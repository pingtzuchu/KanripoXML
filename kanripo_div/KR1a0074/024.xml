<div id="txtcont" class="span9" style="position: relative;">
    <p><br/>
<span class='tline' id='l7' data-llen='161:187'><a onclick="displayPageImage('KR1a0074', 'WYG', '024-1a' );" name="024-1a" class="pb">[024-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='187:195'>欽定四庫全書</span><br/>
<span class='tline' id='l9' data-llen='195:210'>　周易程朱傳義折衷卷二十四</span><br/>
<span class='tline' id='l10' data-llen='210:231'>　　　　　　　　　　　　　元　趙采　撰</span><br/>
<span class='tline' id='l11' data-llen='231:241'>䷬<span class='krp-note'>坤下/兊上</span></span><br/>
<span class='tline' id='l12' data-llen='241:264'>　程子曰序卦姤者遇也物相遇而後萃故受之以萃</span><br/>
<span class='tline' id='l13' data-llen='264:287'>　萃者聚也物相㑹遇則成羣聚萃所以次姤也為卦</span><br/>
<span class='tline' id='l14' data-llen='287:310'>　兊上坤下澤上於地水之聚也故為萃不言澤在地</span><br/>
<span class='tline' id='l15' data-llen='310:331'>　上而云澤上於地言上於地則為方聚之義也</span><br/>
<span class='tline' id='l16' data-llen='331:357'><a onclick="displayPageImage('KR1a0074', 'WYG', '024-1b' );" name="024-1b" class="pb">[024-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='357:365'>萃亨王假有廟</span><br/>
<span class='tline' id='l18' data-llen='365:388'>　程子曰王者萃聚天下之道至於有廟極也羣生至</span><br/>
<span class='tline' id='l19' data-llen='388:411'>　衆也而可一其歸仰人心莫知其鄉也而能致其誠</span><br/>
<span class='tline' id='l20' data-llen='411:434'>　敬鬼神之不可度也而能致其來格天下萃合人心</span><br/>
<span class='tline' id='l21' data-llen='434:457'>　揔攝衆志之道非一其至大莫過於宗廟故王者萃</span><br/>
<span class='tline' id='l22' data-llen='457:480'>　天下之道至於有廟則萃道之至也祭祀之報本於</span><br/>
<span class='tline' id='l23' data-llen='480:503'>　人心聖人制禮以成其德耳故豺獺能祭其性然也</span><br/>
<span class='tline' id='l24' data-llen='503:526'>　萃下有亨字羨文也亨字自在下與渙不同渙則先</span><br/>
<span class='tline' id='l25' data-llen='526:552'><a onclick="displayPageImage('KR1a0074', 'WYG', '024-2a' );" name="024-2a" class="pb">[024-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='552:568'>　言卦才萃乃先言卦義彖辭甚明</span><br/>
<span class='tline' id='l27' data-llen='568:585'>利見大人亨利貞用大牲吉利有攸往</span><br/>
<span class='tline' id='l28' data-llen='585:608'>　天下之萃必得大人以治之人聚則亂物聚則爭事</span><br/>
<span class='tline' id='l29' data-llen='608:631'>　聚則紊非大人治之則萃所以致爭亂也萃以不正</span><br/>
<span class='tline' id='l30' data-llen='631:654'>　則人聚為茍合財聚為悖入安得亨乎故利貞萃者</span><br/>
<span class='tline' id='l31' data-llen='654:677'>　豐厚之時也其用宜稱故用大牲吉事莫重於祭故</span><br/>
<span class='tline' id='l32' data-llen='677:700'>　以祭享而言上交鬼神下接民物百用莫不當然當</span><br/>
<span class='tline' id='l33' data-llen='700:723'>　萃之時而交物以厚則是享豐富之吉也天下莫不</span><br/>
<span class='tline' id='l34' data-llen='723:749'><a onclick="displayPageImage('KR1a0074', 'WYG', '024-2b' );" name="024-2b" class="pb">[024-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='749:772'>　同其富樂矣若時之厚而交物以薄乃不享其豐美</span><br/>
<span class='tline' id='l36' data-llen='772:795'>　天下莫之與而悔吝生矣盖隨時之宜順理而行故</span><br/>
<span class='tline' id='l37' data-llen='795:818'>　彖云順天命也夫不能有為者力之不足也當萃之</span><br/>
<span class='tline' id='l38' data-llen='818:841'>　時故利有攸往大凡興功立事貴得可為之時萃而</span><br/>
<span class='tline' id='l39' data-llen='841:856'>　後用是以動而有裕天理然也</span><br/>
<span class='tline' id='l40' data-llen='856:879'>　朱子曰萃聚也坤順兊說九五剛中而二應之又為</span><br/>
<span class='tline' id='l41' data-llen='879:902'>　澤上於地萬物萃聚之象故為萃亨字衍文王假有</span><br/>
<span class='tline' id='l42' data-llen='902:925'>　廟言王者可以至乎宗廟之中王者卜祭之吉占也</span><br/>
<span class='tline' id='l43' data-llen='925:951'><a onclick="displayPageImage('KR1a0074', 'WYG', '024-3a' );" name="024-3a" class="pb">[024-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='951:974'>　祭義曰公假于太廟是也廟所以聚祖考之精神又</span><br/>
<span class='tline' id='l45' data-llen='974:997'>　人必能聚已之精神則可以至于廟而承祖考也物</span><br/>
<span class='tline' id='l46' data-llen='997:1020'>　既聚則必見大人而後可以得亨然又必利於正所</span><br/>
<span class='tline' id='l47' data-llen='1020:1043'>　聚不正則亦不能亨也大牲必聚而後有聚則可以</span><br/>
<span class='tline' id='l48' data-llen='1043:1057'>　有所往皆吉占而有戒之辭</span><br/>
<span class='tline' id='l49' data-llen='1057:1080'>彖曰萃聚也順以說剛中而應故聚也王假有廟致孝</span><br/>
<span class='tline' id='l50' data-llen='1080:1103'>享也利見大人亨聚以正也用大牲吉利有攸往順天</span><br/>
<span class='tline' id='l51' data-llen='1103:1121'>命也觀其所聚而天地萬物之情可見矣</span><br/>
<span class='tline' id='l52' data-llen='1121:1147'><a onclick="displayPageImage('KR1a0074', 'WYG', '024-3b' );" name="024-3b" class="pb">[024-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1147:1170'>　程子曰萃之義聚也順以說以卦才言也上說而下</span><br/>
<span class='tline' id='l54' data-llen='1170:1193'>　順為上以說道使民而順於人心下說上之政令而</span><br/>
<span class='tline' id='l55' data-llen='1193:1216'>　順從於上既上下順說又陽剛處中正之位而下有</span><br/>
<span class='tline' id='l56' data-llen='1216:1239'>　應助如此故能聚也欲天下之萃才非如是不能也</span><br/>
<span class='tline' id='l57' data-llen='1239:1262'>　王者萃人心之道至於建立宗廟所以致其孝享之</span><br/>
<span class='tline' id='l58' data-llen='1262:1285'>　誠也祭祀人心之所自盡也故萃天下之心者無如</span><br/>
<span class='tline' id='l59' data-llen='1285:1308'>　孝享王者萃天下之道至於有廟則其極也萃之時</span><br/>
<span class='tline' id='l60' data-llen='1308:1331'>　見大人則能亨盖聚以正道也見大人則其聚以正</span><br/>
<span class='tline' id='l61' data-llen='1331:1357'><a onclick="displayPageImage('KR1a0074', 'WYG', '024-4a' );" name="024-4a" class="pb">[024-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1357:1380'>　道得其正則亨矣萃不以正其能亨乎用大牲承上</span><br/>
<span class='tline' id='l63' data-llen='1380:1403'>　有廟之文以享祀而言凡事莫不如是豐聚之時交</span><br/>
<span class='tline' id='l64' data-llen='1403:1426'>　於物者當厚稱其宜也物聚而力贍乃可以有為故</span><br/>
<span class='tline' id='l65' data-llen='1426:1449'>　利有攸往皆天理然也故云順天命也觀萃之理可</span><br/>
<span class='tline' id='l66' data-llen='1449:1472'>　以見天地萬物之情也天地之化育萬物之生成凡</span><br/>
<span class='tline' id='l67' data-llen='1472:1495'>　有者皆萃也有無動靜終始之理聚散而已故觀其</span><br/>
<span class='tline' id='l68' data-llen='1495:1510'>　所聚則天地萬物之情可見矣</span><br/>
<span class='tline' id='l69' data-llen='1510:1533'>　　愚曰萃自臨來小過之三變五而為萃也小過艮</span><br/>
<span class='tline' id='l70' data-llen='1533:1559'><a onclick="displayPageImage('KR1a0074', 'WYG', '024-4b' );" name="024-4b" class="pb">[024-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1559:1582'>　　為門闕巽為髙其上為宗廟四爻震長子也小過</span><br/>
<span class='tline' id='l72' data-llen='1582:1605'>　　之三自門闕外髙至五五上宗廟有長子奉祀之</span><br/>
<span class='tline' id='l73' data-llen='1605:1628'>　　象萃之為卦四隂團結於二陽所以成萃萃聚也</span><br/>
<span class='tline' id='l74' data-llen='1628:1651'>　　聚必有主五是也萃之時必建邦設都宗廟為先</span><br/>
<span class='tline' id='l75' data-llen='1651:1674'>　　宫室次之盖天地鬼神宗廟是第一件事聖人先</span><br/>
<span class='tline' id='l76' data-llen='1674:1697'>　　立其大者其他可次第舉也故繇詞首言王假有</span><br/>
<span class='tline' id='l77' data-llen='1697:1720'>　　廟廟者所以聚祖宗之精神人須聚一已之精神</span><br/>
<span class='tline' id='l78' data-llen='1720:1743'>　　至于廟而享祖考然渙卦散而不聚亦言王假有</span><br/>
<span class='tline' id='l79' data-llen='1743:1769'><a onclick="displayPageImage('KR1a0074', 'WYG', '024-5a' );" name="024-5a" class="pb">[024-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1769:1792'>　　廟何也此是聖人因卦名渙思祖考之精神既散</span><br/>
<span class='tline' id='l81' data-llen='1792:1815'>　　當立廟以聚之故二卦皆言有廟也利見大人此</span><br/>
<span class='tline' id='l82' data-llen='1815:1838'>　　以二五相易而言萃也天下既聚未見大人其萃</span><br/>
<span class='tline' id='l83' data-llen='1838:1861'>　　必不正不正必有爭爭則安得亨乎九五以剛德</span><br/>
<span class='tline' id='l84' data-llen='1861:1884'>　　居中正大人也六二又以中正而往聚之君臣之</span><br/>
<span class='tline' id='l85' data-llen='1884:1907'>　　聚既正則民志定而亨矣五二相易成離目見也</span><br/>
<span class='tline' id='l86' data-llen='1907:1930'>　　故曰利見大人亨聚以正也用大牲吉利有攸往</span><br/>
<span class='tline' id='l87' data-llen='1930:1953'>　　此以小過之九三變五而言萃也坤為牛兊為刑</span><br/>
<span class='tline' id='l88' data-llen='1953:1979'><a onclick="displayPageImage('KR1a0074', 'WYG', '024-5b' );" name="024-5b" class="pb">[024-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1979:2002'>　　殺殺牛以奉宗廟用大牲也物聚則力贍而有成</span><br/>
<span class='tline' id='l90' data-llen='2002:2025'>　　何往不利哉伊川云豐萃之時若不用大牲便是</span><br/>
<span class='tline' id='l91' data-llen='2025:2048'>　　以天下儉其親此時不比得利用禴朱文公云也</span><br/>
<span class='tline' id='l92' data-llen='2048:2071'>　　有此理但彖辭是散漫說言王假有廟又言利見</span><br/>
<span class='tline' id='l93' data-llen='2071:2094'>　　大人又言用大牲吉是聖人觀象節節見有許多</span><br/>
<span class='tline' id='l94' data-llen='2094:2117'>　　道理見這一象便說這一句見那一象便說那一</span><br/>
<span class='tline' id='l95' data-llen='2117:2140'>　　句看得最好繇彖不是一串說如大象夫子見得</span><br/>
<span class='tline' id='l96' data-llen='2140:2163'>　　萃卦中有此一象彖未說着所以於象中說出來</span><br/>
<span class='tline' id='l97' data-llen='2163:2189'><a onclick="displayPageImage('KR1a0074', 'WYG', '024-6a' );" name="024-6a" class="pb">[024-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2189:2207'>象曰澤上於地萃君子以除戎器戒不虞</span><br/>
<span class='tline' id='l99' data-llen='2207:2231'>　程子曰澤上於地為萃聚之象君子觀萃象以除治戎</span><br/>
<span class='tline' id='l100' data-llen='2231:2254'>　器用戒備於不虞凡物之萃則有不虞度之事故衆</span><br/>
<span class='tline' id='l101' data-llen='2254:2277'>　聚則有爭物聚則有奪大率既聚則多故矣故觀萃</span><br/>
<span class='tline' id='l102' data-llen='2277:2300'>　象而戒也除謂簡治也去弊惡也除而聚之所以戒</span><br/>
<span class='tline' id='l103' data-llen='2300:2306'>　不虞也</span><br/>
<span class='tline' id='l104' data-llen='2306:2329'>初六有孚不終乃亂乃萃若號一握為笑勿恤往无咎</span><br/>
<span class='tline' id='l105' data-llen='2329:2341'>象曰乃亂乃萃其志亂也</span><br/>
<span class='tline' id='l106' data-llen='2341:2367'><a onclick="displayPageImage('KR1a0074', 'WYG', '024-6b' );" name="024-6b" class="pb">[024-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2367:2390'>　程子曰初與四為正應本有孚以相從者也然當萃</span><br/>
<span class='tline' id='l108' data-llen='2390:2413'>　之時三隂聚處柔無守正之節若捨正應而從其類</span><br/>
<span class='tline' id='l109' data-llen='2413:2436'>　乃有孚而不終也乃亂惑亂其心也乃萃與其同類</span><br/>
<span class='tline' id='l110' data-llen='2436:2459'>　萃也初若守正不從號呼以求正應則一握笑之矣</span><br/>
<span class='tline' id='l111' data-llen='2459:2482'>　一握俗語一團也謂衆聚以為笑也若能勿恤而往</span><br/>
<span class='tline' id='l112' data-llen='2482:2505'>　從剛陽之正應則無過咎不然則入小人之羣矣其</span><br/>
<span class='tline' id='l113' data-llen='2505:2528'>　心志為同類所惑亂故乃萃於羣隂也不能固其守</span><br/>
<span class='tline' id='l114' data-llen='2528:2543'>　則為小人所惑亂而失其正矣</span><br/>
<span class='tline' id='l115' data-llen='2543:2569'><a onclick="displayPageImage('KR1a0074', 'WYG', '024-7a' );" name="024-7a" class="pb">[024-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2569:2592'>　朱子曰初六上應九四而隔於二隂當萃之時不能</span><br/>
<span class='tline' id='l117' data-llen='2592:2615'>　自守是有孚而不終志亂而妄聚也若呼號正應則</span><br/>
<span class='tline' id='l118' data-llen='2615:2638'>　衆以為笑但勿恤而往從正應則無咎矣戒占者當</span><br/>
<span class='tline' id='l119' data-llen='2638:2644'>　如是也</span><br/>
<span class='tline' id='l120' data-llen='2644:2667'>　　愚曰初與四為正應四有巽體巽為進退故有孚</span><br/>
<span class='tline' id='l121' data-llen='2667:2690'>　　不終乃亂乃萃兊為口巽為號故若號艮為手故</span><br/>
<span class='tline' id='l122' data-llen='2690:2713'>　　一握其手兊為口為說有笑象夫鳥之聚也擇木</span><br/>
<span class='tline' id='l123' data-llen='2713:2736'>　　民之聚也擇主萃之所謂大人者四五二剛是也</span><br/>
<span class='tline' id='l124' data-llen='2736:2762'><a onclick="displayPageImage('KR1a0074', 'WYG', '024-7b' );" name="024-7b" class="pb">[024-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2762:2785'>　　二陽固四隂之主二剛固四柔所萃然當萃之初</span><br/>
<span class='tline' id='l126' data-llen='2785:2808'>　　擇主未定之時四又初之應初當始終信四而主</span><br/>
<span class='tline' id='l127' data-llen='2808:2831'>　　之可也今初柔而不正處三隂之下雖信四為吾</span><br/>
<span class='tline' id='l128' data-llen='2831:2854'>　　之主欲與萃又疑四非君位恐不足為主也於是</span><br/>
<span class='tline' id='l129' data-llen='2854:2877'>　　所以信四者不克終焉信四不終進退疑貳或退</span><br/>
<span class='tline' id='l130' data-llen='2877:2900'>　　而雜亂於三隂之中或進而又欲與四相萃其志</span><br/>
<span class='tline' id='l131' data-llen='2900:2923'>　　惑亂莫知適從若四在上而號召之則又為同類</span><br/>
<span class='tline' id='l132' data-llen='2923:2946'>　　握手而笑聖人見初之情如此遂教以勿恤人之</span><br/>
<span class='tline' id='l133' data-llen='2946:2972'><a onclick="displayPageImage('KR1a0074', 'WYG', '024-8a' );" name="024-8a" class="pb">[024-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2972:2995'>　　笑也往從四則無咎矣何者四我應也我從四則</span><br/>
<span class='tline' id='l135' data-llen='2995:3018'>　　得主而志一志一則不亂勸之往使之一其志也</span><br/>
<span class='tline' id='l136' data-llen='3018:3031'>六二引吉无咎孚乃利用禴</span><br/>
<span class='tline' id='l137' data-llen='3031:3054'>　程子曰初隂柔又非中正恐不能終其孚故因其才</span><br/>
<span class='tline' id='l138' data-llen='3054:3077'>　而為之戒二雖隂柔而得中正故雖戒而其辭微凡</span><br/>
<span class='tline' id='l139' data-llen='3077:3100'>　爻之辭闗得失二端者為法為戒亦各隨其才而設</span><br/>
<span class='tline' id='l140' data-llen='3100:3123'>　也引吉無咎引者相牽也人之交相求則合相待則</span><br/>
<span class='tline' id='l141' data-llen='3123:3146'>　離二與五為正應當萃者也而相逺又在羣隂之間</span><br/>
<span class='tline' id='l142' data-llen='3146:3172'><a onclick="displayPageImage('KR1a0074', 'WYG', '024-8b' );" name="024-8b" class="pb">[024-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3172:3195'>　必相牽引則得其萃矣五居尊位有中正之德二亦</span><br/>
<span class='tline' id='l144' data-llen='3195:3218'>　以中正之道往與之萃乃君臣和合也其所共致豈</span><br/>
<span class='tline' id='l145' data-llen='3218:3241'>　可量也是以吉而無咎也無咎者善補過也二與五</span><br/>
<span class='tline' id='l146' data-llen='3241:3265'>　不相引則過矣孚乃利用禴孚信之在中誠之謂也禴</span><br/>
<span class='tline' id='l147' data-llen='3265:3288'>　祭之簡薄者也菲薄而祭不尚備物直以誠意交於</span><br/>
<span class='tline' id='l148' data-llen='3288:3311'>　神明也孚乃者謂有其孚則可不用文飾專以至誠</span><br/>
<span class='tline' id='l149' data-llen='3311:3334'>　交於上也以禴言者謂薦其誠而已上下相聚而尚</span><br/>
<span class='tline' id='l150' data-llen='3334:3357'>　飾焉是未誠也盖其中實者不假飾於外用禴之義</span><br/>
<span class='tline' id='l151' data-llen='3357:3383'><a onclick="displayPageImage('KR1a0074', 'WYG', '024-9a' );" name="024-9a" class="pb">[024-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3383:3406'>　也孚信者萃之本也不獨君臣之聚凡天下之聚在</span><br/>
<span class='tline' id='l153' data-llen='3406:3412'>　誠而已</span><br/>
<span class='tline' id='l154' data-llen='3412:3435'>　朱子曰二應五而雜於二隂之間必牽引以萃乃吉</span><br/>
<span class='tline' id='l155' data-llen='3435:3458'>　而無咎又二中正柔順虚中以上應九五剛健中正</span><br/>
<span class='tline' id='l156' data-llen='3458:3481'>　誠實而下交故卜祭者有其孚誠則雖薄物亦可以</span><br/>
<span class='tline' id='l157' data-llen='3481:3486'>　祭矣</span><br/>
<span class='tline' id='l158' data-llen='3486:3498'>象曰引吉无咎中未變也</span><br/>
<span class='tline' id='l159' data-llen='3498:3521'>　萃之時以得萃為吉故九四為得上下之萃二與五</span><br/>
<span class='tline' id='l160' data-llen='3521:3547'><a onclick="displayPageImage('KR1a0074', 'WYG', '024-9b' );" name="024-9b" class="pb">[024-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3547:3570'>　雖正應然異處有間乃當萃而未合者也故能相引</span><br/>
<span class='tline' id='l162' data-llen='3570:3593'>　而萃則吉而無咎以其有中正之德未遽至改變也</span><br/>
<span class='tline' id='l163' data-llen='3593:3616'>　變則不相引矣或曰二既有中正之德而象云未變</span><br/>
<span class='tline' id='l164' data-llen='3616:3639'>　辭若不足何也曰羣隂比處乃其類聚方萃之時居</span><br/>
<span class='tline' id='l165' data-llen='3639:3662'>　其間能自守不變逺須正應剛立者能之二隂柔之</span><br/>
<span class='tline' id='l166' data-llen='3662:3685'>　才以有中正之德可覬其未至於變耳故象含其意</span><br/>
<span class='tline' id='l167' data-llen='3685:3692'>　以存戒也</span><br/>
<span class='tline' id='l168' data-llen='3692:3715'>　　愚曰二至四五有艮巽象艮為手巽為繩引也二</span><br/>
<span class='tline' id='l169' data-llen='3715:3742'><a onclick="displayPageImage('KR1a0074', 'WYG', '024-10a' );" name="024-10a" class="pb">[024-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3742:3765'>　　居中得正為羣隂之長使二止於受羣隂之歸而</span><br/>
<span class='tline' id='l171' data-llen='3765:3788'>　　安於下是植黨而割據也惟六二居中而應五又</span><br/>
<span class='tline' id='l172' data-llen='3788:3811'>　　引三隂以從五引者引其類而往之謂也迷於道</span><br/>
<span class='tline' id='l173' data-llen='3811:3834'>　　者不引則不得其所之三隂方迷而二引以同升</span><br/>
<span class='tline' id='l174' data-llen='3834:3857'>　　故吉且無咎也誠之至者不外飾六二之孚於五</span><br/>
<span class='tline' id='l175' data-llen='3857:3880'>　　利用夫簡約之禮禴者禮之至簡者也二之中誠</span><br/>
<span class='tline' id='l176' data-llen='3880:3903'>　　確然未變禴祭之薄可以交於神明以是從五固</span><br/>
<span class='tline' id='l177' data-llen='3903:3915'>　　三隂之所藉而往哉</span><br/>
<span class='tline' id='l178' data-llen='3915:3942'><a onclick="displayPageImage('KR1a0074', 'WYG', '024-10b' );" name="024-10b" class="pb">[024-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3942:3965'>六三萃如嗟如无攸利往无咎小吝象曰往无咎上巽</span><br/>
<span class='tline' id='l180' data-llen='3965:3968'>也</span><br/>
<span class='tline' id='l181' data-llen='3968:3991'>　程子曰三隂柔而不中正之人也求萃於人而人莫</span><br/>
<span class='tline' id='l182' data-llen='3991:4014'>　與求四則非其正應又非其類是以不正為四所棄</span><br/>
<span class='tline' id='l183' data-llen='4014:4037'>　也與二則二以中正應五是以不正為二所不與也</span><br/>
<span class='tline' id='l184' data-llen='4037:4060'>　故欲萃如則為人棄絶而嗟如不獲萃而嗟恨也上</span><br/>
<span class='tline' id='l185' data-llen='4060:4083'>　下皆不與無所利也唯往而從上六則得其萃為無</span><br/>
<span class='tline' id='l186' data-llen='4083:4106'>　咎也三與上雖非隂陽正應然萃之時以類相從皆</span><br/>
<span class='tline' id='l187' data-llen='4106:4133'><a onclick="displayPageImage('KR1a0074', 'WYG', '024-11a' );" name="024-11a" class="pb">[024-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4133:4156'>　以柔居一體之上又皆無與居相應之地上復處說</span><br/>
<span class='tline' id='l189' data-llen='4156:4179'>　順之極故得其萃而無咎也易道變動無常在人識</span><br/>
<span class='tline' id='l190' data-llen='4179:4202'>　之然而小吝何也三始求萃於四與二不獲而後往</span><br/>
<span class='tline' id='l191' data-llen='4202:4224'>　從上六人之動為如此雖得所求亦可小羞吝也</span><br/>
<span class='tline' id='l192' data-llen='4224:4247'>　朱子曰六三隂柔不中不正上無應與欲求萃於近</span><br/>
<span class='tline' id='l193' data-llen='4247:4270'>　而不得故嗟如而無所利唯往從於上可以無咎然</span><br/>
<span class='tline' id='l194' data-llen='4270:4293'>　不得其萃困然後往復得隂極無位之爻亦小可羞</span><br/>
<span class='tline' id='l195' data-llen='4293:4316'>　矣戒占者當近捨不正之强援而逺結正應之窮交</span><br/>
<span class='tline' id='l196' data-llen='4316:4343'><a onclick="displayPageImage('KR1a0074', 'WYG', '024-11b' );" name="024-11b" class="pb">[024-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4343:4350'>　則無咎矣</span><br/>
<span class='tline' id='l198' data-llen='4350:4373'>　　愚曰三隂而不正無應於上欲萃於四四應初欲</span><br/>
<span class='tline' id='l199' data-llen='4373:4396'>　　萃於二二應五莫知所萃故曰萃如嗟如巽為號</span><br/>
<span class='tline' id='l200' data-llen='4396:4419'>　　兊為口嗟也在萃而嗟何事可成故曰無攸利聖</span><br/>
<span class='tline' id='l201' data-llen='4419:4442'>　　人曰上與三雖無隂陽相求之情而究是爻位相</span><br/>
<span class='tline' id='l202' data-llen='4442:4465'>　　匹之應三若往而從之可以免咎不過有小吝而</span><br/>
<span class='tline' id='l203' data-llen='4465:4488'>　　已象曰上巽上乃反體巽卦巽則不亢三往上必</span><br/>
<span class='tline' id='l204' data-llen='4488:4495'>　　納之矣</span><br/>
<span class='tline' id='l205' data-llen='4495:4522'><a onclick="displayPageImage('KR1a0074', 'WYG', '024-12a' );" name="024-12a" class="pb">[024-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4522:4540'>九四大吉无咎象曰大吉无咎位不當也</span><br/>
<span class='tline' id='l207' data-llen='4540:4563'>　程子曰四當萃之時上比九五之君得君臣之聚也</span><br/>
<span class='tline' id='l208' data-llen='4563:4586'>　下比下體羣隂得下民之聚也得上下之聚可謂善</span><br/>
<span class='tline' id='l209' data-llen='4586:4609'>　矣然四以陽居隂非正也雖得上下之聚必得大吉</span><br/>
<span class='tline' id='l210' data-llen='4609:4632'>　然後為無咎也大為周遍之義無所不周然後為大</span><br/>
<span class='tline' id='l211' data-llen='4632:4655'>　無所不正則為大吉大吉則無咎也夫上下之聚固</span><br/>
<span class='tline' id='l212' data-llen='4655:4678'>　有不由正道而得者非理枉道而得君者自古多矣</span><br/>
<span class='tline' id='l213' data-llen='4678:4701'>　非理枉道而得民者盖亦有焉如齊之陳恒魯之季</span><br/>
<span class='tline' id='l214' data-llen='4701:4728'><a onclick="displayPageImage('KR1a0074', 'WYG', '024-12b' );" name="024-12b" class="pb">[024-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4728:4751'>　氏是也然得為大吉乎得為無咎乎故九四必能大</span><br/>
<span class='tline' id='l216' data-llen='4751:4774'>　吉然後為無咎也以其位之不當疑其所為未能盡</span><br/>
<span class='tline' id='l217' data-llen='4774:4797'>　善故云必得大吉然後能無咎也非盡善安得為大</span><br/>
<span class='tline' id='l218' data-llen='4797:4802'>　吉乎</span><br/>
<span class='tline' id='l219' data-llen='4802:4825'>　朱子曰上比九五下比衆隂得其萃矣然以陽居隂</span><br/>
<span class='tline' id='l220' data-llen='4825:4843'>　不正故戒占者必大吉然後得無咎也</span><br/>
<span class='tline' id='l221' data-llen='4843:4866'>　　愚曰坤為國邑羣隂萃於五正也九四乃以剛而</span><br/>
<span class='tline' id='l222' data-llen='4866:4889'>　　不正之德當其前受三隂之聚據有國邑豈所宜</span><br/>
<span class='tline' id='l223' data-llen='4889:4916'><a onclick="displayPageImage('KR1a0074', 'WYG', '024-13a' );" name="024-13a" class="pb">[024-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4916:4939'>　　乎茍非有大德足以得天下者寧免於咎乎大吉</span><br/>
<span class='tline' id='l225' data-llen='4939:4962'>　　如詩豈弟君子福禄攸降大有自天祐之吉無不</span><br/>
<span class='tline' id='l226' data-llen='4962:4985'>　　利者也盖世亦有非理枉道而得民者決無非理</span><br/>
<span class='tline' id='l227' data-llen='4985:5008'>　　枉道而得天者今曰大吉則其有大德而得天可</span><br/>
<span class='tline' id='l228' data-llen='5008:5031'>　　知必有大德者則可以受羣隂之聚而無咎象曰</span><br/>
<span class='tline' id='l229' data-llen='5031:5054'>　　位不當也言九四不當聚人之位茍有大吉之德</span><br/>
<span class='tline' id='l230' data-llen='5054:5077'>　　亦可免咎不然無聚人之位又無聚人之德是程</span><br/>
<span class='tline' id='l231' data-llen='5077:5096'>　　子所謂陳恒季氏之為矣得為無咎乎</span><br/>
<span class='tline' id='l232' data-llen='5096:5123'><a onclick="displayPageImage('KR1a0074', 'WYG', '024-13b' );" name="024-13b" class="pb">[024-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5123:5146'>九五萃有位无咎匪孚元永貞悔亡象曰萃有位志未</span><br/>
<span class='tline' id='l234' data-llen='5146:5150'>光也</span><br/>
<span class='tline' id='l235' data-llen='5150:5173'>　程子曰九五居天下之尊萃天下之衆而君臨之當</span><br/>
<span class='tline' id='l236' data-llen='5173:5196'>　正其位修其德以陽剛居尊位稱其位矣為有其位</span><br/>
<span class='tline' id='l237' data-llen='5196:5219'>　矣得中正之道無過咎也如是而有不信而未歸者</span><br/>
<span class='tline' id='l238' data-llen='5219:5242'>　則當自反以修其元永貞之德則無思不服而悔亡</span><br/>
<span class='tline' id='l239' data-llen='5242:5265'>　矣元永貞者君之德民所歸也故比天下之道與萃</span><br/>
<span class='tline' id='l240' data-llen='5265:5288'>　天下之道皆在此三者王者既有其位又有其德中</span><br/>
<span class='tline' id='l241' data-llen='5288:5315'><a onclick="displayPageImage('KR1a0074', 'WYG', '024-14a' );" name="024-14a" class="pb">[024-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5315:5338'>　正無過咎而天下尚有未信服歸附者盖其道未光</span><br/>
<span class='tline' id='l243' data-llen='5338:5361'>　大也元永貞之道未至也在修德以來之如苗民逆</span><br/>
<span class='tline' id='l244' data-llen='5361:5384'>　命帝乃誕敷文德舜德非不至也盖有逺近昏明之</span><br/>
<span class='tline' id='l245' data-llen='5384:5407'>　異故其歸有先後既有未歸則當修德也所謂德元</span><br/>
<span class='tline' id='l246' data-llen='5407:5430'>　永貞之道也元首也長也為君德首出庶物君長羣</span><br/>
<span class='tline' id='l247' data-llen='5430:5453'>　生有尊大之義焉有主統之義焉而又恒永貞固則</span><br/>
<span class='tline' id='l248' data-llen='5453:5476'>　通於神明光于四海無思不服矣乃無匪孚而其悔</span><br/>
<span class='tline' id='l249' data-llen='5476:5499'>　亡也所謂悔志之未光心之未慊也象舉爻上句王</span><br/>
<span class='tline' id='l250' data-llen='5499:5526'><a onclick="displayPageImage('KR1a0074', 'WYG', '024-14b' );" name="024-14b" class="pb">[024-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5526:5549'>　者之志必欲誠信著於天下有感必通含生之類莫</span><br/>
<span class='tline' id='l252' data-llen='5549:5568'>　不懐歸若尚有匪孚是其志之未光大也</span><br/>
<span class='tline' id='l253' data-llen='5568:5591'>　朱子曰九五剛陽中正當萃之時而居尊固無咎矣</span><br/>
<span class='tline' id='l254' data-llen='5591:5614'>　若有未信則亦修其元永貞之德而悔亡矣戒占者</span><br/>
<span class='tline' id='l255' data-llen='5614:5621'>　當如是也</span><br/>
<span class='tline' id='l256' data-llen='5621:5644'>　　愚曰以剛居尊為萃之主其曰有位無咎匪孚者</span><br/>
<span class='tline' id='l257' data-llen='5644:5667'>　　何盖九四受羣隂之歸五獨尸位而已僅能免咎</span><br/>
<span class='tline' id='l258' data-llen='5667:5690'>　　非能大孚於天下也聖人曰萃之九五具比體比</span><br/>
<span class='tline' id='l259' data-llen='5690:5717'><a onclick="displayPageImage('KR1a0074', 'WYG', '024-15a' );" name="024-15a" class="pb">[024-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5717:5740'>　　之繇詞曰元永貞使五有比之三德天下自捨四</span><br/>
<span class='tline' id='l261' data-llen='5740:5763'>　　而比五矣悔可亡焉四五二爻萃之成卦也聖人</span><br/>
<span class='tline' id='l262' data-llen='5763:5786'>　　於四則止曰無咎於五則止曰悔亡何也盖萃卦</span><br/>
<span class='tline' id='l263' data-llen='5786:5809'>　　是合豫比兩卦而成者也萃九四即豫九四萃九</span><br/>
<span class='tline' id='l264' data-llen='5809:5832'>　　五即比九五但萃九四爻詞不若豫九四萃九五</span><br/>
<span class='tline' id='l265' data-llen='5832:5855'>　　爻詞不若比九五者豫九四上無剛君故使天下</span><br/>
<span class='tline' id='l266' data-llen='5855:5878'>　　由豫而無疑今萃九四上有剛君而已受天下之</span><br/>
<span class='tline' id='l267' data-llen='5878:5901'>　　萃位豈當哉比九五下無强臣故以一人顯比道</span><br/>
<span class='tline' id='l268' data-llen='5901:5928'><a onclick="displayPageImage('KR1a0074', 'WYG', '024-15b' );" name="024-15b" class="pb">[024-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5928:5951'>　　於天下而獲吉今萃九五下有强臣而已徒有其</span><br/>
<span class='tline' id='l270' data-llen='5951:5974'>　　位志則未光大也此二爻所以僅無咎悔亡也與</span><br/>
<span class='tline' id='l271' data-llen='5974:5994'>上六齎咨涕洟无咎象曰齎咨涕洟未安上也</span><br/>
<span class='tline' id='l272' data-llen='5994:6017'>　程子曰六說之主隂柔小人說髙位而處之天下孰</span><br/>
<span class='tline' id='l273' data-llen='6017:6040'>　肯與也求萃而人莫之與其窮至於齎咨而涕洟也</span><br/>
<span class='tline' id='l274' data-llen='6040:6063'>　齎咨咨嗟也人之絶之由己自取又將誰咎為人惡</span><br/>
<span class='tline' id='l275' data-llen='6063:6086'>　絶不知所為則隕穫而至嗟涕真小人之情狀也小</span><br/>
<span class='tline' id='l276' data-llen='6086:6109'>　人所處常失其宜既貪而從欲不能自擇安地至於</span><br/>
<span class='tline' id='l277' data-llen='6109:6136'><a onclick="displayPageImage('KR1a0074', 'WYG', '024-16a' );" name="024-16a" class="pb">[024-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6136:6159'>　困窮則顛沛不知所為六之涕洟盖不安於處上也</span><br/>
<span class='tline' id='l279' data-llen='6159:6182'>　君子慎其所處非義不居不幸而有危困則泰然自</span><br/>
<span class='tline' id='l280' data-llen='6182:6205'>　安不以累其心小人居不擇安常履非據及其窮迫</span><br/>
<span class='tline' id='l281' data-llen='6205:6228'>　則隕穫躁撓甚至涕泣為可羞也未者非遽之辭猶</span><br/>
<span class='tline' id='l282' data-llen='6228:6251'>　俗云未便也未便能安於上也隂而居上孤處無與</span><br/>
<span class='tline' id='l283' data-llen='6251:6262'>　既非其據豈能安乎</span><br/>
<span class='tline' id='l284' data-llen='6262:6285'>　朱子曰處萃之終隂柔無位求萃不得故戒占者必</span><br/>
<span class='tline' id='l285' data-llen='6285:6297'>　如此然後可以無咎也</span><br/>
<span class='tline' id='l286' data-llen='6297:6324'><a onclick="displayPageImage('KR1a0074', 'WYG', '024-16b' );" name="024-16b" class="pb">[024-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6324:6347'>　　愚曰齎持也咨歎息也艮為手上與三相持歎息</span><br/>
<span class='tline' id='l288' data-llen='6347:6370'>　　也艮為鼻兊澤下流在目曰涕在鼻曰洟上六以</span><br/>
<span class='tline' id='l289' data-llen='6370:6393'>　　柔乘剛處上獨立夫處上則必危獨立則無助當</span><br/>
<span class='tline' id='l290' data-llen='6393:6417'>　　萃之極六三隂柔不正不足以為之援但與上相持</span><br/>
<span class='tline' id='l291' data-llen='6417:6440'>　　歎息出涕洟而無所歸咎上既如是其能久安上</span><br/>
<span class='tline' id='l292' data-llen='6440:6463'>　　位乎六既不安上則必反反則成巽六三所謂上</span><br/>
<span class='tline' id='l293' data-llen='6463:6485'>　　巽是也上體巽德則三上相應未安者必安也</span><br/>
<span class='tline' id='l294' data-llen='6485:6495'>䷭<span class='krp-note'>巽下/坤上</span></span><br/>
<span class='tline' id='l295' data-llen='6495:6522'><a onclick="displayPageImage('KR1a0074', 'WYG', '024-17a' );" name="024-17a" class="pb">[024-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6522:6545'>　程子曰序卦萃者聚也聚而上者謂之升故受之以</span><br/>
<span class='tline' id='l297' data-llen='6545:6568'>　升物之積聚而益髙大聚而上也故為升所以次於</span><br/>
<span class='tline' id='l298' data-llen='6568:6591'>　萃也為卦坤上巽下木在地下為地中生木木生地</span><br/>
<span class='tline' id='l299' data-llen='6591:6604'>　中長而益髙為升之象也</span><br/>
<span class='tline' id='l300' data-llen='6604:6618'>升元亨用見大人勿恤南征吉</span><br/>
<span class='tline' id='l301' data-llen='6618:6641'>　程子曰升者進而上也升進則有亨義而以卦才之</span><br/>
<span class='tline' id='l302' data-llen='6641:6664'>　善故元亨也用此道以見大人不假憂恤前進則吉</span><br/>
<span class='tline' id='l303' data-llen='6664:6673'>　也南征前進也</span><br/>
<span class='tline' id='l304' data-llen='6673:6700'><a onclick="displayPageImage('KR1a0074', 'WYG', '024-17b' );" name="024-17b" class="pb">[024-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6700:6723'>　朱子曰升進而上也卦自解來柔上居四内巽外順</span><br/>
<span class='tline' id='l306' data-llen='6723:6745'>　九二剛中而五應之是以其占如此南征前進也</span><br/>
<span class='tline' id='l307' data-llen='6745:6768'>彖曰柔以時升巽而順剛中而應是以大亨用見大人</span><br/>
<span class='tline' id='l308' data-llen='6768:6781'>勿恤有慶也南征吉志行也</span><br/>
<span class='tline' id='l309' data-llen='6781:6804'>　程子曰以二體言柔升謂坤上行也巽既體卑而就</span><br/>
<span class='tline' id='l310' data-llen='6804:6827'>　下坤乃順時而上升以時也謂時當升也柔既上而</span><br/>
<span class='tline' id='l311' data-llen='6827:6850'>　成升則下巽而上順以巽順之道升可謂時矣二以</span><br/>
<span class='tline' id='l312' data-llen='6850:6873'>　剛中之道應於五五以中順之德應於二能巽而順</span><br/>
<span class='tline' id='l313' data-llen='6873:6900'><a onclick="displayPageImage('KR1a0074', 'WYG', '024-18a' );" name="024-18a" class="pb">[024-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6900:6923'>　其升以時是以元亨也彖文誤作大亨凡升之道必</span><br/>
<span class='tline' id='l315' data-llen='6923:6946'>　由大人升於位則由王公升於道則由聖賢用巽順</span><br/>
<span class='tline' id='l316' data-llen='6946:6969'>　剛中之道以見大人必遂其升勿恤不憂其不遂也</span><br/>
<span class='tline' id='l317' data-llen='6969:6992'>　遂其升則己有福慶而福慶及物也南人之所向南</span><br/>
<span class='tline' id='l318' data-llen='6992:7015'>　征謂前進也前進則遂其升而得行其志是以吉也</span><br/>
<span class='tline' id='l319' data-llen='7015:7038'>　　愚曰何謂柔以時升升者萃之反萃卦坤柔在下</span><br/>
<span class='tline' id='l320' data-llen='7038:7061'>　　今反非下坤柔升而在上上體坤下體風木坤道</span><br/>
<span class='tline' id='l321' data-llen='7061:7083'>　　上行非時不生木非時不長故曰以時升元是</span><br/>
<span class='tline' id='l322' data-llen='7083:7110'><a onclick="displayPageImage('KR1a0074', 'WYG', '024-18b' );" name="024-18b" class="pb">[024-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7110:7133'>　　時時升也此以萃反坤在上而言升也何謂巽而</span><br/>
<span class='tline' id='l324' data-llen='7133:7156'>　　順剛中而應是以大亨此言成卦在二也二巽而</span><br/>
<span class='tline' id='l325' data-llen='7156:7179'>　　順乎五二剛中而應乎五二備此德而升所以大</span><br/>
<span class='tline' id='l326' data-llen='7179:7202'>　　致亨通也此合二體以二之五而明升也何謂用</span><br/>
<span class='tline' id='l327' data-llen='7202:7225'>　　見大人勿恤有慶也南征吉志行也大人九二之</span><br/>
<span class='tline' id='l328' data-llen='7225:7248'>　　五也二之五成離離目為見九二欲升隂道凝盛</span><br/>
<span class='tline' id='l329' data-llen='7248:7271'>　　未可遽進然九二六五應也巽下順上升之時也</span><br/>
<span class='tline' id='l330' data-llen='7271:7294'>　　雖坤隂在上何憂乎不遂故文王曰勿恤夫子曰</span><br/>
<span class='tline' id='l331' data-llen='7294:7321'><a onclick="displayPageImage('KR1a0074', 'WYG', '024-19a' );" name="024-19a" class="pb">[024-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7321:7344'>　　有慶文王曰南征吉夫子曰志行皆所以去其疑</span><br/>
<span class='tline' id='l333' data-llen='7344:7367'>　　畏而强其志誘其必見而勉其必征也夫必曰南</span><br/>
<span class='tline' id='l334' data-llen='7367:7390'>　　征云者欲其升于至陽之地大明之方巽坤之間</span><br/>
<span class='tline' id='l335' data-llen='7390:7413'>　　離也出乎巽則升乎離非南征乎此卦通體是泰</span><br/>
<span class='tline' id='l336' data-llen='7413:7436'>　　泰變初爻而成也泰之未變隂升而陽降故取交</span><br/>
<span class='tline' id='l337' data-llen='7436:7459'>　　泰之義今既變矣乾毁巽成巽亦隂故專取柔升</span><br/>
<span class='tline' id='l338' data-llen='7459:7482'>　　之義所謂髙明柔克者也曰時升所以立隂之懦</span><br/>
<span class='tline' id='l339' data-llen='7482:7505'>　　曰大亨所以破隂之窒曰見大人所以化隂之邪</span><br/>
<span class='tline' id='l340' data-llen='7505:7532'><a onclick="displayPageImage('KR1a0074', 'WYG', '024-19b' );" name="024-19b" class="pb">[024-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7532:7545'>　　曰南征所以發隂之闇</span><br/>
<span class='tline' id='l342' data-llen='7545:7564'>象曰地中生木升君子以順德積小以髙大</span><br/>
<span class='tline' id='l343' data-llen='7564:7587'>　程子曰木生地中長而上升為升之象君子觀升之</span><br/>
<span class='tline' id='l344' data-llen='7587:7610'>　象以順修其徳積累微小以至髙大也順則可進逆</span><br/>
<span class='tline' id='l345' data-llen='7610:7633'>　乃退也萬物之進長皆以順道也善不積不足以成</span><br/>
<span class='tline' id='l346' data-llen='7633:7656'>　名學業之充實道德之崇髙皆由積累而至積小所</span><br/>
<span class='tline' id='l347' data-llen='7656:7667'>　以成髙大升之義也</span><br/>
<span class='tline' id='l348' data-llen='7667:7685'>初六允升大吉象曰允升大吉上合志也</span><br/>
<span class='tline' id='l349' data-llen='7685:7712'><a onclick="displayPageImage('KR1a0074', 'WYG', '024-20a' );" name="024-20a" class="pb">[024-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7712:7735'>　程子曰初以柔居巽體之下又巽之主上承於九二</span><br/>
<span class='tline' id='l351' data-llen='7735:7758'>　之剛巽之至者也二以剛中之德上應於君當升之</span><br/>
<span class='tline' id='l352' data-llen='7758:7781'>　任者也允者信從也初之柔巽唯信從於二信二而</span><br/>
<span class='tline' id='l353' data-llen='7781:7804'>　從之同升乃大吉也二以德言則剛中以力言則當</span><br/>
<span class='tline' id='l354' data-llen='7804:7827'>　任初之隂柔又無應援不能自升從於剛中之賢以</span><br/>
<span class='tline' id='l355' data-llen='7827:7850'>　進是由剛中之道也吉孰大焉與在上者合志同升</span><br/>
<span class='tline' id='l356' data-llen='7850:7873'>　也上謂九二從二而升乃與二同志也能信從剛中</span><br/>
<span class='tline' id='l357' data-llen='7873:7882'>　之賢所以大吉</span><br/>
<span class='tline' id='l358' data-llen='7882:7909'><a onclick="displayPageImage('KR1a0074', 'WYG', '024-20b' );" name="024-20b" class="pb">[024-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7909:7932'>　朱子曰初以柔順居下巽之主也當升之時巽於二</span><br/>
<span class='tline' id='l360' data-llen='7932:7948'>　陽占者如之則信能升而大吉矣</span><br/>
<span class='tline' id='l361' data-llen='7948:7971'>　　愚曰初與四雖不應然四坤也坤為衆為順二三</span><br/>
<span class='tline' id='l362' data-llen='7971:7994'>　　四為兊兊為口衆口順之允也初六巽之主然位</span><br/>
<span class='tline' id='l363' data-llen='7994:8017'>　　卑德柔且無正應豈能自振而升哉今也二三以</span><br/>
<span class='tline' id='l364' data-llen='8017:8040'>　　一體而信初四以應位而信初合衆之口允然相</span><br/>
<span class='tline' id='l365' data-llen='8040:8063'>　　信汲引而升故曰允升大吉象曰上合志也言不</span><br/>
<span class='tline' id='l366' data-llen='8063:8086'>　　特二三信之四雖上體本不應初今亦與二三同</span><br/>
<span class='tline' id='l367' data-llen='8086:8113'><a onclick="displayPageImage('KR1a0074', 'WYG', '024-21a' );" name="024-21a" class="pb">[024-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8113:8129'>　　口說順於初非志合能如是乎</span><br/>
<span class='tline' id='l369' data-llen='8129:8149'>九二孚乃利用禴无咎象曰九二之孚有喜也</span><br/>
<span class='tline' id='l370' data-llen='8149:8172'>　程子曰二陽剛而在下五隂柔而居上夫以剛而事</span><br/>
<span class='tline' id='l371' data-llen='8172:8195'>　柔以陽而從隂雖有時而然非順道也以暗而臨明</span><br/>
<span class='tline' id='l372' data-llen='8195:8218'>　以剛而事弱若黽勉於事勢非誠服也上下之交不</span><br/>
<span class='tline' id='l373' data-llen='8218:8241'>　以誠其可久乎其可以有為乎五雖隂柔然居尊位</span><br/>
<span class='tline' id='l374' data-llen='8241:8264'>　二雖剛陽事上者也當内存至誠不假文飾於外誠</span><br/>
<span class='tline' id='l375' data-llen='8264:8287'>　積於中則自不事外飾故曰利用禴謂尚誠敬也自</span><br/>
<span class='tline' id='l376' data-llen='8287:8314'><a onclick="displayPageImage('KR1a0074', 'WYG', '024-21b' );" name="024-21b" class="pb">[024-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8314:8337'>　古剛强之臣事柔弱之君未有不為矯飾者也禴祭</span><br/>
<span class='tline' id='l378' data-llen='8337:8360'>　之簡質者也云孚乃謂既孚乃宜不事文飾專以其</span><br/>
<span class='tline' id='l379' data-llen='8360:8383'>　誠感通於上也如是則得無咎以剛强之臣而事柔</span><br/>
<span class='tline' id='l380' data-llen='8383:8406'>　弱之君又當升之時非誠意相交其能免於咎乎二</span><br/>
<span class='tline' id='l381' data-llen='8406:8429'>　能以孚誠事上則不唯為臣之道無咎而已可以行</span><br/>
<span class='tline' id='l382' data-llen='8429:8452'>　剛中之道澤及天下是有喜也凡象言有慶者如是</span><br/>
<span class='tline' id='l383' data-llen='8452:8475'>　則有福慶及於物也言有喜者事既善而又有可喜</span><br/>
<span class='tline' id='l384' data-llen='8475:8498'>　也如大畜童牛之牿元吉象云有喜盖牿於童則易</span><br/>
<span class='tline' id='l385' data-llen='8498:8525'><a onclick="displayPageImage('KR1a0074', 'WYG', '024-22a' );" name="024-22a" class="pb">[024-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8525:8539'>　又免强制之難是有可喜也</span><br/>
<span class='tline' id='l387' data-llen='8539:8562'>　　愚曰二以剛中之德應柔中之君以我中實之孚</span><br/>
<span class='tline' id='l388' data-llen='8562:8585'>　　感彼中虛之孚兩誠相合何用乎繁文末節其交</span><br/>
<span class='tline' id='l389' data-llen='8585:8608'>　　於君者如禴祭然以見一孚相與固無待於外飾</span><br/>
<span class='tline' id='l390' data-llen='8608:8631'>　　也或曰此爻與萃六二同詞何也曰升乃萃之反</span><br/>
<span class='tline' id='l391' data-llen='8631:8654'>　　萃六二之孚以中虛而應中實此爻之孚以中實</span><br/>
<span class='tline' id='l392' data-llen='8654:8677'>　　而應中虚是孚也在萃在升無往不利此二爻所</span><br/>
<span class='tline' id='l393' data-llen='8677:8693'>　　以俱言無咎而此又云有喜也</span><br/>
<span class='tline' id='l394' data-llen='8693:8720'><a onclick="displayPageImage('KR1a0074', 'WYG', '024-22b' );" name="024-22b" class="pb">[024-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8720:8736'>九三升虛邑象曰升虚邑无所疑也</span><br/>
<span class='tline' id='l396' data-llen='8736:8759'>　程子曰三以陽剛之才正而且巽上皆順之復有應</span><br/>
<span class='tline' id='l397' data-llen='8759:8782'>　援以是而升如入無人之邑孰禦哉入無人之邑其</span><br/>
<span class='tline' id='l398' data-llen='8782:8790'>　進無疑阻也</span><br/>
<span class='tline' id='l399' data-llen='8790:8813'>　朱子曰陽實隂虚而坤有國邑之象九三以陽剛當</span><br/>
<span class='tline' id='l400' data-llen='8813:8829'>　升時而進臨於坤故其象占如此</span><br/>
<span class='tline' id='l401' data-llen='8829:8852'>　　愚曰坤為國邑隂為虛虛邑也升至于三上卦之</span><br/>
<span class='tline' id='l402' data-llen='8852:8875'>　　三隂皆靡然順之升虛邑之象也以剛升柔柔莫</span><br/>
<span class='tline' id='l403' data-llen='8875:8902'><a onclick="displayPageImage('KR1a0074', 'WYG', '024-23a' );" name="024-23a" class="pb">[024-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8902:8925'>　　之拒以三升上上為之應此升道之不疑者也巽</span><br/>
<span class='tline' id='l405' data-llen='8925:8944'>　　為不果三升上巽毁矣故曰無所疑也</span><br/>
<span class='tline' id='l406' data-llen='8944:8967'>六四王用亨于岐山吉无咎象曰王用亨于岐山順事</span><br/>
<span class='tline' id='l407' data-llen='8967:8970'>也</span><br/>
<span class='tline' id='l408' data-llen='8970:8993'>　程子曰四柔順之才上順君之升下順下之進已則</span><br/>
<span class='tline' id='l409' data-llen='8993:9016'>　止其所焉以隂居柔隂而在下止其所也昔者文王</span><br/>
<span class='tline' id='l410' data-llen='9016:9039'>　之居岐山之下上順天子而欲致之有道下順天下</span><br/>
<span class='tline' id='l411' data-llen='9039:9062'>　之賢而使之升進已則柔順謙恭不出其位至德如</span><br/>
<span class='tline' id='l412' data-llen='9062:9089'><a onclick="displayPageImage('KR1a0074', 'WYG', '024-23b' );" name="024-23b" class="pb">[024-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9089:9112'>　此周之王業用是而亨也四能如是則亨而吉且無</span><br/>
<span class='tline' id='l414' data-llen='9112:9135'>　咎矣四之才固善矣復有無咎之辭何也曰四之才</span><br/>
<span class='tline' id='l415' data-llen='9135:9158'>　雖善而其位當戒也居近君之位在升之時不可復</span><br/>
<span class='tline' id='l416' data-llen='9158:9181'>　升升則凶咎可知故云如文王則吉而無咎也然處</span><br/>
<span class='tline' id='l417' data-llen='9181:9204'>　大臣之位不得無事於升當上升其君之道下升天</span><br/>
<span class='tline' id='l418' data-llen='9204:9227'>　下之賢已則止其分焉分雖當止而德則當升也道</span><br/>
<span class='tline' id='l419' data-llen='9227:9250'>　則當亨也盡斯道者其唯文王乎四居近君之位而</span><br/>
<span class='tline' id='l420' data-llen='9250:9273'>　當升時得吉而無咎者以其有順德也以柔居坤順</span><br/>
<span class='tline' id='l421' data-llen='9273:9300'><a onclick="displayPageImage('KR1a0074', 'WYG', '024-24a' );" name="024-24a" class="pb">[024-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9300:9323'>　之至也文王之亨于岐山亦以順時順事而已上順</span><br/>
<span class='tline' id='l423' data-llen='9323:9342'>　於上下順乎下已順處其義故云順事也</span><br/>
<span class='tline' id='l424' data-llen='9342:9365'>　　愚曰此爻伊川之說詳矣然文公云亨于岐山亨</span><br/>
<span class='tline' id='l425' data-llen='9365:9388'>　　于西山皆是說祭享山川想不到如伊川說然言</span><br/>
<span class='tline' id='l426' data-llen='9388:9411'>　　祭享亦是人積誠意以事鬼神有上通之義三至</span><br/>
<span class='tline' id='l427' data-llen='9411:9434'>　　四成兊兊為西方岐山西山也坤為順巽為事三</span><br/>
<span class='tline' id='l428' data-llen='9434:9457'>　　分有二以服事殷順事也或以為太王避狄徙岐</span><br/>
<span class='tline' id='l429' data-llen='9457:9465'>　　之爻誤矣</span><br/>
<span class='tline' id='l430' data-llen='9465:9492'><a onclick="displayPageImage('KR1a0074', 'WYG', '024-24b' );" name="024-24b" class="pb">[024-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9492:9510'>六五貞吉升階象曰貞吉升階大得志也</span><br/>
<span class='tline' id='l432' data-llen='9510:9533'>　程子曰五以下有剛中之應故能居尊位而吉然質</span><br/>
<span class='tline' id='l433' data-llen='9533:9556'>　本隂柔必守貞固乃得其吉也若不能貞固則信賢</span><br/>
<span class='tline' id='l434' data-llen='9556:9579'>　不篤任賢不終安能吉也階所由而升也任剛中之</span><br/>
<span class='tline' id='l435' data-llen='9579:9602'>　賢輔之而升猶登進自階言有由而易也指言九二</span><br/>
<span class='tline' id='l436' data-llen='9602:9625'>　正應然在下之賢皆用升之階也能用賢則彚升矣</span><br/>
<span class='tline' id='l437' data-llen='9625:9648'>　倚任賢才而能貞固如是而升可以致天下之大治</span><br/>
<span class='tline' id='l438' data-llen='9648:9671'>　其志可大得也君道之升患無賢才之助爾有助則</span><br/>
<span class='tline' id='l439' data-llen='9671:9698'><a onclick="displayPageImage('KR1a0074', 'WYG', '024-25a' );" name="024-25a" class="pb">[024-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9698:9707'>　由自階而升也</span><br/>
<span class='tline' id='l441' data-llen='9707:9730'>　朱子曰以隂居陽當升而居尊位必能正固則可以</span><br/>
<span class='tline' id='l442' data-llen='9730:9744'>　得吉而升階矣階升之易者</span><br/>
<span class='tline' id='l443' data-llen='9744:9767'>　　愚曰六五以隂居尊聖人恐其不正故以貞吉勉</span><br/>
<span class='tline' id='l444' data-llen='9767:9790'>　　之然五之所以為貞者何也虚中以降接九二也</span><br/>
<span class='tline' id='l445' data-llen='9790:9813'>　　五既虚中以接九二則九二必升階以輔六五六</span><br/>
<span class='tline' id='l446' data-llen='9813:9836'>　　五安得不大得志乎言大得志五之吉也五不守</span><br/>
<span class='tline' id='l447' data-llen='9836:9859'>　　正則不能虚中五不虚中則二不升上二不升上</span><br/>
<span class='tline' id='l448' data-llen='9859:9886'><a onclick="displayPageImage('KR1a0074', 'WYG', '024-25b' );" name="024-25b" class="pb">[024-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9886:9907'>　　則五不得志吉安在哉巽為髙有升階之象</span><br/>
<span class='tline' id='l450' data-llen='9907:9931'>上六𠖇升利于不息之貞象曰𠖇升在上消不富也</span><br/>
<span class='tline' id='l451' data-llen='9931:9954'>　程子曰六以隂居升之極昏冥於升知進而不知止</span><br/>
<span class='tline' id='l452' data-llen='9954:9977'>　者也其為不明甚矣然求升不已之心有時而用於</span><br/>
<span class='tline' id='l453' data-llen='9977:10000'>　貞正而當不息之事則為宜矣君子於貞正之德終</span><br/>
<span class='tline' id='l454' data-llen='10000:10023'>　日乾乾自强不息以上六不已之心用之於此則利</span><br/>
<span class='tline' id='l455' data-llen='10023:10046'>　也以小人貪求無已之心移於進德則何善如之昏</span><br/>
<span class='tline' id='l456' data-llen='10046:10069'>　冥於升極上而不知已唯有消亡豈復有加益也不</span><br/>
<span class='tline' id='l457' data-llen='10069:10096'><a onclick="displayPageImage('KR1a0074', 'WYG', '024-26a' );" name="024-26a" class="pb">[024-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10096:10115'>　富無復増益也升既極則有退而無進也</span><br/>
<span class='tline' id='l459' data-llen='10115:10138'>　朱子曰以隂居升極昏冥不已者也占者遇此無適</span><br/>
<span class='tline' id='l460' data-llen='10138:10161'>　而利但可反其不已於升之心施之於不息之正而</span><br/>
<span class='tline' id='l461' data-llen='10161:10165'>　已</span><br/>
<span class='tline' id='l462' data-llen='10165:10189'>　　愚曰坤為𠖇晦隂虚為不富升至上六極矣而猶</span><br/>
<span class='tline' id='l463' data-llen='10189:10213'>　　不知止焉升之𠖇者也雖然有升之貞焉何謂升</span><br/>
<span class='tline' id='l464' data-llen='10213:10238'>　　之𠖇昏𠖇無識貪進勢位愈髙愈升不思髙則必</span><br/>
<span class='tline' id='l465' data-llen='10238:10261'>　　危升極必降其升也不為升而為消為不富何謂</span><br/>
<span class='tline' id='l466' data-llen='10261:10288'><a onclick="displayPageImage('KR1a0074', 'WYG', '024-26b' );" name="024-26b" class="pb">[024-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10288:10311'>　　升之貞自强不息日進正道愈升而愈不足其為</span><br/>
<span class='tline' id='l468' data-llen='10311:10334'>　　升也為不息之升其為利也為不息之利其為富</span><br/>
<span class='tline' id='l469' data-llen='10334:10358'>　　也為不息之富使上六移其𠖇升之心而為進德</span><br/>
<span class='tline' id='l470' data-llen='10358:10375'>　　之心則升之為道豈有不利者哉</span><br/>
<span class='tline' id='l471' data-llen='10375:10378'>　</span><br/>
<span class='tline' id='l472' data-llen='10378:10381'>　</span><br/>
<span class='tline' id='l473' data-llen='10381:10384'>　</span><br/>
<span class='tline' id='l474' data-llen='10384:10399'>　周易程朱傳義折衷卷二十四</span><br/>
</p>
<p><br/>
</p>
  </div>
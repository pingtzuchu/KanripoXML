<div id="txtcont" class="span9" style="position: relative;">
    <p><br/>
<span class='tline' id='l7' data-llen='161:187'><a onclick="displayPageImage('KR1a0074', 'WYG', '027-1a' );" name="027-1a" class="pb">[027-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='187:195'>欽定四庫全書</span><br/>
<span class='tline' id='l9' data-llen='195:210'>　周易程朱傳義折衷卷二十七</span><br/>
<span class='tline' id='l10' data-llen='210:231'>　　　　　　　　　　　　　元　趙采　撰</span><br/>
<span class='tline' id='l11' data-llen='231:241'>䷲<span class='krp-note'>震上/震下</span></span><br/>
<span class='tline' id='l12' data-llen='241:264'>　程子曰序卦主器者莫若長子故受之以震鼎者器</span><br/>
<span class='tline' id='l13' data-llen='264:287'>　也震為長男故取主器之義而繼鼎之後長子傳國</span><br/>
<span class='tline' id='l14' data-llen='287:310'>　家繼位號者也故為主器之主序卦取其一義之大</span><br/>
<span class='tline' id='l15' data-llen='310:333'>　者為相繼之義震之為卦一陽生於二隂之下動而</span><br/>
<span class='tline' id='l16' data-llen='333:359'><a onclick="displayPageImage('KR1a0074', 'WYG', '027-1b' );" name="027-1b" class="pb">[027-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='359:382'>　上者也故為震震動也不曰動者震有動而奮發震</span><br/>
<span class='tline' id='l18' data-llen='382:405'>　驚之義乾坤之交一索而成震生物之長也故為長</span><br/>
<span class='tline' id='l19' data-llen='405:428'>　男其象則為雷其義則為動雷有震奮之象動為震</span><br/>
<span class='tline' id='l20' data-llen='428:434'>　懼之義</span><br/>
<span class='tline' id='l21' data-llen='434:454'>震亨震來虩虩笑言啞啞震驚百里不喪匕鬯</span><br/>
<span class='tline' id='l22' data-llen='454:477'>　程子曰陽生於下而上進有亨之義又震為動為恐</span><br/>
<span class='tline' id='l23' data-llen='477:500'>　懼為有主震而奮發動而進懼而修有主而保大皆</span><br/>
<span class='tline' id='l24' data-llen='500:523'>　可以致亨故震則有亨當震動之來則恐懼不敢自</span><br/>
<span class='tline' id='l25' data-llen='523:549'><a onclick="displayPageImage('KR1a0074', 'WYG', '027-2a' );" name="027-2a" class="pb">[027-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='549:572'>　寧旋顧周慮虩虩然也虩虩顧慮不安之貌蠅虎謂</span><br/>
<span class='tline' id='l27' data-llen='572:595'>　之虩者以其周環顧慮不自寧也處震如此則保其</span><br/>
<span class='tline' id='l28' data-llen='595:618'>　安裕而笑言啞啞啞啞言笑和適之貌動之大者莫</span><br/>
<span class='tline' id='l29' data-llen='618:641'>　若雷震為雷故以雷言雷之震動驚及百里之逺人</span><br/>
<span class='tline' id='l30' data-llen='641:664'>　无不懼而自失雷聲所及百里也唯宗廟祭祀執匕</span><br/>
<span class='tline' id='l31' data-llen='664:687'>　鬯者則不至於喪失人之致其誠敬莫如祭祀匕以</span><br/>
<span class='tline' id='l32' data-llen='687:710'>　載鼎實升之於俎鬯以灌地而降神方其酌灌以求</span><br/>
<span class='tline' id='l33' data-llen='710:733'>　神薦牲而祈饗盡其誠敬之心則雖雷震之威不能</span><br/>
<span class='tline' id='l34' data-llen='733:759'><a onclick="displayPageImage('KR1a0074', 'WYG', '027-2b' );" name="027-2b" class="pb">[027-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='759:782'>　使之懼而失守故臨大震懼能安而不自失者唯誠</span><br/>
<span class='tline' id='l36' data-llen='782:805'>　敬而已此處震之道也卦才无取故但言處震之道</span><br/>
<span class='tline' id='l37' data-llen='805:828'>　朱子曰震動也一陽始生於二隂之下震而動也其</span><br/>
<span class='tline' id='l38' data-llen='828:851'>　象為雷其屬為長子震有亨道震來當震之來時也</span><br/>
<span class='tline' id='l39' data-llen='851:874'>　虩虩恐懼驚顧之貌震驚百里以雷言匕所以舉鼎</span><br/>
<span class='tline' id='l40' data-llen='874:897'>　實鬯以秬黍酒和鬱金所以灌地降神者也不喪匕</span><br/>
<span class='tline' id='l41' data-llen='897:920'>　鬯以長子言也此卦之占為能恐懼則致福而不失</span><br/>
<span class='tline' id='l42' data-llen='920:928'>　其所主之重</span><br/>
<span class='tline' id='l43' data-llen='928:954'><a onclick="displayPageImage('KR1a0074', 'WYG', '027-3a' );" name="027-3a" class="pb">[027-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='954:977'>　　愚曰卦自臨來九二之四也一陽萌於重隂之下</span><br/>
<span class='tline' id='l45' data-llen='977:1000'>　　為震震動也懼也雷震斯達物動斯出人懼斯成</span><br/>
<span class='tline' id='l46' data-llen='1000:1023'>　　故震有亨義雖然與震俱震者畏心也有畏心者</span><br/>
<span class='tline' id='l47' data-llen='1023:1046'>　　可以成後喜故曰震來虩虩笑言啞啞虩虩懼貌</span><br/>
<span class='tline' id='l48' data-llen='1046:1069'>　　宣王遇災而懼天下喜於王化復行是也不與震</span><br/>
<span class='tline' id='l49' data-llen='1069:1092'>　　俱震者定力也有定力者可以當大事故曰震驚</span><br/>
<span class='tline' id='l50' data-llen='1092:1115'>　　百里不喪匕鬯一雷所震百里為之不寧而長子</span><br/>
<span class='tline' id='l51' data-llen='1115:1138'>　　在廟未嘗以之而喪匕鬯舜納大麓烈風雷雨弗</span><br/>
<span class='tline' id='l52' data-llen='1138:1164'><a onclick="displayPageImage('KR1a0074', 'WYG', '027-3b' );" name="027-3b" class="pb">[027-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1164:1171'>　　迷是也</span><br/>
<span class='tline' id='l54' data-llen='1171:1194'>彖曰震亨震來虩虩恐致福也笑言啞啞後有則也震</span><br/>
<span class='tline' id='l55' data-llen='1194:1217'>驚百里驚逺而懼邇也出可以守宗廟社稷以為祭主</span><br/>
<span class='tline' id='l56' data-llen='1217:1220'>也</span><br/>
<span class='tline' id='l57' data-llen='1220:1243'>　程子曰震自有亨義非由卦才震來而能恐懼自修</span><br/>
<span class='tline' id='l58' data-llen='1243:1266'>　自謹則可反致福吉也笑言啞啞言自若也由能恐</span><br/>
<span class='tline' id='l59' data-llen='1266:1289'>　懼而後自處有法則也有則則安而不懼矣處震之</span><br/>
<span class='tline' id='l60' data-llen='1289:1312'>　道也雷之震及於百里逺者驚邇者懼言其威逺大</span><br/>
<span class='tline' id='l61' data-llen='1312:1338'><a onclick="displayPageImage('KR1a0074', 'WYG', '027-4a' );" name="027-4a" class="pb">[027-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1338:1361'>　也彖文脱不喪匕鬯一句卦辭云不喪匕鬯本謂誠</span><br/>
<span class='tline' id='l63' data-llen='1361:1384'>　敬之至威懼不能使之自失彖以長子宜如是因承</span><br/>
<span class='tline' id='l64' data-llen='1384:1407'>　上文用長子之義通解之謂其誠敬能不喪匕鬯則</span><br/>
<span class='tline' id='l65' data-llen='1407:1430'>　君出而可以守宗廟社稷為祭主也長子如是而後</span><br/>
<span class='tline' id='l66' data-llen='1430:1442'>　可以守世祀承國家也</span><br/>
<span class='tline' id='l67' data-llen='1442:1465'>　　愚曰震來者謂九四來也彖言恐致福者何言因</span><br/>
<span class='tline' id='l68' data-llen='1465:1488'>　　恐懼致福慶也此以震四之初言震亨也四來之</span><br/>
<span class='tline' id='l69' data-llen='1488:1511'>　　三成離離目動笑也之二成兊兊口動言也彖言</span><br/>
<span class='tline' id='l70' data-llen='1511:1537'><a onclick="displayPageImage('KR1a0074', 'WYG', '027-4b' );" name="027-4b" class="pb">[027-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1537:1560'>　　後有則者何言未震之前踐履必有違則處所以</span><br/>
<span class='tline' id='l72' data-llen='1560:1583'>　　懼既震之後遂修省而有則所以笑傳曰内省不</span><br/>
<span class='tline' id='l73' data-llen='1583:1606'>　　疚夫何憂何懼是也此亦以震來而言震亨也自</span><br/>
<span class='tline' id='l74' data-llen='1606:1629'>　　初至四乾坤之策百有二十百里舉大數也驚逺</span><br/>
<span class='tline' id='l75' data-llen='1629:1652'>　　四也懼邇初也邇於雷者懼逺於雷者驚懼甚於</span><br/>
<span class='tline' id='l76' data-llen='1652:1675'>　　驚也此以初二三四言震也坤為肉為棘艮為手</span><br/>
<span class='tline' id='l77' data-llen='1675:1698'>　　以棘載肉而升之者匕也坎震為酒離為黄酒黄</span><br/>
<span class='tline' id='l78' data-llen='1698:1721'>　　鬱鬯也徐氏謂彖文脱不喪匕鬯一句是也上六</span><br/>
<span class='tline' id='l79' data-llen='1721:1747'><a onclick="displayPageImage('KR1a0074', 'WYG', '027-5a' );" name="027-5a" class="pb">[027-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1747:1770'>　　宗廟也艮為門闕坤土在上為社震為榖稷者百</span><br/>
<span class='tline' id='l81' data-llen='1770:1793'>　　穀之長宗廟社稷之象也四者諸侯位長子居之</span><br/>
<span class='tline' id='l82' data-llen='1793:1816'>　　監國之象也臨二之四出也古者諸侯出而朝覲</span><br/>
<span class='tline' id='l83' data-llen='1816:1839'>　　㑹同世子監國以奉宗廟社稷之粢盛横渠張子</span><br/>
<span class='tline' id='l84' data-llen='1839:1862'>　　曰此卦純以君出子在為言則震之體全而用顯</span><br/>
<span class='tline' id='l85' data-llen='1862:1881'>　　故曰出可以守宗廟社稷以為祭主也</span><br/>
<span class='tline' id='l86' data-llen='1881:1895'>象曰洊雷震君子以恐懼修省</span><br/>
<span class='tline' id='l87' data-llen='1895:1918'>　程子曰洊重襲也上下皆震故為洊雷雷重仍則威</span><br/>
<span class='tline' id='l88' data-llen='1918:1944'><a onclick="displayPageImage('KR1a0074', 'WYG', '027-5b' );" name="027-5b" class="pb">[027-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1944:1967'>　益盛君子觀洊雷威震之象以恐懼自修飭循省也</span><br/>
<span class='tline' id='l90' data-llen='1967:1990'>　君子畏天之威則修正其身思省其過咎而改之不</span><br/>
<span class='tline' id='l91' data-llen='1990:2006'>　唯雷震凡遇驚懼之事皆當如是</span><br/>
<span class='tline' id='l92' data-llen='2006:2029'>初九震來虩虩後笑言啞啞吉象曰震來虩虩恐致福</span><br/>
<span class='tline' id='l93' data-llen='2029:2040'>也笑言啞啞後有則也</span><br/>
<span class='tline' id='l94' data-llen='2040:2063'>　程子曰初九成震之主致震者也在卦之下處震之</span><br/>
<span class='tline' id='l95' data-llen='2063:2086'>　初也知震之來當震之始若能以為恐懼而周旋顧</span><br/>
<span class='tline' id='l96' data-llen='2086:2109'>　慮虩虩然不敢寜止則終必保其安吉故後笑言啞</span><br/>
<span class='tline' id='l97' data-llen='2109:2135'><a onclick="displayPageImage('KR1a0074', 'WYG', '027-6a' );" name="027-6a" class="pb">[027-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2135:2158'>　啞也是能因恐懼而反致福也因恐懼而自修省不</span><br/>
<span class='tline' id='l99' data-llen='2158:2181'>　敢違於法度是由震而後有法則故能保其安吉而</span><br/>
<span class='tline' id='l100' data-llen='2181:2189'>　笑言啞啞也</span><br/>
<span class='tline' id='l101' data-llen='2189:2212'>　　愚曰震之陽爻震人者也隂爻被震者也初與四</span><br/>
<span class='tline' id='l102' data-llen='2212:2235'>　　皆震人之爻而通言被震之道焉夫震道莫善於</span><br/>
<span class='tline' id='l103' data-llen='2235:2258'>　　初初則迅雷不及掩耳人皆畏之被震者亦莫善</span><br/>
<span class='tline' id='l104' data-llen='2258:2281'>　　於初一儆而覺則善心油然而生此震之初所以</span><br/>
<span class='tline' id='l105' data-llen='2281:2304'>　　盡卦彖之義也况又以陽居初陽則見善明而用</span><br/>
<span class='tline' id='l106' data-llen='2304:2330'><a onclick="displayPageImage('KR1a0074', 'WYG', '027-6b' );" name="027-6b" class="pb">[027-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2330:2349'>　　心剛初則去性近而辨理早是以能此</span><br/>
<span class='tline' id='l108' data-llen='2349:2372'>六二震來厲億喪貝躋於九陵勿逐七日得象曰震來</span><br/>
<span class='tline' id='l109' data-llen='2372:2378'>厲乗剛也</span><br/>
<span class='tline' id='l110' data-llen='2378:2401'>　程子曰六二居中得正善處震者也而乘初九之剛</span><br/>
<span class='tline' id='l111' data-llen='2401:2424'>　九震之主震剛動而上奮孰能禦之厲猛也危也彼</span><br/>
<span class='tline' id='l112' data-llen='2424:2447'>　來既猛則已處危矣億度也貝所有之資也躋升也</span><br/>
<span class='tline' id='l113' data-llen='2447:2470'>　九陵陵之髙也逐往追也以震來之厲度不能當而</span><br/>
<span class='tline' id='l114' data-llen='2470:2493'>　必喪其所有則升至髙以避之也九言其重崗陵之</span><br/>
<span class='tline' id='l115' data-llen='2493:2519'><a onclick="displayPageImage('KR1a0074', 'WYG', '027-7a' );" name="027-7a" class="pb">[027-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2519:2542'>　重髙之至也九重之多也如九天九地也勿逐七日</span><br/>
<span class='tline' id='l117' data-llen='2542:2565'>　得二之所貴者中正也遇震懼之來雖量勢巽避當</span><br/>
<span class='tline' id='l118' data-llen='2565:2588'>　守其中正无自失也億知必喪也故逺避以自守過</span><br/>
<span class='tline' id='l119' data-llen='2588:2611'>　則復其常矣是勿逐而自得也逐即物也以已即物</span><br/>
<span class='tline' id='l120' data-llen='2611:2634'>　失其守矣故戒勿逐避逺自守處震之大方也如二</span><br/>
<span class='tline' id='l121' data-llen='2634:2657'>　者當危懼而善處者也卦位有六七乃更始事既終</span><br/>
<span class='tline' id='l122' data-llen='2657:2680'>　時既易也不失其守雖一時不能禦其來然時過事</span><br/>
<span class='tline' id='l123' data-llen='2680:2703'>　已則復其常故云七日得當震而乗剛是以彼厲而</span><br/>
<span class='tline' id='l124' data-llen='2703:2729'><a onclick="displayPageImage('KR1a0074', 'WYG', '027-7b' );" name="027-7b" class="pb">[027-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2729:2742'>　已危震剛之來其可禦乎</span><br/>
<span class='tline' id='l126' data-llen='2742:2765'>　朱子曰六二乗初九之剛故當震之來而危厲也億</span><br/>
<span class='tline' id='l127' data-llen='2765:2788'>　字未詳又當喪其貨貝而升之九陵之上然柔順中</span><br/>
<span class='tline' id='l128' data-llen='2788:2811'>　正足以自守故不求而自獲也此爻占具象中但九</span><br/>
<span class='tline' id='l129' data-llen='2811:2823'>　陵七日之象則未詳耳</span><br/>
<span class='tline' id='l130' data-llen='2823:2846'>　　愚曰二以虚弱之質邇初爻之震被震而懼者也</span><br/>
<span class='tline' id='l131' data-llen='2846:2869'>　　況九四之震又自上來而乗初九之剛來而近二</span><br/>
<span class='tline' id='l132' data-llen='2869:2892'>　　上下皆震二能无危厲乎故曰震來厲按虞氏本</span><br/>
<span class='tline' id='l133' data-llen='2892:2918'><a onclick="displayPageImage('KR1a0074', 'WYG', '027-8a' );" name="027-8a" class="pb">[027-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2918:2941'>　　億作噫於其反九四震來歴三則二成離五成兊</span><br/>
<span class='tline' id='l135' data-llen='2941:2964'>　　兊為口噫也虞翻曰噫惜也離為蠃為龜蠃貝也</span><br/>
<span class='tline' id='l136' data-llen='2964:2987'>　　龜亦貝也二之所利也今四來歴三二驚逺懼邇</span><br/>
<span class='tline' id='l137' data-llen='2987:3010'>　　避而之五則離毁貝喪二之五必躋三三艮山之</span><br/>
<span class='tline' id='l138' data-llen='3010:3033'>　　中在大塗之下陵也二躋三三三成九九陵也五</span><br/>
<span class='tline' id='l139' data-llen='3033:3056'>　　雖口惜二喪貝而不應之勿為逐也二只得復還</span><br/>
<span class='tline' id='l140' data-llen='3056:3079'>　　中正自守則所喪不逐而自得謂復成離象也夫</span><br/>
<span class='tline' id='l141' data-llen='3079:3102'>　　物吾之物失之不以道數窮必復能无獲乎七日</span><br/>
<span class='tline' id='l142' data-llen='3102:3128'><a onclick="displayPageImage('KR1a0074', 'WYG', '027-8b' );" name="027-8b" class="pb">[027-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3128:3147'>　　謂二歴三至五復自五之二成七數也</span><br/>
<span class='tline' id='l144' data-llen='3147:3168'>六三震蘇蘇震行无𤯝象曰震蘇蘇位不當也</span><br/>
<span class='tline' id='l145' data-llen='3168:3191'>　程子曰蘇蘇神氣緩散自失之狀三以隂居陽不正</span><br/>
<span class='tline' id='l146' data-llen='3191:3214'>　處不正於平時且不能安況處震乎故其震懼而蘇</span><br/>
<span class='tline' id='l147' data-llen='3214:3236'>　蘇然若因震懼而能行去不正而就正則可以无</span><br/>
<span class='tline' id='l148' data-llen='3236:3260'>　過𤯝過也三行則至四正也動以就正為善故二勿</span><br/>
<span class='tline' id='l149' data-llen='3260:3285'>　逐則自得三能行則无𤯝以不中正而處震懼有𤯝</span><br/>
<span class='tline' id='l150' data-llen='3285:3308'>　可知其恐懼自失蘇蘇然由其所處不當故也不中</span><br/>
<span class='tline' id='l151' data-llen='3308:3334'><a onclick="displayPageImage('KR1a0074', 'WYG', '027-9a' );" name="027-9a" class="pb">[027-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3334:3343'>　不正其能安乎</span><br/>
<span class='tline' id='l153' data-llen='3343:3366'>　朱子曰蘇蘇緩散自失之狀以隂居陽當震時而居</span><br/>
<span class='tline' id='l154' data-llen='3366:3389'>　不正是以如此占者若因懼而能行以去其不正則</span><br/>
<span class='tline' id='l155' data-llen='3389:3398'>　可以无𤯝矣</span><br/>
<span class='tline' id='l156' data-llen='3398:3421'>　　愚曰蘇蘇氣微貌三處下卦之上逺於初震而懼</span><br/>
<span class='tline' id='l157' data-llen='3421:3444'>　　甚於二何也位不當也所履不正聞震而懾神色</span><br/>
<span class='tline' id='l158' data-llen='3444:3467'>　　沮喪氣息蘇蘇而微故曰震蘇蘇聖人教之曰爾</span><br/>
<span class='tline' id='l159' data-llen='3467:3492'>　　若因此震懼改爾所行使歸於正則无𤯝矣无𤯝</span><br/>
<span class='tline' id='l160' data-llen='3492:3518'><a onclick="displayPageImage('KR1a0074', 'WYG', '027-9b' );" name="027-9b" class="pb">[027-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3518:3541'>　　何懼焉象曰震蘇蘇位不當也言三之蘇蘇非震</span><br/>
<span class='tline' id='l162' data-llen='3541:3552'>　　之為災位實災之</span><br/>
<span class='tline' id='l163' data-llen='3552:3567'>九四震遂泥象曰震遂泥未光也</span><br/>
<span class='tline' id='l164' data-llen='3567:3590'>　程子曰九四居震動之時不中不正處柔失剛健之</span><br/>
<span class='tline' id='l165' data-llen='3590:3613'>　道居四无中正之德陷溺於重隂之間不能自震者</span><br/>
<span class='tline' id='l166' data-llen='3613:3636'>　也故云遂泥泥滯溺也以不正之陽而上下重隂安</span><br/>
<span class='tline' id='l167' data-llen='3636:3659'>　能免於泥乎遂无反之意處震懼則莫能守也欲震</span><br/>
<span class='tline' id='l168' data-llen='3659:3682'>　動則莫能奮也震道亡矣豈復能光亨也陽者剛物</span><br/>
<span class='tline' id='l169' data-llen='3682:3709'><a onclick="displayPageImage('KR1a0074', 'WYG', '027-10a' );" name="027-10a" class="pb">[027-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3709:3732'>　震者動義以剛處動本有光亨之道乃失其剛正而</span><br/>
<span class='tline' id='l171' data-llen='3732:3755'>　陷於重隂以致遂泥豈能光也云未光見陽剛本能</span><br/>
<span class='tline' id='l172' data-llen='3755:3766'>　震也以失德故泥耳</span><br/>
<span class='tline' id='l173' data-llen='3766:3789'>　朱子曰以剛處柔不中不正陷於二隂之間不能自</span><br/>
<span class='tline' id='l174' data-llen='3789:3804'>　震也遂者无反之意泥滯溺也</span><br/>
<span class='tline' id='l175' data-llen='3804:3827'>　　愚曰震道莫不善於洊雷霆日轟轟於天下人誰</span><br/>
<span class='tline' id='l176' data-llen='3827:3850'>　　畏之被震者亦莫不善於洊人之情一警而不覺</span><br/>
<span class='tline' id='l177' data-llen='3850:3873'>　　則頑再則聾三則蔑如也此爻正洊雷也辭曰遂</span><br/>
<span class='tline' id='l178' data-llen='3873:3900'><a onclick="displayPageImage('KR1a0074', 'WYG', '027-10b' );" name="027-10b" class="pb">[027-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3900:3923'>　　泥象曰未光得非陷於四之中不中不正如足陷</span><br/>
<span class='tline' id='l180' data-llen='3923:3945'>　　於坎不能自奮震者乎宜其滯泥而不光大也</span><br/>
<span class='tline' id='l181' data-llen='3945:3968'>六五震往來厲億无喪有事象曰震往來厲危行也其</span><br/>
<span class='tline' id='l182' data-llen='3968:3977'>事在中大无喪也</span><br/>
<span class='tline' id='l183' data-llen='3977:4000'>　程子曰六五雖以隂居陽不當位為不正然以柔居</span><br/>
<span class='tline' id='l184' data-llen='4000:4023'>　剛又得中乃有中德也不失中則不違於正矣所以</span><br/>
<span class='tline' id='l185' data-llen='4023:4046'>　中為貴也諸卦二五雖不當位多以中為美三四雖</span><br/>
<span class='tline' id='l186' data-llen='4046:4069'>　當位或以不中為過中當重於正也葢中則不違於</span><br/>
<span class='tline' id='l187' data-llen='4069:4096'><a onclick="displayPageImage('KR1a0074', 'WYG', '027-11a' );" name="027-11a" class="pb">[027-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4096:4119'>　正正不必中也天下之理莫善於中於六二六五可</span><br/>
<span class='tline' id='l189' data-llen='4119:4142'>　見五之動上往則柔不可居動之極下來則犯剛是</span><br/>
<span class='tline' id='l190' data-llen='4142:4165'>　往來皆危也當君位為動之主隨宜應變在中而已</span><br/>
<span class='tline' id='l191' data-llen='4165:4188'>　故當億度无喪失其所有之事而已所有之事謂中</span><br/>
<span class='tline' id='l192' data-llen='4188:4211'>　德茍不失中雖有危不至於凶也億度謂圖慮求不</span><br/>
<span class='tline' id='l193' data-llen='4211:4234'>　失中也五所以危由非剛陽而无助若以剛陽有助</span><br/>
<span class='tline' id='l194' data-llen='4234:4257'>　為動之主則能亨矣往來皆危時則甚難但期於不</span><br/>
<span class='tline' id='l195' data-llen='4257:4280'>　失中則可自守以柔主動固不能致亨濟也往來皆</span><br/>
<span class='tline' id='l196' data-llen='4280:4307'><a onclick="displayPageImage('KR1a0074', 'WYG', '027-11b' );" name="027-11b" class="pb">[027-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4307:4330'>　厲行則有危也動皆有危唯在无喪其事而已其事</span><br/>
<span class='tline' id='l198' data-llen='4330:4353'>　謂中也能不失中則可自守也大无喪以无喪為大</span><br/>
<span class='tline' id='l199' data-llen='4353:4357'>　也</span><br/>
<span class='tline' id='l200' data-llen='4357:4380'>　朱子曰以六居五而處震時无時而不危也以其得</span><br/>
<span class='tline' id='l201' data-llen='4380:4403'>　中故无所喪而能有事也占者不失其中則雖危无</span><br/>
<span class='tline' id='l202' data-llen='4403:4408'>　喪也</span><br/>
<span class='tline' id='l203' data-llen='4408:4431'>　　愚曰五被四震者也以六居之履非其正欲往而</span><br/>
<span class='tline' id='l204' data-llen='4431:4454'>　　上則无位欲來而下則乗剛往來皆危行也故曰</span><br/>
<span class='tline' id='l205' data-llen='4454:4481'><a onclick="displayPageImage('KR1a0074', 'WYG', '027-12a' );" name="027-12a" class="pb">[027-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4481:4504'>　　震往來厲然往來雖厲而吾无喪失者孟子曰必</span><br/>
<span class='tline' id='l207' data-llen='4504:4527'>　　有事焉吾之所事者何也曰中而已矣天下之理</span><br/>
<span class='tline' id='l208' data-llen='4527:4550'>　　莫善於中中豈有喪失哉二五兩爻二止於來厲</span><br/>
<span class='tline' id='l209' data-llen='4550:4573'>　　尚可以往也五往來厲不可以行也然二反喪貝</span><br/>
<span class='tline' id='l210' data-llen='4573:4596'>　　五乃无喪何也天下唯剛足以有守而柔不能焉</span><br/>
<span class='tline' id='l211' data-llen='4596:4619'>　　二之以柔居柔正也五之以柔居剛中也中无不</span><br/>
<span class='tline' id='l212' data-llen='4619:4638'>　　正正未必中此一喪一无喪所以異也</span><br/>
<span class='tline' id='l213' data-llen='4638:4661'>上六震索索視矍矍征凶震不於其躬於其鄰无咎婚</span><br/>
<span class='tline' id='l214' data-llen='4661:4688'><a onclick="displayPageImage('KR1a0074', 'WYG', '027-12b' );" name="027-12b" class="pb">[027-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4688:4710'>媾有言象曰震索索中未得也雖凶无咎畏鄰戒也</span><br/>
<span class='tline' id='l216' data-llen='4710:4733'>　程子曰索索消索不存之狀謂其志氣如是六以隂</span><br/>
<span class='tline' id='l217' data-llen='4733:4756'>　柔居震動之極其驚懼之甚志氣殫索也矍矍不安</span><br/>
<span class='tline' id='l218' data-llen='4756:4779'>　定貌志氣索索則視瞻徊徨以隂柔不中正之質而</span><br/>
<span class='tline' id='l219' data-llen='4779:4802'>　處動震之極故征則凶也震之及身乃於其躬也不</span><br/>
<span class='tline' id='l220' data-llen='4802:4825'>　於其躬謂未及身也鄰近於身者也能震懼於未及</span><br/>
<span class='tline' id='l221' data-llen='4825:4848'>　身之前則不至於極矣故得无咎茍未至於極尚有</span><br/>
<span class='tline' id='l222' data-llen='4848:4872'>　可改之道震終當變柔不固守故有畏鄰戒而能變之</span><br/>
<span class='tline' id='l223' data-llen='4872:4899'><a onclick="displayPageImage('KR1a0074', 'WYG', '027-13a' );" name="027-13a" class="pb">[027-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4899:4922'>　義聖人於震終示人知懼能改之義為勸深矣婚媾</span><br/>
<span class='tline' id='l225' data-llen='4922:4945'>　所親也謂同動者有言有怨咎之言也六居震之上</span><br/>
<span class='tline' id='l226' data-llen='4945:4968'>　始為衆作震動之首今乃畏鄰戒而不敢進與諸處</span><br/>
<span class='tline' id='l227' data-llen='4968:4991'>　震者異矣故婚媾有言也所以恐懼自失如此以未</span><br/>
<span class='tline' id='l228' data-llen='4991:5014'>　得於中道也謂過中也使之得中則不至於索索矣</span><br/>
<span class='tline' id='l229' data-llen='5014:5037'>　極而復征則凶也若能見鄰戒而知懼變於未極之</span><br/>
<span class='tline' id='l230' data-llen='5037:5057'>　前則无咎也上六動之極震極則有變義也</span><br/>
<span class='tline' id='l231' data-llen='5057:5080'>　朱子曰以隂柔處震極故為索索矍矍之象以是而</span><br/>
<span class='tline' id='l232' data-llen='5080:5107'><a onclick="displayPageImage('KR1a0074', 'WYG', '027-13b' );" name="027-13b" class="pb">[027-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5107:5130'>　行其凶必矣然能及其震未及身之時恐懼修省則</span><br/>
<span class='tline' id='l234' data-llen='5130:5153'>　可以无咎而亦不能免於婚媾之有言戒占者當如</span><br/>
<span class='tline' id='l235' data-llen='5153:5158'>　是也</span><br/>
<span class='tline' id='l236' data-llen='5158:5181'>　　愚曰震盡衰矣上懼尤甚何也表裏俱虚无主張</span><br/>
<span class='tline' id='l237' data-llen='5181:5204'>　　於内也神氣盡散謂之索索視瞻不寧謂之矍矍</span><br/>
<span class='tline' id='l238' data-llen='5204:5227'>　　甚懼之貌也雖然震道在四被震在五上非所震</span><br/>
<span class='tline' id='l239' data-llen='5227:5250'>　　也非所震而懼焉不失為見幾預防故曰震不於</span><br/>
<span class='tline' id='l240' data-llen='5250:5273'>　　其躬於其鄰无咎三與上應婚媾也然兩隂必睽</span><br/>
<span class='tline' id='l241' data-llen='5273:5300'><a onclick="displayPageImage('KR1a0074', 'WYG', '027-14a' );" name="027-14a" class="pb">[027-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5300:5323'>　　睽則有言故曰婚媾有言象以索索為中未得言</span><br/>
<span class='tline' id='l243' data-llen='5323:5346'>　　中无主故也以无咎為畏鄰而戒戒如前車覆後</span><br/>
<span class='tline' id='l244' data-llen='5346:5354'>　　車戒之義</span><br/>
<span class='tline' id='l245' data-llen='5354:5364'>䷳<span class='krp-note'>艮下/艮上</span></span><br/>
<span class='tline' id='l246' data-llen='5364:5387'>　程子曰序卦震者動也物不可以終動止之故受之</span><br/>
<span class='tline' id='l247' data-llen='5387:5410'>　以艮艮者止也動静相因動則有静静則有動物无</span><br/>
<span class='tline' id='l248' data-llen='5410:5433'>　常動之理艮所以次震也艮者止也不曰止者艮山</span><br/>
<span class='tline' id='l249' data-llen='5433:5456'>　之象有安重堅實之意非止義可盡也乾坤之交三</span><br/>
<span class='tline' id='l250' data-llen='5456:5483'><a onclick="displayPageImage('KR1a0074', 'WYG', '027-14b' );" name="027-14b" class="pb">[027-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5483:5506'>　索而成艮一陽居二隂之上陽動而上進之物既至</span><br/>
<span class='tline' id='l252' data-llen='5506:5529'>　於上則止矣隂者静也上止而下静故為艮也然則</span><br/>
<span class='tline' id='l253' data-llen='5529:5552'>　與畜止之義何異曰畜止者制畜之義力止之也艮</span><br/>
<span class='tline' id='l254' data-llen='5552:5565'>　止者安止之義止其所也</span><br/>
<span class='tline' id='l255' data-llen='5565:5583'>艮其背不獲其身行其庭不見其人无咎</span><br/>
<span class='tline' id='l256' data-llen='5583:5606'>　程子曰人之所以不能安其止者動於欲也欲牽於</span><br/>
<span class='tline' id='l257' data-llen='5606:5629'>　前而求其止不可得也故艮之道當艮其背所見者</span><br/>
<span class='tline' id='l258' data-llen='5629:5652'>　在前而背乃背之是所不見也止於所不見則无欲</span><br/>
<span class='tline' id='l259' data-llen='5652:5679'><a onclick="displayPageImage('KR1a0074', 'WYG', '027-15a' );" name="027-15a" class="pb">[027-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5679:5702'>　以亂其心而止乃安不獲其身不見其身也謂忘我</span><br/>
<span class='tline' id='l261' data-llen='5702:5725'>　也无我則止矣不能无我无可止之道行其庭不見</span><br/>
<span class='tline' id='l262' data-llen='5725:5748'>　其人庭除之間至近也在背則雖至近不見謂不交</span><br/>
<span class='tline' id='l263' data-llen='5748:5771'>　於物也外物不接内欲不萌如是而止乃得止之道</span><br/>
<span class='tline' id='l264' data-llen='5771:5780'>　於止為无咎也</span><br/>
<span class='tline' id='l265' data-llen='5780:5802'>　朱子曰艮止也一陽止於二隂之上陽自下升極</span><br/>
<span class='tline' id='l266' data-llen='5802:5825'>　上而止也其象為山取坤地而隆其上之狀亦止於</span><br/>
<span class='tline' id='l267' data-llen='5825:5848'>　極而不進之意也其占則必能止於背而不有其身</span><br/>
<span class='tline' id='l268' data-llen='5848:5875'><a onclick="displayPageImage('KR1a0074', 'WYG', '027-15b' );" name="027-15b" class="pb">[027-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5875:5898'>　行其庭而不見其人乃无咎也葢身動物也唯背為</span><br/>
<span class='tline' id='l270' data-llen='5898:5921'>　止艮其背則止於所當止也止於所當止則不隨身</span><br/>
<span class='tline' id='l271' data-llen='5921:5944'>　而動矣是不有其身也如是則雖行於庭除有人之</span><br/>
<span class='tline' id='l272' data-llen='5944:5967'>　地而亦不見其人矣葢艮其背而不獲其身者止而</span><br/>
<span class='tline' id='l273' data-llen='5967:5990'>　止也行其庭而不見其人者行而止也動静各止其</span><br/>
<span class='tline' id='l274' data-llen='5990:6006'>　所而皆主夫静焉所以得无咎也</span><br/>
<span class='tline' id='l275' data-llen='6006:6029'>彖曰艮止也時止則止時行則行動静不失其時其道</span><br/>
<span class='tline' id='l276' data-llen='6029:6052'>光明艮其止止其所也上下敵應不相與也是以不獲</span><br/>
<span class='tline' id='l277' data-llen='6052:6079'><a onclick="displayPageImage('KR1a0074', 'WYG', '027-16a' );" name="027-16a" class="pb">[027-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6079:6093'>其身行其庭不見其人无咎也</span><br/>
<span class='tline' id='l279' data-llen='6093:6116'>　程子曰艮為止止之道唯其時行止動静不以時則</span><br/>
<span class='tline' id='l280' data-llen='6116:6139'>　妄也不失其時則順理而合義在物為理處事為義</span><br/>
<span class='tline' id='l281' data-llen='6139:6162'>　動静合理義不失其時也乃其道之光明也君子所</span><br/>
<span class='tline' id='l282' data-llen='6162:6185'>　貴乎時仲尼行止久速是也艮體篤實有光明之義</span><br/>
<span class='tline' id='l283' data-llen='6185:6208'>　艮其止謂止之而止也止之而能止者由止得其所</span><br/>
<span class='tline' id='l284' data-llen='6208:6231'>　也止不得其所則无可止之理夫子曰於止知其所</span><br/>
<span class='tline' id='l285' data-llen='6231:6254'>　止謂當止之所也夫有物必有則父止於慈子止於</span><br/>
<span class='tline' id='l286' data-llen='6254:6281'><a onclick="displayPageImage('KR1a0074', 'WYG', '027-16b' );" name="027-16b" class="pb">[027-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6281:6304'>　孝君止於仁臣止於敬萬物庶事莫不各有其所得</span><br/>
<span class='tline' id='l288' data-llen='6304:6327'>　其所則安失其所則悖聖人所以能使天下順治非</span><br/>
<span class='tline' id='l289' data-llen='6327:6350'>　能為物作則也唯止之各於其所而已上下二體以</span><br/>
<span class='tline' id='l290' data-llen='6350:6373'>　敵相應无相與之義隂陽相應則情通而相與乃以</span><br/>
<span class='tline' id='l291' data-llen='6373:6396'>　其敵故不相與也不相與則相背與艮其背止之義</span><br/>
<span class='tline' id='l292' data-llen='6396:6419'>　同也相背故不獲其身不見其人是以能止能止則</span><br/>
<span class='tline' id='l293' data-llen='6419:6425'>　无咎也</span><br/>
<span class='tline' id='l294' data-llen='6425:6448'>　　愚曰震反為艮震初九越五而之上一人背而往</span><br/>
<span class='tline' id='l295' data-llen='6448:6475'><a onclick="displayPageImage('KR1a0074', 'WYG', '027-17a' );" name="027-17a" class="pb">[027-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6475:6498'>　　也九四去四而之三一人背而來也兩人相背而</span><br/>
<span class='tline' id='l297' data-llen='6498:6521'>　　去止見其背而不得見其身故曰艮其背不獲其</span><br/>
<span class='tline' id='l298' data-llen='6521:6544'>　　身艮為門闕五四中爻而虛在門闕之中庭也卦</span><br/>
<span class='tline' id='l299' data-llen='6544:6567'>　　互震震為足行也既背而去行於庭中但見其背</span><br/>
<span class='tline' id='l300' data-llen='6567:6590'>　　不見其人故曰行其庭不見其人彖辭因重艮之</span><br/>
<span class='tline' id='l301' data-llen='6590:6613'>　　象而言艮也夫子作彖辭既曰艮止也又曰時止</span><br/>
<span class='tline' id='l302' data-llen='6613:6636'>　　時行動静不失其時者何哉此以艮震反體卦中</span><br/>
<span class='tline' id='l303' data-llen='6636:6659'>　　又互震而發艮之止非一定之止之謂也天下知</span><br/>
<span class='tline' id='l304' data-llen='6659:6686'><a onclick="displayPageImage('KR1a0074', 'WYG', '027-17b' );" name="027-17b" class="pb">[027-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6686:6709'>　　止之為止而不知行之為止故聖人特發此義以</span><br/>
<span class='tline' id='l306' data-llen='6709:6732'>　　贊艮曰艮其止止其所也上下敵應而不相與也</span><br/>
<span class='tline' id='l307' data-llen='6732:6755'>　　此釋繇辭艮其背之義也人之四體皆能動唯背</span><br/>
<span class='tline' id='l308' data-llen='6755:6778'>　　不動所以文公云身動物也唯背為止艮其背止</span><br/>
<span class='tline' id='l309' data-llen='6778:6801'>　　於所當止所當止即大學至善之地止於所當止</span><br/>
<span class='tline' id='l310' data-llen='6801:6824'>　　即止於敬孝慈信之類也文公云艮其背渾只見</span><br/>
<span class='tline' id='l311' data-llen='6824:6847'>　　得道理合如此入自家一分子不得著一些私意</span><br/>
<span class='tline' id='l312' data-llen='6847:6870'>　　不得葢只於道理當止處便止不見自家身不見</span><br/>
<span class='tline' id='l313' data-llen='6870:6897'><a onclick="displayPageImage('KR1a0074', 'WYG', '027-18a' );" name="027-18a" class="pb">[027-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6897:6920'>　　人不見利不見害只見箇道理如殺身成仁舍生</span><br/>
<span class='tline' id='l315' data-llen='6920:6943'>　　取義皆是道理當止處曰上下敵應而不相與也</span><br/>
<span class='tline' id='l316' data-llen='6943:6966'>　　此是言上卦下卦各止其所而不相與也敵應是</span><br/>
<span class='tline' id='l317' data-llen='6966:6989'>　　初與四二與五三與上亦各止其所而不相與也</span><br/>
<span class='tline' id='l318' data-llen='6989:7012'>　　文公曰八純卦都不相與艮卦是止尤不相與曰</span><br/>
<span class='tline' id='l319' data-llen='7012:7035'>　　是以不獲其身行其庭不見其人无咎也葢不把</span><br/>
<span class='tline' id='l320' data-llen='7035:7058'>　　行其庭對艮其背並説艮其背但只止於所當止</span><br/>
<span class='tline' id='l321' data-llen='7058:7081'>　　也不管身也不管人所以彖辭云是以不獲其身</span><br/>
<span class='tline' id='l322' data-llen='7081:7108'><a onclick="displayPageImage('KR1a0074', 'WYG', '027-18b' );" name="027-18b" class="pb">[027-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7108:7131'>　　至无咎也文公云伊川謂艮其背止於所不見竊</span><br/>
<span class='tline' id='l324' data-llen='7131:7155'>　　恐未然恐是失㸃檢又曰艮其背背字恐是止字彖</span><br/>
<span class='tline' id='l325' data-llen='7155:7176'>　　中分明解云艮其止止其所也此亦見得好</span><br/>
<span class='tline' id='l326' data-llen='7176:7191'>象曰兼山艮君子以思不出其位</span><br/>
<span class='tline' id='l327' data-llen='7191:7214'>　程子曰上下皆山故為兼山此而并彼為兼謂重複</span><br/>
<span class='tline' id='l328' data-llen='7214:7237'>　也重艮之象也君子觀艮止之象而思安所止不出</span><br/>
<span class='tline' id='l329' data-llen='7237:7261'>　其位也位所處之分也萬事各有其所得其所則止而</span><br/>
<span class='tline' id='l330' data-llen='7261:7284'>　安若當行而止當速而久或過或不及皆出其位也</span><br/>
<span class='tline' id='l331' data-llen='7284:7311'><a onclick="displayPageImage('KR1a0074', 'WYG', '027-19a' );" name="027-19a" class="pb">[027-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7311:7320'>　況踰分非據乎</span><br/>
<span class='tline' id='l333' data-llen='7320:7343'>　　愚曰一身之中至難止者思也思不出其位位猶</span><br/>
<span class='tline' id='l334' data-llen='7343:7366'>　　所也如素夷狄行乎夷狄素患難行乎患難也无</span><br/>
<span class='tline' id='l335' data-llen='7366:7384'>　　思静而止也思不出其位動而止也</span><br/>
<span class='tline' id='l336' data-llen='7384:7405'>初六艮其趾无咎利永貞象曰艮其趾未失正也</span><br/>
<span class='tline' id='l337' data-llen='7405:7428'>　程子曰六在最下趾之象趾動之先也艮其趾止於</span><br/>
<span class='tline' id='l338' data-llen='7428:7451'>　動之初也事止於初未至失正故无咎也以柔處下</span><br/>
<span class='tline' id='l339' data-llen='7451:7474'>　當止之時也行則失其正矣故止乃无咎隂柔患其</span><br/>
<span class='tline' id='l340' data-llen='7474:7501'><a onclick="displayPageImage('KR1a0074', 'WYG', '027-19b' );" name="027-19b" class="pb">[027-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7501:7524'>　不能常也不能固也故方止之初戒以利在常永貞</span><br/>
<span class='tline' id='l342' data-llen='7524:7535'>　固則不失止之道也</span><br/>
<span class='tline' id='l343' data-llen='7535:7558'>　朱子曰以隂柔居艮初為艮趾之象占者如之則无</span><br/>
<span class='tline' id='l344' data-llen='7558:7576'>　咎而又以其隂柔故又戒其利永貞也</span><br/>
<span class='tline' id='l345' data-llen='7576:7599'>　　愚曰四震為足初動於下而應之趾也艮其趾不</span><br/>
<span class='tline' id='l346' data-llen='7599:7622'>　　是止而不行是一舉趾之初便要止於正也止於</span><br/>
<span class='tline' id='l347' data-llen='7622:7645'>　　正則无咎矣其又曰利永貞者何欲其始之以正</span><br/>
<span class='tline' id='l348' data-llen='7645:7668'>　　終之以正始終不失其正然後為艮道之善也象</span><br/>
<span class='tline' id='l349' data-llen='7668:7695'><a onclick="displayPageImage('KR1a0074', 'WYG', '027-20a' );" name="027-20a" class="pb">[027-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7695:7715'>　　曰未失正也初未失正而止之則天理全</span><br/>
<span class='tline' id='l351' data-llen='7715:7738'>六二艮其腓不拯其隨其心不快象曰不拯其隨未退</span><br/>
<span class='tline' id='l352' data-llen='7738:7742'>聴也</span><br/>
<span class='tline' id='l353' data-llen='7742:7765'>　程子曰六二居中得正得止之道者也上无應援不</span><br/>
<span class='tline' id='l354' data-llen='7765:7788'>　獲其君矣二居下之上成止之主主乎止者也乃剛</span><br/>
<span class='tline' id='l355' data-llen='7788:7811'>　而失中不得止之宜剛止於上非能降而下求二雖</span><br/>
<span class='tline' id='l356' data-llen='7811:7834'>　有中正之德不能從也二之行止繫乎所主非得自</span><br/>
<span class='tline' id='l357' data-llen='7834:7857'>　由故為腓之象股動則腓隨動止在股而不在腓也</span><br/>
<span class='tline' id='l358' data-llen='7857:7884'><a onclick="displayPageImage('KR1a0074', 'WYG', '027-20b' );" name="027-20b" class="pb">[027-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7884:7907'>　二既不得以中正之道拯救三之不中則必勉而隨</span><br/>
<span class='tline' id='l360' data-llen='7907:7930'>　之不能拯而唯隨也雖咎不在已然豈其所欲哉言</span><br/>
<span class='tline' id='l361' data-llen='7930:7953'>　不聴道不行也故其心不快不得行其志也士之處</span><br/>
<span class='tline' id='l362' data-llen='7953:7976'>　髙位則有拯而无隨在下位則有當拯有當隨有拯</span><br/>
<span class='tline' id='l363' data-llen='7976:7999'>　之不得而後隨所以不拯之而唯隨者在上者未能</span><br/>
<span class='tline' id='l364' data-llen='7999:8010'>　下從也退聴下從也</span><br/>
<span class='tline' id='l365' data-llen='8010:8033'>　朱子曰六二居中得正既止其腓矣三為限則腓所</span><br/>
<span class='tline' id='l366' data-llen='8033:8056'>　隨也而過剛不中以止乎上二雖中正而體柔弱不</span><br/>
<span class='tline' id='l367' data-llen='8056:8083'><a onclick="displayPageImage('KR1a0074', 'WYG', '027-21a' );" name="027-21a" class="pb">[027-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8083:8106'>　能往而拯之是以其心不快也此爻占在象中下爻</span><br/>
<span class='tline' id='l369' data-llen='8106:8111'>　放此</span><br/>
<span class='tline' id='l370' data-llen='8111:8134'>　　愚曰二動成巽巽為股腓股輔骨垂肉也艮之初</span><br/>
<span class='tline' id='l371' data-llen='8134:8157'>　　為趾則二為腓二以柔居下卦之中知中而欲止</span><br/>
<span class='tline' id='l372' data-llen='8157:8180'>　　者也然腓制於股股制於心腓雖欲止豈能救於</span><br/>
<span class='tline' id='l373' data-llen='8180:8203'>　　股之隨心哉其心不快則動而後已卦互坎坎為</span><br/>
<span class='tline' id='l374' data-llen='8203:8226'>　　心病不快也夫股上聴於心者腓上聴於股者今</span><br/>
<span class='tline' id='l375' data-llen='8226:8249'>　　六二腓雖欲止然心豈肯退聴於股股豈肯退聴</span><br/>
<span class='tline' id='l376' data-llen='8249:8276'><a onclick="displayPageImage('KR1a0074', 'WYG', '027-21b' );" name="027-21b" class="pb">[027-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8276:8299'>　　於腓耶聖人於六二教人以心止而後為止心不</span><br/>
<span class='tline' id='l378' data-llen='8299:8309'>　　止腓欲止得乎</span><br/>
<span class='tline' id='l379' data-llen='8309:8331'>九三艮其限列其夤厲薰心象曰艮其限危薰心也</span><br/>
<span class='tline' id='l380' data-llen='8331:8354'>　程子曰限分隔也謂上下之際三以剛居剛而不中</span><br/>
<span class='tline' id='l381' data-llen='8354:8377'>　為成艮之主決止之極也已在下體之上而隔上下</span><br/>
<span class='tline' id='l382' data-llen='8377:8400'>　之限皆為止義故為艮其限是確乎止而不復能進</span><br/>
<span class='tline' id='l383' data-llen='8400:8423'>　退者也在人身如列其夤夤膂也上下之際也列絶</span><br/>
<span class='tline' id='l384' data-llen='8423:8446'>　其夤則上下不相從屬言止於下之堅也止道貴乎</span><br/>
<span class='tline' id='l385' data-llen='8446:8473'><a onclick="displayPageImage('KR1a0074', 'WYG', '027-22a' );" name="027-22a" class="pb">[027-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8473:8496'>　得宜行止不能以時而定於一其堅强如此則處世</span><br/>
<span class='tline' id='l387' data-llen='8496:8519'>　乖戾與物睽絶其危甚矣人之固止一隅而舉世莫</span><br/>
<span class='tline' id='l388' data-llen='8519:8542'>　與宜者則艱蹇忿畏焚撓其中豈有安裕之理厲薰</span><br/>
<span class='tline' id='l389' data-llen='8542:8557'>　心謂不安之勢薰爍其中心也</span><br/>
<span class='tline' id='l390' data-llen='8557:8580'>　朱子曰限身上下之際即腰胯也夤膂也止於腓則</span><br/>
<span class='tline' id='l391' data-llen='8580:8603'>　不進而已九三以過剛不中當限之處而艮其限則</span><br/>
<span class='tline' id='l392' data-llen='8603:8626'>　不得屈伸而上下判隔如列其夤矣危厲薰心不安</span><br/>
<span class='tline' id='l393' data-llen='8626:8632'>　之甚也</span><br/>
<span class='tline' id='l394' data-llen='8632:8659'><a onclick="displayPageImage('KR1a0074', 'WYG', '027-22b' );" name="027-22b" class="pb">[027-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8659:8682'>　　愚曰異端有止心之學者制其身使不動九三是</span><br/>
<span class='tline' id='l396' data-llen='8682:8705'>　　也夫限者一身上下之際所以為俯仰之節也夤</span><br/>
<span class='tline' id='l397' data-llen='8705:8728'>　　者脊之肉自上而屬下熏心馬融王肅作熏謂熏</span><br/>
<span class='tline' id='l398' data-llen='8728:8751'>　　灼其心虞翻曰未聞易道以坎水熏灼人也荀爽</span><br/>
<span class='tline' id='l399' data-llen='8751:8774'>　　以熏傳寫之誤按古本當作動心以互體有震震</span><br/>
<span class='tline' id='l400' data-llen='8774:8797'>　　為動今也三制其身使不動當上下之際俯仰之</span><br/>
<span class='tline' id='l401' data-llen='8797:8820'>　　間强坐而止之坐久至傷裂其夤亦危厲矣然身</span><br/>
<span class='tline' id='l402' data-llen='8820:8843'>　　雖不動而心則動此正所謂坐馳者也豈得為善</span><br/>
<span class='tline' id='l403' data-llen='8843:8870'><a onclick="displayPageImage('KR1a0074', 'WYG', '027-23a' );" name="027-23a" class="pb">[027-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8870:8893'>　　止心者乎坎為心病故曰厲薰心若孟子之不動</span><br/>
<span class='tline' id='l405' data-llen='8893:8904'>　　心則善止心者也</span><br/>
<span class='tline' id='l406' data-llen='8904:8922'>六四艮其身无咎象曰艮其身止諸躬也</span><br/>
<span class='tline' id='l407' data-llen='8922:8945'>　程子曰四大臣之位止天下之當止者也以隂柔而</span><br/>
<span class='tline' id='l408' data-llen='8945:8968'>　不遇剛陽之君故不能止物唯自止其身則可无咎</span><br/>
<span class='tline' id='l409' data-llen='8968:8991'>　所以能无咎者以止於正也言止其身无咎則見其</span><br/>
<span class='tline' id='l410' data-llen='8991:9014'>　不能止物施於政則有咎矣在上位而僅能善其身</span><br/>
<span class='tline' id='l411' data-llen='9014:9037'>　无取之甚也不能為天下之止能止於其身而已豈</span><br/>
<span class='tline' id='l412' data-llen='9037:9064'><a onclick="displayPageImage('KR1a0074', 'WYG', '027-23b' );" name="027-23b" class="pb">[027-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9064:9074'>　足稱大臣之位也</span><br/>
<span class='tline' id='l414' data-llen='9074:9097'>　　愚按此爻程傳得之四坤體坤為身四三兊象兊</span><br/>
<span class='tline' id='l415' data-llen='9097:9120'>　　折之為躬所貴乎大臣者以其能格君心之非今</span><br/>
<span class='tline' id='l416' data-llen='9120:9143'>　　四不能止君而但能止躬豈足稱近君之位乎然</span><br/>
<span class='tline' id='l417' data-llen='9143:9165'>　　以六居四得其正故无咎无咎者善補過者也</span><br/>
<span class='tline' id='l418' data-llen='9165:9186'>六五艮其輔言有序悔亡象曰艮其輔以中正也</span><br/>
<span class='tline' id='l419' data-llen='9186:9209'>　程子曰五君位艮之主也主天下之止者也而隂柔</span><br/>
<span class='tline' id='l420' data-llen='9209:9232'>　之才不足以當此義故止以在上取輔之義人之所</span><br/>
<span class='tline' id='l421' data-llen='9232:9259'><a onclick="displayPageImage('KR1a0074', 'WYG', '027-24a' );" name="027-24a" class="pb">[027-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9259:9282'>　當慎而止者唯言行也五在上故以輔言輔言之所</span><br/>
<span class='tline' id='l423' data-llen='9282:9305'>　出也艮其輔則不妄出而有序也言輕發而无序則</span><br/>
<span class='tline' id='l424' data-llen='9305:9328'>　有悔止之於輔則悔亡也有序中節有次序也輔與</span><br/>
<span class='tline' id='l425' data-llen='9328:9351'>　頰舌皆言所由出而輔在中艮其輔謂止於中也五</span><br/>
<span class='tline' id='l426' data-llen='9351:9374'>　之所善者中也艮其輔謂止於中也言以得中為正</span><br/>
<span class='tline' id='l427' data-llen='9374:9389'>　止之於輔使不失中乃得正也</span><br/>
<span class='tline' id='l428' data-llen='9389:9412'>　　愚曰此爻亦只從伊川説三至上有頥體震為動</span><br/>
<span class='tline' id='l429' data-llen='9412:9435'>　　頥動輔也艮伏兊兊為口言也艮其輔非止其口</span><br/>
<span class='tline' id='l430' data-llen='9435:9462'><a onclick="displayPageImage('KR1a0074', 'WYG', '027-24b' );" name="027-24b" class="pb">[027-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9462:9485'>　　而不言者也言而有序言滿天下無口過也夫人</span><br/>
<span class='tline' id='l432' data-llen='9485:9508'>　　而止於中正豈復有餘事哉道而止於中正豈復</span><br/>
<span class='tline' id='l433' data-llen='9508:9531'>　　有餘理哉言而止於中正豈復有餘悔哉此五所</span><br/>
<span class='tline' id='l434' data-llen='9531:9539'>　　以悔亡也</span><br/>
<span class='tline' id='l435' data-llen='9539:9556'>上九敦艮吉象曰敦艮之吉以厚終也</span><br/>
<span class='tline' id='l436' data-llen='9556:9579'>　程子曰九以剛實居上而又成艮之主在艮之終止</span><br/>
<span class='tline' id='l437' data-llen='9579:9602'>　之至堅篤者也敦篤實也居止之極故不過而為敦</span><br/>
<span class='tline' id='l438' data-llen='9602:9625'>　人之止難於久終故節或移於晚守或失於終事或</span><br/>
<span class='tline' id='l439' data-llen='9625:9652'><a onclick="displayPageImage('KR1a0074', 'WYG', '027-25a' );" name="027-25a" class="pb">[027-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9652:9675'>　廢於久人之所同患也九能敦厚於終止道之至善</span><br/>
<span class='tline' id='l441' data-llen='9675:9698'>　所以吉也六爻之德唯此為吉天下之事唯終守之</span><br/>
<span class='tline' id='l442' data-llen='9698:9721'>　為難能敦於止有終者也上之吉以其能厚於終也</span><br/>
<span class='tline' id='l443' data-llen='9721:9744'>　　愚曰艮本坤體坤厚也五爻言施艮之地未嘗言</span><br/>
<span class='tline' id='l444' data-llen='9744:9767'>　　艮道也言艮道者其上九乎艮道何道也曰厚而</span><br/>
<span class='tline' id='l445' data-llen='9767:9790'>　　已天下之物薄則易摇厚則難動上九重艮之極</span><br/>
<span class='tline' id='l446' data-llen='9790:9813'>　　所謂嶽不動者也何厚如之故曰敦艮在聖人也</span><br/>
<span class='tline' id='l447' data-llen='9813:9836'>　　大德敦化見於中庸安土敦乎仁見於易所以法</span><br/>
<span class='tline' id='l448' data-llen='9836:9863'><a onclick="displayPageImage('KR1a0074', 'WYG', '027-25b' );" name="027-25b" class="pb">[027-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9863:9886'>　　艮道也象曰以厚終者何靡不有初鮮克有終非</span><br/>
<span class='tline' id='l450' data-llen='9886:9895'>　　厚不能終也</span><br/>
<span class='tline' id='l451' data-llen='9895:9898'>　</span><br/>
<span class='tline' id='l452' data-llen='9898:9901'>　</span><br/>
<span class='tline' id='l453' data-llen='9901:9904'>　</span><br/>
<span class='tline' id='l454' data-llen='9904:9907'>　</span><br/>
<span class='tline' id='l455' data-llen='9907:9910'>　</span><br/>
<span class='tline' id='l456' data-llen='9910:9925'>　周易程朱傳義折衷卷二十七</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='161:187'><a onclick="displayPageImage('KR1a0074', 'WYG', '021-1a' );" name="021-1a" class="pb">[021-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='187:195'>欽定四庫全書</span><br/>
<span class='tline' id='l9' data-llen='195:210'>　周易程朱傳義折衷卷二十一</span><br/>
<span class='tline' id='l10' data-llen='210:231'>　　　　　　　　　　　　　元　趙采　撰</span><br/>
<span class='tline' id='l11' data-llen='231:241'>䷦<span class='krp-note'>艮下/坎上</span></span><br/>
<span class='tline' id='l12' data-llen='241:264'>　程子曰序卦睽者乖也乖必有難故受之以蹇蹇者</span><br/>
<span class='tline' id='l13' data-llen='264:287'>　難也睽乖之時必有蹇難蹇所以次睽也蹇險阻之</span><br/>
<span class='tline' id='l14' data-llen='287:310'>　義為卦坎上艮下坎險也艮止也險在前而止不能</span><br/>
<span class='tline' id='l15' data-llen='310:315'>　進也</span><br/>
<span class='tline' id='l16' data-llen='315:341'><a onclick="displayPageImage('KR1a0074', 'WYG', '021-1b' );" name="021-1b" class="pb">[021-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='341:357'>蹇利西南不利東北利見大人貞吉</span><br/>
<span class='tline' id='l18' data-llen='357:380'>　程子曰西南坤方坤地也體順而易東北艮方艮山</span><br/>
<span class='tline' id='l19' data-llen='380:403'>　也體止而險在蹇難之時利於順處平易之地不利</span><br/>
<span class='tline' id='l20' data-llen='403:426'>　止於危險也處順易則難可紓止於險則難益甚矣</span><br/>
<span class='tline' id='l21' data-llen='426:449'>　蹇難之時必有聖賢之人則能濟天下之難故利見</span><br/>
<span class='tline' id='l22' data-llen='449:472'>　大人也濟難者必以大正之道而堅固其守故貞則</span><br/>
<span class='tline' id='l23' data-llen='472:495'>　吉也凡處難者必在守貞正設使難不解不失正德</span><br/>
<span class='tline' id='l24' data-llen='495:518'>　是以吉也若遇難而不能固其守入於邪濫雖使茍</span><br/>
<span class='tline' id='l25' data-llen='518:544'><a onclick="displayPageImage('KR1a0074', 'WYG', '021-2a' );" name="021-2a" class="pb">[021-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='544:559'>　免亦惡德也知義命者不為也</span><br/>
<span class='tline' id='l27' data-llen='559:582'>　朱子曰蹇難也足不能進行之難也為卦艮下坎上</span><br/>
<span class='tline' id='l28' data-llen='582:605'>　見險而止故為蹇西南平易東北險阻又艮方也方</span><br/>
<span class='tline' id='l29' data-llen='605:628'>　在蹇中不宜走險又卦自小過而來陽進則徃居五</span><br/>
<span class='tline' id='l30' data-llen='628:651'>　而得中退則入於艮而不進故其占曰利西南不利</span><br/>
<span class='tline' id='l31' data-llen='651:674'>　東北當蹇之時必見大人然後可以濟難又必守正</span><br/>
<span class='tline' id='l32' data-llen='674:697'>　然後得吉而卦之九五剛健中正有大人之象自二</span><br/>
<span class='tline' id='l33' data-llen='697:720'>　以上五爻皆得正位則又貞之義也故其占又曰利</span><br/>
<span class='tline' id='l34' data-llen='720:746'><a onclick="displayPageImage('KR1a0074', 'WYG', '021-2b' );" name="021-2b" class="pb">[021-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='746:769'>　見大人貞吉盖見險者貴於能止而又不可終於止</span><br/>
<span class='tline' id='l36' data-llen='769:785'>　處險者利於進而不可失其正也</span><br/>
<span class='tline' id='l37' data-llen='785:796'>彖曰蹇難也險在前也</span><br/>
<span class='tline' id='l38' data-llen='796:819'>　程子曰蹇難也蹇之為難如乾之為健蹇有險阻之</span><br/>
<span class='tline' id='l39' data-llen='819:842'>　義屯亦難也困亦難也同為難而義則異坎險在前</span><br/>
<span class='tline' id='l40' data-llen='842:853'>　下止而不進故為蹇</span><br/>
<span class='tline' id='l41' data-llen='853:876'>見險而能止知矣哉蹇利西南徃得中也不利東北其</span><br/>
<span class='tline' id='l42' data-llen='876:899'>道窮也利見大人徃有功也當位貞吉以正邦也蹇之</span><br/>
<span class='tline' id='l43' data-llen='899:925'><a onclick="displayPageImage('KR1a0074', 'WYG', '021-3a' );" name="021-3a" class="pb">[021-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='925:932'>時用大矣哉</span><br/>
<span class='tline' id='l45' data-llen='932:955'>　程子曰以卦才言處蹇之道也上險而下止見險而</span><br/>
<span class='tline' id='l46' data-llen='955:978'>　能止也犯險而進則有悔咎故美其能止為知也方</span><br/>
<span class='tline' id='l47' data-llen='978:1001'>　蹇難之時唯能止為善故諸爻除五與二外皆以徃</span><br/>
<span class='tline' id='l48' data-llen='1001:1024'>　為失來為得也蹇之時利於處平易西南坤方為順</span><br/>
<span class='tline' id='l49' data-llen='1024:1047'>　易東北艮方為險阻九上居五而得中正之位是徃</span><br/>
<span class='tline' id='l50' data-llen='1047:1070'>　而得平易之地故為利也五居坎險之中而謂之平</span><br/>
<span class='tline' id='l51' data-llen='1070:1093'>　易者盖卦本坤由五徃而成坎故但取徃而得中不</span><br/>
<span class='tline' id='l52' data-llen='1093:1119'><a onclick="displayPageImage('KR1a0074', 'WYG', '021-3b' );" name="021-3b" class="pb">[021-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1119:1142'>　取成坎之義也方蹇而又止危險之地則蹇益甚矣</span><br/>
<span class='tline' id='l54' data-llen='1142:1165'>　故不利東北其道窮也謂蹇之極也蹇難之時非聖</span><br/>
<span class='tline' id='l55' data-llen='1165:1188'>　賢不能濟天下之蹇故利於見大人也大人當位則</span><br/>
<span class='tline' id='l56' data-llen='1188:1211'>　成濟蹇之功徃而有功也夫子又取卦才而言蹇之</span><br/>
<span class='tline' id='l57' data-llen='1211:1234'>　諸爻除初外餘皆當正位故為貞正而吉也初六雖</span><br/>
<span class='tline' id='l58' data-llen='1234:1257'>　以隂居陽而處下亦隂之正也如以此正道正其邦</span><br/>
<span class='tline' id='l59' data-llen='1257:1280'>　可以濟於蹇矣處蹇之時濟蹇之道其用至大故云</span><br/>
<span class='tline' id='l60' data-llen='1280:1303'>　大矣哉天下之難豈易平也非聖人不能順時而處</span><br/>
<span class='tline' id='l61' data-llen='1303:1329'><a onclick="displayPageImage('KR1a0074', 'WYG', '021-4a' );" name="021-4a" class="pb">[021-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1329:1352'>　量險而行從平易之道由至正之理乃蹇之時用也</span><br/>
<span class='tline' id='l63' data-llen='1352:1375'>　　愚曰卦彖言利西南不利東北東北謂下體艮卦</span><br/>
<span class='tline' id='l64' data-llen='1375:1398'>　　西南却無其象先儒皆以平易釋西南然必卦有</span><br/>
<span class='tline' id='l65' data-llen='1398:1421'>　　西南象聖人方說出來此當以卦變言盖蹇是小</span><br/>
<span class='tline' id='l66' data-llen='1421:1444'>　　過變也小過未變時三四五爻互兊兊西也至震</span><br/>
<span class='tline' id='l67' data-llen='1444:1467'>　　初爻進於五為蹇又互離離南也然西南何以言</span><br/>
<span class='tline' id='l68' data-llen='1467:1490'>　　利東北何以不利小過之九四徃居於五而得中</span><br/>
<span class='tline' id='l69' data-llen='1490:1513'>　　此濟蹇之大人也蹇之大人以剛德而得中道於</span><br/>
<span class='tline' id='l70' data-llen='1513:1539'><a onclick="displayPageImage('KR1a0074', 'WYG', '021-4b' );" name="021-4b" class="pb">[021-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1539:1562'>　　濟難也何有故曰利西南若艮則見險而止難何</span><br/>
<span class='tline' id='l72' data-llen='1562:1585'>　　由濟乎故曰不利東北然彖於見險能止乃以智</span><br/>
<span class='tline' id='l73' data-llen='1585:1608'>　　許之於不利東北又以道窮訂之且以徃見大人</span><br/>
<span class='tline' id='l74' data-llen='1608:1631'>　　為利者何也盖當蹇之時用蹇之道能止智也能</span><br/>
<span class='tline' id='l75' data-llen='1631:1654'>　　徃亦智也知所不利而止與擇所利而徃皆智之</span><br/>
<span class='tline' id='l76' data-llen='1654:1677'>　　事智則終有功矣大人立險中何以能正邦當位</span><br/>
<span class='tline' id='l77' data-llen='1677:1700'>　　而貞吉也程朱二先生以為除初六外餘爻皆當</span><br/>
<span class='tline' id='l78' data-llen='1700:1723'>　　位盖是說隂陽之位但夫子未有除初爻意思而</span><br/>
<span class='tline' id='l79' data-llen='1723:1749'><a onclick="displayPageImage('KR1a0074', 'WYG', '021-5a' );" name="021-5a" class="pb">[021-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1749:1772'>　　初亦無凶辭㸔來只是說九五蹇之時用大矣哉</span><br/>
<span class='tline' id='l81' data-llen='1772:1788'>　　使用易者變通於爻象之外也</span><br/>
<span class='tline' id='l82' data-llen='1788:1804'>象曰山上有水蹇君子以反身修德</span><br/>
<span class='tline' id='l83' data-llen='1804:1827'>　程子曰山之峻阻上復有水坎水為險䧟之象上下</span><br/>
<span class='tline' id='l84' data-llen='1827:1850'>　險阻故為蹇也君子觀蹇難之象而以反身修德君</span><br/>
<span class='tline' id='l85' data-llen='1850:1873'>　子之遇艱阻必反求諸已而益自修孟子曰行有不</span><br/>
<span class='tline' id='l86' data-llen='1873:1896'>　得者皆反求諸已故遇艱蹇必自省於身有失而致</span><br/>
<span class='tline' id='l87' data-llen='1896:1919'>　之乎是反身也有所未善則改之無歉於心則加勉</span><br/>
<span class='tline' id='l88' data-llen='1919:1945'><a onclick="displayPageImage('KR1a0074', 'WYG', '021-5b' );" name="021-5b" class="pb">[021-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1945:1963'>　乃自修其德也君子修德以俟時而已</span><br/>
<span class='tline' id='l90' data-llen='1963:1986'>　　愚曰水冒於山蹇之象也自古惟德足以已難是</span><br/>
<span class='tline' id='l91' data-llen='1986:2007'>　　以君子必自反也陸贄之告德宗不過如此</span><br/>
<span class='tline' id='l92' data-llen='2007:2024'>初六徃蹇來譽象曰徃蹇來譽宜待也</span><br/>
<span class='tline' id='l93' data-llen='2024:2047'>　程子曰六居蹇之初徃進則益入於蹇徃蹇也當蹇</span><br/>
<span class='tline' id='l94' data-llen='2047:2069'>　之時以隂柔無援而進其蹇可知来者對徃之辭</span><br/>
<span class='tline' id='l95' data-llen='2069:2092'>　上進則為徃不進則為來止而不進是有見幾知時</span><br/>
<span class='tline' id='l96' data-llen='2092:2115'>　之美來則有譽也方蹇之初進則益蹇時之未可進</span><br/>
<span class='tline' id='l97' data-llen='2115:2141'><a onclick="displayPageImage('KR1a0074', 'WYG', '021-6a' );" name="021-6a" class="pb">[021-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2141:2164'>　也故宜見幾而止以待時可行而後行也諸爻皆蹇</span><br/>
<span class='tline' id='l99' data-llen='2164:2187'>　徃而善來然則無出蹇之義乎曰在蹇而徃則蹇也</span><br/>
<span class='tline' id='l100' data-llen='2187:2201'>　蹇終則變矣故上六有碩義</span><br/>
<span class='tline' id='l101' data-llen='2201:2224'>　　愚曰當蹇之初才德俱弱位應兩亡退而自修可</span><br/>
<span class='tline' id='l102' data-llen='2224:2247'>　　也故徃則招蹇來則有譽象不絶其無徃惟戒其</span><br/>
<span class='tline' id='l103' data-llen='2247:2265'>　　速徃故以宜待釋之待者待蹇平也</span><br/>
<span class='tline' id='l104' data-llen='2265:2287'>六二王臣蹇蹇匪躬之故象曰王臣蹇蹇終无尤也</span><br/>
<span class='tline' id='l105' data-llen='2287:2310'>　程子曰二以中正之德居艮體止於中正者也與五</span><br/>
<span class='tline' id='l106' data-llen='2310:2336'><a onclick="displayPageImage('KR1a0074', 'WYG', '021-6b' );" name="021-6b" class="pb">[021-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2336:2359'>　相應是中正之人為中正之君所信任故謂之王臣</span><br/>
<span class='tline' id='l108' data-llen='2359:2382'>　雖上下同德而五方在大蹇之中致力於蹇難之時</span><br/>
<span class='tline' id='l109' data-llen='2382:2405'>　其艱險至甚故為蹇於蹇也二雖中正以隂柔之才</span><br/>
<span class='tline' id='l110' data-llen='2405:2428'>　豈易勝其任所以蹇於蹇也志在濟君於蹇難之中</span><br/>
<span class='tline' id='l111' data-llen='2428:2451'>　其蹇蹇者非為身之故也雖使不勝志義可嘉故稱</span><br/>
<span class='tline' id='l112' data-llen='2451:2474'>　其忠盖不為已也然其才不足以濟蹇也小可濟則</span><br/>
<span class='tline' id='l113' data-llen='2474:2497'>　聖人當盛稱以為勸矣雖艱戹於蹇時然其志在濟</span><br/>
<span class='tline' id='l114' data-llen='2497:2520'>　君難雖未能成功然終無過尤也聖人取其志義而</span><br/>
<span class='tline' id='l115' data-llen='2520:2546'><a onclick="displayPageImage('KR1a0074', 'WYG', '021-7a' );" name="021-7a" class="pb">[021-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2546:2559'>　謂其無尤所以勸忠藎也</span><br/>
<span class='tline' id='l117' data-llen='2559:2582'>　朱子曰柔順中正正應在上而在險中故蹇而又蹇</span><br/>
<span class='tline' id='l118' data-llen='2582:2605'>　以求濟之非以其身之故也不言吉凶者占者但當</span><br/>
<span class='tline' id='l119' data-llen='2605:2625'>　鞠躬盡力而已至於成敗利鈍則非所論也</span><br/>
<span class='tline' id='l120' data-llen='2625:2648'>　　愚曰五王也二五之臣也故曰王臣二欲濟五之</span><br/>
<span class='tline' id='l121' data-llen='2648:2671'>　　坎險必涉坎而後可卦中有重坎故曰王臣蹇蹇</span><br/>
<span class='tline' id='l122' data-llen='2671:2694'>　　二徃濟五盖為君謀非為身計故曰匪躬之故象</span><br/>
<span class='tline' id='l123' data-llen='2694:2717'>　　以終無尤蔽之若曰忘身徇君假使無成亦無過</span><br/>
<span class='tline' id='l124' data-llen='2717:2743'><a onclick="displayPageImage('KR1a0074', 'WYG', '021-7b' );" name="021-7b" class="pb">[021-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2743:2748'>　　也</span><br/>
<span class='tline' id='l126' data-llen='2748:2766'>九三徃蹇來反象曰徃蹇來反内喜之也</span><br/>
<span class='tline' id='l127' data-llen='2766:2789'>　程子曰九三以剛居正處下體之上當蹇之時隂柔</span><br/>
<span class='tline' id='l128' data-llen='2789:2812'>　不能自立故皆附於九三之陽而喜愛之九之處三</span><br/>
<span class='tline' id='l129' data-llen='2812:2835'>　在蹇為得其所也處蹇而得下之心可以求安故以</span><br/>
<span class='tline' id='l130' data-llen='2835:2848'>　來為反猶春秋之言歸也</span><br/>
<span class='tline' id='l131' data-llen='2848:2871'>　　愚曰卦除五外惟此一陽有濟蹇之才然居不得</span><br/>
<span class='tline' id='l132' data-llen='2871:2894'>　　其位非得君之應臣之助也三應上而鄰二宜擇</span><br/>
<span class='tline' id='l133' data-llen='2894:2920'><a onclick="displayPageImage('KR1a0074', 'WYG', '021-8a' );" name="021-8a" class="pb">[021-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2920:2943'>　　所去就焉二上之才德均而權位異上在外無位</span><br/>
<span class='tline' id='l135' data-llen='2943:2966'>　　三徃而就之安能濟難祗益蹇耳故曰徃蹇二勤</span><br/>
<span class='tline' id='l136' data-llen='2966:2989'>　　勞王室三若來而就之當反蹇而為夷焉故曰來</span><br/>
<span class='tline' id='l137' data-llen='2989:3011'>　　反象曰内喜之内二也二德隂柔喜得剛助也</span><br/>
<span class='tline' id='l138' data-llen='3011:3029'>六四徃蹇來連象曰往蹇來連當位實也</span><br/>
<span class='tline' id='l139' data-llen='3029:3052'>　程子曰徃則益入於坎險之深徃蹇也居蹇難之時</span><br/>
<span class='tline' id='l140' data-llen='3052:3075'>　同處艱戹者其志不謀而同也又四居上位與在下</span><br/>
<span class='tline' id='l141' data-llen='3075:3098'>　者同有得位之正又與三相比相親者也二與初同</span><br/>
<span class='tline' id='l142' data-llen='3098:3124'><a onclick="displayPageImage('KR1a0074', 'WYG', '021-8b' );" name="021-8b" class="pb">[021-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3124:3147'>　類相類者也是與下同志衆所從附也故曰來連來</span><br/>
<span class='tline' id='l144' data-llen='3147:3170'>　則與在下之衆相連合也能與衆合得處蹇之道也</span><br/>
<span class='tline' id='l145' data-llen='3170:3193'>　四當蹇之時居上位不徃而來以誠實與下故能連</span><br/>
<span class='tline' id='l146' data-llen='3193:3216'>　合而下之二三亦各得其實初以隂居下亦其實也</span><br/>
<span class='tline' id='l147' data-llen='3216:3239'>　處蹇難非誠實何以濟當位不曰正而曰實上下之</span><br/>
<span class='tline' id='l148' data-llen='3239:3253'>　交主於誠實用各有其所也</span><br/>
<span class='tline' id='l149' data-llen='3253:3276'>　　愚曰四以隂柔之資介兩坎之間欲徃就五則近</span><br/>
<span class='tline' id='l150' data-llen='3276:3299'>　　而非應欲求趨初則逺而無應進不勇前如或礙</span><br/>
<span class='tline' id='l151' data-llen='3299:3325'><a onclick="displayPageImage('KR1a0074', 'WYG', '021-9a' );" name="021-9a" class="pb">[021-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3325:3348'>　　之故曰往蹇退不勇後如或絆之故曰來連象曰</span><br/>
<span class='tline' id='l153' data-llen='3348:3371'>　　當位實也若曰所以進退連蹇者縁他以隂得隂</span><br/>
<span class='tline' id='l154' data-llen='3371:3394'>　　位又上下皆坎坎中實也徃來皆險難連者難之</span><br/>
<span class='tline' id='l155' data-llen='3394:3401'>　　相仍也</span><br/>
<span class='tline' id='l156' data-llen='3401:3419'>九五大蹇朋來象曰大蹇朋來以中節也</span><br/>
<span class='tline' id='l157' data-llen='3419:3442'>　程子曰五居君位而在蹇難之中是天下之大蹇也</span><br/>
<span class='tline' id='l158' data-llen='3442:3465'>　當蹇而又在險中亦為大蹇大蹇之時而二在下以</span><br/>
<span class='tline' id='l159' data-llen='3465:3488'>　中正相應是其朋助之來也方天下之蹇而得中正</span><br/>
<span class='tline' id='l160' data-llen='3488:3514'><a onclick="displayPageImage('KR1a0074', 'WYG', '021-9b' );" name="021-9b" class="pb">[021-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3514:3537'>　之臣相輔其助豈小也得朋來而無吉何也曰未足</span><br/>
<span class='tline' id='l162' data-llen='3537:3560'>　以濟蹇也以剛陽中正之君而方在大蹇之中非得</span><br/>
<span class='tline' id='l163' data-llen='3560:3583'>　剛陽中正之臣相輔之不能濟天下之蹇也二之中</span><br/>
<span class='tline' id='l164' data-llen='3583:3606'>　正固有助矣欲以隂柔之助濟天下之難非所能也</span><br/>
<span class='tline' id='l165' data-llen='3606:3629'>　自古聖王濟天下之蹇未有不由賢聖之臣為之助</span><br/>
<span class='tline' id='l166' data-llen='3629:3652'>　者湯武得伊吕是也中常之君得剛明之臣而能濟</span><br/>
<span class='tline' id='l167' data-llen='3652:3675'>　大難者則有矣劉禪之於孔明唐肅宗之於郭子儀</span><br/>
<span class='tline' id='l168' data-llen='3675:3698'>　德宗之於李晟是也雖賢明之君茍無其臣則不能</span><br/>
<span class='tline' id='l169' data-llen='3698:3725'><a onclick="displayPageImage('KR1a0074', 'WYG', '021-10a' );" name="021-10a" class="pb">[021-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3725:3748'>　濟於難也故凡六居五九居二者則多由助而有功</span><br/>
<span class='tline' id='l171' data-llen='3748:3771'>　蒙泰之類是也九居五六居二則其功多不足屯否</span><br/>
<span class='tline' id='l172' data-llen='3771:3794'>　之類是也盖臣賢於君則輔君以所不能臣不及君</span><br/>
<span class='tline' id='l173' data-llen='3794:3810'>　則贊助之而已故不能成大功也</span><br/>
<span class='tline' id='l174' data-llen='3810:3833'>　　愚曰有天下者不畏多難而畏寡助不患寡助而</span><br/>
<span class='tline' id='l175' data-llen='3833:3856'>　　患失中坎人所畏而不犯者也五獨處坎中而不</span><br/>
<span class='tline' id='l176' data-llen='3856:3879'>　　畏盖其以剛得中足以任天下之大難而不辭是</span><br/>
<span class='tline' id='l177' data-llen='3879:3902'>　　以多助之至不特二為之應而九三之朋亦不約</span><br/>
<span class='tline' id='l178' data-llen='3902:3929'><a onclick="displayPageImage('KR1a0074', 'WYG', '021-10b' );" name="021-10b" class="pb">[021-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3929:3952'>　　而自來三與五同德故曰朋象曰大蹇朋來以中</span><br/>
<span class='tline' id='l180' data-llen='3952:3975'>　　節也五不特已得中又能以其中者節三之剛使</span><br/>
<span class='tline' id='l181' data-llen='3975:3998'>　　不過節二之柔使不至不及然後可與同濟天下</span><br/>
<span class='tline' id='l182' data-llen='3998:4018'>　　之大蹇天子以天下之難為難故曰大蹇</span><br/>
<span class='tline' id='l183' data-llen='4018:4041'>上六徃蹇來碩吉利見大人象曰徃蹇來碩志在内也</span><br/>
<span class='tline' id='l184' data-llen='4041:4051'>利見大人以從貴也</span><br/>
<span class='tline' id='l185' data-llen='4051:4074'>　程子曰六以隂柔居蹇之極冐極險而徃所以蹇也</span><br/>
<span class='tline' id='l186' data-llen='4074:4097'>　不徃而來從五求二得剛陽之助是以碩也蹇之道</span><br/>
<span class='tline' id='l187' data-llen='4097:4124'><a onclick="displayPageImage('KR1a0074', 'WYG', '021-11a' );" name="021-11a" class="pb">[021-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4124:4147'>　戹塞窮蹙碩大也寛裕之稱來則寛大其蹇舒矣蹇</span><br/>
<span class='tline' id='l189' data-llen='4147:4170'>　之極有出蹇之道上六以隂柔故不得出得剛陽之</span><br/>
<span class='tline' id='l190' data-llen='4170:4193'>　助可以舒蹇而已在蹇極之時得舒則為極矣非剛</span><br/>
<span class='tline' id='l191' data-llen='4193:4216'>　陽中正豈能出乎蹇也利見大人蹇極之時見大德</span><br/>
<span class='tline' id='l192' data-llen='4216:4239'>　之人則能有濟於蹇也大人謂五以相比發此義五</span><br/>
<span class='tline' id='l193' data-llen='4239:4262'>　剛陽中正而居君位大人也在五不言其濟蹇之功</span><br/>
<span class='tline' id='l194' data-llen='4262:4285'>　而上六利見之何也曰在五不言以其居坎險之中</span><br/>
<span class='tline' id='l195' data-llen='4285:4308'>　無剛陽之助故無能濟蹇之義在上六蹇極而見大</span><br/>
<span class='tline' id='l196' data-llen='4308:4335'><a onclick="displayPageImage('KR1a0074', 'WYG', '021-11b' );" name="021-11b" class="pb">[021-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4335:4358'>　德之人則能濟於蹇故為利也各爻取義不同如屯</span><br/>
<span class='tline' id='l198' data-llen='4358:4381'>　初九之志正而於六二則目之為㓂也諸爻皆不言</span><br/>
<span class='tline' id='l199' data-llen='4381:4404'>　吉上獨言吉者諸爻皆得正各有所善然皆未能出</span><br/>
<span class='tline' id='l200' data-llen='4404:4427'>　於蹇故未足為吉唯上處蹇極而得寛裕乃為吉也</span><br/>
<span class='tline' id='l201' data-llen='4427:4450'>　上六應三而從五志在内也六以隂柔當蹇之極宻</span><br/>
<span class='tline' id='l202' data-llen='4450:4473'>　近陽剛中正之君自然其志從附以求自濟故利見</span><br/>
<span class='tline' id='l203' data-llen='4473:4496'>　大人謂從九五之貴也所以云從貴恐人不知大人</span><br/>
<span class='tline' id='l204' data-llen='4496:4503'>　為指五也</span><br/>
<span class='tline' id='l205' data-llen='4503:4530'><a onclick="displayPageImage('KR1a0074', 'WYG', '021-12a' );" name="021-12a" class="pb">[021-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4530:4553'>　朱子曰已在卦極徃無所之益以蹇耳來就九五與</span><br/>
<span class='tline' id='l207' data-llen='4553:4576'>　之濟蹇則有碩大之功大人指九五曉占者宜如是</span><br/>
<span class='tline' id='l208' data-llen='4576:4580'>　也</span><br/>
<span class='tline' id='l209' data-llen='4580:4603'>　　愚曰碩謂三也貴謂五也蹇之六爻獨三與五為</span><br/>
<span class='tline' id='l210' data-llen='4603:4626'>　　陽易以陽為大隂為小陽為貴隂為賤碩之為言</span><br/>
<span class='tline' id='l211' data-llen='4626:4649'>　　大碩果不食亦謂陽也上六居蹇之極出蹇者也</span><br/>
<span class='tline' id='l212' data-llen='4649:4672'>　　然猶曰徃蹇何也隂不能獨濟必應三從五而後</span><br/>
<span class='tline' id='l213' data-llen='4672:4695'>　　有濟也故曰徃蹇來碩又曰利見大人三在内卦</span><br/>
<span class='tline' id='l214' data-llen='4695:4722'><a onclick="displayPageImage('KR1a0074', 'WYG', '021-12b' );" name="021-12b" class="pb">[021-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4722:4745'>　　之上志在内謂九三也九五者大人之位也利見</span><br/>
<span class='tline' id='l216' data-llen='4745:4759'>　　大人以從貴也從九五也</span><br/>
<span class='tline' id='l217' data-llen='4759:4769'>䷧<span class='krp-note'>坎下/震上</span></span><br/>
<span class='tline' id='l218' data-llen='4769:4792'>　程子曰序卦蹇者難也物不可以終難故受之以解</span><br/>
<span class='tline' id='l219' data-llen='4792:4815'>　物無終難之理難極則必散解者散也所以次蹇也</span><br/>
<span class='tline' id='l220' data-llen='4815:4838'>　為卦震上坎下震動也坎險也動於險外出乎險也</span><br/>
<span class='tline' id='l221' data-llen='4838:4861'>　故為患難解散之象又震為雷坎為雨雷雨之作盖</span><br/>
<span class='tline' id='l222' data-llen='4861:4884'>　隂陽交感和暢而發散故為解解者天下患難解散</span><br/>
<span class='tline' id='l223' data-llen='4884:4911'><a onclick="displayPageImage('KR1a0074', 'WYG', '021-13a' );" name="021-13a" class="pb">[021-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4911:4917'>　之時也</span><br/>
<span class='tline' id='l225' data-llen='4917:4935'>解利西南无所往其來復吉有攸往夙吉</span><br/>
<span class='tline' id='l226' data-llen='4935:4958'>　程子曰西南坤方坤之體廣大平易當天下之難方</span><br/>
<span class='tline' id='l227' data-llen='4958:4981'>　解人始離艱苦不可復以煩苛嚴急治之當濟以寛</span><br/>
<span class='tline' id='l228' data-llen='4981:5004'>　大簡易乃其宜也如是則人心懷而安之故利如西</span><br/>
<span class='tline' id='l229' data-llen='5004:5027'>　南也湯除桀之虐而以寛治武王誅紂之暴而反商</span><br/>
<span class='tline' id='l230' data-llen='5027:5050'>　政皆從寛易也无所往其來復吉有攸往夙吉无所</span><br/>
<span class='tline' id='l231' data-llen='5050:5073'>　往謂天下之難已解散无所為也有攸往謂尚有所</span><br/>
<span class='tline' id='l232' data-llen='5073:5100'><a onclick="displayPageImage('KR1a0074', 'WYG', '021-13b' );" name="021-13b" class="pb">[021-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5100:5123'>　當解之事也夫天下國家必紀綱法度廢亂而後禍</span><br/>
<span class='tline' id='l234' data-llen='5123:5146'>　患生聖人既解其難而安平无事矣是无所往也則</span><br/>
<span class='tline' id='l235' data-llen='5146:5169'>　當脩復治道正紀綱明法度進復先代明王之治是</span><br/>
<span class='tline' id='l236' data-llen='5169:5192'>　來復也謂反正理也天下之吉也其發語辭自古聖</span><br/>
<span class='tline' id='l237' data-llen='5192:5215'>　王救難定亂其始未暇遽為也既安定則為可久可</span><br/>
<span class='tline' id='l238' data-llen='5215:5238'>　繼之治自漢以下亂既除則不復有為姑隨時維持</span><br/>
<span class='tline' id='l239' data-llen='5238:5261'>　而已故不能成善治盖不知來復之義也有攸往夙</span><br/>
<span class='tline' id='l240' data-llen='5261:5284'>　吉謂尚有當解之事則早為之乃吉也當解而未盡</span><br/>
<span class='tline' id='l241' data-llen='5284:5311'><a onclick="displayPageImage('KR1a0074', 'WYG', '021-14a' );" name="021-14a" class="pb">[021-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5311:5334'>　者不早去則將復盛事之復生者不早為則將漸大</span><br/>
<span class='tline' id='l243' data-llen='5334:5342'>　故夙則吉也</span><br/>
<span class='tline' id='l244' data-llen='5342:5365'>彖曰觧險以動動而免乎險解解利西南往得衆也其</span><br/>
<span class='tline' id='l245' data-llen='5365:5388'>來復吉乃得中也有攸往夙吉往有功也天地解而雷</span><br/>
<span class='tline' id='l246' data-llen='5388:5409'>雨作雷雨作而百果草木皆甲拆解之時大矣哉</span><br/>
<span class='tline' id='l247' data-llen='5409:5432'>　程子曰坎險震動險以動也不險則非難不動則不</span><br/>
<span class='tline' id='l248' data-llen='5432:5455'>　能出難動則出於險外是免乎險難也故為解解難</span><br/>
<span class='tline' id='l249' data-llen='5455:5478'>　之道利在廣大平易以寛易而往濟解則得衆心之</span><br/>
<span class='tline' id='l250' data-llen='5478:5505'><a onclick="displayPageImage('KR1a0074', 'WYG', '021-14b' );" name="021-14b" class="pb">[021-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5505:5528'>　歸也不云无所往省文耳救亂除難一時之事未能</span><br/>
<span class='tline' id='l252' data-llen='5528:5551'>　成治道也必待難解无所往然後來復先王之治乃</span><br/>
<span class='tline' id='l253' data-llen='5551:5574'>　得中道謂合宜也有所為則夙吉也早則往而有功</span><br/>
<span class='tline' id='l254' data-llen='5574:5597'>　緩則惡滋而害深矣既明處蹇之道復言天地之解</span><br/>
<span class='tline' id='l255' data-llen='5597:5620'>　以見解時之大天地之氣開散交感而和暢則成雷</span><br/>
<span class='tline' id='l256' data-llen='5620:5643'>　雨雷雨作則萬物皆生發甲拆天地之功由觧而成</span><br/>
<span class='tline' id='l257' data-llen='5643:5666'>　故贊觧之時大矣哉王者法天道行寛宥施恩惠養</span><br/>
<span class='tline' id='l258' data-llen='5666:5689'>　育兆民至於昆蟲草木乃順解之時與天地合德也</span><br/>
<span class='tline' id='l259' data-llen='5689:5716'><a onclick="displayPageImage('KR1a0074', 'WYG', '021-15a' );" name="021-15a" class="pb">[021-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5716:5739'>　　愚曰此卦蹇之反九二蹇之九五也九四蹇之九</span><br/>
<span class='tline' id='l261' data-llen='5739:5762'>　　三也九四在蹇為艮艮欲其止不止則犯難九四</span><br/>
<span class='tline' id='l262' data-llen='5762:5785'>　　在觧為震震欲其動不動則不能免乎險艮坎震</span><br/>
<span class='tline' id='l263' data-llen='5785:5808'>　　皆坤體故二卦皆曰利西南解不言不利東北者</span><br/>
<span class='tline' id='l264' data-llen='5808:5831'>　　其象乃東北之卦也坤體順又為衆當蹇難之後</span><br/>
<span class='tline' id='l265' data-llen='5831:5854'>　　人皆厭亂九四以剛而立乎至順之地而衆從之</span><br/>
<span class='tline' id='l266' data-llen='5854:5877'>　　故曰往得衆也其者指二也難方在外二往濟險</span><br/>
<span class='tline' id='l267' data-llen='5877:5900'>　　則處乎險中以身任之而不辭當是時以往為中</span><br/>
<span class='tline' id='l268' data-llen='5900:5927'><a onclick="displayPageImage('KR1a0074', 'WYG', '021-15b' );" name="021-15b" class="pb">[021-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5927:5950'>　　大難既解无所事於往也則五來復二當是時以</span><br/>
<span class='tline' id='l270' data-llen='5950:5973'>　　來得中得中則吉也然既曰无所往復吉矣又曰</span><br/>
<span class='tline' id='l271' data-llen='5973:5996'>　　有攸徃夙吉何也盖无所徃復吉此以解之内卦</span><br/>
<span class='tline' id='l272' data-llen='5996:6019'>　　釋解也蹇之九五來為内卦之二外難解矣難觧</span><br/>
<span class='tline' id='l273' data-llen='6019:6042'>　　則宜靜靜則復常而得中武王之歸馬放牛豈復</span><br/>
<span class='tline' id='l274' data-llen='6042:6065'>　　更有所往乎有攸往夙吉此以觧之外卦釋解也</span><br/>
<span class='tline' id='l275' data-llen='6065:6088'>　　蹇之九三往為外卦之四震足動矣難有則宜動</span><br/>
<span class='tline' id='l276' data-llen='6088:6111'>　　動而後免乎險使周公不往而征四國難豈解而</span><br/>
<span class='tline' id='l277' data-llen='6111:6138'><a onclick="displayPageImage('KR1a0074', 'WYG', '021-16a' );" name="021-16a" class="pb">[021-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6138:6161'>　　功豈有乎動而往則衆心之所歸故有功靜而復</span><br/>
<span class='tline' id='l279' data-llen='6161:6184'>　　則中道之所在故乃得中往宜夙則復亦不宜後</span><br/>
<span class='tline' id='l280' data-llen='6184:6207'>　　也天地解而雷雨作此數句不過因震坎象而發</span><br/>
<span class='tline' id='l281' data-llen='6207:6216'>　　出解之時義</span><br/>
<span class='tline' id='l282' data-llen='6216:6231'>象曰雷雨作解君子以赦過宥罪</span><br/>
<span class='tline' id='l283' data-llen='6231:6254'>　程子曰天地解散而成雷雨故雷雨作而為解也與</span><br/>
<span class='tline' id='l284' data-llen='6254:6277'>　明兩而作離語不同赦釋之宥寛之過失則赦之可</span><br/>
<span class='tline' id='l285' data-llen='6277:6300'>　也罪惡而赦之則非義也故寛之而已君子觀雷雨</span><br/>
<span class='tline' id='l286' data-llen='6300:6327'><a onclick="displayPageImage('KR1a0074', 'WYG', '021-16b' );" name="021-16b" class="pb">[021-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6327:6350'>　作解之象體其發生則施恩仁體其解散則行寛釋</span><br/>
<span class='tline' id='l288' data-llen='6350:6354'>　也</span><br/>
<span class='tline' id='l289' data-llen='6354:6377'>　　愚曰赦宥行於難平之後宜也過失則赦之罪惡</span><br/>
<span class='tline' id='l290' data-llen='6377:6400'>　　而赦之則非義也故寛之而已程子此說甚善今</span><br/>
<span class='tline' id='l291' data-llen='6400:6423'>　　之肆赦猶然也雖然世不獨肆赦乃并與慶賞而</span><br/>
<span class='tline' id='l292' data-llen='6423:6446'>　　行之先儒病其太寛而長惡此立治之確論而天</span><br/>
<span class='tline' id='l293' data-llen='6446:6468'>　　意主生聖人法天以用其仁故至於今不廢也</span><br/>
<span class='tline' id='l294' data-llen='6468:6484'>初六无咎象曰剛柔之際義无咎也</span><br/>
<span class='tline' id='l295' data-llen='6484:6511'><a onclick="displayPageImage('KR1a0074', 'WYG', '021-17a' );" name="021-17a" class="pb">[021-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6511:6534'>　程子曰六居解初患難既解之時以柔居剛以隂應</span><br/>
<span class='tline' id='l297' data-llen='6534:6557'>　陽柔而能剛之義既無患難而自處得剛柔之宜患</span><br/>
<span class='tline' id='l298' data-llen='6557:6580'>　難既解安寧無事唯自處得宜則為无咎矣方解之</span><br/>
<span class='tline' id='l299' data-llen='6580:6603'>　初宜安靜以休息之爻之辭寡所以示意初四相應</span><br/>
<span class='tline' id='l300' data-llen='6603:6626'>　是剛柔相際接也剛柔相際為得其宜難既解而處</span><br/>
<span class='tline' id='l301' data-llen='6626:6639'>　之剛柔得宜其義无咎也</span><br/>
<span class='tline' id='l302' data-llen='6639:6662'>　　愚曰難之初解天下之所同幸言不足以盡意故</span><br/>
<span class='tline' id='l303' data-llen='6662:6685'>　　止曰无咎則言簡而意有餘孔子釋其義其辭亦</span><br/>
<span class='tline' id='l304' data-llen='6685:6712'><a onclick="displayPageImage('KR1a0074', 'WYG', '021-17b' );" name="021-17b" class="pb">[021-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6712:6735'>　　約曰剛柔之際夫解之外卦屯之内卦也屯之彖</span><br/>
<span class='tline' id='l306' data-llen='6735:6758'>　　曰剛柔始交而難生謂震也今震居外則外難解</span><br/>
<span class='tline' id='l307' data-llen='6758:6781'>　　矣初雖係應於四然聖人曰剛柔之際則是言初</span><br/>
<span class='tline' id='l308' data-llen='6781:6804'>　　六之柔接九二之剛不待四應而隂陽已和患難</span><br/>
<span class='tline' id='l309' data-llen='6804:6825'>　　自解故一言以蔽之曰无咎義盡於无咎也</span><br/>
<span class='tline' id='l310' data-llen='6825:6848'>九二田獲三狐得黄矢貞吉象曰九二貞吉得中道也</span><br/>
<span class='tline' id='l311' data-llen='6848:6871'>　程子曰九二以陽剛得中之才上應六五之君用於</span><br/>
<span class='tline' id='l312' data-llen='6871:6894'>　時者也天下小人常衆剛明之君在上則明足以照</span><br/>
<span class='tline' id='l313' data-llen='6894:6921'><a onclick="displayPageImage('KR1a0074', 'WYG', '021-18a' );" name="021-18a" class="pb">[021-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6921:6944'>　之威足以懼之剛足以斷之故小人不敢用其情然</span><br/>
<span class='tline' id='l315' data-llen='6944:6967'>　猶常存警戒慮其有間而害正也六五以隂柔居尊</span><br/>
<span class='tline' id='l316' data-llen='6967:6990'>　位其明易蔽其威易犯其斷不果而易惑小人一近</span><br/>
<span class='tline' id='l317' data-llen='6990:7013'>　之則移其心矣況難方解而治之初其變尚易二既</span><br/>
<span class='tline' id='l318' data-llen='7013:7036'>　當用必須能去小人則可以正君心而行其剛中之</span><br/>
<span class='tline' id='l319' data-llen='7036:7059'>　道田者去害之事狐者邪媚之獸三狐指卦之三隂</span><br/>
<span class='tline' id='l320' data-llen='7059:7082'>　時之小人也獲謂能變化除去之如田之獲狐也獲</span><br/>
<span class='tline' id='l321' data-llen='7082:7105'>　之則得中直之道乃貞正而吉也黄中色矢直物黄</span><br/>
<span class='tline' id='l322' data-llen='7105:7132'><a onclick="displayPageImage('KR1a0074', 'WYG', '021-18b' );" name="021-18b" class="pb">[021-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7132:7155'>　矢謂中直也羣邪不去君心一入則中直之道无由</span><br/>
<span class='tline' id='l324' data-llen='7155:7178'>　行矣桓敬之不去武三思是也所謂貞吉者得其中</span><br/>
<span class='tline' id='l325' data-llen='7178:7200'>　道也除去邪惡使其中直之道得行乃正而吉也</span><br/>
<span class='tline' id='l326' data-llen='7200:7223'>　　愚曰二為田自二至五有艮坎離象艮坎為狐離</span><br/>
<span class='tline' id='l327' data-llen='7223:7246'>　　為矢二剛上行歴三爻而坎毁田獲三狐也二動</span><br/>
<span class='tline' id='l328' data-llen='7246:7269'>　　離為坤黄坤之中色得黄矢也致難者小人獲狐</span><br/>
<span class='tline' id='l329' data-llen='7269:7292'>　　獲隼去小人之為亂首者也狐隂也三衆也解之</span><br/>
<span class='tline' id='l330' data-llen='7292:7315'>　　六五用剛中之君子以平難九二是也黄矢中正</span><br/>
<span class='tline' id='l331' data-llen='7315:7342'><a onclick="displayPageImage('KR1a0074', 'WYG', '021-19a' );" name="021-19a" class="pb">[021-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7342:7365'>　　之謂也中則无不正惟君子之中正為能去厲階</span><br/>
<span class='tline' id='l333' data-llen='7365:7388'>　　以平天下之難故三狐雖幽狡隠伏之物終見獲</span><br/>
<span class='tline' id='l334' data-llen='7388:7411'>　　於九二中正之君子矧二處險中知險之情以斯</span><br/>
<span class='tline' id='l335' data-llen='7411:7421'>　　解險宜无不濟</span><br/>
<span class='tline' id='l336' data-llen='7421:7444'>六三負且乗致㓂至貞吝象曰負且乗亦可醜也自我</span><br/>
<span class='tline' id='l337' data-llen='7444:7452'>致戎又誰咎也</span><br/>
<span class='tline' id='l338' data-llen='7452:7475'>　程子曰六三隂柔居下之上處非其位猶小人宜在</span><br/>
<span class='tline' id='l339' data-llen='7475:7498'>　下以負荷而且乗車非其據也必致冦奪之至雖使</span><br/>
<span class='tline' id='l340' data-llen='7498:7525'><a onclick="displayPageImage('KR1a0074', 'WYG', '021-19b' );" name="021-19b" class="pb">[021-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7525:7548'>　所為得正亦可鄙吝也小人而竊盛位雖勉為正事</span><br/>
<span class='tline' id='l342' data-llen='7548:7571'>　而氣卑下本非在上之物終可吝也若能大正則如</span><br/>
<span class='tline' id='l343' data-llen='7571:7594'>　何曰大正非隂柔所能也若能之則是化為君子矣</span><br/>
<span class='tline' id='l344' data-llen='7594:7617'>　三隂柔小人宜在下而反處下之上猶小人宜負而</span><br/>
<span class='tline' id='l345' data-llen='7617:7640'>　反乗當致㓂奪也難解之時而小人竊位復致㓂矣</span><br/>
<span class='tline' id='l346' data-llen='7640:7663'>　負荷之人而且乗載為可醜惡也處非其據德不稱</span><br/>
<span class='tline' id='l347' data-llen='7663:7686'>　其器則㓂戎之至乃已招取將誰咎乎聖人又於繫</span><br/>
<span class='tline' id='l348' data-llen='7686:7709'>　辭明其致冦之道謂作易者其知盜乎盜者乗釁而</span><br/>
<span class='tline' id='l349' data-llen='7709:7736'><a onclick="displayPageImage('KR1a0074', 'WYG', '021-20a' );" name="021-20a" class="pb">[021-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7736:7759'>　至茍無釁隙則盜安能犯負者小人之事乗者君子</span><br/>
<span class='tline' id='l351' data-llen='7759:7782'>　之器非其所能安也故盜乗釁而奪之小人而居君</span><br/>
<span class='tline' id='l352' data-llen='7782:7805'>　子之位非其所能堪也故滿假而陵慢其上侵暴其</span><br/>
<span class='tline' id='l353' data-llen='7805:7828'>　下盜則乗其過惡而伐之矣伐者聲其罪也盜横暴</span><br/>
<span class='tline' id='l354' data-llen='7828:7851'>　而至者也貨財而輕慢其藏是教誨乎盜使取之也</span><br/>
<span class='tline' id='l355' data-llen='7851:7874'>　女子而夭冶其容是教誨淫者使暴之也小人而乘</span><br/>
<span class='tline' id='l356' data-llen='7874:7894'>　君子之器是招盜使奪之也皆自取之謂也</span><br/>
<span class='tline' id='l357' data-llen='7894:7917'>　　愚曰三上負九四下乘九二坎為輪為盜解者難</span><br/>
<span class='tline' id='l358' data-llen='7917:7944'><a onclick="displayPageImage('KR1a0074', 'WYG', '021-20b' );" name="021-20b" class="pb">[021-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7944:7967'>　　平之卦也聖人於爻象乃推其所以致亂之由甚</span><br/>
<span class='tline' id='l360' data-llen='7967:7990'>　　矣聖人憂世之深也六隂也小人也而居剛僣也</span><br/>
<span class='tline' id='l361' data-llen='7990:8013'>　　乘剛又僣也如負販小人一旦乘軒小人而乗君</span><br/>
<span class='tline' id='l362' data-llen='8013:8036'>　　子之器斯所以為致㓂之道小人云者非但奸邪</span><br/>
<span class='tline' id='l363' data-llen='8036:8059'>　　之小人也才下慮淺志陋識凡皆不可竊居盛位</span><br/>
<span class='tline' id='l364' data-llen='8059:8082'>　　使是人勉而為貞猶可吝也況不正乎況奸邪乎</span><br/>
<span class='tline' id='l365' data-llen='8082:8105'>　　然則凡小人之竊位固大盜之招也象曰自我致</span><br/>
<span class='tline' id='l366' data-llen='8105:8128'>　　㓂又誰咎也不罪盜而罪小人其罪小人者罪用</span><br/>
<span class='tline' id='l367' data-llen='8128:8155'><a onclick="displayPageImage('KR1a0074', 'WYG', '021-21a' );" name="021-21a" class="pb">[021-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8155:8164'>　　夫小人者也</span><br/>
<span class='tline' id='l369' data-llen='8164:8184'>九四解而拇朋至斯孚象曰解而拇未當位也</span><br/>
<span class='tline' id='l370' data-llen='8184:8207'>　程子曰九四以陽剛之才居上位承六五之君大臣</span><br/>
<span class='tline' id='l371' data-llen='8207:8230'>　也而下與初六之隂為應拇在下而微者謂初也居</span><br/>
<span class='tline' id='l372' data-llen='8230:8253'>　上位而親小人則賢人正士逺退矣斥去小人則君</span><br/>
<span class='tline' id='l373' data-llen='8253:8276'>　子之黨進而相得也四能解去初六之隂柔則陽剛</span><br/>
<span class='tline' id='l374' data-llen='8276:8299'>　君子之朋來至而誠合矣不解去小人則已之誠未</span><br/>
<span class='tline' id='l375' data-llen='8299:8320'>　至安能得人之孚也初六其應故謂逺之為解</span><br/>
<span class='tline' id='l376' data-llen='8320:8347'><a onclick="displayPageImage('KR1a0074', 'WYG', '021-21b' );" name="021-21b" class="pb">[021-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8347:8370'>　朱子曰拇指初初與四皆不得其位而相應應之不</span><br/>
<span class='tline' id='l378' data-llen='8370:8393'>　以正者也然四陽初隂其類不同若能解而去之則</span><br/>
<span class='tline' id='l379' data-llen='8393:8405'>　君子之朋至而相信矣</span><br/>
<span class='tline' id='l380' data-llen='8405:8428'>　　愚曰四震為足初六在下體之下動而應九四之</span><br/>
<span class='tline' id='l381' data-llen='8428:8451'>　　足有拇之象陽與陽為朋謂二也九四君子也當</span><br/>
<span class='tline' id='l382' data-llen='8451:8474'>　　去小人今乃應初初小人類也四與小人相應則</span><br/>
<span class='tline' id='l383' data-llen='8474:8497'>　　二之君子與我為朋者不信而去盖觀近臣以其</span><br/>
<span class='tline' id='l384' data-llen='8497:8520'>　　所主也故解其拇則二自至而孚於五矣象曰未</span><br/>
<span class='tline' id='l385' data-llen='8520:8547'><a onclick="displayPageImage('KR1a0074', 'WYG', '021-22a' );" name="021-22a" class="pb">[021-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8547:8570'>　　當位盖九四德位未當而跡近小人所以起疑若</span><br/>
<span class='tline' id='l387' data-llen='8570:8593'>　　九當其位則青天白日雖受小人之歸可无疑也</span><br/>
<span class='tline' id='l388' data-llen='8593:8616'>六五君子維有解吉有孚于小人象曰君子有解小人</span><br/>
<span class='tline' id='l389' data-llen='8616:8620'>退也</span><br/>
<span class='tline' id='l390' data-llen='8620:8643'>　程子曰六五居尊位為解之主人君之解也以君子</span><br/>
<span class='tline' id='l391' data-llen='8643:8666'>　通言之君子所親比者必君子也所解去者必小人</span><br/>
<span class='tline' id='l392' data-llen='8666:8689'>　也故君子維有解則吉也小人去則君子進矣吉孰</span><br/>
<span class='tline' id='l393' data-llen='8689:8712'>　大焉有孚者世云見驗也可驗之於小人小人之黨</span><br/>
<span class='tline' id='l394' data-llen='8712:8739'><a onclick="displayPageImage('KR1a0074', 'WYG', '021-22b' );" name="021-22b" class="pb">[021-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8739:8762'>　去則是君子能有解也小人去則君子自進正道自</span><br/>
<span class='tline' id='l396' data-llen='8762:8785'>　行天下不足治也君子之所以解者謂退去小人也</span><br/>
<span class='tline' id='l397' data-llen='8785:8801'>　小人去則君子之道行是以吉也</span><br/>
<span class='tline' id='l398' data-llen='8801:8824'>　朱子曰卦凡四隂而六五當君位與三隂同類者必</span><br/>
<span class='tline' id='l399' data-llen='8824:8847'>　解而去之則吉也孚驗也君子有解以小人之退為</span><br/>
<span class='tline' id='l400' data-llen='8847:8852'>　驗也</span><br/>
<span class='tline' id='l401' data-llen='8852:8875'>　　愚曰成天下之難者必小人也則解天下之難者</span><br/>
<span class='tline' id='l402' data-llen='8875:8898'>　　必君子也卦自初至二自三至四皆有巽象巽為</span><br/>
<span class='tline' id='l403' data-llen='8898:8925'><a onclick="displayPageImage('KR1a0074', 'WYG', '021-23a' );" name="021-23a" class="pb">[021-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8925:8948'>　　繩難之未平如亂繩焉故曰維平艱者如理繩而</span><br/>
<span class='tline' id='l405' data-llen='8948:8971'>　　解其結故曰維有解六五以柔居尊位无戡難之</span><br/>
<span class='tline' id='l406' data-llen='8971:8994'>　　才故聖人教之以用君子而平難曰君子維有解</span><br/>
<span class='tline' id='l407' data-llen='8994:9017'>　　言解維君子之事非小人事也用君子而使維有</span><br/>
<span class='tline' id='l408' data-llen='9017:9040'>　　解則吉然亦要有孚于小人大率小人之魁當去</span><br/>
<span class='tline' id='l409' data-llen='9040:9063'>　　小人之羣未能盡去既去其魁且慰其羣使有以</span><br/>
<span class='tline' id='l410' data-llen='9063:9086'>　　相孚而退聽君子之所為而難平矣何者小人進</span><br/>
<span class='tline' id='l411' data-llen='9086:9109'>　　而爭功非已難之道也故曰君子有解小人退也</span><br/>
<span class='tline' id='l412' data-llen='9109:9136'><a onclick="displayPageImage('KR1a0074', 'WYG', '021-23b' );" name="021-23b" class="pb">[021-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9136:9148'>　　君子九四九二是也</span><br/>
<span class='tline' id='l414' data-llen='9148:9171'>上六公用射隼于髙墉之上獲之无不利象曰公用射</span><br/>
<span class='tline' id='l415' data-llen='9171:9178'>隼以解悖也</span><br/>
<span class='tline' id='l416' data-llen='9178:9201'>　程子曰上六尊髙之地而非君位故曰公但據解終</span><br/>
<span class='tline' id='l417' data-llen='9201:9224'>　而言也隼鷙害之物象為害之小人墉牆内外之限</span><br/>
<span class='tline' id='l418' data-llen='9224:9247'>　也害若在内則是未解之時也若出墉外則无害矣</span><br/>
<span class='tline' id='l419' data-llen='9247:9270'>　復何所解故在墉上離乎内而未去也云髙見防限</span><br/>
<span class='tline' id='l420' data-llen='9270:9293'>　之嚴而未去者上解之極也解極之時而獨有未解</span><br/>
<span class='tline' id='l421' data-llen='9293:9320'><a onclick="displayPageImage('KR1a0074', 'WYG', '021-24a' );" name="021-24a" class="pb">[021-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9320:9343'>　者乃害之堅强者也上居解極解道已盡器已成也</span><br/>
<span class='tline' id='l423' data-llen='9343:9366'>　故能射而獲之既獲之則天下之患解已盡矣何所</span><br/>
<span class='tline' id='l424' data-llen='9366:9389'>　不利夫子於繋辭復申其義曰隼者禽也弓矢者器</span><br/>
<span class='tline' id='l425' data-llen='9389:9412'>　也射之者人也君子藏器於身待時而動何不利之</span><br/>
<span class='tline' id='l426' data-llen='9412:9435'>　有動而不括是以出而有獲語成器而動者也鷙害</span><br/>
<span class='tline' id='l427' data-llen='9435:9458'>　之物在墉上茍無其器與不待時而發則安能獲之</span><br/>
<span class='tline' id='l428' data-llen='9458:9481'>　所以解之之道器也事之當解與已解之之道至者</span><br/>
<span class='tline' id='l429' data-llen='9481:9504'>　時也如是而動故無括結發而無不利矣括結謂阻</span><br/>
<span class='tline' id='l430' data-llen='9504:9531'><a onclick="displayPageImage('KR1a0074', 'WYG', '021-24b' );" name="021-24b" class="pb">[021-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9531:9554'>　礙聖人於此發明藏器待時之義夫行一身至於天</span><br/>
<span class='tline' id='l432' data-llen='9554:9577'>　下之事茍無其器與不以時而動小則括塞大則喪</span><br/>
<span class='tline' id='l433' data-llen='9577:9600'>　敗自古喜有為而無成功或顛覆者皆由是也至解</span><br/>
<span class='tline' id='l434' data-llen='9600:9623'>　終而未解者悖亂之大者也射之所以解之也解則</span><br/>
<span class='tline' id='l435' data-llen='9623:9630'>　天下平矣</span><br/>
<span class='tline' id='l436' data-llen='9630:9640'>　朱子曰繫辭備矣</span><br/>
<span class='tline' id='l437' data-llen='9640:9643'>　</span><br/>
<span class='tline' id='l438' data-llen='9643:9658'>　周易程朱傳義折衷卷二十一</span><br/>
</p>
<p><br/>
</p>
  </div>
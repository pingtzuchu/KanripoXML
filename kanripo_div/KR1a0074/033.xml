<div id="txtcont" class="span9" style="position: relative;">
    <p><br/>
<span class='tline' id='l7' data-llen='162:188'><a onclick="displayPageImage('KR1a0074', 'WYG', '033-1a' );" name="033-1a" class="pb">[033-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='188:196'>欽定四庫全書</span><br/>
<span class='tline' id='l9' data-llen='196:211'>　周易程朱傳義折衷卷三十三</span><br/>
<span class='tline' id='l10' data-llen='211:232'>　　　　　　　　　　　　　元　趙采　撰</span><br/>
<span class='tline' id='l11' data-llen='232:242'>䷾<span class='krp-note'>離下/坎上</span></span><br/>
<span class='tline' id='l12' data-llen='242:265'>　程子曰序卦有過物者必濟故受之以既濟能過於</span><br/>
<span class='tline' id='l13' data-llen='265:288'>　物必可以濟故小過之後受之以既濟也為卦水火</span><br/>
<span class='tline' id='l14' data-llen='288:311'>　相交則為用矣各當其用故為既濟天下萬事已濟</span><br/>
<span class='tline' id='l15' data-llen='311:317'>　之時也</span><br/>
<span class='tline' id='l16' data-llen='317:343'><a onclick="displayPageImage('KR1a0074', 'WYG', '033-1b' );" name="033-1b" class="pb">[033-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='343:355'>既濟亨小利貞初吉終亂</span><br/>
<span class='tline' id='l18' data-llen='355:378'>　程子曰既濟之時大者既已亨矣小者尚有未亨也</span><br/>
<span class='tline' id='l19' data-llen='378:401'>　雖既濟之時不能无小未亨也小字在下語當然也</span><br/>
<span class='tline' id='l20' data-llen='401:424'>　若言小亨則為亨之小也利貞處既濟之時利在貞</span><br/>
<span class='tline' id='l21' data-llen='424:446'>　固以守之也初吉方濟之時也終亂濟極則反也</span><br/>
<span class='tline' id='l22' data-llen='446:469'>　朱子曰既濟事之既成也為卦水火相交各得其用</span><br/>
<span class='tline' id='l23' data-llen='469:492'>　六爻之位各得其正故為既濟亨小當為小亨大抵</span><br/>
<span class='tline' id='l24' data-llen='492:512'>　此卦及六爻占辭皆有警戒之意時當然也</span><br/>
<span class='tline' id='l25' data-llen='512:538'><a onclick="displayPageImage('KR1a0074', 'WYG', '033-2a' );" name="033-2a" class="pb">[033-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='538:561'>彖曰既濟亨小者亨也利貞剛柔正而位當也初吉柔</span><br/>
<span class='tline' id='l27' data-llen='561:574'>得中也終止則亂其道窮也</span><br/>
<span class='tline' id='l28' data-llen='574:598'>　程子曰既濟之時大者固已亨矣唯有小者未亨也時</span><br/>
<span class='tline' id='l29' data-llen='598:622'>　既濟矣固宜貞固以守之卦才剛柔正當其位當位者</span><br/>
<span class='tline' id='l30' data-llen='622:646'>　其常也乃正固之義利於如是之貞也隂陽各得正位</span><br/>
<span class='tline' id='l31' data-llen='646:670'>　所以為既濟也二以柔順文明而得中故能成既濟之</span><br/>
<span class='tline' id='l32' data-llen='670:694'>　功二居下體方濟之初也而又善處是以吉也天下之</span><br/>
<span class='tline' id='l33' data-llen='694:718'>　事不進則退无一定之理濟之終不進而止矣无常止</span><br/>
<span class='tline' id='l34' data-llen='718:744'><a onclick="displayPageImage('KR1a0074', 'WYG', '033-2b' );" name="033-2b" class="pb">[033-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='744:768'>　也衰亂至矣葢其道已窮極也九五之才非不善也時</span><br/>
<span class='tline' id='l36' data-llen='768:792'>　極道窮理當必變也聖人至此奈何曰唯聖人為能通</span><br/>
<span class='tline' id='l37' data-llen='792:816'>　其變於未窮不使至於極也堯舜是也故有終而无亂</span><br/>
<span class='tline' id='l38' data-llen='816:839'>　　愚曰水火相交坎離致用故曰既濟既濟亨而繼</span><br/>
<span class='tline' id='l39' data-llen='839:862'>　　之曰小文王變文以示義孔子彖之曰既濟亨小</span><br/>
<span class='tline' id='l40' data-llen='862:885'>　　者亨也朱漢上謂彖文脫一小字當云既濟亨小</span><br/>
<span class='tline' id='l41' data-llen='885:908'>　　小者亨也此言是也何謂小者亨卦自泰來泰九</span><br/>
<span class='tline' id='l42' data-llen='908:932'>　　二之四成豐四已濟險而小者未盡亨九四之五則</span><br/>
<span class='tline' id='l43' data-llen='932:958'><a onclick="displayPageImage('KR1a0074', 'WYG', '033-3a' );" name="033-3a" class="pb">[033-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='958:981'>　　小者亨矣何以知小者亨六爻皆隂居陽上故曰</span><br/>
<span class='tline' id='l45' data-llen='981:1004'>　　小者亨也何謂剛柔正而位當隂皆居隂陽皆居</span><br/>
<span class='tline' id='l46' data-llen='1004:1027'>　　陽柔正位乎二剛正位乎五是以能成既濟之功</span><br/>
<span class='tline' id='l47' data-llen='1027:1050'>　　其曰利貞者此也然下離而上坎始文明而終坎</span><br/>
<span class='tline' id='l48' data-llen='1050:1073'>　　險有初吉終亂之象夫坎欲其行不欲其止上六</span><br/>
<span class='tline' id='l49' data-llen='1073:1096'>　　變成艮艮止也止於既濟則其道遂窮亂之所由</span><br/>
<span class='tline' id='l50' data-llen='1096:1119'>　　生也初吉故小者遂以為亨終亂故君子方以為</span><br/>
<span class='tline' id='l51' data-llen='1119:1137'>　　慮象曰君子以思患豫防此之謂也</span><br/>
<span class='tline' id='l52' data-llen='1137:1163'><a onclick="displayPageImage('KR1a0074', 'WYG', '033-3b' );" name="033-3b" class="pb">[033-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1163:1182'>象曰水在火上既濟君子以思患而豫防之</span><br/>
<span class='tline' id='l54' data-llen='1182:1205'>　程子曰水火既交各得其用為既濟時當既濟唯慮</span><br/>
<span class='tline' id='l55' data-llen='1205:1228'>　患害之生故思而豫防使不至於患也自古天下既</span><br/>
<span class='tline' id='l56' data-llen='1228:1246'>　濟而致禍亂者盖不能思患而豫防也</span><br/>
<span class='tline' id='l57' data-llen='1246:1267'>初九曵其輪濡其尾无咎象曰曵其輪義无咎也</span><br/>
<span class='tline' id='l58' data-llen='1267:1290'>　程子曰初以陽居下上應於四又火體其進之志銳</span><br/>
<span class='tline' id='l59' data-llen='1290:1313'>　也然時既濟矣進不已則及於悔咎故曵其輪濡其</span><br/>
<span class='tline' id='l60' data-llen='1313:1336'>　尾乃得无咎輪所以行倒曵之使不進也獸之涉水</span><br/>
<span class='tline' id='l61' data-llen='1336:1362'><a onclick="displayPageImage('KR1a0074', 'WYG', '033-4a' );" name="033-4a" class="pb">[033-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1362:1385'>　必揭其尾濡其尾則不能濟方既濟之初能止其進</span><br/>
<span class='tline' id='l63' data-llen='1385:1408'>　乃得无咎不知已則至於咎也既濟之初而能止其</span><br/>
<span class='tline' id='l64' data-llen='1408:1423'>　進則不至於極其義自无咎也</span><br/>
<span class='tline' id='l65' data-llen='1423:1446'>　朱子曰輪在下尾在後初之象也曵輪則車不前濡</span><br/>
<span class='tline' id='l66' data-llen='1446:1469'>　尾則狐不濟既濟之初謹戒如是无咎之道占者如</span><br/>
<span class='tline' id='l67' data-llen='1469:1477'>　是則无咎矣</span><br/>
<span class='tline' id='l68' data-llen='1477:1500'>　　愚曰初與四應四坎為輪初卦後為尾既濟之初</span><br/>
<span class='tline' id='l69' data-llen='1500:1523'>　　如駕大車涉大川坎輪將泊于岸濟與不濟只在</span><br/>
<span class='tline' id='l70' data-llen='1523:1549'><a onclick="displayPageImage('KR1a0074', 'WYG', '033-4b' );" name="033-4b" class="pb">[033-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1549:1572'>　　此一步初以剛健之力倘若努力曵而出之輪既</span><br/>
<span class='tline' id='l72' data-llen='1572:1595'>　　出矣尾雖濡何害焉周公濟成王涉淵水卒誅管</span><br/>
<span class='tline' id='l73' data-llen='1595:1618'>　　蔡致太平雖狼㚄其尾庸何傷或曰聖人作車以</span><br/>
<span class='tline' id='l74' data-llen='1618:1641'>　　行險作舟以行水此以車濟何也詩曰濟盈不濡</span><br/>
<span class='tline' id='l75' data-llen='1641:1662'>　　軌又曰河水湯湯漸車帷裳此車濟之証也</span><br/>
<span class='tline' id='l76' data-llen='1662:1684'>六二婦䘮其茀勿逐七日得象曰七日得以中道也</span><br/>
<span class='tline' id='l77' data-llen='1684:1707'>　程子曰二以文明中正之徳上應九五剛陽中正之</span><br/>
<span class='tline' id='l78' data-llen='1707:1730'>　君宜得行其志也然五既得尊位時既已濟无復進</span><br/>
<span class='tline' id='l79' data-llen='1730:1756'><a onclick="displayPageImage('KR1a0074', 'WYG', '033-5a' );" name="033-5a" class="pb">[033-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1756:1779'>　而有為矣則於在下賢才豈有求用之意故二不得</span><br/>
<span class='tline' id='l81' data-llen='1779:1802'>　遂其行也自古既濟而能用人者鮮矣以唐太宗之</span><br/>
<span class='tline' id='l82' data-llen='1802:1825'>　用人尚怠於終况其下者乎於斯時也則剛中反為</span><br/>
<span class='tline' id='l83' data-llen='1825:1848'>　中滿坎離乃為相戾矣人能識時知變則可以言易</span><br/>
<span class='tline' id='l84' data-llen='1848:1871'>　矣二隂也故以婦言茀婦人出門以自蔽也䘮其茀</span><br/>
<span class='tline' id='l85' data-llen='1871:1894'>　則不可行矣二不為五之求用則不得行如婦之䘮</span><br/>
<span class='tline' id='l86' data-llen='1894:1917'>　茀也然中正之道豈可廢也時過則行矣逐者從物</span><br/>
<span class='tline' id='l87' data-llen='1917:1940'>　也從物則失其素守故戒勿逐自守不失則七日當</span><br/>
<span class='tline' id='l88' data-llen='1940:1966'><a onclick="displayPageImage('KR1a0074', 'WYG', '033-5b' );" name="033-5b" class="pb">[033-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1966:1989'>　復得也卦有六位七則變矣七日得謂時變也雖不</span><br/>
<span class='tline' id='l90' data-llen='1989:2012'>　為上所用中正之道無終廢之理不得行於今必行</span><br/>
<span class='tline' id='l91' data-llen='2012:2035'>　於異時也聖人之為勸戒深矣中正之道雖不為時</span><br/>
<span class='tline' id='l92' data-llen='2035:2058'>　所用然无終不行之理故䘮茀七日當復得謂自守</span><br/>
<span class='tline' id='l93' data-llen='2058:2075'>　其中異時必行也不失其中則正矣</span><br/>
<span class='tline' id='l94' data-llen='2075:2098'>　朱子曰二以文明中正之徳上應九五剛陽中正之</span><br/>
<span class='tline' id='l95' data-llen='2098:2121'>　君宜得行志而九五居既濟之時不能下賢以行其</span><br/>
<span class='tline' id='l96' data-llen='2121:2145'>　道故二有婦喪其茀之象茀婦車之蔽言失其所以行</span><br/>
<span class='tline' id='l97' data-llen='2145:2171'><a onclick="displayPageImage('KR1a0074', 'WYG', '033-6a' );" name="033-6a" class="pb">[033-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2171:2194'>　也然中正之道不可終廢時過則行矣故又有勿逐</span><br/>
<span class='tline' id='l99' data-llen='2194:2201'>　自得之戒</span><br/>
<span class='tline' id='l100' data-llen='2201:2224'>　　愚曰離為婦二坤為輿茀婦車之蔽詩曰翟茀以</span><br/>
<span class='tline' id='l101' data-llen='2224:2247'>　　朝是也五與二正應也五當既濟之時安於其位</span><br/>
<span class='tline' id='l102' data-llen='2247:2270'>　　无動而有為之志五不動二雖有文明之徳豈能</span><br/>
<span class='tline' id='l103' data-llen='2270:2293'>　　自行哉譬如婦車有茀自蔽則可行今為人所竊</span><br/>
<span class='tline' id='l104' data-llen='2293:2316'>　　而䘮其茀欲行不可也然二五為隂陽正應數窮</span><br/>
<span class='tline' id='l105' data-llen='2316:2339'>　　必復五終應二則二可往五是䘮茀復得而婦車</span><br/>
<span class='tline' id='l106' data-llen='2339:2365'><a onclick="displayPageImage('KR1a0074', 'WYG', '033-6b' );" name="033-6b" class="pb">[033-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2365:2388'>　　可行王輔嗣云二處初九九三之間能無見侵乎</span><br/>
<span class='tline' id='l108' data-llen='2388:2411'>　　然既濟之時不容邪道六二亦中正不承三不比</span><br/>
<span class='tline' id='l109' data-llen='2411:2435'>　　初執守貞固竊茀者不過七日不逐而自得此説亦</span><br/>
<span class='tline' id='l110' data-llen='2435:2458'>　　好二至四互坎坎為盗故云䘮茀七日得謂自二</span><br/>
<span class='tline' id='l111' data-llen='2458:2481'>　　數之至上為五復自初數之二凡七日也自初至</span><br/>
<span class='tline' id='l112' data-llen='2481:2504'>　　二有兊象兊為毁折故盗不成而七日復得也象</span><br/>
<span class='tline' id='l113' data-llen='2504:2527'>　　曰以中道盖二五不特正應又皆以中道相與安</span><br/>
<span class='tline' id='l114' data-llen='2527:2542'>　　得不終合以成既濟之功哉</span><br/>
<span class='tline' id='l115' data-llen='2542:2568'><a onclick="displayPageImage('KR1a0074', 'WYG', '033-7a' );" name="033-7a" class="pb">[033-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2568:2591'>九三髙宗伐鬼方三年克之小人勿用象曰三年克之</span><br/>
<span class='tline' id='l117' data-llen='2591:2595'>憊也</span><br/>
<span class='tline' id='l118' data-llen='2595:2618'>　程子曰九三當既濟之時以剛居剛用剛之至也既</span><br/>
<span class='tline' id='l119' data-llen='2618:2641'>　濟而用剛如是乃髙宗伐鬼方之事髙宗必商之髙</span><br/>
<span class='tline' id='l120' data-llen='2641:2664'>　宗天下之事既濟而逺伐暴亂也威武可及而以救</span><br/>
<span class='tline' id='l121' data-llen='2664:2688'>　民為心乃王者之事也唯聖賢之君則可若騁威武忿</span><br/>
<span class='tline' id='l122' data-llen='2688:2711'>　不服貪土地則殘民肆欲也故戒不可用小人小人</span><br/>
<span class='tline' id='l123' data-llen='2711:2734'>　為之則以貪忿私意也非貪忿則莫肯為也三年克</span><br/>
<span class='tline' id='l124' data-llen='2734:2760'><a onclick="displayPageImage('KR1a0074', 'WYG', '033-7b' );" name="033-7b" class="pb">[033-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2760:2783'>　之見其勞憊之甚聖人因九三當既濟而用剛發此</span><br/>
<span class='tline' id='l126' data-llen='2783:2806'>　義以示人為法為誡豈淺見所能及也言憊以見其</span><br/>
<span class='tline' id='l127' data-llen='2806:2829'>　事之至難在髙宗為之則可无髙宗之心則貪忿以</span><br/>
<span class='tline' id='l128' data-llen='2829:2835'>　殘民也</span><br/>
<span class='tline' id='l129' data-llen='2835:2858'>　朱子曰既濟之時以剛居剛髙宗伐鬼方之象也三</span><br/>
<span class='tline' id='l130' data-llen='2858:2881'>　年克之言其久而後克戒占者不可輕動之意小人</span><br/>
<span class='tline' id='l131' data-llen='2881:2893'>　勿用占法與師上六同</span><br/>
<span class='tline' id='l132' data-llen='2893:2916'>　　愚曰鬼方朔方化外之小國指上六坎言也三以</span><br/>
<span class='tline' id='l133' data-llen='2916:2942'><a onclick="displayPageImage('KR1a0074', 'WYG', '033-8a' );" name="033-8a" class="pb">[033-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2942:2965'>　　剛居剛純任剛徳力於濟者也然兵不可輕用而</span><br/>
<span class='tline' id='l135' data-llen='2965:2988'>　　任剛以濟初雖吉未保終之不亂也髙宗中興鬼</span><br/>
<span class='tline' id='l136' data-llen='2988:3011'>　　方未化伐之固所以濟之也伐而必克固成濟也</span><br/>
<span class='tline' id='l137' data-llen='3011:3034'>　　克之必三年則為力亦憊矣幸而不用小人否則</span><br/>
<span class='tline' id='l138' data-llen='3034:3057'>　　兵窮于外民困於内終亂必矣舜征有苗用武而</span><br/>
<span class='tline' id='l139' data-llen='3057:3077'>　　三旬逆命脩文而七旬來格烏在其憊哉</span><br/>
<span class='tline' id='l140' data-llen='3077:3097'>六四繻有衣袽終日戒象曰終日戒有所疑也</span><br/>
<span class='tline' id='l141' data-llen='3097:3120'>　程子曰四在濟卦而水體故取舟為義四近君之位</span><br/>
<span class='tline' id='l142' data-llen='3120:3146'><a onclick="displayPageImage('KR1a0074', 'WYG', '033-8b' );" name="033-8b" class="pb">[033-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3146:3169'>　當其任者也當既濟之時以防患慮變為急繻當作</span><br/>
<span class='tline' id='l144' data-llen='3169:3192'>　濡謂滲漏也舟有罅漏則塞以衣袽以僃濡漏又終</span><br/>
<span class='tline' id='l145' data-llen='3192:3215'>　日戒懼不怠慮患當如是也不言吉方免於患也既</span><br/>
<span class='tline' id='l146' data-llen='3215:3238'>　濟之時免患則足矣豈復有加也終日戒懼常疑患</span><br/>
<span class='tline' id='l147' data-llen='3238:3256'>　之將至也處既濟之時當畏慎如是也</span><br/>
<span class='tline' id='l148' data-llen='3256:3279'>　朱子曰既濟之時以柔居柔能預僃而戒懼者也故</span><br/>
<span class='tline' id='l149' data-llen='3279:3286'>　其象如此</span><br/>
<span class='tline' id='l150' data-llen='3286:3309'>　　愚曰四坎體初之四成巽下又有坎巽木在水上</span><br/>
<span class='tline' id='l151' data-llen='3309:3335'><a onclick="displayPageImage('KR1a0074', 'WYG', '033-9a' );" name="033-9a" class="pb">[033-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3335:3358'>　　舟象也四未交初巽毁坎見舟漏也既濟已升上</span><br/>
<span class='tline' id='l153' data-llen='3358:3381'>　　體濟人者已出輪自濟者已得茀濟者已克國天</span><br/>
<span class='tline' id='l154' data-llen='3381:3404'>　　下已安已治矣四柔而位正徳謙而心小處治安</span><br/>
<span class='tline' id='l155' data-llen='3404:3427'>　　之世如在敝舟之中衣袽之僃先具終日之間必</span><br/>
<span class='tline' id='l156' data-llen='3427:3450'>　　戒本无可疑常若有疑思患豫防如此者吁智哉</span><br/>
<span class='tline' id='l157' data-llen='3450:3473'>九五東鄰殺牛不如西鄰之禴祭實受其福象曰東鄰</span><br/>
<span class='tline' id='l158' data-llen='3473:3492'>殺牛不如西鄰之時也實受其福吉大來也</span><br/>
<span class='tline' id='l159' data-llen='3492:3515'>　程子曰五中實孚也二虚中誠也故皆取祭祀為義</span><br/>
<span class='tline' id='l160' data-llen='3515:3541'><a onclick="displayPageImage('KR1a0074', 'WYG', '033-9b' );" name="033-9b" class="pb">[033-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3541:3564'>　東鄰陽也謂五西鄰隂也謂二殺牛盛祭也禴薄祭</span><br/>
<span class='tline' id='l162' data-llen='3564:3587'>　也盛不如薄者時不同也二五皆有孚誠中正之徳</span><br/>
<span class='tline' id='l163' data-llen='3587:3610'>　二在濟下尚有進也故受福五處濟極无所進矣以</span><br/>
<span class='tline' id='l164' data-llen='3610:3633'>　至誠中正守之茍未至於反耳理无極而終不反者</span><br/>
<span class='tline' id='l165' data-llen='3633:3656'>　也已至於極雖善處无如之何矣故爻象唯言其時</span><br/>
<span class='tline' id='l166' data-llen='3656:3679'>　也五之才徳非不善不如二之時也二在下有進之</span><br/>
<span class='tline' id='l167' data-llen='3679:3702'>　時故中正而孚則其吉大來所謂受福也吉大來者</span><br/>
<span class='tline' id='l168' data-llen='3702:3720'>　在既濟之時為大來也亨小初吉是也</span><br/>
<span class='tline' id='l169' data-llen='3720:3747'><a onclick="displayPageImage('KR1a0074', 'WYG', '033-10a' );" name="033-10a" class="pb">[033-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3747:3770'>　朱子曰東陽西隂言九五居尊而時已過不如六二</span><br/>
<span class='tline' id='l171' data-llen='3770:3793'>　之在下而始得時也又當文王與紂之事故其象占</span><br/>
<span class='tline' id='l172' data-llen='3793:3808'>　如此彖辭初吉終亂亦此意也</span><br/>
<span class='tline' id='l173' data-llen='3808:3831'>　　愚曰二五相易復為泰卦互震兊五震體東鄰也</span><br/>
<span class='tline' id='l174' data-llen='3831:3854'>　　二兊體西鄰也坤為牛兊為刑殺坎為血離為夏</span><br/>
<span class='tline' id='l175' data-llen='3854:3877'>　　禴祭也既濟之六二文明柔克之佐也至于九五</span><br/>
<span class='tline' id='l176' data-llen='3877:3900'>　　則濟難剛克之主也難既濟矣志得而祀豐此髙</span><br/>
<span class='tline' id='l177' data-llen='3900:3930'>　　宗<img height='20' width='20' alt='&amp;KR0686' title='KR0686' src='https://raw.githubusercontent.com/kanripo/KR-Gaiji/master/images/KR0686.png'/>日所以有飛雉之祥况于後世之君矜功昧</span><br/>
<span class='tline' id='l178' data-llen='3930:3957'><a onclick="displayPageImage('KR1a0074', 'WYG', '033-10b' );" name="033-10b" class="pb">[033-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3957:3980'>　　道者乎故六國殄而封禪之轡已駕四夷息而禱</span><br/>
<span class='tline' id='l180' data-llen='3980:4003'>　　祠之事未央此易所以垂戒曰東鄰殺牛不如西</span><br/>
<span class='tline' id='l181' data-llen='4003:4026'>　　鄰之禴祭實受其福何者九五當既濟之盛而䧟</span><br/>
<span class='tline' id='l182' data-llen='4026:4049'>　　乎險鮮不以侈敗而不克終六二在下始得濟時</span><br/>
<span class='tline' id='l183' data-llen='4049:4069'>　　又麗乎明所以謂東鄰不如西鄰之時也</span><br/>
<span class='tline' id='l184' data-llen='4069:4087'>上六濡其首厲象曰濡其首厲何可久也</span><br/>
<span class='tline' id='l185' data-llen='4087:4110'>　程子曰既濟之極固不安而危也又隂柔處之而在</span><br/>
<span class='tline' id='l186' data-llen='4110:4133'>　險體之上坎為水濟亦取水義故言其窮至于濡首</span><br/>
<span class='tline' id='l187' data-llen='4133:4160'><a onclick="displayPageImage('KR1a0074', 'WYG', '033-11a' );" name="033-11a" class="pb">[033-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4160:4183'>　危可知也既濟之終而小人處之其敗壊可立而待</span><br/>
<span class='tline' id='l189' data-llen='4183:4201'>　也既濟之窮危至於濡首其能長久乎</span><br/>
<span class='tline' id='l190' data-llen='4201:4224'>　朱子曰既濟之極險體之上而以隂柔處之為狐涉</span><br/>
<span class='tline' id='l191' data-llen='4224:4242'>　水而濡其首之象占者不戒危之道也</span><br/>
<span class='tline' id='l192' data-llen='4242:4265'>　　愚曰初九濡尾而義无咎者以剛處濟之始久於</span><br/>
<span class='tline' id='l193' data-llen='4265:4288'>　　濟者也上六濡首而身以厲者以柔處濟之極溺</span><br/>
<span class='tline' id='l194' data-llen='4288:4311'>　　於濟者也既濟之上六未濟之初六也猶泰之為</span><br/>
<span class='tline' id='l195' data-llen='4311:4334'>　　否雖然濟之亦在人而已使之至於可久而不窮</span><br/>
<span class='tline' id='l196' data-llen='4334:4361'><a onclick="displayPageImage('KR1a0074', 'WYG', '033-11b' );" name="033-11b" class="pb">[033-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4361:4384'>　　者人也故繇詞初吉終亂亦不是自然如此易只</span><br/>
<span class='tline' id='l198' data-llen='4384:4407'>　　警戒人不使有初无終若能終始惟一何嘗亂来</span><br/>
<span class='tline' id='l199' data-llen='4407:4430'>　　所以夫子便言終止添一止字便意活惟人當既</span><br/>
<span class='tline' id='l200' data-llen='4430:4453'>　　濟心便止足則有亂若不自滿可以長治久安嗚</span><br/>
<span class='tline' id='l201' data-llen='4453:4474'>　　呼時君世主有初无終盖不明既濟之戒也</span><br/>
<span class='tline' id='l202' data-llen='4474:4484'>䷿<span class='krp-note'>坎下/離上</span></span><br/>
<span class='tline' id='l203' data-llen='4484:4507'>　程子曰序卦物不可窮也故受之以未濟終焉既濟</span><br/>
<span class='tline' id='l204' data-llen='4507:4530'>　矣物之窮也物窮而不變則无不已之理易者變易</span><br/>
<span class='tline' id='l205' data-llen='4530:4557'><a onclick="displayPageImage('KR1a0074', 'WYG', '033-12a' );" name="033-12a" class="pb">[033-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4557:4580'>　而不窮也故既濟之後受之以未濟而終焉未濟則</span><br/>
<span class='tline' id='l207' data-llen='4580:4603'>　未窮也未窮則有生生之義為卦火在水上不相為</span><br/>
<span class='tline' id='l208' data-llen='4603:4611'>　用故為未濟</span><br/>
<span class='tline' id='l209' data-llen='4611:4634'>　　愚曰上經首乾坤而終坎離下經首咸恒而終未</span><br/>
<span class='tline' id='l210' data-llen='4634:4657'>　　濟何也乾坤之六子坎離之功最大一元之氣判</span><br/>
<span class='tline' id='l211' data-llen='4657:4680'>　　於乾坤乾坤之用成於水火然坎離之水火水在</span><br/>
<span class='tline' id='l212' data-llen='4680:4703'>　　火上相交之水火也未濟之水火火在水上不交</span><br/>
<span class='tline' id='l213' data-llen='4703:4726'>　　之水火也水火交則天地生物之功由是而成水</span><br/>
<span class='tline' id='l214' data-llen='4726:4753'><a onclick="displayPageImage('KR1a0074', 'WYG', '033-12b' );" name="033-12b" class="pb">[033-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4753:4776'>　　火不交則天地閉物而生理熄矣在人身亦然故</span><br/>
<span class='tline' id='l216' data-llen='4776:4787'>　　曰未濟男之窮也</span><br/>
<span class='tline' id='l217' data-llen='4787:4802'>未濟亨小狐汔濟濡其尾无攸利</span><br/>
<span class='tline' id='l218' data-llen='4802:4825'>　程子曰未濟之時有亨之理而卦才復有致亨之道</span><br/>
<span class='tline' id='l219' data-llen='4825:4848'>　唯在慎處狐能渡水濡尾則不能濟其老者多疑畏</span><br/>
<span class='tline' id='l220' data-llen='4848:4871'>　故履冰而聽懼其䧟也小者則未能畏懼故勇於濟</span><br/>
<span class='tline' id='l221' data-llen='4871:4894'>　汔當為仡壯勇之狀書曰仡仡勇夫小狐果於濟則</span><br/>
<span class='tline' id='l222' data-llen='4894:4917'>　濡其尾而不能濟也未濟之時求濟之道當至慎則</span><br/>
<span class='tline' id='l223' data-llen='4917:4944'><a onclick="displayPageImage('KR1a0074', 'WYG', '033-13a' );" name="033-13a" class="pb">[033-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4944:4967'>　能亨若如小狐之果則不能濟也既不能濟无所利</span><br/>
<span class='tline' id='l225' data-llen='4967:4971'>　矣</span><br/>
<span class='tline' id='l226' data-llen='4971:4994'>　朱子曰未濟事未成之時也水火不交不相為用卦</span><br/>
<span class='tline' id='l227' data-llen='4994:5017'>　之六爻皆失其位故為未濟汔幾也幾濟而濡尾猶</span><br/>
<span class='tline' id='l228' data-llen='5017:5031'>　未濟也占者如此何所利哉</span><br/>
<span class='tline' id='l229' data-llen='5031:5054'>彖曰未濟亨柔得中也小狐汔濟未出中也濡其尾无</span><br/>
<span class='tline' id='l230' data-llen='5054:5070'>攸利不續終也雖不當位剛柔應也</span><br/>
<span class='tline' id='l231' data-llen='5070:5093'>　程子曰以卦才言也所以能亨者以柔得中也五以</span><br/>
<span class='tline' id='l232' data-llen='5093:5120'><a onclick="displayPageImage('KR1a0074', 'WYG', '033-13b' );" name="033-13b" class="pb">[033-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5120:5143'>　柔居尊位居剛而應剛得柔之中也剛柔得中處未</span><br/>
<span class='tline' id='l234' data-llen='5143:5166'>　濟之時可以亨也小狐汔濟據二而言也二以剛陽</span><br/>
<span class='tline' id='l235' data-llen='5166:5189'>　居險中將濟者也又上應於五險非可安之地五有</span><br/>
<span class='tline' id='l236' data-llen='5189:5212'>　當從之理故果於濟如小狐也既果於濟故有濡尾</span><br/>
<span class='tline' id='l237' data-llen='5212:5235'>　之患未能出於險中也其進銳者其退速始雖勇於</span><br/>
<span class='tline' id='l238' data-llen='5235:5258'>　濟不能繼續而終之无所往而利也雖隂陽不當位</span><br/>
<span class='tline' id='l239' data-llen='5258:5281'>　然剛柔皆相應當未濟而有與若能重慎則有可濟</span><br/>
<span class='tline' id='l240' data-llen='5281:5304'>　之理二以汔濟故濡尾也卦之諸爻皆不得位故為</span><br/>
<span class='tline' id='l241' data-llen='5304:5331'><a onclick="displayPageImage('KR1a0074', 'WYG', '033-14a' );" name="033-14a" class="pb">[033-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5331:5354'>　未濟雜卦云未濟男之窮也謂三陽皆失位也斯義</span><br/>
<span class='tline' id='l243' data-llen='5354:5364'>　也聞之成都隠者</span><br/>
<span class='tline' id='l244' data-llen='5364:5387'>　　愚曰卦詞未濟亨者謂未濟而常求所以濟之之</span><br/>
<span class='tline' id='l245' data-llen='5387:5410'>　　道既濟而常以未濟為心則何往而不亨彖辭未</span><br/>
<span class='tline' id='l246' data-llen='5410:5433'>　　濟亨柔得中也何謂柔得中卦自否來否六二之</span><br/>
<span class='tline' id='l247' data-llen='5433:5456'>　　柔得中而上行天地相交否者亨矣此賛六五也</span><br/>
<span class='tline' id='l248' data-llen='5456:5479'>　　何謂小狐汔濟未出中也濡其尾无攸利不續終</span><br/>
<span class='tline' id='l249' data-llen='5479:5502'>　　也坎為狐小狐指初爻也四為坎險五為中出中</span><br/>
<span class='tline' id='l250' data-llen='5502:5529'><a onclick="displayPageImage('KR1a0074', 'WYG', '033-14b' );" name="033-14b" class="pb">[033-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5529:5552'>　　則出險矣初之四幾濟而未及於五是未出中也</span><br/>
<span class='tline' id='l252' data-llen='5552:5575'>　　未出中是險不濟也不續終是濟不克也天下之</span><br/>
<span class='tline' id='l253' data-llen='5575:5598'>　　理運土可以移山銜石可以填海初不續終非水</span><br/>
<span class='tline' id='l254' data-llen='5598:5621'>　　溺之彼自棄也此責初六四也何謂雖當位剛柔</span><br/>
<span class='tline' id='l255' data-llen='5621:5644'>　　應也三剛履柔君子不當位矣三柔履剛小人不</span><br/>
<span class='tline' id='l256' data-llen='5644:5667'>　　當位矣然三隂三陽皆有匹應剛柔合徳不致孤</span><br/>
<span class='tline' id='l257' data-llen='5667:5683'>　　睽此以六爻言未濟可終濟也</span><br/>
<span class='tline' id='l258' data-llen='5683:5701'>象曰火在水上未濟君子以慎辨物居方</span><br/>
<span class='tline' id='l259' data-llen='5701:5728'><a onclick="displayPageImage('KR1a0074', 'WYG', '033-15a' );" name="033-15a" class="pb">[033-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5728:5751'>　程子曰水火不交不相濟為用故為未濟火在水上</span><br/>
<span class='tline' id='l261' data-llen='5751:5774'>　非其處也君子觀其處不當之象以慎處於事物辨</span><br/>
<span class='tline' id='l262' data-llen='5774:5790'>　其所當各居其方謂止於其所也</span><br/>
<span class='tline' id='l263' data-llen='5790:5813'>　　愚曰火在上水在下此水火自然之性也各辨其</span><br/>
<span class='tline' id='l264' data-llen='5813:5837'>　　物矣君子何以復慎所辨各居其方矣君子何以復</span><br/>
<span class='tline' id='l265' data-llen='5837:5860'>　　慎所居曰未濟之六爻隂陽皆不當位君子所以</span><br/>
<span class='tline' id='l266' data-llen='5860:5883'>　　慎辨物居方者陽竒隂偶使各當其位然後物以</span><br/>
<span class='tline' id='l267' data-llen='5883:5907'>　　之辨方以之居也天下之事莫不皆然貴賤之殊勢</span><br/>
<span class='tline' id='l268' data-llen='5907:5934'><a onclick="displayPageImage('KR1a0074', 'WYG', '033-15b' );" name="033-15b" class="pb">[033-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5934:5957'>　　長㓜之殊列賢不肖之殊類内外之殊宜茍不辨</span><br/>
<span class='tline' id='l270' data-llen='5957:5980'>　　以居之則紛雜而事何以濟此未濟之君子所以</span><br/>
<span class='tline' id='l271' data-llen='5980:5989'>　　致慎於斯也</span><br/>
<span class='tline' id='l272' data-llen='5989:6007'>初六濡其尾吝象曰濡其尾亦不知極也</span><br/>
<span class='tline' id='l273' data-llen='6007:6030'>　程子曰六以隂柔在下處險而應四處險則不安其</span><br/>
<span class='tline' id='l274' data-llen='6030:6053'>　居有應則志行於上然已既隂柔而四非中正之才</span><br/>
<span class='tline' id='l275' data-llen='6053:6076'>　不能援之以濟也獸之濟水必揭其尾尾濡則不能</span><br/>
<span class='tline' id='l276' data-llen='6076:6099'>　濟濡其尾言不能濟也不度其才力而進終不能濟</span><br/>
<span class='tline' id='l277' data-llen='6099:6126'><a onclick="displayPageImage('KR1a0074', 'WYG', '033-16a' );" name="033-16a" class="pb">[033-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6126:6149'>　可羞吝也不度其才力而進至於濡尾是不知之極</span><br/>
<span class='tline' id='l279' data-llen='6149:6153'>　也</span><br/>
<span class='tline' id='l280' data-llen='6153:6176'>　朱子曰以隂居下當未濟之初未能自進故其象占</span><br/>
<span class='tline' id='l281' data-llen='6176:6181'>　如此</span><br/>
<span class='tline' id='l282' data-llen='6181:6204'>　　愚曰狐首輕尾重老狐聽氷負尾而濟衆狐同涉</span><br/>
<span class='tline' id='l283' data-llen='6204:6227'>　　老者在前小者在後先濟者常徹後濟者常溺故</span><br/>
<span class='tline' id='l284' data-llen='6227:6250'>　　以象初六初六以柔濟者也涉難猶淺而已濡其</span><br/>
<span class='tline' id='l285' data-llen='6250:6273'>　　尾況其極也又何濟乎象曰亦不知極也言始濟</span><br/>
<span class='tline' id='l286' data-llen='6273:6300'><a onclick="displayPageImage('KR1a0074', 'WYG', '033-16b' );" name="033-16b" class="pb">[033-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6300:6323'>　　如此不知其極又何如也彼亦不知極之尤非其</span><br/>
<span class='tline' id='l288' data-llen='6323:6338'>　　任也吝云者不足勝任之謂</span><br/>
<span class='tline' id='l289' data-llen='6338:6358'>九二曵其輪貞吉象曰九二貞吉中以行正也</span><br/>
<span class='tline' id='l290' data-llen='6358:6381'>　程子曰在他卦九居二為居柔得中无過剛之義也</span><br/>
<span class='tline' id='l291' data-llen='6381:6405'>　于未濟聖人深取卦象以為戒明事上恭順之道未濟</span><br/>
<span class='tline' id='l292' data-llen='6405:6428'>　者君道艱難之時也五以柔居君位而二乃剛陽之</span><br/>
<span class='tline' id='l293' data-llen='6428:6451'>　才而居相應之地當用者也剛有凌柔之義水有勝</span><br/>
<span class='tline' id='l294' data-llen='6451:6474'>　火之象方艱難之時所頼有才臣耳尤當盡恭順之</span><br/>
<span class='tline' id='l295' data-llen='6474:6501'><a onclick="displayPageImage('KR1a0074', 'WYG', '033-17a' );" name="033-17a" class="pb">[033-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6501:6524'>　道故戒曵其輪則得正而吉也倒曵其輪殺其勢緩</span><br/>
<span class='tline' id='l297' data-llen='6524:6547'>　其進戒用剛之過也剛過則好犯上而順不足唐郭</span><br/>
<span class='tline' id='l298' data-llen='6547:6570'>　子儀李晟當艱危未濟之時能極其恭順所以為得</span><br/>
<span class='tline' id='l299' data-llen='6570:6593'>　正而能保其終吉也于五六則言其貞吉光輝盡君</span><br/>
<span class='tline' id='l300' data-llen='6593:6616'>　道之善于九二則戒之恭順盡臣道之正盡上下之</span><br/>
<span class='tline' id='l301' data-llen='6616:6638'>　道也九二得正而吉者以曳輪而得中道乃正也</span><br/>
<span class='tline' id='l302' data-llen='6638:6661'>　朱子曰以九二應六五而居柔得中為能自止而不</span><br/>
<span class='tline' id='l303' data-llen='6661:6677'>　進得為下之正也故其象占如此</span><br/>
<span class='tline' id='l304' data-llen='6677:6704'><a onclick="displayPageImage('KR1a0074', 'WYG', '033-17b' );" name="033-17b" class="pb">[033-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6704:6727'>　　愚曰坎為輪到九二則同乎既濟之初九矣以剛</span><br/>
<span class='tline' id='l306' data-llen='6727:6750'>　　健之徳懐謙柔之心載六五而出之險拯萬民而</span><br/>
<span class='tline' id='l307' data-llen='6750:6773'>　　登之岸一曵而出功用見矣易恐天下以位不當</span><br/>
<span class='tline' id='l308' data-llen='6773:6796'>　　疑之而曉之曰九二正吉也夫以九居二何謂正</span><br/>
<span class='tline' id='l309' data-llen='6796:6819'>　　象曰中以行正若曰中則必正二所以曵輪中而</span><br/>
<span class='tline' id='l310' data-llen='6819:6842'>　　已中則无過涉而滅頂不及涉而濡尾之憂二所</span><br/>
<span class='tline' id='l311' data-llen='6842:6856'>　　以正而吉者以中行正也</span><br/>
<span class='tline' id='l312' data-llen='6856:6878'>六三未濟征凶利涉大川象曰未濟征凶位不當也</span><br/>
<span class='tline' id='l313' data-llen='6878:6905'><a onclick="displayPageImage('KR1a0074', 'WYG', '033-18a' );" name="033-18a" class="pb">[033-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6905:6928'>　程子曰未濟征凶謂居險无出險之用而行則凶也</span><br/>
<span class='tline' id='l315' data-llen='6928:6951'>　必出險而後可征三以隂柔不中正之才而居險不</span><br/>
<span class='tline' id='l316' data-llen='6951:6975'>　足以濟未有可濟之道出險之用而征所以凶也然未</span><br/>
<span class='tline' id='l317' data-llen='6975:6999'>　濟有可濟之道險終有出之理上有剛陽之應能涉險</span><br/>
<span class='tline' id='l318' data-llen='6999:7023'>　而徃從之則濟矣故利涉大川也然三之隂柔豈能出</span><br/>
<span class='tline' id='l319' data-llen='7023:7047'>　險而徃非時不可才不能也三征則凶者以位不當也</span><br/>
<span class='tline' id='l320' data-llen='7047:7072'>　謂隂柔不中正无濟險之才也若能涉險以從應則利矣</span><br/>
<span class='tline' id='l321' data-llen='7072:7095'>　朱子曰隂柔不中正居未濟之時以征則凶然以柔</span><br/>
<span class='tline' id='l322' data-llen='7095:7122'><a onclick="displayPageImage('KR1a0074', 'WYG', '033-18b' );" name="033-18b" class="pb">[033-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7122:7145'>　乗剛將出乎坎有利涉之象故其占如此盖行者可</span><br/>
<span class='tline' id='l324' data-llen='7145:7167'>　以水浮而不可以陸走也或疑利字上當有不字</span><br/>
<span class='tline' id='l325' data-llen='7167:7190'>　　愚曰下卦為坎六三未出乎坎未濟之象也然在</span><br/>
<span class='tline' id='l326' data-llen='7190:7213'>　　險終湏求濟故利涉大川也而以征則凶何哉以</span><br/>
<span class='tline' id='l327' data-llen='7213:7236'>　　柔居剛柔不能以有濟而位剛有妄動之心是以</span><br/>
<span class='tline' id='l328' data-llen='7236:7259'>　　欲征焉征未有不凶者也故象曰未濟征凶位不</span><br/>
<span class='tline' id='l329' data-llen='7259:7265'>　　當也</span><br/>
<span class='tline' id='l330' data-llen='7265:7288'>九四貞吉悔亡震用伐鬼方三年有賞于大國象曰貞</span><br/>
<span class='tline' id='l331' data-llen='7288:7315'><a onclick="displayPageImage('KR1a0074', 'WYG', '033-19a' );" name="033-19a" class="pb">[033-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7315:7323'>吉悔亡志行也</span><br/>
<span class='tline' id='l333' data-llen='7323:7346'>　程子曰九四陽剛居大臣之位上有虚中明順之主</span><br/>
<span class='tline' id='l334' data-llen='7346:7369'>　又已出於險未濟已過中矣有可濟之道也濟天下</span><br/>
<span class='tline' id='l335' data-llen='7369:7392'>　之艱難非剛徤之才不能也九雖陽而居四故戒以</span><br/>
<span class='tline' id='l336' data-llen='7392:7415'>　貞固則吉而悔亡不貞則不能濟有悔也震動之極</span><br/>
<span class='tline' id='l337' data-llen='7415:7438'>　也古之人用力之甚者伐鬼方也故以為義力勤而</span><br/>
<span class='tline' id='l338' data-llen='7438:7461'>　逺伐至于三年然後成功而行大國之賞必如是乃</span><br/>
<span class='tline' id='l339' data-llen='7461:7484'>　能濟也濟天下之道當貞固如是四居柔故設此戒</span><br/>
<span class='tline' id='l340' data-llen='7484:7511'><a onclick="displayPageImage('KR1a0074', 'WYG', '033-19b' );" name="033-19b" class="pb">[033-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7511:7534'>　如四之才與時合而加以貞固則能行其志吉而悔</span><br/>
<span class='tline' id='l342' data-llen='7534:7546'>　亡鬼方之伐貞之至也</span><br/>
<span class='tline' id='l343' data-llen='7546:7569'>　朱子曰以九居四不正而有悔也能勉而正則悔亡</span><br/>
<span class='tline' id='l344' data-llen='7569:7592'>　矣然以不正之資欲勉而正非極其陽剛用力之久</span><br/>
<span class='tline' id='l345' data-llen='7592:7610'>　不能也故為伐鬼方三年而受賞之象</span><br/>
<span class='tline' id='l346' data-llen='7610:7633'>　　愚曰未濟之用在九四其爻義與既濟九三同既</span><br/>
<span class='tline' id='l347' data-llen='7633:7656'>　　濟之九三中興之君也未濟之九四中興之佐也</span><br/>
<span class='tline' id='l348' data-llen='7656:7679'>　　凡舉事而貞吉悔亡者必君子也九為剛徳四乃</span><br/>
<span class='tline' id='l349' data-llen='7679:7706'><a onclick="displayPageImage('KR1a0074', 'WYG', '033-20a' );" name="033-20a" class="pb">[033-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7706:7729'>　　臣位未濟之世以剛徳居臣位君子之志行者也</span><br/>
<span class='tline' id='l351' data-llen='7729:7752'>　　故其振作之威用之於伐鬼方歴三年而後以大</span><br/>
<span class='tline' id='l352' data-llen='7752:7775'>　　國賞其功夫自古開國承家小人勿用吾於既未</span><br/>
<span class='tline' id='l353' data-llen='7775:7782'>　　濟見之</span><br/>
<span class='tline' id='l354' data-llen='7782:7805'>六五貞吉无悔君子之光有孚吉象曰君子之光其暉</span><br/>
<span class='tline' id='l355' data-llen='7805:7809'>吉也</span><br/>
<span class='tline' id='l356' data-llen='7809:7832'>　程子曰五文明之主居柔而應剛其處得中虚其心</span><br/>
<span class='tline' id='l357' data-llen='7832:7855'>　而陽為之輔雖以柔居尊處之至正至善无不足也</span><br/>
<span class='tline' id='l358' data-llen='7855:7882'><a onclick="displayPageImage('KR1a0074', 'WYG', '033-20b' );" name="033-20b" class="pb">[033-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7882:7905'>　既得貞正故吉而无悔貞其固有非戒也以此而濟</span><br/>
<span class='tline' id='l360' data-llen='7905:7928'>　无不濟也五文明之主故稱其光君子徳輝之盛而</span><br/>
<span class='tline' id='l361' data-llen='7928:7951'>　功實稱之有孚也上云吉以貞也柔而能貞徳之吉</span><br/>
<span class='tline' id='l362' data-llen='7951:7974'>　也下云吉以功也既光而有孚時可濟也光盛則有</span><br/>
<span class='tline' id='l363' data-llen='7974:7997'>　輝輝光之散也君子積充而光盛至於有輝善之至</span><br/>
<span class='tline' id='l364' data-llen='7997:8005'>　也故重言吉</span><br/>
<span class='tline' id='l365' data-llen='8005:8028'>　朱子曰以六居五亦非正也然文明之主居中應剛</span><br/>
<span class='tline' id='l366' data-llen='8028:8051'>　虚心以求下之助故得正而吉且无悔又有光輝之</span><br/>
<span class='tline' id='l367' data-llen='8051:8078'><a onclick="displayPageImage('KR1a0074', 'WYG', '033-21a' );" name="033-21a" class="pb">[033-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8078:8092'>　盛信實而不妄吉而又吉也</span><br/>
<span class='tline' id='l369' data-llen='8092:8115'>　　愚曰此爻彖所謂柔得中之爻也六五居離中離</span><br/>
<span class='tline' id='l370' data-llen='8115:8138'>　　為日月表之謂輝輝之所及之謂光坎無光坎受</span><br/>
<span class='tline' id='l371' data-llen='8138:8161'>　　離之輝以為光者猶六二受五之輝以為光也六</span><br/>
<span class='tline' id='l372' data-llen='8161:8184'>　　五以離虚之明輝於二二以坎實之孚光於五然</span><br/>
<span class='tline' id='l373' data-llen='8184:8207'>　　則九二君子之光六五輝之所及也二五相孚如</span><br/>
<span class='tline' id='l374' data-llen='8207:8223'>　　此未濟所以終濟也吉孰大焉</span><br/>
<span class='tline' id='l375' data-llen='8223:8246'>上九有孚于飲酒无咎濡其首有孚失是象曰飲酒濡</span><br/>
<span class='tline' id='l376' data-llen='8246:8273'><a onclick="displayPageImage('KR1a0074', 'WYG', '033-21b' );" name="033-21b" class="pb">[033-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8273:8281'>首亦不知節也</span><br/>
<span class='tline' id='l378' data-llen='8281:8304'>　程子曰九以剛在上剛之極也居明之上明之極也</span><br/>
<span class='tline' id='l379' data-llen='8304:8327'>　剛極而能明則不為躁而為決明能燭理剛能斷義</span><br/>
<span class='tline' id='l380' data-llen='8327:8350'>　居未濟之極非得濟之位无可濟之理則當樂天順</span><br/>
<span class='tline' id='l381' data-llen='8350:8373'>　命而已若否終則有傾時之變也未濟則无極而自</span><br/>
<span class='tline' id='l382' data-llen='8373:8396'>　濟之理故止為未濟之極至誠安於義命而自樂則</span><br/>
<span class='tline' id='l383' data-llen='8396:8419'>　可无咎飲酒樂也不樂其處則忿躁隕獲入于凶咎</span><br/>
<span class='tline' id='l384' data-llen='8419:8442'>　矣若從樂而耽肆過禮至濡其首亦非能安其處也</span><br/>
<span class='tline' id='l385' data-llen='8442:8469'><a onclick="displayPageImage('KR1a0074', 'WYG', '033-22a' );" name="033-22a" class="pb">[033-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8469:8492'>　有孚自信于中也失是失其宜也如是則于有孚為</span><br/>
<span class='tline' id='l387' data-llen='8492:8515'>　失也人之處患知其無可奈何而放意不反者豈安</span><br/>
<span class='tline' id='l388' data-llen='8515:8538'>　於義命者哉飲酒至于濡首不知節之甚也所以至</span><br/>
<span class='tline' id='l389' data-llen='8538:8557'>　如是不能安義命也能安則不失其常矣</span><br/>
<span class='tline' id='l390' data-llen='8557:8580'>　朱子曰以剛明居未濟之極時將可以有為而自信</span><br/>
<span class='tline' id='l391' data-llen='8580:8603'>　自養以俟命无咎之道也若縱而不反如狐之涉水</span><br/>
<span class='tline' id='l392' data-llen='8603:8620'>　而濡其首則過於自信而失其義矣</span><br/>
<span class='tline' id='l393' data-llen='8620:8643'>　　愚曰未濟之上九則既濟之初九也始濟矣有孚</span><br/>
<span class='tline' id='l394' data-llen='8643:8670'><a onclick="displayPageImage('KR1a0074', 'WYG', '033-22b' );" name="033-22b" class="pb">[033-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8670:8693'>　　於同濟之臣而飲酒樂衎焉此既醉人有士君子</span><br/>
<span class='tline' id='l396' data-llen='8693:8716'>　　之行也何咎之有故曰无咎然飲而不已必至溺</span><br/>
<span class='tline' id='l397' data-llen='8716:8739'>　　身故曰濡其首昏亂之餘必至視白為黑顛倒妍</span><br/>
<span class='tline' id='l398' data-llen='8739:8762'>　　媸故曰有孚失是不咎其飲酒而咎其濡首不咎</span><br/>
<span class='tline' id='l399' data-llen='8762:8785'>　　其有孚而咎其所孚之失是嗚呼易終於未濟非</span><br/>
<span class='tline' id='l400' data-llen='8785:8808'>　　憂世之書乎生生之謂易易之道初无終極也始</span><br/>
<span class='tline' id='l401' data-llen='8808:8831'>　　而終終而始受之以未濟則復於乾坤而生矣序</span><br/>
<span class='tline' id='l402' data-llen='8831:8854'>　　卦曰物不可窮也故受之以未濟終焉非謂易道</span><br/>
<span class='tline' id='l403' data-llen='8854:8881'><a onclick="displayPageImage('KR1a0074', 'WYG', '033-23a' );" name="033-23a" class="pb">[033-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8881:8904'>　　盡於此也或曰上經三十下經三十四亦有意乎</span><br/>
<span class='tline' id='l405' data-llen='8904:8922'>　　曰三十示無欠也三十四示无窮也</span><br/>
<span class='tline' id='l406' data-llen='8922:8925'>　</span><br/>
<span class='tline' id='l407' data-llen='8925:8928'>　</span><br/>
<span class='tline' id='l408' data-llen='8928:8931'>　</span><br/>
<span class='tline' id='l409' data-llen='8931:8934'>　</span><br/>
<span class='tline' id='l410' data-llen='8934:8937'>　</span><br/>
<span class='tline' id='l411' data-llen='8937:8940'>　</span><br/>
<span class='tline' id='l412' data-llen='8940:8967'><a onclick="displayPageImage('KR1a0074', 'WYG', '033-23b' );" name="033-23b" class="pb">[033-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8967:8970'>　</span><br/>
<span class='tline' id='l414' data-llen='8970:8973'>　</span><br/>
<span class='tline' id='l415' data-llen='8973:8976'>　</span><br/>
<span class='tline' id='l416' data-llen='8976:8979'>　</span><br/>
<span class='tline' id='l417' data-llen='8979:8982'>　</span><br/>
<span class='tline' id='l418' data-llen='8982:8985'>　</span><br/>
<span class='tline' id='l419' data-llen='8985:8988'>　</span><br/>
<span class='tline' id='l420' data-llen='8988:9003'>　周易程朱傳義折衷卷三十三</span><br/>
</p>
<p><br/>
</p>
  </div>
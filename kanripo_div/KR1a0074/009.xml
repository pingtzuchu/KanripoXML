<div id="txtcont" class="span9" style="position: relative;">
    <p><br/>
<span class='tline' id='l7' data-llen='160:186'><a onclick="displayPageImage('KR1a0074', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='186:194'>欽定四庫全書</span><br/>
<span class='tline' id='l9' data-llen='194:208'>　周易程朱傳義折𠂻卷九</span><br/>
<span class='tline' id='l10' data-llen='208:229'>　　　　　　　　　　　　　元　趙采　撰</span><br/>
<span class='tline' id='l11' data-llen='229:239'>䷎<span class='krp-note'>艮下/坤上</span></span><br/>
<span class='tline' id='l12' data-llen='239:262'>　程子曰序卦有大者不可以盈故受之以謙其有既</span><br/>
<span class='tline' id='l13' data-llen='262:285'>　大不可至于盈滿必在謙損故大有之後受之以謙</span><br/>
<span class='tline' id='l14' data-llen='285:308'>　也為卦坤上艮下地中有山也地體卑下山髙大之</span><br/>
<span class='tline' id='l15' data-llen='308:331'>　物而居地之下謙之象也以崇髙之德而處卑之下</span><br/>
<span class='tline' id='l16' data-llen='331:357'><a onclick="displayPageImage('KR1a0074', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='357:364'>　謙之義也</span><br/>
<span class='tline' id='l18' data-llen='364:372'>謙亨君子有終</span><br/>
<span class='tline' id='l19' data-llen='372:395'>　程子曰謙有亨之道也有其德而不居謂之謙人以</span><br/>
<span class='tline' id='l20' data-llen='395:418'>　謙巽自處何徃而不亨乎君子有終君子志存乎謙</span><br/>
<span class='tline' id='l21' data-llen='418:441'>　巽逹理故樂天而不競内充故退讓而不矜安履乎</span><br/>
<span class='tline' id='l22' data-llen='441:464'>　謙終身不易自卑而人益尊之自晦而德益光顯此</span><br/>
<span class='tline' id='l23' data-llen='464:487'>　所謂君子有終也在小人則有欲必競有德必伐雖</span><br/>
<span class='tline' id='l24' data-llen='487:508'>　使勉慕于謙亦不能安行而固守不能有終也</span><br/>
<span class='tline' id='l25' data-llen='508:534'><a onclick="displayPageImage('KR1a0074', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='534:557'>　朱子曰謙者有而不居之義止乎内而順乎外謙之</span><br/>
<span class='tline' id='l27' data-llen='557:580'>　意也山至髙而地至卑乃屈而止于其下謙之象也</span><br/>
<span class='tline' id='l28' data-llen='580:603'>　占者如是則亨通而有終矣有終謂先屈而後伸也</span><br/>
<span class='tline' id='l29' data-llen='603:626'>　　愚曰易六十四卦皆有凶惟謙六爻无凶以能謙</span><br/>
<span class='tline' id='l30' data-llen='626:649'>　　故也謙猶歉也居有餘之地懐不足之心孔子曰</span><br/>
<span class='tline' id='l31' data-llen='649:672'>　　聰明睿知守之以愚功被天下守之以讓勇力振</span><br/>
<span class='tline' id='l32' data-llen='672:695'>　　世守之以怯富有四海守之以謙此所謂損之又</span><br/>
<span class='tline' id='l33' data-llen='695:717'>　　損之道是也謙則无不亨然唯君子有終何也</span><br/>
<span class='tline' id='l34' data-llen='717:743'><a onclick="displayPageImage('KR1a0074', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='743:766'>　　小人有假為謙以濟其欲者今日謙而明日亢滿</span><br/>
<span class='tline' id='l36' data-llen='766:789'>　　有矣故謙之義專以屬君子盖要其終言之曰謙</span><br/>
<span class='tline' id='l37' data-llen='789:812'>　　謙曰勞謙曰撝謙曰鳴謙謙之事固有等級不齊</span><br/>
<span class='tline' id='l38' data-llen='812:824'>　　然皆非小人之為也</span><br/>
<span class='tline' id='l39' data-llen='824:847'>彖曰謙亨天道下濟而光明地道卑而上行天道虧盈</span><br/>
<span class='tline' id='l40' data-llen='847:870'>而益謙地道變盈而流謙鬼神害盈而福謙人道惡盈</span><br/>
<span class='tline' id='l41' data-llen='870:889'>而好謙謙尊而光卑而不可踰君子之終也</span><br/>
<span class='tline' id='l42' data-llen='889:912'>　程子曰濟當為際此明謙而能亨之義天之道以其</span><br/>
<span class='tline' id='l43' data-llen='912:938'><a onclick="displayPageImage('KR1a0074', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='938:961'>　氣下際故能化育萬物其道光明下際謂下交也地</span><br/>
<span class='tline' id='l45' data-llen='961:984'>　之道以其處卑所以其氣上行交于天皆以卑降而</span><br/>
<span class='tline' id='l46' data-llen='984:1007'>　亨也以天行而言盈者則虧謙者則益日月隂陽是</span><br/>
<span class='tline' id='l47' data-llen='1007:1030'>　也以地勢而言盈滿者傾變而反䧟卑下者流注而</span><br/>
<span class='tline' id='l48' data-llen='1030:1053'>　益増也鬼神謂造化之跡盈滿者禍害之謙損者福</span><br/>
<span class='tline' id='l49' data-llen='1053:1076'>　祐之凡過而損不足而益者皆是也人情疾惡於盈</span><br/>
<span class='tline' id='l50' data-llen='1076:1099'>　滿而好與於謙巽也謙者人之至德故聖人詳言所</span><br/>
<span class='tline' id='l51' data-llen='1099:1122'>　以戒盈而勸謙也謙為卑巽也而其道尊大而光顯</span><br/>
<span class='tline' id='l52' data-llen='1122:1148'><a onclick="displayPageImage('KR1a0074', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1148:1171'>　自雖卑屈而其德實髙不可加尚是不可踰也君子</span><br/>
<span class='tline' id='l54' data-llen='1171:1188'>　至誠于謙恒而不變有終也故尊光</span><br/>
<span class='tline' id='l55' data-llen='1188:1211'>　朱子曰變謂傾壊流謂聚而歸之人能謙則其居尊</span><br/>
<span class='tline' id='l56' data-llen='1211:1234'>　者其德愈光其居卑者人亦莫能過此君子所以有</span><br/>
<span class='tline' id='l57' data-llen='1234:1239'>　終也</span><br/>
<span class='tline' id='l58' data-llen='1239:1262'>　　愚曰天道下濟而光明地道卑而上行此言謙者</span><br/>
<span class='tline' id='l59' data-llen='1262:1285'>　　之亨也下濟天之謙卑地之謙光明天之亨上行</span><br/>
<span class='tline' id='l60' data-llen='1285:1308'>　　地之亨天地豈利其亨而行謙哉道之自然也天</span><br/>
<span class='tline' id='l61' data-llen='1308:1334'><a onclick="displayPageImage('KR1a0074', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1334:1357'>　　之虧益日月之進退是也地之變流山川之髙卑</span><br/>
<span class='tline' id='l63' data-llen='1357:1380'>　　是也鬼神害禍人事之得喪是也人情好惡物論</span><br/>
<span class='tline' id='l64' data-llen='1380:1403'>　　之取舍是也一盈而有四損一謙而有四益以此</span><br/>
<span class='tline' id='l65' data-llen='1403:1426'>　　知謙之一字尊而行之其道固光顯卑而行之其</span><br/>
<span class='tline' id='l66' data-llen='1426:1442'>　　道亦不可踰故曰君子之終也</span><br/>
<span class='tline' id='l67' data-llen='1442:1462'>象曰地中有山謙君子以裒多益寡稱物平施</span><br/>
<span class='tline' id='l68' data-llen='1462:1485'>　程子曰地體卑下山之髙大而在地中外卑下而内</span><br/>
<span class='tline' id='l69' data-llen='1485:1508'>　蘊髙大之象故為謙也不云山在地中而曰地中有</span><br/>
<span class='tline' id='l70' data-llen='1508:1534'><a onclick="displayPageImage('KR1a0074', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1534:1557'>　山言卑下之中蘊其崇髙也若曰崇髙蘊於卑下之</span><br/>
<span class='tline' id='l72' data-llen='1557:1580'>　中則文理不順諸象皆然觀文可見君子觀謙之象</span><br/>
<span class='tline' id='l73' data-llen='1580:1603'>　山而在地下是髙者下之卑者上之見抑髙舉下損</span><br/>
<span class='tline' id='l74' data-llen='1603:1626'>　過益不及之義以施於事則裒取多者増益寡者稱</span><br/>
<span class='tline' id='l75' data-llen='1626:1643'>　物之多寡以均其施與使得其平也</span><br/>
<span class='tline' id='l76' data-llen='1643:1666'>　　愚曰地中有山藴髙於卑也聖人發謙之象而其</span><br/>
<span class='tline' id='l77' data-llen='1666:1689'>　　辭乃曰裒多益寡稱物平施此欲人以中行謙也</span><br/>
<span class='tline' id='l78' data-llen='1689:1712'>　　中者謙之當體者也裒多益寡稱物平施所以廣</span><br/>
<span class='tline' id='l79' data-llen='1712:1738'><a onclick="displayPageImage('KR1a0074', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1738:1748'>　　中之用於天下</span><br/>
<span class='tline' id='l81' data-llen='1748:1771'>初六謙謙君子用渉大川吉象曰謙謙君子卑以自牧</span><br/>
<span class='tline' id='l82' data-llen='1771:1774'>也</span><br/>
<span class='tline' id='l83' data-llen='1774:1797'>　程子曰初六以柔順處謙又居一卦之下為自處卑</span><br/>
<span class='tline' id='l84' data-llen='1797:1820'>　下之至謙而又謙也故曰謙謙能如是者君子也自</span><br/>
<span class='tline' id='l85' data-llen='1820:1843'>　處至謙衆所共與也雖用渉險難亦无患害况居平</span><br/>
<span class='tline' id='l86' data-llen='1843:1866'>　易乎何所不吉也初處謙而以柔居下得无過于謙</span><br/>
<span class='tline' id='l87' data-llen='1866:1889'>　乎曰柔居下乃其常也但見其謙之至故曰謙謙未</span><br/>
<span class='tline' id='l88' data-llen='1889:1915'><a onclick="displayPageImage('KR1a0074', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1915:1938'>　見其失也謙謙謙之至也謂君子以謙卑之道自牧</span><br/>
<span class='tline' id='l90' data-llen='1938:1953'>　也自牧自處也詩云自牧歸荑</span><br/>
<span class='tline' id='l91' data-llen='1953:1976'>　　愚曰謙處一卦之下初又在艮止之下謙而又謙</span><br/>
<span class='tline' id='l92' data-llen='1976:1999'>　　之象也如是之君子何往不濟非獨可以居平世</span><br/>
<span class='tline' id='l93' data-llen='1999:2022'>　　用以濟難亦无不吉矣囚奴自居商辛不能害肉</span><br/>
<span class='tline' id='l94' data-llen='2022:2045'>　　袒牽羊楚子不能殺臨難過謙君子自生全之道</span><br/>
<span class='tline' id='l95' data-llen='2045:2058'>　　故曰卑以自牧牧養也</span><br/>
<span class='tline' id='l96' data-llen='2058:2076'>六二鳴謙貞吉象曰鳴謙貞吉中心淂也</span><br/>
<span class='tline' id='l97' data-llen='2076:2102'><a onclick="displayPageImage('KR1a0074', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2102:2125'>　程子曰二以柔順居中是為謙德積于中謙德充積</span><br/>
<span class='tline' id='l99' data-llen='2125:2148'>　於中故發於外見于聲音顔色故曰鳴謙居中得正</span><br/>
<span class='tline' id='l100' data-llen='2148:2171'>　有中正之德也故云貞吉凡貞吉有為貞且吉有為</span><br/>
<span class='tline' id='l101' data-llen='2171:2194'>　得正則吉者六二之貞吉所自有也二之謙德由至</span><br/>
<span class='tline' id='l102' data-llen='2194:2217'>　誠積于中所以發于聲音中心所自得也非勉為之</span><br/>
<span class='tline' id='l103' data-llen='2217:2221'>　也</span><br/>
<span class='tline' id='l104' data-llen='2221:2244'>　朱子曰鳴謙在六二又言貞吉謙而有聞得其正者</span><br/>
<span class='tline' id='l105' data-llen='2244:2267'>　則吉盖是六二以隂處隂所以戒他要貞謙而不貞</span><br/>
<span class='tline' id='l106' data-llen='2267:2293'><a onclick="displayPageImage('KR1a0074', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2293:2300'>　近于邪佞</span><br/>
<span class='tline' id='l108' data-llen='2300:2323'>　　愚曰鳴謙獨見于二上雨爻謙本不求人知不當</span><br/>
<span class='tline' id='l109' data-llen='2323:2346'>　　鳴而二乃鳴謙者鳴其謙之得正也盖六二以隂</span><br/>
<span class='tline' id='l110' data-llen='2346:2369'>　　居隂謙易至于佞二不鳴焉則人必以二為邪佞</span><br/>
<span class='tline' id='l111' data-llen='2369:2392'>　　之謙二之中心不得白矣二之鳴謙非鳴謙也鳴</span><br/>
<span class='tline' id='l112' data-llen='2392:2415'>　　其貞也鳴其守貞而不佞也二既鳴則二守貞之</span><br/>
<span class='tline' id='l113' data-llen='2415:2425'>　　中心得以白矣</span><br/>
<span class='tline' id='l114' data-llen='2425:2446'>九三勞謙君子有終吉象曰勞謙君子萬民服也</span><br/>
<span class='tline' id='l115' data-llen='2446:2472'><a onclick="displayPageImage('KR1a0074', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2472:2495'>　程子曰三以陽剛之德而居下體為衆隂所宗履得</span><br/>
<span class='tline' id='l117' data-llen='2495:2518'>　其正為下之上是上為君所任下為衆所從有功勞</span><br/>
<span class='tline' id='l118' data-llen='2518:2541'>　而持謙德者也故曰勞謙古之人有當之者周公是</span><br/>
<span class='tline' id='l119' data-llen='2541:2564'>　也身當天下之大任上奉㓜弱之主謙恭自牧夔夔</span><br/>
<span class='tline' id='l120' data-llen='2564:2587'>　如畏然可謂有勞而謙矣既能勞謙又須君子行之</span><br/>
<span class='tline' id='l121' data-llen='2587:2610'>　有終則吉夫樂髙喜勝人之常情平時能謙固已鮮</span><br/>
<span class='tline' id='l122' data-llen='2610:2633'>　矣况有功勞可尊乎雖使知謙之善勉而為之若矜</span><br/>
<span class='tline' id='l123' data-llen='2633:2656'>　負之心不忘則不能常久欲其有終不可得也唯君</span><br/>
<span class='tline' id='l124' data-llen='2656:2682'><a onclick="displayPageImage('KR1a0074', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2682:2705'>　子安履謙順乃其常行故久而不變乃所謂有終有</span><br/>
<span class='tline' id='l126' data-llen='2705:2728'>　終則吉也九三以剛居正能終者也此爻之德最盛</span><br/>
<span class='tline' id='l127' data-llen='2728:2748'>　故象辭特重能勞謙之君子萬民所尊服也</span><br/>
<span class='tline' id='l128' data-llen='2748:2771'>　　愚曰三互坎坎勞卦故曰勞謙謙言君子有終者</span><br/>
<span class='tline' id='l129' data-llen='2771:2794'>　　二繇辭一卦之體九三一爻之主也三與五同功</span><br/>
<span class='tline' id='l130' data-llen='2794:2817'>　　今三以一陽統五隂在下體之上居人臣之極功</span><br/>
<span class='tline' id='l131' data-llen='2817:2840'>　　而為謙之主其不伐亦明矣子曰勞而不伐有功</span><br/>
<span class='tline' id='l132' data-llen='2840:2863'>　　而不德又曰謙也者致恭以存其位者也夫三有</span><br/>
<span class='tline' id='l133' data-llen='2863:2889'><a onclick="displayPageImage('KR1a0074', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2889:2912'>　　功矣不以德于人而求以下於人是雖有功而不</span><br/>
<span class='tline' id='l135' data-llen='2912:2936'>　　自以為功也盖曰功業臣子之所當立位分臣子之</span><br/>
<span class='tline' id='l136' data-llen='2936:2959'>　　所當守而天下所以大服其功者非以其功也服</span><br/>
<span class='tline' id='l137' data-llen='2959:2982'>　　其心也然則繇詞所謂有終之吉非九三君子不</span><br/>
<span class='tline' id='l138' data-llen='2982:2998'>　　足以當之禹周公曹彬其人也</span><br/>
<span class='tline' id='l139' data-llen='2998:3018'>六四无不利撝謙象曰无不利撝謙不違則也</span><br/>
<span class='tline' id='l140' data-llen='3018:3041'>　程子曰四居上體切近君位六五之君又以謙柔自</span><br/>
<span class='tline' id='l141' data-llen='3041:3064'>　處九三又有大功德為上所任衆所宗而已居其上</span><br/>
<span class='tline' id='l142' data-llen='3064:3090'><a onclick="displayPageImage('KR1a0074', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3090:3113'>　當恭畏以奉謙德之君卑巽以譲勞謙之臣動作施</span><br/>
<span class='tline' id='l144' data-llen='3113:3136'>　為无所不利於撝謙也撝施布之象如人手之撝也</span><br/>
<span class='tline' id='l145' data-llen='3136:3159'>　動息進退必施于謙盖居多懼之地又在賢臣之上</span><br/>
<span class='tline' id='l146' data-llen='3159:3182'>　故也凡人之謙有所宜施不可過其宜也如六五或</span><br/>
<span class='tline' id='l147' data-llen='3182:3205'>　用侵伐是也唯四以處近君之地據勞臣之上故凡</span><br/>
<span class='tline' id='l148' data-llen='3205:3228'>　所動作靡不利施謙如是然後中於法則故曰不違</span><br/>
<span class='tline' id='l149' data-llen='3228:3238'>　則也謂得其宜也</span><br/>
<span class='tline' id='l150' data-llen='3238:3261'>　朱子曰撝謙言發撝其謙盖四是隂位又在上卦之</span><br/>
<span class='tline' id='l151' data-llen='3261:3287'><a onclick="displayPageImage('KR1a0074', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3287:3310'>　下九三之上所以更當發撝其謙不違則言不違法</span><br/>
<span class='tline' id='l153' data-llen='3310:3315'>　則也</span><br/>
<span class='tline' id='l154' data-llen='3315:3338'>　　愚曰六四坤體柔順上近五謙恭之君下據三勞</span><br/>
<span class='tline' id='l155' data-llen='3338:3361'>　　謙之臣而能揮散其謙布于上下所以奉上比下</span><br/>
<span class='tline' id='l156' data-llen='3361:3384'>　　无不利者非事是君為容悦也非持禄養交也不</span><br/>
<span class='tline' id='l157' data-llen='3384:3407'>　　違其則而已則者何天理之當然此是无妬功嫉</span><br/>
<span class='tline' id='l158' data-llen='3407:3430'>　　能之心而有顯功著善之羙者也何者三有大功</span><br/>
<span class='tline' id='l159' data-llen='3430:3436'>　　故也</span><br/>
<span class='tline' id='l160' data-llen='3436:3462'><a onclick="displayPageImage('KR1a0074', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3462:3486'>六五不富以其鄰利用侵伐无不利象曰利用侵伐征不</span><br/>
<span class='tline' id='l162' data-llen='3486:3490'>服也</span><br/>
<span class='tline' id='l163' data-llen='3490:3513'>　程子曰富者衆之所歸唯財為能聚人五以君位之</span><br/>
<span class='tline' id='l164' data-llen='3513:3536'>　尊而執謙順以接於下衆所歸也故不以富而能有</span><br/>
<span class='tline' id='l165' data-llen='3536:3559'>　其鄰也鄰近也不富而得人之親也為人君而持謙</span><br/>
<span class='tline' id='l166' data-llen='3559:3582'>　順天下所歸心也然君道不可專尚謙柔必須威武</span><br/>
<span class='tline' id='l167' data-llen='3582:3605'>　相濟然後能懐服天下故利用行侵伐也威徳並著</span><br/>
<span class='tline' id='l168' data-llen='3605:3628'>　然後盡君道之宜而无所不利也盖五之謙柔當防</span><br/>
<span class='tline' id='l169' data-llen='3628:3655'><a onclick="displayPageImage('KR1a0074', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3655:3678'>　于過故發此義征其文德謙巽所不能服者也文德</span><br/>
<span class='tline' id='l171' data-llen='3678:3701'>　所不能服而不用威武何以平治天下非人君之中</span><br/>
<span class='tline' id='l172' data-llen='3701:3709'>　道謙之過也</span><br/>
<span class='tline' id='l173' data-llen='3709:3732'>　　愚曰天下莫柔弱于水水雖柔莫柔弱于道盖水</span><br/>
<span class='tline' id='l174' data-llen='3732:3755'>　　猶有形故也天下唯无形者足以致有形者為之</span><br/>
<span class='tline' id='l175' data-llen='3755:3778'>　　使謙之六五是也五君位而以柔居之當謙之世</span><br/>
<span class='tline' id='l176' data-llen='3778:3801'>　　衆爻皆以謙名而此獨不名者有其道而无其形</span><br/>
<span class='tline' id='l177' data-llen='3801:3824'>　　故也是以衆謙皆為之用三與四鄰也是以尤致</span><br/>
<span class='tline' id='l178' data-llen='3824:3851'><a onclick="displayPageImage('KR1a0074', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3851:3874'>　　力焉陽實富也隂實貧也富而能以其鄰者常也</span><br/>
<span class='tline' id='l180' data-llen='3874:3897'>　　不富而能以其鄰者以九五處尊位而謙虗也不</span><br/>
<span class='tline' id='l181' data-llen='3897:3920'>　　富而能以其鄰則三之有功即五之功也四之无</span><br/>
<span class='tline' id='l182' data-llen='3920:3943'>　　不利即五之利也五雖不著其謙而天下之謙者</span><br/>
<span class='tline' id='l183' data-llen='3943:3966'>　　樂為之用故曰利用侵伐无不利五爻變成離坎</span><br/>
<span class='tline' id='l184' data-llen='3966:3989'>　　離為甲胄入坎險侵伐也夫謙之為德天下之所</span><br/>
<span class='tline' id='l185' data-llen='3989:4012'>　　歸宜无有不服者矣而爻與象云爾者以爻中有</span><br/>
<span class='tline' id='l186' data-llen='4012:4035'>　　此象聖人設為之辭以為或有之我既謙虗彼决</span><br/>
<span class='tline' id='l187' data-llen='4035:4062'><a onclick="displayPageImage('KR1a0074', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4062:4085'>　　不負固故曰利用象又發之曰征不服也亦不過</span><br/>
<span class='tline' id='l189' data-llen='4085:4108'>　　拯民水火之中為匹夫匹婦復讎非忿兵貪兵之</span><br/>
<span class='tline' id='l190' data-llen='4108:4131'>　　謂推是以徃将无所不利焉吾是以知六五之謙</span><br/>
<span class='tline' id='l191' data-llen='4131:4138'>　　之妙也</span><br/>
<span class='tline' id='l192' data-llen='4138:4161'>上六鳴謙利用行師征邑國象曰鳴謙志未得也可用</span><br/>
<span class='tline' id='l193' data-llen='4161:4169'>行師征邑國也</span><br/>
<span class='tline' id='l194' data-llen='4169:4192'>　程子曰六以柔處柔順之極又處謙之極極乎謙者</span><br/>
<span class='tline' id='l195' data-llen='4192:4215'>　也以極謙而反居髙未得遂其謙之志故至發於聲</span><br/>
<span class='tline' id='l196' data-llen='4215:4242'><a onclick="displayPageImage('KR1a0074', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4242:4265'>　音又柔處謙之極亦必見于聲音故曰鳴謙雖居无</span><br/>
<span class='tline' id='l198' data-llen='4265:4288'>　位之地非任天下之事然人之行已必須剛柔相濟</span><br/>
<span class='tline' id='l199' data-llen='4288:4311'>　上謙之極也至于太甚則反為過矣故在以剛武自</span><br/>
<span class='tline' id='l200' data-llen='4311:4334'>　治邑國已之私有行師謂用剛武征邑國謂自治其</span><br/>
<span class='tline' id='l201' data-llen='4334:4357'>　私謙極而居上欲謙之志未得故不勝其切至于鳴</span><br/>
<span class='tline' id='l202' data-llen='4357:4380'>　也雖不當位謙既過極宜以剛武自治其私故云利</span><br/>
<span class='tline' id='l203' data-llen='4380:4390'>　用行師征邑國也</span><br/>
<span class='tline' id='l204' data-llen='4390:4413'>　　愚曰柔德之謙上位之亢以謙德居亢位事違其</span><br/>
<span class='tline' id='l205' data-llen='4413:4440'><a onclick="displayPageImage('KR1a0074', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4440:4463'>　　志志未暴白故君子乃自鳴曰吾之謙如是吾之</span><br/>
<span class='tline' id='l207' data-llen='4463:4486'>　　謙如是而人猶有干我者不得已而師征焉然止</span><br/>
<span class='tline' id='l208' data-llen='4486:4509'>　　用以征邑國而已坤為國邑故此爻有此象邑國</span><br/>
<span class='tline' id='l209' data-llen='4509:4532'>　　近屬上无位只可征此與利用征伐便不同夫二</span><br/>
<span class='tline' id='l210' data-llen='4532:4555'>　　與上均鳴謙也二鳴而中心得是因其鳴而謙貞</span><br/>
<span class='tline' id='l211' data-llen='4555:4578'>　　之本心得以白也上鳴而志未得是謙之志未得</span><br/>
<span class='tline' id='l212' data-llen='4578:4596'>　　暴白而不得不鳴也此兩鳴謙之義</span><br/>
<span class='tline' id='l213' data-llen='4596:4606'>䷏<span class='krp-note'>坤下/震上</span></span><br/>
<span class='tline' id='l214' data-llen='4606:4633'><a onclick="displayPageImage('KR1a0074', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4633:4656'>　程子曰序卦有大而能謙必豫故受之以豫承二卦</span><br/>
<span class='tline' id='l216' data-llen='4656:4679'>　之義而為次也有既大而能謙則有豫樂也豫者安</span><br/>
<span class='tline' id='l217' data-llen='4679:4702'>　和説樂之義為卦震上坤下順動之象動而和順是</span><br/>
<span class='tline' id='l218' data-llen='4702:4725'>　以豫也九四為動之主上下羣隂所共應也坤又承</span><br/>
<span class='tline' id='l219' data-llen='4725:4748'>　之以順是以動而上下順應故為和豫之義以二象</span><br/>
<span class='tline' id='l220' data-llen='4748:4771'>　言之雷出於地上陽始閉潜於地中及其動而出地</span><br/>
<span class='tline' id='l221' data-llen='4771:4786'>　奮發其聲通暢和豫故為豫也</span><br/>
<span class='tline' id='l222' data-llen='4786:4794'>豫利建侯行師</span><br/>
<span class='tline' id='l223' data-llen='4794:4821'><a onclick="displayPageImage('KR1a0074', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4821:4844'>　程子曰豫順而動也豫之義所利在于建侯行師夫</span><br/>
<span class='tline' id='l225' data-llen='4844:4868'>　建侯樹屏所以共安天下諸侯和順則萬民説服兵師</span><br/>
<span class='tline' id='l226' data-llen='4868:4891'>　之興衆心和説則順從而有功故説豫之道利于建</span><br/>
<span class='tline' id='l227' data-llen='4891:4914'>　侯行師也又上動而下順諸侯從王師衆順令之象</span><br/>
<span class='tline' id='l228' data-llen='4914:4933'>　君萬邦聚大衆非和説不能使之服從也</span><br/>
<span class='tline' id='l229' data-llen='4933:4956'>彖曰豫剛應而志行順以動豫豫順以動故天地如之</span><br/>
<span class='tline' id='l230' data-llen='4956:4979'>而况建侯行師乎天地以順動故日月不過而四時不</span><br/>
<span class='tline' id='l231' data-llen='4979:5001'>忒聖人以順動則刑罰清而民服豫之時義大矣哉</span><br/>
<span class='tline' id='l232' data-llen='5001:5028'><a onclick="displayPageImage('KR1a0074', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5028:5051'>　程子曰剛應謂四為羣隂所應剛得衆應也志行謂</span><br/>
<span class='tline' id='l234' data-llen='5051:5074'>　陽志上行動而上下順從其志得行也順以動豫震</span><br/>
<span class='tline' id='l235' data-llen='5074:5097'>　動而坤順為動而順理順理而動又為動而衆順所</span><br/>
<span class='tline' id='l236' data-llen='5097:5120'>　以豫也以豫順而動則天地如之而弗違况建侯行</span><br/>
<span class='tline' id='l237' data-llen='5120:5143'>　師豈有不順乎天地之道萬物之理唯至順而已大</span><br/>
<span class='tline' id='l238' data-llen='5143:5166'>　人所以先天後天而不違者亦順乎理而已復詳言</span><br/>
<span class='tline' id='l239' data-llen='5166:5189'>　順動之道天地之運以其順動所以日月之度不過</span><br/>
<span class='tline' id='l240' data-llen='5189:5212'>　差四時之行不愆忒聖人以順動故經正而民興於</span><br/>
<span class='tline' id='l241' data-llen='5212:5239'><a onclick="displayPageImage('KR1a0074', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5239:5262'>　善刑罰清簡而萬民服也既言豫順之道矣然其㫖</span><br/>
<span class='tline' id='l243' data-llen='5262:5285'>　味淵永言盡而意有餘也故復賛之云豫之時義大</span><br/>
<span class='tline' id='l244' data-llen='5285:5308'>　矣哉欲人研味其理優柔涵泳而識之也時義謂豫</span><br/>
<span class='tline' id='l245' data-llen='5308:5331'>　之時義諸卦之時與義用大者皆賛其大矣哉豫以</span><br/>
<span class='tline' id='l246' data-llen='5331:5354'>　下十一卦是也豫遯旅言時義坎睽蹇言時用頥大</span><br/>
<span class='tline' id='l247' data-llen='5354:5368'>　過解革言時各以其大者也</span><br/>
<span class='tline' id='l248' data-llen='5368:5391'>　　愚曰豫和也然和極則流故亦為逸卦羙和爻戒</span><br/>
<span class='tline' id='l249' data-llen='5391:5414'>　　逸互備也此卦下五爻有比之體故曰利建侯又</span><br/>
<span class='tline' id='l250' data-llen='5414:5441'><a onclick="displayPageImage('KR1a0074', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5441:5464'>　　謙九三在三公之位自二以上有師體反而為豫</span><br/>
<span class='tline' id='l252' data-llen='5464:5488'>　　則三升四四為諸侯三公出封之象故利建侯行師</span><br/>
<span class='tline' id='l253' data-llen='5488:5511'>　　動而徃行師之象故利行師彖辭主九四合坤震</span><br/>
<span class='tline' id='l254' data-llen='5511:5534'>　　二體而言豫也九四一陽為豫之主上下五隂應</span><br/>
<span class='tline' id='l255' data-llen='5534:5557'>　　之和樂之至也故志行四爻辭亦曰豫大有得志</span><br/>
<span class='tline' id='l256' data-llen='5557:5580'>　　大行也順以動豫豫順以動此兩句義各不同順</span><br/>
<span class='tline' id='l257' data-llen='5580:5603'>　　以動豫是能順理而動則衆心和説此是順動後</span><br/>
<span class='tline' id='l258' data-llen='5603:5626'>　　方和説豫順以動是人心雖和説必順理而動此</span><br/>
<span class='tline' id='l259' data-llen='5626:5653'><a onclick="displayPageImage('KR1a0074', 'WYG', '009-15a' );" name="009-15a" class="pb">[009-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5653:5676'>　　是和說後尤當順動天地如之是天地亦如其理</span><br/>
<span class='tline' id='l261' data-llen='5676:5699'>　　而動而况建侯行師乎下文就實天地如之之事</span><br/>
<span class='tline' id='l262' data-llen='5699:5722'>　　天地惟以順動故在日月四時者皆无過差聖人</span><br/>
<span class='tline' id='l263' data-llen='5722:5745'>　　唯以順動故在刑罰者皆清直不撓而民自服豫</span><br/>
<span class='tline' id='l264' data-llen='5745:5768'>　　之時義其大有如此者孔子因繇詞而廣之也彖</span><br/>
<span class='tline' id='l265' data-llen='5768:5791'>　　凡言時義時用及時之大矣哉者十一皆因而大</span><br/>
<span class='tline' id='l266' data-llen='5791:5809'>　　之也故多言天地以及聖人王公云</span><br/>
<span class='tline' id='l267' data-llen='5809:5832'>象曰雷出地奮豫先王以作樂崇徳殷薦之上帝以配</span><br/>
<span class='tline' id='l268' data-llen='5832:5859'><a onclick="displayPageImage('KR1a0074', 'WYG', '009-15b' );" name="009-15b" class="pb">[009-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5859:5863'>祖考</span><br/>
<span class='tline' id='l270' data-llen='5863:5886'>　程子曰雷者陽氣奮發隂陽相薄而成聲也陽始潜</span><br/>
<span class='tline' id='l271' data-llen='5886:5909'>　閉地中及其動則出地奮震也始閉鬰及奮發則通</span><br/>
<span class='tline' id='l272' data-llen='5909:5932'>　暢和豫故為豫也坤順震發和順積中而發于聲樂</span><br/>
<span class='tline' id='l273' data-llen='5932:5955'>　之象也先王觀雷出地而奮和暢發于聲之象作聲</span><br/>
<span class='tline' id='l274' data-llen='5955:5979'>　樂以褒崇功徳其殷盛至於薦之上帝推配之以祖考</span><br/>
<span class='tline' id='l275' data-llen='5979:6002'>　殷盛也禮有殷奠謂盛也薦上帝配祖考盛之至也</span><br/>
<span class='tline' id='l276' data-llen='6002:6025'>　　愚曰作樂崇徳必言先王盖是昔之先王功成然</span><br/>
<span class='tline' id='l277' data-llen='6025:6052'><a onclick="displayPageImage('KR1a0074', 'WYG', '009-16a' );" name="009-16a" class="pb">[009-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6052:6075'>　　後作樂中庸言茍无其位茍无其徳不敢作禮樂</span><br/>
<span class='tline' id='l279' data-llen='6075:6098'>　　雷之聲皆至陽充積而後宣暢樂之聲皆至徳盛</span><br/>
<span class='tline' id='l280' data-llen='6098:6121'>　　大而後發越皆順動之極功古先聖王有徳有位</span><br/>
<span class='tline' id='l281' data-llen='6121:6144'>　　然後作樂殷薦之上帝以配祖考殷者徳極盛而</span><br/>
<span class='tline' id='l282' data-llen='6144:6167'>　　樂極和也薦之上帝則郊焉而天神假以配祖考</span><br/>
<span class='tline' id='l283' data-llen='6167:6190'>　　則廟焉而人鬼享先王之樂无所不用此但言薦</span><br/>
<span class='tline' id='l284' data-llen='6190:6206'>　　上帝配祖考亦舉其大者言耳</span><br/>
<span class='tline' id='l285' data-llen='6206:6223'>初六鳴豫凶象曰初六鳴豫志窮凶也</span><br/>
<span class='tline' id='l286' data-llen='6223:6250'><a onclick="displayPageImage('KR1a0074', 'WYG', '009-16b' );" name="009-16b" class="pb">[009-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6250:6273'>　程子曰初六以隂柔居下四豫之主也而應之是不</span><br/>
<span class='tline' id='l288' data-llen='6273:6296'>　中正之小人處豫而為上所寵其志意滿極不勝其</span><br/>
<span class='tline' id='l289' data-llen='6296:6319'>　豫至發于聲音輕淺如是必至于凶也鳴發于聲也</span><br/>
<span class='tline' id='l290' data-llen='6319:6342'>　云初六謂其以隂柔處下而志意窮極不勝其豫至</span><br/>
<span class='tline' id='l291' data-llen='6342:6355'>　於鳴也必驕肆而致凶矣</span><br/>
<span class='tline' id='l292' data-llen='6355:6378'>　朱子自隂柔小人上有彊援得時主事故不勝其豫</span><br/>
<span class='tline' id='l293' data-llen='6378:6401'>　而以自鳴凶之道也故其占如此卦之得名本為和</span><br/>
<span class='tline' id='l294' data-llen='6401:6424'>　樂然卦辭為衆樂之義爻詞除九四與卦同外皆為</span><br/>
<span class='tline' id='l295' data-llen='6424:6451'><a onclick="displayPageImage('KR1a0074', 'WYG', '009-17a' );" name="009-17a" class="pb">[009-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6451:6463'>　自樂所以有吉凶之異</span><br/>
<span class='tline' id='l297' data-llen='6463:6486'>　　愚曰九四為豫之主卦爻上下所由以為豫者也</span><br/>
<span class='tline' id='l298' data-llen='6486:6509'>　　亦不專應于初六但初六以隂柔小人既不中正</span><br/>
<span class='tline' id='l299' data-llen='6509:6532'>　　自以九四為與已得時主事倡為逸豫之説以謟</span><br/>
<span class='tline' id='l300' data-llen='6532:6555'>　　説九四矜誇張大發于聲音如蔡京倡豐亨豫大</span><br/>
<span class='tline' id='l301' data-llen='6555:6578'>　　是已始若未害志窮慾肆必成大凶聖人于此安</span><br/>
<span class='tline' id='l302' data-llen='6578:6590'>　　得不逆折其萌芽哉</span><br/>
<span class='tline' id='l303' data-llen='6590:6613'>六二介于石不終日貞吉象曰不終日貞吉以中正也</span><br/>
<span class='tline' id='l304' data-llen='6613:6640'><a onclick="displayPageImage('KR1a0074', 'WYG', '009-17b' );" name="009-17b" class="pb">[009-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6640:6663'>　程子曰逸豫之道放則失正故豫之諸爻多不得正</span><br/>
<span class='tline' id='l306' data-llen='6663:6686'>　才與時合也惟六二一爻處中正又无應為自守之</span><br/>
<span class='tline' id='l307' data-llen='6686:6709'>　象當豫之時獨能以中正自守可謂特立之操是其</span><br/>
<span class='tline' id='l308' data-llen='6709:6732'>　節介如石之堅也介于石其介如石也人之于豫樂</span><br/>
<span class='tline' id='l309' data-llen='6732:6755'>　心説之故遲遲遂至於耽戀不能已也二以中正自</span><br/>
<span class='tline' id='l310' data-llen='6755:6779'>　守其介如石其去之速不使終日故貞正而吉也處豫</span><br/>
<span class='tline' id='l311' data-llen='6779:6802'>　不可安且久也久則溺矣如二可謂見幾而作者也</span><br/>
<span class='tline' id='l312' data-llen='6802:6825'>　朱子曰豫雖主樂然易以溺人溺則反而憂矣卦獨</span><br/>
<span class='tline' id='l313' data-llen='6825:6852'><a onclick="displayPageImage('KR1a0074', 'WYG', '009-18a' );" name="009-18a" class="pb">[009-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6852:6875'>　此爻中而得正是上下皆溺於豫而獨能以中正自</span><br/>
<span class='tline' id='l315' data-llen='6875:6898'>　守其介如石也其德安静而堅確故其思慮明審不</span><br/>
<span class='tline' id='l316' data-llen='6898:6921'>　俟終日而見凡事之幾㣲也大學曰安而後能慮慮</span><br/>
<span class='tline' id='l317' data-llen='6921:6941'>　而後能得意正如此占者如是則正而吉矣</span><br/>
<span class='tline' id='l318' data-llen='6941:6964'>　　愚曰六二上應乎隂柔逸豫之君下立乎鳴旴兩</span><br/>
<span class='tline' id='l319' data-llen='6964:6987'>　　佞臣之間茍无操守鮮不耽於逸豫矣二也中正</span><br/>
<span class='tline' id='l320' data-llen='6987:7010'>　　自持其處豫也介然如石不可撼揺其去豫也見</span><br/>
<span class='tline' id='l321' data-llen='7010:7033'>　　幾便作不待終日之頃此其所以為貞也吉孰大</span><br/>
<span class='tline' id='l322' data-llen='7033:7060'><a onclick="displayPageImage('KR1a0074', 'WYG', '009-18b' );" name="009-18b" class="pb">[009-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7060:7078'>　　焉此吾夫子許之以知㡬其神之事</span><br/>
<span class='tline' id='l324' data-llen='7078:7098'>六三盱豫悔遲有悔象曰盱豫有悔位不當也</span><br/>
<span class='tline' id='l325' data-llen='7098:7121'>　程子曰六三隂而居陽不中不正之人也以不中而</span><br/>
<span class='tline' id='l326' data-llen='7121:7144'>　處豫動皆有悔盱上視也上瞻望于四則以不中正</span><br/>
<span class='tline' id='l327' data-llen='7144:7167'>　不為四所取故有悔也盖處身不正進退皆有悔吝</span><br/>
<span class='tline' id='l328' data-llen='7167:7191'>　當如之何在身正而已君子處已有道以禮制心雖處</span><br/>
<span class='tline' id='l329' data-llen='7191:7214'>　豫時不失中正故无悔自處不當失中正也是以進</span><br/>
<span class='tline' id='l330' data-llen='7214:7220'>　退有悔</span><br/>
<span class='tline' id='l331' data-llen='7220:7247'><a onclick="displayPageImage('KR1a0074', 'WYG', '009-19a' );" name="009-19a" class="pb">[009-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7247:7270'>　朱子曰盱上視也隂不中正而近于四四為卦主故</span><br/>
<span class='tline' id='l333' data-llen='7270:7293'>　六三上視于四而下溺于豫冝有悔者也故其象如</span><br/>
<span class='tline' id='l334' data-llen='7293:7314'>　此而其占為事當速悔若悔之遅則必有悔也</span><br/>
<span class='tline' id='l335' data-llen='7314:7337'>　又曰盱豫悔言覷着九四之豫便當速悔遅時便有</span><br/>
<span class='tline' id='l336' data-llen='7337:7341'>　悔</span><br/>
<span class='tline' id='l337' data-llen='7341:7364'>　　愚曰睢盱視不審貌三陽位而隂居之且當豫之</span><br/>
<span class='tline' id='l338' data-llen='7364:7387'>　　時見之不明冐居其位冝其有悔然速悔則可若</span><br/>
<span class='tline' id='l339' data-llen='7387:7410'>　　悔遅必然有悔當其時非六二介然于逸豫之外</span><br/>
<span class='tline' id='l340' data-llen='7410:7437'><a onclick="displayPageImage('KR1a0074', 'WYG', '009-19b' );" name="009-19b" class="pb">[009-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7437:7460'>　　與九四獨能兼制于羣豫之聚者何以自免于悔</span><br/>
<span class='tline' id='l342' data-llen='7460:7466'>　　吝哉</span><br/>
<span class='tline' id='l343' data-llen='7466:7489'>九四由豫大有得勿疑朋盍簮象曰由豫大有得志大</span><br/>
<span class='tline' id='l344' data-llen='7489:7493'>行也</span><br/>
<span class='tline' id='l345' data-llen='7493:7516'>　程子曰豫之所以為豫者由九四也為動之主動而</span><br/>
<span class='tline' id='l346' data-llen='7516:7539'>　衆隂説順為豫之義四大臣之位六五之君順從之</span><br/>
<span class='tline' id='l347' data-llen='7539:7562'>　以陽剛而任上之事豫之所由也故云由豫大有得</span><br/>
<span class='tline' id='l348' data-llen='7562:7585'>　言得大行其志以致天下之豫也勿疑朋盍簮四居</span><br/>
<span class='tline' id='l349' data-llen='7585:7612'><a onclick="displayPageImage('KR1a0074', 'WYG', '009-20a' );" name="009-20a" class="pb">[009-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7612:7635'>　大臣之位承柔弱之君而當天下之任危疑之地也</span><br/>
<span class='tline' id='l351' data-llen='7635:7658'>　獨當上之倚任而下无同德之助所以疑也唯當盡</span><br/>
<span class='tline' id='l352' data-llen='7658:7681'>　其至誠勿有疑慮則其朋類自當合聚夫欲上下之</span><br/>
<span class='tline' id='l353' data-llen='7681:7704'>　信唯至誠而已茍盡其至誠則何患其无助也簮聚</span><br/>
<span class='tline' id='l354' data-llen='7704:7727'>　也簮之名簮取聚髪也或曰卦唯一陽安得同德之</span><br/>
<span class='tline' id='l355' data-llen='7727:7750'>　助曰居上位而至誠求助理必得之姤之九五曰有</span><br/>
<span class='tline' id='l356' data-llen='7750:7773'>　隕自天是也四以陽剛迫近君位而專主乎豫聖人</span><br/>
<span class='tline' id='l357' data-llen='7773:7796'>　宜為之戒而不然者豫和順之道也由和順之道不</span><br/>
<span class='tline' id='l358' data-llen='7796:7823'><a onclick="displayPageImage('KR1a0074', 'WYG', '009-20b' );" name="009-20b" class="pb">[009-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7823:7846'>　失為臣之正也如此而專主于豫乃是任天下之事</span><br/>
<span class='tline' id='l360' data-llen='7846:7869'>　而致時於豫者也故唯戒以至誠勿疑由已而致天</span><br/>
<span class='tline' id='l361' data-llen='7869:7887'>　下於樂豫故為大有得謂志得大行也</span><br/>
<span class='tline' id='l362' data-llen='7887:7910'>　　愚曰九四一卦之所由豫也簮聚髪之物盍簮聚</span><br/>
<span class='tline' id='l363' data-llen='7910:7933'>　　首之象也九居四為動之主雷出地而鼔動萬物</span><br/>
<span class='tline' id='l364' data-llen='7933:7956'>　　大臣得位而鼓動萬化大有得陽為大以九四之</span><br/>
<span class='tline' id='l365' data-llen='7956:7979'>　　陽而得位得君得衆隂之歸皆大有得也然四以</span><br/>
<span class='tline' id='l366' data-llen='7979:8002'>　　近君之位承柔弱之君處多懼之地危疑之時也</span><br/>
<span class='tline' id='l367' data-llen='8002:8029'><a onclick="displayPageImage('KR1a0074', 'WYG', '009-21a' );" name="009-21a" class="pb">[009-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8029:8052'>　　斯時也天下視吾身以為安危輕重自非陽剛之</span><br/>
<span class='tline' id='l369' data-llen='8052:8075'>　　君子至誠盡已勿用疑慮有以合天下之同志相</span><br/>
<span class='tline' id='l370' data-llen='8075:8098'>　　與左右扶持以適于豫則利害之相反間不容髪</span><br/>
<span class='tline' id='l371' data-llen='8098:8121'>　　此周公所以不恤流言之變終于制禮作樂以興</span><br/>
<span class='tline' id='l372' data-llen='8121:8128'>　　太平也</span><br/>
<span class='tline' id='l373' data-llen='8128:8151'>六五貞疾恒不死象曰六五貞疾乗剛也恒不死中未</span><br/>
<span class='tline' id='l374' data-llen='8151:8155'>亡也</span><br/>
<span class='tline' id='l375' data-llen='8155:8178'>　程子曰六五以隂柔居君位當豫之時沈溺于豫不</span><br/>
<span class='tline' id='l376' data-llen='8178:8205'><a onclick="displayPageImage('KR1a0074', 'WYG', '009-21b' );" name="009-21b" class="pb">[009-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8205:8228'>　能自立者也權之所主衆之所歸皆在于四四之陽</span><br/>
<span class='tline' id='l378' data-llen='8228:8251'>　剛得衆非耽惑柔弱之君所能制也乃柔弱不能自</span><br/>
<span class='tline' id='l379' data-llen='8251:8274'>　立之君受制于專權之臣也居得君位貞也受制于</span><br/>
<span class='tline' id='l380' data-llen='8274:8297'>　下有疾苦也六五尊位權雖失而位未亡也故曰貞</span><br/>
<span class='tline' id='l381' data-llen='8297:8320'>　疾恒不死言貞而有疾常疾而不死如漢魏末世之</span><br/>
<span class='tline' id='l382' data-llen='8320:8325'>　君也</span><br/>
<span class='tline' id='l383' data-llen='8325:8348'>　　愚按伊川謂權之所主衆之所歸皆在于四四陽</span><br/>
<span class='tline' id='l384' data-llen='8348:8371'>　　剛得衆非柔弱耽惑之主所能制乃受制于專權</span><br/>
<span class='tline' id='l385' data-llen='8371:8398'><a onclick="displayPageImage('KR1a0074', 'WYG', '009-22a' );" name="009-22a" class="pb">[009-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8398:8421'>　　之臣是貞疾也不思九四以剛居柔為順動之主</span><br/>
<span class='tline' id='l387' data-llen='8421:8444'>　　恐非專權而侵逼于上者然夫子于六五言貞疾</span><br/>
<span class='tline' id='l388' data-llen='8444:8467'>　　恒不死者謂五以柔德居尊位當逸豫而在動體</span><br/>
<span class='tline' id='l389' data-llen='8467:8490'>　　不能不動心于逸樂然九四陽剛之臣切近在旁</span><br/>
<span class='tline' id='l390' data-llen='8490:8513'>　　五欲動于逸而不能反貞正守已而不自縱如疾</span><br/>
<span class='tline' id='l391' data-llen='8513:8536'>　　之痼已而不自安故曰貞疾然外體不縱則内心</span><br/>
<span class='tline' id='l392' data-llen='8536:8559'>　　不失此其所以為恒不死之道也象曰貞疾乗剛</span><br/>
<span class='tline' id='l393' data-llen='8559:8582'>　　也言剛為之疾也恒不死中未亡也中謂樂豫得</span><br/>
<span class='tline' id='l394' data-llen='8582:8609'><a onclick="displayPageImage('KR1a0074', 'WYG', '009-22b' );" name="009-22b" class="pb">[009-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8609:8632'>　　中不至耽迷是以无可亡之道也此成王畏相事</span><br/>
<span class='tline' id='l396' data-llen='8632:8650'>　　吾然後知生于憂患而死于安樂也</span><br/>
<span class='tline' id='l397' data-llen='8650:8671'>上六㝠豫成有渝无咎象曰㝠豫在上何可長也</span><br/>
<span class='tline' id='l398' data-llen='8671:8694'>　程子曰上六隂柔非有中正之德以隂居上不正也</span><br/>
<span class='tline' id='l399' data-llen='8694:8717'>　而當豫極之時以君子居斯時亦當戒懼况隂柔乎</span><br/>
<span class='tline' id='l400' data-llen='8717:8740'>　乃耽肆于豫昏迷不知反者也在豫之終故為昏㝠</span><br/>
<span class='tline' id='l401' data-llen='8740:8763'>　已成也若能有渝變則可以无咎矣在豫之終有變</span><br/>
<span class='tline' id='l402' data-llen='8763:8787'>　之義人之失茍能自變皆可以无咎故㝠豫雖已成能</span><br/>
<span class='tline' id='l403' data-llen='8787:8814'><a onclick="displayPageImage('KR1a0074', 'WYG', '009-23a' );" name="009-23a" class="pb">[009-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8814:8837'>　變則善也聖人發此義所以勸遷善也故更不言冥</span><br/>
<span class='tline' id='l405' data-llen='8837:8860'>　之凶專言渝之无咎昏㝠于豫至于終極災咎行及</span><br/>
<span class='tline' id='l406' data-llen='8860:8873'>　矣其可長然乎當速渝也</span><br/>
<span class='tline' id='l407' data-llen='8873:8896'>　　愚曰以隂居亢昏㝠之豫于此而成禍敗之来勢</span><br/>
<span class='tline' id='l408' data-llen='8896:8919'>　　不能久然居震動之終故聖人曰若有渝變可得</span><br/>
<span class='tline' id='l409' data-llen='8919:8942'>　　免咎所謂許人改過也漢武輪臺之詔有此意象</span><br/>
<span class='tline' id='l410' data-llen='8942:8964'>　　言何可長若不速變危亡至矣秦始皇寔似之</span><br/>
<span class='tline' id='l411' data-llen='8964:8967'>　</span><br/>
<span class='tline' id='l412' data-llen='8967:8994'><a onclick="displayPageImage('KR1a0074', 'WYG', '009-23b' );" name="009-23b" class="pb">[009-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8994:8997'>　</span><br/>
<span class='tline' id='l414' data-llen='8997:9000'>　</span><br/>
<span class='tline' id='l415' data-llen='9000:9003'>　</span><br/>
<span class='tline' id='l416' data-llen='9003:9006'>　</span><br/>
<span class='tline' id='l417' data-llen='9006:9009'>　</span><br/>
<span class='tline' id='l418' data-llen='9009:9012'>　</span><br/>
<span class='tline' id='l419' data-llen='9012:9015'>　</span><br/>
<span class='tline' id='l420' data-llen='9015:9029'>　周易程朱傳義折𠂻卷九</span><br/>
</p>
<p><br/>
</p>
  </div>
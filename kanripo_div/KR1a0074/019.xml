<div id="txtcont" class="span9" style="position: relative;">
    <p>
<span class='tline' id='l7' data-llen='161:187'><a onclick="displayPageImage('KR1a0074', 'WYG', '019-1a' );" name="019-1a" class="pb">[019-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='187:195'>欽定四庫全書</span>
<span class='tline' id='l9' data-llen='195:211'>　周易程朱𫝊義折𠂻卷十九</span>
<span class='tline' id='l10' data-llen='211:232'>　　　　　　　　　　　　　元　趙采　撰</span>
<span class='tline' id='l11' data-llen='232:236'>下經</span>
<span class='tline' id='l12' data-llen='236:246'>䷢<span class='krp-note'>坤下/離上</span></span>
<span class='tline' id='l13' data-llen='246:269'>　程子曰序卦物不可以終壯故受之以晉晉者進也</span>
<span class='tline' id='l14' data-llen='269:292'>　物无壯而終止之理既盛壯則必進晉所以繼大壯</span>
<span class='tline' id='l15' data-llen='292:315'>　也為卦離在坤上明出地上也日出於地升而益明</span>
<span class='tline' id='l16' data-llen='315:341'><a onclick="displayPageImage('KR1a0074', 'WYG', '019-1b' );" name="019-1b" class="pb">[019-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='341:364'>　故為晉晉進而光明盛大之意凡物漸盛為進故彖</span>
<span class='tline' id='l18' data-llen='364:387'>　曰晉進也卦有有徳者有无徳者隨其宜也乾坤之</span>
<span class='tline' id='l19' data-llen='387:410'>　外云元亨者固有也云利貞者所不足而可以有功</span>
<span class='tline' id='l20' data-llen='410:433'>　也有不同者革漸是也隨卦可見晉之盛而无徳者</span>
<span class='tline' id='l21' data-llen='433:456'>　无用有也晉之明盛故更不言亨順乎大明无用戒</span>
<span class='tline' id='l22' data-llen='456:461'>　正也</span>
<span class='tline' id='l23' data-llen='461:484'>　　愚按朱氏門人問文公曰物進而後至於壯盛既</span>
<span class='tline' id='l24' data-llen='484:508'>　　壯盛則衰退繼之矣今程𫝊謂壯盛則必進此義</span>
<span class='tline' id='l25' data-llen='508:534'><a onclick="displayPageImage('KR1a0074', 'WYG', '019-2a' );" name="019-2a" class="pb">[019-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='534:557'>　　未詳先生曰物固有壯而後進者亦有進而後壯</span>
<span class='tline' id='l27' data-llen='557:580'>　　者且以十二月卦論之大壯之為夬夬之為乾豈</span>
<span class='tline' id='l28' data-llen='580:597'>　　非壯而後進乎至乾乃極而衰也</span>
<span class='tline' id='l29' data-llen='597:611'>晉康侯用錫馬蕃庶晝日三接</span>
<span class='tline' id='l30' data-llen='611:634'>　程子曰晉為進盛之時大明在上而下體順附諸侯</span>
<span class='tline' id='l31' data-llen='634:657'>　承王之象也故為康侯康侯者治安之侯也上之大</span>
<span class='tline' id='l32' data-llen='657:680'>　明而能同徳以順附治安之侯也故受其寵數錫之</span>
<span class='tline' id='l33' data-llen='680:703'>　馬衆多也車馬重賜也蕃庶衆多也不唯錫予之厚</span>
<span class='tline' id='l34' data-llen='703:729'><a onclick="displayPageImage('KR1a0074', 'WYG', '019-2b' );" name="019-2b" class="pb">[019-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='729:752'>　又見親禮晝日之中至於三接言寵遇之至也晉進</span>
<span class='tline' id='l36' data-llen='752:775'>　盛之時上明下順君臣相得在上而言則進於明在</span>
<span class='tline' id='l37' data-llen='775:791'>　臣而言則進升高顯受其光寵也</span>
<span class='tline' id='l38' data-llen='791:814'>　朱子曰晉進也康侯安國之侯也錫馬蕃庶晝日三</span>
<span class='tline' id='l39' data-llen='814:837'>　接言多受大賜而顯被親禮也蓋其為卦上離下坤</span>
<span class='tline' id='l40' data-llen='837:860'>　有日出地上之象順而麗乎大明之徳又其變自觀</span>
<span class='tline' id='l41' data-llen='860:883'>　而來為六四之柔進而上行以至於五占者有是三</span>
<span class='tline' id='l42' data-llen='883:894'>　者則亦當有是寵也</span>
<span class='tline' id='l43' data-llen='894:920'><a onclick="displayPageImage('KR1a0074', 'WYG', '019-3a' );" name="019-3a" class="pb">[019-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='920:943'>彖曰晉進也明出地上順而麗乎大明柔進而上行是</span>
<span class='tline' id='l45' data-llen='943:958'>以康侯用錫馬蕃庶晝日三接也</span>
<span class='tline' id='l46' data-llen='958:981'>　程子曰晉進也明進而盛也明出於地益進而盛故</span>
<span class='tline' id='l47' data-llen='981:1004'>　為晉所以不謂之進者進謂前進不能包明盛之義</span>
<span class='tline' id='l48' data-llen='1004:1027'>　明出地上離在坤上也坤麗於離以順麗於大明順</span>
<span class='tline' id='l49' data-llen='1027:1050'>　徳之臣上附於大明之君也柔進而上行凡卦離在</span>
<span class='tline' id='l50' data-llen='1050:1073'>　上者柔居君位多云柔進而上行噬嗑睽鼎是也六</span>
<span class='tline' id='l51' data-llen='1073:1096'>　五以柔居君位明而順麗為能待下寵遇親宻之義</span>
<span class='tline' id='l52' data-llen='1096:1122'><a onclick="displayPageImage('KR1a0074', 'WYG', '019-3b' );" name="019-3b" class="pb">[019-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1122:1145'>　是以為康侯用錫馬蕃庶晝日三接也大明之君安</span>
<span class='tline' id='l54' data-llen='1145:1168'>　天下者也諸侯能順附天子之明徳是康民安國之</span>
<span class='tline' id='l55' data-llen='1168:1191'>　侯也故謂之康侯是以享寵錫而見親禮晝日之間</span>
<span class='tline' id='l56' data-llen='1191:1214'>　三接見於天子也不曰公卿而曰侯天子治於上者</span>
<span class='tline' id='l57' data-llen='1214:1237'>　也諸侯治於下者也在下而順附於大明之君諸侯</span>
<span class='tline' id='l58' data-llen='1237:1243'>　之象也</span>
<span class='tline' id='l59' data-llen='1243:1266'>　　愚曰晉自離來觀之變也離為明自六五言之為</span>
<span class='tline' id='l60' data-llen='1266:1289'>　　大明明出地上以離言晉之君也順而麗乎大明</span>
<span class='tline' id='l61' data-llen='1289:1315'><a onclick="displayPageImage('KR1a0074', 'WYG', '019-4a' );" name="019-4a" class="pb">[019-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1315:1338'>　　以坤言晉之臣也柔進而上行謂觀六四之柔進</span>
<span class='tline' id='l63' data-llen='1338:1361'>　　而上行為六五此又言晉之君非止明照四海又</span>
<span class='tline' id='l64' data-llen='1361:1384'>　　以柔道理天下也以此之故所以康侯用錫馬蕃</span>
<span class='tline' id='l65' data-llen='1384:1407'>　　庶晝日三接大行人職曰諸公三饗三問三勞諸</span>
<span class='tline' id='l66' data-llen='1407:1430'>　　侯三饗再問再勞子男三饗一問一勞即天子三</span>
<span class='tline' id='l67' data-llen='1430:1453'>　　接諸侯之禮也或曰午為馬火畜也故古者差馬</span>
<span class='tline' id='l68' data-llen='1453:1476'>　　以午而説卦以乾坎震為馬何也蓋乾離同位以</span>
<span class='tline' id='l69' data-llen='1476:1499'>　　五行言之火為馬以八卦言之乾為馬觀諸天文</span>
<span class='tline' id='l70' data-llen='1499:1525'><a onclick="displayPageImage('KR1a0074', 'WYG', '019-4b' );" name="019-4b" class="pb">[019-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1525:1548'>　　漢中之四星曰天駟東壁之北四星曰天廏建星</span>
<span class='tline' id='l72' data-llen='1548:1571'>　　六星四天馬乾坎也房為天駟東一星為天馬震</span>
<span class='tline' id='l73' data-llen='1571:1583'>　　也故馬以三卦言之</span>
<span class='tline' id='l74' data-llen='1583:1599'>象曰明出地上晉君子以自昭明徳</span>
<span class='tline' id='l75' data-llen='1599:1623'>　程子曰昭明之也𫝊曰昭徳塞違昭其度也君子觀</span>
<span class='tline' id='l76' data-llen='1623:1646'>　明出地上而益明盛之象而以自昭其明徳去蔽致</span>
<span class='tline' id='l77' data-llen='1646:1669'>　知昭明徳於已也明明徳於天下昭明徳於外也明</span>
<span class='tline' id='l78' data-llen='1669:1680'>　明徳在已故云自昭</span>
<span class='tline' id='l79' data-llen='1680:1706'><a onclick="displayPageImage('KR1a0074', 'WYG', '019-5a' );" name="019-5a" class="pb">[019-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1706:1729'>　　愚曰大象六十四獨於乾言自强於晉言自昭何</span>
<span class='tline' id='l81' data-llen='1729:1752'>　　也天左旋日右轉其為三百六十五度四分度之</span>
<span class='tline' id='l82' data-llen='1752:1775'>　　一窮晝夜而一周未始相逺也然日之進也纔足</span>
<span class='tline' id='l83' data-llen='1775:1798'>　　以當晝夜之運而天之行常超一度則所謂强者</span>
<span class='tline' id='l84' data-llen='1798:1821'>　　非天不足以當之故於乾曰自强當其日之出辰</span>
<span class='tline' id='l85' data-llen='1821:1844'>　　入申也晝行地上百四十六度强出寅入戌也晝</span>
<span class='tline' id='l86' data-llen='1844:1867'>　　行地上二百一十九度弱此明出地上也其光明</span>
<span class='tline' id='l87' data-llen='1867:1890'>　　烜赫容光必照萬物皆被其光輝天下更有恁至</span>
<span class='tline' id='l88' data-llen='1890:1916'><a onclick="displayPageImage('KR1a0074', 'WYG', '019-5b' );" name="019-5b" class="pb">[019-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1916:1939'>　　明者過於日則所謂昭者非日不足以當之故於</span>
<span class='tline' id='l90' data-llen='1939:1962'>　　晉言自昭强曰自强昭曰自昭亦以天行日進誰</span>
<span class='tline' id='l91' data-llen='1962:1985'>　　實使之凡皆自不能已焉耳人之一心其光明亦</span>
<span class='tline' id='l92' data-llen='1985:2009'>　　若是此君子所以體之而求之自己也大學之𫝊</span>
<span class='tline' id='l93' data-llen='2009:2032'>　　引帝典曰克明峻徳康誥曰克明徳而訂之曰皆</span>
<span class='tline' id='l94' data-llen='2032:2044'>　　自明也正此象之義</span>
<span class='tline' id='l95' data-llen='2044:2067'>初六晉如摧如貞吉㒺孚裕无咎象曰晉如摧如獨行</span>
<span class='tline' id='l96' data-llen='2067:2078'>正也裕无咎未受命也</span>
<span class='tline' id='l97' data-llen='2078:2104'><a onclick="displayPageImage('KR1a0074', 'WYG', '019-6a' );" name="019-6a" class="pb">[019-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2104:2127'>　程子曰初居晉之下進之始也晉如升進也摧如抑</span>
<span class='tline' id='l99' data-llen='2127:2150'>　退也於始進而言遂其進不遂其進唯得正則吉也</span>
<span class='tline' id='l100' data-llen='2150:2173'>　罔孚者在下而始進豈遽能深見信於上茍上未見</span>
<span class='tline' id='l101' data-llen='2173:2196'>　信則當安中自守雍容寛裕无急於求上之信也茍</span>
<span class='tline' id='l102' data-llen='2196:2219'>　欲信之心切非汲汲以失其守則悻悻以傷於義矣</span>
<span class='tline' id='l103' data-llen='2219:2242'>　皆有咎也故裕則无咎君子處進退之道也无進无</span>
<span class='tline' id='l104' data-llen='2242:2265'>　抑惟獨行正道也寛裕則无咎者始欲進而未當位</span>
<span class='tline' id='l105' data-llen='2265:2288'>　故也君子之於進退或遲或速唯義所當未嘗不裕</span>
<span class='tline' id='l106' data-llen='2288:2314'><a onclick="displayPageImage('KR1a0074', 'WYG', '019-6b' );" name="019-6b" class="pb">[019-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2314:2337'>　也聖人恐後之人不達寛裕之義居位者廢職失守</span>
<span class='tline' id='l108' data-llen='2337:2360'>　以為裕故特云初六裕則无咎者始進未受命當職</span>
<span class='tline' id='l109' data-llen='2360:2383'>　任故也若有官守不信於上而失其職一日不可居</span>
<span class='tline' id='l110' data-llen='2383:2403'>　也然事非一概久速唯時亦容有為之兆者</span>
<span class='tline' id='l111' data-llen='2403:2426'>　朱子曰以隂居下應不中正欲進見摧之象占者如</span>
<span class='tline' id='l112' data-llen='2426:2449'>　是而能守正則吉設不為人所信亦當處以寛裕則</span>
<span class='tline' id='l113' data-llen='2449:2455'>　无咎也</span>
<span class='tline' id='l114' data-llen='2455:2478'>　　愚曰初居晉之始與四有應四援於上故晉如然</span>
<span class='tline' id='l115' data-llen='2478:2504'><a onclick="displayPageImage('KR1a0074', 'WYG', '019-7a' );" name="019-7a" class="pb">[019-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2504:2527'>　　四為鼫鼠不足恃故又摧如也然君子唯一正以</span>
<span class='tline' id='l117' data-llen='2527:2550'>　　待之正故吉也方晉如摧如之時未有孚於我者</span>
<span class='tline' id='l118' data-llen='2550:2573'>　　而君子泰然常裕何也事君難進而易退君子之</span>
<span class='tline' id='l119' data-llen='2573:2596'>　　常惟一正以盡進退之義而已是以裕而无咎也</span>
<span class='tline' id='l120' data-llen='2596:2619'>　　未受命者未受官守言責之命孟子曰我無官守</span>
<span class='tline' id='l121' data-llen='2619:2642'>　　我無言責則吾進退豈不綽綽然有餘裕哉其是</span>
<span class='tline' id='l122' data-llen='2642:2649'>　　之謂夫</span>
<span class='tline' id='l123' data-llen='2649:2672'>六二晉如愁如貞吉受兹介福于其王母象曰受兹介</span>
<span class='tline' id='l124' data-llen='2672:2698'><a onclick="displayPageImage('KR1a0074', 'WYG', '019-7b' );" name="019-7b" class="pb">[019-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2698:2705'>福以中正也</span>
<span class='tline' id='l126' data-llen='2705:2728'>　程子曰六二在下上无應援以中正和柔之徳非强</span>
<span class='tline' id='l127' data-llen='2728:2751'>　於進者也故於進為可憂愁謂其進之難也然守其</span>
<span class='tline' id='l128' data-llen='2751:2774'>　貞正則當得吉故云晉如愁如貞吉王母祖母也謂</span>
<span class='tline' id='l129' data-llen='2774:2797'>　隂之至尊者指六五也二以中正之道自守雖上無</span>
<span class='tline' id='l130' data-llen='2797:2820'>　應援不能自進然其中正之徳久而必彰上之人自</span>
<span class='tline' id='l131' data-llen='2820:2843'>　當求之蓋六五大明之君與之同徳必當求之加之</span>
<span class='tline' id='l132' data-llen='2843:2866'>　寵禄受介福於王母也介大也受兹介福以中正之</span>
<span class='tline' id='l133' data-llen='2866:2892'><a onclick="displayPageImage('KR1a0074', 'WYG', '019-8a' );" name="019-8a" class="pb">[019-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2892:2915'>　道也人能守中正之道久而必亨况大明在上而同</span>
<span class='tline' id='l135' data-llen='2915:2924'>　徳必受大福也</span>
<span class='tline' id='l136' data-llen='2924:2947'>　朱子曰六二中正上無應援故欲進而愁占者如是</span>
<span class='tline' id='l137' data-llen='2947:2970'>　而能守正則吉而受福于王母也王母指六五蓋享</span>
<span class='tline' id='l138' data-llen='2970:2989'>　先妣之吉占而凡以隂居尊者皆其類也</span>
<span class='tline' id='l139' data-llen='2989:3012'>　　愚曰六二以中正得位而猶不免於愁如以五不</span>
<span class='tline' id='l140' data-llen='3012:3035'>　　應无大君以受之也當此之時小人以進為喜君</span>
<span class='tline' id='l141' data-llen='3035:3058'>　　子以進為憂惟其持之以正是以獲吉吉者受福</span>
<span class='tline' id='l142' data-llen='3058:3084'><a onclick="displayPageImage('KR1a0074', 'WYG', '019-8b' );" name="019-8b" class="pb">[019-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3084:3107'>　　于六五也六五以隂居陽而處尊位坤為母故曰</span>
<span class='tline' id='l144' data-llen='3107:3130'>　　王母王母祖母也其宋之高太皇后乎六二受其</span>
<span class='tline' id='l145' data-llen='3130:3153'>　　福可謂正吉而無愧矣雖然易以此盡變非以體</span>
<span class='tline' id='l146' data-llen='3153:3176'>　　常也人臣受介福於王母豈事之常也哉宋司馬</span>
<span class='tline' id='l147' data-llen='3176:3192'>　　文正之心其六二之愁如者乎</span>
<span class='tline' id='l148' data-llen='3192:3209'>六三衆允悔亡象曰衆允之志上行也</span>
<span class='tline' id='l149' data-llen='3209:3232'>　程子曰以六居三不得中正宜有悔吝而三在順體</span>
<span class='tline' id='l150' data-llen='3232:3255'>　之上順之極者也三隂皆順上者也是三之順上與</span>
<span class='tline' id='l151' data-llen='3255:3281'><a onclick="displayPageImage('KR1a0074', 'WYG', '019-9a' );" name="019-9a" class="pb">[019-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3281:3304'>　衆同志衆所允從其悔所以亡也有順上向明之志</span>
<span class='tline' id='l153' data-llen='3304:3327'>　而衆允從之何所不利或曰不由中正而與衆同得</span>
<span class='tline' id='l154' data-llen='3327:3350'>　為善乎曰衆所允者必至當也况順上之大明豈有</span>
<span class='tline' id='l155' data-llen='3350:3373'>　不善也是以悔亡蓋亡其不中正之失矣古人曰謀</span>
<span class='tline' id='l156' data-llen='3373:3396'>　從衆則合天心上行上順麗於大明也上從大明之</span>
<span class='tline' id='l157' data-llen='3396:3406'>　君衆志之所同也</span>
<span class='tline' id='l158' data-llen='3406:3429'>　朱子曰三不中正宜有悔者以其與下二隂皆欲上</span>
<span class='tline' id='l159' data-llen='3429:3443'>　進是以為衆所信而悔亡也</span>
<span class='tline' id='l160' data-llen='3443:3469'><a onclick="displayPageImage('KR1a0074', 'WYG', '019-9b' );" name="019-9b" class="pb">[019-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3469:3492'>　　愚曰坤為衆三隂衆也三不當位衆所未允宜有</span>
<span class='tline' id='l162' data-llen='3492:3515'>　　悔然晉之世三隂同順乎上三順之極而有應三</span>
<span class='tline' id='l163' data-llen='3515:3538'>　　志上行二隂因之進乎大明之世是衆允也衆允</span>
<span class='tline' id='l164' data-llen='3538:3547'>　　則悔斯亡矣</span>
<span class='tline' id='l165' data-llen='3547:3567'>九四晉如鼫鼠貞厲象曰鼫鼠貞厲位不當也</span>
<span class='tline' id='l166' data-llen='3567:3590'>　程子曰以九居四非其位也非其居而居之貪據其</span>
<span class='tline' id='l167' data-llen='3590:3613'>　位者也貪處高位既非所安而又與上同徳順麗於</span>
<span class='tline' id='l168' data-llen='3613:3636'>　上三隂皆在已下勢必上進故其心畏忌之貪而畏</span>
<span class='tline' id='l169' data-llen='3636:3663'><a onclick="displayPageImage('KR1a0074', 'WYG', '019-10a' );" name="019-10a" class="pb">[019-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3663:3687'>　人者鼫鼠也故云晉如鼫鼠貪於非據而存畏忌之心</span>
<span class='tline' id='l171' data-llen='3687:3710'>　貞固守此其危可知言貞厲者開有改之道也賢者</span>
<span class='tline' id='l172' data-llen='3710:3733'>　以正徳宜在高位不正而處高位則為非據貪而懼</span>
<span class='tline' id='l173' data-llen='3733:3748'>　失則畏人固處其地危可知也</span>
<span class='tline' id='l174' data-llen='3748:3772'>　　愚按子夏𫝊作碩鼠碩大也艮坎為鼠陽為大坎</span>
<span class='tline' id='l175' data-llen='3772:3795'>　　為加憂九四處晉之時剛而不正竊據高位剛則</span>
<span class='tline' id='l176' data-llen='3795:3818'>　　貪不正則畏人若大鼠然不當其位者也大明之</span>
<span class='tline' id='l177' data-llen='3818:3841'>　　世三隂進而麗乎明處位不當而扼其路易曰使</span>
<span class='tline' id='l178' data-llen='3841:3868'><a onclick="displayPageImage('KR1a0074', 'WYG', '019-10b' );" name="019-10b" class="pb">[019-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3868:3891'>　　四居之而正猶為危厲况不正乎為厲必矣雖然</span>
<span class='tline' id='l180' data-llen='3891:3908'>　　鼠晝伏夜動今晉晝也鼠何能為</span>
<span class='tline' id='l181' data-llen='3908:3931'>六五悔亡失得勿恤往吉无不利象曰失得勿恤往有</span>
<span class='tline' id='l182' data-llen='3931:3935'>慶也</span>
<span class='tline' id='l183' data-llen='3935:3958'>　程子曰六以柔居尊位本當有悔以大明而下皆順</span>
<span class='tline' id='l184' data-llen='3958:3981'>　附故其悔得亡也下既同徳順附當推誠委任盡衆</span>
<span class='tline' id='l185' data-llen='3981:4004'>　人之才通天下之志勿復自任其明恤其失得如此</span>
<span class='tline' id='l186' data-llen='4004:4027'>　而往則吉而无不利也六五大明之主不患其不能</span>
<span class='tline' id='l187' data-llen='4027:4054'><a onclick="displayPageImage('KR1a0074', 'WYG', '019-11a' );" name="019-11a" class="pb">[019-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4054:4077'>　明照患其用明之過至於察察失委任之道故戒以</span>
<span class='tline' id='l189' data-llen='4077:4100'>　失得勿恤也夫私意偏任不察則有蔽盡天下之公</span>
<span class='tline' id='l190' data-llen='4100:4123'>　豈得復用其私察也以大明之徳得下之附推誠委</span>
<span class='tline' id='l191' data-llen='4123:4143'>　任則可以成天下之大功是往而有福慶也</span>
<span class='tline' id='l192' data-llen='4143:4166'>　朱子曰以隂居陽宜有悔矣以大明在上而下皆順</span>
<span class='tline' id='l193' data-llen='4166:4189'>　從故占者得之則其悔亡又一切去其計功謀利之</span>
<span class='tline' id='l194' data-llen='4189:4212'>　心則往吉而无不利也然亦必有其徳乃應其占耳</span>
<span class='tline' id='l195' data-llen='4212:4235'>　　愚曰晉之六五君位也康侯用錫馬蕃庶晝日三</span>
<span class='tline' id='l196' data-llen='4235:4262'><a onclick="displayPageImage('KR1a0074', 'WYG', '019-11b' );" name="019-11b" class="pb">[019-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4262:4285'>　　接者也君臣相得而不疑悔既亡矣然剛明能斷</span>
<span class='tline' id='l198' data-llen='4285:4308'>　　柔明多疑若能總其大綱委任大臣而失得勿問</span>
<span class='tline' id='l199' data-llen='4308:4331'>　　使在下者得盡心力為之則无往而不利不然屑</span>
<span class='tline' id='l200' data-llen='4331:4353'>　　屑然親細務而憂其失得何以為大明之世哉</span>
<span class='tline' id='l201' data-llen='4353:4376'>上九晉其角維用伐邑厲吉无咎貞吝象曰維用伐邑</span>
<span class='tline' id='l202' data-llen='4376:4382'>道未光也</span>
<span class='tline' id='l203' data-llen='4382:4405'>　程子曰角剛而居上之物上九以剛居卦之極故取</span>
<span class='tline' id='l204' data-llen='4405:4428'>　角為象以陽居上剛之極也在晉之上進之極也剛</span>
<span class='tline' id='l205' data-llen='4428:4455'><a onclick="displayPageImage('KR1a0074', 'WYG', '019-12a' );" name="019-12a" class="pb">[019-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4455:4478'>　極則有强猛之過進極則有躁急之失以剛而極於</span>
<span class='tline' id='l207' data-llen='4478:4501'>　進失中之甚也无所用而可維獨用於伐邑則雖厲</span>
<span class='tline' id='l208' data-llen='4501:4524'>　而吉且无咎也伐四方者治外也伐其居邑者治内</span>
<span class='tline' id='l209' data-llen='4524:4547'>　也言伐邑謂内自治也人之自治剛極則守道愈固</span>
<span class='tline' id='l210' data-llen='4547:4570'>　進極則遷善愈速如上九者以之自治則雖傷於厲</span>
<span class='tline' id='l211' data-llen='4570:4593'>　而吉且无咎也嚴厲非安和之道而於自治則有功</span>
<span class='tline' id='l212' data-llen='4593:4616'>　也復云貞吝以盡其義極於剛進雖自治有功然非</span>
<span class='tline' id='l213' data-llen='4616:4639'>　中和之徳故於貞正之道為可吝也不失中正為貞</span>
<span class='tline' id='l214' data-llen='4639:4666'><a onclick="displayPageImage('KR1a0074', 'WYG', '019-12b' );" name="019-12b" class="pb">[019-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4666:4689'>　維用伐邑既得吉而无咎復云貞吝者其道未光大</span>
<span class='tline' id='l216' data-llen='4689:4712'>　也以正理言之猶可吝也夫道既光大則无不中正</span>
<span class='tline' id='l217' data-llen='4712:4735'>　安有過也今以過剛自治雖有功矣然其道未光大</span>
<span class='tline' id='l218' data-llen='4735:4749'>　故亦可吝聖人言盡善之道</span>
<span class='tline' id='l219' data-llen='4749:4772'>　朱子曰角剛而居上上九剛進之極有其象矣占者</span>
<span class='tline' id='l220' data-llen='4772:4795'>　得之而以伐其私邑則雖危而吉且无咎然以極剛</span>
<span class='tline' id='l221' data-llen='4795:4809'>　治小邑雖得其正亦可吝矣</span>
<span class='tline' id='l222' data-llen='4809:4832'>　　愚曰九居上前剛也有角之象上進而至於角晉</span>
<span class='tline' id='l223' data-llen='4832:4859'><a onclick="displayPageImage('KR1a0074', 'WYG', '019-13a' );" name="019-13a" class="pb">[019-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4859:4882'>　　之窮也故不可用以伐天下維可用以伐私邑蓋</span>
<span class='tline' id='l225' data-llen='4882:4905'>　　上窮則反三入於坎下内卦坤為私邑故曰維用</span>
<span class='tline' id='l226' data-llen='4905:4928'>　　伐邑厲吉无咎貞吝夫上反則非進晉道不光矣</span>
<span class='tline' id='l227' data-llen='4928:4951'>　　故用以自治雖厲猶吉用以伐天下雖貞亦吝上</span>
<span class='tline' id='l228' data-llen='4951:4965'>　　反三坎毁離未光之象也</span>
<span class='tline' id='l229' data-llen='4965:4975'>䷣<span class='krp-note'>離下/坤上</span></span>
<span class='tline' id='l230' data-llen='4975:4998'>　程子序卦晉者進也進必有所傷故受之以明夷夷</span>
<span class='tline' id='l231' data-llen='4998:5021'>　者傷也夫進之而不已必有所傷理自然也明夷所</span>
<span class='tline' id='l232' data-llen='5021:5048'><a onclick="displayPageImage('KR1a0074', 'WYG', '019-13b' );" name="019-13b" class="pb">[019-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5048:5071'>　以次晉也為卦坤上離下明入地中也反晉成明夷</span>
<span class='tline' id='l234' data-llen='5071:5094'>　故義與晉正相反晉者明盛之卦明君在上羣賢並</span>
<span class='tline' id='l235' data-llen='5094:5117'>　進之時也明夷昏暗之卦暗君在上明者見傷之時</span>
<span class='tline' id='l236' data-llen='5117:5136'>　也日入於地中明傷而昏暗也故為明夷</span>
<span class='tline' id='l237' data-llen='5136:5160'>　　愚按程𫝊云明夷昏暗之卦暗君在上明者見傷</span>
<span class='tline' id='l238' data-llen='5160:5183'>　　朱文公以為明夷未是説暗主只是説君子明而</span>
<span class='tline' id='l239' data-llen='5183:5206'>　　見傷到上六方是説暗主以愚觀之坤體在上為</span>
<span class='tline' id='l240' data-llen='5206:5229'>　　地為晦離為日為明明入地中非暗君在上明者</span>
<span class='tline' id='l241' data-llen='5229:5256'><a onclick="displayPageImage('KR1a0074', 'WYG', '019-14a' );" name="019-14a" class="pb">[019-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5256:5264'>　　見傷而何</span>
<span class='tline' id='l243' data-llen='5264:5271'>明夷利艱貞</span>
<span class='tline' id='l244' data-llen='5271:5294'>　程子曰君子當明夷之時利在知艱難而不失其貞</span>
<span class='tline' id='l245' data-llen='5294:5317'>　正也在昏暗艱難之時而能不失其正所以為明君</span>
<span class='tline' id='l246' data-llen='5317:5322'>　子也</span>
<span class='tline' id='l247' data-llen='5322:5345'>　朱子曰夷傷也為卦下離上坤日入地中明而見傷</span>
<span class='tline' id='l248' data-llen='5345:5368'>　之象故為明夷又其上六為暗之主六五近之故占</span>
<span class='tline' id='l249' data-llen='5368:5385'>　者利於艱難以守正而自晦其明也</span>
<span class='tline' id='l250' data-llen='5385:5412'><a onclick="displayPageImage('KR1a0074', 'WYG', '019-14b' );" name="019-14b" class="pb">[019-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5412:5435'>彖曰明入地中明夷内文明而外柔順以蒙大難文王</span>
<span class='tline' id='l252' data-llen='5435:5439'>以之</span>
<span class='tline' id='l253' data-llen='5439:5462'>　程子曰明入地中其明滅也故為明夷内卦離離者</span>
<span class='tline' id='l254' data-llen='5462:5485'>　文明之象外卦坤坤者柔順之象為人内有文明之</span>
<span class='tline' id='l255' data-llen='5485:5508'>　徳而外能柔順也昔者文王如是故曰文王以之當</span>
<span class='tline' id='l256' data-llen='5508:5531'>　紂之昏暗乃明夷之時而文王内有文明之徳外柔</span>
<span class='tline' id='l257' data-llen='5531:5554'>　順以事紂蒙犯大難而内不失其明聖而外足以逺</span>
<span class='tline' id='l258' data-llen='5554:5573'>　禍患此文王所用之道也故曰文王以之</span>
<span class='tline' id='l259' data-llen='5573:5600'><a onclick="displayPageImage('KR1a0074', 'WYG', '019-15a' );" name="019-15a" class="pb">[019-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5600:5620'>利艱貞晦其明也内難而能正其志箕子以之</span>
<span class='tline' id='l261' data-llen='5620:5643'>　程子曰明夷之時利於處艱厄而不失其貞正謂能</span>
<span class='tline' id='l262' data-llen='5643:5666'>　晦藏其明也不晦其明則被禍患不守其正則非賢</span>
<span class='tline' id='l263' data-llen='5666:5689'>　明箕子當紂之時身處其國内切近其難故云内難</span>
<span class='tline' id='l264' data-llen='5689:5713'>　然箕子能晦藏其明而自守其正志箕子所用之道也</span>
<span class='tline' id='l265' data-llen='5713:5722'>　故曰箕子以之</span>
<span class='tline' id='l266' data-llen='5722:5745'>　　愚曰彖舉文王箕子事者蓋聖人翼易至此思商</span>
<span class='tline' id='l267' data-llen='5745:5768'>　　辛之暴有合乎明夷之世緬懐文王箕子實得夫</span>
<span class='tline' id='l268' data-llen='5768:5795'><a onclick="displayPageImage('KR1a0074', 'WYG', '019-15b' );" name="019-15b" class="pb">[019-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5795:5818'>　　用明夷之道何者文王之所以用明夷者用一卦</span>
<span class='tline' id='l270' data-llen='5818:5842'>　　之全體也箕子之所以用明夷者應六五一爻之義</span>
<span class='tline' id='l271' data-llen='5842:5865'>　　也文王處君臣之間故曰大難箕子處親親之間</span>
<span class='tline' id='l272' data-llen='5865:5888'>　　故曰内難内文明如詩歌大明書述聰明之類外</span>
<span class='tline' id='l273' data-llen='5888:5911'>　　柔順如夫子所謂服事殷韓子所謂臣罪當誅兮</span>
<span class='tline' id='l274' data-llen='5911:5934'>　　天王聖明之類利艱貞晦其明如中有九疇大法</span>
<span class='tline' id='l275' data-llen='5934:5957'>　　外乃佯狂為奴之類能正其志如卒為武王陳洪</span>
<span class='tline' id='l276' data-llen='5957:5974'>　　範以詒萬世是其志之所以正也</span>
<span class='tline' id='l277' data-llen='5974:6001'><a onclick="displayPageImage('KR1a0074', 'WYG', '019-16a' );" name="019-16a" class="pb">[019-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6001:6020'>象曰明入地中明夷君子以莅衆用晦而明</span>
<span class='tline' id='l279' data-llen='6020:6043'>　程子曰明所以照君子無所不照然用明之過則傷</span>
<span class='tline' id='l280' data-llen='6043:6067'>　於察太察則盡事而无含𢎞之度故君子觀明入地</span>
<span class='tline' id='l281' data-llen='6067:6090'>　中之象於莅衆也不極其明察而用晦然後能容物</span>
<span class='tline' id='l282' data-llen='6090:6113'>　和衆衆親而安是用晦乃所以為明也若自任其明</span>
<span class='tline' id='l283' data-llen='6113:6136'>　无所不察則已不勝其忿疾而无寛厚含容之徳人</span>
<span class='tline' id='l284' data-llen='6136:6159'>　情睽疑而不安失莅衆之道適所以為不明也古之</span>
<span class='tline' id='l285' data-llen='6159:6178'>　聖人設前旒屏樹者不欲明之盡乎隠也</span>
<span class='tline' id='l286' data-llen='6178:6205'><a onclick="displayPageImage('KR1a0074', 'WYG', '019-16b' );" name="019-16b" class="pb">[019-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6205:6229'>　　愚按程𫝊謂用明之過則傷於察不極其明察而</span>
<span class='tline' id='l288' data-llen='6229:6252'>　　用晦然後能容物和衆但用晦而明聖人於明夷</span>
<span class='tline' id='l289' data-llen='6252:6275'>　　卦言之恐非不傷察之意蓋明夷之用晦只與邦</span>
<span class='tline' id='l290' data-llen='6275:6298'>　　無道危行言遜相似亦不是和世同塵所以彖以</span>
<span class='tline' id='l291' data-llen='6298:6321'>　　艱貞為晦其明即中庸素患難行乎患難使之昭</span>
<span class='tline' id='l292' data-llen='6321:6343'>　　昭若揭日月而行亦豈明夷之世處衆之道哉</span>
<span class='tline' id='l293' data-llen='6343:6366'>初九明夷于飛垂其翼君子于行三日不食有攸往主</span>
<span class='tline' id='l294' data-llen='6366:6381'>人有言象曰君子于行義不食也</span>
<span class='tline' id='l295' data-llen='6381:6408'><a onclick="displayPageImage('KR1a0074', 'WYG', '019-17a' );" name="019-17a" class="pb">[019-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6408:6431'>　程子曰初九明體而居明夷之初見傷之始也九陽</span>
<span class='tline' id='l297' data-llen='6431:6454'>　明上升者也故取飛象昏暗在上傷陽之明使不得</span>
<span class='tline' id='l298' data-llen='6454:6477'>　上進是于飛而傷其翼也翼見傷故垂朶凡小人之</span>
<span class='tline' id='l299' data-llen='6477:6500'>　害君子害其所以行者君子于行三日不食君子明</span>
<span class='tline' id='l300' data-llen='6500:6523'>　照見事之㣲雖始有見傷之端未顯也君子則能見</span>
<span class='tline' id='l301' data-llen='6523:6546'>　之矣故行去避之君子於行謂去其禄位而退藏也</span>
<span class='tline' id='l302' data-llen='6546:6569'>　三日不食言困窮之極也事未顯而處甚艱非見幾</span>
<span class='tline' id='l303' data-llen='6569:6592'>　之明不能也夫知幾者君子之獨見非衆人所能識</span>
<span class='tline' id='l304' data-llen='6592:6619'><a onclick="displayPageImage('KR1a0074', 'WYG', '019-17b' );" name="019-17b" class="pb">[019-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6619:6642'>　也故明夷之始其見傷未顯而去之則世俗孰不疑</span>
<span class='tline' id='l306' data-llen='6642:6665'>　怪故有所往適則主人有言也然君子不以世俗之</span>
<span class='tline' id='l307' data-llen='6665:6688'>　見怪而遲疑其行也若俟衆人盡識則傷已及而不</span>
<span class='tline' id='l308' data-llen='6688:6711'>　能去矣此薛方所以為明而揚雄所以不獲其去也</span>
<span class='tline' id='l309' data-llen='6711:6734'>　　愚曰明夷晉之反晉離在上離為鳥下而為明夷</span>
<span class='tline' id='l310' data-llen='6734:6757'>　　於飛也夫飛者必揚其翼今朶而垂之則翼无乃</span>
<span class='tline' id='l311' data-llen='6757:6780'>　　傷乎傷翼而不疾去則傷身必矣故君子於行三</span>
<span class='tline' id='l312' data-llen='6780:6803'>　　日不暇食也行者客也住者主人也主人必與初</span>
<span class='tline' id='l313' data-llen='6803:6830'><a onclick="displayPageImage('KR1a0074', 'WYG', '019-18a' );" name="019-18a" class="pb">[019-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6830:6853'>　　去留異趣者故初有所往則主人見譏而有言也</span>
<span class='tline' id='l315' data-llen='6853:6876'>　　象曰君子於行義不食也言君子不食而去亦義</span>
<span class='tline' id='l316' data-llen='6876:6900'>　　當然此孔子接淅而去齊者也程𫝊既言翼見傷</span>
<span class='tline' id='l317' data-llen='6900:6923'>　　故垂朶又云傷未顯而去之引魏生申公白公不</span>
<span class='tline' id='l318' data-llen='6923:6946'>　　待見傷而去者以明爻義不思其已見傷何得以</span>
<span class='tline' id='l319' data-llen='6946:6969'>　　為事未顯恐不若本義直以垂朶為見傷之象為</span>
<span class='tline' id='l320' data-llen='6969:6976'>　　簡易也</span>
<span class='tline' id='l321' data-llen='6976:6999'>六二明夷夷于左股用拯馬壯吉象曰六二之吉順以</span>
<span class='tline' id='l322' data-llen='6999:7026'><a onclick="displayPageImage('KR1a0074', 'WYG', '019-18b' );" name="019-18b" class="pb">[019-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7026:7030'>則也</span>
<span class='tline' id='l324' data-llen='7030:7053'>　程子曰六二以至明之才得中正而體順順時自處</span>
<span class='tline' id='l325' data-llen='7053:7076'>　處之至善也雖君子自處之善然當隂闇小人傷明</span>
<span class='tline' id='l326' data-llen='7076:7099'>　之時亦不免為其所傷但君子自處有道故不能深</span>
<span class='tline' id='l327' data-llen='7099:7122'>　相傷害終能違避之爾足者所以行也股在脛足之</span>
<span class='tline' id='l328' data-llen='7122:7145'>　上於行之用為不甚切左又非便用者手足之用以</span>
<span class='tline' id='l329' data-llen='7145:7168'>　右為便唯蹶張用左蓋右立為本也夷於左股謂傷</span>
<span class='tline' id='l330' data-llen='7168:7191'>　害其行而不甚切也雖然亦必自免有道拯用其壯</span>
<span class='tline' id='l331' data-llen='7191:7218'><a onclick="displayPageImage('KR1a0074', 'WYG', '019-19a' );" name="019-19a" class="pb">[019-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7218:7241'>　健之馬則獲免之速而吉也君子為隂闇所傷其自</span>
<span class='tline' id='l333' data-llen='7241:7264'>　處有道故其傷不甚自拯有道故獲免之疾用拯之</span>
<span class='tline' id='l334' data-llen='7264:7287'>　道不壯則被傷深矣故云馬壯則吉也二以明居隂</span>
<span class='tline' id='l335' data-llen='7287:7310'>　闇之下所謂吉者得免傷害而已非謂可以有為於</span>
<span class='tline' id='l336' data-llen='7310:7333'>　斯時也六二之得吉者以其順處而有法則也則謂</span>
<span class='tline' id='l337' data-llen='7333:7356'>　中正之道能順而得中正所以處明傷之時而能保</span>
<span class='tline' id='l338' data-llen='7356:7362'>　其吉也</span>
<span class='tline' id='l339' data-llen='7362:7384'>　朱子曰傷而未切救之速則免矣故其象占如此</span>
<span class='tline' id='l340' data-llen='7384:7411'><a onclick="displayPageImage('KR1a0074', 'WYG', '019-19b' );" name="019-19b" class="pb">[019-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7411:7434'>　　愚曰初往四二成巽巽為股震為左左股也坎為</span>
<span class='tline' id='l342' data-llen='7434:7457'>　　美脊之馬震為作足坎震得位馬之壯健者也初</span>
<span class='tline' id='l343' data-llen='7457:7480'>　　云垂翼二云夷股傷翼則害其飛傷股則害其行</span>
<span class='tline' id='l344' data-llen='7480:7503'>　　夷於左股將併其右而及之傷之漸深也二何以</span>
<span class='tline' id='l345' data-llen='7503:7526'>　　受傷之深二在明體之中大臣之位明盛者招殃</span>
<span class='tline' id='l346' data-llen='7526:7549'>　　之道位隆者賈禍之基矧當暗君在上之時乎此</span>
<span class='tline' id='l347' data-llen='7549:7572'>　　所以傷於左股也傷股有救乎曰有馬壯則吉馬</span>
<span class='tline' id='l348' data-llen='7572:7595'>　　所以載傷也象又以二之吉為順以則何也蓋傷</span>
<span class='tline' id='l349' data-llen='7595:7622'><a onclick="displayPageImage('KR1a0074', 'WYG', '019-20a' );" name="019-20a" class="pb">[019-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7622:7645'>　　股以馬救傷明以順救順以則言豈非順帝之則</span>
<span class='tline' id='l351' data-llen='7645:7661'>　　之謂乎先儒以此為文王之事</span>
<span class='tline' id='l352' data-llen='7661:7684'>九三明夷于南狩得其大首不可疾貞象曰南狩之志</span>
<span class='tline' id='l353' data-llen='7684:7690'>乃大得也</span>
<span class='tline' id='l354' data-llen='7690:7713'>　程子曰九三離之上明之極也又處剛而進上六坤</span>
<span class='tline' id='l355' data-llen='7713:7736'>　之上暗之極也至明居下而為下之上至暗在上而</span>
<span class='tline' id='l356' data-llen='7736:7759'>　處窮極之地正相敵應將以明去暗者也斯義也其</span>
<span class='tline' id='l357' data-llen='7759:7782'>　湯武之事乎南在前而明方也狩畋而去害之事也</span>
<span class='tline' id='l358' data-llen='7782:7809'><a onclick="displayPageImage('KR1a0074', 'WYG', '019-20b' );" name="019-20b" class="pb">[019-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7809:7832'>　南狩謂前進而除害也當克獲其大首大首謂暗之</span>
<span class='tline' id='l360' data-llen='7832:7855'>　魁首上六也三與上正相應為至明克至暗之象不</span>
<span class='tline' id='l361' data-llen='7855:7878'>　可疾貞謂誅其元惡舊染汙俗未能遽革必有其漸</span>
<span class='tline' id='l362' data-llen='7878:7901'>　革之遽則駭懼而不安故酒誥云惟殷之迪諸臣惟</span>
<span class='tline' id='l363' data-llen='7901:7924'>　工乃湎於酒勿庸殺之姑惟教之至於既久尚曰餘</span>
<span class='tline' id='l364' data-llen='7924:7947'>　風未殄是漸漬之俗不可以遽革也故曰不可疾貞</span>
<span class='tline' id='l365' data-llen='7947:7970'>　正之不可急也上六雖非君位以其居上而暗之極</span>
<span class='tline' id='l366' data-llen='7970:7993'>　故為暗之主謂之大首夫以下之明除上之暗其志</span>
<span class='tline' id='l367' data-llen='7993:8020'><a onclick="displayPageImage('KR1a0074', 'WYG', '019-21a' );" name="019-21a" class="pb">[019-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8020:8043'>　在去害而已如商周之湯武豈有意於利天下乎得</span>
<span class='tline' id='l369' data-llen='8043:8066'>　其大首是能去害而大得其志矣志茍不然乃悖亂</span>
<span class='tline' id='l370' data-llen='8066:8072'>　之事也</span>
<span class='tline' id='l371' data-llen='8072:8095'>　朱子曰以剛居剛又在明體之上而屈於至暗之下</span>
<span class='tline' id='l372' data-llen='8095:8118'>　正謂上六闇主為應故有向明除害得其首惡之象</span>
<span class='tline' id='l373' data-llen='8118:8141'>　然不可以亟也故有不可疾貞之戒成湯起於夏臺</span>
<span class='tline' id='l374' data-llen='8141:8163'>　文王興於羑里正合此爻之義而小事亦有然者</span>
<span class='tline' id='l375' data-llen='8163:8186'>　　愚曰此爻程子以為湯武之事朱子以為夏臺羑</span>
<span class='tline' id='l376' data-llen='8186:8213'><a onclick="displayPageImage('KR1a0074', 'WYG', '019-21b' );" name="019-21b" class="pb">[019-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8213:8236'>　　里事楊誠齋以為武王事愚敢從誠齋説而於不</span>
<span class='tline' id='l378' data-llen='8236:8259'>　　可疾貞見作易者之有憂患也大抵此時此事只</span>
<span class='tline' id='l379' data-llen='8259:8282'>　　當徐救而緩圖之若疾於求其正則於仁義終有</span>
<span class='tline' id='l380' data-llen='8282:8305'>　　未盡善處或曰武王五年觀政於商然後有牧野</span>
<span class='tline' id='l381' data-llen='8305:8328'>　　之舉則亦不可謂疾貞矣愚以為使武王聴伯夷</span>
<span class='tline' id='l382' data-llen='8328:8351'>　　之諫少緩孟津之渡以俟商紂之自亡則周之靖</span>
<span class='tline' id='l383' data-llen='8351:8374'>　　安當無窮期惟伯夷之諫不行故後來周公之憂</span>
<span class='tline' id='l384' data-llen='8374:8397'>　　益大則一戎之定三監之階也作易者謂不可疾</span>
<span class='tline' id='l385' data-llen='8397:8424'><a onclick="displayPageImage('KR1a0074', 'WYG', '019-22a' );" name="019-22a" class="pb">[019-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8424:8433'>　　貞詎不信夫</span>
<span class='tline' id='l387' data-llen='8433:8456'>六四入于左腹獲明夷之心于出門庭象曰入于左腹</span>
<span class='tline' id='l388' data-llen='8456:8462'>獲心意也</span>
<span class='tline' id='l389' data-llen='8462:8485'>　朱子曰竊疑左腹者幽隠之處獲明夷之心于出門</span>
<span class='tline' id='l390' data-llen='8485:8508'>　庭者得意於逺去之義言筮而得此者其自處當如</span>
<span class='tline' id='l391' data-llen='8508:8531'>　是也蓋離體為至明之徳坤體為至闇之地下三爻</span>
<span class='tline' id='l392' data-llen='8531:8554'>　明在闇外故隨其逺近高下而處之不同六四以柔</span>
<span class='tline' id='l393' data-llen='8554:8577'>　正居闇地而尚淺故猶可以得意於逺去五以柔中</span>
<span class='tline' id='l394' data-llen='8577:8604'><a onclick="displayPageImage('KR1a0074', 'WYG', '019-22b' );" name="019-22b" class="pb">[019-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8604:8627'>　居闇地而已迫為内難正志以晦其明之象上則極</span>
<span class='tline' id='l396' data-llen='8627:8650'>　乎闇矣故為自傷其明以至於闇而又足以傷人之</span>
<span class='tline' id='l397' data-llen='8650:8670'>　明蓋下五爻皆為君子獨上一爻為暗君也</span>
<span class='tline' id='l398' data-llen='8670:8693'>　　愚曰上六暗君也九三居明極上之敵也六四逺</span>
<span class='tline' id='l399' data-llen='8693:8716'>　　上而近三三為離之極離為大腹初有震象震左</span>
<span class='tline' id='l400' data-llen='8716:8739'>　　也四與初應故由外入内是入於左腹也互坎坎</span>
<span class='tline' id='l401' data-llen='8739:8762'>　　為心初九往四離變艮艮為門此言六四以柔正</span>
<span class='tline' id='l402' data-llen='8762:8785'>　　居闇地入於左腹去闇就明也蓋四處闇尚淺乃</span>
<span class='tline' id='l403' data-llen='8785:8812'><a onclick="displayPageImage('KR1a0074', 'WYG', '019-23a' );" name="019-23a" class="pb">[019-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8812:8835'>　　今得遂其逺去之心以就九三之明况四與三僅</span>
<span class='tline' id='l405' data-llen='8835:8858'>　　門庭之隔耳出其門庭即就三矣象曰入于左腹</span>
<span class='tline' id='l406' data-llen='8858:8881'>　　獲心意也言四之心意在於去闇君就明主今既</span>
<span class='tline' id='l407' data-llen='8881:8901'>　　入於左腹是獲心意也此與㣲子事相類</span>
<span class='tline' id='l408' data-llen='8901:8923'>六五箕子之明夷利貞象曰箕子之貞明不可息也</span>
<span class='tline' id='l409' data-llen='8923:8946'>　程子曰五為君位乃常也然易之取義變動隨時上</span>
<span class='tline' id='l410' data-llen='8946:8969'>　六處坤之上而明夷之極隂闇傷明之極者也五切</span>
<span class='tline' id='l411' data-llen='8969:8992'>　近之聖人因以五為切近至暗之人以見處之之義</span>
<span class='tline' id='l412' data-llen='8992:9019'><a onclick="displayPageImage('KR1a0074', 'WYG', '019-23b' );" name="019-23b" class="pb">[019-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9019:9042'>　故不専以君位言上六隂暗傷明之極故以為明夷</span>
<span class='tline' id='l414' data-llen='9042:9065'>　之主五切近傷明之主若顯其明則見傷害必矣故</span>
<span class='tline' id='l415' data-llen='9065:9088'>　當如箕子之自晦藏則可以免於難箕子商之舊臣</span>
<span class='tline' id='l416' data-llen='9088:9111'>　同姓之親可謂切近於紂矣若不自晦其明被禍可</span>
<span class='tline' id='l417' data-llen='9111:9134'>　必也故佯狂為奴以免於害雖晦藏其明而内守其</span>
<span class='tline' id='l418' data-llen='9134:9157'>　正所謂内難而能正其志所以謂之仁與明也若箕</span>
<span class='tline' id='l419' data-llen='9157:9180'>　子可謂貞矣以五隂柔故為之戒云利貞謂宜如箕</span>
<span class='tline' id='l420' data-llen='9180:9203'>　子之貞固也箕子晦藏不失其貞固雖遭内難其明</span>
<span class='tline' id='l421' data-llen='9203:9230'><a onclick="displayPageImage('KR1a0074', 'WYG', '019-24a' );" name="019-24a" class="pb">[019-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9230:9240'>　自存不可滅息也</span>
<span class='tline' id='l423' data-llen='9240:9263'>　朱子曰居至闇之地近至闇之君而能正其志箕子</span>
<span class='tline' id='l424' data-llen='9263:9279'>　之象也貞之至也利貞以戒占者</span>
<span class='tline' id='l425' data-llen='9279:9302'>　　愚曰六五之為君夷於明者也明傷而不已任道</span>
<span class='tline' id='l426' data-llen='9302:9325'>　　之君子欲正之則勢不順救之則力不能去之則</span>
<span class='tline' id='l427' data-llen='9325:9348'>　　義不可此最難處者也必如箕子之所為而後可</span>
<span class='tline' id='l428' data-llen='9348:9371'>　　故曰箕子之明夷利貞箕子之處此何以為貞也</span>
<span class='tline' id='l429' data-llen='9371:9394'>　　甘心為奴身可辱也而自靖自獻一念之正初未</span>
<span class='tline' id='l430' data-llen='9394:9421'><a onclick="displayPageImage('KR1a0074', 'WYG', '019-24b' );" name="019-24b" class="pb">[019-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9421:9444'>　　嘗息終成異日法受聖化及民之事故曰明不可</span>
<span class='tline' id='l432' data-llen='9444:9450'>　　息也</span>
<span class='tline' id='l433' data-llen='9450:9473'>上六不明晦初登于天後入于地象曰初登于天照四</span>
<span class='tline' id='l434' data-llen='9473:9484'>國也後入于地失則也</span>
<span class='tline' id='l435' data-llen='9484:9507'>　程子曰上居卦之終為明夷之主又為明夷之極上</span>
<span class='tline' id='l436' data-llen='9507:9530'>　至高之地明在至高本當逺照明既夷傷故不明而</span>
<span class='tline' id='l437' data-llen='9530:9553'>　反昏晦也本居於高明當及逺初登于天也乃夷傷</span>
<span class='tline' id='l438' data-llen='9553:9576'>　其明而昏暗後入於地也上明夷之終又坤隂之終</span>
<span class='tline' id='l439' data-llen='9576:9603'><a onclick="displayPageImage('KR1a0074', 'WYG', '019-25a' );" name="019-25a" class="pb">[019-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9603:9626'>　明傷之極者也初登於天居高而明則當照及四方</span>
<span class='tline' id='l441' data-llen='9626:9649'>　也乃被傷而昏暗是後入於地失明之道也失則失</span>
<span class='tline' id='l442' data-llen='9649:9655'>　其道也</span>
<span class='tline' id='l443' data-llen='9655:9678'>　朱子曰以隂居坤之極不明其徳以至於晦始則處</span>
<span class='tline' id='l444' data-llen='9678:9701'>　高位而傷人之明終必至於自傷而墜厥命故其象</span>
<span class='tline' id='l445' data-llen='9701:9713'>　如此而占亦在其中矣</span>
<span class='tline' id='l446' data-llen='9713:9737'>　　愚曰此爻按程𫝊云居高而明常照四方乃被傷</span>
<span class='tline' id='l447' data-llen='9737:9760'>　　而昏晦是後入於地但上六乃坤之極隂闇之甚</span>
<span class='tline' id='l448' data-llen='9760:9787'><a onclick="displayPageImage('KR1a0074', 'WYG', '019-25b' );" name="019-25b" class="pb">[019-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='9787:9810'>　　安得有明故曰不明晦又是闇主安得被傷而昏</span>
<span class='tline' id='l450' data-llen='9810:9833'>　　闇不如本義之説明白初登於天愚謂明夷之初</span>
<span class='tline' id='l451' data-llen='9833:9856'>　　離也離本乾體故曰登天明夷之後坤也坤為地</span>
<span class='tline' id='l452' data-llen='9856:9879'>　　故曰後入於地此爻言明夷之主當其初也本具</span>
<span class='tline' id='l453' data-llen='9879:9902'>　　離明可以照四方乃但據高位以傷人之明至其</span>
<span class='tline' id='l454' data-llen='9902:9925'>　　後也昏暗之極失其為君之則遂墜厥命而竟入</span>
<span class='tline' id='l455' data-llen='9925:9948'>　　於地矣故雜卦曰明夷誅也為明夷之主而不誅</span>
<span class='tline' id='l456' data-llen='9948:9971'>　　者鮮矣明夷六爻當聖人作易時上似為紂三為</span>
<span class='tline' id='l457' data-llen='9971:9998'><a onclick="displayPageImage('KR1a0074', 'WYG', '019-26a' );" name="019-26a" class="pb">[019-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='9998:10021'>　　武王四為㣲子五為箕子二為文王初其避紂之</span>
<span class='tline' id='l459' data-llen='10021:10030'>　　伯夷太公乎</span>
<span class='tline' id='l460' data-llen='10030:10033'>　</span>
<span class='tline' id='l461' data-llen='10033:10036'>　</span>
<span class='tline' id='l462' data-llen='10036:10039'>　</span>
<span class='tline' id='l463' data-llen='10039:10042'>　</span>
<span class='tline' id='l464' data-llen='10042:10045'>　</span>
<span class='tline' id='l465' data-llen='10045:10048'>　</span>
<span class='tline' id='l466' data-llen='10048:10075'><a onclick="displayPageImage('KR1a0074', 'WYG', '019-26b' );" name="019-26b" class="pb">[019-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10075:10078'>　</span>
<span class='tline' id='l468' data-llen='10078:10081'>　</span>
<span class='tline' id='l469' data-llen='10081:10084'>　</span>
<span class='tline' id='l470' data-llen='10084:10087'>　</span>
<span class='tline' id='l471' data-llen='10087:10090'>　</span>
<span class='tline' id='l472' data-llen='10090:10093'>　</span>
<span class='tline' id='l473' data-llen='10093:10096'>　</span>
<span class='tline' id='l474' data-llen='10096:10111'>　周易程朱𫝊義折衷卷十九</span>
</p>
<p>
</p>
  </div>
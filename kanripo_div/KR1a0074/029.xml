<div id="txtcont" class="span9" style="position: relative;">
    <p><br/>
<span class='tline' id='l7' data-llen='161:187'><a onclick="displayPageImage('KR1a0074', 'WYG', '029-1a' );" name="029-1a" class="pb">[029-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='187:195'>欽定四庫全書</span><br/>
<span class='tline' id='l9' data-llen='195:210'>　周易程朱傳義折衷卷二十九</span><br/>
<span class='tline' id='l10' data-llen='210:231'>　　　　　　　　　　　　　元　趙采　撰</span><br/>
<span class='tline' id='l11' data-llen='231:241'>䷶<span class='krp-note'>離下/震上</span></span><br/>
<span class='tline' id='l12' data-llen='241:264'>　程子曰序卦得其所歸者必大故受之以豐物所歸</span><br/>
<span class='tline' id='l13' data-llen='264:287'>　聚必成其大故歸妹之後受之以豐也豐盛大之義</span><br/>
<span class='tline' id='l14' data-llen='287:310'>　為卦震上離下震動也離明也以明而動動而能明</span><br/>
<span class='tline' id='l15' data-llen='310:333'>　皆致豐之道明足以照動足以亨然後能致豐大也</span><br/>
<span class='tline' id='l16' data-llen='333:359'><a onclick="displayPageImage('KR1a0074', 'WYG', '029-1b' );" name="029-1b" class="pb">[029-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='359:371'>豐亨王假之勿憂宜日中</span><br/>
<span class='tline' id='l18' data-llen='371:394'>　程子曰豐為盛大其義自亨極天下之光大者唯王</span><br/>
<span class='tline' id='l19' data-llen='394:417'>　者能至之假至也天位之尊四海之富羣生之衆王</span><br/>
<span class='tline' id='l20' data-llen='417:440'>　道之大極豐之道其唯王者乎豐之時人民之繁庶</span><br/>
<span class='tline' id='l21' data-llen='440:463'>　事物之殷盛治之豈易周為可憂慮宜如日中之盛</span><br/>
<span class='tline' id='l22' data-llen='463:478'>　明廣照无所不及然後无憂也</span><br/>
<span class='tline' id='l23' data-llen='478:501'>　朱子曰豐大也以明而動盛大之勢也故其占有亨</span><br/>
<span class='tline' id='l24' data-llen='501:524'>　道焉然王者至此盛極當衰則又有憂道焉聖人以</span><br/>
<span class='tline' id='l25' data-llen='524:550'><a onclick="displayPageImage('KR1a0074', 'WYG', '029-2a' );" name="029-2a" class="pb">[029-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='550:573'>　為徒憂无益但能守常不至於過盛則可矣故戒以</span><br/>
<span class='tline' id='l27' data-llen='573:582'>　勿憂宜日中也</span><br/>
<span class='tline' id='l28' data-llen='582:605'>彖曰豐大也明以動故豐王假之尚大也勿憂宜日中</span><br/>
<span class='tline' id='l29' data-llen='605:628'>宜照天下也日中則昃月盈則食天地盈虚與時消息</span><br/>
<span class='tline' id='l30' data-llen='628:640'>而况於人乎况於鬼神乎</span><br/>
<span class='tline' id='l31' data-llen='640:663'>　程子曰豐者盛大之義離明而震動明動相資而成</span><br/>
<span class='tline' id='l32' data-llen='663:686'>　豐大也王者有四海之廣兆民之衆極天下之大也</span><br/>
<span class='tline' id='l33' data-llen='686:709'>　故豐大之道唯王者能致之所有既大其保之治之</span><br/>
<span class='tline' id='l34' data-llen='709:735'><a onclick="displayPageImage('KR1a0074', 'WYG', '029-2b' );" name="029-2b" class="pb">[029-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='735:758'>　之道亦當大也故王者之所尚至大也所有既廣所</span><br/>
<span class='tline' id='l36' data-llen='758:781'>　治既衆當憂慮其不能周及宜如日中之盛明普照</span><br/>
<span class='tline' id='l37' data-llen='781:804'>　天下无所不至則可勿憂矣如是然後能保其豐大</span><br/>
<span class='tline' id='l38' data-llen='804:827'>　豈小才小知之所能也既言豐盛之至復言其難常</span><br/>
<span class='tline' id='l39' data-llen='827:850'>　以為戒日中盛極則有昃昳月既盈滿則有虧缺天</span><br/>
<span class='tline' id='l40' data-llen='850:873'>　地之盈虚尚與時消息况人與鬼神乎盈虚謂盛衰</span><br/>
<span class='tline' id='l41' data-llen='873:896'>　消息謂進退天地之運亦隨時進退也鬼神謂造化</span><br/>
<span class='tline' id='l42' data-llen='896:919'>　之跡於萬物盛衰可見其消息也於豐盛之時而為</span><br/>
<span class='tline' id='l43' data-llen='919:945'><a onclick="displayPageImage('KR1a0074', 'WYG', '029-3a' );" name="029-3a" class="pb">[029-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='945:966'>　此誡欲其守中不至過盛處豐之道豈易也哉</span><br/>
<span class='tline' id='l45' data-llen='966:989'>　　愚曰豐者盛大之稱當其盛大凡物未有不亨者</span><br/>
<span class='tline' id='l46' data-llen='989:1012'>　　也夫子作彖辭曰明以動故豐者何此以離震二</span><br/>
<span class='tline' id='l47' data-llen='1012:1035'>　　體言致豐之道也葢明而不動則明无所用空明</span><br/>
<span class='tline' id='l48' data-llen='1035:1058'>　　而已動而不明則行无所向冥行而已豐亨盛大</span><br/>
<span class='tline' id='l49' data-llen='1058:1081'>　　之治唯明而有為之君能致之故豐曰勿憂宜日</span><br/>
<span class='tline' id='l50' data-llen='1081:1104'>　　中宜照天下者何此以下卦離體而言保豐之道</span><br/>
<span class='tline' id='l51' data-llen='1104:1127'>　　也坎為加憂卦中離見巽伏勿憂也離為日為午</span><br/>
<span class='tline' id='l52' data-llen='1127:1153'><a onclick="displayPageImage('KR1a0074', 'WYG', '029-3b' );" name="029-3b" class="pb">[029-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1153:1176'>　　日在午日中也光照天下也宜日中者謂當盛而</span><br/>
<span class='tline' id='l54' data-llen='1176:1199'>　　慮衰兢兢業業如捧盤水使之滿而不溢中而不</span><br/>
<span class='tline' id='l55' data-llen='1199:1222'>　　昃則為長治久安不然盛極必衰治極必亂故下</span><br/>
<span class='tline' id='l56' data-llen='1222:1245'>　　文便言日中則昃月盈則食天地盈虚與時消息</span><br/>
<span class='tline' id='l57' data-llen='1245:1268'>　　而况於人乎况於鬼神乎以天地日月言却似聖</span><br/>
<span class='tline' id='l58' data-llen='1268:1291'>　　人到此亦无著力處曰是不然聖人主持造化扶</span><br/>
<span class='tline' id='l59' data-llen='1291:1314'>　　植天地者也堯之治正日中也不傳子而傳舜故</span><br/>
<span class='tline' id='l60' data-llen='1314:1337'>　　不昃舜之治亦日中也不傳子而傳禹故不昃周</span><br/>
<span class='tline' id='l61' data-llen='1337:1363'><a onclick="displayPageImage('KR1a0074', 'WYG', '029-4a' );" name="029-4a" class="pb">[029-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1363:1386'>　　自文武至於成王亦日中也而周公畢公君陳戒</span><br/>
<span class='tline' id='l63' data-llen='1386:1409'>　　慎兢業扶持盛治至康王之世頌聲洋溢有如一</span><br/>
<span class='tline' id='l64' data-llen='1409:1432'>　　日亦未嘗有昃食之證信知宜日中者在人豈可</span><br/>
<span class='tline' id='l65' data-llen='1432:1454'>　　便謂囿於盈虚消息之數而不以明動保之哉</span><br/>
<span class='tline' id='l66' data-llen='1454:1470'>象曰雷電皆至豐君子以折獄致刑</span><br/>
<span class='tline' id='l67' data-llen='1470:1493'>　程子曰雷電皆至離震並行也二體相合故云皆至</span><br/>
<span class='tline' id='l68' data-llen='1493:1516'>　明動相資成豐之象離明也照察之象震動也威斷</span><br/>
<span class='tline' id='l69' data-llen='1516:1539'>　之象折獄者必照其情實唯明克允致刑者以威其</span><br/>
<span class='tline' id='l70' data-llen='1539:1565'><a onclick="displayPageImage('KR1a0074', 'WYG', '029-4b' );" name="029-4b" class="pb">[029-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1565:1588'>　姦惡唯斷乃成故君子觀雷電動明之象以折獄致</span><br/>
<span class='tline' id='l72' data-llen='1588:1611'>　刑也噬嗑言先王勅法豐言君子折獄以明在上而</span><br/>
<span class='tline' id='l73' data-llen='1611:1634'>　麗於威震王者之事故為制刑立法以明在下而麗</span><br/>
<span class='tline' id='l74' data-llen='1634:1657'>　於威震君子之用故為折獄致刑旅明在上而云君</span><br/>
<span class='tline' id='l75' data-llen='1657:1677'>　子者旅取慎用刑與不留獄君子皆當然也</span><br/>
<span class='tline' id='l76' data-llen='1677:1700'>初九遇其配主雖旬无咎往有尚象曰雖旬无咎過旬</span><br/>
<span class='tline' id='l77' data-llen='1700:1704'>災也</span><br/>
<span class='tline' id='l78' data-llen='1704:1727'>　程子曰雷電皆至成豐之象明動相資致豐之道非</span><br/>
<span class='tline' id='l79' data-llen='1727:1753'><a onclick="displayPageImage('KR1a0074', 'WYG', '029-5a' );" name="029-5a" class="pb">[029-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1753:1776'>　明无以照非動无以行相須猶形影相資猶表裏初</span><br/>
<span class='tline' id='l81' data-llen='1776:1799'>　九明之初四動之初宜相須以成其用故雖旬而相</span><br/>
<span class='tline' id='l82' data-llen='1799:1822'>　應位則相應用則相資故初謂四為配主已所配也</span><br/>
<span class='tline' id='l83' data-llen='1822:1845'>　配雖匹稱然就之者也如配天以配君子故初於四</span><br/>
<span class='tline' id='l84' data-llen='1845:1868'>　云配四於初云夷也雖旬无咎旬均也天下之相應</span><br/>
<span class='tline' id='l85' data-llen='1868:1891'>　者常非均敵如隂之應陽柔之從剛下之附上敵則</span><br/>
<span class='tline' id='l86' data-llen='1891:1914'>　安肯相從唯豐之初四其用則相資其應則相成故</span><br/>
<span class='tline' id='l87' data-llen='1914:1936'>　雖均是剛陽相從而无過咎也葢非明則動无所</span><br/>
<span class='tline' id='l88' data-llen='1936:1962'><a onclick="displayPageImage('KR1a0074', 'WYG', '029-5b' );" name="029-5b" class="pb">[029-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1962:1985'>　之非動則明无所用相資而成用同舟則秦越一心</span><br/>
<span class='tline' id='l90' data-llen='1985:2008'>　共難則仇怨協力事勢使然也往而相從則能成其</span><br/>
<span class='tline' id='l91' data-llen='2008:2031'>　豐故云有尚有可加尚也在他卦則不相下而離隙</span><br/>
<span class='tline' id='l92' data-llen='2031:2054'>　矣聖人因時而處宜隨事而順理夫勢均則不相下</span><br/>
<span class='tline' id='l93' data-llen='2054:2077'>　者常理也然有雖敵而相資者則相求也初四是也</span><br/>
<span class='tline' id='l94' data-llen='2077:2100'>　所以雖旬而无咎也與人同而力均者在乎降已以</span><br/>
<span class='tline' id='l95' data-llen='2100:2123'>　相求協力以從事若先壞已之私有加上之意則患</span><br/>
<span class='tline' id='l96' data-llen='2123:2146'>　當至矣故曰過旬災也均而先已是過旬也一求勝</span><br/>
<span class='tline' id='l97' data-llen='2146:2172'><a onclick="displayPageImage('KR1a0074', 'WYG', '029-6a' );" name="029-6a" class="pb">[029-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2172:2180'>　則不能同矣</span><br/>
<span class='tline' id='l99' data-llen='2180:2203'>　朱子曰配主謂四旬均也謂皆陽也當豐之時明動</span><br/>
<span class='tline' id='l100' data-llen='2203:2225'>　相資故初九之遇九四雖皆陽剛而其占如此也</span><br/>
<span class='tline' id='l101' data-llen='2225:2248'>　　愚曰離性上升故下卦三爻皆上適於震初九適</span><br/>
<span class='tline' id='l102' data-llen='2248:2271'>　　四以其配之所在也卦以泰九二之四而成豐則</span><br/>
<span class='tline' id='l103' data-llen='2271:2294'>　　九四者成卦之主也四雖配所在而九非其配故</span><br/>
<span class='tline' id='l104' data-llen='2294:2317'>　　曰配主遇者不期而㑹四不應初而初主之不期</span><br/>
<span class='tline' id='l105' data-llen='2317:2340'>　　㑹而㑹故曰遇其配主數窮於十既周則曰旬四</span><br/>
<span class='tline' id='l106' data-llen='2340:2366'><a onclick="displayPageImage('KR1a0074', 'WYG', '029-6b' );" name="029-6b" class="pb">[029-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2366:2389'>　　非初配故初雖遇四不可久處然雖旬日尚可无</span><br/>
<span class='tline' id='l108' data-llen='2389:2412'>　　咎所以无咎者以初既遇四四必往初四初相易</span><br/>
<span class='tline' id='l109' data-llen='2412:2435'>　　則初亦尚乎四尚亦配也以下配上曰尚今之尚</span><br/>
<span class='tline' id='l110' data-llen='2435:2458'>　　主是也若過旬日則為災矣數窮則宜變易之道</span><br/>
<span class='tline' id='l111' data-llen='2458:2463'>　　也</span><br/>
<span class='tline' id='l112' data-llen='2463:2486'>六二豐其蔀日中見斗往得疑疾有孚發若吉象曰有</span><br/>
<span class='tline' id='l113' data-llen='2486:2496'>孚發若信以發志也</span><br/>
<span class='tline' id='l114' data-llen='2496:2519'>　程子曰明動相資乃能成豐二為明之主又得中正</span><br/>
<span class='tline' id='l115' data-llen='2519:2545'><a onclick="displayPageImage('KR1a0074', 'WYG', '029-7a' );" name="029-7a" class="pb">[029-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2545:2568'>　可謂明者也而五在正應之地隂柔不正非能動者</span><br/>
<span class='tline' id='l117' data-llen='2568:2591'>　二五雖皆隂而在明動相資之時居相應之地才不</span><br/>
<span class='tline' id='l118' data-llen='2591:2614'>　足耳既其應之才不足資則獨明不能成豐既不能</span><br/>
<span class='tline' id='l119' data-llen='2614:2637'>　成豐則喪其明功故為豐其蔀日中見斗二至明之</span><br/>
<span class='tline' id='l120' data-llen='2637:2660'>　才以所應不足與而不能成其豐喪其明功无明功</span><br/>
<span class='tline' id='l121' data-llen='2660:2684'>　則為昏暗故云見斗斗昏見者也蔀周匝之義用障蔽</span><br/>
<span class='tline' id='l122' data-llen='2684:2707'>　之物掩晦於明者也斗屬隂而主運之象五以隂柔</span><br/>
<span class='tline' id='l123' data-llen='2707:2730'>　而當君位日中盛明之時乃見斗猶豐大之時而遇</span><br/>
<span class='tline' id='l124' data-llen='2730:2756'><a onclick="displayPageImage('KR1a0074', 'WYG', '029-7b' );" name="029-7b" class="pb">[029-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2756:2779'>　柔弱之主斗以昏見言見斗則是明喪而暗矣二雖</span><br/>
<span class='tline' id='l126' data-llen='2779:2802'>　至明中正之才所遇乃柔暗不正之君既不能下求</span><br/>
<span class='tline' id='l127' data-llen='2802:2825'>　於已若往求之則反得疑猜忌疾暗主如是也然則</span><br/>
<span class='tline' id='l128' data-llen='2825:2848'>　如之何而可夫君子之事上也不得其心則盡其至</span><br/>
<span class='tline' id='l129' data-llen='2848:2871'>　誠以感發其志意而已茍誠意能動則雖昏蒙可開</span><br/>
<span class='tline' id='l130' data-llen='2871:2894'>　雖柔弱可輔也雖不正可正也古人之事庸君常主</span><br/>
<span class='tline' id='l131' data-llen='2894:2917'>　而克行其道者已之誠意上達而君見信之篤耳管</span><br/>
<span class='tline' id='l132' data-llen='2917:2940'>　仲之相桓公孔明之輔後主是也若能以誠信發其</span><br/>
<span class='tline' id='l133' data-llen='2940:2966'><a onclick="displayPageImage('KR1a0074', 'WYG', '029-8a' );" name="029-8a" class="pb">[029-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2966:2989'>　志意則得行其道乃為吉也有孚發若謂以已之孚</span><br/>
<span class='tline' id='l135' data-llen='2989:3012'>　信感發上之心志也茍能發則其吉可知謂柔暗有</span><br/>
<span class='tline' id='l136' data-llen='3012:3020'>　可發之道也</span><br/>
<span class='tline' id='l137' data-llen='3020:3043'>　朱子曰六二居豐之時為離之主至明者也而上應</span><br/>
<span class='tline' id='l138' data-llen='3043:3066'>　六五之柔暗故為豐蔀見斗之象蔀障蔽也大其障</span><br/>
<span class='tline' id='l139' data-llen='3066:3089'>　蔽故日中而昏也往而從之則昏暗之主必反見疑</span><br/>
<span class='tline' id='l140' data-llen='3089:3112'>　唯在積其誠意以感發之則吉戒占者宜如是也虚</span><br/>
<span class='tline' id='l141' data-llen='3112:3120'>　中有孚之象</span><br/>
<span class='tline' id='l142' data-llen='3120:3146'><a onclick="displayPageImage('KR1a0074', 'WYG', '029-8b' );" name="029-8b" class="pb">[029-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3146:3169'>　　愚曰此卦與離卦相似但上九一爻變而不全耳</span><br/>
<span class='tline' id='l144' data-llen='3169:3192'>　　故下三爻離體全有明德者也上三爻離體缺暗</span><br/>
<span class='tline' id='l145' data-llen='3192:3215'>　　而不明者也故彖有昃食之辭爻有蔀斗沛沬之</span><br/>
<span class='tline' id='l146' data-llen='3215:3238'>　　喻而諸爻以明暗為吉凶也蔀者用草覆曖掩蔽</span><br/>
<span class='tline' id='l147' data-llen='3238:3261'>　　之物或曰草苫也震巽為草故曰蔀喻暗也下體</span><br/>
<span class='tline' id='l148' data-llen='3261:3284'>　　離為日中五兊伏艮艮離賁象天文也震少陽其</span><br/>
<span class='tline' id='l149' data-llen='3284:3307'>　　䇿七天文而數七斗象也六二以明哲中正之才</span><br/>
<span class='tline' id='l150' data-llen='3307:3330'>　　當豐之世而遇六五暗昧之君猶當晝而見夜斗</span><br/>
<span class='tline' id='l151' data-llen='3330:3356'><a onclick="displayPageImage('KR1a0074', 'WYG', '029-9a' );" name="029-9a" class="pb">[029-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3356:3379'>　　其暗甚矣五當下求二者也今五暗不應二二若</span><br/>
<span class='tline' id='l153' data-llen='3379:3402'>　　自往以求之五必反見疑何者夜光明月无因而</span><br/>
<span class='tline' id='l154' data-llen='3402:3425'>　　前匹夫且為之按劍况五暗甚二懷明德不待招</span><br/>
<span class='tline' id='l155' data-llen='3425:3448'>　　而往見疑必矣故曰往得疑疾然六二中虚有信</span><br/>
<span class='tline' id='l156' data-llen='3448:3471'>　　之本孚信相感五之疑心必昭然若發矣吉孰大</span><br/>
<span class='tline' id='l157' data-llen='3471:3494'>　　焉象曰信以發志言以二之信發五之志則五之</span><br/>
<span class='tline' id='l158' data-llen='3494:3504'>　　暗昧亦必明矣</span><br/>
<span class='tline' id='l159' data-llen='3504:3527'>九三豐其沛日中見沬折其右肱无咎象曰豐其沛不</span><br/>
<span class='tline' id='l160' data-llen='3527:3553'><a onclick="displayPageImage('KR1a0074', 'WYG', '029-9b' );" name="029-9b" class="pb">[029-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3553:3568'>可大事也折其右肱終不可用也</span><br/>
<span class='tline' id='l162' data-llen='3568:3591'>　程子曰沛者古本有作斾字者王弼以為幡幔則是</span><br/>
<span class='tline' id='l163' data-llen='3591:3614'>　斾也幡幔圍蔽於内者豐其沛其暗更甚於蔀也三</span><br/>
<span class='tline' id='l164' data-llen='3614:3637'>　明體而反暗於四者所應隂暗故也三居明體之上</span><br/>
<span class='tline' id='l165' data-llen='3637:3660'>　陽剛得正本能明者也豐之道必明動相資而成三</span><br/>
<span class='tline' id='l166' data-llen='3660:3683'>　應於上上隂柔又无位而處震之終既終則止矣不</span><br/>
<span class='tline' id='l167' data-llen='3683:3706'>　能動者也他卦至終則極震至終則止矣三无上之</span><br/>
<span class='tline' id='l168' data-llen='3706:3729'>　應則不能成豐沬星之微小无名數者見沬暗之甚</span><br/>
<span class='tline' id='l169' data-llen='3729:3756'><a onclick="displayPageImage('KR1a0074', 'WYG', '029-10a' );" name="029-10a" class="pb">[029-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3756:3779'>　也豐之時而遇上六日中而見沬者也右肱人之所</span><br/>
<span class='tline' id='l171' data-llen='3779:3802'>　用乃折矣其无能為可知賢智之才遇明君則能有</span><br/>
<span class='tline' id='l172' data-llen='3802:3825'>　為於天下上无可賴之主則不能有為如人之折其</span><br/>
<span class='tline' id='l173' data-llen='3825:3848'>　右肱也人之為有所失則有所歸咎曰由是故致是</span><br/>
<span class='tline' id='l174' data-llen='3848:3871'>　若欲動而无右肱欲為而上无所賴則不能而已更</span><br/>
<span class='tline' id='l175' data-llen='3871:3894'>　復何言无所歸咎也三應於上上隂而无位隂柔无</span><br/>
<span class='tline' id='l176' data-llen='3894:3917'>　勢力而處既終其可共濟大事乎既无所賴如右肱</span><br/>
<span class='tline' id='l177' data-llen='3917:3927'>　之折終不可用矣</span><br/>
<span class='tline' id='l178' data-llen='3927:3954'><a onclick="displayPageImage('KR1a0074', 'WYG', '029-10b' );" name="029-10b" class="pb">[029-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3954:3977'>　朱子曰沛一作斾謂幡幔也其蔽甚於蔀矣沬小星</span><br/>
<span class='tline' id='l180' data-llen='3977:4000'>　也三處明極而應上六雖不可用而非咎也故其象</span><br/>
<span class='tline' id='l181' data-llen='4000:4006'>　占如此</span><br/>
<span class='tline' id='l182' data-llen='4006:4030'>　　愚按沛古本作斾輔嗣以為幡幔震為𤣥黄兊金</span><br/>
<span class='tline' id='l183' data-llen='4030:4053'>　　斷之斾也斾之蔽明尤甚於蔀三之上成艮艮離</span><br/>
<span class='tline' id='l184' data-llen='4053:4076'>　　亦天文沬斗後小星隨斗而動者見沬則暗尤甚</span><br/>
<span class='tline' id='l185' data-llen='4076:4099'>　　於見斗三以離體之極至明剛正當豐之世而上</span><br/>
<span class='tline' id='l186' data-llen='4099:4122'>　　六以隂柔極暗應之猶當晝而見斗後小星其暗</span><br/>
<span class='tline' id='l187' data-llen='4122:4149'><a onclick="displayPageImage('KR1a0074', 'WYG', '029-11a' );" name="029-11a" class="pb">[029-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4149:4172'>　　極矣斯人也豈可與共大事哉兊為右伏艮為肱</span><br/>
<span class='tline' id='l189' data-llen='4172:4195'>　　兊折之折右肱也上六暗極既不可以大事三若</span><br/>
<span class='tline' id='l190' data-llen='4195:4218'>　　從之必罹其咎故自折其右肱以示終不可用右</span><br/>
<span class='tline' id='l191' data-llen='4218:4241'>　　肱致用者也右肱折尚可用乎退居无能庶幾免</span><br/>
<span class='tline' id='l192' data-llen='4241:4246'>　　咎</span><br/>
<span class='tline' id='l193' data-llen='4246:4269'>九四豐其蔀日中見斗遇其夷主吉象曰豐其蔀位不</span><br/>
<span class='tline' id='l194' data-llen='4269:4288'>當也日中見斗幽不明也遇其夷主吉行也</span><br/>
<span class='tline' id='l195' data-llen='4288:4311'>　程子曰四雖陽剛為動之主又得大臣之位然以不</span><br/>
<span class='tline' id='l196' data-llen='4311:4338'><a onclick="displayPageImage('KR1a0074', 'WYG', '029-11b' );" name="029-11b" class="pb">[029-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4338:4361'>　中正遇隂暗柔弱之主豈能致豐大也故為豐其蔀</span><br/>
<span class='tline' id='l198' data-llen='4361:4384'>　蔀周圍掩蔽之物周圍則不大掩蔽則不明日中見</span><br/>
<span class='tline' id='l199' data-llen='4384:4407'>　斗當盛明之時反昏暗也夷主其等夷也相應故謂</span><br/>
<span class='tline' id='l200' data-llen='4407:4430'>　之主初四皆陽而居初是其德同又居相應之地故</span><br/>
<span class='tline' id='l201' data-llen='4430:4454'>　為夷主居大臣之位而得在下之賢以為之助則能致</span><br/>
<span class='tline' id='l202' data-llen='4454:4477'>　豐大乎曰在下者上有當位為之與在上者下有賢</span><br/>
<span class='tline' id='l203' data-llen='4477:4500'>　才為之助豈无益乎故吉也然而致天下之豐有君</span><br/>
<span class='tline' id='l204' data-llen='4500:4523'>　而後能也五隂柔居尊而震體无虚中巽順下賢之</span><br/>
<span class='tline' id='l205' data-llen='4523:4550'><a onclick="displayPageImage('KR1a0074', 'WYG', '029-12a' );" name="029-12a" class="pb">[029-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4550:4573'>　象下雖多賢亦將何為葢非陽剛中正不能致天下</span><br/>
<span class='tline' id='l207' data-llen='4573:4596'>　之豐也位不當謂以不中正居髙位所以暗而不能</span><br/>
<span class='tline' id='l208' data-llen='4596:4619'>　致豐日中見斗謂幽暗不能光明君隂柔而臣不中</span><br/>
<span class='tline' id='l209' data-llen='4619:4642'>　正故也陽剛相遇吉之行也下就於初故云行下求</span><br/>
<span class='tline' id='l210' data-llen='4642:4649'>　則為吉也</span><br/>
<span class='tline' id='l211' data-llen='4649:4672'>　朱子曰象與六二同夷等夷也謂初九也其占為當</span><br/>
<span class='tline' id='l212' data-llen='4672:4687'>　豐而遇暗主下就同德則吉也</span><br/>
<span class='tline' id='l213' data-llen='4687:4710'>　　愚曰四居震巽之中震巽為草掩蔽覆曖蔀也兊</span><br/>
<span class='tline' id='l214' data-llen='4710:4737'><a onclick="displayPageImage('KR1a0074', 'WYG', '029-12b' );" name="029-12b" class="pb">[029-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4737:4760'>　　有伏艮四應離初艮離為天文震動也其策七天</span><br/>
<span class='tline' id='l216' data-llen='4760:4783'>　　文動而七斗也離目為見九四處不當位如在蔀</span><br/>
<span class='tline' id='l217' data-llen='4783:4806'>　　中自蔽其明又上卦離體毁缺其幽而不明乃自</span><br/>
<span class='tline' id='l218' data-llen='4806:4829'>　　取之非二三比矣夷均也主四也夷主謂初也初</span><br/>
<span class='tline' id='l219' data-llen='4829:4852'>　　與四皆是陽為同德故曰夷主初四雖不應倘四</span><br/>
<span class='tline' id='l220' data-llen='4852:4875'>　　以同德之故行而遇初則亦吉何者四得以資其</span><br/>
<span class='tline' id='l221' data-llen='4875:4898'>　　明也故曰吉行行則吉也初曰往四曰行兩相求</span><br/>
<span class='tline' id='l222' data-llen='4898:4921'>　　而相遇曰配主就初而言也曰夷主就四而言也</span><br/>
<span class='tline' id='l223' data-llen='4921:4948'><a onclick="displayPageImage('KR1a0074', 'WYG', '029-13a' );" name="029-13a" class="pb">[029-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4948:4967'>六五來章有慶譽吉象曰六五之吉有慶也</span><br/>
<span class='tline' id='l225' data-llen='4967:4990'>　程子曰五以隂柔之才為豐之主固不能成其豐大</span><br/>
<span class='tline' id='l226' data-llen='4990:5013'>　若能來致在下章美之才而用之則有福慶復得美</span><br/>
<span class='tline' id='l227' data-llen='5013:5036'>　譽所謂吉也六二文明中正章美之才也為五者誠</span><br/>
<span class='tline' id='l228' data-llen='5036:5059'>　能致之在位而委任之可以致豐大之慶名譽之美</span><br/>
<span class='tline' id='l229' data-llen='5059:5082'>　故吉也章美之才主二而言然初與三四皆陽剛之</span><br/>
<span class='tline' id='l230' data-llen='5082:5105'>　才五能用賢則彚征矣二雖隂有文明中正之德大</span><br/>
<span class='tline' id='l231' data-llen='5105:5128'>　賢之在下者也五與二雖非隂陽正應在明動相資</span><br/>
<span class='tline' id='l232' data-llen='5128:5155'><a onclick="displayPageImage('KR1a0074', 'WYG', '029-13b' );" name="029-13b" class="pb">[029-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5155:5178'>　之時有相為用之義五若能來章則有慶譽而吉也</span><br/>
<span class='tline' id='l234' data-llen='5178:5201'>　然六五无虚已下賢之義聖人設此義以為教耳其</span><br/>
<span class='tline' id='l235' data-llen='5201:5225'>　所謂吉者可以有慶福及於天下也人君雖柔暗若能</span><br/>
<span class='tline' id='l236' data-llen='5225:5244'>　用賢才則可以為天下之福唯患不能耳</span><br/>
<span class='tline' id='l237' data-llen='5244:5267'>　朱子曰質雖柔暗若能來致天下之明則有慶譽而</span><br/>
<span class='tline' id='l238' data-llen='5267:5290'>　吉矣葢因其柔暗而設此以開之占者能如是則如</span><br/>
<span class='tline' id='l239' data-llen='5290:5296'>　其占矣</span><br/>
<span class='tline' id='l240' data-llen='5296:5319'>　　愚曰六二離之中爻有明德而含章者也六五能</span><br/>
<span class='tline' id='l241' data-llen='5319:5346'><a onclick="displayPageImage('KR1a0074', 'WYG', '029-14a' );" name="029-14a" class="pb">[029-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5346:5369'>　　不自尊屈已以來之則慶集於國家而譽歸於已</span><br/>
<span class='tline' id='l243' data-llen='5369:5392'>　　六五震體也其所以吉者以明動相資有得賢之</span><br/>
<span class='tline' id='l244' data-llen='5392:5398'>　　慶也</span><br/>
<span class='tline' id='l245' data-llen='5398:5421'>上六豐其屋蔀其家闚其戸閴其无人三嵗不覿凶象</span><br/>
<span class='tline' id='l246' data-llen='5421:5441'>曰豐其屋天際翔也闚其戸閴其无人自藏也</span><br/>
<span class='tline' id='l247' data-llen='5441:5464'>　程子曰六以隂柔之質而居豐之極處動之終其滿</span><br/>
<span class='tline' id='l248' data-llen='5464:5487'>　假躁動甚矣處豐大之時宜乎謙屈而處極髙致豐</span><br/>
<span class='tline' id='l249' data-llen='5487:5510'>　大之功在乎剛健而體隂柔當豐大之任在乎得時</span><br/>
<span class='tline' id='l250' data-llen='5510:5537'><a onclick="displayPageImage('KR1a0074', 'WYG', '029-14b' );" name="029-14b" class="pb">[029-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5537:5560'>　而不當位如上六者處无一當其凶可知豐其屋處</span><br/>
<span class='tline' id='l252' data-llen='5560:5583'>　太髙也蔀其家居不明也以隂柔居豐大而在无位</span><br/>
<span class='tline' id='l253' data-llen='5583:5606'>　之地乃髙亢昏暗自絶於人人誰與之故闚其戸閴</span><br/>
<span class='tline' id='l254' data-llen='5606:5629'>　其无人也至於三嵗之久而不知變其凶宜矣不覿</span><br/>
<span class='tline' id='l255' data-llen='5629:5652'>　謂尚不見人葢不變也六居卦終有變之義而不能</span><br/>
<span class='tline' id='l256' data-llen='5652:5675'>　遷是其才不能也六處豐大之極在上而自髙若飛</span><br/>
<span class='tline' id='l257' data-llen='5675:5698'>　翔於天際謂其髙大之甚闚其戸而无人者雖居豐</span><br/>
<span class='tline' id='l258' data-llen='5698:5721'>　大之極而實无位之地人以其昏暗自髙大故皆棄</span><br/>
<span class='tline' id='l259' data-llen='5721:5748'><a onclick="displayPageImage('KR1a0074', 'WYG', '029-15a' );" name="029-15a" class="pb">[029-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5748:5761'>　絶之自藏避而弗與親也</span><br/>
<span class='tline' id='l261' data-llen='5761:5784'>　朱子曰以隂柔居豐極處動終明極而反暗者也故</span><br/>
<span class='tline' id='l262' data-llen='5784:5807'>　為豐大其屋而反以自蔽之象无人不覿亦言障蔽</span><br/>
<span class='tline' id='l263' data-llen='5807:5816'>　之深其凶甚矣</span><br/>
<span class='tline' id='l264' data-llen='5816:5839'>　　愚曰自二至上有大壯體棟宇之象也震巽為草</span><br/>
<span class='tline' id='l265' data-llen='5839:5862'>　　蔀也上卦所以不明而暗者以上六也上六為暗</span><br/>
<span class='tline' id='l266' data-llen='5862:5885'>　　之主所以掩五四而失明者也上以柔暗之極不</span><br/>
<span class='tline' id='l267' data-llen='5885:5908'>　　知盈虚消息之理自以位髙處上而欲豐大其屋</span><br/>
<span class='tline' id='l268' data-llen='5908:5935'><a onclick="displayPageImage('KR1a0074', 'WYG', '029-15b' );" name="029-15b" class="pb">[029-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5935:5958'>　　至使屋楹翔於天際然物惡太盛盛則必虧上極</span><br/>
<span class='tline' id='l270' data-llen='5958:5981'>　　必變則豐其屋者乃所以蔀其家言家敗而草蔽</span><br/>
<span class='tline' id='l271' data-llen='5981:6004'>　　其家也曰闚其戸閴其无人者謂因家敗家人遁</span><br/>
<span class='tline' id='l272' data-llen='6004:6027'>　　逃鬼瞰其室閴乎其无人跡也曰三嵗不覿者謂</span><br/>
<span class='tline' id='l273' data-llen='6027:6050'>　　自此三嵗更不見有人到其家言敗之速也此所</span><br/>
<span class='tline' id='l274' data-llen='6050:6073'>　　謂中則昃盈則食不能宜日中者也其所以不能</span><br/>
<span class='tline' id='l275' data-llen='6073:6087'>　　宜日中者以處暗之極也</span><br/>
<span class='tline' id='l276' data-llen='6087:6097'>䷷<span class='krp-note'>艮下/離上</span></span><br/>
<span class='tline' id='l277' data-llen='6097:6124'><a onclick="displayPageImage('KR1a0074', 'WYG', '029-16a' );" name="029-16a" class="pb">[029-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6124:6147'>　程子曰序卦豐大也窮大者必失其居故受之以旅</span><br/>
<span class='tline' id='l279' data-llen='6147:6170'>　豐盛至於窮極則必失其所安旅所以次豐也為卦</span><br/>
<span class='tline' id='l280' data-llen='6170:6194'>　離上艮下山止而不遷火行而不居為違去不處之象</span><br/>
<span class='tline' id='l281' data-llen='6194:6209'>　故為旅也又麗乎外亦旅之象</span><br/>
<span class='tline' id='l282' data-llen='6209:6217'>旅小亨旅貞吉</span><br/>
<span class='tline' id='l283' data-llen='6217:6240'>　程子曰以卦才言也如卦之才可以小亨得旅之貞</span><br/>
<span class='tline' id='l284' data-llen='6240:6247'>　正而吉也</span><br/>
<span class='tline' id='l285' data-llen='6247:6270'>　朱子曰旅羇旅也山止於下火炎於上為去其所止</span><br/>
<span class='tline' id='l286' data-llen='6270:6297'><a onclick="displayPageImage('KR1a0074', 'WYG', '029-16b' );" name="029-16b" class="pb">[029-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6297:6320'>　而不處之象故為旅以六五得中於外而順乎上下</span><br/>
<span class='tline' id='l288' data-llen='6320:6343'>　之二陽艮止而離麗於明故其占可以小亨而能守</span><br/>
<span class='tline' id='l289' data-llen='6343:6366'>　其旅之正則吉旅非常居若可茍者然道无不在故</span><br/>
<span class='tline' id='l290' data-llen='6366:6380'>　自有其正而不可須臾離也</span><br/>
<span class='tline' id='l291' data-llen='6380:6403'>　　愚曰寓於兩間凡有形者莫非旅也天地旅於太</span><br/>
<span class='tline' id='l292' data-llen='6403:6426'>　　虚萬物旅於天地物无久居其所之理故有旅旅</span><br/>
<span class='tline' id='l293' data-llen='6426:6449'>　　客於外也旅无勢无權无親不足以成大事旅得</span><br/>
<span class='tline' id='l294' data-llen='6449:6472'>　　其道可以小亨窮不可以失義困不可以舍命而</span><br/>
<span class='tline' id='l295' data-llen='6472:6499'><a onclick="displayPageImage('KR1a0074', 'WYG', '029-17a' );" name="029-17a" class="pb">[029-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6499:6516'>　　客不可以貶損道德故曰旅貞吉</span><br/>
<span class='tline' id='l297' data-llen='6516:6539'>彖曰旅小亨柔得中乎外而順乎剛止而麗乎明是以</span><br/>
<span class='tline' id='l298' data-llen='6539:6554'>小亨旅貞吉也旅之時義大矣哉</span><br/>
<span class='tline' id='l299' data-llen='6554:6577'>　程子曰六上居五柔得中乎外也麗乎上下之剛順</span><br/>
<span class='tline' id='l300' data-llen='6577:6600'>　乎剛也下艮止上離麗止而麗於明也柔順而得在</span><br/>
<span class='tline' id='l301' data-llen='6600:6623'>　外之中所止能麗於明是以小亨得旅之貞正而吉</span><br/>
<span class='tline' id='l302' data-llen='6623:6646'>　也旅困之時非陽剛中正有助於下不能致大亨也</span><br/>
<span class='tline' id='l303' data-llen='6646:6669'>　所謂得在外之中中非一揆旅有旅之中也止麗於</span><br/>
<span class='tline' id='l304' data-llen='6669:6696'><a onclick="displayPageImage('KR1a0074', 'WYG', '029-17b' );" name="029-17b" class="pb">[029-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6696:6719'>　明明則不失時宜然後得處旅之道天下之事當隨</span><br/>
<span class='tline' id='l306' data-llen='6719:6739'>　時各適其宜而旅為難處故稱其時義之大</span><br/>
<span class='tline' id='l307' data-llen='6739:6762'>　　愚曰彖以柔得中乎外而順乎剛止而麗乎明釋</span><br/>
<span class='tline' id='l308' data-llen='6762:6785'>　　繇辭者何旅否變也變否六三之柔而居乎五失</span><br/>
<span class='tline' id='l309' data-llen='6785:6808'>　　其所居而在外旅也然柔得中而能順乎上下之</span><br/>
<span class='tline' id='l310' data-llen='6808:6831'>　　剛不為二剛所掩而小者亨此以上卦六五言旅</span><br/>
<span class='tline' id='l311' data-llen='6831:6854'>　　也變否九五之剛而居於三九居三雖未為失所</span><br/>
<span class='tline' id='l312' data-llen='6854:6877'>　　然自五而反下猶為旅也剛居三成艮艮止也以</span><br/>
<span class='tline' id='l313' data-llen='6877:6904'><a onclick="displayPageImage('KR1a0074', 'WYG', '029-18a' );" name="029-18a" class="pb">[029-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6904:6927'>　　艮之止而附麗乎離之明所以為貞而獲吉也此</span><br/>
<span class='tline' id='l315' data-llen='6927:6950'>　　以下卦九三言旅也能順剛能麗明是以小亨是</span><br/>
<span class='tline' id='l316' data-llen='6950:6973'>　　以貞吉旅貞吉繇辭語脉不與小亨接故兩言旅</span><br/>
<span class='tline' id='l317' data-llen='6973:6981'>　　各一義也</span><br/>
<span class='tline' id='l318' data-llen='6981:7001'>象曰山上有火旅君子以明慎用刑而不留獄</span><br/>
<span class='tline' id='l319' data-llen='7001:7024'>　程子曰火之在髙明无不照君子觀明照之象則以</span><br/>
<span class='tline' id='l320' data-llen='7024:7047'>　明慎用刑明不可恃故戒於慎明而止亦慎象觀火</span><br/>
<span class='tline' id='l321' data-llen='7047:7070'>　行不處之象則不留獄獄者不得已而設民有罪而</span><br/>
<span class='tline' id='l322' data-llen='7070:7097'><a onclick="displayPageImage('KR1a0074', 'WYG', '029-18b' );" name="029-18b" class="pb">[029-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7097:7108'>　入豈可留滯淹久也</span><br/>
<span class='tline' id='l324' data-llen='7108:7122'>　朱子曰慎刑如山不留如火</span><br/>
<span class='tline' id='l325' data-llen='7122:7134'>初六旅瑣瑣斯其所取災</span><br/>
<span class='tline' id='l326' data-llen='7134:7157'>　程子曰六以隂柔在旅之時處於卑下是柔弱之人</span><br/>
<span class='tline' id='l327' data-llen='7157:7180'>　處旅困而在卑賤所存汚下者也志卑之人既處旅</span><br/>
<span class='tline' id='l328' data-llen='7180:7203'>　困鄙猥瑣細無所不至乃其所以致悔辱取災咎也</span><br/>
<span class='tline' id='l329' data-llen='7203:7226'>　瑣瑣猥細之狀當旅困之時才質如是上雖有援无</span><br/>
<span class='tline' id='l330' data-llen='7226:7249'>　能為也四陽性而離體亦非就下者也又在旅與他</span><br/>
<span class='tline' id='l331' data-llen='7249:7276'><a onclick="displayPageImage('KR1a0074', 'WYG', '029-19a' );" name="029-19a" class="pb">[029-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7276:7288'>　卦為大臣之位者異矣</span><br/>
<span class='tline' id='l333' data-llen='7288:7310'>　朱子曰當旅之時以隂柔居下位故其象占如此</span><br/>
<span class='tline' id='l334' data-llen='7310:7321'>象曰旅瑣瑣志窮災也</span><br/>
<span class='tline' id='l335' data-llen='7321:7345'>　程子曰志意窮迫葢自取災也災𤯝對言則有分獨</span><br/>
<span class='tline' id='l336' data-llen='7345:7354'>　言則謂災患耳</span><br/>
<span class='tline' id='l337' data-llen='7354:7368'>六二旅即次懐其資得童僕貞</span><br/>
<span class='tline' id='l338' data-llen='7368:7391'>　程子曰二有柔順中正之德柔順則衆與之中正則</span><br/>
<span class='tline' id='l339' data-llen='7391:7414'>　處不失當故能保其所有童僕亦盡其忠信雖不若</span><br/>
<span class='tline' id='l340' data-llen='7414:7441'><a onclick="displayPageImage('KR1a0074', 'WYG', '029-19b' );" name="029-19b" class="pb">[029-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7441:7464'>　五有文明之德上下之助亦處旅之善者也次舍旅</span><br/>
<span class='tline' id='l342' data-llen='7464:7487'>　所安也財貨旅所資也童僕旅所賴也得就次舍懐</span><br/>
<span class='tline' id='l343' data-llen='7487:7510'>　畜其資財又得童僕之貞良旅之善也柔弱在下者</span><br/>
<span class='tline' id='l344' data-llen='7510:7533'>　童也强壯處外者僕也二柔順中正故得内外之心</span><br/>
<span class='tline' id='l345' data-llen='7533:7556'>　在旅所親比者童僕也不云吉者旅遇之際得免於</span><br/>
<span class='tline' id='l346' data-llen='7556:7565'>　災厲則已善矣</span><br/>
<span class='tline' id='l347' data-llen='7565:7588'>　朱子曰即次則安懐資則裕得其童僕之貞信則无</span><br/>
<span class='tline' id='l348' data-llen='7588:7611'>　欺而有賴旅之最吉者也二有柔順中正之德故其</span><br/>
<span class='tline' id='l349' data-llen='7611:7638'><a onclick="displayPageImage('KR1a0074', 'WYG', '029-20a' );" name="029-20a" class="pb">[029-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7638:7645'>　象占如此</span><br/>
<span class='tline' id='l351' data-llen='7645:7657'>象曰得童僕貞終无尤也</span><br/>
<span class='tline' id='l352' data-llen='7657:7680'>　程子曰羇旅之人所賴者童僕也既得童僕之忠貞</span><br/>
<span class='tline' id='l353' data-llen='7680:7688'>　終无尤悔矣</span><br/>
<span class='tline' id='l354' data-llen='7688:7702'>九三旅焚其次喪其童僕貞厲</span><br/>
<span class='tline' id='l355' data-llen='7702:7725'>　程子曰處旅之道以柔順謙下為先三剛而不中又</span><br/>
<span class='tline' id='l356' data-llen='7725:7748'>　居下體之上與艮之上有自髙之象在旅而過剛自</span><br/>
<span class='tline' id='l357' data-llen='7748:7771'>　髙致困災之道也自髙則不順於上故上不與而焚</span><br/>
<span class='tline' id='l358' data-llen='7771:7798'><a onclick="displayPageImage('KR1a0074', 'WYG', '029-20b' );" name="029-20b" class="pb">[029-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7798:7822'>　其次失所安也上離為焚象過剛則暴下故下離而喪</span><br/>
<span class='tline' id='l360' data-llen='7822:7845'>　其童僕之貞信謂失其心也如此則危厲之道也旅</span><br/>
<span class='tline' id='l361' data-llen='7845:7868'>　焚失其次舍亦以困傷矣以旅之時而與下之道如</span><br/>
<span class='tline' id='l362' data-llen='7868:7891'>　此義當喪也在旅而以過剛自髙待下必喪其忠貞</span><br/>
<span class='tline' id='l363' data-llen='7891:7912'>　謂失其心也在旅而失其童僕之心為可危也</span><br/>
<span class='tline' id='l364' data-llen='7912:7935'>　朱子曰過剛不中居下之上故其象占如此喪其童</span><br/>
<span class='tline' id='l365' data-llen='7935:7955'>　僕則不止於失其心矣故貞字連下句為義</span><br/>
<span class='tline' id='l366' data-llen='7955:7978'>　　愚曰九三處艮之上所謂止而麗乎明者也然離</span><br/>
<span class='tline' id='l367' data-llen='7978:8005'><a onclick="displayPageImage('KR1a0074', 'WYG', '029-21a' );" name="029-21a" class="pb">[029-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8005:8028'>　　火迫近故有焚次之象諸儒多以九三為處旅不</span><br/>
<span class='tline' id='l369' data-llen='8028:8051'>　　善是不然九三葢處旅之不幸未見其不善也何</span><br/>
<span class='tline' id='l370' data-llen='8051:8074'>　　者三以剛正而麗明本是正當分曉底人而次焚</span><br/>
<span class='tline' id='l371' data-llen='8074:8097'>　　僕喪羇旅之不幸也兊為毁傷既焚次主安得不</span><br/>
<span class='tline' id='l372' data-llen='8097:8120'>　　傷主傷而童僕死之僕可謂能以正處危厲矣聖</span><br/>
<span class='tline' id='l373' data-llen='8120:8143'>　　人曰僕所以死正者以九三在旅能與下相比其</span><br/>
<span class='tline' id='l374' data-llen='8143:8166'>　　主既義宜僕之喪而得其死力也主不失義僕不</span><br/>
<span class='tline' id='l375' data-llen='8166:8189'>　　失正九三非不善處旅也其焚次喪僕九三之不</span><br/>
<span class='tline' id='l376' data-llen='8189:8216'><a onclick="displayPageImage('KR1a0074', 'WYG', '029-21b' );" name="029-21b" class="pb">[029-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8216:8230'>　　幸也二隂在下故曰與下</span><br/>
<span class='tline' id='l378' data-llen='8230:8253'>九四旅於處得其資斧我心不快象曰旅於處未得位</span><br/>
<span class='tline' id='l379' data-llen='8253:8264'>也得其資斧心未快也</span><br/>
<span class='tline' id='l380' data-llen='8264:8287'>　程子曰四陽剛雖不居中而處柔在上體之下有用</span><br/>
<span class='tline' id='l381' data-llen='8287:8310'>　柔能下之象得旅之宜也以剛明之才為五所與為</span><br/>
<span class='tline' id='l382' data-llen='8310:8333'>　初所應在旅之善者也然四非正位故雖得其處止</span><br/>
<span class='tline' id='l383' data-llen='8333:8356'>　不若二之就次舍也有剛明之才為上下所與乃旅</span><br/>
<span class='tline' id='l384' data-llen='8356:8379'>　而得貨財之資器用之利也雖在旅為善然上无剛</span><br/>
<span class='tline' id='l385' data-llen='8379:8406'><a onclick="displayPageImage('KR1a0074', 'WYG', '029-22a' );" name="029-22a" class="pb">[029-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8406:8429'>　陽之與下唯隂柔之應故不能伸其才行其志其心</span><br/>
<span class='tline' id='l387' data-llen='8429:8452'>　不快也云我者據四而言四以近君為當位在旅五</span><br/>
<span class='tline' id='l388' data-llen='8452:8475'>　不取君義故四為未得位也曰然則以九居四不正</span><br/>
<span class='tline' id='l389' data-llen='8475:8498'>　為有咎矣曰以剛居柔旅之宜也九以陽明之才欲</span><br/>
<span class='tline' id='l390' data-llen='8498:8521'>　得時而行其志故雖得資斧於旅為善其心志未快</span><br/>
<span class='tline' id='l391' data-llen='8521:8525'>　也</span><br/>
<span class='tline' id='l392' data-llen='8525:8548'>　朱子曰以陽居隂處上之下用柔能下故其象占如</span><br/>
<span class='tline' id='l393' data-llen='8548:8571'>　此然非其正位又上无剛陽之與下唯隂柔之應故</span><br/>
<span class='tline' id='l394' data-llen='8571:8598'><a onclick="displayPageImage('KR1a0074', 'WYG', '029-22b' );" name="029-22b" class="pb">[029-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8598:8608'>　其心有所不快也</span><br/>
<span class='tline' id='l396' data-llen='8608:8631'>　　愚曰此爻資斧亦因離象而言離為蠃貝資也離</span><br/>
<span class='tline' id='l397' data-llen='8631:8654'>　　為兵巽木貫之斧也九四居上卦之下近文明之</span><br/>
<span class='tline' id='l398' data-llen='8654:8677'>　　君進不為亢退不為卑故在旅而於處進於次矣</span><br/>
<span class='tline' id='l399' data-llen='8677:8700'>　　非惟得資又且得斧斷制矣四之心何以不快也</span><br/>
<span class='tline' id='l400' data-llen='8700:8723'>　　曰九剛徳而居隂位非其正也夫德以位行位以</span><br/>
<span class='tline' id='l401' data-llen='8723:8746'>　　正定居非正位而能行正道者无之是以君子不</span><br/>
<span class='tline' id='l402' data-llen='8746:8769'>　　處也齊景公待孔子以季孟之間孔子曰吾老矣</span><br/>
<span class='tline' id='l403' data-llen='8769:8796'><a onclick="displayPageImage('KR1a0074', 'WYG', '029-23a' );" name="029-23a" class="pb">[029-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8796:8819'>　　不能用宣王養孟子以萬鍾之禄孟子曰久於齊</span><br/>
<span class='tline' id='l405' data-llen='8819:8835'>　　非我志聖賢之處旅豈茍然哉</span><br/>
<span class='tline' id='l406' data-llen='8835:8857'>六五射雉一矢亡終以譽命象曰終以譽命上逮也</span><br/>
<span class='tline' id='l407' data-llen='8857:8880'>　程子曰六五有文明柔順之德處得中道而上下與</span><br/>
<span class='tline' id='l408' data-llen='8880:8903'>　之處旅之至善者也人之處旅能合文明之道可謂</span><br/>
<span class='tline' id='l409' data-llen='8903:8926'>　善矣羇旅之人動而或失則困辱隨之動而无失然</span><br/>
<span class='tline' id='l410' data-llen='8926:8949'>　後為善離為雉文明之物射雉謂取則於文明之道</span><br/>
<span class='tline' id='l411' data-llen='8949:8972'>　而必合如射雉一矢而亡之發无不中則終能致譽</span><br/>
<span class='tline' id='l412' data-llen='8972:8999'><a onclick="displayPageImage('KR1a0074', 'WYG', '029-23b' );" name="029-23b" class="pb">[029-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8999:9022'>　命也譽令聞也命福禄也五居文明之位有文明之</span><br/>
<span class='tline' id='l414' data-llen='9022:9045'>　德故動必中文明之道也五君位人君无旅旅則失</span><br/>
<span class='tline' id='l415' data-llen='9045:9068'>　位故不取君義有文明柔順之德則上下與之逮與</span><br/>
<span class='tline' id='l416' data-llen='9068:9091'>　也能順承於上而上與之為上所逮也在上而得乎</span><br/>
<span class='tline' id='l417' data-llen='9091:9114'>　下為下所逮也在旅而上下與之所以致譽命也旅</span><br/>
<span class='tline' id='l418' data-llen='9114:9137'>　者困而未得所安之時也終以譽命終當致譽命也</span><br/>
<span class='tline' id='l419' data-llen='9137:9159'>　已譽命則非旅也困而親寡則為旅不必在外也</span><br/>
<span class='tline' id='l420' data-llen='9159:9182'>　朱子曰雉文明之物離之象也六五柔順文明又得</span><br/>
<span class='tline' id='l421' data-llen='9182:9209'><a onclick="displayPageImage('KR1a0074', 'WYG', '029-24a' );" name="029-24a" class="pb">[029-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9209:9232'>　中道為離之主故得此爻者為射雉之象雖不无亡</span><br/>
<span class='tline' id='l423' data-llen='9232:9248'>　矢之費而所喪不多終有譽命也</span><br/>
<span class='tline' id='l424' data-llen='9248:9271'>　　愚曰六五君位也君不可以旅也而言其義六五</span><br/>
<span class='tline' id='l425' data-llen='9271:9294'>　　之旅其終也復得人譽受天命則以柔得中乎外</span><br/>
<span class='tline' id='l426' data-llen='9294:9317'>　　而順乎剛離為雉文明之物人文也當其旅也六</span><br/>
<span class='tline' id='l427' data-llen='9317:9340'>　　五不敢以文明自居曰吾一矢之无有而何以得</span><br/>
<span class='tline' id='l428' data-llen='9340:9363'>　　雉所以順乎衆剛以為之矢也然後人皆譽之曰</span><br/>
<span class='tline' id='l429' data-llen='9363:9386'>　　上能屈已虚心以逮下我不可不盡吾力焉而使</span><br/>
<span class='tline' id='l430' data-llen='9386:9413'><a onclick="displayPageImage('KR1a0074', 'WYG', '029-24b' );" name="029-24b" class="pb">[029-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9413:9436'>　　吾君旅於外可乎唐德宗奉天之狩陸贄告之以</span><br/>
<span class='tline' id='l432' data-llen='9436:9459'>　　下罪己之語而人心感悦天命復歸此之謂終以</span><br/>
<span class='tline' id='l433' data-llen='9459:9482'>　　譽命也德宗平時自以為文能致理明能察物威</span><br/>
<span class='tline' id='l434' data-llen='9482:9505'>　　能肅下今皆黜去其所有而无之然後人心復恱</span><br/>
<span class='tline' id='l435' data-llen='9505:9519'>　　天命復歸以上逮下故也</span><br/>
<span class='tline' id='l436' data-llen='9519:9541'>上九鳥焚其巢旅人先笑後號咷喪牛於易凶象曰</span><br/>
<span class='tline' id='l437' data-llen='9541:9560'>以旅在上其義焚也喪牛於易終莫之聞也</span><br/>
<span class='tline' id='l438' data-llen='9560:9583'>　程子曰鳥飛騰處髙者也上九剛不中而處最髙又</span><br/>
<span class='tline' id='l439' data-llen='9583:9610'><a onclick="displayPageImage('KR1a0074', 'WYG', '029-25a' );" name="029-25a" class="pb">[029-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9610:9633'>　離體其亢可知故取鳥象在旅之時謙降柔和乃可</span><br/>
<span class='tline' id='l441' data-llen='9633:9656'>　自保而過剛自髙失其所安宜矣巢鳥所安止焚其</span><br/>
<span class='tline' id='l442' data-llen='9656:9679'>　巢失其所安无所止也在離上為焚象陽剛自處於</span><br/>
<span class='tline' id='l443' data-llen='9679:9702'>　至髙始快其意故先笑既而失安莫與故號咷輕易</span><br/>
<span class='tline' id='l444' data-llen='9702:9725'>　以喪其順德所以凶也牛順物喪牛於易謂忽易以</span><br/>
<span class='tline' id='l445' data-llen='9725:9748'>　失其順也離火性上為躁易之象上承鳥焚其巢故</span><br/>
<span class='tline' id='l446' data-llen='9748:9771'>　更加旅人字不云旅人則是鳥笑哭也以旅在上而</span><br/>
<span class='tline' id='l447' data-llen='9771:9794'>　以尊位自處豈能保其居其義當有焚巢之事方以</span><br/>
<span class='tline' id='l448' data-llen='9794:9821'><a onclick="displayPageImage('KR1a0074', 'WYG', '029-25b' );" name="029-25b" class="pb">[029-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9821:9844'>　極剛自髙為得志而笑不知喪其順德於躁易是終</span><br/>
<span class='tline' id='l450' data-llen='9844:9867'>　莫之聞謂終不自聞知也使自覺知則不至於極而</span><br/>
<span class='tline' id='l451' data-llen='9867:9890'>　號咷矣陽剛不中而處極困有髙亢躁動之象而火</span><br/>
<span class='tline' id='l452' data-llen='9890:9900'>　復炎上則又甚焉</span><br/>
<span class='tline' id='l453' data-llen='9900:9923'>　朱子曰上九過剛處旅之上離之極驕而不順凶之</span><br/>
<span class='tline' id='l454' data-llen='9923:9934'>　道也故其象占如此</span><br/>
<span class='tline' id='l455' data-llen='9934:9957'>　　愚曰離為飛鳥九動變六成震震為竹葦巽為木</span><br/>
<span class='tline' id='l456' data-llen='9957:9979'>　　鳥隠其中巢也三下卦之上亢之亢也故變次</span><br/>
<span class='tline' id='l457' data-llen='9979:10006'><a onclick="displayPageImage('KR1a0074', 'WYG', '029-26a' );" name="029-26a" class="pb">[029-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10006:10029'>　　稱巢以象其髙上九處旅而位髙亢豈其所宜巽</span><br/>
<span class='tline' id='l459' data-llen='10029:10052'>　　木離火以焚其巢失其所也夫羇旅之人一旦髙</span><br/>
<span class='tline' id='l460' data-llen='10052:10075'>　　位曷勝其喜故旅人先笑也樂不知戒禍至而泣</span><br/>
<span class='tline' id='l461' data-llen='10075:10098'>　　故後號咷也卦離目動震有聲笑也兊澤流於目</span><br/>
<span class='tline' id='l462' data-llen='10098:10121'>　　巽號出於口號咷也上六變上二畫成坤坤為牛</span><br/>
<span class='tline' id='l463' data-llen='10121:10144'>　　上六髙亢不變坤象隠喪牛也易只作疆埸之易</span><br/>
<span class='tline' id='l464' data-llen='10144:10167'>　　牛資之大者上有其牛不知保守喪於疆埸雖有</span><br/>
<span class='tline' id='l465' data-llen='10167:10190'>　　告者聵然不聞剛愎之至也離伏坎坎為耳坎耳</span><br/>
<span class='tline' id='l466' data-llen='10190:10217'><a onclick="displayPageImage('KR1a0074', 'WYG', '029-26b' );" name="029-26b" class="pb">[029-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10217:10240'>　　伏不聞也處旅惡髙而尤忌太髙所以三與上相</span><br/>
<span class='tline' id='l468' data-llen='10240:10258'>　　似而上之焚巢尤凶於三之焚次也</span><br/>
<span class='tline' id='l469' data-llen='10258:10261'>　</span><br/>
<span class='tline' id='l470' data-llen='10261:10264'>　</span><br/>
<span class='tline' id='l471' data-llen='10264:10267'>　</span><br/>
<span class='tline' id='l472' data-llen='10267:10270'>　</span><br/>
<span class='tline' id='l473' data-llen='10270:10273'>　</span><br/>
<span class='tline' id='l474' data-llen='10273:10288'>　周易程朱傳義折衷卷二十九</span><br/>
</p>
<p><br/>
</p>
  </div>
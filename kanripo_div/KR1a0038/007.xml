<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0038', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　周易玩辭卷七</span>
<span class='tline' id='l10' data-llen='198:218'>　　　　　　　　　　　宋　項安世　述</span>
<span class='tline' id='l11' data-llen='218:229'>䷞咸<span class='krp-note'>艮下/兊上</span></span>
<span class='tline' id='l12' data-llen='229:236'>　　　脢字</span>
<span class='tline' id='l13' data-llen='236:259'>查許國氏學於陸佃謂脢在口下心上即喉中之梅核</span>
<span class='tline' id='l14' data-llen='259:282'>今謂之三思臺者是也安世按喉中之核亦不能自思</span>
<span class='tline' id='l15' data-llen='282:294'>則亦與脊肉同為无思爾</span>
<span class='tline' id='l16' data-llen='294:320'><a onclick="displayPageImage('KR1a0038', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='320:328'>　　　上下經</span>
<span class='tline' id='l18' data-llen='328:351'>上經首乾坤終坎離乾坤者男女之正體坎離者男女</span>
<span class='tline' id='l19' data-llen='351:374'>之正用也下經首咸恒終既濟未濟咸恒者體之合也</span>
<span class='tline' id='l20' data-llen='374:396'>既濟未濟者用之交也故上經為男女下經為夫婦</span>
<span class='tline' id='l21' data-llen='396:403'>　　　咸恒</span>
<span class='tline' id='l22' data-llen='403:426'>咸曰觀其所感而天地萬物之情可見矣恒曰觀具所</span>
<span class='tline' id='l23' data-llen='426:449'>恒而天地萬物之情可見矣隂陽之情惟感與常而已</span>
<span class='tline' id='l24' data-llen='449:465'>往来无窮者感也相續不已者常也</span>
<span class='tline' id='l25' data-llen='465:491'><a onclick="displayPageImage('KR1a0038', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='491:499'>　　　止而説</span>
<span class='tline' id='l27' data-llen='499:522'>動而相説則有相随之義止而相說則有相感之義男</span>
<span class='tline' id='l28' data-llen='522:545'>有室女有家止於禮而相說所以為夫婦也若動而相</span>
<span class='tline' id='l29' data-llen='545:568'>說則踰牆鑚穴豈夫婦之道哉此咸之所以為取女吉</span>
<span class='tline' id='l30' data-llen='568:571'>也</span>
<span class='tline' id='l31' data-llen='571:577'>　　　彖</span>
<span class='tline' id='l32' data-llen='577:600'>柔上而剛下二氣感應以相與亨也止而說利貞也男</span>
<span class='tline' id='l33' data-llen='600:623'>下女示取女之吉也九三上六二爻艮兊二卦皆柔上</span>
<span class='tline' id='l34' data-llen='623:649'><a onclick="displayPageImage('KR1a0038', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='649:672'>剛下之象山澤相感六爻相應皆二氣感應之象恒卦</span>
<span class='tline' id='l36' data-llen='672:695'>亦雷風相與剛柔皆應而不為感者雷風以聲與氣相</span>
<span class='tline' id='l37' data-llen='695:710'>輔而行非若山澤專以氣相感也</span>
<span class='tline' id='l38' data-llen='710:719'>　　　以虚受人</span>
<span class='tline' id='l39' data-llen='719:742'>人知山之實而不知山之虚澤氣上升而山受之此其</span>
<span class='tline' id='l40' data-llen='742:765'>所謂虚也惟聖人知之故以虚受而法其象艮象下虚</span>
<span class='tline' id='l41' data-llen='765:771'>兊象上逹</span>
<span class='tline' id='l42' data-llen='771:781'>　　　初六　上六</span>
<span class='tline' id='l43' data-llen='781:807'><a onclick="displayPageImage('KR1a0038', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='807:830'>初上皆不言凶悔吝者當感之時柔在内者必應於外</span>
<span class='tline' id='l45' data-llen='830:853'>柔在外者必說於内皆其常理又所應皆正非妄感也</span>
<span class='tline' id='l46' data-llen='853:876'>故无凶悔諸儒謂滕口説為鄙之非也若鄙之則為吝</span>
<span class='tline' id='l47' data-llen='876:899'>矣事自有當用口說之時凡訓誥誓命皆口說也滕字</span>
<span class='tline' id='l48' data-llen='899:922'>虞翻本作騰蓋傳布之義書所謂播告之脩也但專恃</span>
<span class='tline' id='l49' data-llen='922:935'>口說亦不為美故不得言吉</span>
<span class='tline' id='l50' data-llen='935:943'>　　　輔頰舌</span>
<span class='tline' id='l51' data-llen='943:966'>咸上艮五皆以輔為象聖人懼其无别也咸曰頰舌見</span>
<span class='tline' id='l52' data-llen='966:992'><a onclick="displayPageImage('KR1a0038', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='992:1014'>其動也艮曰言有序見其靜也頰舌二字當自為句</span>
<span class='tline' id='l54' data-llen='1014:1024'>　　　六二　九三</span>
<span class='tline' id='l55' data-llen='1024:1047'>九三随人為吝六二隨人雖凶而吉者三剛故吝而不</span>
<span class='tline' id='l56' data-llen='1047:1070'>改二順故改而不害也三與上相感者也上性説三性</span>
<span class='tline' id='l57' data-llen='1070:1093'>執彼以口說我我執而随之遂往而不可回故謂之吝</span>
<span class='tline' id='l58' data-llen='1093:1116'>二與五相感者也五為脊肉於人无感而二以腓肉自</span>
<span class='tline' id='l59' data-llen='1116:1139'>動而求之失中䘮正而无得於外安得不凶然二性本</span>
<span class='tline' id='l60' data-llen='1139:1162'>順非固執之人若還居其位中正復全則雖凶而可吉</span>
<span class='tline' id='l61' data-llen='1162:1188'><a onclick="displayPageImage('KR1a0038', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1188:1211'>也三上自否變而成咸若往随上則復為否所以吝也</span>
<span class='tline' id='l63' data-llen='1211:1232'>二動則成大過不動則復為咸所以雖凶而吉也</span>
<span class='tline' id='l64' data-llen='1232:1239'>　　　九四</span>
<span class='tline' id='l65' data-llen='1239:1262'>感在心者也拇腓股皆非所當感脢輔頰舌皆不足以</span>
<span class='tline' id='l66' data-llen='1262:1285'>感故特加咸字以明之九四咸之所也故不假言咸而</span>
<span class='tline' id='l67' data-llen='1285:1308'>言咸之道貞一而无悔者未感之初也憧憧往来各以</span>
<span class='tline' id='l68' data-llen='1308:1331'>其類而從其思者既感之後也未感之初未有利害既</span>
<span class='tline' id='l69' data-llen='1331:1354'>感之後能如其初之貞於至一而无欲以撓之則明通</span>
<span class='tline' id='l70' data-llen='1354:1380'><a onclick="displayPageImage('KR1a0038', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1380:1403'>公溥萬物化生而天下和平矣如其未也雖三剛三柔</span>
<span class='tline' id='l72' data-llen='1403:1426'>上下往来皆以正應相從感則感矣終未得為光大也</span>
<span class='tline' id='l73' data-llen='1426:1436'>　　　九四　九五</span>
<span class='tline' id='l74' data-llen='1436:1459'>四與五皆在上體其尊相近故分主心脊之事五官之</span>
<span class='tline' id='l75' data-llen='1459:1482'>治皆主於心以九四當之五蔵之絡皆係於背以九五</span>
<span class='tline' id='l76' data-llen='1482:1505'>當之四居上下之交有往來之象故為思而在心五以</span>
<span class='tline' id='l77' data-llen='1505:1528'>剛居四之外故為脢而在背心有思則有得失故必貞</span>
<span class='tline' id='l78' data-llen='1528:1551'>而後悔亡脢无所思故无悔志末者末即无也言无所</span>
<span class='tline' id='l79' data-llen='1551:1577'><a onclick="displayPageImage('KR1a0038', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1577:1586'>志非淺末之末也</span>
<span class='tline' id='l81' data-llen='1586:1593'>　　　六爻</span>
<span class='tline' id='l82' data-llen='1593:1616'>初以柔在下體之始故為拇不為趾者趾剛而止不受</span>
<span class='tline' id='l83' data-llen='1616:1639'>感也二以柔在下體之中故為腓不為脛者脛亦剛也</span>
<span class='tline' id='l84' data-llen='1639:1662'>三以剛在下體之上故為股柔在下而從應固其所也</span>
<span class='tline' id='l85' data-llen='1662:1685'>柔在中則可以上下故有凶有吉剛在上而亦不能處</span>
<span class='tline' id='l86' data-llen='1685:1708'>則其志卑下无可言矣四在三陽之中為心上在兊之</span>
<span class='tline' id='l87' data-llen='1708:1731'>上為口五在心之上與口之下上不為言下不為思故</span>
<span class='tline' id='l88' data-llen='1731:1757'><a onclick="displayPageImage('KR1a0038', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1757:1780'>靜而為脢四在内而柔為心三在外而剛為脢脢即膂</span>
<span class='tline' id='l90' data-llen='1780:1798'>也下三爻皆感於人上三爻皆感人者也</span>
<span class='tline' id='l91' data-llen='1798:1807'>　　　亦不處也</span>
<span class='tline' id='l92' data-llen='1807:1830'>九三小象亦不處也亦字亦上文也古者六爻小象自</span>
<span class='tline' id='l93' data-llen='1830:1853'>為一篇故接六二之小象而亦之言腓之柔固不能自</span>
<span class='tline' id='l94' data-llen='1853:1869'>處而股之剛亦復如之則為可吝也</span>
<span class='tline' id='l95' data-llen='1869:1880'>䷟恒<span class='krp-note'>巽下/震上</span></span>
<span class='tline' id='l96' data-llen='1880:1886'>　　　彖</span>
<span class='tline' id='l97' data-llen='1886:1912'><a onclick="displayPageImage('KR1a0038', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='1912:1935'>剛上柔下其分正也雷風相與其情通也巽而動剛柔</span>
<span class='tline' id='l99' data-llen='1935:1958'>皆應循理而行内外應之其事順也有是三者足以乆</span>
<span class='tline' id='l100' data-llen='1958:1981'>矣此卦之所以為恒也亨者以此而亨无咎者以此而</span>
<span class='tline' id='l101' data-llen='1981:2004'>无咎利貞者利固守此也故曰恒亨无咎利貞久於其</span>
<span class='tline' id='l102' data-llen='2004:2027'>道也其道即上三者可乆之道也乆非其道則有咎矣</span>
<span class='tline' id='l103' data-llen='2027:2050'>行何由而亨守何由而利哉守常者多不通多失之過</span>
<span class='tline' id='l104' data-llen='2050:2073'>多不利於行故此彖歴言之猶損之无咎可貞利有攸</span>
<span class='tline' id='l105' data-llen='2073:2077'>往也</span>
<span class='tline' id='l106' data-llen='2077:2103'><a onclick="displayPageImage('KR1a0038', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2103:2110'>　　　利貞</span>
<span class='tline' id='l108' data-llen='2110:2133'>恒之彖以貞為利而爻辭皆不利於貞者彖論卦徳爻</span>
<span class='tline' id='l109' data-llen='2133:2156'>各言其位也卦得其道故當以貞守之爻多不正正者</span>
<span class='tline' id='l110' data-llen='2156:2170'>又不得中皆失其道不可貞也</span>
<span class='tline' id='l111' data-llen='2170:2179'>　　　利有攸往</span>
<span class='tline' id='l112' data-llen='2179:2202'>聖人懼愎者之以執為乆也故曰恒亨无咎利貞乆於</span>
<span class='tline' id='l113' data-llen='2202:2225'>其道也明所乆在道非妄執也又懼暗者不知道之所</span>
<span class='tline' id='l114' data-llen='2225:2248'>在也故曰天地之道恒乆而不已也利有攸往終則有</span>
<span class='tline' id='l115' data-llen='2248:2274'><a onclick="displayPageImage('KR1a0038', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2274:2297'>始也明道在不已所以能乆也已者止也止則廢廢則</span>
<span class='tline' id='l117' data-llen='2297:2320'>不乆矣書曰終始惟一時乃日新惟日新不已然後能</span>
<span class='tline' id='l118' data-llen='2320:2343'>終始惟一也日月得天而能乆照天即道也四時變化</span>
<span class='tline' id='l119' data-llen='2343:2366'>而能乆成變化即不已也日月得天以一日言四時變</span>
<span class='tline' id='l120' data-llen='2366:2389'>化以一嵗言天形一日一周而日月因之以迭照故曰</span>
<span class='tline' id='l121' data-llen='2389:2411'>得天天氣一嵗四變而四時因之以成嵗故曰變化</span>
<span class='tline' id='l122' data-llen='2411:2425'>　　　乆於其道　立不易方</span>
<span class='tline' id='l123' data-llen='2425:2448'>乆於其道道之所在則乆焉非執一也立不易方方之</span>
<span class='tline' id='l124' data-llen='2448:2474'><a onclick="displayPageImage('KR1a0038', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2474:2497'>所在則立焉非一方也道者理之㑹通也方者義之所</span>
<span class='tline' id='l126' data-llen='2497:2520'>在也非其道也非其義也頃刻不可居也奈何乆立而</span>
<span class='tline' id='l127' data-llen='2520:2543'>不易乎股能立足能移今足反在上股反在下故為立</span>
<span class='tline' id='l128' data-llen='2543:2549'>而不為移</span>
<span class='tline' id='l129' data-llen='2549:2558'>　　　浚恒貞凶</span>
<span class='tline' id='l130' data-llen='2558:2581'>初六既恒矣而曰貞何哉恒但為長乆之義而已貞則</span>
<span class='tline' id='l131' data-llen='2581:2604'>有心於固執者也乆於其道固執可也乆非其道其可</span>
<span class='tline' id='l132' data-llen='2604:2627'>執乎初六隂柔不正以浚為恒固已近禍又加執焉凶</span>
<span class='tline' id='l133' data-llen='2627:2653'><a onclick="displayPageImage('KR1a0038', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2653:2676'>之道也其何利之有六五居中在上以柔為貞猶有吉</span>
<span class='tline' id='l135' data-llen='2676:2699'>凶之辨婦人執之則為吉夫子執之則為凶聖人之言</span>
<span class='tline' id='l136' data-llen='2699:2709'>恒其貴於合道如此</span>
<span class='tline' id='l137' data-llen='2709:2719'>　　　初六　上六</span>
<span class='tline' id='l138' data-llen='2719:2742'>初六居巽之下以深入為恒也上六居震之極以震動</span>
<span class='tline' id='l139' data-llen='2742:2765'>為恒也在始而求深在上而好動皆凶之道也象辭加</span>
<span class='tline' id='l140' data-llen='2765:2788'>始字上字其義明矣在始求深如未信而諫未信而勞</span>
<span class='tline' id='l141' data-llen='2788:2809'>其民之類是也在上好動如秦皇漢武之類是也</span>
<span class='tline' id='l142' data-llen='2809:2835'><a onclick="displayPageImage('KR1a0038', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2835:2845'>　　　九二　六五</span>
<span class='tline' id='l144' data-llen='2845:2868'>九二以剛中為常故悔亡六五以柔中為恒在二可也</span>
<span class='tline' id='l145' data-llen='2868:2891'>在五則夫也父也君也而可乎婦人從夫則吉夫子從</span>
<span class='tline' id='l146' data-llen='2891:2914'>婦則凶矣二居婦位而剛疑若有悔以能乆中故其悔</span>
<span class='tline' id='l147' data-llen='2914:2918'>可亡</span>
<span class='tline' id='l148' data-llen='2918:2927'>　　　无所容也</span>
<span class='tline' id='l149' data-llen='2927:2950'>无所容者謂動與靜皆不可也九三剛極而躁居上下</span>
<span class='tline' id='l150' data-llen='2950:2973'>之交非能常者也以妄而動必有羞辱承之或承之句</span>
<span class='tline' id='l151' data-llen='2973:2999'><a onclick="displayPageImage('KR1a0038', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='2999:3022'>法與或擊之同九三動則坎自外來矣承之猶應之也</span>
<span class='tline' id='l153' data-llen='3022:3045'>就使固守不動位亦不中常於不中亦為可吝蓋无往</span>
<span class='tline' id='l154' data-llen='3045:3059'>而非招羞之道故曰无所容也</span>
<span class='tline' id='l155' data-llen='3059:3069'>　　　九三　九四</span>
<span class='tline' id='l156' data-llen='3069:3092'>九三剛躁而不常九四以不中不正為恒不常者固无</span>
<span class='tline' id='l157' data-llen='3092:3115'>所容常而非其道者亦无所獲故曰恒亨无咎利貞者</span>
<span class='tline' id='l158' data-llen='3115:3122'>乆於其道也</span>
<span class='tline' id='l159' data-llen='3122:3129'>　　　六五</span>
<span class='tline' id='l160' data-llen='3129:3155'><a onclick="displayPageImage('KR1a0038', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3155:3178'>六五象辭蓋互文以恊韻也若順言之則婦人從一而</span>
<span class='tline' id='l162' data-llen='3178:3200'>終故以柔貞為吉夫子制命為義故以從婦為凶也</span>
<span class='tline' id='l163' data-llen='3200:3209'>　　　大无功也</span>
<span class='tline' id='l164' data-llen='3209:3229'>師六三恒上六皆以大无功解凶字言敗績也</span>
<span class='tline' id='l165' data-llen='3229:3242'>　　　雷風相與　雷風恒</span>
<span class='tline' id='l166' data-llen='3242:3265'>雷風相與者其情也雷主聲風主氣聲之與氣相從而</span>
<span class='tline' id='l167' data-llen='3265:3288'>不厭者也雷風恒者其方也聲常在外氣常在内二物</span>
<span class='tline' id='l168' data-llen='3288:3311'>者天下之至動者也而其不易如此而況於所當立者</span>
<span class='tline' id='l169' data-llen='3311:3338'><a onclick="displayPageImage('KR1a0038', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3338:3350'>其可易乎是以君子象之</span>
<span class='tline' id='l171' data-llen='3350:3362'>　　　雷風恒　風雷益</span>
<span class='tline' id='l172' data-llen='3362:3385'>恒者不易益者易地而相資者也巽入也而在内震出</span>
<span class='tline' id='l173' data-llen='3385:3408'>也而在外二物各居其位故謂之恒雷入而從風風出</span>
<span class='tline' id='l174' data-llen='3408:3431'>而從雷二物易位而相從故謂之益象於常言立不易</span>
<span class='tline' id='l175' data-llen='3431:3445'>方於益言則遷則改其義明矣</span>
<span class='tline' id='l176' data-llen='3445:3456'>䷠遯<span class='krp-note'>艮下/乾上</span></span>
<span class='tline' id='l177' data-llen='3456:3466'>　　　剛當位而應</span>
<span class='tline' id='l178' data-llen='3466:3493'><a onclick="displayPageImage('KR1a0038', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3493:3516'>剛當位而應與時行也此解遯而亨也遯本无亨之理</span>
<span class='tline' id='l180' data-llen='3516:3539'>故加而字若曰旣遯矣而又能亨者剛雖當位而能應</span>
<span class='tline' id='l181' data-llen='3539:3562'>柔隨時用權不與為敵故有可亨之理也當位非謂居</span>
<span class='tline' id='l182' data-llen='3562:3585'>尊位也凡爻得正為當位言以正自居而以權應柔得</span>
<span class='tline' id='l183' data-llen='3585:3608'>遜遯之義如陳仲弓不忤中人故能脫潁川於黨禍此</span>
<span class='tline' id='l184' data-llen='3608:3616'>所謂遯而亨也</span>
<span class='tline' id='l185' data-llen='3616:3624'>　　　小利貞</span>
<span class='tline' id='l186' data-llen='3624:3647'>小者元字之反對也元為大故此為小小字自為一徳</span>
<span class='tline' id='l187' data-llen='3647:3674'><a onclick="displayPageImage('KR1a0038', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3674:3697'>卦義以亨為主故移在亨字之下遯而亨者聖賢隨時</span>
<span class='tline' id='l189' data-llen='3697:3720'>之本義也小利貞者聖賢救世之微機也隂方浸長世</span>
<span class='tline' id='l190' data-llen='3720:3743'>道未至盡亡尚有可小小扶持之處天若未䘮亦有興</span>
<span class='tline' id='l191' data-llen='3743:3766'>利反正之理此郭林宗周旋郡國誘掖人才之意也孔</span>
<span class='tline' id='l192' data-llen='3766:3789'>子之答陽貨即遯而亨也仕於季氏即小利貞也故曰</span>
<span class='tline' id='l193' data-llen='3789:3812'>遯之時義大矣哉自遯而上更進一隂則不利君子貞</span>
<span class='tline' id='l194' data-llen='3812:3835'>无復小利貞之望矣此徐孺子所謂非一木所支之時</span>
<span class='tline' id='l195' data-llen='3835:3838'>也</span>
<span class='tline' id='l196' data-llen='3838:3865'><a onclick="displayPageImage('KR1a0038', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='3865:3874'>　　　天下有山</span>
<span class='tline' id='l198' data-llen='3874:3897'>山為髙矣而天形自逺終不可得而親天非有心於逺</span>
<span class='tline' id='l199' data-llen='3897:3920'>之也故曰君子之逺小人不惡而嚴乾為君父故嚴艮</span>
<span class='tline' id='l200' data-llen='3920:3927'>為少男故小</span>
<span class='tline' id='l201' data-llen='3927:3937'>　　　初六　六二</span>
<span class='tline' id='l202' data-llen='3937:3960'>以全卦言之六二為浸長之隂逼陽者也以爻位言之</span>
<span class='tline' id='l203' data-llen='3960:3983'>以六居二柔順中正止於其位蓋君子之固志於下確</span>
<span class='tline' id='l204' data-llen='3983:4006'>然而不拔者也猶初六亦是初長之隂在爻位乃為遯</span>
<span class='tline' id='l205' data-llen='4006:4033'><a onclick="displayPageImage('KR1a0038', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4033:4056'>尾之君子也六爻惟二不言遯者初二皆在下之君子</span>
<span class='tline' id='l207' data-llen='4056:4079'>以初之危猶不必往二亦何以他遯為哉固守中徳而</span>
<span class='tline' id='l208' data-llen='4079:4102'>不可解即其遯矣二為黄六為牛艮止為執革者固執</span>
<span class='tline' id='l209' data-llen='4102:4125'>之物也其取象如此以義言之當遯而執亦有改革之</span>
<span class='tline' id='l210' data-llen='4125:4128'>義</span>
<span class='tline' id='l211' data-llen='4128:4138'>　　　六二　九五</span>
<span class='tline' id='l212' data-llen='4138:4161'>六二之象曰固志也九五之象曰以正志也二爻皆在</span>
<span class='tline' id='l213' data-llen='4161:4173'>卦之中故皆為心志之象</span>
<span class='tline' id='l214' data-llen='4173:4200'><a onclick="displayPageImage('KR1a0038', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4200:4207'>　　　九三</span>
<span class='tline' id='l216' data-llen='4207:4230'>九三牽係而不能速遯以有疾則厲以畜臣妾則吉蓋</span>
<span class='tline' id='l217' data-llen='4230:4253'>疾以纒緜為困臣妾以係戀為恩也疾且不可况可大</span>
<span class='tline' id='l218' data-llen='4253:4276'>事乎象曰係遯之厲有疾憊也恐讀者以係遯為有疾</span>
<span class='tline' id='l219' data-llen='4276:4299'>故移厲字於上而釋之曰有疾憊若此則憊而難瘳也</span>
<span class='tline' id='l220' data-llen='4299:4309'>　　　九三　上九</span>
<span class='tline' id='l221' data-llen='4309:4332'>九三最近於隂又當位而止故為係遯有疾憊上九最</span>
<span class='tline' id='l222' data-llen='4332:4355'>逺於隂又不當位而健故為肥遯有所係則疾无所疑</span>
<span class='tline' id='l223' data-llen='4355:4382'><a onclick="displayPageImage('KR1a0038', 'WYG', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4382:4393'>則肥上與三正相反也</span>
<span class='tline' id='l225' data-llen='4393:4403'>　　　好遯　嘉遯</span>
<span class='tline' id='l226' data-llen='4403:4426'>好遯嘉遯只是一意四之與初猶五之與二也四與初</span>
<span class='tline' id='l227' data-llen='4426:4449'>皆不得其正故其相應也謂之好言以情合也五與二</span>
<span class='tline' id='l228' data-llen='4449:4472'>皆中而正故其相應也謂之嘉言以禮合也然當遯之</span>
<span class='tline' id='l229' data-llen='4472:4495'>時好與嘉皆不當顧惟當遯去也四為不正未必能遯</span>
<span class='tline' id='l230' data-llen='4495:4518'>故有君子小人之戒五能正者也故又以貞吉勉之象</span>
<span class='tline' id='l231' data-llen='4518:4541'>曰以正志也言當以貞固而正其志不可以嘉耦而係</span>
<span class='tline' id='l232' data-llen='4541:4568'><a onclick="displayPageImage('KR1a0038', 'WYG', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4568:4573'>其志也</span>
<span class='tline' id='l234' data-llen='4573:4581'>　　　小人否</span>
<span class='tline' id='l235' data-llen='4581:4604'>否如字言小人則不然也讀為否泰之否者非若以小</span>
<span class='tline' id='l236' data-llen='4604:4626'>象當與上下文恊韻則可否之否古音自協匪字也</span>
<span class='tline' id='l237' data-llen='4626:4635'>　　　无所疑也</span>
<span class='tline' id='l238' data-llen='4635:4658'>坤六二无不利文言曰則不疑其所行也遯上九无不</span>
<span class='tline' id='l239' data-llen='4658:4681'>利象曰无所疑也小畜上九君子征凶象曰有所疑也</span>
<span class='tline' id='l240' data-llen='4681:4704'>疑則凶於行不疑則利於行然則疑者行之禍也是以</span>
<span class='tline' id='l241' data-llen='4704:4731'><a onclick="displayPageImage('KR1a0038', 'WYG', '007-14a' );" name="007-14a" class="pb">[007-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4731:4754'>君子超然不以其身處於嫌疑之地故无入而不自得</span>
<span class='tline' id='l243' data-llen='4754:4777'>焉逺小人者最慮其疑上九本不與之相應又非當位</span>
<span class='tline' id='l244' data-llen='4777:4790'>之人所以逺之而无所疑也</span>
<span class='tline' id='l245' data-llen='4790:4797'>　　　六爻</span>
<span class='tline' id='l246' data-llen='4797:4820'>遯下三爻艮也艮主於止故為不往為固志為係遯上</span>
<span class='tline' id='l247' data-llen='4820:4843'>三爻乾也乾主於行故為好遯為嘉遯為肥遯在下位</span>
<span class='tline' id='l248' data-llen='4843:4866'>而不往者栁下惠也在内而能固其志者季札子臧也</span>
<span class='tline' id='l249' data-llen='4866:4889'>當遯而猶係者大夫種也乘相好之時而遯者范蠡也</span>
<span class='tline' id='l250' data-llen='4889:4916'><a onclick="displayPageImage('KR1a0038', 'WYG', '007-14b' );" name="007-14b" class="pb">[007-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='4916:4939'>已為嘉耦而猶遯者子房也在事物之外肥而無憂者</span>
<span class='tline' id='l252' data-llen='4939:4946'>四皓兩生也</span>
<span class='tline' id='l253' data-llen='4946:4958'>䷡大壯<span class='krp-note'>乾下/震上</span></span>
<span class='tline' id='l254' data-llen='4958:4967'>　　　大者壮也</span>
<span class='tline' id='l255' data-llen='4967:4990'>壯有小大二義撫劎疾視曰彼惡敢當我哉此小者之</span>
<span class='tline' id='l256' data-llen='4990:5013'>壯也居天下之廣居立天下之正位行天下之大道此</span>
<span class='tline' id='l257' data-llen='5013:5036'>大者之壯也聖人懼人之以很為壯也故釋之曰大者</span>
<span class='tline' id='l258' data-llen='5036:5059'>壯也明所壯在大不在小也猶懼其未明也於其釋利</span>
<span class='tline' id='l259' data-llen='5059:5086'><a onclick="displayPageImage('KR1a0038', 'WYG', '007-15a' );" name="007-15a" class="pb">[007-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5086:5109'>貞也又申之曰大者正也明大壯即是大正故下文但</span>
<span class='tline' id='l261' data-llen='5109:5132'>言正大而天地之情可見不言觀其所壯也子犯言直</span>
<span class='tline' id='l262' data-llen='5132:5149'>為壯孟子言大勇小勇其説皆出於此</span>
<span class='tline' id='l263' data-llen='5149:5156'>　　　利貞</span>
<span class='tline' id='l264' data-llen='5156:5179'>壯有大小二義以正者為大而正字亦有大小二義有</span>
<span class='tline' id='l265' data-llen='5179:5202'>以事理得中為正者有以隂陽當位為正者剛以柔濟</span>
<span class='tline' id='l266' data-llen='5202:5225'>之柔以剛濟之使不失其正此事理之正也以剛處剛</span>
<span class='tline' id='l267' data-llen='5225:5248'>以柔處柔各當其位此爻位之正也大壯之時義以事</span>
<span class='tline' id='l268' data-llen='5248:5275'><a onclick="displayPageImage('KR1a0038', 'WYG', '007-15b' );" name="007-15b" class="pb">[007-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5275:5298'>理為大其所謂利貞者利守事理之正故曰大者正也</span>
<span class='tline' id='l270' data-llen='5298:5321'>明不以爻位言也是故九二九四六五三爻不當位而</span>
<span class='tline' id='l271' data-llen='5321:5344'>皆利初九九三上六三爻當位而皆不利又於九二九</span>
<span class='tline' id='l272' data-llen='5344:5367'>四爻辭明言貞吉於初九九三爻辭明言征凶貞厲蓋</span>
<span class='tline' id='l273' data-llen='5367:5390'>二四於事理為正故其正也利初與三以爻位為正故</span>
<span class='tline' id='l274' data-llen='5390:5413'>其正也不利由此觀之則卦辭所利之貞在大而不在</span>
<span class='tline' id='l275' data-llen='5413:5436'>小明矣聖人猶恐其未明也又以小象釋之於九二之</span>
<span class='tline' id='l276' data-llen='5436:5459'>吉則曰九二貞吉以中也明正吉以中而不以位也於</span>
<span class='tline' id='l277' data-llen='5459:5486'><a onclick="displayPageImage('KR1a0038', 'WYG', '007-16a' );" name="007-16a" class="pb">[007-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5486:5509'>六五之无悔則曰位不當也亦明无悔在中不在位也</span>
<span class='tline' id='l279' data-llen='5509:5532'>初九以剛居剛其仗正力行為可孚矣而象則曰其孚</span>
<span class='tline' id='l280' data-llen='5532:5555'>窮也言在他卦以孚為美當大壯之時則以孚為凶故</span>
<span class='tline' id='l281' data-llen='5555:5572'>孚至大壯而窮矣易之時義屢遷如此</span>
<span class='tline' id='l282' data-llen='5572:5582'>　　　剛以動故壯</span>
<span class='tline' id='l283' data-llen='5582:5605'>剛則不為物欲所撓故其動也壯使以血氣而動安得</span>
<span class='tline' id='l284' data-llen='5605:5608'>壯</span>
<span class='tline' id='l285' data-llen='5608:5615'>　　　消長</span>
<span class='tline' id='l286' data-llen='5615:5642'><a onclick="displayPageImage('KR1a0038', 'WYG', '007-16b' );" name="007-16b" class="pb">[007-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5642:5665'>凡消長卦復姤臨遯泰否夬剥彖辭皆言消長之事獨</span>
<span class='tline' id='l288' data-llen='5665:5688'>觀與大壯不言消長者已過泰否則消長定矣其事以</span>
<span class='tline' id='l289' data-llen='5688:5711'>夬剥為終不係於觀與大壯也大壯正夘之月四陽在</span>
<span class='tline' id='l290' data-llen='5711:5734'>下主宣萬物之華觀正酉之月二陽在上主堅萬物之</span>
<span class='tline' id='l291' data-llen='5734:5757'>實所繫者大故彖辭專言大觀大壯之理以明陽徳无</span>
<span class='tline' id='l292' data-llen='5757:5769'>往不大不以消長為限也</span>
<span class='tline' id='l293' data-llen='5769:5776'>　　　大象</span>
<span class='tline' id='l294' data-llen='5776:5799'>雷在天上行於天而不行於人動於剛健而不動於柔</span>
<span class='tline' id='l295' data-llen='5799:5826'><a onclick="displayPageImage('KR1a0038', 'WYG', '007-17a' );" name="007-17a" class="pb">[007-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='5826:5849'>邪此其所以為天下之至壯也君子所以飬其剛大者</span>
<span class='tline' id='l297' data-llen='5849:5872'>亦曰非禮勿履而已内知非禮屬乾外能勿履屬震知</span>
<span class='tline' id='l298' data-llen='5872:5885'>行如此非至壯者其孰能之</span>
<span class='tline' id='l299' data-llen='5885:5892'>　　　九三</span>
<span class='tline' id='l300' data-llen='5892:5915'>旣曰小人用壯又曰君子用罔勸戒備矣又曰貞厲羝</span>
<span class='tline' id='l301' data-llen='5915:5938'>羊觸藩羸其角者恐人以用剛居剛為得正也大壯之</span>
<span class='tline' id='l302' data-llen='5938:5961'>時方以過剛為戒位愈正則愈危矣剛而又剛其剛不</span>
<span class='tline' id='l303' data-llen='5961:5984'>能自制必至於觸藩而羸角此其所以危也故必如九</span>
<span class='tline' id='l304' data-llen='5984:6011'><a onclick="displayPageImage('KR1a0038', 'WYG', '007-17b' );" name="007-17b" class="pb">[007-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6011:6029'>二九四之以剛居柔而後義正而事吉也</span>
<span class='tline' id='l306' data-llen='6029:6035'>　　　羊</span>
<span class='tline' id='l307' data-llen='6035:6058'>新安朱先生曰此卦體似兊故稱羊焉盖以六爻合而</span>
<span class='tline' id='l308' data-llen='6058:6067'>為三則是兊卦也</span>
<span class='tline' id='l309' data-llen='6067:6076'>　　　羝羊觸藩</span>
<span class='tline' id='l310' data-llen='6076:6099'>九三上六皆在本卦之上三為健之窮上為動之窮故</span>
<span class='tline' id='l311' data-llen='6099:6122'>皆有觸藩羸角之象然三能用罔以化其健而為坤上</span>
<span class='tline' id='l312' data-llen='6122:6145'>能用艱以止其動而為艮則皆可免於羸蓋窮有變理</span>
<span class='tline' id='l313' data-llen='6145:6172'><a onclick="displayPageImage('KR1a0038', 'WYG', '007-18a' );" name="007-18a" class="pb">[007-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6172:6175'>也</span>
<span class='tline' id='l315' data-llen='6175:6184'>　　　君子罔也</span>
<span class='tline' id='l316' data-llen='6184:6207'>君子用罔説者不同然觀爻辭之例如小人吉大人否</span>
<span class='tline' id='l317' data-llen='6207:6230'>亨君子吉小人否婦人吉夫子凶皆是相反之辭似難</span>
<span class='tline' id='l318' data-llen='6230:6253'>與小人同貶也又象辭曰小人用壯君子罔也全與君</span>
<span class='tline' id='l319' data-llen='6253:6276'>子好遯小人否也句法相類詩書中罔字與弗字勿字</span>
<span class='tline' id='l320' data-llen='6276:6288'>毋字通用皆禁止之義也</span>
<span class='tline' id='l321' data-llen='6288:6295'>　　　九四</span>
<span class='tline' id='l322' data-llen='6295:6322'><a onclick="displayPageImage('KR1a0038', 'WYG', '007-18b' );" name="007-18b" class="pb">[007-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6322:6345'>九四以剛居柔有能正之吉无過剛之悔貞吉悔亡四</span>
<span class='tline' id='l324' data-llen='6345:6368'>字既盡之矣又曰藩決不羸壯于大輿之輹者恐人以</span>
<span class='tline' id='l325' data-llen='6368:6391'>居柔為不進也進陽以去隂豈有可倦之理故象以尚</span>
<span class='tline' id='l326' data-llen='6391:6414'>往明之自四以往為夬故為藩決不羸四本坤之下爻</span>
<span class='tline' id='l327' data-llen='6414:6437'>動而成壯故為壯于大輿之輹輹在輿下者也四為成</span>
<span class='tline' id='l328' data-llen='6437:6447'>卦之爻故稱壯稱大</span>
<span class='tline' id='l329' data-llen='6447:6454'>　　　尚往</span>
<span class='tline' id='l330' data-llen='6454:6477'>大壯至四猶曰尚往夬已至五猶曰利有攸往蓋剛不</span>
<span class='tline' id='l331' data-llen='6477:6504'><a onclick="displayPageImage('KR1a0038', 'WYG', '007-19a' );" name="007-19a" class="pb">[007-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6504:6527'>盡長柔不盡消則其事不竟故曰剛長乃終此除惡務</span>
<span class='tline' id='l333' data-llen='6527:6550'>本之法自治與治國皆當如此不可以小惡為无傷而</span>
<span class='tline' id='l334' data-llen='6550:6555'>弗去也</span>
<span class='tline' id='l335' data-llen='6555:6564'>　　　喪羊于易</span>
<span class='tline' id='l336' data-llen='6564:6587'>晁説之氏曰易古文疆埸字也今按場在兩界之間常</span>
<span class='tline' id='l337' data-llen='6587:6610'>有䘮失牛羊之事故聖人取之以為兩爻相易之象大</span>
<span class='tline' id='l338' data-llen='6610:6633'>壯之時其性太很故六爻皆惡當位而喜易位九三止</span>
<span class='tline' id='l339' data-llen='6633:6656'>於純剛故粗很用壯而羸其角上六止於純隂故愚很</span>
<span class='tline' id='l340' data-llen='6656:6683'><a onclick="displayPageImage('KR1a0038', 'WYG', '007-19b' );" name="007-19b" class="pb">[007-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='6683:6706'>不詳而羸其角惟九四六五易位而處四以剛居柔故</span>
<span class='tline' id='l342' data-llen='6706:6729'>藩決而悔亡五以柔居剛故羊䘮而无悔四性剛未必</span>
<span class='tline' id='l343' data-llen='6729:6752'>能安於易位故先貞而後吉先悔而後亡五性柔能安</span>
<span class='tline' id='l344' data-llen='6752:6775'>於易位故為䘮為易為不當位而居然无悔也四之所</span>
<span class='tline' id='l345' data-llen='6775:6798'>決即九三所觸之藩五之所喪即上六不退之羊三以</span>
<span class='tline' id='l346' data-llen='6798:6821'>剛居剛故貞則有厲四以剛居柔故貞則有吉此又貞</span>
<span class='tline' id='l347' data-llen='6821:6844'>厲貞吉之辨也大壯四五易位而喪其很故无悔旅五</span>
<span class='tline' id='l348' data-llen='6844:6863'>上易位而喪其順故凶此又牛與羊之辨也</span>
<span class='tline' id='l349' data-llen='6863:6890'><a onclick="displayPageImage('KR1a0038', 'WYG', '007-20a' );" name="007-20a" class="pb">[007-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='6890:6897'>　　　上六</span>
<span class='tline' id='l351' data-llen='6897:6920'>上六居動之極質本隂暗而又好動不能詳審者也是</span>
<span class='tline' id='l352' data-llen='6920:6943'>以進退失據凡人處事以為易則不詳以為難則詳矣</span>
<span class='tline' id='l353' data-llen='6943:6966'>上六旣以不詳而致咎則當務詳以免於咎故曰艱則</span>
<span class='tline' id='l354' data-llen='6966:6989'>吉咎不長也此雖教戒之辭然上六亦自備此二義居</span>
<span class='tline' id='l355' data-llen='6989:7012'>動之極故有不詳之象動極則止故又有克艱之象聖</span>
<span class='tline' id='l356' data-llen='7012:7027'>人亦因其才之所可至而教之爾</span>
<span class='tline' id='l357' data-llen='7027:7036'>　　　咎不長也</span>
<span class='tline' id='l358' data-llen='7036:7063'><a onclick="displayPageImage('KR1a0038', 'WYG', '007-20b' );" name="007-20b" class="pb">[007-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7063:7086'>臨之六三无攸利象曰既憂之咎不長也大壯之上六</span>
<span class='tline' id='l360' data-llen='7086:7109'>亦无攸利象曰艱則吉咎不長也二爻皆居卦之窮可</span>
<span class='tline' id='l361' data-llen='7109:7132'>以變通臨六三變則為泰大壯上六變則為大有故皆</span>
<span class='tline' id='l362' data-llen='7132:7139'>曰咎不長也</span>
<span class='tline' id='l363' data-llen='7139:7150'>䷢晉<span class='krp-note'>坤下/離上</span></span>
<span class='tline' id='l364' data-llen='7150:7156'>　　　彖</span>
<span class='tline' id='l365' data-llen='7156:7179'>晉躋也古文晉作齊子西反康侯猶禮言寧侯也姚小</span>
<span class='tline' id='l366' data-llen='7179:7202'>彭氏曰康侯用錫馬蕃庶侯亨王之禮也錫猶納錫錫</span>
<span class='tline' id='l367' data-llen='7202:7229'><a onclick="displayPageImage('KR1a0038', 'WYG', '007-21a' );" name="007-21a" class="pb">[007-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7229:7252'>貢之錫亨禮四馬卓立九馬隨之故曰蕃庶也晝日三</span>
<span class='tline' id='l369' data-llen='7252:7275'>接王接侯之禮也覲禮延升一也覲畢致亨升致命二</span>
<span class='tline' id='l370' data-llen='7275:7298'>也亨畢王勞之升成拜三也明出地上順而麗乎大明</span>
<span class='tline' id='l371' data-llen='7298:7321'>此釋康侯用錫馬蕃庶也柔進而上行得中而應乎剛</span>
<span class='tline' id='l372' data-llen='7321:7330'>此釋晝日三接也</span>
<span class='tline' id='l373' data-llen='7330:7337'>　　　馬日</span>
<span class='tline' id='l374' data-llen='7337:7360'>行地莫如馬馬象下卦坤也晝者大明之時晝日象上</span>
<span class='tline' id='l375' data-llen='7360:7383'>卦離也臣以馬錫貢於上順之至也上以晝日接下明</span>
<span class='tline' id='l376' data-llen='7383:7410'><a onclick="displayPageImage('KR1a0038', 'WYG', '007-21b' );" name="007-21b" class="pb">[007-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7410:7433'>之至也為下不順則不能進下順而上不明則不可進</span>
<span class='tline' id='l378' data-llen='7433:7446'>下順上明斯其所以晉也歟</span>
<span class='tline' id='l379' data-llen='7446:7456'>　　　柔進而上行</span>
<span class='tline' id='l380' data-llen='7456:7479'>易彖辭言柔上行者皆謂六五噬嗑晉睽鼎是也今按</span>
<span class='tline' id='l381' data-llen='7479:7502'>噬嗑自否初進五晉自觀四進五鼎自遯二進五皆為</span>
<span class='tline' id='l382' data-llen='7502:7525'>上行獨睽卦以大壯三上相易五未嘗動則於例不通</span>
<span class='tline' id='l383' data-llen='7525:7548'>虞翻以為无妄之二進為睽五亦未為允然則當是離</span>
<span class='tline' id='l384' data-llen='7548:7571'>卦在上即謂之柔進而上行爾蓋三女之卦獨離柔在</span>
<span class='tline' id='l385' data-llen='7571:7598'><a onclick="displayPageImage('KR1a0038', 'WYG', '007-22a' );" name="007-22a" class="pb">[007-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='7598:7621'>上為得尊位大中而行之故謂之上行巽在六四例謂</span>
<span class='tline' id='l387' data-llen='7621:7644'>之上合上同兊在上六例謂之上窮皆不得為上行也</span>
<span class='tline' id='l388' data-llen='7644:7651'>　　　大象</span>
<span class='tline' id='l389' data-llen='7651:7674'>大壯之象曰君子以非禮勿履晉之象曰君子以自昭</span>
<span class='tline' id='l390' data-llen='7674:7697'>明徳聖人之言壯言明大率如此世人以敢凌人為壯</span>
<span class='tline' id='l391' data-llen='7697:7720'>以能察物為明豈不逺哉明之出乎地非人進之自進</span>
<span class='tline' id='l392' data-llen='7720:7743'>而已明徳之發乎身非人昭之自昭而已明徳以象日</span>
<span class='tline' id='l393' data-llen='7743:7751'>自昭以象出地</span>
<span class='tline' id='l394' data-llen='7751:7778'><a onclick="displayPageImage('KR1a0038', 'WYG', '007-22b' );" name="007-22b" class="pb">[007-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='7778:7786'>　　　下三爻</span>
<span class='tline' id='l396' data-llen='7786:7809'>進也者君子之所難也初未為衆所允則不可以急於</span>
<span class='tline' id='l397' data-llen='7809:7832'>進也有晉之者有摧之者吾一以正處之而无所遷就</span>
<span class='tline' id='l398' data-llen='7832:7855'>則常吉矣吾獨行正人未受命吾以裕待之而无所怨</span>
<span class='tline' id='l399' data-llen='7855:7878'>尤則无咎矣此君子將進之道也二既進而當位則憂</span>
<span class='tline' id='l400' data-llen='7878:7901'>患之原方起於此但常固守中正不改其度則致吉之</span>
<span class='tline' id='l401' data-llen='7901:7924'>本也至誠上通君必福之不可他求左道以幸容恱此</span>
<span class='tline' id='l402' data-llen='7924:7947'>君子既進之道也至於三則已晉而在上晉道已成衆</span>
<span class='tline' id='l403' data-llen='7947:7974'><a onclick="displayPageImage('KR1a0038', 'WYG', '007-23a' );" name="007-23a" class="pb">[007-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='7974:7997'>志皆信則異於罔孚矣凡悔盡亡則異於摧如愁如矣</span>
<span class='tline' id='l405' data-llen='7997:8020'>當是之時進而上行麗乎大明復何疑哉故曰衆允之</span>
<span class='tline' id='l406' data-llen='8020:8043'>志上行也然必至於三而後衆允則君子之進豈可以</span>
<span class='tline' id='l407' data-llen='8043:8048'>易言哉</span>
<span class='tline' id='l408' data-llen='8048:8055'>　　　王母</span>
<span class='tline' id='l409' data-llen='8055:8078'>六五以柔居尊位故六二以王母稱之明事隂柔之君</span>
<span class='tline' id='l410' data-llen='8078:8101'>其初不得不愁必固守中正以感通之則君雖隂柔必</span>
<span class='tline' id='l411' data-llen='8101:8124'>福之矣周公之於成王用此爻也介者自守之象介即</span>
<span class='tline' id='l412' data-llen='8124:8151'><a onclick="displayPageImage('KR1a0038', 'WYG', '007-23b' );" name="007-23b" class="pb">[007-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8151:8174'>貞也福即吉也與詩之介爾景福不同故曰受兹介福</span>
<span class='tline' id='l414' data-llen='8174:8182'>明福自此生也</span>
<span class='tline' id='l415' data-llen='8182:8189'>　　　鼫鼠</span>
<span class='tline' id='l416' data-llen='8189:8212'>紹熙癸丑余在館閣樓尚書鑰為余言晉卦釋文云鼫</span>
<span class='tline' id='l417' data-llen='8212:8235'>鼠螻蛄也今俗稱土狗者是先儒多以毛氏詩碩鼠為</span>
<span class='tline' id='l418' data-llen='8235:8258'>說誤矣余以許氏說文攷之信然且云五技鼠也能飛</span>
<span class='tline' id='l419' data-llen='8258:8281'>不能逾屋能縁不能升木能浮不能渡谷能穴不能掩</span>
<span class='tline' id='l420' data-llen='8281:8304'>身能走不能先人今土狗之技盡與此合又按王弼注</span>
<span class='tline' id='l421' data-llen='8304:8331'><a onclick="displayPageImage('KR1a0038', 'WYG', '007-24a' );" name="007-24a" class="pb">[007-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='8331:8354'>晉卦謂鼫鼠為无所守則亦以五技目之也但不知何</span>
<span class='tline' id='l423' data-llen='8354:8377'>代何人誤改苟子勸學篇鼫字作鼯故後之學者遂不</span>
<span class='tline' id='l424' data-llen='8377:8400'>知有鼫鼠之名然余按蔡邕勸學篇亦云鼫鼠五能不</span>
<span class='tline' id='l425' data-llen='8400:8423'>成一技則荀子書在漢時固未作鼯字也古易鼫字有</span>
<span class='tline' id='l426' data-llen='8423:8446'>一本作碩彼自以碩鼠解之可也若用彼説而解此字</span>
<span class='tline' id='l427' data-llen='8446:8458'>則為不識字訓不可行矣</span>
<span class='tline' id='l428' data-llen='8458:8465'>　　　九四</span>
<span class='tline' id='l429' data-llen='8465:8488'>晉之道以順而麗乎大明以柔進而上行皆主乎順者</span>
<span class='tline' id='l430' data-llen='8488:8515'><a onclick="displayPageImage('KR1a0038', 'WYG', '007-24b' );" name="007-24b" class="pb">[007-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='8515:8538'>也三雖不正以其能順故得信其志而上行四雖已進</span>
<span class='tline' id='l432' data-llen='8538:8561'>乎上以其失柔順之道故如鼫鼠之窮而不得遂若固</span>
<span class='tline' id='l433' data-llen='8561:8584'>執而不悛危必至矣故三五皆不當位而獨於九四言</span>
<span class='tline' id='l434' data-llen='8584:8588'>之也</span>
<span class='tline' id='l435' data-llen='8588:8598'>　　　六三　六五</span>
<span class='tline' id='l436' data-llen='8598:8621'>六三六五位皆不正本皆有悔者也三順而五明得君</span>
<span class='tline' id='l437' data-llen='8621:8644'>臣之道故皆悔亡五雖君位然以六居之在卦義為柔</span>
<span class='tline' id='l438' data-llen='8644:8667'>進而上行有人臣進而遇君之象自失得勿恤以下皆</span>
<span class='tline' id='l439' data-llen='8667:8694'><a onclick="displayPageImage('KR1a0038', 'WYG', '007-25a' );" name="007-25a" class="pb">[007-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='8694:8717'>為進者言之也君子之進得遇大明之君則不當復以</span>
<span class='tline' id='l441' data-llen='8717:8740'>失得為憂但往而事之自然吉无不利象辭又曰往有</span>
<span class='tline' id='l442' data-llen='8740:8763'>慶也皆勉之以仕蓋明主可為忠言不當復為身計也</span>
<span class='tline' id='l443' data-llen='8763:8786'>此又因君之明而極言仕進之義三與五爻辭皆不稱</span>
<span class='tline' id='l444' data-llen='8786:8802'>晉然三之上行五之往吉非進而何</span>
<span class='tline' id='l445' data-llen='8802:8809'>　　　上九</span>
<span class='tline' id='l446' data-llen='8809:8832'>晉好柔而惡剛故九四上九皆以厲言之四進而非其</span>
<span class='tline' id='l447' data-llen='8832:8855'>道故為技窮之鼠上已窮而猶進故為晉其角角亦窮</span>
<span class='tline' id='l448' data-llen='8855:8882'><a onclick="displayPageImage('KR1a0038', 'WYG', '007-25b' );" name="007-25b" class="pb">[007-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='8882:8905'>地也是道也皆不可以施於人維用以自攻其私使常</span>
<span class='tline' id='l450' data-llen='8905:8928'>惕厲而不安則可以致吉而免咎然亦終非可乆之道</span>
<span class='tline' id='l451' data-llen='8928:8951'>乆則可吝矣此猶家人嗃嗃悔厲吉亦非治家之常道</span>
<span class='tline' id='l452' data-llen='8951:8954'>也</span>
<span class='tline' id='l453' data-llen='8954:8964'>　　　爻象分合例</span>
<span class='tline' id='l454' data-llen='8964:8987'>臨之初曰志行正也二曰未順命也而晉之初爻合而</span>
<span class='tline' id='l455' data-llen='8987:9010'>用之乾之初曰下也二曰時舍也而井之初爻合而用</span>
<span class='tline' id='l456' data-llen='9010:9033'>之履之三曰眇能視跛能履而歸妹之二三分而用之</span>
<span class='tline' id='l457' data-llen='9033:9060'><a onclick="displayPageImage('KR1a0038', 'WYG', '007-26a' );" name="007-26a" class="pb">[007-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='9060:9083'>既濟之初曰曵其輪濡其尾而未濟之初二亦分而用</span>
<span class='tline' id='l459' data-llen='9083:9100'>之凡此皆當參攷其義以知分合之由</span>
<span class='tline' id='l460' data-llen='9100:9112'>䷣明夷<span class='krp-note'>離下/坤上</span></span>
<span class='tline' id='l461' data-llen='9112:9118'>　　　彖</span>
<span class='tline' id='l462' data-llen='9118:9141'>晉之彖皆无元亨利貞等字句法全類爻辭明夷之彖</span>
<span class='tline' id='l463' data-llen='9141:9164'>以卦名與卦辭各當一事此皆新例也與諸卦彖辭不</span>
<span class='tline' id='l464' data-llen='9164:9167'>同</span>
<span class='tline' id='l465' data-llen='9167:9177'>　　　文王　箕子</span>
<span class='tline' id='l466' data-llen='9177:9204'><a onclick="displayPageImage('KR1a0038', 'WYG', '007-26b' );" name="007-26b" class="pb">[007-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='9204:9227'>文王之難在外故曰蒙大難箕子之難在國家故曰内</span>
<span class='tline' id='l468' data-llen='9227:9250'>難文王以全卦言箕子以六五一爻言也蒙難者有濟</span>
<span class='tline' id='l469' data-llen='9250:9264'>世之功内難者止於正志而已</span>
<span class='tline' id='l470' data-llen='9264:9271'>　　　艱貞</span>
<span class='tline' id='l471' data-llen='9271:9287'>内難艱也正其志貞也故曰利艱貞</span>
<span class='tline' id='l472' data-llen='9287:9294'>　　　大象</span>
<span class='tline' id='l473' data-llen='9294:9317'>明而見傷本非善事然天地之間既有此象君子觀之</span>
<span class='tline' id='l474' data-llen='9317:9340'>皆為有用是道也用之以居人上聰明睿智守之以愚</span>
<span class='tline' id='l475' data-llen='9340:9367'><a onclick="displayPageImage('KR1a0038', 'WYG', '007-27a' );" name="007-27a" class="pb">[007-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='9367:9390'>使小人有所容而君子得以自盡豈非君人之善道哉</span>
<span class='tline' id='l477' data-llen='9390:9413'>故曰風霆流行庶物露生无非教也嗚呼大象之辭非</span>
<span class='tline' id='l478' data-llen='9413:9435'>聖人其孰能脩之莅衆坤也用晦而眀以坤飬離也</span>
<span class='tline' id='l479' data-llen='9435:9445'>　　　晉明夷大象</span>
<span class='tline' id='l480' data-llen='9445:9468'>明出地上君子以之自治明入地中君子以之治人㫖</span>
<span class='tline' id='l481' data-llen='9468:9481'>哉斯言非聖人其孰能脩之</span>
<span class='tline' id='l482' data-llen='9481:9489'>　　　下三爻</span>
<span class='tline' id='l483' data-llen='9489:9512'>下三爻屬離皆明者也不在其位則去之在其位則救</span>
<span class='tline' id='l484' data-llen='9512:9539'><a onclick="displayPageImage('KR1a0038', 'WYG', '007-27b' );" name="007-27b" class="pb">[007-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='9539:9562'>之終不可救則狩之故初九者海濵之二老也六二者</span>
<span class='tline' id='l486' data-llen='9562:9585'>伊尹祖伊之事也九三者湯與武王之事也六二守其</span>
<span class='tline' id='l487' data-llen='9585:9594'>常九三遇其變也</span>
<span class='tline' id='l488' data-llen='9594:9602'>　　　上三爻</span>
<span class='tline' id='l489' data-llen='9602:9625'>上三爻屬坤皆闇者也六四闇而不中入逢其闇出行</span>
<span class='tline' id='l490' data-llen='9625:9648'>其權者也崇侯虎以之左者自卑以迎其君也坤為腹</span>
<span class='tline' id='l491' data-llen='9648:9671'>左者坤之下爻也六五在闇而中晦於大難迹闇而心</span>
<span class='tline' id='l492' data-llen='9671:9694'>明者也箕子以之上六闇極不反禍及其身者也桀紂</span>
<span class='tline' id='l493' data-llen='9694:9721'><a onclick="displayPageImage('KR1a0038', 'WYG', '007-28a' );" name="007-28a" class="pb">[007-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='9721:9744'>以之六五君位而主箕子者此卦主為有明而見夷者</span>
<span class='tline' id='l495' data-llen='9744:9767'>設也紂不明之人故以上六當之言晦不言夷已則自</span>
<span class='tline' id='l496' data-llen='9767:9776'>晦非湯武夷之也</span>
<span class='tline' id='l497' data-llen='9776:9785'>　　　初九六二</span>
<span class='tline' id='l498' data-llen='9785:9808'>垂其翼不言夷未傷也夷于左股加一夷字言已傷也</span>
<span class='tline' id='l499' data-llen='9808:9831'>說者以垂其翼為傷翼非也歛翼而下飛者避禍之象</span>
<span class='tline' id='l500' data-llen='9831:9834'>也</span>
<span class='tline' id='l501' data-llen='9834:9844'>　　　用拯馬壯吉</span>
<span class='tline' id='l502' data-llen='9844:9871'><a onclick="displayPageImage('KR1a0038', 'WYG', '007-28b' );" name="007-28b" class="pb">[007-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='9871:9894'>左為小右為大股在下肱在上豐折右肱故不可大用</span>
<span class='tline' id='l504' data-llen='9894:9917'>有臣而无君也明之始夷也臣雖受傷未忍忘君思用</span>
<span class='tline' id='l505' data-llen='9917:9940'>救馬盡力而出之當戡黎征葛之時夏商之王苟能用</span>
<span class='tline' id='l506' data-llen='9940:9963'>伊尹祖伊之言幡然而改遵道而行則其興也勃焉何</span>
<span class='tline' id='l507' data-llen='9963:9986'>患其不吉哉明夷二動則為泰何吉如之然而此非上</span>
<span class='tline' id='l508' data-llen='9986:10009'>六之所能也但為六二者臣子之法當如是爾故曰六</span>
<span class='tline' id='l509' data-llen='10009:10032'>二之吉順以則也釋文拯字作承古文作抍亦音承其</span>
<span class='tline' id='l510' data-llen='10032:10055'>訓曰上舉蓋拯而出之也而後人遂以拯代之義雖是</span>
<span class='tline' id='l511' data-llen='10055:10082'><a onclick="displayPageImage('KR1a0038', 'WYG', '007-29a' );" name="007-29a" class="pb">[007-29a] <img width="20"  src="/static/img/kanseki-5.png"/></a></span>
<span class='tline' id='l512' data-llen='10082:10089'>而字則非矣</span>
<span class='tline' id='l513' data-llen='10089:10098'>　　　明夷　渙</span>
<span class='tline' id='l514' data-llen='10098:10121'>明夷六二用拯馬壯吉象曰六二之吉順以則也渙初</span>
<span class='tline' id='l515' data-llen='10121:10144'>六用拯馬壯吉象曰初六之吉順也安世按二爻雖柔</span>
<span class='tline' id='l516' data-llen='10144:10167'>皆自有坎馬正合順字諸家必欲外取剛爻謂六二以</span>
<span class='tline' id='l517' data-llen='10167:10190'>九三為馬初六以九二為馬豈未攷小象故歟渙之初</span>
<span class='tline' id='l518' data-llen='10190:10213'>六坎初爻也明夷自二至四為坎六二亦初爻也坎為</span>
<span class='tline' id='l519' data-llen='10213:10236'>亟心之馬故壯馬壯則能力行矣然必於柔爻言之者</span>
<span class='tline' id='l520' data-llen='10236:10263'><a onclick="displayPageImage('KR1a0038', 'WYG', '007-29b' );" name="007-29b" class="pb">[007-29b] <img width="20"  src="/static/img/kanseki-5.png"/></a></span>
<span class='tline' id='l521' data-llen='10263:10286'>貴其順也當險難之時力行順事則可以仄凶為吉若</span>
<span class='tline' id='l522' data-llen='10286:10309'>力行剛克則愈凶矣爻辭意在用字象辭意在順字明</span>
<span class='tline' id='l523' data-llen='10309:10332'>以六用壯可以得吉紂率其旅若林則以九用壯无得</span>
<span class='tline' id='l524' data-llen='10332:10355'>吉之理也明夷六二當位之臣忍傷以救國事合於為</span>
<span class='tline' id='l525' data-llen='10355:10378'>臣之則故曰順以則也渙之初六在下无位避難而自</span>
<span class='tline' id='l526' data-llen='10378:10401'>救故止曰順也申豐盡室而行蘧伯玉從近關出皆以</span>
<span class='tline' id='l527' data-llen='10401:10424'>順用壮而自救其身也救禍者莫若壯用壯者莫若順</span>
<span class='tline' id='l528' data-llen='10424:10442'>逹而能順可以救世窮而能順可以救身</span>
<span class='tline' id='l529' data-llen='10442:10469'><a onclick="displayPageImage('KR1a0038', 'WYG', '007-30a' );" name="007-30a" class="pb">[007-30a] <img width="20"  src="/static/img/kanseki-5.png"/></a></span>
<span class='tline' id='l530' data-llen='10469:10478'>　　　順以則也</span>
<span class='tline' id='l531' data-llen='10478:10501'>則者道之常也言以六居二得正得中明於臣子之常</span>
<span class='tline' id='l532' data-llen='10501:10524'>道也明夷之下三爻惟六二有救之之誠上三爻惟六</span>
<span class='tline' id='l533' data-llen='10524:10547'>五无去之之心皆中順之臣也上六失則者亦謂其失</span>
<span class='tline' id='l534' data-llen='10547:10555'>人君之常道也</span>
<span class='tline' id='l535' data-llen='10555:10562'>　　　南狩</span>
<span class='tline' id='l536' data-llen='10562:10585'>離明坤暗九三自離狩坤乃為自夷狩南者未狩則為</span>
<span class='tline' id='l537' data-llen='10585:10608'>明夷狩則為南矣離既升坤則離在坤上非南而何詩</span>
<span class='tline' id='l538' data-llen='10608:10635'><a onclick="displayPageImage('KR1a0038', 'WYG', '007-30b' );" name="007-30b" class="pb">[007-30b] <img width="20"  src="/static/img/kanseki-5.png"/></a></span>
<span class='tline' id='l539' data-llen='10635:10651'>曰肆伐大商㑹朝清明南狩之謂也</span>
<span class='tline' id='l540' data-llen='10651:10660'>　　　不可疾貞</span>
<span class='tline' id='l541' data-llen='10660:10683'>貞字自為句為明夷而南狩不得已而為之匪棘其欲</span>
<span class='tline' id='l542' data-llen='10683:10706'>也有棘其欲之心則是富天下也故曰不可疾然而人</span>
<span class='tline' id='l543' data-llen='10706:10729'>之常情不急則懈故又以貞勉之今朕必往致天之罰</span>
<span class='tline' id='l544' data-llen='10729:10733'>貞也</span>
<span class='tline' id='l545' data-llen='10733:10736'>　</span>
<span class='tline' id='l546' data-llen='10736:10745'>　周易玩辭卷七</span>
</p>
<p>
</p>
  </div>
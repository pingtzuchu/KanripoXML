<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0038', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　周易玩辭卷五</span><br/>
<span class='tline' id='l10' data-llen='198:218'>　　　　　　　　　　　宋　項安世　述</span><br/>
<span class='tline' id='l11' data-llen='218:230'>䷶噬嗑<span class='krp-note'>震下/離上</span></span><br/>
<span class='tline' id='l12' data-llen='230:236'>　　　彖</span><br/>
<span class='tline' id='l13' data-llen='236:259'>剛柔分分者未合之時一剛在内分隔三柔此其所以</span><br/>
<span class='tline' id='l14' data-llen='259:282'>當噬也動而明則二體合矣合而章則大化亨矣此三</span><br/>
<span class='tline' id='l15' data-llen='282:305'>句皆解噬嗑亨也噬嗑而亨何事不利而獨利用獄者</span><br/>
<span class='tline' id='l16' data-llen='305:331'><a onclick="displayPageImage('KR1a0038', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='331:354'>六五以柔在上才不當位不足以致大利獨以柔得中</span><br/>
<span class='tline' id='l18' data-llen='354:377'>利於用獄而已聖人不得已而用獄以噬頑民使合於</span><br/>
<span class='tline' id='l19' data-llen='377:400'>善惟柔中者能之故曰柔得中而上行雖不當位利用</span><br/>
<span class='tline' id='l20' data-llen='400:423'>獄也此兩句解利用獄也舜之刑曰刑期于無刑民協</span><br/>
<span class='tline' id='l21' data-llen='423:446'>于中臯陶之刑曰好生之德洽于民心曰制百姓于刑</span><br/>
<span class='tline' id='l22' data-llen='446:469'>之中成王之刑曰寛而有制從容以和曰惟厥中穆王</span><br/>
<span class='tline' id='l23' data-llen='469:489'>之刑曰哀矜折獄咸庶中正皆以柔中爲主也</span><br/>
<span class='tline' id='l24' data-llen='489:502'>　　　利用獄　明罰勅法</span><br/>
<span class='tline' id='l25' data-llen='502:528'><a onclick="displayPageImage('KR1a0038', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='528:551'>利用獄以實治人所以懲之而使合也明罰勅法以象</span><br/>
<span class='tline' id='l27' data-llen='551:574'>示人所以禁之而使合也雷電伏則萬物息雷電合則</span><br/>
<span class='tline' id='l28' data-llen='574:597'>造化通故曰雷電合而章此二物之功用也故用獄者</span><br/>
<span class='tline' id='l29' data-llen='597:620'>取之隂陽相噬而有聲則爲雷有光則爲電二物因噬</span><br/>
<span class='tline' id='l30' data-llen='620:643'>而合故曰電雷噬嗑此二物之形象也故立象者取之</span><br/>
<span class='tline' id='l31' data-llen='643:652'>　　　六爻本象</span><br/>
<span class='tline' id='l32' data-llen='652:675'>先儒皆以初上爲受刑之人二三四五爲用刑之人析</span><br/>
<span class='tline' id='l33' data-llen='675:698'>六爻爲兩説故於所噬之象穿鑿紛紜終不能合殊不</span><br/>
<span class='tline' id='l34' data-llen='698:724'><a onclick="displayPageImage('KR1a0038', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='724:747'>知六爻皆即本爻取象初九在下故爲滅趾趾即初之</span><br/>
<span class='tline' id='l36' data-llen='747:770'>本象也上九在上故爲滅耳耳即上之本象也豈必二</span><br/>
<span class='tline' id='l37' data-llen='770:793'>三四五乃指他人之膚肉哉六二以柔居柔在六爻之</span><br/>
<span class='tline' id='l38' data-llen='793:816'>中至柔者也故爲膚膚之在中者爲鼻六三以柔居剛</span><br/>
<span class='tline' id='l39' data-llen='816:839'>故爲腊肉肉之不中者爲毒此所謂腊毒也九四以剛</span><br/>
<span class='tline' id='l40' data-llen='839:862'>居柔故爲乾胏骨在肉中者爲胏即剛在柔中也六五</span><br/>
<span class='tline' id='l41' data-llen='862:885'>亦以柔居剛爲乾肉而不爲腊肉者三在下而小小物</span><br/>
<span class='tline' id='l42' data-llen='885:908'>之乾爲腊也二三四五言噬初上言校者爻在頤中則</span><br/>
<span class='tline' id='l43' data-llen='908:934'><a onclick="displayPageImage('KR1a0038', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='934:957'>能噬初上在其兩端可以言校而不可以言噬也校之</span><br/>
<span class='tline' id='l45' data-llen='957:968'>施於體亦有噬之象焉</span><br/>
<span class='tline' id='l46' data-llen='968:978'>　　　初九　六二</span><br/>
<span class='tline' id='l47' data-llen='978:1001'>噬嗑惟初二兩爻正故皆得无咎之全餘四爻皆不正</span><br/>
<span class='tline' id='l48' data-llen='1001:1011'>故有吝艱厲凶之疾</span><br/>
<span class='tline' id='l49' data-llen='1011:1021'>　　　六二　象辭</span><br/>
<span class='tline' id='l50' data-llen='1021:1044'>六二乘剛亦得无咎者他卦以乘剛爲危噬惡者以乘</span><br/>
<span class='tline' id='l51' data-llen='1044:1067'>剛爲利也二以柔而在卦之中猶鼻以膚而在面之中</span><br/>
<span class='tline' id='l52' data-llen='1067:1093'><a onclick="displayPageImage('KR1a0038', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1093:1116'>也鼻有膚而无肉最爲易噬又乘剛焉如膚在齒上故</span><br/>
<span class='tline' id='l54' data-llen='1116:1139'>噬之則滅鼻滅則氣絶而不通矣非但滅趾之比也初</span><br/>
<span class='tline' id='l55' data-llen='1139:1162'>滅之於下可以禁其足未可以絶其心也二滅之於中</span><br/>
<span class='tline' id='l56' data-llen='1162:1185'>則其念絶矣故止惡者莫速於初而絶惡者莫要於二</span><br/>
<span class='tline' id='l57' data-llen='1185:1208'>所以二爻皆得全其无咎自三以上爲力漸難於是有</span><br/>
<span class='tline' id='l58' data-llen='1208:1227'>吝有艱厲有凶此自治者所以貴於知務也</span><br/>
<span class='tline' id='l59' data-llen='1227:1237'>　　　九四　六五</span><br/>
<span class='tline' id='l60' data-llen='1237:1260'>四五兩爻稱得金又皆用貞者下卦爲閒尚淺故用力</span><br/>
<span class='tline' id='l61' data-llen='1260:1286'><a onclick="displayPageImage('KR1a0038', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1286:1309'>易上卦爲閒已大故用力難非貞不濟也四得剛直之</span><br/>
<span class='tline' id='l63' data-llen='1309:1332'>才爲金爲矢可以去閒矣然以所居不正未能充大故</span><br/>
<span class='tline' id='l64' data-llen='1332:1355'>必艱貞而後吉先艱後貞者明所遇者艱非才之罪能</span><br/>
<span class='tline' id='l65' data-llen='1355:1378'>以貞勝雖艱可吉也五得剛中之位爲黄爲金可以去</span><br/>
<span class='tline' id='l66' data-llen='1378:1401'>閒矣然以其才不當位故必貞厲而後无咎先貞後厲</span><br/>
<span class='tline' id='l67' data-llen='1401:1424'>者明五本非才雖貞猶厲但正得當中故可免咎而已</span><br/>
<span class='tline' id='l68' data-llen='1424:1447'>彖言不當位當字去聲謂非正位也爻言得當當字平</span><br/>
<span class='tline' id='l69' data-llen='1447:1470'>聲謂其當中也通一卦言之六五最利者以其爲噬嗑</span><br/>
<span class='tline' id='l70' data-llen='1470:1496'><a onclick="displayPageImage('KR1a0038', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1496:1519'>之主得中而上行於用獄爲有利也以各爻言之九四</span><br/>
<span class='tline' id='l72' data-llen='1519:1542'>最吉者以其爲頤中之閒噬至於此則閒合矣此其所</span><br/>
<span class='tline' id='l73' data-llen='1542:1565'>以吉也大抵噬嗑諸爻噬於淺者皆可无咎噬於深者</span><br/>
<span class='tline' id='l74' data-llen='1565:1588'>雖吉亦艱就其淺者言之三已稍難故遇毒而小有吝</span><br/>
<span class='tline' id='l75' data-llen='1588:1611'>就其深者言之初則艱中則厲終則凶矣故六爻之中</span><br/>
<span class='tline' id='l76' data-llen='1611:1633'>无全利者蓋除閒之時但以得亨爲幸未暇求利也</span><br/>
<span class='tline' id='l77' data-llen='1633:1647'>　　　噬胏得矢　噬肉得金</span><br/>
<span class='tline' id='l78' data-llen='1647:1670'>九四六五皆有噬有得者噬道將終必盡其慮也噬者</span><br/>
<span class='tline' id='l79' data-llen='1670:1696'><a onclick="displayPageImage('KR1a0038', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1696:1719'>除其惡得者取其善聖人之用法非專於除惡也有惡</span><br/>
<span class='tline' id='l81' data-llen='1719:1742'>則去有善則取愛而知其惡憎而知其善此所謂中也</span><br/>
<span class='tline' id='l82' data-llen='1742:1765'>此所謂利用獄也故於九四則噬其乾胏之强而收其</span><br/>
<span class='tline' id='l83' data-llen='1765:1788'>金矢之用於六五則噬其乾肉之强而收其黄金之用</span><br/>
<span class='tline' id='l84' data-llen='1788:1811'>聖人之待强梗其仁如此而强梗之於聖人未必皆退</span><br/>
<span class='tline' id='l85' data-llen='1811:1834'>聽也故又用艱貞之力以成其吉操貞厲之心以免其</span><br/>
<span class='tline' id='l86' data-llen='1834:1857'>咎舜禹之待三苖周公成王之待商民其得此義也夫</span><br/>
<span class='tline' id='l87' data-llen='1857:1880'>人臣當九四之艱故曰遺大投艱于朕身人主當六五</span><br/>
<span class='tline' id='l88' data-llen='1880:1906'><a onclick="displayPageImage('KR1a0038', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1906:1920'>之厲故曰邦之安危惟兹殷士</span><br/>
<span class='tline' id='l90' data-llen='1920:1928'>　　　上三爻</span><br/>
<span class='tline' id='l91' data-llen='1928:1951'>噬嗑上三爻離卦也九四離之初故曰未光也六五離</span><br/>
<span class='tline' id='l92' data-llen='1951:1974'>之中故曰得當也上九離之極故曰聰不明也離主目</span><br/>
<span class='tline' id='l93' data-llen='1974:1994'>坎主耳離極則傷坎火旺則水囚故耳受其病</span><br/>
<span class='tline' id='l94' data-llen='1994:2003'>　　　雷電噬嗑</span><br/>
<span class='tline' id='l95' data-llen='2003:2026'>石經作電雷噬嗑晁公武氏曰六十四卦大象无倒置</span><br/>
<span class='tline' id='l96' data-llen='2026:2033'>者當從石經</span><br/>
<span class='tline' id='l97' data-llen='2033:2059'><a onclick="displayPageImage('KR1a0038', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2059:2070'>䷕賁<span class='krp-note'>離下/艮上</span></span><br/>
<span class='tline' id='l99' data-llen='2070:2082'>　　　賁亨小利有攸徃</span><br/>
<span class='tline' id='l100' data-llen='2082:2105'>賁之卦辭㣲夫子之彖則後之說者其誰通之賁亨謂</span><br/>
<span class='tline' id='l101' data-llen='2105:2128'>内卦也小利有攸徃謂外卦也二剛爲質而以柔文之</span><br/>
<span class='tline' id='l102' data-llen='2128:2151'>則卦之内體固有能亨之道也及内之一剛分徃居外</span><br/>
<span class='tline' id='l103' data-llen='2151:2174'>反使二柔爲質而以剛文之卦之發用如此豈堪大事</span><br/>
<span class='tline' id='l104' data-llen='2174:2197'>哉故小利有攸徃而已大扺以柔文剛則順以剛文柔</span><br/>
<span class='tline' id='l105' data-llen='2197:2220'>則悖蓋其質既弱則文无所施也凡卦之法以内卦爲</span><br/>
<span class='tline' id='l106' data-llen='2220:2246'><a onclick="displayPageImage('KR1a0038', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2246:2262'>主事外卦爲發用故夫子釋之如此</span><br/>
<span class='tline' id='l108' data-llen='2262:2274'>　　　文明以止人文也</span><br/>
<span class='tline' id='l109' data-llen='2274:2297'>獨隂不文獨陽不文一隂一陽而後成文故惟賁爲不</span><br/>
<span class='tline' id='l110' data-llen='2297:2320'>嫌於異有文之者有止之者而後人文成矣禮以節文</span><br/>
<span class='tline' id='l111' data-llen='2320:2342'>二字爲訓蓋謂是也賁喜異噬嗑好同二卦正相反</span><br/>
<span class='tline' id='l112' data-llen='2342:2352'>　　　天文　人文</span><br/>
<span class='tline' id='l113' data-llen='2352:2375'>剛徃柔來謂之天文則天文以二爻變卦言也故曰以</span><br/>
<span class='tline' id='l114' data-llen='2375:2398'>察時變文明以止謂之人文則人文以離艮成卦言也</span><br/>
<span class='tline' id='l115' data-llen='2398:2424'><a onclick="displayPageImage('KR1a0038', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2424:2433'>故曰以化成天下</span><br/>
<span class='tline' id='l117' data-llen='2433:2442'>　　　緫論卦義</span><br/>
<span class='tline' id='l118' data-llen='2442:2465'>古人之於文不敢一日離也古之聖人謂人之情不可</span><br/>
<span class='tline' id='l119' data-llen='2465:2488'>以徑行也使夫人而可以徑行則將无所不至是故因</span><br/>
<span class='tline' id='l120' data-llen='2488:2511'>其羞惡辭遜之節而爲之文以飾之其交也以禮其合</span><br/>
<span class='tline' id='l121' data-llen='2511:2534'>也以義百拜而飲三辭而受六禮而㛰所以飾其情而</span><br/>
<span class='tline' id='l122' data-llen='2534:2557'>養其恥也荀子不知而以爲僞晏子不知而以爲勞戰</span><br/>
<span class='tline' id='l123' data-llen='2557:2580'>國之君以爲迂闊西晉之士以爲鄙吝獨伏羲文王周</span><br/>
<span class='tline' id='l124' data-llen='2580:2606'><a onclick="displayPageImage('KR1a0038', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2606:2629'>公孔子以爲此所以奉天命之變成人倫之化不可以</span><br/>
<span class='tline' id='l126' data-llen='2629:2652'>一日無也故曰觀乎天文以察時變觀乎人文以化成</span><br/>
<span class='tline' id='l127' data-llen='2652:2675'>天下今觀賁之六爻无一爻凶咎者雖疑者亦終於无</span><br/>
<span class='tline' id='l128' data-llen='2675:2698'>尤雖吝者亦終於有喜聖人之貴文如此若之何其以</span><br/>
<span class='tline' id='l129' data-llen='2698:2715'>庸人之不便而遂訾經世之大防也哉</span><br/>
<span class='tline' id='l130' data-llen='2715:2722'>　　　大象</span><br/>
<span class='tline' id='l131' data-llen='2722:2745'>山爲質火文之火在山下而不在山上者文可以表質</span><br/>
<span class='tline' id='l132' data-llen='2745:2768'>不可以滅質也故賁之用可以明庶政而不可以折獄</span><br/>
<span class='tline' id='l133' data-llen='2768:2794'><a onclick="displayPageImage('KR1a0038', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2794:2817'>用文以修明庶政則周之禮樂庶事備也不亦可乎用</span><br/>
<span class='tline' id='l135' data-llen='2817:2840'>文以折獄則張湯杜周賢於臯陶矣豈所以求民情哉</span><br/>
<span class='tline' id='l136' data-llen='2840:2853'>明庶政屬離不敢折獄屬艮</span><br/>
<span class='tline' id='l137' data-llen='2853:2863'>　　　六二　上九</span><br/>
<span class='tline' id='l138' data-llen='2863:2886'>六二柔來而文剛主内卦之文者也内卦以文爲文故</span><br/>
<span class='tline' id='l139' data-llen='2886:2909'>曰賁其須須之麗於身最爲虚文也然陽氣不盛不足</span><br/>
<span class='tline' id='l140' data-llen='2909:2932'>以賁其須則須與陽同其盛也故曰賁其須與上興也</span><br/>
<span class='tline' id='l141' data-llen='2932:2955'>二與上交而成卦二以上爲主猶須以陽爲主也聖人</span><br/>
<span class='tline' id='l142' data-llen='2955:2981'><a onclick="displayPageImage('KR1a0038', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2981:3004'>言此所以深明文之與質未嘗相離也故不言吉凶明</span><br/>
<span class='tline' id='l144' data-llen='3004:3027'>吉凶之繫於質也上九分剛上而文柔主外卦之文者</span><br/>
<span class='tline' id='l145' data-llen='3027:3050'>也外卦以質爲文故曰白賁白本非所以爲賁也然文</span><br/>
<span class='tline' id='l146' data-llen='3050:3073'>之初興必自質始則白固在衆采之先文之既極必以</span><br/>
<span class='tline' id='l147' data-llen='3073:3096'>質終則白又在衆采之後是則白者賁之所成終而所</span><br/>
<span class='tline' id='l148' data-llen='3096:3119'>成始也故曰白賁无咎上得志也以艮之白遇賁之飾</span><br/>
<span class='tline' id='l149' data-llen='3119:3142'>本非得志之時以其在卦之終主賁之成是以得遂其</span><br/>
<span class='tline' id='l150' data-llen='3142:3165'>篤實之志聖人言此所以深明質之與文未嘗相悖也</span><br/>
<span class='tline' id='l151' data-llen='3165:3191'><a onclick="displayPageImage('KR1a0038', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3191:3207'>故言无咎蓋行與時違疑於有咎也</span><br/>
<span class='tline' id='l153' data-llen='3207:3217'>　　　九三　六四</span><br/>
<span class='tline' id='l154' data-llen='3217:3240'>九三六四在兩卦之交其文皆盛而不相得三以乾之</span><br/>
<span class='tline' id='l155' data-llen='3240:3263'>重剛而處離之上賁之發揚而明麗者也其文光澤而</span><br/>
<span class='tline' id='l156' data-llen='3263:3286'>可鑑故曰賁如濡如詩所謂六轡如濡也四以坤之重</span><br/>
<span class='tline' id='l157' data-llen='3286:3309'>柔而處艮之下賁之隂靜而篤實者也其文淳白而无</span><br/>
<span class='tline' id='l158' data-llen='3309:3332'>華故曰賁如皤如白馬翰如人與馬俱白言德與位俱</span><br/>
<span class='tline' id='l159' data-llen='3332:3355'>靜也兩爻相近而相反如此故其情不得不疑然三有</span><br/>
<span class='tline' id='l160' data-llen='3355:3381'><a onclick="displayPageImage('KR1a0038', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3381:3404'>剛正之質非徒文也以正守文孰能傾之又何慮於四</span><br/>
<span class='tline' id='l162' data-llen='3404:3427'>哉故曰永貞之吉終莫之陵也凡卦至四而變四當爻</span><br/>
<span class='tline' id='l163' data-llen='3427:3450'>位之變與三相反誠有可疑之迹然而四亦居正非相</span><br/>
<span class='tline' id='l164' data-llen='3450:3473'>畔之人也文明之與篤實純剛之與純柔濡如之與皤</span><br/>
<span class='tline' id='l165' data-llen='3473:3496'>如非相爲寇實相爲婚剛柔相錯離艮相交天下之至</span><br/>
<span class='tline' id='l166' data-llen='3496:3519'>文也而於四何尤焉故曰六四當位疑也匪寇婚媾終</span><br/>
<span class='tline' id='l167' data-llen='3519:3542'>无尤也在賁之時以相雜爲文兩爻體性雖異終歸於</span><br/>
<span class='tline' id='l168' data-llen='3542:3553'>文故兩象皆以終爲言</span><br/>
<span class='tline' id='l169' data-llen='3553:3580'><a onclick="displayPageImage('KR1a0038', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3580:3592'>　　　賁如皤如　白賁</span><br/>
<span class='tline' id='l171' data-llen='3592:3615'>賁如皤如者其文自白如白羽之白白雪之白也白賁</span><br/>
<span class='tline' id='l172' data-llen='3615:3632'>者以白文之如斲琱爲樸狀貌尚忠也</span><br/>
<span class='tline' id='l173' data-llen='3632:3639'>　　　翰如</span><br/>
<span class='tline' id='l174' data-llen='3639:3661'>姚小彭氏曰商人尚白戎事乘翰翰與皤皆白色也</span><br/>
<span class='tline' id='l175' data-llen='3661:3668'>　　　六五</span><br/>
<span class='tline' id='l176' data-llen='3668:3691'>六五艮中爻也艮上爻爲山故中爻爲丘園丘園者束</span><br/>
<span class='tline' id='l177' data-llen='3691:3714'>帛之所由出也戔戔者委積之貌自賁之時言之不賁</span><br/>
<span class='tline' id='l178' data-llen='3714:3741'><a onclick="displayPageImage('KR1a0038', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3741:3764'>其宫室而用力於丘園之中植桑柘積絲帛可謂吝矣</span><br/>
<span class='tline' id='l180' data-llen='3764:3787'>要其終則束帛委積而百禮可行黼黻文章之用祭祀</span><br/>
<span class='tline' id='l181' data-llen='3787:3810'>賔客婚姻之儀皆由之成賁孰盛於是故雖吝而終吉</span><br/>
<span class='tline' id='l182' data-llen='3810:3833'>也吝屬艮終吉屬離艮與離合故有喜凡諸卦言有喜</span><br/>
<span class='tline' id='l183' data-llen='3833:3846'>有慶者皆取隂陽相合之義</span><br/>
<span class='tline' id='l184' data-llen='3846:3854'>　　　上三爻</span><br/>
<span class='tline' id='l185' data-llen='3854:3877'>賁上三爻皆若與卦相反故其初皆不爲人所明四以</span><br/>
<span class='tline' id='l186' data-llen='3877:3900'>爲寇致疑終以婚媾而无尤五以務實見吝終以成功</span><br/>
<span class='tline' id='l187' data-llen='3900:3927'><a onclick="displayPageImage('KR1a0038', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3927:3950'>而有喜上以處賁而白若當有咎終以在卦之終而得</span><br/>
<span class='tline' id='l189' data-llen='3950:3973'>志蓋樸素篤厚之人其初常若悖時而難合及其父也</span><br/>
<span class='tline' id='l190' data-llen='3973:3996'>察其本心之相成見其事理之當然始足以免尤而致</span><br/>
<span class='tline' id='l191' data-llen='3996:4009'>喜蓋必至於終而後得志也</span><br/>
<span class='tline' id='l192' data-llen='4009:4016'>　　　六爻</span><br/>
<span class='tline' id='l193' data-llen='4016:4039'>初最在下爲趾君子之飾其趾惟不以不義汙之則天</span><br/>
<span class='tline' id='l194' data-llen='4039:4062'>下之至榮也初九剛正而在下故其象如此二以隂麗</span><br/>
<span class='tline' id='l195' data-llen='4062:4085'>陽而成離蓋附人而得飾者也故爲須須不能自賁附</span><br/>
<span class='tline' id='l196' data-llen='4085:4112'><a onclick="displayPageImage('KR1a0038', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4112:4135'>頤而得賁然而無譏焉者凡物之相麗自外至者爲邪</span><br/>
<span class='tline' id='l198' data-llen='4135:4158'>由中出者爲正須由中出者也六二柔麗乎中正故其</span><br/>
<span class='tline' id='l199' data-llen='4158:4181'>象如此三居離之極文盛而溢故爲濡如暗弱者居之</span><br/>
<span class='tline' id='l200' data-llen='4181:4204'>則文獻日亡國勢日削九三剛正有餘但能守文不失</span><br/>
<span class='tline' id='l201' data-llen='4204:4227'>則人莫敢陵周魯之亡非文之罪不能守其文之罪也</span><br/>
<span class='tline' id='l202' data-llen='4227:4250'>故以永貞勸之三當賁道之隆四當賁道之變自三以</span><br/>
<span class='tline' id='l203' data-llen='4250:4273'>下屬離故下三爻皆以文爲賁自四以下屬艮艮爲篤</span><br/>
<span class='tline' id='l204' data-llen='4273:4296'>實而主白故上三爻皆以白爲賁四與三切鄰三以純</span><br/>
<span class='tline' id='l205' data-llen='4296:4323'><a onclick="displayPageImage('KR1a0038', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4323:4346'>陽用文四以純隂止之三方濡如四一變而盡白故有</span><br/>
<span class='tline' id='l207' data-llen='4346:4369'>相寇之疑然賁之時義正欲以異爲文如異姓相交而</span><br/>
<span class='tline' id='l208' data-llen='4369:4392'>爲婚姻非四之過舉也五為柔尊而不主事有后妃之</span><br/>
<span class='tline' id='l209' data-llen='4392:4415'>象焉用其賁于丘園治束帛以爲文章此婦人之文也</span><br/>
<span class='tline' id='l210' data-llen='4415:4438'>上爲成賁之主有能止之勢又居至極之時其義當止</span><br/>
<span class='tline' id='l211' data-llen='4438:4461'>故用其淳白而得志於上此人君之文也諸爻皆自賁</span><br/>
<span class='tline' id='l212' data-llen='4461:4484'>者也故以賁字冠句首上九爲賁之主賁人者也故賁</span><br/>
<span class='tline' id='l213' data-llen='4484:4507'>字在下君以淳白賁外治后以淳白賁内治四爲大臣</span><br/>
<span class='tline' id='l214' data-llen='4507:4534'><a onclick="displayPageImage('KR1a0038', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4534:4557'>又以淳白自賁君臣家國共行篤厚之化以正天下之</span><br/>
<span class='tline' id='l216' data-llen='4557:4578'>文彖所謂觀乎人文以化成天下者其此之謂乎</span><br/>
<span class='tline' id='l217' data-llen='4578:4589'>䷖剥<span class='krp-note'>坤下/艮上</span></span><br/>
<span class='tline' id='l218' data-llen='4589:4595'>　　　彖</span><br/>
<span class='tline' id='l219' data-llen='4595:4618'>晁公武氏曰剥剥也至小人長也以六爻言致剥之象</span><br/>
<span class='tline' id='l220' data-llen='4618:4638'>也順而止之至天行也以二卦言處剥之道也</span><br/>
<span class='tline' id='l221' data-llen='4638:4645'>　　　彖象</span><br/>
<span class='tline' id='l222' data-llen='4645:4668'>凡諸彖所言皆六爻消長之象也凡大象所言皆八卦</span><br/>
<span class='tline' id='l223' data-llen='4668:4695'><a onclick="displayPageImage('KR1a0038', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4695:4718'>取物之象也以剥之六爻言之隂自下而長以剥乎陽</span><br/>
<span class='tline' id='l225' data-llen='4718:4741'>若更上徃則爲小人滅君子之象故曰不利有攸徃小</span><br/>
<span class='tline' id='l226' data-llen='4741:4764'>人長也以剥之物象言之山自上而剥以附乎下下厚</span><br/>
<span class='tline' id='l227' data-llen='4764:4787'>則山愈安是爲君厚其民之象故曰山附於地剥上以</span><br/>
<span class='tline' id='l228' data-llen='4787:4810'>厚下安宅上削而下廣山形之所以安也大抵卦有吉</span><br/>
<span class='tline' id='l229' data-llen='4810:4833'>凶善惡而大象無不善者蓋天下所有之理君子皆當</span><br/>
<span class='tline' id='l230' data-llen='4833:4856'>象之遇卦之凶者既不可象之以爲凶德則必於凶之</span><br/>
<span class='tline' id='l231' data-llen='4856:4879'>中别取其吉以爲象焉剥與明夷是也人君无用隂剥</span><br/>
<span class='tline' id='l232' data-llen='4879:4906'><a onclick="displayPageImage('KR1a0038', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4906:4929'>陽之理則當自剥以厚下君子无用闇傷明之事則當</span><br/>
<span class='tline' id='l234' data-llen='4929:4952'>自晦以莅衆凡此皆於凶中取吉也諸大象之例皆然</span><br/>
<span class='tline' id='l235' data-llen='4952:4975'>故大象與彖无同義者苟同義焉則无所復用大象矣</span><br/>
<span class='tline' id='l236' data-llen='4975:4984'>　　　六爻本象</span><br/>
<span class='tline' id='l237' data-llen='4984:5007'>剥之初六於時爲姤剥乾成巽巽爲木故有牀象所剥</span><br/>
<span class='tline' id='l238' data-llen='5007:5030'>者下爻也足者牀之下木故曰剥牀以足六二於時爲</span><br/>
<span class='tline' id='l239' data-llen='5030:5053'>遯剥巽成艮艮爲背則牀剥而至背矣辨者牀之上木</span><br/>
<span class='tline' id='l240' data-llen='5053:5076'>故曰剥牀以辨六三於時爲否剥艮成坤背已在地故</span><br/>
<span class='tline' id='l241' data-llen='5076:5103'><a onclick="displayPageImage('KR1a0038', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5103:5126'>不言牀六四於時爲觀亦剥乾成巽巽爲木復有牀象</span><br/>
<span class='tline' id='l243' data-llen='5126:5149'>然所剥者人也故曰剥牀以膚六五剥道成矣剥巽成</span><br/>
<span class='tline' id='l244' data-llen='5149:5172'>艮剥膚及背背者後宫之象故曰貫魚以宫人寵上九</span><br/>
<span class='tline' id='l245' data-llen='5172:5195'>不剥者也艮在上爲果爲廬坤在下爲輿爲民陽復於</span><br/>
<span class='tline' id='l246' data-llen='5195:5218'>下則爲得輿而載民之象隂極於上則爲純坤果食而</span><br/>
<span class='tline' id='l247' data-llen='5218:5239'>廬剥矣自膚而至宫人自宫人而至廬剥之序也</span><br/>
<span class='tline' id='l248' data-llen='5239:5250'>　　　凶无咎无不利</span><br/>
<span class='tline' id='l249' data-llen='5250:5273'>剥本不假言凶初二言凶者姤遯之時初患未深二德</span><br/>
<span class='tline' id='l250' data-llen='5273:5300'><a onclick="displayPageImage('KR1a0038', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5300:5323'>中正而尚可救正未遽凶也无能正之者夫然後凶故</span><br/>
<span class='tline' id='l252' data-llen='5323:5346'>曰蔑貞凶蓋猶有責望之意也至三爲否世事已去上</span><br/>
<span class='tline' id='l253' data-llen='5346:5369'>无援下无救德位俱无坐而待剥自取之也尚誰咎哉</span><br/>
<span class='tline' id='l254' data-llen='5369:5392'>四復言凶者凶之成也禍及身矣初與二之所憂者此</span><br/>
<span class='tline' id='l255' data-llen='5392:5415'>也臨之彖曰至于八月有凶即此爻也五君也禍已入</span><br/>
<span class='tline' id='l256' data-llen='5415:5438'>心猶爲之謀其利者天下之亂惟君爲能止之雖壞可</span><br/>
<span class='tline' id='l257' data-llen='5438:5461'>興也小人之所以爲國家之禍者以其乘君子之器而</span><br/>
<span class='tline' id='l258' data-llen='5461:5484'>已若使君子自治國事居公卿之位小人自以鱗次當</span><br/>
<span class='tline' id='l259' data-llen='5484:5511'><a onclick="displayPageImage('KR1a0038', 'WYG', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5511:5534'>官府之役如男治外事女治内事雖王后三夫人九嬪</span><br/>
<span class='tline' id='l261' data-llen='5534:5557'>二十七世婦八十一御妻森然並列受寵於内亦於國</span><br/>
<span class='tline' id='l262' data-llen='5557:5580'>家何不利之有无不利有二義此无不利猶言无害非</span><br/>
<span class='tline' id='l263' data-llen='5580:5603'>无往不利也天道豈能无小人人道豈能无女子但處</span><br/>
<span class='tline' id='l264' data-llen='5603:5626'>置得冝則自无剥剛之禍矣然此英主之事非六五所</span><br/>
<span class='tline' id='l265' data-llen='5626:5649'>能爲也聖人特著此以開後世救剥之路耳上九當剥</span><br/>
<span class='tline' id='l266' data-llen='5649:5672'>之終巋然獨存其吉凶皆不可料天若祐晉則爲謝安</span><br/>
<span class='tline' id='l267' data-llen='5672:5695'>之止桓温而天下皆得所載天不祐漢則爲王允之死</span><br/>
<span class='tline' id='l268' data-llen='5695:5722'><a onclick="displayPageImage('KR1a0038', 'WYG', '005-15b' );" name="005-15b" class="pb">[005-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5722:5745'>於㴶汜而小人亦相隨而俱亡斯二者天也故此一爻</span><br/>
<span class='tline' id='l270' data-llen='5745:5761'>獨无吉凶利否之占聖人之意深矣</span><br/>
<span class='tline' id='l271' data-llen='5761:5769'>　　　剥无咎</span><br/>
<span class='tline' id='l272' data-llen='5769:5792'>臨至於二乾道已成故曰元亨利貞曰至于八月有凶</span><br/>
<span class='tline' id='l273' data-llen='5792:5815'>剥至於二剥道已成故六三曰剥无咎事至於成已不</span><br/>
<span class='tline' id='l274' data-llen='5815:5838'>可咎矣按釋文爻辭但曰剥无咎有之字者非然則有</span><br/>
<span class='tline' id='l275' data-llen='5838:5861'>之字者蓋因小象之字而誤増爻辭也小象設問剥之</span><br/>
<span class='tline' id='l276' data-llen='5861:5884'>所以无咎則不得不用之字爻辭本无問荅何以之爲</span><br/>
<span class='tline' id='l277' data-llen='5884:5911'><a onclick="displayPageImage('KR1a0038', 'WYG', '005-16a' );" name="005-16a" class="pb">[005-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5911:5920'>　　　以宮人寵</span><br/>
<span class='tline' id='l279' data-llen='5920:5943'>剥之六五隂爻已入君位若以宮人言之則五爲王后</span><br/>
<span class='tline' id='l280' data-llen='5943:5966'>與君同處四爲夫人佐后者也三爲九嬪以主九御下</span><br/>
<span class='tline' id='l281' data-llen='5966:5989'>卦之長也二爲世婦初爲御妻五者循序而進以治隂</span><br/>
<span class='tline' id='l282' data-llen='5989:6012'>事以當夜時猶剥之五隂但用於午未申酉戌之月亦</span><br/>
<span class='tline' id='l283' data-llen='6012:6035'>在天道未爲不利也若用於陽月以侵發生之事則爲</span><br/>
<span class='tline' id='l284' data-llen='6035:6058'>厲氣尔易道廣大六四已言君道之災故此爻别明後</span><br/>
<span class='tline' id='l285' data-llen='6058:6078'>宫之義以見用小人者但以此寵之則无害也</span><br/>
<span class='tline' id='l286' data-llen='6078:6105'><a onclick="displayPageImage('KR1a0038', 'WYG', '005-16b' );" name="005-16b" class="pb">[005-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6105:6112'>　　　小象</span><br/>
<span class='tline' id='l288' data-llen='6112:6135'>剥六爻小象皆以君道言之蓋君子小人消長之際乃</span><br/>
<span class='tline' id='l289' data-llen='6135:6158'>人君切身之利害也初爲民位剥初則无民矣故曰以</span><br/>
<span class='tline' id='l290' data-llen='6158:6181'>滅下也二爲臣位剥二則无臣矣故曰未有與也三在</span><br/>
<span class='tline' id='l291' data-llen='6181:6204'>遯爲臣妾之爻不言臣妾者非成敗之所關上无臣下</span><br/>
<span class='tline' id='l292' data-llen='6204:6227'>无民也則其勢足以亡矣故曰剥之无咎失上下也四</span><br/>
<span class='tline' id='l293' data-llen='6227:6250'>爲肌膚剥四則君无身矣故曰切近災也是故五不言</span><br/>
<span class='tline' id='l294' data-llen='6250:6273'>君但以宮人當之以明待小人之道上九在外爲元氣</span><br/>
<span class='tline' id='l295' data-llen='6273:6300'><a onclick="displayPageImage('KR1a0038', 'WYG', '005-17a' );" name="005-17a" class="pb">[005-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6300:6323'>之未亡者以明用君子之道五隂雖盛若以宫人處之</span><br/>
<span class='tline' id='l297' data-llen='6323:6346'>不與國事則終无過尤一陽雖孤若收而用之則譬之</span><br/>
<span class='tline' id='l298' data-llen='6346:6369'>得輿下民終得所載惟不可以小人雜之若使小人在</span><br/>
<span class='tline' id='l299' data-llen='6369:6392'>上雖當危極之時亦必妬賢害國不亡不止終不可用</span><br/>
<span class='tline' id='l300' data-llen='6392:6415'>也聖人爲人君推明用人之道至是切矣故兩爻小象</span><br/>
<span class='tline' id='l301' data-llen='6415:6426'>皆以終言之示其決也</span><br/>
<span class='tline' id='l302' data-llen='6426:6436'>　　　終不可用也</span><br/>
<span class='tline' id='l303' data-llen='6436:6459'>小象皆協韻獨剥上九以載字協用字豐九三以事字</span><br/>
<span class='tline' id='l304' data-llen='6459:6486'><a onclick="displayPageImage('KR1a0038', 'WYG', '005-17b' );" name="005-17b" class="pb">[005-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6486:6509'>協用字則古音用字皆通入志字韻矣以字訓用意者</span><br/>
<span class='tline' id='l306' data-llen='6509:6518'>用亦可以作以歟</span><br/>
<span class='tline' id='l307' data-llen='6518:6529'>䷗復<span class='krp-note'>震下/坤上</span></span><br/>
<span class='tline' id='l308' data-llen='6529:6536'>　　　卦辭</span><br/>
<span class='tline' id='l309' data-llen='6536:6559'>剛之反也動而以順行是以出入无疾朋來无咎此人</span><br/>
<span class='tline' id='l310' data-llen='6559:6582'>事之當然也反復其道七日來復天行也此天理之必</span><br/>
<span class='tline' id='l311' data-llen='6582:6605'>然也在天則有必復之理在人則顧其所處如何无必</span><br/>
<span class='tline' id='l312' data-llen='6605:6611'>勝之理也</span><br/>
<span class='tline' id='l313' data-llen='6611:6638'><a onclick="displayPageImage('KR1a0038', 'WYG', '005-18a' );" name="005-18a" class="pb">[005-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6638:6651'>　　　出入无疾朋來无咎</span><br/>
<span class='tline' id='l315' data-llen='6651:6674'>君子之復也必人无疾之者而後可以朋來而无咎使</span><br/>
<span class='tline' id='l316' data-llen='6674:6697'>在我者行不順而施不恕則於出入之際既有疾之者</span><br/>
<span class='tline' id='l317' data-llen='6697:6720'>矣雖欲類進其將能乎賈彪所謂相時而動无累後人</span><br/>
<span class='tline' id='l318' data-llen='6720:6743'>此之謂也晁公武氏曰自剥至復入也自復至夬出也</span><br/>
<span class='tline' id='l319' data-llen='6743:6756'>臨泰復之朋也爲内卦曰來</span><br/>
<span class='tline' id='l320' data-llen='6756:6769'>　　　反復其道七日來復</span><br/>
<span class='tline' id='l321' data-llen='6769:6792'>反復音覆來復音服復與剥相反剥卦覆而成復故曰</span><br/>
<span class='tline' id='l322' data-llen='6792:6819'><a onclick="displayPageImage('KR1a0038', 'WYG', '005-18b' );" name="005-18b" class="pb">[005-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6819:6842'>反覆其道剥之初升爲上上降爲初一與六爻則其數</span><br/>
<span class='tline' id='l324' data-llen='6842:6865'>七故曰七日來復兩句皆以剥言之不必汎指他卦也</span><br/>
<span class='tline' id='l325' data-llen='6865:6882'>　　　剥不利有攸往　復利有攸往</span><br/>
<span class='tline' id='l326' data-llen='6882:6905'>剥曰不利有攸往小人長也復曰利有攸往剛長也易</span><br/>
<span class='tline' id='l327' data-llen='6905:6928'>之意凡以爲君子謀也聖人謂復其見天地之心吾亦</span><br/>
<span class='tline' id='l328' data-llen='6928:6938'>以是見聖人之心也</span><br/>
<span class='tline' id='l329' data-llen='6938:6946'>　　　天行也</span><br/>
<span class='tline' id='l330' data-llen='6946:6969'>剥曰君子尚消息盈虚天行也復曰反復其道七日來</span><br/>
<span class='tline' id='l331' data-llen='6969:6996'><a onclick="displayPageImage('KR1a0038', 'WYG', '005-19a' );" name="005-19a" class="pb">[005-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6996:7010'>復天行也道之興廢皆是天命</span><br/>
<span class='tline' id='l333' data-llen='7010:7023'>　　　商旅不行后不省方</span><br/>
<span class='tline' id='l334' data-llen='7023:7046'>商旅象坤坤爲衆也后象震帝出震也當是時也外之</span><br/>
<span class='tline' id='l335' data-llen='7046:7069'>行旅之人未可行内之出震之君未可出皆象雷之在</span><br/>
<span class='tline' id='l336' data-llen='7069:7092'>地也彖取陽之復來故可以出人可以朋來可以有攸</span><br/>
<span class='tline' id='l337' data-llen='7092:7115'>往象取雷之在中故不可以行不可以出彖與象取義</span><br/>
<span class='tline' id='l338' data-llen='7115:7138'>不同諸家與彖同說則非衆象之例亦非此象之義也</span><br/>
<span class='tline' id='l339' data-llen='7138:7146'>　　　无祗悔</span><br/>
<span class='tline' id='l340' data-llen='7146:7173'><a onclick="displayPageImage('KR1a0038', 'WYG', '005-19b' );" name="005-19b" class="pb">[005-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7173:7196'>悔與復不同復則改之不但悔也祗能悔而不能改則</span><br/>
<span class='tline' id='l342' data-llen='7196:7213'>不足與言復矣坎之祗既平字義同此</span><br/>
<span class='tline' id='l343' data-llen='7213:7222'>　　　以脩身也</span><br/>
<span class='tline' id='l344' data-llen='7222:7245'>陽之初復非以勝人以脩身也聖人之意深矣此即商</span><br/>
<span class='tline' id='l345' data-llen='7245:7268'>旅不行后不省方之意也必如此而後可以出入无疾</span><br/>
<span class='tline' id='l346' data-llen='7268:7278'>朋來无咎利有攸往</span><br/>
<span class='tline' id='l347' data-llen='7278:7285'>　　　休復</span><br/>
<span class='tline' id='l348' data-llen='7285:7308'>休者喜也見初之能復喜而慕之亦與之偕復也何以</span><br/>
<span class='tline' id='l349' data-llen='7308:7335'><a onclick="displayPageImage('KR1a0038', 'WYG', '005-20a' );" name="005-20a" class="pb">[005-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7335:7358'>知其喜而慕之曰六二在羣隂之中獨爲中正之人與</span><br/>
<span class='tline' id='l351' data-llen='7358:7381'>君子同體而中心比之非喜而何凡隂皆惡陽來二獨</span><br/>
<span class='tline' id='l352' data-llen='7381:7391'>喜之此其所以吉也</span><br/>
<span class='tline' id='l353' data-llen='7391:7398'>　　　頻復</span><br/>
<span class='tline' id='l354' data-llen='7398:7421'>頻蹙也六三不中不正不足以語復然當復之時初二</span><br/>
<span class='tline' id='l355' data-llen='7421:7444'>兩賢同心相好三與之近首爲所蹙其勢既危不容於</span><br/>
<span class='tline' id='l356' data-llen='7444:7467'>不復然危而能復亦合於補過之義故得无咎也六二</span><br/>
<span class='tline' id='l357' data-llen='7467:7490'>喜而復者中正之人也六三畏而復者不中不正之人</span><br/>
<span class='tline' id='l358' data-llen='7490:7517'><a onclick="displayPageImage('KR1a0038', 'WYG', '005-20b' );" name="005-20b" class="pb">[005-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7517:7540'>也三以不正而復猶得无咎四以正而復不言无咎者</span><br/>
<span class='tline' id='l360' data-llen='7540:7563'>三在下卦非用事之人但在身有過而已故既復則可</span><br/>
<span class='tline' id='l361' data-llen='7563:7586'>以補過也四在上卦爲用事大臣其朋邪剥膚之罪大</span><br/>
<span class='tline' id='l362' data-llen='7586:7602'>矣能復僅足以贖罪又可言无過乎</span><br/>
<span class='tline' id='l363' data-llen='7602:7611'>　　　中行獨復</span><br/>
<span class='tline' id='l364' data-llen='7611:7634'>四行於五隂之中蓋羣隂之用事者也當復之時獨與</span><br/>
<span class='tline' id='l365' data-llen='7634:7657'>來復者應蓋有變而從道之意亦足以贖罪矣不言吉</span><br/>
<span class='tline' id='l366' data-llen='7657:7666'>凶明无吉與凶也</span><br/>
<span class='tline' id='l367' data-llen='7666:7693'><a onclick="displayPageImage('KR1a0038', 'WYG', '005-21a' );" name="005-21a" class="pb">[005-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7693:7708'>　　　敦復无悔　以其國君凶</span><br/>
<span class='tline' id='l369' data-llen='7708:7731'>二與初比四與初應三與初同體者也獨五上二爻與</span><br/>
<span class='tline' id='l370' data-llen='7731:7754'>初无交上窮隂而不反故災眚凶敗並至而不可解五</span><br/>
<span class='tline' id='l371' data-llen='7754:7777'>雖无交然能以厚德從容中立自保非迷闇之人在復</span><br/>
<span class='tline' id='l372' data-llen='7777:7800'>之時亦足以免悔矣要之陽復非諸隂之利故三止於</span><br/>
<span class='tline' id='l373' data-llen='7800:7823'>无咎五止於无悔惟六二一爻中心相喜又皆在下是</span><br/>
<span class='tline' id='l374' data-llen='7823:7846'>以吉也復以上六爲君道故六五不取君義蓋以胡廣</span><br/>
<span class='tline' id='l375' data-llen='7846:7869'>趙戒之徒厚重而中立爲一世之望者當之上六則中</span><br/>
<span class='tline' id='l376' data-llen='7869:7896'><a onclick="displayPageImage('KR1a0038', 'WYG', '005-21b' );" name="005-21b" class="pb">[005-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7896:7919'>常侍張讓之徒以漢俱亡者也隂盛之時君道常爲小</span><br/>
<span class='tline' id='l378' data-llen='7919:7942'>人所以故曰以其國君凶又曰反君道也事若在君則</span><br/>
<span class='tline' id='l379' data-llen='7942:7965'>爲亢陽不爲窮隂矣上六居純坤之極坤爲十故曰至</span><br/>
<span class='tline' id='l380' data-llen='7965:7988'>于十年不克征汎言災眚恐與諸卦同故别言行師用</span><br/>
<span class='tline' id='l381' data-llen='7988:8002'>國之禍以明其凶之大且久也</span><br/>
<span class='tline' id='l382' data-llen='8002:8015'>　　　敦臨　敦復　敦艮</span><br/>
<span class='tline' id='l383' data-llen='8015:8038'>臨以上六爲敦臨艮以上九爲敦艮皆取積厚之極復</span><br/>
<span class='tline' id='l384' data-llen='8038:8061'>於五即言敦復者復之上爻迷而不復故復至五而極</span><br/>
<span class='tline' id='l385' data-llen='8061:8088'><a onclick="displayPageImage('KR1a0038', 'WYG', '005-22a' );" name="005-22a" class="pb">[005-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8088:8111'>也卦中復者五爻初最在先故爲不逺五最在後故爲</span><br/>
<span class='tline' id='l387' data-llen='8111:8134'>敦敦雖訓厚而有重遲之義復之遲者當有悔而五无</span><br/>
<span class='tline' id='l388' data-llen='8134:8157'>悔者以中自保故得免悔玩小象之辭可見爻辭意在</span><br/>
<span class='tline' id='l389' data-llen='8157:8168'>遲緩故象以中釋之也</span><br/>
<span class='tline' id='l390' data-llen='8168:8180'>　　　臨上六　復六五</span><br/>
<span class='tline' id='l391' data-llen='8180:8203'>臨上六之象曰敦臨之吉志在内也復六五之象曰敦</span><br/>
<span class='tline' id='l392' data-llen='8203:8226'>復无悔中以自考也二象皆一問一荅臨之在後者不</span><br/>
<span class='tline' id='l393' data-llen='8226:8249'>應得吉其吉者何與二交也復之在後者不應无悔其</span><br/>
<span class='tline' id='l394' data-llen='8249:8276'><a onclick="displayPageImage('KR1a0038', 'WYG', '005-22b' );" name="005-22b" class="pb">[005-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8276:8299'>无悔者何中以自考也考者成也自成而已象之發明</span><br/>
<span class='tline' id='l396' data-llen='8299:8307'>爻辭大率如此</span><br/>
<span class='tline' id='l397' data-llen='8307:8316'>　　　迷復行師</span><br/>
<span class='tline' id='l398' data-llen='8316:8339'>二最近初故爲休復上最逺初故爲迷復喜則相親迷</span><br/>
<span class='tline' id='l399' data-llen='8339:8362'>則相仇上六即坤之上六龍戰之爻故有行師之象蓋</span><br/>
<span class='tline' id='l400' data-llen='8362:8368'>與初戰也</span><br/>
<span class='tline' id='l401' data-llen='8368:8380'>䷘无妄<span class='krp-note'>震下/乾上</span></span><br/>
<span class='tline' id='l402' data-llen='8380:8386'>　　　彖</span><br/>
<span class='tline' id='l403' data-llen='8386:8413'><a onclick="displayPageImage('KR1a0038', 'WYG', '005-23a' );" name="005-23a" class="pb">[005-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8413:8436'>卦辭曰无妄元亨利貞彖曰剛自外來而爲主於内動</span><br/>
<span class='tline' id='l405' data-llen='8436:8459'>而健剛中而應大亨以正天之命也此即初九之无妄</span><br/>
<span class='tline' id='l406' data-llen='8459:8482'>往吉得志也而六二九五兩爻之得正者從之卦辭曰</span><br/>
<span class='tline' id='l407' data-llen='8482:8505'>其匪正有眚不利有攸往彖曰无妄之往何之矣天命</span><br/>
<span class='tline' id='l408' data-llen='8505:8528'>不祐行矣哉此即上九之无妄行有眚无攸利窮之災</span><br/>
<span class='tline' id='l409' data-llen='8528:8544'>也而六三九四兩爻之不正者從之</span><br/>
<span class='tline' id='l410' data-llen='8544:8554'>　　　其匪正有眚</span><br/>
<span class='tline' id='l411' data-llen='8554:8577'>鄭剛中氏曰陽復妄消之時惟利正者其匪正者皆不</span><br/>
<span class='tline' id='l412' data-llen='8577:8604'><a onclick="displayPageImage('KR1a0038', 'WYG', '005-23b' );" name="005-23b" class="pb">[005-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8604:8627'>利也故曰元亨利貞其匪正有眚予以鄭說演之則此</span><br/>
<span class='tline' id='l414' data-llen='8627:8650'>彖蓋與否相類矣否之時匪人得志則不利君子貞无</span><br/>
<span class='tline' id='l415' data-llen='8650:8673'>妄之時元亨利貞則匪正之人皆不利有攸往蓋此所</span><br/>
<span class='tline' id='l416' data-llen='8673:8696'>謂利貞即否之君子貞也此所謂匪正即否之匪人也</span><br/>
<span class='tline' id='l417' data-llen='8696:8719'>又因是推之天之命也亦當與復剥之天行也同意无</span><br/>
<span class='tline' id='l418' data-llen='8719:8742'>妄之時剛自外來而得爲主於内動而不屈中而有應</span><br/>
<span class='tline' id='l419' data-llen='8742:8765'>大道亨通而萬事皆正天命之也匪正之人當是時也</span><br/>
<span class='tline' id='l420' data-llen='8765:8788'>往无所之天不祐之也道之興廢物之終始皆天命也</span><br/>
<span class='tline' id='l421' data-llen='8788:8815'><a onclick="displayPageImage('KR1a0038', 'WYG', '005-24a' );" name="005-24a" class="pb">[005-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8815:8838'>先王之制獨能對時以育物不以人汨其天爾非能有</span><br/>
<span class='tline' id='l423' data-llen='8838:8844'>所加損也</span><br/>
<span class='tline' id='l424' data-llen='8844:8858'>　　　剛自外來而爲主於内</span><br/>
<span class='tline' id='l425' data-llen='8858:8881'>无妄自遯來下卦本艮一剛在外來内爲初遂爲一卦</span><br/>
<span class='tline' id='l426' data-llen='8881:8887'>之主爻也</span><br/>
<span class='tline' id='l427' data-llen='8887:8896'>　　　對時育物</span><br/>
<span class='tline' id='l428' data-llen='8896:8919'>時以象天物以象震對時育物以天育之也物與无妄</span><br/>
<span class='tline' id='l429' data-llen='8919:8942'>者物之生无不得乎天也茂對時者君之政无不對乎</span><br/>
<span class='tline' id='l430' data-llen='8942:8969'><a onclick="displayPageImage('KR1a0038', 'WYG', '005-24b' );" name="005-24b" class="pb">[005-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='8969:8973'>天也</span><br/>
<span class='tline' id='l432' data-llen='8973:8980'>　　　六爻</span><br/>
<span class='tline' id='l433' data-llen='8980:9003'>无妄之時以誠滅妄以陽滅隂凡陽皆勝凡隂皆不利</span><br/>
<span class='tline' id='l434' data-llen='9003:9026'>初九剛自外來而爲无妄之主所往皆吉可見陽之得</span><br/>
<span class='tline' id='l435' data-llen='9026:9049'>志矣故曰无妄往吉得志也六二居中守正異於他隂</span><br/>
<span class='tline' id='l436' data-llen='9049:9072'>矣猶戒曰不耕穫不菑畬則利有攸往加一則字蓋疑</span><br/>
<span class='tline' id='l437' data-llen='9072:9095'>之也故曰不耕穫未富也隂爲虚陽爲富六二以隂居</span><br/>
<span class='tline' id='l438' data-llen='9095:9118'>隂雖在无妄之中猶未得比於陽必能盡絶人爲專用</span><br/>
<span class='tline' id='l439' data-llen='9118:9145'><a onclick="displayPageImage('KR1a0038', 'WYG', '005-25a' );" name="005-25a" class="pb">[005-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9145:9168'>其天而後可以往配於陽也六三與九四同不得位而</span><br/>
<span class='tline' id='l441' data-llen='9168:9191'>不得與九四比者三隂而四陽也六三隂不得位所應</span><br/>
<span class='tline' id='l442' data-llen='9191:9214'>又窮災降自天末如之何矣或繫之牛不知其誰之物</span><br/>
<span class='tline' id='l443' data-llen='9214:9237'>行人得牛不知其誰得之而六三端居其邑横被其災</span><br/>
<span class='tline' id='l444' data-llen='9237:9260'>此所謂无妄之災也九四陽雖不得位而其質剛體健</span><br/>
<span class='tline' id='l445' data-llen='9260:9283'>无所係應固有之德可以自守不隨位而加損也故曰</span><br/>
<span class='tline' id='l446' data-llen='9283:9306'>可貞无咎固有之也九五與初九同爲得位五又居中</span><br/>
<span class='tline' id='l447' data-llen='9306:9329'>而不得與初九比者初九无所係應故所往皆吉无妄</span><br/>
<span class='tline' id='l448' data-llen='9329:9356'><a onclick="displayPageImage('KR1a0038', 'WYG', '005-25b' );" name="005-25b" class="pb">[005-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9356:9379'>之至也九五與隂相應故不免於疾然二五中正相應</span><br/>
<span class='tline' id='l450' data-llen='9379:9402'>本非妄交故爲无妄之疾无妄而攻之則爲妄矣故爻</span><br/>
<span class='tline' id='l451' data-llen='9402:9425'>戒以勿藥象戒以不可試皆深戒而嚴止之示无妄之</span><br/>
<span class='tline' id='l452' data-llen='9425:9448'>時不可少妄也然辭旨憂疑終非得志之爻亦可見隂</span><br/>
<span class='tline' id='l453' data-llen='9448:9471'>之爲累矣上九所居與九四同亦可守而不可行而上</span><br/>
<span class='tline' id='l454' data-llen='9471:9494'>九又當時位之窮愈无可行之理故曰窮之災也即乾</span><br/>
<span class='tline' id='l455' data-llen='9494:9504'>上九亢龍之爻辭也</span><br/>
<span class='tline' id='l456' data-llen='9504:9515'>　　　不耕穫不菑畬</span><br/>
<span class='tline' id='l457' data-llen='9515:9542'><a onclick="displayPageImage('KR1a0038', 'WYG', '005-26a' );" name="005-26a" class="pb">[005-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9542:9565'>鄭氏謂若作不耕而穫不菑而畬是於本文外添兩而</span><br/>
<span class='tline' id='l459' data-llen='9565:9588'>字也只是并穫與畬皆不爲爾此說爲當予以田事考</span><br/>
<span class='tline' id='l460' data-llen='9588:9611'>之耕者禾之始穫者禾之終菑者地之始畬者地之終</span><br/>
<span class='tline' id='l461' data-llen='9611:9634'>六二當无妄之時居中守正上應純陽有去妄存誠之</span><br/>
<span class='tline' id='l462' data-llen='9634:9657'>志然必併其始終而盡絶之无使一毫私欲遺種於其</span><br/>
<span class='tline' id='l463' data-llen='9657:9680'>閒則妄盡而誠存矣苟有一毫未去便非純誠猶未得</span><br/>
<span class='tline' id='l464' data-llen='9680:9686'>爲无妄也</span><br/>
<span class='tline' id='l465' data-llen='9686:9704'>　　　不耕穫則利有攸徃　勿藥有喜</span><br/>
<span class='tline' id='l466' data-llen='9704:9731'><a onclick="displayPageImage('KR1a0038', 'WYG', '005-26b' );" name="005-26b" class="pb">[005-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='9731:9754'>二之利有攸往往與五應也五之有喜喜與二應也二</span><br/>
<span class='tline' id='l468' data-llen='9754:9777'>爻相應本皆中正无妄聖人以六二爲純隂故於二爻</span><br/>
<span class='tline' id='l469' data-llen='9777:9800'>皆深戒之二之不耕穫不菑畬所以深絶其妄種也五</span><br/>
<span class='tline' id='l470' data-llen='9800:9823'>之勿藥不可試所以深保其无妄之真也五已无妄懼</span><br/>
<span class='tline' id='l471' data-llen='9823:9846'>其失之也故可以用戒曰勿曰不可皆戒辭也若二之</span><br/>
<span class='tline' id='l472' data-llen='9846:9869'>隂柔使其有妄則徒戒不足以止之且息妄之事亦非</span><br/>
<span class='tline' id='l473' data-llen='9869:9892'>他人之所能預必其中心自不耕穫自不菑畬然後爲</span><br/>
<span class='tline' id='l474' data-llen='9892:9915'>真爾故皆曰不以見其自不爲也若待戒而止則可以</span><br/>
<span class='tline' id='l475' data-llen='9915:9942'><a onclick="displayPageImage('KR1a0038', 'WYG', '005-27a' );" name="005-27a" class="pb">[005-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='9942:9954'>爲難矣未可以爲无妄也</span><br/>
<span class='tline' id='l477' data-llen='9954:9962'>　　　未富也</span><br/>
<span class='tline' id='l478' data-llen='9962:9985'>小畜九五富以其鄰泰六四謙六五不富以其鄰升上</span><br/>
<span class='tline' id='l479' data-llen='9985:10008'>六消不富也皆以陽爲富隂爲不富若无妄之六二則</span><br/>
<span class='tline' id='l480' data-llen='10008:10031'>進於陽矣但未純耳故曰未富也臨之九二以四隂在</span><br/>
<span class='tline' id='l481' data-llen='10031:10054'>上爲未順命然陽長隂消終必順矣觀之六三以九五</span><br/>
<span class='tline' id='l482' data-llen='10054:10077'>在上爲未失道然隂長陽消終必失矣凡稱未者皆謂</span><br/>
<span class='tline' id='l483' data-llen='10077:10090'>其未遽然非謂其終不然也</span><br/>
<span class='tline' id='l484' data-llen='10090:10117'><a onclick="displayPageImage('KR1a0038', 'WYG', '005-27b' );" name="005-27b" class="pb">[005-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10117:10126'>　　　无妄之災</span><br/>
<span class='tline' id='l486' data-llen='10126:10149'>新安朱先生曰无妄六爻皆无妄也其所遇之災非人</span><br/>
<span class='tline' id='l487' data-llen='10149:10172'>爲也故六三爲无妄之災上九爲窮之災皆不害其爲</span><br/>
<span class='tline' id='l488' data-llen='10172:10177'>无妄也</span><br/>
<span class='tline' id='l489' data-llen='10177:10180'>　</span><br/>
<span class='tline' id='l490' data-llen='10180:10183'>　</span><br/>
<span class='tline' id='l491' data-llen='10183:10186'>　</span><br/>
<span class='tline' id='l492' data-llen='10186:10195'>　周易玩辭卷五</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0038', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:200'>　周易玩辭卷十一</span>
<span class='tline' id='l10' data-llen='200:220'>　　　　　　　　　　　宋　項安世　述</span>
<span class='tline' id='l11' data-llen='220:231'>䷶豐<span class='krp-note'>離下/震上</span></span>
<span class='tline' id='l12' data-llen='231:239'>　　　王假之</span>
<span class='tline' id='l13' data-llen='239:262'>凡物皆有豐惟王之豐爲足以極其至也故曰王假之</span>
<span class='tline' id='l14' data-llen='262:285'>尚大也孔子曰嚴父莫大於配天孟子曰尊親莫大乎</span>
<span class='tline' id='l15' data-llen='285:308'>以天下養易曰崇髙莫大乎富貴老氏曰王亦大皆此</span>
<span class='tline' id='l16' data-llen='308:334'><a onclick="displayPageImage('KR1a0038', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='334:338'>意也</span>
<span class='tline' id='l18' data-llen='338:345'>　　　勿憂</span>
<span class='tline' id='l19' data-llen='345:368'>既豐矣而言勿憂者有大則患失其大无疆惟休則无</span>
<span class='tline' id='l20' data-llen='368:391'>疆惟恤此古今之至情也漢髙祖之除彭韓繫蕭何疑</span>
<span class='tline' id='l21' data-llen='391:414'>陳平唐太宗之殺劉洎李君羡皆既豐之後憂之深也</span>
<span class='tline' id='l22' data-llen='414:437'>聖人曰是不必憂愈憂則愈惑非保大之道也君人者</span>
<span class='tline' id='l23' data-llen='437:460'>昭吾明德如日之中照臨下土豈有隂慝敢干其間哉</span>
<span class='tline' id='l24' data-llen='460:483'>如此則不必憂矣雖然日月爲髙矣猶有昃食之虞天</span>
<span class='tline' id='l25' data-llen='483:509'><a onclick="displayPageImage('KR1a0038', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='509:532'>地爲大矣猶有盈虚之變人之智不免於死生鬼神之</span>
<span class='tline' id='l27' data-llen='532:555'>靈不免於聚散則豐亦豈吾之所能常有就使失之亦</span>
<span class='tline' id='l28' data-llen='555:578'>常理也又豈憂慮之所能如何哉此聖人極言勿憂之</span>
<span class='tline' id='l29' data-llen='578:601'>理而因以足卦辭日中之義使知中者人之所當勉而</span>
<span class='tline' id='l30' data-llen='601:612'>昃亦非人之所能爲也</span>
<span class='tline' id='l31' data-llen='612:620'>　　　冝日中</span>
<span class='tline' id='l32' data-llen='620:643'>大扺豐卦皆以明爲主故下三爻皆自明而无咎上三</span>
<span class='tline' id='l33' data-llen='643:666'>爻皆暗以能求明爲吉不能求爲凶此所以冝日中也</span>
<span class='tline' id='l34' data-llen='666:692'><a onclick="displayPageImage('KR1a0038', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='692:701'>　　　盈虚消息</span>
<span class='tline' id='l36' data-llen='701:724'>盈虚者消息之極消息者盈虚之漸消浸亡也息浸長</span>
<span class='tline' id='l37' data-llen='724:727'>也</span>
<span class='tline' id='l38' data-llen='727:737'>　　　人乎鬼神乎</span>
<span class='tline' id='l39' data-llen='737:760'>人者形之盛也鬼神者氣之盛也天地者形氣之大者</span>
<span class='tline' id='l40' data-llen='760:783'>也一盈一虚猶隨時而消長則形氣之運於其閒者從</span>
<span class='tline' id='l41' data-llen='783:788'>可知矣</span>
<span class='tline' id='l42' data-llen='788:797'>　　　噬豐賁旅</span>
<span class='tline' id='l43' data-llen='797:823'><a onclick="displayPageImage('KR1a0038', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='823:846'>動而明人者爲立法既明而後動者爲斷刑明以止者</span>
<span class='tline' id='l45' data-llen='846:869'>爲雖明而不敢速止而明者爲雖慎而不敢留立法者</span>
<span class='tline' id='l46' data-llen='869:892'>雷電始作而未至斷刑者雷電至矣聲光並至所以爲</span>
<span class='tline' id='l47' data-llen='892:907'>大折獄用明象電致刑用威象雷</span>
<span class='tline' id='l48' data-llen='907:914'>　　　六爻</span>
<span class='tline' id='l49' data-llen='914:937'>豐以雷電皆至成卦故六爻不論敵應皆爲相資之象</span>
<span class='tline' id='l50' data-llen='937:960'>初九九四皆陽也曰配曰夷曰句曰尚古文句即均字</span>
<span class='tline' id='l51' data-llen='960:983'>皆言同也然雖同无咎但不可過爾同則明動適平過</span>
<span class='tline' id='l52' data-llen='983:1009'><a onclick="displayPageImage('KR1a0038', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1009:1032'>則偏於用明其敝也苛故曰過句災也六二六五皆隂</span>
<span class='tline' id='l54' data-llen='1032:1055'>也六二以五爲蔀在上而暗也六五以二爲章在下而</span>
<span class='tline' id='l55' data-llen='1055:1078'>明也二自徃五則得疑疾五能來二則有慶譽二之不</span>
<span class='tline' id='l56' data-llen='1078:1101'>往非忘君也積誠以感之則其蔀可發而去也故曰有</span>
<span class='tline' id='l57' data-llen='1101:1124'>孚發苦吉九三極明可用而上六以柔暗自髙故九三</span>
<span class='tline' id='l58' data-llen='1124:1147'>當豐而見沛當晝而見沬有左而右廢皆可小用而不</span>
<span class='tline' id='l59' data-llen='1147:1170'>可大用之象其凶皆在上六非九三之咎也故三曰无</span>
<span class='tline' id='l60' data-llen='1170:1193'>咎上六曰凶上六居豐之極外極其大而内極其暗自</span>
<span class='tline' id='l61' data-llen='1193:1219'><a onclick="displayPageImage('KR1a0038', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1219:1242'>外言之如屋之翬飛上于天際動之至也自内言之九</span>
<span class='tline' id='l63' data-llen='1242:1265'>三近在其家乃三歲而不見則不明之至也三歲者上</span>
<span class='tline' id='l64' data-llen='1265:1288'>三爻之終也其不明者非九三不與之乃上六柔暗自</span>
<span class='tline' id='l65' data-llen='1288:1311'>髙而不下求也故曰自藏又以見九三之无咎也苦不</span>
<span class='tline' id='l66' data-llen='1311:1333'>言自藏則人必眞以其家爲无人而歸責於九三矣</span>
<span class='tline' id='l67' data-llen='1333:1343'>　　　配主　夷主</span>
<span class='tline' id='l68' data-llen='1343:1366'>初以四爲配四以初爲夷上下異辭也自下並上曰配</span>
<span class='tline' id='l69' data-llen='1366:1389'>如妻之配乎夫人帝之配乎天帝也自上並下曰夷如</span>
<span class='tline' id='l70' data-llen='1389:1415'><a onclick="displayPageImage('KR1a0038', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1415:1432'>丘之夷而入乎川日之夷而入乎地也</span>
<span class='tline' id='l72' data-llen='1432:1438'>　　　旬</span>
<span class='tline' id='l73' data-llen='1438:1461'>離納已震納庚自已逆數至庚爲旬自離初至震四也</span>
<span class='tline' id='l74' data-llen='1461:1484'>過庚復已則爲離之四當有焚棄之災故曰過句災也</span>
<span class='tline' id='l75' data-llen='1484:1496'>　　　豐其蔀日中見斗</span>
<span class='tline' id='l76' data-llen='1496:1519'>六二九四爻辭同用蔀斗而其意之所指則不同六二</span>
<span class='tline' id='l77' data-llen='1519:1542'>指六五爲蔀爲斗故不可徃徃則入於暗而得疑九四</span>
<span class='tline' id='l78' data-llen='1542:1565'>之蔀與斗皆自指也故利於行行則遇明而得吉象恐</span>
<span class='tline' id='l79' data-llen='1565:1591'><a onclick="displayPageImage('KR1a0038', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1591:1614'>人誤以二爻同釋亦以四之蔀斗歸責於六五故九四</span>
<span class='tline' id='l81' data-llen='1614:1637'>之象最詳曰豐其蔀位不當也言以九居四不得比六</span>
<span class='tline' id='l82' data-llen='1637:1660'>二之當位也曰日中見斗幽不明也言九四之幽暗不</span>
<span class='tline' id='l83' data-llen='1660:1683'>得比六二之自明也曰遇其夷主吉行也言九四之當</span>
<span class='tline' id='l84' data-llen='1683:1706'>仃不得比六二之不往也此二爻以象辭考之然後見</span>
<span class='tline' id='l85' data-llen='1706:1729'>其不同大抵二爻之分二中正而明四不中正而又不</span>
<span class='tline' id='l86' data-llen='1729:1733'>明也</span>
<span class='tline' id='l87' data-llen='1733:1742'>　　　斾昧沛沬</span>
<span class='tline' id='l88' data-llen='1742:1768'><a onclick="displayPageImage('KR1a0038', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1768:1791'>蔀者蒙覆之物大則全无所覩斾者旌旛之屬雖大而</span>
<span class='tline' id='l90' data-llen='1791:1814'>不全暗斗在昏時之後昧居平旦之前自斾昧言之皆</span>
<span class='tline' id='l91' data-llen='1814:1837'>有小明非若蔀斗之甚也斾與昧皆王弼本今從之九</span>
<span class='tline' id='l92' data-llen='1837:1860'>家易作沛沬二字大暗謂之沛斗杓後星謂之沬則其</span>
<span class='tline' id='l93' data-llen='1860:1871'>昏甚於蔀斗非今義也</span>
<span class='tline' id='l94' data-llen='1871:1878'>　　　慶譽</span>
<span class='tline' id='l95' data-llen='1878:1901'>六五无應則本无慶也不明則本无譽也其喜與名皆</span>
<span class='tline' id='l96' data-llen='1901:1912'>因六二之來而得之爾</span>
<span class='tline' id='l97' data-llen='1912:1938'><a onclick="displayPageImage('KR1a0038', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='1938:1949'>䷷旅<span class='krp-note'>艮下/離上</span></span>
<span class='tline' id='l99' data-llen='1949:1956'>　　　卦辭</span>
<span class='tline' id='l100' data-llen='1956:1979'>旅小亨旅貞吉凡卦辭重用卦名者别出一義不縁上</span>
<span class='tline' id='l101' data-llen='1979:2002'>文也如震來虩虩蓋言自震震驚百里乃震人也頤之</span>
<span class='tline' id='l102' data-llen='2002:2025'>貞吉緫言一卦之義觀頤自求口實乃觀頤之道也旅</span>
<span class='tline' id='l103' data-llen='2025:2048'>小亨就旅之卦才言之可以小亨不可以大用旅貞吉</span>
<span class='tline' id='l104' data-llen='2048:2066'>者旅於正則吉不正則凶乃處旅之道也</span>
<span class='tline' id='l105' data-llen='2066:2072'>　　　彖</span>
<span class='tline' id='l106' data-llen='2072:2098'><a onclick="displayPageImage('KR1a0038', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2098:2121'>柔得中乎外而順乎剛此以六五釋旅小亨之義在外</span>
<span class='tline' id='l108' data-llen='2121:2144'>旅也以柔行順小亨也本爻之美止於譽命可見其小</span>
<span class='tline' id='l109' data-llen='2144:2167'>矣止而麗乎明此以重卦釋貞吉之義知止則自處者</span>
<span class='tline' id='l110' data-llen='2167:2190'>正麗乎明則所依者正旅必如是而後得吉六二以正</span>
<span class='tline' id='l111' data-llen='2190:2212'>而无尤初六以不正而取災此可見吉凶之所在矣</span>
<span class='tline' id='l112' data-llen='2212:2224'>　　　旅之時義大矣哉</span>
<span class='tline' id='l113' data-llen='2224:2247'>旅卦之才可以小亨如六五足矣至旅之時義則甚大</span>
<span class='tline' id='l114' data-llen='2247:2270'>非孔孟不足以盡之也聖人懼人但以卦才小旅故賛</span>
<span class='tline' id='l115' data-llen='2270:2296'><a onclick="displayPageImage('KR1a0038', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2296:2319'>其時義之大使學者思之至難處者旅之時至難盡者</span>
<span class='tline' id='l117' data-llen='2319:2324'>旅之義</span>
<span class='tline' id='l118' data-llen='2324:2333'>　　　山上有火</span>
<span class='tline' id='l119' data-llen='2333:2356'>山非火之所留也野燒延縁過之而已故名之曰旅而</span>
<span class='tline' id='l120' data-llen='2356:2378'>象之以不留獄明象大慎象山不留獄象火之過山</span>
<span class='tline' id='l121' data-llen='2378:2388'>　　　斯其所取災</span>
<span class='tline' id='l122' data-llen='2388:2411'>旅之所貴乎止者止而麗乎明也初止於下而逺於明</span>
<span class='tline' id='l123' data-llen='2411:2434'>復何云哉夫君子之旅以行道也小人之旅以求利也</span>
<span class='tline' id='l124' data-llen='2434:2460'><a onclick="displayPageImage('KR1a0038', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2460:2483'>二者皆非明不濟若止於瑣瑣則胥失之矣瑣瑣細小</span>
<span class='tline' id='l126' data-llen='2483:2487'>貌也</span>
<span class='tline' id='l127' data-llen='2487:2498'>　　　志窮　心未快</span>
<span class='tline' id='l128' data-llen='2498:2521'>初六柔止於下其志卑汙故曰志窮九四剛炎於上其</span>
<span class='tline' id='l129' data-llen='2521:2544'>志髙明不以得利爲足故曰心未快此二爻亦冝合觀</span>
<span class='tline' id='l130' data-llen='2544:2551'>　　　六二</span>
<span class='tline' id='l131' data-llen='2551:2574'>次所居也謂二資所有也謂六童僕所賴也謂三三自</span>
<span class='tline' id='l132' data-llen='2574:2597'>外來而比於二旅之相得者也在二爲得在三爲喪者</span>
<span class='tline' id='l133' data-llen='2597:2623'><a onclick="displayPageImage('KR1a0038', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2623:2642'>二以隂得陽故爲得三以陽得隂故爲喪也</span>
<span class='tline' id='l135' data-llen='2642:2650'>　　　童僕貞</span>
<span class='tline' id='l136' data-llen='2650:2673'>貞字當自爲句不可以連於童僕也旅以貞爲吉而六</span>
<span class='tline' id='l137' data-llen='2673:2696'>二九三皆得正位故聖人辨之如六居二中正柔順可</span>
<span class='tline' id='l138' data-llen='2696:2719'>以合於卦辭之貞貞於此則終无尤也如九居三重剛</span>
<span class='tline' id='l139' data-llen='2719:2733'>不中以此爲貞適以自危而已</span>
<span class='tline' id='l140' data-llen='2733:2743'>　　　九三　六五</span>
<span class='tline' id='l141' data-llen='2743:2766'>旅自否來三五升降而成卦故二爻當合而觀之九本</span>
<span class='tline' id='l142' data-llen='2766:2792'><a onclick="displayPageImage('KR1a0038', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2792:2815'>居五乃捨之而去使變爲離火故爲焚其次捨二陽之</span>
<span class='tline' id='l144' data-llen='2815:2838'>健而下與二隂同止无左右之助故爲以旅與下喪其</span>
<span class='tline' id='l145' data-llen='2838:2861'>童僕六自三而上至五成離而九去之故爲射雉得之</span>
<span class='tline' id='l146' data-llen='2861:2884'>而亡其一矢離爲雉剛爻爲矢言三爻皆剛去其一也</span>
<span class='tline' id='l147' data-llen='2884:2907'>一剛去之疑若无譽而終有譽命者雖失一剛而能上</span>
<span class='tline' id='l148' data-llen='2907:2930'>及二剛所得多也故曰上逮也旅惡下與而喜上逮中</span>
<span class='tline' id='l149' data-llen='2930:2953'>德爲譽中位爲命外卦爲終此即彖所謂柔得中乎外</span>
<span class='tline' id='l150' data-llen='2953:2965'>而順乎剛旅之最善者也</span>
<span class='tline' id='l151' data-llen='2965:2991'><a onclick="displayPageImage('KR1a0038', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='2991:2998'>　　　九四</span>
<span class='tline' id='l153' data-llen='2998:3021'>以九居四在旅能順者也雖未得位然就其所處順而</span>
<span class='tline' id='l154' data-llen='3021:3044'>麗乎明亦可以得利矣資者本有之財斧者致用之利</span>
<span class='tline' id='l155' data-llen='3044:3067'>二止于内故懷資而已四麗乎外故兼得其利然而得</span>
<span class='tline' id='l156' data-llen='3067:3090'>利者不若得中得正之爲快也君子所樂中正而已利</span>
<span class='tline' id='l157' data-llen='3090:3102'>不與焉是以我心不快也</span>
<span class='tline' id='l158' data-llen='3102:3112'>　　　其心　我心</span>
<span class='tline' id='l159' data-llen='3112:3135'>艮六二已得正位而力不能止故曰其心不快其者指</span>
<span class='tline' id='l160' data-llen='3135:3161'><a onclick="displayPageImage('KR1a0038', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3161:3184'>其位言之也旅九四力雖可爲而未得位故曰我心不</span>
<span class='tline' id='l162' data-llen='3184:3203'>快我者指其人言之也其指二字我指九字</span>
<span class='tline' id='l163' data-llen='3203:3210'>　　　上六</span>
<span class='tline' id='l164' data-llen='3210:3233'>鳥者離之象巢者附麗之至髙者也焚者離火之失性</span>
<span class='tline' id='l165' data-llen='3233:3256'>者也笑者喜其髙離之鼔缶而歌也號咷者悲其焚離</span>
<span class='tline' id='l166' data-llen='3256:3272'>之大耋之嗟也旅之上即離之三也</span>
<span class='tline' id='l167' data-llen='3272:3286'>　　　先號後笑　先笑後號</span>
<span class='tline' id='l168' data-llen='3286:3309'>旅離在上故後號同人離在下故先號離性炎故多怒</span>
<span class='tline' id='l169' data-llen='3309:3336'><a onclick="displayPageImage('KR1a0038', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3336:3359'>也同人之五得二而後成兊故後笑旅之五先已成兊</span>
<span class='tline' id='l171' data-llen='3359:3371'>故先笑兊性恱故多喜也</span>
<span class='tline' id='l172' data-llen='3371:3380'>　　　喪牛于易</span>
<span class='tline' id='l173' data-llen='3380:3403'>大壯九四與六五易位而失其壯很故曰喪羊于易无</span>
<span class='tline' id='l174' data-llen='3403:3426'>悔旅上九與六五易位而失其柔順故曰喪牛于易凶</span>
<span class='tline' id='l175' data-llen='3426:3449'>六五失其剛故所亡者一矢上九失其柔故所喪者牛</span>
<span class='tline' id='l176' data-llen='3449:3472'>六五亡矢而得離之中位故爲射雉上九喪牛而得離</span>
<span class='tline' id='l177' data-llen='3472:3495'>之上窮故爲焚巢五上皆在一卦之終六五爲文明之</span>
<span class='tline' id='l178' data-llen='3495:3522'><a onclick="displayPageImage('KR1a0038', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3522:3545'>火故終以譽命上九爲失性之火故終莫之聞言无譽</span>
<span class='tline' id='l180' data-llen='3545:3548'>也</span>
<span class='tline' id='l181' data-llen='3548:3559'>䷸巽<span class='krp-note'>巽下/巽上</span></span>
<span class='tline' id='l182' data-llen='3559:3566'>　　　卦辭</span>
<span class='tline' id='l183' data-llen='3566:3589'>姚小彭氏曰巽自遯變六二升而爲四以比於五故爲</span>
<span class='tline' id='l184' data-llen='3589:3612'>小者得亨爲利有攸往利見大人也晁公武氏曰兊巽</span>
<span class='tline' id='l185' data-llen='3612:3635'>成卦皆主於柔然兊内剛而外柔其用柔也故亨巽内</span>
<span class='tline' id='l186' data-llen='3635:3648'>柔而外剛其質柔也故小亨</span>
<span class='tline' id='l187' data-llen='3648:3675'><a onclick="displayPageImage('KR1a0038', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3675:3682'>　　　大象</span>
<span class='tline' id='l189' data-llen='3682:3696'>申命象風之聲行事象風之迹</span>
<span class='tline' id='l190' data-llen='3696:3702'>　　　彖</span>
<span class='tline' id='l191' data-llen='3702:3725'>以卦體言之重巽以申命是小亨也事必待於申命而</span>
<span class='tline' id='l192' data-llen='3725:3748'>後行豈大亨之規模哉以九五言之剛巽乎中正而志</span>
<span class='tline' id='l193' data-llen='3748:3771'>行是利有攸往也以初六六四言之柔皆順乎剛是利</span>
<span class='tline' id='l194' data-llen='3771:3794'>見大人也彖辭與旅相類皆緫陳卦義而用是以二字</span>
<span class='tline' id='l195' data-llen='3794:3807'>結之故知當作三句分說也</span>
<span class='tline' id='l196' data-llen='3807:3834'><a onclick="displayPageImage('KR1a0038', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='3834:3844'>　　　初六　九二</span>
<span class='tline' id='l198' data-llen='3844:3867'>巽疑卦也初與二皆以不正自疑史巫主占問之人用</span>
<span class='tline' id='l199' data-llen='3867:3890'>史巫紛若者疑之甚也初柔當疑故利以剛矯之二已</span>
<span class='tline' id='l200' data-llen='3890:3913'>得中中大於正本自无咎不必紛紛也先儒多以紛若</span>
<span class='tline' id='l201' data-llen='3913:3936'>爲致吉之道以象辭攷之紛若本不應吉紛若之所以</span>
<span class='tline' id='l202' data-llen='3936:3959'>吉者以得中也巽自遯變初本在下故其疑淺二本在</span>
<span class='tline' id='l203' data-llen='3959:3982'>四忽降而下故其疑深然降而得中與五相配初又順</span>
<span class='tline' id='l204' data-llen='3982:4005'>之但見其吉何咎之有升降患不得中既得中矣又何</span>
<span class='tline' id='l205' data-llen='4005:4032'><a onclick="displayPageImage('KR1a0038', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4032:4036'>疑焉</span>
<span class='tline' id='l207' data-llen='4036:4046'>　　　九三　六四</span>
<span class='tline' id='l208' data-llen='4046:4069'>九三重剛而不中志本强躁又居下體之終其志極矣</span>
<span class='tline' id='l209' data-llen='4069:4092'>廹於二四兩爻之相易不得已而巽故爲頻蹙爲羞吝</span>
<span class='tline' id='l210' data-llen='4092:4115'>六四重柔安於巽者也自二升四失中疑若有悔升而</span>
<span class='tline' id='l211' data-llen='4115:4138'>得正是以悔亡不獨悔亡又有成卦之功使遯之上三</span>
<span class='tline' id='l212' data-llen='4138:4161'>爻好遯嘉遯肥遯而在田野者皆變而爲入此六四之</span>
<span class='tline' id='l213' data-llen='4161:4184'>功也故曰田獲三品有功也此小亨之驗巽爲利市三</span>
<span class='tline' id='l214' data-llen='4184:4211'><a onclick="displayPageImage('KR1a0038', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4211:4218'>倍象亦出此</span>
<span class='tline' id='l216' data-llen='4218:4225'>　　　九五</span>
<span class='tline' id='l217' data-llen='4225:4248'>巽多疑之卦也九二已中矣猶以不正自疑紛紛而不</span>
<span class='tline' id='l218' data-llen='4248:4271'>能決也惟九五中而又正其吉无疑故凡巽之疑悔至</span>
<span class='tline' id='l219' data-llen='4271:4294'>是盡亡又曰无不利者決其无疑也又曰无初有終者</span>
<span class='tline' id='l220' data-llen='4294:4317'>言初疑而今不疑也言之重辭之複皆爲疑設也巽之</span>
<span class='tline' id='l221' data-llen='4317:4340'>時惟此爻爲美其多疑猶如此可見巽卦无大亨之用</span>
<span class='tline' id='l222' data-llen='4340:4363'>也故曰九五之吉位正中也言其吉獨此一位爾九五</span>
<span class='tline' id='l223' data-llen='4363:4390'><a onclick="displayPageImage('KR1a0038', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4390:4413'>制命之主故又於爻義之外統論重巽之義庚更也續</span>
<span class='tline' id='l225' data-llen='4413:4436'>也事已而更爲之以續前事也先事之三日初疑二紛</span>
<span class='tline' id='l226' data-llen='4436:4459'>三吝皆未保其吉也後事之三日四有功五无不利始</span>
<span class='tline' id='l227' data-llen='4459:4482'>亨其吉也此當於上九言之以上九窮巽而不反别有</span>
<span class='tline' id='l228' data-llen='4482:4505'>凶義故於五言之其實後庚三日緫言上三爻也上之</span>
<span class='tline' id='l229' data-llen='4505:4526'>窮而不反亦以其无下三爻之疑是以不可回爾</span>
<span class='tline' id='l230' data-llen='4526:4535'>　　　巽在牀下</span>
<span class='tline' id='l231' data-llen='4535:4558'>上九爻辭與九二同皆以陽居隂也當巽之時惟此二</span>
<span class='tline' id='l232' data-llen='4558:4585'><a onclick="displayPageImage('KR1a0038', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4585:4608'>爻以陽而失位巽中之又巽者也故皆爲巽在牀下言</span>
<span class='tline' id='l234' data-llen='4608:4631'>失位也二雖失位而得中中大於正所以吉而无咎上</span>
<span class='tline' id='l235' data-llen='4631:4654'>既失位愈巽極而不反故爲喪資失斧之人而猶固守</span>
<span class='tline' id='l236' data-llen='4654:4677'>其窮凶之道者也以上兩句解下兩句不煩推說而義</span>
<span class='tline' id='l237' data-llen='4677:4700'>自明矣凡爻以德爲資其本質也以位爲斧其利用也</span>
<span class='tline' id='l238' data-llen='4700:4723'>上既失位并其剛德而亡之故資斧皆喪也此徳宗奉</span>
<span class='tline' id='l239' data-llen='4723:4733'>天之後姑息之時也</span>
<span class='tline' id='l240' data-llen='4733:4743'>　　　武人　資斧</span>
<span class='tline' id='l241' data-llen='4743:4770'><a onclick="displayPageImage('KR1a0038', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4770:4793'>巽初六與履六三同稱武人者履之三即互巽之初也</span>
<span class='tline' id='l243' data-llen='4793:4816'>巽上九與旅九四同稱資斧者旅之四即互巽之上也</span>
<span class='tline' id='l244' data-llen='4816:4839'>巽䆒爲躁故稱武人焉巽爲利市三倍故稱資斧焉履</span>
<span class='tline' id='l245' data-llen='4839:4862'>之三居下體之終爲五陽之主故用其究以爲大君巽</span>
<span class='tline' id='l246' data-llen='4862:4885'>初未究故利用其究以自治而已旅四得其所處故爲</span>
<span class='tline' id='l247' data-llen='4885:4899'>得其利巽上无位故其利喪焉</span>
<span class='tline' id='l248' data-llen='4899:4910'>䷹兊<span class='krp-note'>兊下/兊上</span></span>
<span class='tline' id='l249' data-llen='4910:4917'>　　　巽兊</span>
<span class='tline' id='l250' data-llen='4917:4944'><a onclick="displayPageImage('KR1a0038', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='4944:4967'>巽與兊皆有坎之半體巽不上出所以爲入兊不下流</span>
<span class='tline' id='l252' data-llen='4967:4990'>所以爲澤巽自遯來以六四爲主遯變爲入故爲悔亡</span>
<span class='tline' id='l253' data-llen='4990:5011'>兊自大壯來以六三爲主壯變爲說故爲來兊凶</span>
<span class='tline' id='l254' data-llen='5011:5020'>　　　兊亨利貞</span>
<span class='tline' id='l255' data-llen='5020:5043'>兊之亨利貞自是三德非利在於貞也故曰說以利貞</span>
<span class='tline' id='l256' data-llen='5043:5066'>言以利與貞而得說也利者說之情貞者說之理柔在</span>
<span class='tline' id='l257' data-llen='5066:5089'>外爲利利者萬物之所說也剛在内爲貞貞則天人之</span>
<span class='tline' id='l258' data-llen='5089:5112'>理得矣順乎天兊上也應乎人兊下也天人皆通所謂</span>
<span class='tline' id='l259' data-llen='5112:5139'><a onclick="displayPageImage('KR1a0038', 'WYG', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5139:5157'>亨也彖不言亨者亨者說之效故極言之</span>
<span class='tline' id='l261' data-llen='5157:5166'>　　　順天應人</span>
<span class='tline' id='l262' data-llen='5166:5189'>革與兊皆言順天應人者順天理之正應人心之公則</span>
<span class='tline' id='l263' data-llen='5189:5212'>革无私意說无邪心矣革者天下之大利說者天下之</span>
<span class='tline' id='l264' data-llen='5212:5235'>美名此二者最易於失正故革曰元亨利貞兊曰亨利</span>
<span class='tline' id='l265' data-llen='5235:5249'>貞蓋謂此也兊自二至上互革</span>
<span class='tline' id='l266' data-llen='5249:5258'>　　　民勸矣哉</span>
<span class='tline' id='l267' data-llen='5258:5273'>民忘其勞民忘其死即所謂勸也</span>
<span class='tline' id='l268' data-llen='5273:5300'><a onclick="displayPageImage('KR1a0038', 'WYG', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5300:5307'>　　　大象</span>
<span class='tline' id='l270' data-llen='5307:5330'>朋友以象二兊講以辭說之相㑹以文也習以身行之</span>
<span class='tline' id='l271' data-llen='5330:5337'>相觀以善也</span>
<span class='tline' id='l272' data-llen='5337:5344'>　　　六爻</span>
<span class='tline' id='l273' data-llen='5344:5367'>兊以六三爲主凡諸爻稱兊者皆謂二也初九與之同</span>
<span class='tline' id='l274' data-llen='5367:5390'>體爲和兊九二與之相比爲孚兊六三來而成兊爲來</span>
<span class='tline' id='l275' data-llen='5390:5413'>兊九四當三五往來之衝爲商兊上六與三相應爲引</span>
<span class='tline' id='l276' data-llen='5413:5436'>兊九五不稱兊而稱剥者卦中獨此一爻與三非同非</span>
<span class='tline' id='l277' data-llen='5436:5463'><a onclick="displayPageImage('KR1a0038', 'WYG', '011-16a' );" name="011-16a" class="pb">[011-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5463:5486'>比非應捨三而去自與上比也隂來比陽爲兊陽往比</span>
<span class='tline' id='l279' data-llen='5486:5509'>隂爲剥其戒深矣陽爻曰和曰孚曰介皆剛辭也隂爻</span>
<span class='tline' id='l280' data-llen='5509:5519'>曰來曰引皆柔辭也</span>
<span class='tline' id='l281' data-llen='5519:5525'>　　　孚</span>
<span class='tline' id='l282' data-llen='5525:5548'>陽爲實中實爲孚二五皆以陽在中故二爲字兊五爲</span>
<span class='tline' id='l283' data-llen='5548:5562'>孚于剥雖所用不同其孚一也</span>
<span class='tline' id='l284' data-llen='5562:5572'>　　　初九　九二</span>
<span class='tline' id='l285' data-llen='5572:5595'>初二皆與凶人相說而不害爲吉者初正而二中也初</span>
<span class='tline' id='l286' data-llen='5595:5622'><a onclick="displayPageImage('KR1a0038', 'WYG', '011-16b' );" name="011-16b" class="pb">[011-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5622:5645'>與三不相比應无可疑者獨以三來同體而與之和和</span>
<span class='tline' id='l288' data-llen='5645:5668'>有相濟之義以正濟不正適足救三之凶故小象曰行</span>
<span class='tline' id='l289' data-llen='5668:5691'>未疑也九二親與三比始渉可疑然二以剛實在内而</span>
<span class='tline' id='l290' data-llen='5691:5714'>得中其志可信決无朋邪之理惟與邪比其悔亦亡故</span>
<span class='tline' id='l291' data-llen='5714:5737'>小象曰信志也自二至上爲革故悔亡信志初至五爲</span>
<span class='tline' id='l292' data-llen='5737:5760'>中孚故无疑三至上爲大過故凶此又互象之著明者</span>
<span class='tline' id='l293' data-llen='5760:5763'>也</span>
<span class='tline' id='l294' data-llen='5763:5772'>　　　商兊未寧</span>
<span class='tline' id='l295' data-llen='5772:5799'><a onclick="displayPageImage('KR1a0038', 'WYG', '011-17a' );" name="011-17a" class="pb">[011-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='5799:5822'>商兊未寧指三與五也商者交易徃來之名三爲五而</span>
<span class='tline' id='l297' data-llen='5822:5845'>得厲五爲三而得凶兩爻相易皆未寧也彼皆商兊而</span>
<span class='tline' id='l298' data-llen='5845:5868'>未寧四乃介疾而有喜然則動而求說者未必不爲禍</span>
<span class='tline' id='l299' data-llen='5868:5887'>靜而受疾者未必不爲福也聖人之訓深矣</span>
<span class='tline' id='l300' data-llen='5887:5896'>　　　介疾有喜</span>
<span class='tline' id='l301' data-llen='5896:5919'>介閒也兩者之閒人所守以爲限别也故物之有兩者</span>
<span class='tline' id='l302' data-llen='5919:5942'>謂之介有守者謂之介有别者亦謂之介一在兩中故</span>
<span class='tline' id='l303' data-llen='5942:5965'>可謂之介介丘是也一能制兩亦可謂之介大介是也</span>
<span class='tline' id='l304' data-llen='5965:5992'><a onclick="displayPageImage('KR1a0038', 'WYG', '011-17b' );" name="011-17b" class="pb">[011-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='5992:6015'>豫之六二能以中正自别不與禍交故爲介于石晉之</span>
<span class='tline' id='l306' data-llen='6015:6038'>六二守其中正以俟上之明卒受其福故爲介福兊以</span>
<span class='tline' id='l307' data-llen='6038:6061'>三五兩爻相易成卦九四介於其閒守其不正之位而</span>
<span class='tline' id='l308' data-llen='6061:6084'>不肯動故爲介疾介福者介者之福也介疾者介者之</span>
<span class='tline' id='l309' data-llen='6084:6107'>疾也然其疾有喜者五與四本比及降爲三復與四比</span>
<span class='tline' id='l310' data-llen='6107:6130'>四雖不動而說自隨之也凡疾之愈者爲有喜无妄之</span>
<span class='tline' id='l311' data-llen='6130:6153'>疾勿藥有喜損其疾使遄有喜皆指疾愈爲言也凡隂</span>
<span class='tline' id='l312' data-llen='6153:6176'>陽相得者爲有慶故象曰九四之喜有慶也明九四之</span>
<span class='tline' id='l313' data-llen='6176:6203'><a onclick="displayPageImage('KR1a0038', 'WYG', '011-18a' );" name="011-18a" class="pb">[011-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6203:6220'>所守本應有疾因隂陽相得故得愈也</span>
<span class='tline' id='l315' data-llen='6220:6232'>　　　孚干剥位正當也</span>
<span class='tline' id='l316' data-llen='6232:6255'>九五居兊而言剥者以卦氣當之也兊爲正秋下二爻</span>
<span class='tline' id='l317' data-llen='6255:6278'>七月爲否中二爻八月爲觀上二爻九月爲剥九五當</span>
<span class='tline' id='l318' data-llen='6278:6301'>剥之時而說比小人是助剥也故以是戒之象曰位正</span>
<span class='tline' id='l319' data-llen='6301:6324'>當也言雖兊爻正當剥位也履夬二卦皆成於乾兊故</span>
<span class='tline' id='l320' data-llen='6324:6347'>履之九五稱夬小象辭與此同亦言其在履而當夬位</span>
<span class='tline' id='l321' data-llen='6347:6370'>也中孚九五曰有孚攣如即用小畜九五之辭故其象</span>
<span class='tline' id='l322' data-llen='6370:6397'><a onclick="displayPageImage('KR1a0038', 'WYG', '011-18b' );" name="011-18b" class="pb">[011-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6397:6420'>亦曰位正當也言巽體居上四五以正相孚皆與小畜</span>
<span class='tline' id='l324' data-llen='6420:6443'>相當也否九五曰大人吉其象亦曰位正當也言此爻</span>
<span class='tline' id='l325' data-llen='6443:6466'>正當乾卦九五大人之位也易中小象言位正當也凡</span>
<span class='tline' id='l326' data-llen='6466:6489'>四爻皆兼取兩卦相當之義此外得位之爻或稱正或</span>
<span class='tline' id='l327' data-llen='6489:6497'>稱當无兼稱者</span>
<span class='tline' id='l328' data-llen='6497:6504'>　　　上六</span>
<span class='tline' id='l329' data-llen='6504:6527'>萃之六二引吉下爲上所引也兊之上六引兊上爲下</span>
<span class='tline' id='l330' data-llen='6527:6550'>所引也六三爲說之主而上六爲其所引故曰引兊雖</span>
<span class='tline' id='l331' data-llen='6550:6577'><a onclick="displayPageImage('KR1a0038', 'WYG', '011-19a' );" name="011-19a" class="pb">[011-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6577:6600'>所居得正可以无凶然爲下所引而說亦不足觀矣故</span>
<span class='tline' id='l333' data-llen='6600:6610'>不稱吉明其未光也</span>
<span class='tline' id='l334' data-llen='6610:6621'>䷺渙<span class='krp-note'>坎下/巽上</span></span>
<span class='tline' id='l335' data-llen='6621:6627'>　　　彖</span>
<span class='tline' id='l336' data-llen='6627:6650'>渙亨指九二故曰剛來而不窮王假有廟指九五故曰</span>
<span class='tline' id='l337' data-llen='6650:6673'>王乃在中利渉大川指二與四二來成川四來成木故</span>
<span class='tline' id='l338' data-llen='6673:6696'>曰乗木有功利貞指四與五彖雖不解利貞二字然上</span>
<span class='tline' id='l339' data-llen='6696:6719'>文論成卦之爻其義已見即柔得位乎外而上同也否</span>
<span class='tline' id='l340' data-llen='6719:6746'><a onclick="displayPageImage('KR1a0038', 'WYG', '011-19b' );" name="011-19b" class="pb">[011-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='6746:6769'>之六二得位乎四而上同於九五卦中惟四五兩爻爲</span>
<span class='tline' id='l342' data-llen='6769:6792'>正四爲成卦之主五爲王位蓋以正臣上合正君而成</span>
<span class='tline' id='l343' data-llen='6792:6815'>渙難之利者也故曰利貞石經彖文利渉大川之下亦</span>
<span class='tline' id='l344' data-llen='6815:6822'>有利貞二字</span>
<span class='tline' id='l345' data-llen='6822:6831'>　　　王假有廟</span>
<span class='tline' id='l346' data-llen='6831:6854'>祭祀之禮无物不備則廟中者聚之極也主祭者之心</span>
<span class='tline' id='l347' data-llen='6854:6877'>一物不留則廟中者亦渙之極也故萃與渙皆曰王假</span>
<span class='tline' id='l348' data-llen='6877:6900'>有廟非知道者不足語此萃之彖曰致孝享以備物言</span>
<span class='tline' id='l349' data-llen='6900:6927'><a onclick="displayPageImage('KR1a0038', 'WYG', '011-20a' );" name="011-20a" class="pb">[011-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='6927:6950'>之也渙之彖曰王乃在中以内心言之也觀其彖辭則</span>
<span class='tline' id='l351' data-llen='6950:6958'>聖人之意見矣</span>
<span class='tline' id='l352' data-llen='6958:6965'>　　　大象</span>
<span class='tline' id='l353' data-llen='6965:6988'>天下之至散而不可摶者惟風與水而已二物之相遭</span>
<span class='tline' id='l354' data-llen='6988:7011'>天下之言渙者莫加焉先王以是享帝故能與天神接</span>
<span class='tline' id='l355' data-llen='7011:7034'>以是立廟故能與祖禰交蓋心无方神亦无方心之遇</span>
<span class='tline' id='l356' data-llen='7034:7057'>神當如水之遇風使吾心有一毫之係則不能與神通</span>
<span class='tline' id='l357' data-llen='7057:7076'>矣享帝于郊象巽之髙立廟于宫象坎之隱</span>
<span class='tline' id='l358' data-llen='7076:7103'><a onclick="displayPageImage('KR1a0038', 'WYG', '011-20b' );" name="011-20b" class="pb">[011-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7103:7110'>　　　六爻</span>
<span class='tline' id='l360' data-llen='7110:7133'>下三爻皆處險而待渙者也初六在否之初急於自拔</span>
<span class='tline' id='l361' data-llen='7133:7156'>離而去之則變爲无妄而无與於當世之渙故獨不言</span>
<span class='tline' id='l362' data-llen='7156:7179'>渙二自四來奔而否始爲渙故加渙字自九二始三出</span>
<span class='tline' id='l363' data-llen='7179:7202'>險上而有應於外身與險相離矣然未能及人也上三</span>
<span class='tline' id='l364' data-llen='7202:7225'>爻皆渉川之木能渙者也四離其類而上同而渙事始</span>
<span class='tline' id='l365' data-llen='7225:7248'>成爲卦之主故稱元吉五居王位當既渙之後无所復</span>
<span class='tline' id='l366' data-llen='7248:7271'>爲但當施發散之令以釋天下之疑離事爲之煩以享</span>
<span class='tline' id='l367' data-llen='7271:7298'><a onclick="displayPageImage('KR1a0038', 'WYG', '011-21a' );" name="011-21a" class="pb">[011-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7298:7321'>王位之逸而已上乃處渙之極與坎三有應能渙而逺</span>
<span class='tline' id='l369' data-llen='7321:7344'>之不罹其害皆乘木有功者也坎爲血有傷害之象初</span>
<span class='tline' id='l370' data-llen='7344:7357'>六爻辭詳具明夷六二爻中</span>
<span class='tline' id='l371' data-llen='7357:7366'>　　　渙奔其机</span>
<span class='tline' id='l372' data-llen='7366:7389'>九二本否之九四降而居二而否者於是渙焉自上而</span>
<span class='tline' id='l373' data-llen='7389:7412'>降爲奔俯而即安爲机四本不中降而得中俯而安也</span>
<span class='tline' id='l374' data-llen='7412:7435'>故爲渙奔其机二志在逃否故渙而去之今乃復在險</span>
<span class='tline' id='l375' data-llen='7435:7458'>中疑苦有悔然在險得安猶未失其所願故爲悔亡即</span>
<span class='tline' id='l376' data-llen='7458:7485'><a onclick="displayPageImage('KR1a0038', 'WYG', '011-21b' );" name="011-21b" class="pb">[011-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7485:7501'>所謂剛來而不窮也二以震木爲机</span>
<span class='tline' id='l378' data-llen='7501:7509'>　　　渙其躬</span>
<span class='tline' id='l379' data-llen='7509:7532'>自三至五坎散而成艮艮爲躬故曰渙其躬三居險之</span>
<span class='tline' id='l380' data-llen='7532:7555'>極疑若可悔以與上相應故得連外卦以免其身故曰</span>
<span class='tline' id='l381' data-llen='7555:7564'>渙其躬志在外也</span>
<span class='tline' id='l382' data-llen='7564:7576'>　　　渙其羣　渙有丘</span>
<span class='tline' id='l383' data-llen='7576:7599'>六四本否之六二升而爲四下離三隂之羣而上爲成</span>
<span class='tline' id='l384' data-llen='7599:7622'>渙之主巽以出險正以居上渙之最善者也故曰渙其</span>
<span class='tline' id='l385' data-llen='7622:7649'><a onclick="displayPageImage('KR1a0038', 'WYG', '011-22a' );" name="011-22a" class="pb">[011-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='7649:7672'>羣元吉然而雖在渙散之中自有丘聚之理非羣隂所</span>
<span class='tline' id='l387' data-llen='7672:7695'>知也方渙其羣之時二隂以醜夷之情相望固不免於</span>
<span class='tline' id='l388' data-llen='7695:7718'>怨及渙事既成初得吉而三免悔衆隂聚而依焉然後</span>
<span class='tline' id='l389' data-llen='7718:7741'>知六四之有功也渙其羣渙之始也渙有丘渙之終也</span>
<span class='tline' id='l390' data-llen='7741:7764'>義各不同故兩言渙以别之四在二爲坤坤爲衆故曰</span>
<span class='tline' id='l391' data-llen='7764:7781'>羣四升而上同五爲艮艮爲山故曰丘</span>
<span class='tline' id='l392' data-llen='7781:7791'>　　　渙王居无咎</span>
<span class='tline' id='l393' data-llen='7791:7814'>四臣也五君也君不主渙而臣主渙冝苦有咎也然臣</span>
<span class='tline' id='l394' data-llen='7814:7841'><a onclick="displayPageImage('KR1a0038', 'WYG', '011-22b' );" name="011-22b" class="pb">[011-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='7841:7864'>道當勞君道當逸臣以有事於險爲渙君以无心於事</span>
<span class='tline' id='l396' data-llen='7864:7887'>爲渙自君言之雖端居不爲亦无咎也故曰渙王居无</span>
<span class='tline' id='l397' data-llen='7887:7910'>咎正位也渙汗渙之於下使民无事也渙王居渙之於</span>
<span class='tline' id='l398' data-llen='7910:7933'>上君无事也凡此皆六四之功所主不同故亦出兩渙</span>
<span class='tline' id='l399' data-llen='7933:7956'>字巽之五先庚三日後庚三日故爲大號位正中也故</span>
<span class='tline' id='l400' data-llen='7956:7964'>爲王居爲正位</span>
<span class='tline' id='l401' data-llen='7964:7978'>　　　王乃在中　王居无咎</span>
<span class='tline' id='l402' data-llen='7978:8001'>渙離也以廟中言之王乃在中則君心渙然而離於人</span>
<span class='tline' id='l403' data-llen='8001:8028'><a onclick="displayPageImage('KR1a0038', 'WYG', '011-23a' );" name="011-23a" class="pb">[011-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8028:8051'>以朝位言之王居无咎則君職渙然而離於事葢渙之</span>
<span class='tline' id='l405' data-llen='8051:8074'>極致惟此二時爲能當之然廟中爲尤至故於卦辭言</span>
<span class='tline' id='l406' data-llen='8074:8087'>之爻之所主者位故稱居焉</span>
<span class='tline' id='l407' data-llen='8087:8095'>　　　渙其血</span>
<span class='tline' id='l408' data-llen='8095:8118'>上九爻辭血與出韻叶皆三字成句不以血連去字也</span>
<span class='tline' id='l409' data-llen='8118:8141'>小畜之血去惕出與此不同此血已散不假更去又惕</span>
<span class='tline' id='l410' data-llen='8141:8164'>與逖文義自殊據小象言逺害也則逖義甚明不容作</span>
<span class='tline' id='l411' data-llen='8164:8184'>惕矣卦中惟上九一爻去險最逺故其辭如此</span>
<span class='tline' id='l412' data-llen='8184:8211'><a onclick="displayPageImage('KR1a0038', 'WYG', '011-23b' );" name="011-23b" class="pb">[011-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8211:8219'>　　　汗　血</span>
<span class='tline' id='l414' data-llen='8219:8242'>散其汗以去渫鬱散其血以逺傷害上三爻皆以巽渙</span>
<span class='tline' id='l415' data-llen='8242:8265'>坎者也故汗與血皆指坎言之二居險中爲汗汗心液</span>
<span class='tline' id='l416' data-llen='8265:8288'>也三居險極爲血血外傷也後人因汗字又生出而不</span>
<span class='tline' id='l417' data-llen='8288:8299'>反之說非此爻本義也</span>
<span class='tline' id='l418' data-llen='8299:8302'>　</span>
<span class='tline' id='l419' data-llen='8302:8305'>　</span>
<span class='tline' id='l420' data-llen='8305:8315'>　周易玩辭卷十一</span>
</p>
<p>
</p>
  </div>
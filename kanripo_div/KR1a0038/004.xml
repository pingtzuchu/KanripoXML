<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0038', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　周易玩辭卷四</span><br/>
<span class='tline' id='l10' data-llen='198:218'>　　　　　　　　　　　宋　項安世　述</span><br/>
<span class='tline' id='l11' data-llen='218:229'>䷏豫<span class='krp-note'>坤下/震上</span></span><br/>
<span class='tline' id='l12' data-llen='229:239'>　　　利建侯行師</span><br/>
<span class='tline' id='l13' data-llen='239:262'>屯之時九五屯膏而初九爲濟屯之主故爲利建侯豫</span><br/>
<span class='tline' id='l14' data-llen='262:285'>之時六五貞疾而九四爲由豫之主故亦爲利建侯行</span><br/>
<span class='tline' id='l15' data-llen='285:308'>師由我而豫非建侯乎朋盍而濟非行師乎屯之初豫</span><br/>
<span class='tline' id='l16' data-llen='308:334'><a onclick="displayPageImage('KR1a0038', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='334:357'>之四皆震之初爻主器之長子也故皆有建侯之象屯</span><br/>
<span class='tline' id='l18' data-llen='357:380'>動乎險中故爲建侯而不寧坎爲憂故曰不寧豫順以</span><br/>
<span class='tline' id='l19' data-llen='380:396'>動故爲利建侯行師坤爲衆故曰師</span><br/>
<span class='tline' id='l20' data-llen='396:406'>　　　剛應而志行</span><br/>
<span class='tline' id='l21' data-llen='406:429'>九四一剛言應猶小畜六四一柔言柔得位而上下應</span><br/>
<span class='tline' id='l22' data-llen='429:446'>之也剛應即朋盍簪志行即志大行也</span><br/>
<span class='tline' id='l23' data-llen='446:454'>　　　刑罰清</span><br/>
<span class='tline' id='l24' data-llen='454:477'>刑罰清而民服非謂簡省刑罰以恱民也言順理之事</span><br/>
<span class='tline' id='l25' data-llen='477:503'><a onclick="displayPageImage('KR1a0038', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='503:526'>不煩刑罰而民自服如日月四時无裁抑之者而其數</span><br/>
<span class='tline' id='l27' data-llen='526:544'>自不相過其氣自无差忒皆順動之驗也</span><br/>
<span class='tline' id='l28' data-llen='544:554'>　　　時義　時用</span><br/>
<span class='tline' id='l29' data-llen='554:577'>豫隨遯姤旅皆若淺事而有深意故曰時義大矣哉欲</span><br/>
<span class='tline' id='l30' data-llen='577:600'>人之思之也坎睽蹇皆非羙事而聖人有時而用之故</span><br/>
<span class='tline' id='l31' data-llen='600:623'>曰時用大矣哉欲人之别之也頥大過解革皆大事大</span><br/>
<span class='tline' id='l32' data-llen='623:646'>變也故曰時大矣哉欲人之謹之也人死於過而生於</span><br/>
<span class='tline' id='l33' data-llen='646:669'>頥頥受六十四卦之終氣故頥大過之時與解革同其</span><br/>
<span class='tline' id='l34' data-llen='669:695'><a onclick="displayPageImage('KR1a0038', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='695:699'>大也</span><br/>
<span class='tline' id='l36' data-llen='699:706'>　　　大象</span><br/>
<span class='tline' id='l37' data-llen='706:729'>豫之大象言作樂者凡豫多不善遊豫逸豫怠豫戲豫</span><br/>
<span class='tline' id='l38' data-llen='729:752'>皆非君子所尚惟樂者先王之所以飾喜也以此爲豫</span><br/>
<span class='tline' id='l39' data-llen='752:775'>與天地祖考同其樂則无惡於豫矣然樂亦有鄭衛故</span><br/>
<span class='tline' id='l40' data-llen='775:798'>必曰崇德明非淫樂也曰殷薦之上帝以配祖考明非</span><br/>
<span class='tline' id='l41' data-llen='798:821'>自娯也聖人之爲豫慮可謂深矣崇德猶章德也說文</span><br/>
<span class='tline' id='l42' data-llen='821:838'>曰作樂之盛稱殷崇與殷皆盛大之意</span><br/>
<span class='tline' id='l43' data-llen='838:864'><a onclick="displayPageImage('KR1a0038', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='864:871'>　　　雷樂</span><br/>
<span class='tline' id='l45' data-llen='871:894'>雷出乎地而奮乎上樂作乎下而薦乎上其義一也作</span><br/>
<span class='tline' id='l46' data-llen='894:917'>樂崇德皆下之順事也薦上帝配祖考皆所以感動乎</span><br/>
<span class='tline' id='l47' data-llen='917:921'>上也</span><br/>
<span class='tline' id='l48' data-llen='921:931'>　　　六二　六三</span><br/>
<span class='tline' id='l49' data-llen='931:954'>凡物之兩間爲介介所以分也許氏說文曰介分畫也</span><br/>
<span class='tline' id='l50' data-llen='954:977'>當豫之時五弱四强人莫能分六二辨於去就之分如</span><br/>
<span class='tline' id='l51' data-llen='977:1000'>介於石閒斷然易識不待事成故吉終日謂成事也六</span><br/>
<span class='tline' id='l52' data-llen='1000:1026'><a onclick="displayPageImage('KR1a0038', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1026:1049'>三介於狐疑之地旣上視而不能去又遲回而不能就</span><br/>
<span class='tline' id='l54' data-llen='1049:1072'>故多悔二爻之相反中正與不中正而已中正之人則</span><br/>
<span class='tline' id='l55' data-llen='1072:1095'>能早辨故曰以中正也不中不正之人則不能自決故</span><br/>
<span class='tline' id='l56' data-llen='1095:1102'>曰位不當也</span><br/>
<span class='tline' id='l57' data-llen='1102:1112'>　　　六二　六五</span><br/>
<span class='tline' id='l58' data-llen='1112:1135'>二貞吉五貞疾者二正而五不正也貞於正故雖違衆</span><br/>
<span class='tline' id='l59' data-llen='1135:1158'>而吉貞於不正是貞於疾也疾可貞乎君弱臣强是在</span><br/>
<span class='tline' id='l60' data-llen='1158:1181'>疾證爲陽虛而隂實雖久而不亡何樂之有然而君昏</span><br/>
<span class='tline' id='l61' data-llen='1181:1207'><a onclick="displayPageImage('KR1a0038', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1207:1230'>於上臣治於下臣尚戴君天命未改中位未亡謂之疾</span><br/>
<span class='tline' id='l63' data-llen='1230:1251'>可也謂之死不可也此其平王之後威文之時乎</span><br/>
<span class='tline' id='l64' data-llen='1251:1261'>　　　初六　六三</span><br/>
<span class='tline' id='l65' data-llen='1261:1284'>九四豫之主也天下之豫由我致之猶急於朋合不敢</span><br/>
<span class='tline' id='l66' data-llen='1284:1307'>有自矜自怠之意初六小人也見己之應爲主於上即</span><br/>
<span class='tline' id='l67' data-llen='1307:1330'>矜誇自鳴其志已極能无及乎六三見四之得志仰而</span><br/>
<span class='tline' id='l68' data-llen='1330:1353'>慕之已爲可悔又不決然從四徘徊觀望以自後於朋</span><br/>
<span class='tline' id='l69' data-llen='1353:1376'>合之時則又可悔之甚者也有字即古文又字古周易</span><br/>
<span class='tline' id='l70' data-llen='1376:1402'><a onclick="displayPageImage('KR1a0038', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1402:1425'>又多作有大抵人之常情居豫之時不矜則怠是以禍</span><br/>
<span class='tline' id='l72' data-llen='1425:1448'>亂相尋倚伏不休抑亦先覺者是賢乎則六二其人也</span><br/>
<span class='tline' id='l73' data-llen='1448:1471'>以往事驗之初六則弦黄之恃齊以爲豫者也六三則</span><br/>
<span class='tline' id='l74' data-llen='1471:1494'>曹衛之慢晉而自豫者也六二則微子之去箕子之留</span><br/>
<span class='tline' id='l75' data-llen='1494:1517'>比干之死分義所在坦然明白於殷周未判之先中庸</span><br/>
<span class='tline' id='l76' data-llen='1517:1535'>所謂前定之豫也非中正之人其孰能之</span><br/>
<span class='tline' id='l77' data-llen='1535:1547'>　　　謙九三　豫九四</span><br/>
<span class='tline' id='l78' data-llen='1547:1570'>謙之九三伊尹周公之事也書曰臣罔以寵利居成功</span><br/>
<span class='tline' id='l79' data-llen='1570:1596'><a onclick="displayPageImage('KR1a0038', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1596:1619'>記曰有庇民之大德有事君之小心即易之勞謙也豫</span><br/>
<span class='tline' id='l81' data-llen='1619:1642'>之九四齊桓晉文之事也首止之㑹踐土之盟即易之</span><br/>
<span class='tline' id='l82' data-llen='1642:1647'>由豫也</span><br/>
<span class='tline' id='l83' data-llen='1647:1657'>　　　勿疑朋盍簪</span><br/>
<span class='tline' id='l84' data-llen='1657:1680'>勿疑朋盍簪按釋文簪字或爲撍或爲寁音或爲子甘</span><br/>
<span class='tline' id='l85' data-llen='1680:1703'>反或爲子感反其訓皆爲速也疾也王弼作易傳盡廢</span><br/>
<span class='tline' id='l86' data-llen='1703:1726'>先儒之說獨簪字仍訓爲疾蓋古訓有不可易者此類</span><br/>
<span class='tline' id='l87' data-llen='1726:1749'>是也豫之時上下怠慢治之之法以齊速爲上故二以</span><br/>
<span class='tline' id='l88' data-llen='1749:1775'><a onclick="displayPageImage('KR1a0038', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1775:1798'>不終日得吉三以遲有悔九四以大賢之資居可爲之</span><br/>
<span class='tline' id='l90' data-llen='1798:1821'>位仗陽剛而履柔順爲上下衆隂之所宗仰所宜速合</span><br/>
<span class='tline' id='l91' data-llen='1821:1844'>羣類以扶王室豈可更有疑緩之心以滋其怠哉孔子</span><br/>
<span class='tline' id='l92' data-llen='1844:1867'>曰相桓公霸諸侯一匡天下民到於今受其賜微管仲</span><br/>
<span class='tline' id='l93' data-llen='1867:1890'>吾其被髮左衽矣此正豫之九四也聖人導之以大有</span><br/>
<span class='tline' id='l94' data-llen='1890:1913'>得勉之以勿疑而速合其愛天下切矣管仲曰宴安鴆</span><br/>
<span class='tline' id='l95' data-llen='1913:1936'>毒不可懷也姜氏曰懷與安實敗名皆明於由豫之機</span><br/>
<span class='tline' id='l96' data-llen='1936:1956'>者歟三四居上下之交故兩爻皆有遲疑之戒</span><br/>
<span class='tline' id='l97' data-llen='1956:1982'><a onclick="displayPageImage('KR1a0038', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1982:1989'>　　　上六</span><br/>
<span class='tline' id='l99' data-llen='1989:2012'>上六冥豫成有渝无咎成者極也豫極則昏故曰冥豫</span><br/>
<span class='tline' id='l100' data-llen='2012:2035'>成豫之反爲謙謙則无豫怠之咎上之變爲晉晉則无</span><br/>
<span class='tline' id='l101' data-llen='2035:2058'>冥暗之咎故曰有渝无咎凡言渝者皆當以變卦觀之</span><br/>
<span class='tline' id='l102' data-llen='2058:2065'>　　　六爻</span><br/>
<span class='tline' id='l103' data-llen='2065:2088'>初六恱樂之豫也六二先事之豫也六三猶豫也上六</span><br/>
<span class='tline' id='l104' data-llen='2088:2111'>逸豫也諸爻豫義各自不同然皆因九四而生故九四</span><br/>
<span class='tline' id='l105' data-llen='2111:2117'>爲豫之主</span><br/>
<span class='tline' id='l106' data-llen='2117:2143'><a onclick="displayPageImage('KR1a0038', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2143:2154'>䷐隨<span class='krp-note'>震下/兊上</span></span><br/>
<span class='tline' id='l108' data-llen='2154:2167'>　　　天下隨時隨時之義</span><br/>
<span class='tline' id='l109' data-llen='2167:2190'>釋文云王肅本作天下隨之隨之時義大矣哉按此則</span><br/>
<span class='tline' id='l110' data-llen='2190:2213'>上時字爲聲之誤下時字爲字之倒也或曰古時字從</span><br/>
<span class='tline' id='l111' data-llen='2213:2230'>之故之時二字易雜然則皆字之誤也</span><br/>
<span class='tline' id='l112' data-llen='2230:2237'>　　　大象</span><br/>
<span class='tline' id='l113' data-llen='2237:2260'>震朝氣也兊暮氣也春入於秋歳之暮也卯入於酉日</span><br/>
<span class='tline' id='l114' data-llen='2260:2283'>之暮也木入金鄉則絶雷入澤中則蟄人入晦時則息</span><br/>
<span class='tline' id='l115' data-llen='2283:2309'><a onclick="displayPageImage('KR1a0038', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2309:2318'>皆隨時之明義也</span><br/>
<span class='tline' id='l117' data-llen='2318:2325'>　　　初九</span><br/>
<span class='tline' id='l118' data-llen='2325:2348'>同人之初曰出門同人又誰咎也隨之初曰出門交有</span><br/>
<span class='tline' id='l119' data-llen='2348:2371'>功不失也同與隨皆貴於正大不可有所私昵故皆以</span><br/>
<span class='tline' id='l120' data-llen='2371:2377'>出門爲貴</span><br/>
<span class='tline' id='l121' data-llen='2377:2387'>　　　官有渝貞吉</span><br/>
<span class='tline' id='l122' data-llen='2387:2410'>官主也初九爲一卦之主以乾之上九與坤之初六相</span><br/>
<span class='tline' id='l123' data-llen='2410:2433'>變而成隨上九初六本皆不正因變而得正遂有動說</span><br/>
<span class='tline' id='l124' data-llen='2433:2459'><a onclick="displayPageImage('KR1a0038', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2459:2482'>之象故曰官有渝貞吉此一句論卦之始變二爻相易</span><br/>
<span class='tline' id='l126' data-llen='2482:2505'>此隨之本也即卦辭所謂剛來而下柔動而說隨也出</span><br/>
<span class='tline' id='l127' data-llen='2505:2528'>門交有功欲其捨内卦之二隂從外卦之正應此一句</span><br/>
<span class='tline' id='l128' data-llen='2528:2551'>却論成卦之後上下之相隨此隨之用也在變則欲其</span><br/>
<span class='tline' id='l129' data-llen='2551:2574'>改不正而爲正在應則欲其捨不正而交正隨之貴於</span><br/>
<span class='tline' id='l130' data-llen='2574:2595'>正如此即卦辭所謂大亨貞无咎而天下隨之也</span><br/>
<span class='tline' id='l131' data-llen='2595:2605'>　　　初九　九四</span><br/>
<span class='tline' id='l132' data-llen='2605:2628'>當隨之時近者易昵初九近於六二九四近於六三隂</span><br/>
<span class='tline' id='l133' data-llen='2628:2654'><a onclick="displayPageImage('KR1a0038', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2654:2677'>陽之情以近而相隨則隨之失道者也初與四雖俱爲</span><br/>
<span class='tline' id='l135' data-llen='2677:2700'>陽然以正應相隨則隨之合道者也初九當出門之初</span><br/>
<span class='tline' id='l136' data-llen='2700:2723'>尤所當謹故欲其交有功之人謂隨四也四有明善之</span><br/>
<span class='tline' id='l137' data-llen='2723:2746'>功故曰有功於九四則欲其有孚在道謂隨初也兩陽</span><br/>
<span class='tline' id='l138' data-llen='2746:2769'>以正相孚則所孚在道而不在情復之四從初九亦謂</span><br/>
<span class='tline' id='l139' data-llen='2769:2792'>之從道初四互離爲明明於邪正之辨則其所交自然</span><br/>
<span class='tline' id='l140' data-llen='2792:2806'>无咎故曰孚於道者明之功也</span><br/>
<span class='tline' id='l141' data-llen='2806:2816'>　　　六二　六三</span><br/>
<span class='tline' id='l142' data-llen='2816:2842'><a onclick="displayPageImage('KR1a0038', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2842:2865'>六二係小子失丈夫象曰係小子弗兼與也六三係丈</span><br/>
<span class='tline' id='l144' data-llen='2865:2888'>夫失小子象曰係丈夫志舍下也說者以丈夫爲正應</span><br/>
<span class='tline' id='l145' data-llen='2888:2911'>非也凡言係者皆非正應以私意相牽係爾凡言失者</span><br/>
<span class='tline' id='l146' data-llen='2911:2934'>謂正應也本應有而今亡之故謂之失六二與九五爲</span><br/>
<span class='tline' id='l147' data-llen='2934:2957'>正應係初九則失九五矣以二陽言之故初爲小子五</span><br/>
<span class='tline' id='l148' data-llen='2957:2980'>爲丈夫也六三與上六爲正應係九四則失上六矣以</span><br/>
<span class='tline' id='l149' data-llen='2980:3003'>隂對陽言之故六爲小子九爲丈夫也丈夫小子特言</span><br/>
<span class='tline' id='l150' data-llen='3003:3026'>其大小之别爾非有所謂抑揚也上卦以上六爲上九</span><br/>
<span class='tline' id='l151' data-llen='3026:3052'><a onclick="displayPageImage('KR1a0038', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3052:3075'>四爲下六三之志止處於下必不從上故曰志舍下也</span><br/>
<span class='tline' id='l153' data-llen='3075:3098'>舍止也蓋六三不正之人故其辭之決如此若六二則</span><br/>
<span class='tline' id='l154' data-llen='3098:3121'>姑言邪正不可兼得而已蓋資禀中正者或能自擇所</span><br/>
<span class='tline' id='l155' data-llen='3121:3133'>隨若其資不正則无望矣</span><br/>
<span class='tline' id='l156' data-llen='3133:3143'>　　　六三　九四</span><br/>
<span class='tline' id='l157' data-llen='3143:3166'>六三曰隨有求得利居貞九四曰隨有獲貞凶此皆言</span><br/>
<span class='tline' id='l158' data-llen='3166:3189'>三四相隨不得其正也三之與四以隂求陽无不得者</span><br/>
<span class='tline' id='l159' data-llen='3189:3212'>但據理言之有得者不足以爲利而居正者乃所以爲</span><br/>
<span class='tline' id='l160' data-llen='3212:3238'><a onclick="displayPageImage('KR1a0038', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3238:3261'>利也四之於三不求而得可謂有獲矣然揆之正道則</span><br/>
<span class='tline' id='l162' data-llen='3261:3284'>爲有凶也蓋三與四本非正應又以六居三以九居四</span><br/>
<span class='tline' id='l163' data-llen='3284:3307'>皆爲不正非元亨利貞之義也三若能居而不求以固</span><br/>
<span class='tline' id='l164' data-llen='3307:3330'>守上六之正應雖均是隂而合於義在隨之德乃爲利</span><br/>
<span class='tline' id='l165' data-llen='3330:3353'>也四若爲道而不爲獲有孚於初九之正應雖均是陽</span><br/>
<span class='tline' id='l166' data-llen='3353:3376'>而明白无邪在隨之道乃爲有功也聖人之言功利一</span><br/>
<span class='tline' id='l167' data-llen='3376:3399'>出於正如此與後之言功利者異矣隂相隨止於利陽</span><br/>
<span class='tline' id='l168' data-llen='3399:3408'>相應故可以立功</span><br/>
<span class='tline' id='l169' data-llen='3408:3435'><a onclick="displayPageImage('KR1a0038', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3435:3443'>　　　孚于嘉</span><br/>
<span class='tline' id='l171' data-llen='3443:3466'>五之嘉在二婚曰嘉禮亦曰嘉耦非正應不足以當之</span><br/>
<span class='tline' id='l172' data-llen='3466:3489'>象恐後人誤以九四爲嘉故釋之曰位正中也其爲九</span><br/>
<span class='tline' id='l173' data-llen='3489:3512'>五六二明矣今人猶有誤指九四者以九四爻辭亦有</span><br/>
<span class='tline' id='l174' data-llen='3512:3534'>孚字然不知孚字可通用而正中二字不可通用也</span><br/>
<span class='tline' id='l175' data-llen='3534:3541'>　　　上六</span><br/>
<span class='tline' id='l176' data-llen='3541:3564'>隨之極當變爲蠱上兊變艮昔說而隨我今執而止之</span><br/>
<span class='tline' id='l177' data-llen='3564:3587'>故曰拘係之乃從維之明人心之變也兊爲西艮爲山</span><br/>
<span class='tline' id='l178' data-llen='3587:3614'><a onclick="displayPageImage('KR1a0038', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3614:3637'>震之一陽升於西山之上故曰王用亨於西山明已亦</span><br/>
<span class='tline' id='l180' data-llen='3637:3660'>自變也在變卦伏卦反對卦三象皆然事勢至此不得</span><br/>
<span class='tline' id='l181' data-llen='3660:3683'>不變故曰上窮也凡易言窮者皆謂其當變然窮而能</span><br/>
<span class='tline' id='l182' data-llen='3683:3706'>變是亦隨時若與之俱窮則非善隨者此隨之義所以</span><br/>
<span class='tline' id='l183' data-llen='3706:3729'>大也方當世變盡力以求通吉凶皆未可知故不言凶</span><br/>
<span class='tline' id='l184' data-llen='3729:3736'>　　　用亨</span><br/>
<span class='tline' id='l185' data-llen='3736:3759'>大有九三公用亨於天子隨上六王用亨於西山益六</span><br/>
<span class='tline' id='l186' data-llen='3759:3782'>二王用亨於帝升六四王用亨於岐山四爻句法皆同</span><br/>
<span class='tline' id='l187' data-llen='3782:3809'><a onclick="displayPageImage('KR1a0038', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3809:3832'>古文亨即享字今獨益作亨讀者俗師不識古字獨於</span><br/>
<span class='tline' id='l189' data-llen='3832:3855'>享帝不敢作亨帝也若天子與山則或以爲無享理不</span><br/>
<span class='tline' id='l190' data-llen='3855:3878'>知賔禮自有享王吉禮自有山川之祭也凡稱享者正</span><br/>
<span class='tline' id='l191' data-llen='3878:3896'>謂其有以通之雖作亨音亦止言享禮爾</span><br/>
<span class='tline' id='l192' data-llen='3896:3903'>　　　西岐</span><br/>
<span class='tline' id='l193' data-llen='3903:3926'>西山在宗周故國雍州之西今隴西西縣諸山南漢水</span><br/>
<span class='tline' id='l194' data-llen='3926:3949'>之所出也梁州亦有西縣乃東漢水之所出在周之南</span><br/>
<span class='tline' id='l195' data-llen='3949:3972'>非西境也享岐山者不出國都享西山則從其方而祀</span><br/>
<span class='tline' id='l196' data-llen='3972:3999'><a onclick="displayPageImage('KR1a0038', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3999:4010'>之亦乃從維之之義也</span><br/>
<span class='tline' id='l198' data-llen='4010:4017'>　　　六爻</span><br/>
<span class='tline' id='l199' data-llen='4017:4040'>二三上言係者皆隂爻也隂之隨人也以係係者私情</span><br/>
<span class='tline' id='l200' data-llen='4040:4063'>也四五言孚者皆陽爻陽之隨人也以孚孚者公道也</span><br/>
<span class='tline' id='l201' data-llen='4063:4073'>此可以見隂陽之情</span><br/>
<span class='tline' id='l202' data-llen='4073:4084'>䷑蠱<span class='krp-note'>巽下/艮上</span></span><br/>
<span class='tline' id='l203' data-llen='4084:4091'>　　　元亨</span><br/>
<span class='tline' id='l204' data-llen='4091:4114'>隨元亨彖謂之大亨蠱元亨彖仍曰元者人情說隨无</span><br/>
<span class='tline' id='l205' data-llen='4114:4141'><a onclick="displayPageImage('KR1a0038', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4141:4164'>所阻礙事已遂矣故謂之大亨蠱壞之時凡事剙始亨</span><br/>
<span class='tline' id='l207' data-llen='4164:4187'>自此始故曰元亨大亨者恐其蕩也故繼之以利貞无</span><br/>
<span class='tline' id='l208' data-llen='4187:4210'>咎元亨者方經營之旣欲其爲之勇又欲其慮之周故</span><br/>
<span class='tline' id='l209' data-llen='4210:4227'>曰利涉大川又曰先甲三日後甲三日</span><br/>
<span class='tline' id='l210' data-llen='4227:4236'>　　　蠱甲巽庚</span><br/>
<span class='tline' id='l211' data-llen='4236:4259'>巽九五之變爲蠱巽者事也事變至蠱則當復始故於</span><br/>
<span class='tline' id='l212' data-llen='4259:4282'>蠱謂之甲甲者日之首事之始也蠱之六五復變爲巽</span><br/>
<span class='tline' id='l213' data-llen='4282:4305'>蠱旣始事巽又申之事之申重者非更則續故於巽謂</span><br/>
<span class='tline' id='l214' data-llen='4305:4332'><a onclick="displayPageImage('KR1a0038', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4332:4355'>之庚庚更也續也蠱以全卦言故於卦辭言甲巽至上</span><br/>
<span class='tline' id='l216' data-llen='4355:4378'>卦而後爲重故於九五言庚甲庚者十日十二辰之綱</span><br/>
<span class='tline' id='l217' data-llen='4378:4401'>也戊巳分王四時自甲歴乙丙丁三日而至庚自庚歴</span><br/>
<span class='tline' id='l218' data-llen='4401:4420'>辛壬癸三日而至甲故取以爲三日之象也</span><br/>
<span class='tline' id='l219' data-llen='4420:4427'>　　　三日</span><br/>
<span class='tline' id='l220' data-llen='4427:4450'>甲庚之先後皆稱三日先後者上下卦也三日者三爻</span><br/>
<span class='tline' id='l221' data-llen='4450:4473'>也先甲三日蠱之下三爻巽以行事也後甲三日蠱之</span><br/>
<span class='tline' id='l222' data-llen='4473:4496'>上三爻止而不行又將復蠱也天道自巽而艮復自艮</span><br/>
<span class='tline' id='l223' data-llen='4496:4523'><a onclick="displayPageImage('KR1a0038', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4523:4546'>而巽故曰終則有始天行也明事未有不蠱蠱未有不</span><br/>
<span class='tline' id='l225' data-llen='4546:4569'>復造者此以天道言也故不言吉凶先庚三日巽之下</span><br/>
<span class='tline' id='l226' data-llen='4569:4592'>三爻行事之初我與民皆未敢信也後庚三日巽之上</span><br/>
<span class='tline' id='l227' data-llen='4592:4615'>三爻行而又行我與民皆信之矣故曰後庚三日吉明</span><br/>
<span class='tline' id='l228' data-llen='4615:4637'>初猶未吉至終而後吉此以人事言也故以吉終之</span><br/>
<span class='tline' id='l229' data-llen='4637:4644'>　　　大象</span><br/>
<span class='tline' id='l230' data-llen='4644:4667'>振民象風在下育德象山在上山下者人禽草木之所</span><br/>
<span class='tline' id='l231' data-llen='4667:4690'>聚風於其閒鼓蕩回薄飛走動植爲之紛然事莫盛於</span><br/>
<span class='tline' id='l232' data-llen='4690:4717'><a onclick="displayPageImage('KR1a0038', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4717:4721'>斯矣</span><br/>
<span class='tline' id='l234' data-llen='4721:4728'>　　　父母</span><br/>
<span class='tline' id='l235' data-llen='4728:4751'>晁公武氏曰蠱非一日之積必世而後見故諸爻皆以</span><br/>
<span class='tline' id='l236' data-llen='4751:4757'>父母爲言</span><br/>
<span class='tline' id='l237' data-llen='4757:4764'>　　　初六</span><br/>
<span class='tline' id='l238' data-llen='4764:4787'>初六隂柔本非幹蠱之才然蠱之成卦乃因坤之上六</span><br/>
<span class='tline' id='l239' data-llen='4787:4810'>來爲初六則初六者成卦之主也故聖人於此爻詳言</span><br/>
<span class='tline' id='l240' data-llen='4810:4833'>治蠱之事專取卦主爲義不論其才也又去柔居剛亦</span><br/>
<span class='tline' id='l241' data-llen='4833:4860'><a onclick="displayPageImage('KR1a0038', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4860:4883'>有志於治蠱者故象取其意而爻戒其危焉初六有幹</span><br/>
<span class='tline' id='l243' data-llen='4883:4906'>蠱之志九二有内幹之才九三有外幹之才大抵蠱下</span><br/>
<span class='tline' id='l244' data-llen='4906:4923'>三爻皆能幹者以其巽體主於行事也</span><br/>
<span class='tline' id='l245' data-llen='4923:4932'>　　　意承考也</span><br/>
<span class='tline' id='l246' data-llen='4932:4955'>幹父之蠱迹若不順意則承之也迹隨時而遷久則有</span><br/>
<span class='tline' id='l247' data-llen='4955:4976'>敝何可承也孝子之於父不失其忠愛之意而已</span><br/>
<span class='tline' id='l248' data-llen='4976:4984'>　　　不可貞</span><br/>
<span class='tline' id='l249' data-llen='4984:5007'>相承謂幹母者不可太剛非也夫謂之幹母則已明其</span><br/>
<span class='tline' id='l250' data-llen='5007:5034'><a onclick="displayPageImage('KR1a0038', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5034:5057'>居柔用柔止可幹隂事自无太剛之慮矣不可貞者言</span><br/>
<span class='tline' id='l252' data-llen='5057:5080'>其自幹母之外他事不可守此以爲常法也若幹父事</span><br/>
<span class='tline' id='l253' data-llen='5080:5103'>如此則不勝其任矣母道失則强故當以柔濟父道失</span><br/>
<span class='tline' id='l254' data-llen='5103:5113'>則弱故當以剛舉也</span><br/>
<span class='tline' id='l255' data-llen='5113:5124'>　　　往見吝　裕蠱</span><br/>
<span class='tline' id='l256' data-llen='5124:5147'>蠱主於作事故利涉大川往有事也往有事爲利則往</span><br/>
<span class='tline' id='l257' data-llen='5147:5170'>未得爲吝矣晁公武氏曰裕益也秦二世以就始皇之</span><br/>
<span class='tline' id='l258' data-llen='5170:5193'>宫室爲孝衛州吁以脩先君之怨爲孝皆裕蠱也安世</span><br/>
<span class='tline' id='l259' data-llen='5193:5220'><a onclick="displayPageImage('KR1a0038', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5220:5242'>按裕者長其惡也若二人則逢其惡不止於吝而已</span><br/>
<span class='tline' id='l261' data-llen='5242:5249'>　　　六五</span><br/>
<span class='tline' id='l262' data-llen='5249:5272'>六五之才雖不足於幹然得尊位行大中能以令名掩</span><br/>
<span class='tline' id='l263' data-llen='5272:5295'>前人之蠱者也故曰幹父用譽承以德也言不以才幹</span><br/>
<span class='tline' id='l264' data-llen='5295:5318'>而以德幹也大抵蠱之上三爻皆非能幹者以其艮體</span><br/>
<span class='tline' id='l265' data-llen='5318:5324'>主於止也</span><br/>
<span class='tline' id='l266' data-llen='5324:5331'>　　　上九</span><br/>
<span class='tline' id='l267' data-llen='5331:5354'>居蠱之終則无事之時也在蠱之外則不當事之人也</span><br/>
<span class='tline' id='l268' data-llen='5354:5381'><a onclick="displayPageImage('KR1a0038', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5381:5404'>然當事者以幹蠱爲事不當事者以髙尚爲事亦各事</span><br/>
<span class='tline' id='l270' data-llen='5404:5427'>其事也故不曰无事而曰髙尚其事事得其宜非宜幹</span><br/>
<span class='tline' id='l271' data-llen='5427:5450'>而不幹者故曰志可則也六四在事中而不事則可吝</span><br/>
<span class='tline' id='l272' data-llen='5450:5453'>矣</span><br/>
<span class='tline' id='l273' data-llen='5453:5460'>　　　六爻</span><br/>
<span class='tline' id='l274' data-llen='5460:5483'>蠱六爻皆以剛爲貴初與五以柔位剛亦得吉譽九三</span><br/>
<span class='tline' id='l275' data-llen='5483:5506'>剛而不中在他卦多凶而於蠱獨無大咎惟六四一爻</span><br/>
<span class='tline' id='l276' data-llen='5506:5529'>位與德俱柔遂以見吝以此見幹蠱涉川非剛不濟也</span><br/>
<span class='tline' id='l277' data-llen='5529:5556'><a onclick="displayPageImage('KR1a0038', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5556:5570'>上九无預於事亦以剛介爲髙</span><br/>
<span class='tline' id='l279' data-llen='5570:5579'>　　　卦爻總義</span><br/>
<span class='tline' id='l280' data-llen='5579:5602'>蠱卦之體巽伏而不動外剛而内柔有致蠱之象而其</span><br/>
<span class='tline' id='l281' data-llen='5602:5625'>諸爻乃有治蠱之才九二以柔行剛能幹母之蠱者也</span><br/>
<span class='tline' id='l282' data-llen='5625:5648'>九三以剛行剛能幹父之蠱者也初六六五皆資柔而</span><br/>
<span class='tline' id='l283' data-llen='5648:5671'>志剛亦有幹蠱之志初在下而承乾故爲意在承考臣</span><br/>
<span class='tline' id='l284' data-llen='5671:5694'>之事也五在上得中而應乎乾故爲德足以承考君之</span><br/>
<span class='tline' id='l285' data-llen='5694:5717'>事也初當治蠱之始故爲厲五享治蠱之成故爲譽方</span><br/>
<span class='tline' id='l286' data-llen='5717:5744'><a onclick="displayPageImage('KR1a0038', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5744:5767'>承繼之初驟有所改以迹言之但見其危安得有譽惟</span><br/>
<span class='tline' id='l288' data-llen='5767:5790'>識者察之知其意非悖父爾及事定之後人被其德乃</span><br/>
<span class='tline' id='l289' data-llen='5790:5809'>始信其爲孝而稱譽之治蠱之難蓋如此夫</span><br/>
<span class='tline' id='l290' data-llen='5809:5820'>䷒臨<span class='krp-note'>兊下/坤上</span></span><br/>
<span class='tline' id='l291' data-llen='5820:5829'>　　　臨者大也</span><br/>
<span class='tline' id='l292' data-llen='5829:5852'>易之卦義不專取字訓但因事立義耳人之所需者以</span><br/>
<span class='tline' id='l293' data-llen='5852:5875'>飲食爲急故需爲飲食需不訓食也人之所行以禮爲</span><br/>
<span class='tline' id='l294' data-llen='5875:5898'>重故履爲禮履不訓禮也治蠱者必有事故曰蠱者事</span><br/>
<span class='tline' id='l295' data-llen='5898:5925'><a onclick="displayPageImage('KR1a0038', 'WYG', '004-17a' );" name="004-17a" class="pb">[004-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5925:5948'>也蠱自訓壞不訓事也能臨物者必大故曰臨者大也</span><br/>
<span class='tline' id='l297' data-llen='5948:5958'>臨自訓涖不訓大也</span><br/>
<span class='tline' id='l298' data-llen='5958:5964'>　　　彖</span><br/>
<span class='tline' id='l299' data-llen='5964:5987'>元亨利貞指六陽之卦也八月有凶指二隂之卦也二</span><br/>
<span class='tline' id='l300' data-llen='5987:6010'>陽方長雖未成乾而已有乾之德亦未至成遯而已有</span><br/>
<span class='tline' id='l301' data-llen='6010:6033'>遯之禍聖人豈好爲是豫言哉二陽之長必至於乾者</span><br/>
<span class='tline' id='l302' data-llen='6033:6056'>天道之當然也其長如此其消亦如此者亦天道之當</span><br/>
<span class='tline' id='l303' data-llen='6056:6079'>然也故曰大亨以正天之道也八月有凶消不久也皆</span><br/>
<span class='tline' id='l304' data-llen='6079:6106'><a onclick="displayPageImage('KR1a0038', 'WYG', '004-17b' );" name="004-17b" class="pb">[004-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6106:6129'>以天言之然則撫消息盈虚之運者其可不勉其所必</span><br/>
<span class='tline' id='l306' data-llen='6129:6152'>至而防其所將及哉雖以天言而人事之當謹者固在</span><br/>
<span class='tline' id='l307' data-llen='6152:6157'>其中矣</span><br/>
<span class='tline' id='l308' data-llen='6157:6164'>　　　彖象</span><br/>
<span class='tline' id='l309' data-llen='6164:6187'>彖言以剛臨柔自下而長以臨上之四隂也象言以髙</span><br/>
<span class='tline' id='l310' data-llen='6187:6210'>臨深自上之坤以臨下之兊也象取物象與爻象不同</span><br/>
<span class='tline' id='l311' data-llen='6210:6216'>皆此類也</span><br/>
<span class='tline' id='l312' data-llen='6216:6223'>　　　大象</span><br/>
<span class='tline' id='l313' data-llen='6223:6250'><a onclick="displayPageImage('KR1a0038', 'WYG', '004-18a' );" name="004-18a" class="pb">[004-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6250:6273'>澤上於地人所防之澤陂堰是也澤有時而決其所容</span><br/>
<span class='tline' id='l315' data-llen='6273:6296'>亦有限地中有澤自然之澤鉅野洞庭是也澤無時而</span><br/>
<span class='tline' id='l316' data-llen='6296:6319'>窮其所容亦無限臨下之道莫善於此矣以政臨民猶</span><br/>
<span class='tline' id='l317' data-llen='6319:6342'>堤中之水以教臨民猶地中之澤教民之念旣無時而</span><br/>
<span class='tline' id='l318' data-llen='6342:6365'>窮則所容保之民豈復有限哉放勲曰勞之來之匡之</span><br/>
<span class='tline' id='l319' data-llen='6365:6388'>直之輔之翼之使自得之又從而振德之禹曰戒之用</span><br/>
<span class='tline' id='l320' data-llen='6388:6411'>休董之用威勸之以九歌俾勿壞所謂教思無窮者此</span><br/>
<span class='tline' id='l321' data-llen='6411:6434'>之謂也以字義言之教思无窮屬兊容保民无疆屬坤</span><br/>
<span class='tline' id='l322' data-llen='6434:6461'><a onclick="displayPageImage('KR1a0038', 'WYG', '004-18b' );" name="004-18b" class="pb">[004-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6461:6471'>　　　初九　九二</span><br/>
<span class='tline' id='l324' data-llen='6471:6494'>初九九二皆臨隂者也以陽臨隂反在隂下有男下女</span><br/>
<span class='tline' id='l325' data-llen='6494:6517'>之象故皆爲咸夫之臨婦其道如此初者臨之始也以</span><br/>
<span class='tline' id='l326' data-llen='6517:6540'>九居初旣正而所感六四又正固守其正者也雖其志</span><br/>
<span class='tline' id='l327' data-llen='6540:6563'>可尚然不周於用吉在自守而已九二不主於貞而主</span><br/>
<span class='tline' id='l328' data-llen='6563:6586'>於中則善用其臨者也此以中感彼以中應君安之衆</span><br/>
<span class='tline' id='l329' data-llen='6586:6609'>信之故不獨其身之吉而行之於世亦无不利也蓋二</span><br/>
<span class='tline' id='l330' data-llen='6609:6632'>陽初長四隂方盛猶未肯順聽其命必用中而後爲利</span><br/>
<span class='tline' id='l331' data-llen='6632:6659'><a onclick="displayPageImage('KR1a0038', 'WYG', '004-19a' );" name="004-19a" class="pb">[004-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6659:6682'>若直行吾志必不利於行也故象於初九則曰志行正</span><br/>
<span class='tline' id='l333' data-llen='6682:6705'>也於九二則曰未順命也於六五則曰大君之宜行中</span><br/>
<span class='tline' id='l334' data-llen='6705:6728'>之謂也聖人當剛長之時其爲君子慮可謂深矣陽進</span><br/>
<span class='tline' id='l335' data-llen='6728:6751'>至三爲泰則外順矣九二六五猶以中行爲福而況於</span><br/>
<span class='tline' id='l336' data-llen='6751:6759'>未順命之時乎</span><br/>
<span class='tline' id='l337' data-llen='6759:6769'>　　　九二　六三</span><br/>
<span class='tline' id='l338' data-llen='6769:6792'>九二剛長而得中故无不利六三隂消而不中故无攸</span><br/>
<span class='tline' id='l339' data-llen='6792:6815'>利二以心感人三以口說人此君子小人之所以分也</span><br/>
<span class='tline' id='l340' data-llen='6815:6842'><a onclick="displayPageImage('KR1a0038', 'WYG', '004-19b' );" name="004-19b" class="pb">[004-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6842:6849'>　　　六三</span><br/>
<span class='tline' id='l342' data-llen='6849:6872'>六三以甘媚臨而无攸利見君子之難說也旣憂之无</span><br/>
<span class='tline' id='l343' data-llen='6872:6895'>咎又見君子之易事也其處已也嚴故不受不正之媚</span><br/>
<span class='tline' id='l344' data-llen='6895:6918'>其與人也寛故不治旣憂之人爻辭雖爲六三言之然</span><br/>
<span class='tline' id='l345' data-llen='6918:6935'>可以見二陽之用心矣餘見大壯上六</span><br/>
<span class='tline' id='l346' data-llen='6935:6942'>　　　六四</span><br/>
<span class='tline' id='l347' data-llen='6942:6965'>六五以應九二而得吉上六以志在内而得吉六四與</span><br/>
<span class='tline' id='l348' data-llen='6965:6988'>初九正應獨不得吉五爲大君四爲大臣五方用九二</span><br/>
<span class='tline' id='l349' data-llen='6988:7015'><a onclick="displayPageImage('KR1a0038', 'WYG', '004-20a' );" name="004-20a" class="pb">[004-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7015:7038'>以臨衆隂三四不中首當斥去四得无咎已爲幸矣此</span><br/>
<span class='tline' id='l351' data-llen='7038:7054'>保位之臣非大臣也故曰位當而已</span><br/>
<span class='tline' id='l352' data-llen='7054:7064'>　　　六三　六四</span><br/>
<span class='tline' id='l353' data-llen='7064:7087'>三與四皆以隂柔而在髙位三以說媚陽故雖咎而不</span><br/>
<span class='tline' id='l354' data-llen='7087:7110'>長四以順應陽故得无咎其所以勝於三者三不當位</span><br/>
<span class='tline' id='l355' data-llen='7110:7116'>四當位也</span><br/>
<span class='tline' id='l356' data-llen='7116:7129'>　　　臨六五　家人上九</span><br/>
<span class='tline' id='l357' data-llen='7129:7152'>臨六五曰知臨大君之宜後世必有以苛察爲知者矣</span><br/>
<span class='tline' id='l358' data-llen='7152:7179'><a onclick="displayPageImage('KR1a0038', 'WYG', '004-20b' );" name="004-20b" class="pb">[004-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7179:7202'>故曰大君之宜行中之謂也言知在知人使中正之賢</span><br/>
<span class='tline' id='l360' data-llen='7202:7225'>得行其道不在徧知也家人上九曰威如吉後世必有</span><br/>
<span class='tline' id='l361' data-llen='7225:7248'>以刻下爲威者矣故曰威如之吉反身之謂也言威在</span><br/>
<span class='tline' id='l362' data-llen='7248:7271'>自畏不在威人也夫子賛易大抵如此故謂之賛謂之</span><br/>
<span class='tline' id='l363' data-llen='7271:7275'>翼也</span><br/>
<span class='tline' id='l364' data-llen='7275:7285'>　　　三四　五上</span><br/>
<span class='tline' id='l365' data-llen='7285:7308'>臨卦隂爻皆以當位爲吉四當位故无咎上當位亦无</span><br/>
<span class='tline' id='l366' data-llen='7308:7331'>咎三不當位故无攸利獨五不當位而反吉者五君也</span><br/>
<span class='tline' id='l367' data-llen='7331:7358'><a onclick="displayPageImage('KR1a0038', 'WYG', '004-21a' );" name="004-21a" class="pb">[004-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7358:7381'>二陽之所恃非二陽之所臨也陽來臨隂凡隂類皆當</span><br/>
<span class='tline' id='l369' data-llen='7381:7404'>用柔惟大君爲宜用剛何則自下臨上暗君之所疑也</span><br/>
<span class='tline' id='l370' data-llen='7404:7427'>君剛則與陽相知不疑其臨已故曰知臨五能知二則</span><br/>
<span class='tline' id='l371' data-llen='7427:7450'>二之中道得行於上故曰行中之謂也舜之所以爲大</span><br/>
<span class='tline' id='l372' data-llen='7450:7473'>知者以其能用中也擇乎中庸而不能守則謂之不知</span><br/>
<span class='tline' id='l373' data-llen='7473:7495'>孔子以行中解大君之宜而知字之義亦因以明矣</span><br/>
<span class='tline' id='l374' data-llen='7495:7503'>　　　上三爻</span><br/>
<span class='tline' id='l375' data-llen='7503:7526'>臨以上卦臨下四最在先與下卦至相逼故爲至臨上</span><br/>
<span class='tline' id='l376' data-llen='7526:7553'><a onclick="displayPageImage('KR1a0038', 'WYG', '004-21b' );" name="004-21b" class="pb">[004-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7553:7576'>最在後與下卦隔四隂故爲敦臨敦者積厚之名也五</span><br/>
<span class='tline' id='l378' data-llen='7576:7599'>不先不後獨當其中與二相知故爲知臨相知者宜於</span><br/>
<span class='tline' id='l379' data-llen='7599:7622'>得吉相逼者僅以位當而得无咎上與二无交若從當</span><br/>
<span class='tline' id='l380' data-llen='7622:7645'>位之例无咎可也而又得吉何哉蓋臨之上二有相交</span><br/>
<span class='tline' id='l381' data-llen='7645:7668'>之理非他卦比也臨與頥互相易頥之上二相交而成</span><br/>
<span class='tline' id='l382' data-llen='7668:7691'>臨臨之上二亦相交而成頥以交二而言則可以得五</span><br/>
<span class='tline' id='l383' data-llen='7691:7714'>之吉以當位而言則可以得四之无咎是以爲吉无咎</span><br/>
<span class='tline' id='l384' data-llen='7714:7737'>也雖然其无咎易見其吉難知故夫子獨解吉字曰敦</span><br/>
<span class='tline' id='l385' data-llen='7737:7764'><a onclick="displayPageImage('KR1a0038', 'WYG', '004-22a' );" name="004-22a" class="pb">[004-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7764:7787'>臨之吉志在内也内即九二敦即頥之上艮也明與二</span><br/>
<span class='tline' id='l387' data-llen='7787:7810'>合志則上化爲艮遂成由頥之主此其所以兼四五之</span><br/>
<span class='tline' id='l388' data-llen='7810:7817'>德而有之也</span><br/>
<span class='tline' id='l389' data-llen='7817:7828'>䷓觀<span class='krp-note'>坤下/巽上</span></span><br/>
<span class='tline' id='l390' data-llen='7828:7836'>　　　觀字音</span><br/>
<span class='tline' id='l391' data-llen='7836:7859'>觀字卦名并一卦内並是平聲惟觀天下一字是去聲</span><br/>
<span class='tline' id='l392' data-llen='7859:7882'>爾序卦以可觀解卦名雜卦以或求解卦義皆下觀上</span><br/>
<span class='tline' id='l393' data-llen='7882:7905'>也彖之觀天象之觀民六爻之所觀无一可作去聲者</span><br/>
<span class='tline' id='l394' data-llen='7905:7932'><a onclick="displayPageImage('KR1a0038', 'WYG', '004-22b' );" name="004-22b" class="pb">[004-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='7932:7955'>頥與觀互相變故頥之卦辭爻辭皆用觀字然亦止是</span><br/>
<span class='tline' id='l396' data-llen='7955:7959'>平聲</span><br/>
<span class='tline' id='l397' data-llen='7959:7969'>　　　大觀　大壯</span><br/>
<span class='tline' id='l398' data-llen='7969:7992'>觀四隂方盛以二陽爲大大壯二隂在上以四陽爲大</span><br/>
<span class='tline' id='l399' data-llen='7992:8006'>不論其多寡上下而論其徳也</span><br/>
<span class='tline' id='l400' data-llen='8006:8015'>　　　盥而不薦</span><br/>
<span class='tline' id='l401' data-llen='8015:8038'>古之君子不必親相與言也以禮樂相示而已此所謂</span><br/>
<span class='tline' id='l402' data-llen='8038:8061'>觀也然猶假禮樂未足以言大觀也則不見而章不動</span><br/>
<span class='tline' id='l403' data-llen='8061:8088'><a onclick="displayPageImage('KR1a0038', 'WYG', '004-23a' );" name="004-23a" class="pb">[004-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8088:8111'>而變无爲而成不言而信不怒而威不賞而民勸不怒</span><br/>
<span class='tline' id='l405' data-llen='8111:8134'>而民威於鈇鉞篤恭而天下平无聲无臭而萬邦作孚</span><br/>
<span class='tline' id='l406' data-llen='8134:8157'>此所謂大觀也故曰盥而不薦盥者祭之初歩方詣東</span><br/>
<span class='tline' id='l407' data-llen='8157:8180'>榮盥手於洗凡祭之事百未爲也薦者祭禮之最盛四</span><br/>
<span class='tline' id='l408' data-llen='8180:8203'>海九州之美味四時之和氣无不陳也齋明盥潔无所</span><br/>
<span class='tline' id='l409' data-llen='8203:8226'>陳布而有孚顒若已不可掩蓋相觀而化其神如此故</span><br/>
<span class='tline' id='l410' data-llen='8226:8249'>謂之神道也先儒謂盥則誠意方專薦則誠意已散盥</span><br/>
<span class='tline' id='l411' data-llen='8249:8272'>而不薦謂專而不散非也仁人孝子之奉祀也豈皆至</span><br/>
<span class='tline' id='l412' data-llen='8272:8299'><a onclick="displayPageImage('KR1a0038', 'WYG', '004-23b' );" name="004-23b" class="pb">[004-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8299:8322'>薦則誠散乎此但以盥而不薦象恭已而无爲爾非重</span><br/>
<span class='tline' id='l414' data-llen='8322:8345'>盥而輕薦也如所謂不動而變不言而信豈以言動爲</span><br/>
<span class='tline' id='l415' data-llen='8345:8357'>不美哉但不煩言動而已</span><br/>
<span class='tline' id='l416' data-llen='8357:8364'>　　　神道</span><br/>
<span class='tline' id='l417' data-llen='8364:8387'>神道者形容觀字也凡有言者有事者皆以迹治未可</span><br/>
<span class='tline' id='l418' data-llen='8387:8410'>以爲神也觀則不言不動相觀而自化此以爲神也不</span><br/>
<span class='tline' id='l419' data-llen='8410:8433'>察者以爲别有神道是不逹觀義也天不言而四時自</span><br/>
<span class='tline' id='l420' data-llen='8433:8456'>不忒此天之神道也聖人恭已无爲而天下服其至教</span><br/>
<span class='tline' id='l421' data-llen='8456:8483'><a onclick="displayPageImage('KR1a0038', 'WYG', '004-24a' );" name="004-24a" class="pb">[004-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8483:8506'>此聖人之神道也記曰天道至教聖人至德味此二言</span><br/>
<span class='tline' id='l423' data-llen='8506:8516'>可以知觀道之神矣</span><br/>
<span class='tline' id='l424' data-llen='8516:8526'>　　　童觀　闚觀</span><br/>
<span class='tline' id='l425' data-llen='8526:8549'>初六爲下民故曰童觀言其於觀也如童子之時未有</span><br/>
<span class='tline' id='l426' data-llen='8549:8572'>知識也下民日用而不知則其常也君子而不著不察</span><br/>
<span class='tline' id='l427' data-llen='8572:8595'>則可羞矣故曰小人无咎君子吝六二在中饋故曰闚</span><br/>
<span class='tline' id='l428' data-llen='8595:8618'>觀言其於觀也如婦人之目所闚者狹也婦无公事所</span><br/>
<span class='tline' id='l429' data-llen='8618:8641'>知者蠶織女无是非所議者酒食此在女德不失爲貞</span><br/>
<span class='tline' id='l430' data-llen='8641:8668'><a onclick="displayPageImage('KR1a0038', 'WYG', '004-24b' );" name="004-24b" class="pb">[004-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='8668:8691'>男子而寡見諛聞則可醜矣故曰利女貞亦可醜也二</span><br/>
<span class='tline' id='l432' data-llen='8691:8714'>爻皆小人之安於下者也故獨論其德以爲非君子之</span><br/>
<span class='tline' id='l433' data-llen='8714:8737'>事而已六三以不正之隂處下卦將革之時遂有窺伺</span><br/>
<span class='tline' id='l434' data-llen='8737:8760'>君子之意故方論其情狀也又在上下之交故有進退</span><br/>
<span class='tline' id='l435' data-llen='8760:8764'>之象</span><br/>
<span class='tline' id='l436' data-llen='8764:8776'>　　　觀我生　觀其生</span><br/>
<span class='tline' id='l437' data-llen='8776:8799'>五爲一卦之主以中正觀天下爲天下之所尊仰凡言</span><br/>
<span class='tline' id='l438' data-llen='8799:8822'>我者皆指五也觀卦四隂進逼二陽初稚二貞未有凌</span><br/>
<span class='tline' id='l439' data-llen='8822:8849'><a onclick="displayPageImage('KR1a0038', 'WYG', '004-25a' );" name="004-25a" class="pb">[004-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='8849:8872'>陽之勢六三不正之小人在下卦之上其志剛躁將進</span><br/>
<span class='tline' id='l441' data-llen='8872:8895'>而逼陽以成四隂之勢者也時以九五中正尚未失道</span><br/>
<span class='tline' id='l442' data-llen='8895:8918'>故未敢遽進方觀九五之所爲以爲進退故曰觀我生</span><br/>
<span class='tline' id='l443' data-llen='8918:8941'>進退未失道也爲九五者知其如此則當自觀我之所</span><br/>
<span class='tline' id='l444' data-llen='8941:8964'>生以爲休咎之決民向之則我爲君子民背之則我非</span><br/>
<span class='tline' id='l445' data-llen='8964:8987'>君子也故曰觀我生觀民也民即在下之衆隂也上九</span><br/>
<span class='tline' id='l446' data-llen='8987:9010'>當剥之時在卦之外无民无位小人之進退下民之向</span><br/>
<span class='tline' id='l447' data-llen='9010:9033'>背皆不由己但謹視其身思自免咎而已非卦之主故</span><br/>
<span class='tline' id='l448' data-llen='9033:9060'><a onclick="displayPageImage('KR1a0038', 'WYG', '004-25b' );" name="004-25b" class="pb">[004-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9060:9083'>但稱其生此即剥之君子觀象之時也隂進則滅陽而</span><br/>
<span class='tline' id='l450' data-llen='9083:9106'>爲坤隂不進則陽存而爲碩果道之興廢皆未可知故</span><br/>
<span class='tline' id='l451' data-llen='9106:9129'>曰觀其生志未平也觀本是小人逼君子之卦但以九</span><br/>
<span class='tline' id='l452' data-llen='9129:9152'>五中正在上羣隂仰而視之故聖人取之以爲小人觀</span><br/>
<span class='tline' id='l453' data-llen='9152:9175'>君子之象象雖如此勢實漸危故五上二爻皆曰君子</span><br/>
<span class='tline' id='l454' data-llen='9175:9198'>无咎言君子方危能如九五之居中履正能如上九之</span><br/>
<span class='tline' id='l455' data-llen='9198:9221'>謹身在外僅可免咎爾不然則九五建中正以觀天下</span><br/>
<span class='tline' id='l456' data-llen='9221:9244'>雖元吉大亨可也豈止无咎而已哉明二陽向消故道</span><br/>
<span class='tline' id='l457' data-llen='9244:9271'><a onclick="displayPageImage('KR1a0038', 'WYG', '004-26a' );" name="004-26a" class="pb">[004-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9271:9294'>大而福小也此即唐武宗之時内之宦者外之牛李之</span><br/>
<span class='tline' id='l459' data-llen='9294:9317'>徒皆欲攻李德裕者也但以武宗剛明在位故仰視而</span><br/>
<span class='tline' id='l460' data-llen='9317:9331'>不敢動一日事變則萬事去矣</span><br/>
<span class='tline' id='l461' data-llen='9331:9345'>　　　臨未順命　觀未失道</span><br/>
<span class='tline' id='l462' data-llen='9345:9368'>臨以二陽逼四隂九二尚用咸以臨之而不敢遽進者</span><br/>
<span class='tline' id='l463' data-llen='9368:9391'>以隂方强盛未順命也觀以四隂逼二陽六三尚用觀</span><br/>
<span class='tline' id='l464' data-llen='9391:9414'>以伺之而不敢必進者以陽方中正未失道也此兩象</span><br/>
<span class='tline' id='l465' data-llen='9414:9437'>辭皆指所敵言之而諸儒往往求之於本爻所以未得</span><br/>
<span class='tline' id='l466' data-llen='9437:9464'><a onclick="displayPageImage('KR1a0038', 'WYG', '004-26b' );" name="004-26b" class="pb">[004-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='9464:9487'>其說也兩辭皆稱未者臨終當爲泰觀終當爲剥方長</span><br/>
<span class='tline' id='l468' data-llen='9487:9508'>之勢決不但已特未而已非終於不進也故曰未</span><br/>
<span class='tline' id='l469' data-llen='9508:9516'>　　　尚賔也</span><br/>
<span class='tline' id='l470' data-llen='9516:9539'>尚者配上之名賔者對主之稱舜尚見帝迭爲賔主即</span><br/>
<span class='tline' id='l471' data-llen='9539:9562'>其義也四隂方盛勢與五敵所幸九五未失君道而四</span><br/>
<span class='tline' id='l472' data-llen='9562:9585'>又履正故其來止於尚見而爲賔使其以不正相遇則</span><br/>
<span class='tline' id='l473' data-llen='9585:9608'>爲敵矣國有光則人賔之无光可觀則爲敵可知故當</span><br/>
<span class='tline' id='l474' data-llen='9608:9617'>觀之時聖人懼焉</span><br/>
<span class='tline' id='l475' data-llen='9617:9644'><a onclick="displayPageImage('KR1a0038', 'WYG', '004-27a' );" name="004-27a" class="pb">[004-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='9644:9653'>　　　風行地上</span><br/>
<span class='tline' id='l477' data-llen='9653:9676'>風行天上人不見其迹也風行地上則所加者偃所觸</span><br/>
<span class='tline' id='l478' data-llen='9676:9699'>者動夫人而見之矣先王俯就其民而教示之蓋如此</span><br/>
<span class='tline' id='l479' data-llen='9699:9722'>若彖所謂大觀在上則自以爻象言之乃風化之本原</span><br/>
<span class='tline' id='l480' data-llen='9722:9745'>非此之謂也易之彖與大象取義不同方與民屬地省</span><br/>
<span class='tline' id='l481' data-llen='9745:9754'>之觀之教之屬風</span><br/>
<span class='tline' id='l482' data-llen='9754:9760'>　　　我</span><br/>
<span class='tline' id='l483' data-llen='9760:9783'>凡論全卦之義皆以主爻爲我蒙以九二爲主故彖辭</span><br/>
<span class='tline' id='l484' data-llen='9783:9810'><a onclick="displayPageImage('KR1a0038', 'WYG', '004-27b' );" name="004-27b" class="pb">[004-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='9810:9833'>稱我者九二也小畜以六四爲主故彖辭稱我者六四</span><br/>
<span class='tline' id='l486' data-llen='9833:9856'>也觀以九五爲主六三所稱之我即九五也頥以上九</span><br/>
<span class='tline' id='l487' data-llen='9856:9879'>爲主初九所稱之我即上九也小過以六五爲我中孚</span><br/>
<span class='tline' id='l488' data-llen='9879:9902'>以六二爲我皆統言一卦之義者也獨需三解三鼎二</span><br/>
<span class='tline' id='l489' data-llen='9902:9922'>旅四自以本爻之吉凶而稱我非一卦之事也</span><br/>
<span class='tline' id='l490' data-llen='9922:9932'>　　　變卦主爻例</span><br/>
<span class='tline' id='l491' data-llen='9932:9955'>反對卦皆自消息卦變一升一降而成卦以義重者一</span><br/>
<span class='tline' id='l492' data-llen='9955:9978'>爻爲主消息卦皆自乾坤變一隂一陽者以初上爲主</span><br/>
<span class='tline' id='l493' data-llen='9978:10005'><a onclick="displayPageImage('KR1a0038', 'WYG', '004-28a' );" name="004-28a" class="pb">[004-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='10005:10028'>復夬乾之初上姤剥坤之初上二隂二陽三隂三陽皆</span><br/>
<span class='tline' id='l495' data-llen='10028:10051'>以二五爲主不反對八卦皆自坎離變乾之二五中孚</span><br/>
<span class='tline' id='l496' data-llen='10051:10074'>之三四大過之初上皆與離之二五相易而成卦坤之</span><br/>
<span class='tline' id='l497' data-llen='10074:10097'>二五小過之三四頥之初上皆與坎之二五相易而成</span><br/>
<span class='tline' id='l498' data-llen='10097:10120'>卦兩升兩降亦以一爻義重者爲主大過頥象一隂一</span><br/>
<span class='tline' id='l499' data-llen='10120:10143'>陽之卦以初上爲主坎離小過中孚象二隂二陽之卦</span><br/>
<span class='tline' id='l500' data-llen='10143:10160'>乾坤象三隂三陽之卦皆以二五爲主</span><br/>
<span class='tline' id='l501' data-llen='10160:10163'>　</span><br/>
<span class='tline' id='l502' data-llen='10163:10190'><a onclick="displayPageImage('KR1a0038', 'WYG', '004-28b' );" name="004-28b" class="pb">[004-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='10190:10193'>　</span><br/>
<span class='tline' id='l504' data-llen='10193:10196'>　</span><br/>
<span class='tline' id='l505' data-llen='10196:10199'>　</span><br/>
<span class='tline' id='l506' data-llen='10199:10202'>　</span><br/>
<span class='tline' id='l507' data-llen='10202:10205'>　</span><br/>
<span class='tline' id='l508' data-llen='10205:10208'>　</span><br/>
<span class='tline' id='l509' data-llen='10208:10211'>　</span><br/>
<span class='tline' id='l510' data-llen='10211:10220'>　周易玩辭卷四</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0038', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　周易玩辭卷三</span>
<span class='tline' id='l10' data-llen='198:218'>　　　　　　　　　　　宋　項安世　述</span>
<span class='tline' id='l11' data-llen='218:229'>䷊泰<span class='krp-note'>乾下/坤上</span></span>
<span class='tline' id='l12' data-llen='229:240'>䷋否<span class='krp-note'>坤下/乾上</span></span>
<span class='tline' id='l13' data-llen='240:249'>　　　泰否二彖</span>
<span class='tline' id='l14' data-llen='249:272'>以天道言之内隂外陽則死内陽外隂則生以人道言</span>
<span class='tline' id='l15' data-llen='272:295'>之内柔外剛則爲小人内健外順則爲君子以世道言</span>
<span class='tline' id='l16' data-llen='295:321'><a onclick="displayPageImage('KR1a0038', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='321:344'>之内小人外君子則爲亂世内君子外小人則爲治世</span>
<span class='tline' id='l18' data-llen='344:367'>合而言之消長二字而已否則凡屬君子之道者皆消</span>
<span class='tline' id='l19' data-llen='367:390'>凡屬小人之道者皆長泰則反是故二彖皆以消長終</span>
<span class='tline' id='l20' data-llen='390:413'>之否之匪人言否塞不通无復人理也不利君子貞言</span>
<span class='tline' id='l21' data-llen='413:436'>欲以君子之道正之使通當否之時非有大人之道能</span>
<span class='tline' id='l22' data-llen='436:459'>入否以致亨則當循君子之義儉德以退避若欲正之</span>
<span class='tline' id='l23' data-llen='459:482'>使變塞爲通必无可免之理孔子論蘧伯玉史魚其意</span>
<span class='tline' id='l24' data-llen='482:505'>可見矣否則有所不利泰則物无不通君子小人皆得</span>
<span class='tline' id='l25' data-llen='505:531'><a onclick="displayPageImage('KR1a0038', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='531:554'>其亨故不分利不利歷觀史傳凡小人得志必害君子</span>
<span class='tline' id='l27' data-llen='554:577'>君子得志未嘗使小人失所故泰於吉之下又加一亨</span>
<span class='tline' id='l28' data-llen='577:600'>字明泰之福所及者公物无不遂也若但言小往大來</span>
<span class='tline' id='l29' data-llen='600:617'>吉則疑於大者獨吉而福不及小人矣</span>
<span class='tline' id='l30' data-llen='617:630'>　　　上下交而其志同也</span>
<span class='tline' id='l31' data-llen='630:642'>分不可交其交者志而已</span>
<span class='tline' id='l32' data-llen='642:656'>　　　否之匪人　天下无邦</span>
<span class='tline' id='l33' data-llen='656:679'>以一身言之則爲匪人以天下言之則爲无邦上下不</span>
<span class='tline' id='l34' data-llen='679:705'><a onclick="displayPageImage('KR1a0038', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='705:716'>交隂陽斷絶其惡如此</span>
<span class='tline' id='l36' data-llen='716:725'>　　　健順剛柔</span>
<span class='tline' id='l37' data-llen='725:748'>否言内柔外剛據其物言之也在泰則成德矣故曰内</span>
<span class='tline' id='l38' data-llen='748:765'>健外順以德言也匪人无德故不言德</span>
<span class='tline' id='l39' data-llen='765:774'>　　　彖具三義</span>
<span class='tline' id='l40' data-llen='774:797'>泰否之彖皆具三義第一叚曰天地交而萬物通也上</span>
<span class='tline' id='l41' data-llen='797:820'>下交而其志同也此以重卦上下爲義於隂陽二氣无</span>
<span class='tline' id='l42' data-llen='820:843'>所抑揚但貴其交而已第二叚曰内陽而外隂内健而</span>
<span class='tline' id='l43' data-llen='843:869'><a onclick="displayPageImage('KR1a0038', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='869:892'>外順内君子而外小人此以卦體内外爲義雖在内在</span>
<span class='tline' id='l45' data-llen='892:915'>外各得其所要是重内輕外則已於隂陽有所抑揚矣</span>
<span class='tline' id='l46' data-llen='915:938'>第三叚曰君子道長小人道消也此以六爻消長爲義</span>
<span class='tline' id='l47' data-llen='938:961'>十月純坤旣極陽自復生至三爲泰乾三陽長坤三隂</span>
<span class='tline' id='l48' data-llen='961:984'>消所以成泰至此則全是好陽而惡隂以陽長隂消爲</span>
<span class='tline' id='l49' data-llen='984:1007'>福則不止於抑揚而已否彖則依此推之大抵諸卦皆</span>
<span class='tline' id='l50' data-llen='1007:1030'>然如小畜之彖柔得位而上下應之是統論六爻五陽</span>
<span class='tline' id='l51' data-llen='1030:1053'>一隂也健而巽却以兩卦言之剛中而志行又以九二</span>
<span class='tline' id='l52' data-llen='1053:1079'><a onclick="displayPageImage('KR1a0038', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1079:1102'>九五兩爻言之故彖之義无所不備不可以一說通也</span>
<span class='tline' id='l54' data-llen='1102:1111'>　　　泰否二象</span>
<span class='tline' id='l55' data-llen='1111:1134'>天地變化草木蕃故泰之象曰后以財成天地之道輔</span>
<span class='tline' id='l56' data-llen='1134:1157'>相天地之宜以左右民天地閉賢人隱故否之象曰君</span>
<span class='tline' id='l57' data-llen='1157:1171'>　子以儉德避難不可榮以禄</span>
<span class='tline' id='l58' data-llen='1171:1178'>　　　泰象</span>
<span class='tline' id='l59' data-llen='1178:1201'>獨隂不生獨陽不成隂陽交然後萬物泰人君法之以</span>
<span class='tline' id='l60' data-llen='1201:1224'>立道將以納民於泰其可有所偏乎財成之恐其太過</span>
<span class='tline' id='l61' data-llen='1224:1250'><a onclick="displayPageImage('KR1a0038', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1250:1273'>也輔相之恐其不及也曰財成曰輔相曰左右皆交脩</span>
<span class='tline' id='l63' data-llen='1273:1296'>之義也以德言之哲謀肅乂聖以治言之正直剛克柔</span>
<span class='tline' id='l64' data-llen='1296:1319'>克以事言之平秩平在敬致以術言之逆順寧彌逺皆</span>
<span class='tline' id='l65' data-llen='1319:1342'>財成輔相之目也財成其道所以左右民德也輔相其</span>
<span class='tline' id='l66' data-llen='1342:1365'>宜所以左右民生也道屬天宜屬地左又屬天右又屬</span>
<span class='tline' id='l67' data-llen='1365:1368'>地</span>
<span class='tline' id='l68' data-llen='1368:1375'>　　　否象</span>
<span class='tline' id='l69' data-llen='1375:1398'>儉德辟難不與害交也不可榮以禄不與利交也此君</span>
<span class='tline' id='l70' data-llen='1398:1424'><a onclick="displayPageImage('KR1a0038', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1424:1447'>子所以體天地不交之象也世固有假辟禍之名以保</span>
<span class='tline' id='l72' data-llen='1447:1470'>榮禄者故聖人必兼言之不可榮猶言不可得而榮非</span>
<span class='tline' id='l73' data-llen='1470:1492'>戒其不可也儉德又屬地之嗇不可禄又屬天之髙</span>
<span class='tline' id='l74' data-llen='1492:1502'>　　　泰否下三爻</span>
<span class='tline' id='l75' data-llen='1502:1525'>泰之初九君子始以類進君子難進故聖人勉之以征</span>
<span class='tline' id='l76' data-llen='1525:1548'>欲其以及人爲念不以獨善爲樂故曰志在外也否之</span>
<span class='tline' id='l77' data-llen='1548:1571'>初六小人始以類進小人進則爲邪故聖人戒之以貞</span>
<span class='tline' id='l78' data-llen='1571:1594'>貞則君受其福邪則君受其禍故曰志在君也泰之九</span>
<span class='tline' id='l79' data-llen='1594:1620'><a onclick="displayPageImage('KR1a0038', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1620:1644'>　二進而得中聖人喜其能包小人也否之六二亦進而</span>
<span class='tline' id='l81' data-llen='1644:1668'>　得中聖人幸其能承君子也泰之九三君子之極盛也</span>
<span class='tline' id='l82' data-llen='1668:1692'>　無所復勉憂之而已否之六三小人之極盛也無所復</span>
<span class='tline' id='l83' data-llen='1692:1716'>　戒羞之而已小人在内德不當位反使君子在外而包</span>
<span class='tline' id='l84' data-llen='1716:1740'>　之名位愈髙羞辱愈大故曰包羞位不當也當否之盛</span>
<span class='tline' id='l85' data-llen='1740:1764'>　時小人以爲榮聖人獨指其本心之辱者以示之使知</span>
<span class='tline' id='l86' data-llen='1764:1778'>　榮辱之實在此而不在彼也</span>
<span class='tline' id='l87' data-llen='1778:1788'>　　　泰否上三爻</span>
<span class='tline' id='l88' data-llen='1788:1814'><a onclick="displayPageImage('KR1a0038', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1814:1838'>　泰至於四將變爲否故小人與其鄰翩翩而下入此小</span>
<span class='tline' id='l90' data-llen='1838:1862'>　人之所同願故曰中心願也否至於四將變爲泰故君</span>
<span class='tline' id='l91' data-llen='1862:1886'>　子與其疇相麗而求福亦君子之所同願也故曰志行</span>
<span class='tline' id='l92' data-llen='1886:1910'>　也泰之五在羣隂之中獨能降心下賢以受元吉之福</span>
<span class='tline' id='l93' data-llen='1910:1934'>　其實衆皆願下而五以在中所下者二遂得所歸故曰</span>
<span class='tline' id='l94' data-llen='1934:1958'>　中以行願也否之五在羣陽之中獨能撥亂休否以建</span>
<span class='tline' id='l95' data-llen='1958:1982'>　大人之功雖其才足以有爲然亦因在君位遂得爲之</span>
<span class='tline' id='l96' data-llen='1982:2006'>　故曰位正當也泰之上六泰復爲否否之上九否復爲</span>
<span class='tline' id='l97' data-llen='2006:2032'><a onclick="displayPageImage('KR1a0038', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2032:2055'>泰聖人於泰之終則追恨其所從來曰其命亂也於否</span>
<span class='tline' id='l99' data-llen='2055:2078'>之終則幸其速去曰何可長也爻辭以傾否爲喜亦幸</span>
<span class='tline' id='l100' data-llen='2078:2101'>辭云易以隂陽相得爲喜先不相交而今交矣故曰先</span>
<span class='tline' id='l101' data-llen='2101:2106'>否後喜</span>
<span class='tline' id='l102' data-llen='2106:2113'>　　　拔茅</span>
<span class='tline' id='l103' data-llen='2113:2136'>乾之初爻爲震坤之初爻動亦爲震震草在下艮手反</span>
<span class='tline' id='l104' data-llen='2136:2159'>拔之故否泰初爻皆有拔茅之象隂爻能變乃得爲陽</span>
<span class='tline' id='l105' data-llen='2159:2177'>故否取變象言小人能變亦可爲君子也</span>
<span class='tline' id='l106' data-llen='2177:2203'><a onclick="displayPageImage('KR1a0038', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2203:2218'>　　　以其彚　以其鄰　疇離</span>
<span class='tline' id='l108' data-llen='2218:2241'>隂陽皆以類而進退故泰否之初皆稱彚以其主下三</span>
<span class='tline' id='l109' data-llen='2241:2264'>爻之進退也泰之四稱鄰否之四稱疇以其主上三爻</span>
<span class='tline' id='l110' data-llen='2264:2270'>之進退也</span>
<span class='tline' id='l111' data-llen='2270:2283'>　　　包荒　包承　苞桑</span>
<span class='tline' id='l112' data-llen='2283:2306'>易中稱包者皆謂陽包隂也泰之九二君子自内而包</span>
<span class='tline' id='l113' data-llen='2306:2329'>外故曰包荒荒者逺外之名也否之六二君子自上而</span>
<span class='tline' id='l114' data-llen='2329:2352'>包下小人在下承之故曰包承承者下載上之名也泰</span>
<span class='tline' id='l115' data-llen='2352:2378'><a onclick="displayPageImage('KR1a0038', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2378:2401'>之君子固爲光大否之小人亦足致吉者皆以其得中</span>
<span class='tline' id='l117' data-llen='2401:2424'>不爲已甚之事也然而君子當否之時欲包小人而受</span>
<span class='tline' id='l118' data-llen='2424:2447'>其承非有大人之道者不能於否中致亨也入獸不亂</span>
<span class='tline' id='l119' data-llen='2447:2470'>羣入鳥不亂行涅而不緇磨而不磷惟大人能之故曰</span>
<span class='tline' id='l120' data-llen='2470:2493'>大人否亨不亂羣也乃若君子之常道則爲儉德辟難</span>
<span class='tline' id='l121' data-llen='2493:2516'>而已否六二所稱之大人即九五之大人也凡木根衆</span>
<span class='tline' id='l122' data-llen='2516:2539'>而包土深者謂之包九五以乾陽下包而六二以坤土</span>
<span class='tline' id='l123' data-llen='2539:2560'>承之故在五爲苞桑在二爲包承包字皆指五也</span>
<span class='tline' id='l124' data-llen='2560:2586'><a onclick="displayPageImage('KR1a0038', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2586:2594'>　　　泰九二</span>
<span class='tline' id='l126' data-llen='2594:2617'>九二剛而能柔其道中平無所偏倚能包在外之三隂</span>
<span class='tline' id='l127' data-llen='2617:2640'>與之相應如徒歩渉河无所疑忌隂雖逺而不之遺陽</span>
<span class='tline' id='l128' data-llen='2640:2663'>雖近而不之比獨離其朋上合於六五之中行二五相</span>
<span class='tline' id='l129' data-llen='2663:2686'>易遂成旣濟以此處泰不亦光大乎五交二成離故有</span>
<span class='tline' id='l130' data-llen='2686:2709'>光大之象二致五成坎故有馮河之象郭子儀之待回</span>
<span class='tline' id='l131' data-llen='2709:2732'>紇與魚朝恩裴度之待蔡人皆包荒而不惡馮河而不</span>
<span class='tline' id='l132' data-llen='2732:2755'>疑故盜賊小人意消心化其道愈大其德愈光其九二</span>
<span class='tline' id='l133' data-llen='2755:2781'><a onclick="displayPageImage('KR1a0038', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2781:2786'>之謂乎</span>
<span class='tline' id='l135' data-llen='2786:2797'>　　　泰九二　六五</span>
<span class='tline' id='l136' data-llen='2797:2820'>泰之所以成泰者以九二六五上下相交其志同歸於</span>
<span class='tline' id='l137' data-llen='2820:2843'>中行所以泰也九二之陽上交於五如舜之尚見於帝</span>
<span class='tline' id='l138' data-llen='2843:2866'>故曰得尚於中行九二之中行即指六五之中以行願</span>
<span class='tline' id='l139' data-llen='2866:2889'>也六五之隂下交於二如帝女之下嫁於諸侯故曰帝</span>
<span class='tline' id='l140' data-llen='2889:2912'>乙歸妹治泰之事皆九二主之六五同心以享其效而</span>
<span class='tline' id='l141' data-llen='2912:2935'>已故九二之爻辭言事甚多而不言其福六五之爻辭</span>
<span class='tline' id='l142' data-llen='2935:2961'><a onclick="displayPageImage('KR1a0038', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2961:2981'>言福而不及事人君之道莫善於此故曰元吉</span>
<span class='tline' id='l144' data-llen='2981:2990'>　　　帝乙歸妹</span>
<span class='tline' id='l145' data-llen='2990:3013'>帝女下嫁之禮至湯而備湯嫁妹之辭曰无以天子之</span>
<span class='tline' id='l146' data-llen='3013:3036'>富而驕諸侯隂之從陽女之順夫天下之義也往事爾</span>
<span class='tline' id='l147' data-llen='3036:3059'>夫必以禮義湯稱天乙或者亦稱帝乙乎商王名多相</span>
<span class='tline' id='l148' data-llen='3059:3069'>同以其皆用十干也</span>
<span class='tline' id='l149' data-llen='3069:3080'>　　　否六二　九五</span>
<span class='tline' id='l150' data-llen='3080:3104'>大人之道如龍之變化雖在否而不詘於否使之在下則</span>
<span class='tline' id='l151' data-llen='3104:3130'><a onclick="displayPageImage('KR1a0038', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3130:3153'>入於其羣而否有可通之理故曰否亨使之在上則出</span>
<span class='tline' id='l153' data-llen='3153:3176'>乎其類而否有可止之功故曰休否二者皆天下之大</span>
<span class='tline' id='l154' data-llen='3176:3199'>事非大人不能也若論其常則居否之時正道不利但</span>
<span class='tline' id='l155' data-llen='3199:3222'>當儉德辟難不可榮以禄而已故否之彖象皆稱君子</span>
<span class='tline' id='l156' data-llen='3222:3245'>而二與五獨言大人蓋君子者上下之通稱故引之以</span>
<span class='tline' id='l157' data-llen='3245:3268'>明常道大人者非常人之得稱故引之以明非常之事</span>
<span class='tline' id='l158' data-llen='3268:3276'>　　　泰九三</span>
<span class='tline' id='l159' data-llen='3276:3299'>无平不陂爲三陽言之无往不復爲三隂言之兩言无</span>
<span class='tline' id='l160' data-llen='3299:3325'><a onclick="displayPageImage('KR1a0038', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3325:3348'>不者明此皆天道之必至而有孚者也人能知此則當</span>
<span class='tline' id='l162' data-llen='3348:3371'>泰之極不可不盡人事以防之艱則不敢易也貞則不</span>
<span class='tline' id='l163' data-llen='3371:3394'>敢弛也撫極泰之運而操心之危如此則舉動之際必</span>
<span class='tline' id='l164' data-llen='3394:3417'>无過咎夫然後彼之必至之孚可以勿恤我之固有之</span>
<span class='tline' id='l165' data-llen='3417:3440'>福可以長享矣乾之九三固能乾乾夕惕雖危无咎者</span>
<span class='tline' id='l166' data-llen='3440:3451'>也用以居泰不亦宜乎</span>
<span class='tline' id='l167' data-llen='3451:3467'>　　　九三艱貞无咎　上六貞吝</span>
<span class='tline' id='l168' data-llen='3467:3490'>九三上六其位皆正故皆得爲貞九三將變而有陽剛</span>
<span class='tline' id='l169' data-llen='3490:3517'><a onclick="displayPageImage('KR1a0038', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3517:3540'>之才能艱難以保其貞則可以无咎上六已亂而又以</span>
<span class='tline' id='l171' data-llen='3540:3563'>重隂處之其所謂貞者固守其柔不敢動作而已豈不</span>
<span class='tline' id='l172' data-llen='3563:3569'>爲可吝哉</span>
<span class='tline' id='l173' data-llen='3569:3587'>　　　九三勿恤其孚　六四不戒以孚</span>
<span class='tline' id='l174' data-llen='3587:3610'>六四之徒樂於世變故以不戒以孚爲遂其心九三之</span>
<span class='tline' id='l175' data-llen='3610:3633'>位正當其變故以勿恤其孚爲自强其志彼方與其鄰</span>
<span class='tline' id='l176' data-llen='3633:3656'>背富而違實我當主持其類保富而食實故六四曰翩</span>
<span class='tline' id='l177' data-llen='3656:3679'>翩不富皆失實也九三曰勿恤其孚于食有福蓋六四</span>
<span class='tline' id='l178' data-llen='3679:3706'><a onclick="displayPageImage('KR1a0038', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3706:3729'>居三隂之首羣隂所從以叛陽九三居三陽之上羣陽</span>
<span class='tline' id='l180' data-llen='3729:3752'>所依以拒隂此二爻者正相當之地故象曰天地際也</span>
<span class='tline' id='l181' data-llen='3752:3770'>凡隂爲貧爲虚爲禍凡陽爲富爲實爲福</span>
<span class='tline' id='l182' data-llen='3770:3782'>　　　泰九三　否九四</span>
<span class='tline' id='l183' data-llen='3782:3805'>泰九三於无咎之下言有福否九四於无咎之下言疇</span>
<span class='tline' id='l184' data-llen='3805:3828'>離祉者二爻當天命之變正君子補過之時也泰之三</span>
<span class='tline' id='l185' data-llen='3828:3851'>知其將變能脩人事以勝之使在我者无可咎之事然</span>
<span class='tline' id='l186' data-llen='3851:3874'>後可以勿恤小人之孚而自食君子之福也否之四因</span>
<span class='tline' id='l187' data-llen='3874:3901'><a onclick="displayPageImage('KR1a0038', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3901:3924'>其當變能脩人事以乘之有可行之時而无可咎之事</span>
<span class='tline' id='l189' data-llen='3924:3947'>則不獨爲一已之利又足爲衆賢之祉也是二者苟有</span>
<span class='tline' id='l190' data-llen='3947:3957'>咎焉其禍可勝言哉</span>
<span class='tline' id='l191' data-llen='3957:3965'>　　　泰上六</span>
<span class='tline' id='l192' data-llen='3965:3988'>泰之上六東周平桓之爻也雅降爲風王降爲國城復</span>
<span class='tline' id='l193' data-llen='3988:4011'>於隍也彼其之子不與我戌申勿用師也告命不出於</span>
<span class='tline' id='l194' data-llen='4011:4034'>王畿自邑告命也當是時也天命已亂閔黙自守而已</span>
<span class='tline' id='l195' data-llen='4034:4057'>故曰貞吝若桓王帥諸侯以伐鄭則恥於貞吝而用師</span>
<span class='tline' id='l196' data-llen='4057:4084'><a onclick="displayPageImage('KR1a0038', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4084:4106'>者也无德以造命而欲用力以勝之命其可得勝乎</span>
<span class='tline' id='l198' data-llen='4106:4122'>　　　泰上六命亂　否九四有命</span>
<span class='tline' id='l199' data-llen='4122:4145'>泰上變初爲蠱自城之至髙復於隍之至深也泰上坤</span>
<span class='tline' id='l200' data-llen='4145:4168'>也蠱初巽也坤爲衆巽爲命衆變於上而命顛於下故</span>
<span class='tline' id='l201' data-llen='4168:4191'>曰其命亂也否之九四變初爲益天地變而風雷作風</span>
<span class='tline' id='l202' data-llen='4191:4214'>雷皆命令之象故爲有命當否之時羣陽將復苟无天</span>
<span class='tline' id='l203' data-llen='4214:4237'>命四雖有志可若何哉故曰有命无咎志行也泰雖極</span>
<span class='tline' id='l204' data-llen='4237:4260'>治以命亂而成蠱否雖極亂以有命而成益命者天之</span>
<span class='tline' id='l205' data-llen='4260:4287'><a onclick="displayPageImage('KR1a0038', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4287:4310'>所令君之所造也道之廢興豈非天邪世之治亂豈非</span>
<span class='tline' id='l207' data-llen='4310:4314'>君邪</span>
<span class='tline' id='l208' data-llen='4314:4327'>　　　自邑告命　告自邑</span>
<span class='tline' id='l209' data-llen='4327:4350'>泰之自邑告命先言勿用師者因其不可用衆是以止</span>
<span class='tline' id='l210' data-llen='4350:4373'>於自邑也夬之告自邑後言不利即戎者因其告自邑</span>
<span class='tline' id='l211' data-llen='4373:4396'>所以不利即戎也泰之上六隂方叛陽若用衆隂令必</span>
<span class='tline' id='l212' data-llen='4396:4419'>不行自保其邑雖曰可吝猶未失於正也夬之上六陽</span>
<span class='tline' id='l213' data-llen='4419:4442'>方決隂若用一邑之人以攻五陽之衆勢必不敵但往</span>
<span class='tline' id='l214' data-llen='4442:4469'><a onclick="displayPageImage('KR1a0038', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4469:4483'>而從之不保其邑猶爲有利爾</span>
<span class='tline' id='l216' data-llen='4483:4495'>䷌同人<span class='krp-note'>離下/乾上</span></span>
<span class='tline' id='l217' data-llen='4495:4507'>䷍大有<span class='krp-note'>乾下/離上</span></span>
<span class='tline' id='l218' data-llen='4507:4515'>　　　兩卦名</span>
<span class='tline' id='l219' data-llen='4515:4538'>一隂在下勢不足以有衆能推所有以同乎人者也故</span>
<span class='tline' id='l220' data-llen='4538:4561'>名曰同人一隂在上人同乎我爲我所有者也故名曰</span>
<span class='tline' id='l221' data-llen='4561:4584'>大有彖於同人曰應乎乾明我應之也於大有曰上下</span>
<span class='tline' id='l222' data-llen='4584:4607'>應之明人應我也履卦柔在下亦曰應乎乾小畜柔在</span>
<span class='tline' id='l223' data-llen='4607:4634'><a onclick="displayPageImage('KR1a0038', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4634:4650'>上亦曰上下應之此可以推卦例矣</span>
<span class='tline' id='l225' data-llen='4650:4665'>　　　同人于野亨　大有元亨</span>
<span class='tline' id='l226' data-llen='4665:4688'>同人乾之九二也見龍在田德施普也故曰同人于野</span>
<span class='tline' id='l227' data-llen='4688:4711'>亨有善世不伐之義焉大有乾之九五也飛龍在天大</span>
<span class='tline' id='l228' data-llen='4711:4734'>人造也故曰大有元亨有首出庶物之義焉同人曰文</span>
<span class='tline' id='l229' data-llen='4734:4757'>明以健中正而應君子正也意與九二文言相協大有</span>
<span class='tline' id='l230' data-llen='4757:4779'>曰應乎天而時行曰順天休命意與九五文言相協</span>
<span class='tline' id='l231' data-llen='4779:4792'>　　　同人曰同人于野亨</span>
<span class='tline' id='l232' data-llen='4792:4819'><a onclick="displayPageImage('KR1a0038', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4819:4842'>同人曰同人于野亨此句當連上文解之其説謂柔得</span>
<span class='tline' id='l234' data-llen='4842:4865'>位得中而應乎乾故其卦曰同人而同人之繇又曰同</span>
<span class='tline' id='l235' data-llen='4865:4888'>人于野亨也蓋本之以中正而无邪行之以剛健而无</span>
<span class='tline' id='l236' data-llen='4888:4911'>欲故能忘己而同人又能忘人而同乎野也故以兩曰</span>
<span class='tline' id='l237' data-llen='4911:4934'>字明之先儒皆以連下文故其説不通下文利渉大川</span>
<span class='tline' id='l238' data-llen='4934:4957'>乾行也獨以健行二字解利渉一句爾乾在外故曰乾</span>
<span class='tline' id='l239' data-llen='4957:4970'>行言出行於外健則能渉也</span>
<span class='tline' id='l240' data-llen='4970:4986'>　　　同人應乎乾　大有應乎天</span>
<span class='tline' id='l241' data-llen='4986:5013'><a onclick="displayPageImage('KR1a0038', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5013:5036'>兩卦皆以離之中爻爲主而以乾爲應者也同人離在</span>
<span class='tline' id='l243' data-llen='5036:5059'>下以德爲主故曰應乎乾者應其德也大有離在上以</span>
<span class='tline' id='l244' data-llen='5059:5082'>位爲主故曰應乎天而時行者應其命也履兊在下曰</span>
<span class='tline' id='l245' data-llen='5082:5100'>應乎乾大畜艮在上曰應乎天亦卦例也</span>
<span class='tline' id='l246' data-llen='5100:5112'>　　　應乎乾　乾行也</span>
<span class='tline' id='l247' data-llen='5112:5135'>同人以一柔爲主徒柔不能以同乎人也必以天德行</span>
<span class='tline' id='l248' data-llen='5135:5158'>之故雖得位得中而必應乎乾乃可謂之同人至於利</span>
<span class='tline' id='l249' data-llen='5158:5181'>渉大川則又曰此乾行也明非柔之所能辦也凡卦之</span>
<span class='tline' id='l250' data-llen='5181:5208'><a onclick="displayPageImage('KR1a0038', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5208:5231'>以柔爲主者皆然履之六三不能以自亨也必曰應乎</span>
<span class='tline' id='l252' data-llen='5231:5254'>乾是以履虎尾不咥人亨小畜之六四不能以自亨也</span>
<span class='tline' id='l253' data-llen='5254:5277'>必曰剛中而志行乃亨大有之六五不能以自亨也必</span>
<span class='tline' id='l254' data-llen='5277:5300'>曰應乎天而時行是以元亨凡此皆柔爲卦主而其濟</span>
<span class='tline' id='l255' data-llen='5300:5321'>也必稱乾焉此乾之所以爲大歟元亨説具鼎卦</span>
<span class='tline' id='l256' data-llen='5321:5330'>　　　利渉大川</span>
<span class='tline' id='l257' data-llen='5330:5353'>易中卦辭有利渉大川者八卦非乾則巽蓋北方屬水</span>
<span class='tline' id='l258' data-llen='5353:5376'>乾行渉之海居東南巽木渉之也需訟同人大畜四卦</span>
<span class='tline' id='l259' data-llen='5376:5403'><a onclick="displayPageImage('KR1a0038', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5403:5426'>皆以乾行爲象者也需之乾自下而上故曰利渉大川</span>
<span class='tline' id='l261' data-llen='5426:5449'>往有功也訟違乾而下行故曰不利渉大川入于淵也</span>
<span class='tline' id='l262' data-llen='5449:5472'>同人曰乾行大畜曰應乎天皆專以乾爲訓也蠱益渙</span>
<span class='tline' id='l263' data-llen='5472:5495'>中孚四卦皆以巽木爲象者也蠱之巽自下而往故曰</span>
<span class='tline' id='l264' data-llen='5495:5518'>往有事也益自震而巽二木相繼故曰木道乃行渙曰</span>
<span class='tline' id='l265' data-llen='5518:5541'>乘木有功中孚曰乘木舟虚皆專以巽爲訓也頥之爻</span>
<span class='tline' id='l266' data-llen='5541:5564'>辭六五以柔不可渉大川上九以剛利渉大川亦四卦</span>
<span class='tline' id='l267' data-llen='5564:5587'>取乾之義也謙之爻辭初六用渉大川以二至四有坎</span>
<span class='tline' id='l268' data-llen='5587:5614'><a onclick="displayPageImage('KR1a0038', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5614:5629'>爲川然以无乾巽不得言利渉也</span>
<span class='tline' id='l270' data-llen='5629:5638'>　　　利君子貞</span>
<span class='tline' id='l271' data-llen='5638:5661'>單言利貞則貞者守正而已矣君子之貞則通天下之</span>
<span class='tline' id='l272' data-llen='5661:5684'>志而一之也否以不通故不利君子貞若固守之貞則</span>
<span class='tline' id='l273' data-llen='5684:5694'>否之初六亦有之矣</span>
<span class='tline' id='l274' data-llen='5694:5706'>　　　利渉大川乾行也</span>
<span class='tline' id='l275' data-llen='5706:5729'>彖以利渉大川爲乾行明利渉者乾也非離也離有伏</span>
<span class='tline' id='l276' data-llen='5729:5752'>坎在下爲川又有互巽在上爲舟雖有渉川之象矣然</span>
<span class='tline' id='l277' data-llen='5752:5779'><a onclick="displayPageImage('KR1a0038', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5779:5802'>非乾之健行不能以利渉也訟天與水違行故不利渉</span>
<span class='tline' id='l279' data-llen='5802:5825'>同人天與火同故利渉未有違天而可濟者也未有不</span>
<span class='tline' id='l280' data-llen='5825:5832'>健而能濟也</span>
<span class='tline' id='l281' data-llen='5832:5845'>　　　文明以健中正而應</span>
<span class='tline' id='l282' data-llen='5845:5868'>文明以健則其健也非妄行中正而應則其應也非私</span>
<span class='tline' id='l283' data-llen='5868:5891'>係發之以明行之以公此君子所以合天下之志而正</span>
<span class='tline' id='l284' data-llen='5891:5905'>夫一也同人之道莫利於斯矣</span>
<span class='tline' id='l285' data-llen='5905:5924'>　　　同人文明以健　大有剛健而文明</span>
<span class='tline' id='l286' data-llen='5924:5951'><a onclick="displayPageImage('KR1a0038', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5951:5975'>文明以健先明後健由明智而逹天德也剛健而文明先</span>
<span class='tline' id='l288' data-llen='5975:5999'>健後明秉天德以照萬事也此皆以卦體言之若以爻言</span>
<span class='tline' id='l289' data-llen='5999:6022'>同人得中正之理於内而外應乎乾行亦先明後健之</span>
<span class='tline' id='l290' data-llen='6022:6045'>象大有得尊位大中而上下應之亦有先健後明之象</span>
<span class='tline' id='l291' data-llen='6045:6056'>　　　同人大有二象</span>
<span class='tline' id='l292' data-llen='6056:6079'>君子觀天火之同則知天下之物雖曰萬殊隨其類而</span>
<span class='tline' id='l293' data-llen='6079:6102'>觀之則同於樂得其志而已此君子之學所以能同乎</span>
<span class='tline' id='l294' data-llen='6102:6125'>人也辨謂明見其情而治之觀天火之照則知爲人上</span>
<span class='tline' id='l295' data-llen='6125:6152'><a onclick="displayPageImage('KR1a0038', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6152:6175'>者必明賞罰章好惡以恭行天命此君子之政所以能</span>
<span class='tline' id='l297' data-llen='6175:6198'>大有爲也天命謂天討有罪天命有德也學以知之故</span>
<span class='tline' id='l298' data-llen='6198:6221'>曰通天下之志政以行之故曰應乎天而時行同人類</span>
<span class='tline' id='l299' data-llen='6221:6244'>族屬乾之五辨物屬離之二大有遏惡揚善屬離休命</span>
<span class='tline' id='l300' data-llen='6244:6249'>屬乾也</span>
<span class='tline' id='l301' data-llen='6249:6258'>　　　同人六爻</span>
<span class='tline' id='l302' data-llen='6258:6281'>同人卦有亨利而爻无全羙初九方出門之初得失禍</span>
<span class='tline' id='l303' data-llen='6281:6304'>福惟其所擇固非他人之咎上九在國外處逺而无同</span>
<span class='tline' id='l304' data-llen='6304:6331'><a onclick="displayPageImage('KR1a0038', 'WYG', '003-17b' );" name="003-17b" class="pb">[003-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6331:6354'>亦非己之悔也然二爻者於同人之義皆未有得初尚</span>
<span class='tline' id='l306' data-llen='6354:6377'>未可知上已无望矣故獨於上曰志未得也郊與野異</span>
<span class='tline' id='l307' data-llen='6377:6400'>者野以曠蕩言郊喻其逺而已三四不得中道而恃力</span>
<span class='tline' id='l308' data-llen='6400:6423'>以求同四以柔自反猶可得吉三以剛懷毒終无所施</span>
<span class='tline' id='l309' data-llen='6423:6446'>亦皆无同人之效獨二與五可以言同而又皆係於應</span>
<span class='tline' id='l310' data-llen='6446:6469'>无大同之量非所謂同人于野者也二專於柔眷戀宗</span>
<span class='tline' id='l311' data-llen='6469:6492'>戚之私情固爲吝道五專於剛以離合爲悲喜竭其力</span>
<span class='tline' id='l312' data-llen='6492:6515'>以與三決僅幸一勝此於交友之分可謂斷金若曰同</span>
<span class='tline' id='l313' data-llen='6515:6542'><a onclick="displayPageImage('KR1a0038', 'WYG', '003-18a' );" name="003-18a" class="pb">[003-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6542:6565'>人之道豈其然哉故爻辭不復有言而其道之吝自可</span>
<span class='tline' id='l315' data-llen='6565:6569'>見矣</span>
<span class='tline' id='l316' data-llen='6569:6578'>　　　同人九三</span>
<span class='tline' id='l317' data-llen='6578:6601'>㐲戎于莽處下卦也升其髙陵望上卦也三歳不興終</span>
<span class='tline' id='l318' data-llen='6601:6624'>不與五爭也安行者安分而行也始望而終安之故不</span>
<span class='tline' id='l319' data-llen='6624:6647'>言凶爻言升言興象言敵剛皆明敵在上卦恐人誤以</span>
<span class='tline' id='l320' data-llen='6647:6670'>爲攻二也三離爲戈兵下有伏坎故爲伏戎五爲髙位</span>
<span class='tline' id='l321' data-llen='6670:6693'>下有伏坤故爲髙陵自三至五厯乾三爻故爲三歳凡</span>
<span class='tline' id='l322' data-llen='6693:6720'><a onclick="displayPageImage('KR1a0038', 'WYG', '003-18b' );" name="003-18b" class="pb">[003-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6720:6743'>陽卦稱歳隂卦稱年三與五逺故爲升其髙陵四與五</span>
<span class='tline' id='l324' data-llen='6743:6751'>鄰故爲乘其墉</span>
<span class='tline' id='l325' data-llen='6751:6759'>　　　弗克攻</span>
<span class='tline' id='l326' data-llen='6759:6782'>象恐人以弗克攻爲力之弱故釋之曰義弗克也又曰</span>
<span class='tline' id='l327' data-llen='6782:6805'>困而反則也言能顧義知困復循乾則此即春秋襃弗</span>
<span class='tline' id='l328' data-llen='6805:6828'>克納之義也觀此則知九二之不克訟亦非不勝而歸</span>
<span class='tline' id='l329' data-llen='6828:6851'>蓋九二居中履柔能自反而逃其患也凡爻言不克者</span>
<span class='tline' id='l330' data-llen='6851:6874'>皆陽居隂位惟其陽故有訟有攻惟其隂故不克訟弗</span>
<span class='tline' id='l331' data-llen='6874:6901'><a onclick="displayPageImage('KR1a0038', 'WYG', '003-19a' );" name="003-19a" class="pb">[003-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6901:6920'>克攻訟之九二九四同人之九四皆是物也</span>
<span class='tline' id='l333' data-llen='6920:6934'>　　　同人上九　大有初九</span>
<span class='tline' id='l334' data-llen='6934:6957'>大有與同人反對大有之初九即同人之上九皆逺於</span>
<span class='tline' id='l335' data-llen='6957:6980'>柔者也故同人六爻獨上九爲不得志大有六爻獨初</span>
<span class='tline' id='l336' data-llen='6980:7003'>九爲无交也然而六二當同於人而上九獨不見同此</span>
<span class='tline' id='l337' data-llen='7003:7026'>二之吝非上之傲也故爲无悔六五受人之交而初九</span>
<span class='tline' id='l338' data-llen='7026:7049'>獨不往交則害於大倫矣故爲有害雖然豈其咎哉居</span>
<span class='tline' id='l339' data-llen='7049:7072'>勢適然豈容强合若能危行言遜艱以自守則雖无上</span>
<span class='tline' id='l340' data-llen='7072:7099'><a onclick="displayPageImage('KR1a0038', 'WYG', '003-19b' );" name="003-19b" class="pb">[003-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7099:7122'>下之交亦足免於咎也馮衍梁鴻之在東漢皆居大有</span>
<span class='tline' id='l342' data-llen='7122:7145'>而无交者也衍退而自脩可以无咎鴻作五噫之辭爲</span>
<span class='tline' id='l343' data-llen='7145:7164'>章帝所惡則失於輕易違初九克艱之義矣</span>
<span class='tline' id='l344' data-llen='7164:7178'>　　　无交害也　小人害也</span>
<span class='tline' id='l345' data-llen='7178:7201'>大有之時以上下交孚爲利而初獨无交三或弗克交</span>
<span class='tline' id='l346' data-llen='7201:7224'>其害不亦宜乎若以无交害爲无害則小人害也亦可</span>
<span class='tline' id='l347' data-llen='7224:7240'>爲小害乎凡言害者皆不利之名也</span>
<span class='tline' id='l348' data-llen='7240:7250'>　　　有攸往无咎</span>
<span class='tline' id='l349' data-llen='7250:7277'><a onclick="displayPageImage('KR1a0038', 'WYG', '003-20a' );" name="003-20a" class="pb">[003-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7277:7300'>九二大車以載有攸往无咎象曰大車以載積中不敗</span>
<span class='tline' id='l351' data-llen='7300:7323'>也蓋以不敗解无咎也二受大有之寄而能持之以中</span>
<span class='tline' id='l352' data-llen='7323:7338'>故其載雖重而可以有行无敗也</span>
<span class='tline' id='l353' data-llen='7338:7349'>　　　公用亨於天子</span>
<span class='tline' id='l354' data-llen='7349:7372'>公用亨於天子左氏傳卜偃以亨爲享陸氏釋文諸家</span>
<span class='tline' id='l355' data-llen='7372:7395'>易説亦皆作亨獻之義或謂亨字當改作享字非也古</span>
<span class='tline' id='l356' data-llen='7395:7413'>文亨與享同但作享義解之不必改字也</span>
<span class='tline' id='l357' data-llen='7413:7421'>　　大有中爻</span>
<span class='tline' id='l358' data-llen='7421:7448'><a onclick="displayPageImage('KR1a0038', 'WYG', '003-20b' );" name="003-20b" class="pb">[003-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7448:7471'>大有六五爲主初獨无交逸民也上在其上賔師也獨</span>
<span class='tline' id='l360' data-llen='7471:7494'>中爻三位爲臣二大臣也受大有之任故爲載三外臣</span>
<span class='tline' id='l361' data-llen='7494:7517'>也奉大有之物以朝貢故爲亨二以中故无咎三以不</span>
<span class='tline' id='l362' data-llen='7517:7540'>中故有戒君子用亨則爲威文小人弗克則爲曹馬矣</span>
<span class='tline' id='l363' data-llen='7540:7563'>四近臣也以柔自抑不怙大有之寵故爲匪其彭干寶</span>
<span class='tline' id='l364' data-llen='7563:7586'>云彭亨盛滿貎也居寵思危惟明者能之四居離之初</span>
<span class='tline' id='l365' data-llen='7586:7609'>能明於初故爲辨晳六五居離之中有中孚之象爲信</span>
<span class='tline' id='l366' data-llen='7609:7632'>體柔爲順履信思順而上下應之則其孚交矣所慮者</span>
<span class='tline' id='l367' data-llen='7632:7659'><a onclick="displayPageImage('KR1a0038', 'WYG', '003-21a' );" name="003-21a" class="pb">[003-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7659:7682'>居易而忘備故云威如吉欲其自警畏也或謂當以威</span>
<span class='tline' id='l369' data-llen='7682:7705'>肅下非也以柔順之資撫大有之運自有易忽无備之</span>
<span class='tline' id='l370' data-llen='7705:7728'>象觀家人上九象辭可見威如之義在己而不在人也</span>
<span class='tline' id='l371' data-llen='7728:7737'>　　　大有上九</span>
<span class='tline' id='l372' data-llen='7737:7760'>六五在本爻但見其履信思順而已至上九而後見其</span>
<span class='tline' id='l373' data-llen='7760:7783'>尚賢故孔子曰又以尚賢也蓋當大有之世受羣下之</span>
<span class='tline' id='l374' data-llen='7783:7806'>應未足爲大羣下已至而又能尊賢乃足以爲大也有</span>
<span class='tline' id='l375' data-llen='7806:7829'>羣下易有大賢難武王必得箕子而後爲大有不至於</span>
<span class='tline' id='l376' data-llen='7829:7856'><a onclick="displayPageImage('KR1a0038', 'WYG', '003-21b' );" name="003-21b" class="pb">[003-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7856:7879'>此不足以言大有之成也故大傳以此爲六五之全德</span>
<span class='tline' id='l378' data-llen='7879:7902'>而象辭亦曰大有上吉明事闗全卦非止上爻也此猶</span>
<span class='tline' id='l379' data-llen='7902:7925'>師之上六論師之事至此而終其言大君蓋指六五非</span>
<span class='tline' id='l380' data-llen='7925:7948'>謂上六爲大君也小畜上九論畜之道至此而成稱月</span>
<span class='tline' id='l381' data-llen='7948:7963'>與婦亦指六四非謂上九爲婦也</span>
<span class='tline' id='l382' data-llen='7963:7977'>　　　大有初九　大有上九</span>
<span class='tline' id='l383' data-llen='7977:8000'>兩爻象辭皆稱大有者明他卦在初而无交未爲有害</span>
<span class='tline' id='l384' data-llen='8000:8023'>當大有之時乃爲有害爾他卦上九乘六五未必如此</span>
<span class='tline' id='l385' data-llen='8023:8050'><a onclick="displayPageImage('KR1a0038', 'WYG', '003-22a' );" name="003-22a" class="pb">[003-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8050:8073'>之吉當大有之時尚賢如此乃爲吉无不利爾二爻皆</span>
<span class='tline' id='l387' data-llen='8073:8086'>即全爻取義故以卦名冠之</span>
<span class='tline' id='l388' data-llen='8086:8096'>　　　人字　大字</span>
<span class='tline' id='l389' data-llen='8096:8119'>同必言人明我能同人非本同也猶家人以男正女指</span>
<span class='tline' id='l390' data-llen='8119:8142'>女爲人也有必言大明小能有大非本大也猶大畜以</span>
<span class='tline' id='l391' data-llen='8142:8152'>隂畜陽指陽爲大也</span>
<span class='tline' id='l392' data-llen='8152:8163'>䷎謙<span class='krp-note'>艮下/坤上</span></span>
<span class='tline' id='l393' data-llen='8163:8170'>　　　謙亨</span>
<span class='tline' id='l394' data-llen='8170:8197'><a onclick="displayPageImage('KR1a0038', 'WYG', '003-22b' );" name="003-22b" class="pb">[003-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8197:8220'>彖曰謙亨天道下濟而光明地道卑而上行此以卦體</span>
<span class='tline' id='l396' data-llen='8220:8243'>釋卦辭也九三乾也降在下卦而萬民服之是下濟而</span>
<span class='tline' id='l397' data-llen='8243:8266'>光明也坤地道處勢至卑而升在上卦是卑而上行也</span>
<span class='tline' id='l398' data-llen='8266:8289'>下濟與卑皆釋謙字光明與上行皆釋亨字自人事言</span>
<span class='tline' id='l399' data-llen='8289:8312'>之尊者行之則有光即天道下濟而光明也卑者行之</span>
<span class='tline' id='l400' data-llen='8312:8335'>則不可踰即地道卑而上行也始雖謙下終必髙明是</span>
<span class='tline' id='l401' data-llen='8335:8358'>有終也必稱君子者以君子之心行之則有後福苟非</span>
<span class='tline' id='l402' data-llen='8358:8381'>其人如共工王莽之象恭得罪於天雖欲有終得乎自</span>
<span class='tline' id='l403' data-llen='8381:8408'><a onclick="displayPageImage('KR1a0038', 'WYG', '003-23a' );" name="003-23a" class="pb">[003-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8408:8431'>天道虧盈以下皆極言謙之必有後福質之於天地神</span>
<span class='tline' id='l405' data-llen='8431:8443'>人之心以明有終之義也</span>
<span class='tline' id='l406' data-llen='8443:8457'>　　　謙謙君子　勞謙君子</span>
<span class='tline' id='l407' data-llen='8457:8480'>初六九三皆稱君子者此二爻皆非小人之所宜處也</span>
<span class='tline' id='l408' data-llen='8480:8503'>初在謙之下過謙者也小人用之則爲柔佞矣君子當</span>
<span class='tline' id='l409' data-llen='8503:8526'>不得已之時用之以柔身濟難則求吉之道也故曰卑</span>
<span class='tline' id='l410' data-llen='8526:8549'>以自牧牧者馴養六畜之名也三有大功爲萬民所服</span>
<span class='tline' id='l411' data-llen='8549:8572'>小人處之則有不賞之禍君子處之致恭下人以保其</span>
<span class='tline' id='l412' data-llen='8572:8599'><a onclick="displayPageImage('KR1a0038', 'WYG', '003-23b' );" name="003-23b" class="pb">[003-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8599:8622'>終則庶乎其獲吉矣故二爻皆言吉而象皆再言君子</span>
<span class='tline' id='l414' data-llen='8622:8628'>其意深矣</span>
<span class='tline' id='l415' data-llen='8628:8638'>　　　用涉大川吉</span>
<span class='tline' id='l416' data-llen='8638:8661'>利涉大川者未必有險也但其道自利於濟險耳用涉</span>
<span class='tline' id='l417' data-llen='8661:8681'>大川者非利之也有險在前用此可以免凶也</span>
<span class='tline' id='l418' data-llen='8681:8691'>　　　六二　上六</span>
<span class='tline' id='l419' data-llen='8691:8714'>六二鳴謙象以中心解之上六鳴謙象以志解之豫之</span>
<span class='tline' id='l420' data-llen='8714:8737'>初六鳴豫象又以志解之然則凡言鳴者皆志也志有</span>
<span class='tline' id='l421' data-llen='8737:8764'><a onclick="displayPageImage('KR1a0038', 'WYG', '003-24a' );" name="003-24a" class="pb">[003-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='8764:8787'>憂有樂皆寓於鳴當豫之時人志以從上爲樂當謙之</span>
<span class='tline' id='l423' data-llen='8787:8810'>時人志在下不以上爲樂也二在下卦之中如其所欲</span>
<span class='tline' id='l424' data-llen='8810:8833'>故其鳴爲得志上在上卦之上欲下而不可得故其鳴</span>
<span class='tline' id='l425' data-llen='8833:8856'>爲未得志此非小象辨之則後世必不敢分爲二説也</span>
<span class='tline' id='l426' data-llen='8856:8879'>雖然二之得吉固爲吉矣上謙已極方病過中豈可更</span>
<span class='tline' id='l427' data-llen='8879:8902'>得志乎不得志於外而用三之剛以自治其内乃上六</span>
<span class='tline' id='l428' data-llen='8902:8925'>之利也故曰鳴謙志未得也可用行師征邑國也凡言</span>
<span class='tline' id='l429' data-llen='8925:8941'>邑者皆指近言之坤爲國故曰邑國</span>
<span class='tline' id='l430' data-llen='8941:8968'><a onclick="displayPageImage('KR1a0038', 'WYG', '003-24b' );" name="003-24b" class="pb">[003-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='8968:8978'>　　　撝謙不違則</span>
<span class='tline' id='l432' data-llen='8978:9001'>鳴者情發於聲撝者用在於手謙卦以柔居柔者三爻</span>
<span class='tline' id='l433' data-llen='9001:9024'>皆誠於謙者也二與上情藴於中而不見於用故徒有</span>
<span class='tline' id='l434' data-llen='9024:9047'>其聲鳴焉而已惟六四一爻適當其用故以撝言之何</span>
<span class='tline' id='l435' data-llen='9047:9070'>以見四之當其用曰以其在三與五之中而見之也三</span>
<span class='tline' id='l436' data-llen='9070:9093'>爲大功之臣五爲柔順之主四居其中當貴臣之位使</span>
<span class='tline' id='l437' data-llen='9093:9116'>接三不用其謙則必有抑功臣而激其變如盧杞之於</span>
<span class='tline' id='l438' data-llen='9116:9139'>唐者承五不用其謙則必有挾柔主而弄其權如中常</span>
<span class='tline' id='l439' data-llen='9139:9166'><a onclick="displayPageImage('KR1a0038', 'WYG', '003-25a' );" name="003-25a" class="pb">[003-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9166:9189'>侍之於漢者謙於此時无往不利施之於用正得事宜</span>
<span class='tline' id='l441' data-llen='9189:9201'>故雖以柔而不爲失則也</span>
<span class='tline' id='l442' data-llen='9201:9215'>　　　萬民服也　征不服也</span>
<span class='tline' id='l443' data-llen='9215:9238'>六五處謙之時非樂於侵伐也三以獨陽爲萬民所服</span>
<span class='tline' id='l444' data-llen='9238:9261'>己旣下人人亦下已故可以止於謙无所復爲也五以</span>
<span class='tline' id='l445' data-llen='9261:9284'>隂柔居尊位已雖降謙人未免有不謙者故必用侵伐</span>
<span class='tline' id='l446' data-llen='9284:9307'>以一之帥衆謙以攻少不謙固不患於不利又不謙者</span>
<span class='tline' id='l447' data-llen='9307:9330'>去則天下皆謙故又爲无不利也居謙之上當亨與有</span>
<span class='tline' id='l448' data-llen='9330:9357'><a onclick="displayPageImage('KR1a0038', 'WYG', '003-25b' );" name="003-25b" class="pb">[003-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='9357:9380'>終之時故不言謙但言謙亨之效不富以其鄰不待賞</span>
<span class='tline' id='l450' data-llen='9380:9403'>而服者同謙者也利用侵伐待刑而後服者不謙者也</span>
<span class='tline' id='l451' data-llen='9403:9414'>二者皆服則无不謙矣</span>
<span class='tline' id='l452' data-llen='9414:9422'>　　　无不利</span>
<span class='tline' id='l453' data-llen='9422:9445'>六四先言无不利明所向皆利於如此言所施之宜也</span>
<span class='tline' id='l454' data-llen='9445:9468'>六五旣言利用侵伐又言无不利明自此之後无有不</span>
<span class='tline' id='l455' data-llen='9468:9479'>利之事言所收之效也</span>
<span class='tline' id='l456' data-llen='9479:9489'>　　　六五　上六</span>
<span class='tline' id='l457' data-llen='9489:9516'><a onclick="displayPageImage('KR1a0038', 'WYG', '003-26a' );" name="003-26a" class="pb">[003-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='9516:9539'>六五利用侵伐上六利用行師此二爻皆與卦材爻德</span>
<span class='tline' id='l459' data-llen='9539:9562'>不類者居謙之極當反爲豫豫利行師故皆有行師之</span>
<span class='tline' id='l460' data-llen='9562:9585'>象也五居君位故利以征人上无民故可以自征五居</span>
<span class='tline' id='l461' data-llen='9585:9608'>剛故不假用師上居柔故必用師而後可上之所用蓋</span>
<span class='tline' id='l462' data-llen='9608:9631'>用三也謙自二至上皆師卦也三在師中爲萬民所服</span>
<span class='tline' id='l463' data-llen='9631:9654'>即師之懷萬邦也師之六五利執言故此六五亦利侵</span>
<span class='tline' id='l464' data-llen='9654:9677'>伐師之上六與六三之小人相應故戒以勿用此所應</span>
<span class='tline' id='l465' data-llen='9677:9691'>者九三之君子故勸以可用也</span>
<span class='tline' id='l466' data-llen='9691:9718'><a onclick="displayPageImage('KR1a0038', 'WYG', '003-26b' );" name="003-26b" class="pb">[003-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='9718:9725'>　　　六爻</span>
<span class='tline' id='l468' data-llen='9725:9748'>謙之六爻惟九三爲不得不謙者故其取義最重餘爻</span>
<span class='tline' id='l469' data-llen='9748:9771'>皆弱自无不謙之患也三以重剛獨陽爲衆隂所服功</span>
<span class='tline' id='l470' data-llen='9771:9794'>大德尊不謙則无以保其終故惟三之謙足以繫一卦</span>
<span class='tline' id='l471' data-llen='9794:9817'>之義初最在下二柔而中四柔而正皆无嫌於不謙者</span>
<span class='tline' id='l472' data-llen='9817:9840'>但嫌其多謙耳若五之居尊上之處極謙而不已則爲</span>
<span class='tline' id='l473' data-llen='9840:9863'>過矣必能用剛以治人之叛攻己之偏而後爲利也故</span>
<span class='tline' id='l474' data-llen='9863:9886'>五以侵伐爲利而不言謙上以征邑國爲利而不得遂</span>
<span class='tline' id='l475' data-llen='9886:9913'><a onclick="displayPageImage('KR1a0038', 'WYG', '003-27a' );" name="003-27a" class="pb">[003-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='9913:9925'>其謙聖人之意蓋可見矣</span>
<span class='tline' id='l477' data-llen='9925:9932'>　　　大象</span>
<span class='tline' id='l478' data-llen='9932:9955'>地中有山兼具兩義自山言之居髙而能下則以謙裁</span>
<span class='tline' id='l479' data-llen='9955:9978'>己者也自地言之髙者下之下者髙之則以謙裁物者</span>
<span class='tline' id='l480' data-llen='9978:10001'>也裒多益寡所以象山謂分人以財不以自殖教人以</span>
<span class='tline' id='l481' data-llen='10001:10024'>善不以自髙此在己之事非謂奪甲予乙也稱物平施</span>
<span class='tline' id='l482' data-llen='10024:10047'>所以象地謂有禮者殖之昏暴者覆之虧盈而益謙惡</span>
<span class='tline' id='l483' data-llen='10047:10070'>盈而好謙此治人之事非謂以物子人也然大象皆實</span>
<span class='tline' id='l484' data-llen='10070:10097'><a onclick="displayPageImage('KR1a0038', 'WYG', '003-27b' );" name="003-27b" class="pb">[003-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='10097:10120'>地中有山豈有其實乎曰此正實象也以天下之勢觀</span>
<span class='tline' id='l486' data-llen='10120:10143'>之地之最下而負海者其中最多大山非地中有山而</span>
<span class='tline' id='l487' data-llen='10143:10156'>何若曰地下有山則不可耳</span>
<span class='tline' id='l488' data-llen='10156:10159'>　</span>
<span class='tline' id='l489' data-llen='10159:10162'>　</span>
<span class='tline' id='l490' data-llen='10162:10165'>　</span>
<span class='tline' id='l491' data-llen='10165:10168'>　</span>
<span class='tline' id='l492' data-llen='10168:10177'>　周易玩辭卷三</span>
</p>
<p>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0038', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　周易玩辭卷八</span><br/>
<span class='tline' id='l10' data-llen='198:218'>　　　　　　　　　　　宋　項安世　述</span><br/>
<span class='tline' id='l11' data-llen='218:230'>䷤家人<span class='krp-note'>離下/巽上</span></span><br/>
<span class='tline' id='l12' data-llen='230:238'>　　　利女貞</span><br/>
<span class='tline' id='l13' data-llen='238:261'>女貞者治家之本也女不正則家道亂矣故彖辭惟利</span><br/>
<span class='tline' id='l14' data-llen='261:267'>女貞三字</span><br/>
<span class='tline' id='l15' data-llen='267:274'>　　　嚴君</span><br/>
<span class='tline' id='l16' data-llen='274:300'><a onclick="displayPageImage('KR1a0038', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='300:323'>家人有嚴君焉即男女之正位乎内外者也二人者正</span><br/>
<span class='tline' id='l18' data-llen='323:330'>則莫不正矣</span><br/>
<span class='tline' id='l19' data-llen='330:337'>　　　大象</span><br/>
<span class='tline' id='l20' data-llen='337:360'>五行之氣熱極為風人心之動化為風心之狂疾亦謂</span><br/>
<span class='tline' id='l21' data-llen='360:383'>之風凡風皆自火出者也故風火為家人之象盖萬物</span><br/>
<span class='tline' id='l22' data-llen='383:406'>以火為内天下以家為内人之言行以心為内言行風</span><br/>
<span class='tline' id='l23' data-llen='406:429'>也有物有恒心主之也人禽草木皆火氣在内則生火</span><br/>
<span class='tline' id='l24' data-llen='429:447'>氣在外則死故火至木上則君子凝命焉</span><br/>
<span class='tline' id='l25' data-llen='447:473'><a onclick="displayPageImage('KR1a0038', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='473:480'>　　　六爻</span><br/>
<span class='tline' id='l27' data-llen='480:503'>初九始有家也六二婦也九三夫也一家之制備於下</span><br/>
<span class='tline' id='l28' data-llen='503:526'>爻矣上卦則推而廣之六四卿大夫之家也九五天子</span><br/>
<span class='tline' id='l29' data-llen='526:538'>之家也上九家道之終也</span><br/>
<span class='tline' id='l30' data-llen='538:545'>　　　六二</span><br/>
<span class='tline' id='l31' data-llen='545:568'>六二既曰无攸遂矣又曰貞吉象恐後人誤以貞為剛</span><br/>
<span class='tline' id='l32' data-llen='568:591'>嚴故釋之曰六二之吉順以巽也眀婦人之貞貞於順</span><br/>
<span class='tline' id='l33' data-llen='591:614'>巽而已即上文无攸遂在中饋是也婦能守此而不變</span><br/>
<span class='tline' id='l34' data-llen='614:640'><a onclick="displayPageImage('KR1a0038', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='640:648'>則為家之吉矣</span><br/>
<span class='tline' id='l36' data-llen='648:657'>　　　嗃嗃嘻嘻</span><br/>
<span class='tline' id='l37' data-llen='657:680'>嗃嗃嘻嘻只是一意非相反之辭也稱家人者一卦之</span><br/>
<span class='tline' id='l38' data-llen='680:703'>主治家者也婦子為其所治者也治家者過於嚴烈雖</span><br/>
<span class='tline' id='l39' data-llen='703:726'>暴而多悔危而難安然於家道未有所失則不害其為</span><br/>
<span class='tline' id='l40' data-llen='726:749'>治也故吉若治家失道而強威嚴行之如谷風之有洸</span><br/>
<span class='tline' id='l41' data-llen='749:772'>有潰小弁之維其忍之使為婦為子者嘻歎怨毒則終</span><br/>
<span class='tline' id='l42' data-llen='772:795'>不可行故吝身不行道不行於妻子謂此類也嘻嘻二</span><br/>
<span class='tline' id='l43' data-llen='795:821'><a onclick="displayPageImage('KR1a0038', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='821:844'>字在詩之噫嘻禮之嘻其甚矣左氏傳之譆譆出出陽</span><br/>
<span class='tline' id='l45' data-llen='844:867'>虎從者曰嘻皆為歎懼之辭未有訓為笑樂者也九三</span><br/>
<span class='tline' id='l46' data-llen='867:890'>重剛尚察而不得其中故其象如此若從或説以為笑</span><br/>
<span class='tline' id='l47' data-llen='890:909'>樂失節則其終不止於吝矣乃終亂之道也</span><br/>
<span class='tline' id='l48' data-llen='909:916'>　　　六四</span><br/>
<span class='tline' id='l49' data-llen='916:939'>四在髙位則既富矣若以驕亢處之則凶之道也故六</span><br/>
<span class='tline' id='l50' data-llen='939:962'>四以順在位則能保其富而吉莫加焉體柔而居巽之</span><br/>
<span class='tline' id='l51' data-llen='962:981'>下順之至也衞公子荆之居室其知此者乎</span><br/>
<span class='tline' id='l52' data-llen='981:1007'><a onclick="displayPageImage('KR1a0038', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1007:1014'>　　　九五</span><br/>
<span class='tline' id='l54' data-llen='1014:1037'>王假有家王假有廟猶言王至於家王至於廟也古鼎</span><br/>
<span class='tline' id='l55' data-llen='1037:1060'>彞之文皆以君在廟為假于廟舜格于藝祖是也王在</span><br/>
<span class='tline' id='l56' data-llen='1060:1083'>廟則尚敬故詩曰肅肅在廟王在家則尚和故曰雝雝</span><br/>
<span class='tline' id='l57' data-llen='1083:1106'>在宫家人之九五王之在家者也王者天下之至尊家</span><br/>
<span class='tline' id='l58' data-llen='1106:1129'>者天下之至親以至尊而行至親之道能使君民相愛</span><br/>
<span class='tline' id='l59' data-llen='1129:1152'>如家人則何憂之有故曰勿恤吉然而彖辭以嚴正為</span><br/>
<span class='tline' id='l60' data-llen='1152:1175'>言九五乃以相愛為義彖以家人為主言父母之治家</span><br/>
<span class='tline' id='l61' data-llen='1175:1201'><a onclick="displayPageImage('KR1a0038', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1201:1224'>人如治天下故其義主於嚴九五以君位為主言人君</span><br/>
<span class='tline' id='l63' data-llen='1224:1247'>之視天下如視家人故其義主於愛又二五正應二以</span><br/>
<span class='tline' id='l64' data-llen='1247:1270'>順而從乎五五以巽而交乎二此正王與家人相荅之</span><br/>
<span class='tline' id='l65' data-llen='1270:1293'>象也若治家之法則始於初九之閑終於上九之威言</span><br/>
<span class='tline' id='l66' data-llen='1293:1305'>之備矣何必於二五言之</span><br/>
<span class='tline' id='l67' data-llen='1305:1312'>　　　上九</span><br/>
<span class='tline' id='l68' data-llen='1312:1335'>有孚信之也威如畏之也内外信畏而无違言此治家</span><br/>
<span class='tline' id='l69' data-llen='1335:1358'>長久之道故於卦之終言之然欲人之畏者必以孚為</span><br/>
<span class='tline' id='l70' data-llen='1358:1384'><a onclick="displayPageImage('KR1a0038', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1384:1394'>本故象有反身之戒</span><br/>
<span class='tline' id='l72' data-llen='1394:1403'>　　　上下二卦</span><br/>
<span class='tline' id='l73' data-llen='1403:1426'>家人上下二卦當對講初九剛而正故以禮法防其家</span><br/>
<span class='tline' id='l74' data-llen='1426:1449'>六四柔而正故以柔順保其家初九與四相對也六二</span><br/>
<span class='tline' id='l75' data-llen='1449:1472'>在内而順乎五九五在外而愛乎二此二與五相對也</span><br/>
<span class='tline' id='l76' data-llen='1472:1495'>九三以暴行法而人怨嗟上九以身立法而人敬信此</span><br/>
<span class='tline' id='l77' data-llen='1495:1518'>三與上相對也大抵下卦皆主於剛眀雖六二之順以</span><br/>
<span class='tline' id='l78' data-llen='1518:1541'>巽亦能貞於其事也上卦皆主於柔巽雖上九之威如</span><br/>
<span class='tline' id='l79' data-llen='1541:1567'><a onclick="displayPageImage('KR1a0038', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1567:1574'>亦知自返也</span><br/>
<span class='tline' id='l81' data-llen='1574:1581'>　　　小象</span><br/>
<span class='tline' id='l82' data-llen='1581:1604'>家人六爻皆當據小象為證其曰志未變則可見閑字</span><br/>
<span class='tline' id='l83' data-llen='1604:1627'>之義主於初其曰順以巽則可見貞字之義主於順始</span><br/>
<span class='tline' id='l84' data-llen='1627:1650'>未失而終失則可見嗃嗃嘻嘻之為一事以順在位為</span><br/>
<span class='tline' id='l85' data-llen='1650:1673'>言可見富家之義不主於財利以交相愛為言可見王</span><br/>
<span class='tline' id='l86' data-llen='1673:1696'>假之義不主於尊嚴以反身爲言可見威如之義不主</span><br/>
<span class='tline' id='l87' data-llen='1696:1718'>於徒法此數者若无象辭則解者必皆失其本義矣</span><br/>
<span class='tline' id='l88' data-llen='1718:1744'><a onclick="displayPageImage('KR1a0038', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1744:1755'>䷥睽<span class='krp-note'>兊下/離上</span></span><br/>
<span class='tline' id='l90' data-llen='1755:1764'>　　　二女同居</span><br/>
<span class='tline' id='l91' data-llen='1764:1787'>火澤合而成卦不得謂之不同火上澤下不得謂之不</span><br/>
<span class='tline' id='l92' data-llen='1787:1804'>異故象曰同而異彖曰同居而不同行</span><br/>
<span class='tline' id='l93' data-llen='1804:1820'>　　　柔進而上行得中而應乎剛</span><br/>
<span class='tline' id='l94' data-llen='1820:1843'>睽與鼎皆柔進而上行得中而應乎剛然在睽則為小</span><br/>
<span class='tline' id='l95' data-llen='1843:1861'>吉在鼎則為元亨者爻位同而時事異也</span><br/>
<span class='tline' id='l96' data-llen='1861:1868'>　　　時用</span><br/>
<span class='tline' id='l97' data-llen='1868:1894'><a onclick="displayPageImage('KR1a0038', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1894:1917'>睽之時用所以為大者以其效言之也百官分職而治</span><br/>
<span class='tline' id='l99' data-llen='1917:1940'>之則凡職皆治是謂大治萬國分土而平之則凡土皆</span><br/>
<span class='tline' id='l100' data-llen='1940:1963'>平是謂大平若混而无分衆而无責則皆不治矣睽之</span><br/>
<span class='tline' id='l101' data-llen='1963:1975'>有時而可用者謂此類也</span><br/>
<span class='tline' id='l102' data-llen='1975:1982'>　　　大象</span><br/>
<span class='tline' id='l103' data-llen='1982:2005'>睽非善事也然有當睽者同而異是也二女同居所謂</span><br/>
<span class='tline' id='l104' data-llen='2005:2028'>同也其志不同行所謂異也此亦人道之當然初不為</span><br/>
<span class='tline' id='l105' data-llen='2028:2051'>過其在君子則周而不比和而不同羣而不黨皆同而</span><br/>
<span class='tline' id='l106' data-llen='2051:2077'><a onclick="displayPageImage('KR1a0038', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2077:2100'>異也君子之睽如此豈不善哉同人於異之中而見其</span><br/>
<span class='tline' id='l108' data-llen='2100:2123'>同睽於同之中而得其異同以接物異以保已惟君子</span><br/>
<span class='tline' id='l109' data-llen='2123:2137'>全之同象兊之說異象離之眀</span><br/>
<span class='tline' id='l110' data-llen='2137:2149'>　　　初悔亡　五悔亡</span><br/>
<span class='tline' id='l111' data-llen='2149:2172'>初以在下不與世事而悔亡五以柔進而上行得中而</span><br/>
<span class='tline' id='l112' data-llen='2172:2188'>應乎剛是以悔亡辭雖同而義則異</span><br/>
<span class='tline' id='l113' data-llen='2188:2200'>　　　初无咎　二无咎</span><br/>
<span class='tline' id='l114' data-llen='2200:2223'>初之无咎以避咎也免於惡人之見咎也二之无咎未</span><br/>
<span class='tline' id='l115' data-llen='2223:2249'><a onclick="displayPageImage('KR1a0038', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2249:2270'>失道也於君子之道无可咎也亦是辭同而義異</span><br/>
<span class='tline' id='l117' data-llen='2270:2277'>　　　喪馬</span><br/>
<span class='tline' id='l118' data-llen='2277:2300'>馬者人所乘以出行也初无應於外而不得上行故為</span><br/>
<span class='tline' id='l119' data-llen='2300:2304'>喪馬</span><br/>
<span class='tline' id='l120' data-llen='2304:2320'>　　　喪馬勿逐自復見惡人无咎</span><br/>
<span class='tline' id='l121' data-llen='2320:2343'>喪馬勿逐自復徃者不追也見惡人无咎來者不拒也</span><br/>
<span class='tline' id='l122' data-llen='2343:2366'>此君子在下无應之時處睽之道也見與迫斯可見之</span><br/>
<span class='tline' id='l123' data-llen='2366:2389'>見同非往見之見也若徃見則違勿逐之戒矣若二五</span><br/>
<span class='tline' id='l124' data-llen='2389:2415'><a onclick="displayPageImage('KR1a0038', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2415:2438'>正應乃可徃見在初九則不可也四為坎馬而孤有喪</span><br/>
<span class='tline' id='l126' data-llen='2438:2452'>馬之象險而不正有惡人之象</span><br/>
<span class='tline' id='l127' data-llen='2452:2460'>　　　初二三</span><br/>
<span class='tline' id='l128' data-llen='2460:2483'>初以正人无位而在下本自與人无應故雖在睽之時</span><br/>
<span class='tline' id='l129' data-llen='2483:2506'>而不渉于悔二居中而有應但時方睽乖尚須委曲未</span><br/>
<span class='tline' id='l130' data-llen='2506:2529'>可直前爾三有應而不正不中故相睽最甚以居睽之</span><br/>
<span class='tline' id='l131' data-llen='2529:2539'>極故有復合之理也</span><br/>
<span class='tline' id='l132' data-llen='2539:2546'>　　　初四</span><br/>
<span class='tline' id='l133' data-llen='2546:2572'><a onclick="displayPageImage('KR1a0038', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2572:2595'>初以四為惡人其見之也以辟其為咎爾非望其有所</span><br/>
<span class='tline' id='l135' data-llen='2595:2618'>行也四以初為善士與之相遇誠交而氣合則化孤而</span><br/>
<span class='tline' id='l136' data-llen='2618:2641'>同化厲而安已不作咎則人得上行矣故曰交孚无咎</span><br/>
<span class='tline' id='l137' data-llen='2641:2664'>志行也四近君而初在下四不正而初正故其辭如此</span><br/>
<span class='tline' id='l138' data-llen='2664:2671'>　　　二五</span><br/>
<span class='tline' id='l139' data-llen='2671:2694'>二以五為主而委曲以入之巷雖曲而通諸道遇主于</span><br/>
<span class='tline' id='l140' data-llen='2694:2717'>巷將以行道非為邪也五以二為宗而親之二五以中</span><br/>
<span class='tline' id='l141' data-llen='2717:2740'>道相應當睽之時其閒也微而易合如膚之柔噬之則</span><br/>
<span class='tline' id='l142' data-llen='2740:2766'><a onclick="displayPageImage('KR1a0038', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2766:2789'>入矣二方委曲以求入五能徃而應之則君臣交通豈</span><br/>
<span class='tline' id='l144' data-llen='2789:2810'>獨无咎又將有慶矣二五隂陽正應故其辭如此</span><br/>
<span class='tline' id='l145' data-llen='2810:2817'>　　　三上</span><br/>
<span class='tline' id='l146' data-llen='2817:2840'>三上爻辭最為險怪盖彼此皆不正相疑之深者也三</span><br/>
<span class='tline' id='l147' data-llen='2840:2863'>為上所疑者也故自見其輿之曳其牛之掣其人之天</span><br/>
<span class='tline' id='l148' data-llen='2863:2886'>且劓上疑三者也故見其為豕負塗為鬼一車然而二</span><br/>
<span class='tline' id='l149' data-llen='2886:2909'>爻本是正應睽極則當合疑甚則當觧故三則曰无初</span><br/>
<span class='tline' id='l150' data-llen='2909:2932'>有終遇剛也謂遇上九在卦終也上則曰先張之弧後</span><br/>
<span class='tline' id='l151' data-llen='2932:2958'><a onclick="displayPageImage('KR1a0038', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2958:2981'>説之弧匪寇婚媾往遇雨則吉謂遇六三隂陽和也此</span><br/>
<span class='tline' id='l153' data-llen='2981:3004'>曰輿曰牛曰人彼曰豕曰塗曰鬼曰車皆謂六三也見</span><br/>
<span class='tline' id='l154' data-llen='3004:3027'>牽輿之牛而以為負塗之豕見載人之輿而以為載鬼</span><br/>
<span class='tline' id='l155' data-llen='3027:3050'>之車變輿言車眀以隂為陽言疑之甚其錯亂至於如</span><br/>
<span class='tline' id='l156' data-llen='3050:3069'>此也上離體也三五離也故皆以見字為言</span><br/>
<span class='tline' id='l157' data-llen='3069:3078'>　　　位不當也</span><br/>
<span class='tline' id='l158' data-llen='3078:3101'>輿與牛載人者也故以位言之此指三也天且劓乘車</span><br/>
<span class='tline' id='l159' data-llen='3101:3124'>之人也此指六也故以人言之以六乘三故曰位不當</span><br/>
<span class='tline' id='l160' data-llen='3124:3150'><a onclick="displayPageImage('KR1a0038', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3150:3173'>也天去髮之刑劓去鼻之刑髮屬心血主火鼻屬肺氣</span><br/>
<span class='tline' id='l162' data-llen='3173:3196'>主金二以兊金值離火金火相克故髮鼻受刑也掣曳</span><br/>
<span class='tline' id='l163' data-llen='3196:3219'>者陷於坎而不能進天劓者挫於離而不得進也天字</span><br/>
<span class='tline' id='l164' data-llen='3219:3238'>或作而謂去鬚髮皆在首之刑義不相逺也</span><br/>
<span class='tline' id='l165' data-llen='3238:3245'>　　　噬膚</span><br/>
<span class='tline' id='l166' data-llen='3245:3262'>睽五言噬者自二至上有噬嗑之象也</span><br/>
<span class='tline' id='l167' data-llen='3262:3271'>　　　豕鬼塗弧</span><br/>
<span class='tline' id='l168' data-llen='3271:3294'>兊之六三自視則隂爻也故稱輿稱牛自上視之則五</span><br/>
<span class='tline' id='l169' data-llen='3294:3321'><a onclick="displayPageImage('KR1a0038', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3321:3344'>至三為坎故稱豕稱塗稱鬼稱車稱寇坎為弓矢先張</span><br/>
<span class='tline' id='l171' data-llen='3344:3364'>之弧疑其坎也兊為附決後脫之弧說其兊也</span><br/>
<span class='tline' id='l172' data-llen='3364:3375'>䷦蹇<span class='krp-note'>艮下/坎上</span></span><br/>
<span class='tline' id='l173' data-llen='3375:3382'>　　　卦辭</span><br/>
<span class='tline' id='l174' data-llen='3382:3405'>西南坤也東北艮也蹇之六二上往而得五則坎變為</span><br/>
<span class='tline' id='l175' data-llen='3405:3428'>坤而蹇平矣故曰蹇利西南往得中也若終止於艮而</span><br/>
<span class='tline' id='l176' data-llen='3428:3451'>不上往則永无出蹇之期故曰不利東北其道窮也二</span><br/>
<span class='tline' id='l177' data-llen='3451:3474'>徃見九五之大人則有平難之功故曰利見大人徃有</span><br/>
<span class='tline' id='l178' data-llen='3474:3501'><a onclick="displayPageImage('KR1a0038', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3501:3524'>功也二三四五上諸爻皆當位則有粹然皆正之象故</span><br/>
<span class='tline' id='l180' data-llen='3524:3547'>曰當位貞吉以正邦也以蹇之時而有得中之道有平</span><br/>
<span class='tline' id='l181' data-llen='3547:3566'>難之功有正邦之化故曰蹇之時用大矣哉</span><br/>
<span class='tline' id='l182' data-llen='3566:3576'>　　　見險而能止</span><br/>
<span class='tline' id='l183' data-llen='3576:3599'>險而止為蒙止於外也見險而能止為智止於内也止</span><br/>
<span class='tline' id='l184' data-llen='3599:3622'>於外者阻而不得進也止於内者有所見而不妄進也</span><br/>
<span class='tline' id='l185' data-llen='3622:3645'>此蒙與蹇之所以分也屯與蹇皆訓難屯者動乎險中</span><br/>
<span class='tline' id='l186' data-llen='3645:3668'>經綸以濟難者也蹇者止乎險中﨑嶇以渉難者也此</span><br/>
<span class='tline' id='l187' data-llen='3668:3695'><a onclick="displayPageImage('KR1a0038', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3695:3705'>屯與蹇之所以分也</span><br/>
<span class='tline' id='l189' data-llen='3705:3714'>　　　利見大人</span><br/>
<span class='tline' id='l190' data-llen='3714:3737'>濟難者利建侯屯之初九自貴者也處難而求濟者利</span><br/>
<span class='tline' id='l191' data-llen='3737:3760'>見大人蹇之上六從貴者也彖之利見大人謂六二也</span><br/>
<span class='tline' id='l192' data-llen='3760:3783'>自二之五故為徃有功上六之利見大人則自為本爻</span><br/>
<span class='tline' id='l193' data-llen='3783:3795'>言之自上之五故為来碩</span><br/>
<span class='tline' id='l194' data-llen='3795:3803'>　　　知矣哉</span><br/>
<span class='tline' id='l195' data-llen='3803:3826'>能止者謂其識時之變而不妄進非止而不進也是以</span><br/>
<span class='tline' id='l196' data-llen='3826:3853'><a onclick="displayPageImage('KR1a0038', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3853:3876'>謂之智若遂止於險而不求出則是无能无知之人爾</span><br/>
<span class='tline' id='l198' data-llen='3876:3899'>故彖既以止為智又以艮為窮盖懼其昏然而終止也</span><br/>
<span class='tline' id='l199' data-llen='3899:3916'>三至五為離從離向坎故有見險之象</span><br/>
<span class='tline' id='l200' data-llen='3916:3924'>　　　蹇之用</span><br/>
<span class='tline' id='l201' data-llen='3924:3947'>凡行之跛蹇而不進者曰蹇言之吃訥而不利者曰蹇</span><br/>
<span class='tline' id='l202' data-llen='3947:3970'>由是推之蹇非不言不行也言之艱行之艱爾若不言</span><br/>
<span class='tline' id='l203' data-llen='3970:3991'>不行則人不見其為蹇矣蹇之所以稱用者如此</span><br/>
<span class='tline' id='l204' data-llen='3991:4000'>　　　反身脩徳</span><br/>
<span class='tline' id='l205' data-llen='4000:4027'><a onclick="displayPageImage('KR1a0038', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4027:4050'>反身象艮之背脩徳象坎之勞山上有湫止而不流水</span><br/>
<span class='tline' id='l207' data-llen='4050:4068'>之蹇也行有不得反而自脩君子之蹇也</span><br/>
<span class='tline' id='l208' data-llen='4068:4077'>　　　往蹇来譽</span><br/>
<span class='tline' id='l209' data-llen='4077:4100'>初六逺於險而先来有知幾之神合於彖辭之所謂智</span><br/>
<span class='tline' id='l210' data-llen='4100:4117'>是以有譽宜待也鄭康成作冝待時也</span><br/>
<span class='tline' id='l211' data-llen='4117:4126'>　　　六二九五</span><br/>
<span class='tline' id='l212' data-llen='4126:4149'>初三四上皆有往有来故辭皆一蹇而止二守中節專</span><br/>
<span class='tline' id='l213' data-llen='4149:4172'>往向君而不回也故為蹇蹇蹇蹇者不已之貌雖吃而</span><br/>
<span class='tline' id='l214' data-llen='4172:4199'><a onclick="displayPageImage('KR1a0038', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4199:4222'>猶言雖跛而猶行也五蹇之君也君陷於險故為大蹇</span><br/>
<span class='tline' id='l216' data-llen='4222:4245'>大蹇之時非六二之所能濟而在中相應其節當然有</span><br/>
<span class='tline' id='l217' data-llen='4245:4263'>不容已者故曰終无尤也又曰以中節也</span><br/>
<span class='tline' id='l218' data-llen='4263:4273'>　　　九三　上六</span><br/>
<span class='tline' id='l219' data-llen='4273:4296'>九三艮之主爻二隂之所依也其曰來反内喜之也猶</span><br/>
<span class='tline' id='l220' data-llen='4296:4319'>言季子来歸喜之也九三為内所依故曰内喜之也上</span><br/>
<span class='tline' id='l221' data-llen='4319:4332'>六依内以濟故曰志在内也</span><br/>
<span class='tline' id='l222' data-llen='4332:4342'>　　　六四　上六</span><br/>
<span class='tline' id='l223' data-llen='4342:4369'><a onclick="displayPageImage('KR1a0038', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4369:4392'>六四當位實也上六以從貴也實與貴皆指陽言之六</span><br/>
<span class='tline' id='l225' data-llen='4392:4415'>四以九三為實以九居三非當位實乎六四則連之而</span><br/>
<span class='tline' id='l226' data-llen='4415:4438'>已上九以九五為貴以九居五非貴乎上九則從之而</span><br/>
<span class='tline' id='l227' data-llen='4438:4460'>已若但言當位則六四亦當位也故加實字以眀之</span><br/>
<span class='tline' id='l228' data-llen='4460:4467'>　　　朋来</span><br/>
<span class='tline' id='l229' data-llen='4467:4490'>自二之五為往故曰往得中也又曰往有功也自五觀</span><br/>
<span class='tline' id='l230' data-llen='4490:4513'>二為来故曰大蹇朋来彖指所往之處曰往得中也則</span><br/>
<span class='tline' id='l231' data-llen='4513:4536'>為往五眀矣五指方来之朋曰以中節也則来者為二</span><br/>
<span class='tline' id='l232' data-llen='4536:4563'><a onclick="displayPageImage('KR1a0038', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4563:4567'>眀矣</span><br/>
<span class='tline' id='l234' data-llen='4567:4574'>　　　上六</span><br/>
<span class='tline' id='l235' data-llen='4574:4597'>蹇之五爻皆善而未有得吉者在蹇中也上六獨吉者</span><br/>
<span class='tline' id='l236' data-llen='4597:4620'>蹇之極也蹇六爻皆不喜往往則入蹇也彖獨喜往者</span><br/>
<span class='tline' id='l237' data-llen='4620:4643'>緫一卦言之往有出之象上六將出而亦不喜往者坎</span><br/>
<span class='tline' id='l238' data-llen='4643:4666'>在外也外則向坎故曰徃蹇内則向艮與三相應故曰</span><br/>
<span class='tline' id='l239' data-llen='4666:4682'>来碩艮之上爻為碩剥之碩果是也</span><br/>
<span class='tline' id='l240' data-llen='4682:4689'>　　　吉利</span><br/>
<span class='tline' id='l241' data-llen='4689:4716'><a onclick="displayPageImage('KR1a0038', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4716:4739'>上六以来碩為吉以見大人為利碩指九三九三内卦</span><br/>
<span class='tline' id='l243' data-llen='4739:4762'>之上爻故曰志在内也大人指九五九五六爻之最貴</span><br/>
<span class='tline' id='l244' data-llen='4762:4785'>故曰以從貴也象恐學者以碩大為一故分而釋之也</span><br/>
<span class='tline' id='l245' data-llen='4785:4808'>碩與大皆陽徳但碩則有厚實之象故以屬艮大人則</span><br/>
<span class='tline' id='l246' data-llen='4808:4831'>有尊貴之象故以屬五當蹇之終違險而從艮則致吉</span><br/>
<span class='tline' id='l247' data-llen='4831:4849'>之道也上與五相易亦為艮故亦有利焉</span><br/>
<span class='tline' id='l248' data-llen='4849:4856'>　　　往来</span><br/>
<span class='tline' id='l249' data-llen='4856:4879'>上六之往猶初六之來也上六本无所往特以不来為</span><br/>
<span class='tline' id='l250' data-llen='4879:4906'><a onclick="displayPageImage('KR1a0038', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4906:4929'>往爾初六本无所来特以不往為来爾凡往皆坎凡来</span><br/>
<span class='tline' id='l252' data-llen='4929:4952'>皆艮也蹇之六爻皆以来艮為喜獨六二致其臣節雖</span><br/>
<span class='tline' id='l253' data-llen='4952:4958'>坎无尤也</span><br/>
<span class='tline' id='l254' data-llen='4958:4969'>䷧解<span class='krp-note'>坎下/震上</span></span><br/>
<span class='tline' id='l255' data-llen='4969:4978'>　　　解利西南</span><br/>
<span class='tline' id='l256' data-llen='4978:5001'>蹇二往五為坤之中爻故曰蹇利西南往得中也解初</span><br/>
<span class='tline' id='l257' data-llen='5001:5024'>往四為坤之初爻坤為衆故曰解利西南往得衆也是</span><br/>
<span class='tline' id='l258' data-llen='5024:5047'>故蹇五稱朋来解四稱朋至蓋取諸此蜀人杜煓曰解</span><br/>
<span class='tline' id='l259' data-llen='5047:5074'><a onclick="displayPageImage('KR1a0038', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5074:5095'>不言不利東北者解以東震北坎成卦非不利也</span><br/>
<span class='tline' id='l261' data-llen='5095:5107'>　　　无所往　有攸往</span><br/>
<span class='tline' id='l262' data-llen='5107:5130'>往謂往外卦也来謂来内卦也當解之時不正者无所</span><br/>
<span class='tline' id='l263' data-llen='5130:5153'>可往勢必来復於下六五退而居二乃得黄矢故曰其</span><br/>
<span class='tline' id='l264' data-llen='5153:5176'>来復吉乃得中也正者若有所往事必夙成上六動而</span><br/>
<span class='tline' id='l265' data-llen='5176:5199'>不括出而有獲故曰有攸往夙吉往有功也是故解利</span><br/>
<span class='tline' id='l266' data-llen='5199:5222'>西南以初與四言之也无所往其來復吉以二與五言</span><br/>
<span class='tline' id='l267' data-llen='5222:5238'>之也有攸往夙吉以三與上言之也</span><br/>
<span class='tline' id='l268' data-llen='5238:5265'><a onclick="displayPageImage('KR1a0038', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5265:5278'>　　　天地解　雷雨作解</span><br/>
<span class='tline' id='l270' data-llen='5278:5301'>天地閉則成冬天地解則成春雲雷結則成屯雷雨散</span><br/>
<span class='tline' id='l271' data-llen='5301:5324'>則成解甲拆赦宥有開散之象故解之六爻皆以開散</span><br/>
<span class='tline' id='l272' data-llen='5324:5347'>而相易為象過則釋之罪不可釋則寛之過與罪屬坎</span><br/>
<span class='tline' id='l273' data-llen='5347:5368'>坎為法律為徽纆赦與宥屬震震為動出為反生</span><br/>
<span class='tline' id='l274' data-llen='5368:5375'>　　　初四</span><br/>
<span class='tline' id='l275' data-llen='5375:5398'>四居震足之下故為拇而者汝也九之居四未當其位</span><br/>
<span class='tline' id='l276' data-llen='5398:5421'>解汝之居而下居於初則當位矣四解則初至初六至</span><br/>
<span class='tline' id='l277' data-llen='5421:5448'><a onclick="displayPageImage('KR1a0038', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5448:5471'>四亦有當位之喜故曰解而拇朋至斯孚初六隂柔不</span><br/>
<span class='tline' id='l279' data-llen='5471:5494'>正本當有咎以與九四相交得正而後无咎故曰剛柔</span><br/>
<span class='tline' id='l280' data-llen='5494:5502'>之際義无咎也</span><br/>
<span class='tline' id='l281' data-llen='5502:5509'>　　　二五</span><br/>
<span class='tline' id='l282' data-llen='5509:5532'>九二去而居五則君子有解吉也六五来而居二則小</span><br/>
<span class='tline' id='l283' data-llen='5532:5555'>人有孚而退也天方厭亂世難將觧故小人皆以反正</span><br/>
<span class='tline' id='l284' data-llen='5555:5577'>為喜心與君子相孚不煩攻擊此所以為解之時歟</span><br/>
<span class='tline' id='l285' data-llen='5577:5584'>　　　三上</span><br/>
<span class='tline' id='l286' data-llen='5584:5611'><a onclick="displayPageImage('KR1a0038', 'WYG', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5611:5634'>解之下五爻皆不正而求解者也其有應者則皆同心</span><br/>
<span class='tline' id='l288' data-llen='5634:5657'>相解而各得其正故其志无不孚者初四二五是也其</span><br/>
<span class='tline' id='l289' data-llen='5657:5680'>无應者滯於不正而不能解故為吝為悖則六三是也</span><br/>
<span class='tline' id='l290' data-llen='5680:5703'>然六三雖无應而適值上爻之正與之相敵以正治不</span><br/>
<span class='tline' id='l291' data-llen='5703:5726'>正射而去之而悖者亦解矣解之諸爻惟六三之辭最</span><br/>
<span class='tline' id='l292' data-llen='5726:5747'>醜以其獨无解也惟上六之辭最美以其獨正也</span><br/>
<span class='tline' id='l293' data-llen='5747:5761'>　　　九二貞吉　六三貞吝</span><br/>
<span class='tline' id='l294' data-llen='5761:5784'>解自三至五為坎坎為狐九二歴三爻而獲五故為田</span><br/>
<span class='tline' id='l295' data-llen='5784:5811'><a onclick="displayPageImage('KR1a0038', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5811:5834'>獲三狐二出而獲五五退而就二皆中且正得黄矢矣</span><br/>
<span class='tline' id='l297' data-llen='5834:5857'>因解而得黄矢既得之後不可復解却以貞守為吉故</span><br/>
<span class='tline' id='l298' data-llen='5857:5880'>曰九二貞吉得中道也六三未得中正而无應可解當</span><br/>
<span class='tline' id='l299' data-llen='5880:5903'>解而反貞者也故曰貞吝然貞吝者猶愈於凶言貞則</span><br/>
<span class='tline' id='l300' data-llen='5903:5926'>吝不貞則不吝其過猶在可解之域故曰自我致戎又</span><br/>
<span class='tline' id='l301' data-llen='5926:5949'>誰咎也言當自勉從上以解咎也從上則為君子故可</span><br/>
<span class='tline' id='l302' data-llen='5949:5961'>解執下則為小人故可醜</span><br/>
<span class='tline' id='l303' data-llen='5961:5975'>　　　九四斯孚　六五有孚</span><br/>
<span class='tline' id='l304' data-llen='5975:6002'><a onclick="displayPageImage('KR1a0038', 'WYG', '008-17b' );" name="008-17b" class="pb">[008-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6002:6025'>九四解其位與初六相易而初六欣然而從之故曰解</span><br/>
<span class='tline' id='l306' data-llen='6025:6048'>而拇朋至斯孚九二解其位與六五相易而六五亦欣</span><br/>
<span class='tline' id='l307' data-llen='6048:6071'>然而從之故曰君子維有解吉有孚于小人解之諸爻</span><br/>
<span class='tline' id='l308' data-llen='6071:6094'>凡陽爻皆稱解凡隂爻皆稱孚蓋非君子不足以解難</span><br/>
<span class='tline' id='l309' data-llen='6094:6117'>而小人苟不心服亦未足以言解眀其責皆在君子也</span><br/>
<span class='tline' id='l310' data-llen='6117:6140'>上六隂爻亦稱解者諸爻皆不正惟上六獨正正人而</span><br/>
<span class='tline' id='l311' data-llen='6140:6150'>在髙位非君子而何</span><br/>
<span class='tline' id='l312' data-llen='6150:6161'>䷨損<span class='krp-note'>兊下/艮上</span></span><br/>
<span class='tline' id='l313' data-llen='6161:6188'><a onclick="displayPageImage('KR1a0038', 'WYG', '008-18a' );" name="008-18a" class="pb">[008-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6188:6194'>　　　彖</span><br/>
<span class='tline' id='l315' data-llen='6194:6217'>損者人情之所不樂非事理之常也損之而人情皆孚</span><br/>
<span class='tline' id='l316' data-llen='6217:6240'>事理元吉則得損之冝者必如是而後為无咎居則可</span><br/>
<span class='tline' id='l317' data-llen='6240:6260'>以貞守動則利有攸往此上九所謂大得志也</span><br/>
<span class='tline' id='l318' data-llen='6260:6268'>　　　曷之用</span><br/>
<span class='tline' id='l319' data-llen='6268:6291'>當損之時何必多用雖二簋之微亦可用於大享之禮</span><br/>
<span class='tline' id='l320' data-llen='6291:6314'>也夫禮莫重於大享物莫微於二簋損至於大享而用</span><br/>
<span class='tline' id='l321' data-llen='6314:6337'>二簋其損極矣此而可用孰不可者然而其所以可則</span><br/>
<span class='tline' id='l322' data-llen='6337:6364'><a onclick="displayPageImage('KR1a0038', 'WYG', '008-18b' );" name="008-18b" class="pb">[008-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6364:6387'>有時矣故曰二簋應有時損剛益柔有時損益盈虚與</span><br/>
<span class='tline' id='l324' data-llen='6387:6410'>時偕行一章之中凡三言時字眀必有是時而後可以</span><br/>
<span class='tline' id='l325' data-llen='6410:6433'>行是事故行之而有孚元吉无咎可貞利有攸往也苟</span><br/>
<span class='tline' id='l326' data-llen='6433:6456'>非其時雖一物不可闕也况可用二簋乎簋之象外圎</span><br/>
<span class='tline' id='l327' data-llen='6456:6479'>内方損自㤗變乾三為圓於外坤上為方於内以此兩</span><br/>
<span class='tline' id='l328' data-llen='6479:6491'>爻成卦故有用二簋之象</span><br/>
<span class='tline' id='l329' data-llen='6491:6500'>　　　懲忿窒慾</span><br/>
<span class='tline' id='l330' data-llen='6500:6523'>人之所當損者惟忿與慾九思之終曰忿思難見得思</span><br/>
<span class='tline' id='l331' data-llen='6523:6550'><a onclick="displayPageImage('KR1a0038', 'WYG', '008-19a' );" name="008-19a" class="pb">[008-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6550:6573'>義是也少男多忿少女多慾懲者遏而絶之如澤之絶</span><br/>
<span class='tline' id='l333' data-llen='6573:6588'>山窒者塞而不流如山之塞澤也</span><br/>
<span class='tline' id='l334' data-llen='6588:6602'>　　　損下益上　損剛益柔</span><br/>
<span class='tline' id='l335' data-llen='6602:6625'>下不可損也取其道以補於上則可故曰損下益上其</span><br/>
<span class='tline' id='l336' data-llen='6625:6648'>道上行眀非取其財力剛不可損也減其太過以歸於</span><br/>
<span class='tline' id='l337' data-llen='6648:6671'>中則可故曰損剛益柔有時眀非樂於損剛也損自㤗</span><br/>
<span class='tline' id='l338' data-llen='6671:6694'>變損九三以補上六九三者極盛過中之陽割之以補</span><br/>
<span class='tline' id='l339' data-llen='6694:6709'>上六乃得其中此正可損之時也</span><br/>
<span class='tline' id='l340' data-llen='6709:6736'><a onclick="displayPageImage('KR1a0038', 'WYG', '008-19b' );" name="008-19b" class="pb">[008-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6736:6746'>　　　初九　六四</span><br/>
<span class='tline' id='l342' data-llen='6746:6769'>古語止疾曰已故有名病已者六四有過柔之疾初九</span><br/>
<span class='tline' id='l343' data-llen='6769:6792'>損剛以益之任已疾之事者也已疾者以速往為善故</span><br/>
<span class='tline' id='l344' data-llen='6792:6815'>曰已事遄往无咎然又當斟酌勿使過損蓋為人太急</span><br/>
<span class='tline' id='l345' data-llen='6815:6838'>亦有失己之咎故曰酌損之此爻當損下之初故慮之</span><br/>
<span class='tline' id='l346' data-llen='6838:6861'>如此六四當受益之地而稱損者損己之疾所以受人</span><br/>
<span class='tline' id='l347' data-llen='6861:6884'>之益也四能損柔受剛使得速施其益則有喜而无咎</span><br/>
<span class='tline' id='l348' data-llen='6884:6907'>矣故曰損其疾使遄有喜无咎初之遄往志在於四故</span><br/>
<span class='tline' id='l349' data-llen='6907:6934'><a onclick="displayPageImage('KR1a0038', 'WYG', '008-20a' );" name="008-20a" class="pb">[008-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6934:6957'>曰上合志也四能不吝其疾自損以受之使合志之臣</span><br/>
<span class='tline' id='l351' data-llen='6957:6980'>得效其忠豈非可喜之事哉故曰亦可喜也亦字亦初</span><br/>
<span class='tline' id='l352' data-llen='6980:6984'>九也</span><br/>
<span class='tline' id='l353' data-llen='6984:6994'>　　　九二　六五</span><br/>
<span class='tline' id='l354' data-llen='6994:7017'>損以有過與不及故損一益一以求中也若九二六五</span><br/>
<span class='tline' id='l355' data-llen='7017:7040'>則既中矣二非有餘五非不足一有増損則反失其中</span><br/>
<span class='tline' id='l356' data-llen='7040:7063'>矣二當此時守中則利上往則凶故爻曰利貞征凶弗</span><br/>
<span class='tline' id='l357' data-llen='7063:7086'>損益之象曰中以為志也六五本无待於補九二亦不</span><br/>
<span class='tline' id='l358' data-llen='7086:7113'><a onclick="displayPageImage('KR1a0038', 'WYG', '008-20b' );" name="008-20b" class="pb">[008-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7113:7136'>補之而九三之陽忽補其上補自上來者神天之降祐</span><br/>
<span class='tline' id='l360' data-llen='7136:7159'>龜筮之弗違蓋福禄之補非損下補上之補也故曰或</span><br/>
<span class='tline' id='l361' data-llen='7159:7169'>益之又曰自上祐也</span><br/>
<span class='tline' id='l362' data-llen='7169:7179'>　　　六三　上九</span><br/>
<span class='tline' id='l363' data-llen='7179:7202'>六三上九成卦之爻也六三損剛以補上是泰之三陽</span><br/>
<span class='tline' id='l364' data-llen='7202:7225'>損其一也故曰三人行則損一人上九因六三之行而</span><br/>
<span class='tline' id='l365' data-llen='7225:7248'>得其友既已得友則不可復損矣故曰弗損益之損因</span><br/>
<span class='tline' id='l366' data-llen='7248:7271'>六三之損而得名故爻辭極論損之精義上九受損之</span><br/>
<span class='tline' id='l367' data-llen='7271:7298'><a onclick="displayPageImage('KR1a0038', 'WYG', '008-21a' );" name="008-21a" class="pb">[008-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7298:7321'>補者也故爻辭極論損之成效六三不可以不損六三</span><br/>
<span class='tline' id='l369' data-llen='7321:7344'>一損而初二四五三上皆得成耦六三不損則三隂三</span><br/>
<span class='tline' id='l370' data-llen='7344:7367'>陽皆成參雜極天地男女之義亦不過如此此損之有</span><br/>
<span class='tline' id='l371' data-llen='7367:7390'>孚而大善者也上九不待於復損而固已无咎可貞利</span><br/>
<span class='tline' id='l372' data-llen='7390:7413'>有攸往矣其所以能然者以得六三之臣損其家而来</span><br/>
<span class='tline' id='l373' data-llen='7413:7436'>補於國此上之所以安坐而大得志也三以得上為友</span><br/>
<span class='tline' id='l374' data-llen='7436:7455'>上以得三為臣三在下故為臣在内故為家</span><br/>
<span class='tline' id='l375' data-llen='7455:7466'>䷩益<span class='krp-note'>震下/巽上</span></span><br/>
<span class='tline' id='l376' data-llen='7466:7493'><a onclick="displayPageImage('KR1a0038', 'WYG', '008-21b' );" name="008-21b" class="pb">[008-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7493:7500'>　　　大象</span><br/>
<span class='tline' id='l378' data-llen='7500:7523'>以卦徳言之見善則遷巽之隨也有過則改震之懼也</span><br/>
<span class='tline' id='l379' data-llen='7523:7546'>以卦位言之震出者而在内巽入者而在外位之遷改</span><br/>
<span class='tline' id='l380' data-llen='7546:7569'>也以卦象言之震足下動巽股隨之與恒之立不易方</span><br/>
<span class='tline' id='l381' data-llen='7569:7580'>相反此又象之遷改也</span><br/>
<span class='tline' id='l382' data-llen='7580:7587'>　　　損益</span><br/>
<span class='tline' id='l383' data-llen='7587:7610'>凡物以下為本故損下則謂之損益下則謂之益而上</span><br/>
<span class='tline' id='l384' data-llen='7610:7633'>之損益皆不與焉草木之根牆屋之基人之氣血皆然</span><br/>
<span class='tline' id='l385' data-llen='7633:7660'><a onclick="displayPageImage('KR1a0038', 'WYG', '008-22a' );" name="008-22a" class="pb">[008-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7660:7683'>凡稱損益盈虛者皆以下言也山下有澤損山非不實</span><br/>
<span class='tline' id='l387' data-llen='7683:7706'>也上實而下虚故其卦為損風雷益風非不散也外散</span><br/>
<span class='tline' id='l388' data-llen='7706:7729'>而内盈故其卦為益皆主下卦言之也山吸澤之氣亦</span><br/>
<span class='tline' id='l389' data-llen='7729:7743'>損下也風助雷之威亦益下也</span><br/>
<span class='tline' id='l390' data-llen='7743:7749'>　　　彖</span><br/>
<span class='tline' id='l391' data-llen='7749:7772'>以利言之損上益下則民情悦以道言之自上下下則</span><br/>
<span class='tline' id='l392' data-llen='7772:7795'>君道光以六爻言之上下以中正相合故利有攸往以</span><br/>
<span class='tline' id='l393' data-llen='7795:7818'>二卦言之震巽皆木也自震向巽東流入海故利渉大</span><br/>
<span class='tline' id='l394' data-llen='7818:7845'><a onclick="displayPageImage('KR1a0038', 'WYG', '008-22b' );" name="008-22b" class="pb">[008-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='7845:7868'>川以卦徳言之動而能巽則其進无疆以卦變言之天</span><br/>
<span class='tline' id='l396' data-llen='7868:7891'>施陽於地則其生无方益自否變損天之九四以益地</span><br/>
<span class='tline' id='l397' data-llen='7891:7914'>之初六也凡益之道與時偕行眀非揠苖以助長也天</span><br/>
<span class='tline' id='l398' data-llen='7914:7937'>地之裕萬物日進時行巽而不迫而其進自莫能禦也</span><br/>
<span class='tline' id='l399' data-llen='7937:7960'>曷嘗干時而強進哉繫辭曰益長裕而不設即此義也</span><br/>
<span class='tline' id='l400' data-llen='7960:7970'>　　　初九　六二</span><br/>
<span class='tline' id='l401' data-llen='7970:7993'>初九為成益之主即損之上九也二卦因二爻而成故</span><br/>
<span class='tline' id='l402' data-llen='7993:8016'>損之上九為大得志而益之初九為用大作特初九在</span><br/>
<span class='tline' id='l403' data-llen='8016:8043'><a onclick="displayPageImage('KR1a0038', 'WYG', '008-23a' );" name="008-23a" class="pb">[008-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8043:8066'>下難於厚事不若損上九之易爾六二為受益之主即</span><br/>
<span class='tline' id='l405' data-llen='8066:8089'>損之六五也六五因上九而受益故為自上祐六二因</span><br/>
<span class='tline' id='l406' data-llen='8089:8112'>九四為初九而受益故云自外来特六二在下冝於求</span><br/>
<span class='tline' id='l407' data-llen='8112:8125'>福非若六五之安受其福也</span><br/>
<span class='tline' id='l408' data-llen='8125:8134'>　　　初二三四</span><br/>
<span class='tline' id='l409' data-llen='8134:8157'>初九動於卦下而為益之主故為在下而作大事起田</span><br/>
<span class='tline' id='l410' data-llen='8157:8180'>漁而揖讓七十里而征伐非盡善盡美不可當也六二</span><br/>
<span class='tline' id='l411' data-llen='8180:8203'>以中正而受衆益故可用享帝享帝者吉禮之最盛此</span><br/>
<span class='tline' id='l412' data-llen='8203:8230'><a onclick="displayPageImage('KR1a0038', 'WYG', '008-23b' );" name="008-23b" class="pb">[008-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8230:8253'>鳧鷖既醉之事也六三居危疑之地而當受益之時故</span><br/>
<span class='tline' id='l414' data-llen='8253:8276'>於凶事為冝此伊周威文之事也必有孚而後可以事</span><br/>
<span class='tline' id='l415' data-llen='8276:8299'>君曹操處此則不可復入朝矣六四自損以益下與初</span><br/>
<span class='tline' id='l416' data-llen='8299:8322'>互遷而成益故利用為依遷國此公劉古公之事也迹</span><br/>
<span class='tline' id='l417' data-llen='8322:8345'>若損民而志在益下觀盤庚三篇可見損益之寶矣六</span><br/>
<span class='tline' id='l418' data-llen='8345:8368'>二有外来之益故曰或益之六三守固有之益故曰益</span><br/>
<span class='tline' id='l419' data-llen='8368:8371'>之</span><br/>
<span class='tline' id='l420' data-llen='8371:8382'>　　　永貞吉　元吉</span><br/>
<span class='tline' id='l421' data-llen='8382:8409'><a onclick="displayPageImage('KR1a0038', 'WYG', '008-24a' );" name="008-24a" class="pb">[008-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8409:8432'>損之六五曰元吉以其履剛而在上也益之六二曰永</span><br/>
<span class='tline' id='l423' data-llen='8432:8455'>貞吉以其履柔而在下也初九在下而曰元吉亦以剛</span><br/>
<span class='tline' id='l424' data-llen='8455:8478'>居剛為成卦之主也九五本自元吉故曰勿問元吉初</span><br/>
<span class='tline' id='l425' data-llen='8478:8500'>九待元吉而後无咎故曰元吉无咎猶損之彖辭也</span><br/>
<span class='tline' id='l426' data-llen='8500:8509'>　　　中行告公</span><br/>
<span class='tline' id='l427' data-llen='8509:8532'>二之弗違三四之告五之問皆主卜筮言之凡卜筮而</span><br/>
<span class='tline' id='l428' data-llen='8532:8555'>得辭曰告如初筮告是也筮遷國告公曰從許其遷也</span><br/>
<span class='tline' id='l429' data-llen='8555:8578'>即龜從筮從也筮凶事告公曰用圭許其事君也公之</span><br/>
<span class='tline' id='l430' data-llen='8578:8605'><a onclick="displayPageImage('KR1a0038', 'WYG', '008-24b' );" name="008-24b" class="pb">[008-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='8605:8628'>朝王用圭以為信古之封國者必錫以圭至其入覲則</span><br/>
<span class='tline' id='l432' data-llen='8628:8651'>執而来以合於王之冒圭所謂輯瑞也凶事若伊周威</span><br/>
<span class='tline' id='l433' data-llen='8651:8674'>文之事非有誠心以事君者神其許之乎故有孚中行</span><br/>
<span class='tline' id='l434' data-llen='8674:8697'>而後告之公者命筮之主人也三與四皆公位故稱公</span><br/>
<span class='tline' id='l435' data-llen='8697:8720'>享帝者天子之事也故稱王二非王也故用兩吉字在</span><br/>
<span class='tline' id='l436' data-llen='8720:8743'>二為永貞吉在王則享帝吉也易不可以占險凶事遷</span><br/>
<span class='tline' id='l437' data-llen='8743:8766'>國皆非常事三四皆不得中故必中行而後告之中行</span><br/>
<span class='tline' id='l438' data-llen='8766:8789'>者向五而行㤗九二爻辭可見凡稱中行者皆指五也</span><br/>
<span class='tline' id='l439' data-llen='8789:8816'><a onclick="displayPageImage('KR1a0038', 'WYG', '008-25a' );" name="008-25a" class="pb">[008-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='8816:8839'>三事尤大故於无咎之下别言有孚中行欲其誠心以</span><br/>
<span class='tline' id='l441' data-llen='8839:8862'>向於中行也苟為不然將不得事君矣其戒之之嚴如</span><br/>
<span class='tline' id='l442' data-llen='8862:8865'>此</span><br/>
<span class='tline' id='l443' data-llen='8865:8872'>　　　凶事</span><br/>
<span class='tline' id='l444' data-llen='8872:8895'>六三上九兩爻不正皆當有凶三在下當益故為用凶</span><br/>
<span class='tline' id='l445' data-llen='8895:8914'>事以益君上在上當損故為自凶而莫益也</span><br/>
<span class='tline' id='l446' data-llen='8914:8921'>　　　為依</span><br/>
<span class='tline' id='l447' data-llen='8921:8944'>姚小彭氏曰凡遷國必有依也周之遷也依晉鄭邢衞</span><br/>
<span class='tline' id='l448' data-llen='8944:8971'><a onclick="displayPageImage('KR1a0038', 'WYG', '008-25b' );" name="008-25b" class="pb">[008-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='8971:8994'>之遷也依齊得其所依也許之遷也依楚蔡之遷也依</span><br/>
<span class='tline' id='l450' data-llen='8994:9002'>吳失其所依也</span><br/>
<span class='tline' id='l451' data-llen='9002:9009'>　　　有孚</span><br/>
<span class='tline' id='l452' data-llen='9009:9032'>九五與二皆以中正相應故五以有孚惠心而二亦以</span><br/>
<span class='tline' id='l453' data-llen='9032:9055'>有孚惠我徳孚皆其所自有非勉之之辭此堯舜遇民</span><br/>
<span class='tline' id='l454' data-llen='9055:9078'>信之事也六三之有孚中行則勉之者也上亦可以孚</span><br/>
<span class='tline' id='l455' data-llen='9078:9101'>五而不勉之者上巽極性躁非能下者也三動而進故</span><br/>
<span class='tline' id='l456' data-llen='9101:9106'>可勉也</span><br/>
<span class='tline' id='l457' data-llen='9106:9133'><a onclick="displayPageImage('KR1a0038', 'WYG', '008-26a' );" name="008-26a" class="pb">[008-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9133:9140'>　　　上九</span><br/>
<span class='tline' id='l459' data-llen='9140:9163'>益之下三爻皆受益者也上三爻皆自損以益人者也</span><br/>
<span class='tline' id='l460' data-llen='9163:9186'>益人者人亦益之六四遷於初而初亦遷以依之九五</span><br/>
<span class='tline' id='l461' data-llen='9186:9209'>孚於二而二亦孚以順之故諸爻无无益者獨上九一</span><br/>
<span class='tline' id='l462' data-llen='9209:9232'>爻无益之者故曰偏辭也言在益之時獨不受益也或</span><br/>
<span class='tline' id='l463' data-llen='9232:9255'>擊之小象恐人以為六三故以自外来釋之言上動則</span><br/>
<span class='tline' id='l464' data-llen='9255:9278'>坎来也莫益之一句乃指六三初與四二與五皆以正</span><br/>
<span class='tline' id='l465' data-llen='9278:9301'>相交故能為益三與上以不正相交故不能為益故繫</span><br/>
<span class='tline' id='l466' data-llen='9301:9328'><a onclick="displayPageImage('KR1a0038', 'WYG', '008-26b' );" name="008-26b" class="pb">[008-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='9328:9351'>辭謂上九為无交而六三之益稱固有之眀上亦不能</span><br/>
<span class='tline' id='l468' data-llen='9351:9356'>益三也</span><br/>
<span class='tline' id='l469' data-llen='9356:9359'>　</span><br/>
<span class='tline' id='l470' data-llen='9359:9362'>　</span><br/>
<span class='tline' id='l471' data-llen='9362:9365'>　</span><br/>
<span class='tline' id='l472' data-llen='9365:9368'>　</span><br/>
<span class='tline' id='l473' data-llen='9368:9371'>　</span><br/>
<span class='tline' id='l474' data-llen='9371:9380'>　周易玩辭卷八</span><br/>
</p>
<p><br/>
</p>
  </div>
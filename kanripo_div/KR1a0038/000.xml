<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0038', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部一</span><br/>
<span class='tline' id='l9' data-llen='196:211'>　周易玩辭　　　　　　易類</span><br/>
<span class='tline' id='l10' data-llen='211:217'>　　提要</span><br/>
<span class='tline' id='l11' data-llen='217:243'>　　　　<span class='krp-note'>臣/</span>等謹案周易玩辭十六卷宋項安世撰安</span><br/>
<span class='tline' id='l12' data-llen='243:266'>　　　　世字平甫松陽人館閣續録載其淳熙二年</span><br/>
<span class='tline' id='l13' data-llen='266:289'>　　　　同進士出身紹熙五年除校書郎慶元元年</span><br/>
<span class='tline' id='l14' data-llen='289:312'>　　　　添差通判池州陳振孫書録解題稱為太府</span><br/>
<span class='tline' id='l15' data-llen='312:335'>　　　　卿則所終之官也事蹟具宋史本傳振孫乂</span><br/>
<span class='tline' id='l16' data-llen='335:361'><a onclick="displayPageImage('KR1a0038', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='361:384'>　　　　稱安世當慶元時謫居江陵杜門不出諸經</span><br/>
<span class='tline' id='l18' data-llen='384:407'>　　　　皆有論説而易為全書然據其自述葢成于</span><br/>
<span class='tline' id='l19' data-llen='407:430'>　　　　嘉泰二年壬戌之秋自序謂易之道四其實</span><br/>
<span class='tline' id='l20' data-llen='430:453'>　　　　則二象與辭是也變則象之進退也占則辭</span><br/>
<span class='tline' id='l21' data-llen='453:476'>　　　　之吉凶也不識其象何以知其變不通其辭</span><br/>
<span class='tline' id='l22' data-llen='476:499'>　　　　何以决其占又自述曰安世之所學葢伊川</span><br/>
<span class='tline' id='l23' data-llen='499:522'>　　　　程子之書也今以其所得于易傳者述為此</span><br/>
<span class='tline' id='l24' data-llen='522:545'>　　　　書而其文無與易傳合者合則無用述此書</span><br/>
<span class='tline' id='l25' data-llen='545:571'><a onclick="displayPageImage('KR1a0038', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='571:593'>　　　矣葢伊川易傳惟闡義理安世則兼象數而</span><br/>
<span class='tline' id='l27' data-llen='593:615'>　　　求之其意欲於程傳之外補所不及所謂各</span><br/>
<span class='tline' id='l28' data-llen='615:637'>　　　明一義者也馬端臨虞集作序皆盛相推挹</span><br/>
<span class='tline' id='l29' data-llen='637:659'>　　　而近時王懋竑白田襍著中有是書跋獨排</span><br/>
<span class='tline' id='l30' data-llen='659:681'>　　　斥甚力至謂端臨等未觀其書其殆安世自</span><br/>
<span class='tline' id='l31' data-llen='681:703'>　　　述中所謂以易傳之文觀我者歟安世又有</span><br/>
<span class='tline' id='l32' data-llen='703:725'>　　　項氏家説其第一卷亦解易董真卿嘗稱之</span><br/>
<span class='tline' id='l33' data-llen='725:747'>　　　世無傳本今始以永樂大典所載裒合成編</span><br/>
<span class='tline' id='l34' data-llen='747:773'><a onclick="displayPageImage('KR1a0038', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='773:795'>　　　别著於録合觀兩書安世之經學深矣何可</span><br/>
<span class='tline' id='l36' data-llen='795:814'>　　　輕詆也乾隆四十二年二月恭校上</span><br/>
<span class='tline' id='l37' data-llen='814:845'>　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l38' data-llen='845:869'>　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l40' data-llen='888:914'><a onclick="displayPageImage('KR1a0038', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l41' data-llen='914:922'>　周易玩辭序</span><br/>
<span class='tline' id='l42' data-llen='922:945'>周易玩辭者江陵項公安世平甫之所著也其言以為</span><br/>
<span class='tline' id='l43' data-llen='945:968'>大傳曰君子居則觀其象而玩其辭動則觀其變而玩</span><br/>
<span class='tline' id='l44' data-llen='968:991'>其占其道雖四而實則二變乃象之進退占乃辭之吉</span><br/>
<span class='tline' id='l45' data-llen='991:1014'>凶聖人因象以措辭後學因辭而測象是故學易者舍</span><br/>
<span class='tline' id='l46' data-llen='1014:1037'>辭何以哉項公以其玩於辭而得之者筆於書使後之</span><br/>
<span class='tline' id='l47' data-llen='1037:1060'>學者因其言皆有以玩於前聖之辭而得焉此項氏著</span><br/>
<span class='tline' id='l48' data-llen='1060:1083'>書之意也嗟夫天不言生聖人而代之言故曰聖人之</span><br/>
<span class='tline' id='l49' data-llen='1083:1109'><a onclick="displayPageImage('KR1a0038', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l50' data-llen='1109:1132'>精畫卦以示聖人之藴因卦以發微卦聖人之藴殆不</span><br/>
<span class='tline' id='l51' data-llen='1132:1155'>可悉得而聞然卦象未有語言自非眀知何以知之中</span><br/>
<span class='tline' id='l52' data-llen='1155:1178'>古聖人以其憂患之心因卦立言暢於周公究於孔子</span><br/>
<span class='tline' id='l53' data-llen='1178:1201'>首尾具完皆所親定所謂精與藴者後世因得以推見</span><br/>
<span class='tline' id='l54' data-llen='1201:1224'>焉今夫生乎千載之下而仰觀於千載之上以凡人之</span><br/>
<span class='tline' id='l55' data-llen='1224:1247'>資而欲窺見天與聖人之道苟得於聖人之一言即為</span><br/>
<span class='tline' id='l56' data-llen='1247:1270'>天之命已矣況乎三聖人之言廣大悉備雖歴世久逺</span><br/>
<span class='tline' id='l57' data-llen='1270:1293'>遭時喪亂亘千萬古而與所謂卦畫者略不可有所磨</span><br/>
<span class='tline' id='l58' data-llen='1293:1319'><a onclick="displayPageImage('KR1a0038', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l59' data-llen='1319:1342'>滅豈非天乎後之立言豈有加於此者志於學者誠不</span><br/>
<span class='tline' id='l60' data-llen='1342:1365'>可下此而他求已愚是以深歎項公之為知言漢晉以</span><br/>
<span class='tline' id='l61' data-llen='1365:1388'>来治易之師其言猶有可見而於四聖人之意未知其</span><br/>
<span class='tline' id='l62' data-llen='1388:1411'>何如也及乎邵子周子之生易道蓋中興焉邵子以先</span><br/>
<span class='tline' id='l63' data-llen='1411:1434'>天心學著為成書不必麗乎經傳而極天地之妙通萬</span><br/>
<span class='tline' id='l64' data-llen='1434:1457'>物之情三聖人以降未之或先而學者鮮或知之周子</span><br/>
<span class='tline' id='l65' data-llen='1457:1480'>之圖亦不必求同於易象而理則不二所謂通書者皆</span><br/>
<span class='tline' id='l66' data-llen='1480:1503'>所以通乎易者也因卦以立辭者如乾損益家人睽復</span><br/>
<span class='tline' id='l67' data-llen='1503:1529'><a onclick="displayPageImage('KR1a0038', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l68' data-llen='1529:1552'>无妄蒙艮之説僅見如大畜等卦當時已不得聞獨賴</span><br/>
<span class='tline' id='l69' data-llen='1552:1575'>河南程子親得其宗以其成徳之能事附於三聖人之</span><br/>
<span class='tline' id='l70' data-llen='1575:1598'>書而言之非直傳注而已也自其學而推之以極其至</span><br/>
<span class='tline' id='l71' data-llen='1598:1621'>則天人之際豈有間哉蓋嘗聞之能盡其性者則能盡</span><br/>
<span class='tline' id='l72' data-llen='1621:1644'>人之性能盡人之性則能盡物之性故曰知其性則知</span><br/>
<span class='tline' id='l73' data-llen='1644:1667'>天矣苟知天矣則天地之故鬼神之迹事物之雜豈待</span><br/>
<span class='tline' id='l74' data-llen='1667:1690'>於攷索推測而後通之故程子有言不盡意者誠有望</span><br/>
<span class='tline' id='l75' data-llen='1690:1713'>於後世學者自有得於聖人也朱子發眀象占本義多</span><br/>
<span class='tline' id='l76' data-llen='1713:1739'><a onclick="displayPageImage('KR1a0038', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l77' data-llen='1739:1762'>約程子之言而精之云爾故學易之士於是得其端緒</span><br/>
<span class='tline' id='l78' data-llen='1762:1785'>而不差焉項公實與朱子同時當時則又有江西陸先</span><br/>
<span class='tline' id='l79' data-llen='1785:1808'>生者各以其學為教又有聦眀文學過人之士興於永</span><br/>
<span class='tline' id='l80' data-llen='1808:1831'>嘉項公嘗從而問辨咨决焉其遺文猶有可徴者朱項</span><br/>
<span class='tline' id='l81' data-llen='1831:1854'>往来之書至六七而不止其要㫖直以程子涵養須用</span><br/>
<span class='tline' id='l82' data-llen='1854:1877'>敬進學則在致知之說以告之於是項公之學上不過</span><br/>
<span class='tline' id='l83' data-llen='1877:1900'>於髙虚下不陷於功利而所趨所逹端有定向然後研</span><br/>
<span class='tline' id='l84' data-llen='1900:1923'>精覃思作為此書外有以采擇諸家之博聞内有以及</span><br/>
<span class='tline' id='l85' data-llen='1923:1949'><a onclick="displayPageImage('KR1a0038', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l86' data-llen='1949:1972'>乎象數之通變竒而不鑿深而不迂詳而無餘約而無</span><br/>
<span class='tline' id='l87' data-llen='1972:1995'>闕庶幾精微之道焉其書既成而朱子殁矣自序其學</span><br/>
<span class='tline' id='l88' data-llen='1995:2018'>皆出於程子而其言則不必皆同也是可以見其講眀</span><br/>
<span class='tline' id='l89' data-llen='2018:2041'>之指歸矣近時學易君子多有取於其說豈徒然哉然</span><br/>
<span class='tline' id='l90' data-llen='2041:2064'>而為是學者自非深求於程朱之說而有所憤悱於缺</span><br/>
<span class='tline' id='l91' data-llen='2064:2087'>塞則亦不足以知項氏之功也集之壯歳至好此書每</span><br/>
<span class='tline' id='l92' data-llen='2087:2110'>取其說以與朋友講習今淮西廉訪僉事幹君克莊好</span><br/>
<span class='tline' id='l93' data-llen='2110:2133'>古博雅學道愛人嘗以禮學貢於有司而不及奏有㫖</span><br/>
<span class='tline' id='l94' data-llen='2133:2159'><a onclick="displayPageImage('KR1a0038', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l95' data-llen='2159:2182'>俾居成均勤苦數載有人所不能堪者及文宗皇帝臨</span><br/>
<span class='tline' id='l96' data-llen='2182:2205'>御開延閣以待天下之士乃特召見得與論思之次一</span><br/>
<span class='tline' id='l97' data-llen='2205:2228'>時謂之得人持節淮壖至於江上取是書於篋俾齊安</span><br/>
<span class='tline' id='l98' data-llen='2228:2251'>郡學刻而廣之蓋歎乎學者之不多見是書也不鄙謂</span><br/>
<span class='tline' id='l99' data-llen='2251:2274'>集退老林下庶乎困學之不敢忘俾敘其說焉嗚呼内</span><br/>
<span class='tline' id='l100' data-llen='2274:2297'>聖外王之學不眀於後世而為治者以其知力之所及</span><br/>
<span class='tline' id='l101' data-llen='2297:2320'>而行之不無其效至若上下與天地同流者則何有哉</span><br/>
<span class='tline' id='l102' data-llen='2320:2343'>昔邵子有言曰學於里人而盡里人之情學於鄉人而</span><br/>
<span class='tline' id='l103' data-llen='2343:2369'><a onclick="displayPageImage('KR1a0038', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span><br/>
<span class='tline' id='l104' data-llen='2369:2392'>盡鄉人之情學於國人而盡國人之情學於古人而盡</span><br/>
<span class='tline' id='l105' data-llen='2392:2415'>古人之情學於天地而盡天地之情如此則可以玩辭</span><br/>
<span class='tline' id='l106' data-llen='2415:2434'>觀象而得之世有斯人也哉後學虞集謹書</span><br/>
<span class='tline' id='l107' data-llen='2434:2460'><a onclick="displayPageImage('KR1a0038', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span><br/>
<span class='tline' id='l108' data-llen='2460:2468'>　周易玩辭序</span><br/>
<span class='tline' id='l109' data-llen='2468:2491'>予幼嗜易祖程傳宗本義諸儒訓解中取平菴項氏玩</span><br/>
<span class='tline' id='l110' data-llen='2491:2514'>辭熟讀精思道徳性命之原開物成務之故一出於竒</span><br/>
<span class='tline' id='l111' data-llen='2514:2537'>耦徃来不窮之變曰象與占隨時取義玩辭可知先生</span><br/>
<span class='tline' id='l112' data-llen='2537:2560'>此書不特有禆於程子七分之傳當時往復問學朱子</span><br/>
<span class='tline' id='l113' data-llen='2560:2583'>之門其於本義多所發眀惜書成於本義二十年之後</span><br/>
<span class='tline' id='l114' data-llen='2583:2605'>朱子未及見也集賢初菴傅公以易學經世被遇殊</span><br/>
<span class='tline' id='l115' data-llen='2605:2628'>休俾其徒黄棠剙建精廬嘉惠後學經府傳窟中獨缺</span><br/>
<span class='tline' id='l116' data-llen='2628:2654'><a onclick="displayPageImage('KR1a0038', 'WYG', '000-7b' );" name="000-7b" class="pb">[000-7b] <img width="20"  src="/static/img/kanseki-5.png"/></a></span><br/>
<span class='tline' id='l117' data-llen='2654:2677'>此書予過梧翁先生馬公攷學得所藏本乃咸淳乙丑</span><br/>
<span class='tline' id='l118' data-llen='2677:2700'>禮部貢院所㸃校敬鋟諸梓與朋友共使家藏而人誦</span><br/>
<span class='tline' id='l119' data-llen='2700:2722'>之予之志也大徳丁未孟秋冷掾徐之祥拜手謹書</span><br/>
<span class='tline' id='l120' data-llen='2722:2748'><a onclick="displayPageImage('KR1a0038', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span><br/>
<span class='tline' id='l121' data-llen='2748:2756'>　周易玩辭序</span><br/>
<span class='tline' id='l122' data-llen='2756:2779'>易有聖人之道四變與象居其二焉自義理之學大眀</span><br/>
<span class='tline' id='l123' data-llen='2779:2802'>而變象之説幾晦先儒欲救其弊則曰聖人當時自可</span><br/>
<span class='tline' id='l124' data-llen='2802:2825'>别作一書眀言義理以詔後世何用假託卦爻為此艱</span><br/>
<span class='tline' id='l125' data-llen='2825:2848'>深隠晦之辭乎愚嘗以為變之説不一有隨時之變如</span><br/>
<span class='tline' id='l126' data-llen='2848:2871'>彖象小象文言繋辭各自一義是也有逐爻之變如六</span><br/>
<span class='tline' id='l127' data-llen='2871:2894'>九七八隂陽老少是也有逐卦之變如剛柔往来互體</span><br/>
<span class='tline' id='l128' data-llen='2894:2917'>飛伏是也象之説亦不一有卦畫之象隂陽竒耦三連</span><br/>
<span class='tline' id='l129' data-llen='2917:2943'><a onclick="displayPageImage('KR1a0038', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span><br/>
<span class='tline' id='l130' data-llen='2943:2966'>六斷是也有大象之象天地風雷山澤水火是也有説</span><br/>
<span class='tline' id='l131' data-llen='2966:2989'>卦之象乾為馬坤為牛乾為首坤為腹之類是也至簡</span><br/>
<span class='tline' id='l132' data-llen='2989:3012'>要者隨時之變也至支離者逐卦之變也至精微者卦</span><br/>
<span class='tline' id='l133' data-llen='3012:3035'>畫之象也至瑣碎者説卦之象也必研究其簡要精微</span><br/>
<span class='tline' id='l134' data-llen='3035:3058'>者而不拘泥其支離瑣碎者則曰象曰變固無非精義</span><br/>
<span class='tline' id='l135' data-llen='3058:3081'>至理之所寄也豈有二哉平菴項公玩辭之書義理淵</span><br/>
<span class='tline' id='l136' data-llen='3081:3104'>源伊洛而於象變之際紬繹尤精眀暢正大無牽合附</span><br/>
<span class='tline' id='l137' data-llen='3104:3127'>㑹之癖公嘗謂必徧通五經而後歸老於易且自言窺</span><br/>
<span class='tline' id='l138' data-llen='3127:3153'><a onclick="displayPageImage('KR1a0038', 'WYG', '000-9a' );" name="000-9a" class="pb">[000-9a] <img width="20"  src="/static/img/kanseki-5.png"/></a></span><br/>
<span class='tline' id='l139' data-llen='3153:3176'>其門牆而未極其穾奥今将盡心焉則是書必暮年所</span><br/>
<span class='tline' id='l140' data-llen='3176:3199'>著家有善本先公嘗熟復而手挍之方塘徐君掌敎初</span><br/>
<span class='tline' id='l141' data-llen='3199:3222'>菴以是書鋟梓學舍俾贅語其編尾輒誦所聞大徳丁</span><br/>
<span class='tline' id='l142' data-llen='3222:3234'>未菊月後學馬端臨謹書</span><br/>
<span class='tline' id='l143' data-llen='3234:3261'><a onclick="displayPageImage('KR1a0038', 'WYG', '000-10a' );" name="000-10a" class="pb">[000-10a] <img width="20"  src="/static/img/kanseki-5.png"/></a></span><br/>
<span class='tline' id='l144' data-llen='3261:3269'>　周易玩辭序</span><br/>
<span class='tline' id='l145' data-llen='3269:3292'>序曰大傳曰君子居則觀其象而玩其辭動則觀其變</span><br/>
<span class='tline' id='l146' data-llen='3292:3315'>而玩其占讀易之法盡於此矣易之道四其實則二象</span><br/>
<span class='tline' id='l147' data-llen='3315:3338'>與辭是也變則象之進退也占則辭之吉凶也不識其</span><br/>
<span class='tline' id='l148' data-llen='3338:3361'>象何以知其變不通其辭何以決其占然而聖人因象</span><br/>
<span class='tline' id='l149' data-llen='3361:3384'>以措辭後學因辭而測象則今之讀易所當反復紬繹</span><br/>
<span class='tline' id='l150' data-llen='3384:3407'>精思而深味者莫辭若也於是作周易玩辭宋慶元四</span><br/>
<span class='tline' id='l151' data-llen='3407:3425'>年歳次戊午秋九月己未江陵項安世述</span><br/>
<span class='tline' id='l152' data-llen='3425:3452'><a onclick="displayPageImage('KR1a0038', 'WYG', '000-10b' );" name="000-10b" class="pb">[000-10b] <img width="20"  src="/static/img/kanseki-5.png"/></a></span><br/>
<span class='tline' id='l153' data-llen='3452:3463'>　　　周易上篇六卷</span><br/>
<span class='tline' id='l154' data-llen='3463:3474'>　　　周易下篇六卷</span><br/>
<span class='tline' id='l155' data-llen='3474:3483'>　　　繫辭兩卷</span><br/>
<span class='tline' id='l156' data-llen='3483:3492'>　　　說卦一卷</span><br/>
<span class='tline' id='l157' data-llen='3492:3503'>　　　序卦雜卦一卷</span><br/>
<span class='tline' id='l158' data-llen='3503:3526'>　嘉泰二年壬戌之秋重修周易玩辭十六卷章句粗</span><br/>
<span class='tline' id='l159' data-llen='3526:3549'>　定因自歎曰安世之所學蓋伊川程子之書也程子</span><br/>
<span class='tline' id='l160' data-llen='3549:3572'>　平生所著獨易傳為全書安世受而讀之三十年矣</span><br/>
<span class='tline' id='l161' data-llen='3572:3599'><a onclick="displayPageImage('KR1a0038', 'WYG', '000-11a' );" name="000-11a" class="pb">[000-11a] <img width="20"  src="/static/img/kanseki-5.png"/></a></span><br/>
<span class='tline' id='l162' data-llen='3599:3622'>　今以其所得於易傳者述為此書而其文无與易傳</span><br/>
<span class='tline' id='l163' data-llen='3622:3645'>　合者合則无用述此書矣世之友朋以易傳之理觀</span><br/>
<span class='tline' id='l164' data-llen='3645:3668'>　吾書本末條貫无一不本於易傳者以易傳之文觀</span><br/>
<span class='tline' id='l165' data-llen='3668:3691'>　吾書則未免有使西河之民疑汝於夫子之怒知我</span><br/>
<span class='tline' id='l166' data-llen='3691:3712'>　者此書也罪我者此書也九月丙午安世謹書</span><br/>
</p>
<p><br/>
</p>
  </div>
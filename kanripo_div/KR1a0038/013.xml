<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0038', 'WYG', '013-1a' );" name="013-1a" class="pb">[013-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:200'>　周易玩辭卷十三</span>
<span class='tline' id='l10' data-llen='200:220'>　　　　　　　　　　　宋　項安世　述</span>
<span class='tline' id='l11' data-llen='220:225'>繫辭上</span>
<span class='tline' id='l12' data-llen='225:237'>　　　天尊地卑章第一</span>
<span class='tline' id='l13' data-llen='237:260'>此章論天地自然之易以明伏羲作易之本義也是故</span>
<span class='tline' id='l14' data-llen='260:283'>觀乎二儀之判而奇耦之畫已定矣觀乎卑髙之勢而</span>
<span class='tline' id='l15' data-llen='283:306'>三極之位已陳矣觀乎動靜之理而七八九六之性已</span>
<span class='tline' id='l16' data-llen='306:332'><a onclick="displayPageImage('KR1a0038', 'WYG', '013-1b' );" name="013-1b" class="pb">[013-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='332:355'>斷矣觀乎氣類之分合而比應攻取之情已生矣觀乎</span>
<span class='tline' id='l18' data-llen='355:378'>法象之著陳而飛伏變互之體已見矣彼伏羲氏者特</span>
<span class='tline' id='l19' data-llen='378:401'>述而著之耳言易者至變化而備易簡之大業也故自</span>
<span class='tline' id='l20' data-llen='401:424'>此以下極言變化之迹在天成象則雷霆風雨日月寒</span>
<span class='tline' id='l21' data-llen='424:447'>暑皆此理之往來也在地成形則男女雌雄虚實髙下</span>
<span class='tline' id='l22' data-llen='447:470'>皆此理之感應也而易之奇耦相摩以成八卦八卦相</span>
<span class='tline' id='l23' data-llen='470:493'>盪以成六十四卦者皆具乎其中矣然而此皆其迹也</span>
<span class='tline' id='l24' data-llen='493:516'>必有本此者焉易簡是也故自此以下極言易簡之理</span>
<span class='tline' id='l25' data-llen='516:542'><a onclick="displayPageImage('KR1a0038', 'WYG', '013-2a' );" name="013-2a" class="pb">[013-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='542:565'>易簡者易之至徳者也凡物之屬乎竒畫者皆能知萬</span>
<span class='tline' id='l27' data-llen='565:588'>物之始者也凡物之屬乎耦畫者皆能成一奇之所賦</span>
<span class='tline' id='l28' data-llen='588:611'>者也夫萬物之始一而已矣其理安得不易及其成也</span>
<span class='tline' id='l29' data-llen='611:634'>成夫一而已矣其事安得不簡上繫之首章斷之於易</span>
<span class='tline' id='l30' data-llen='634:657'>簡而歸之於賢人之德業下繫之首章斷之以貞夫一</span>
<span class='tline' id='l31' data-llen='657:680'>而歸之於聖人之仁義大抵先以天地之理明聖人作</span>
<span class='tline' id='l32' data-llen='680:699'>易之本復以在人之理明聖人體易之用也</span>
<span class='tline' id='l33' data-llen='699:707'>　　　知大始</span>
<span class='tline' id='l34' data-llen='707:733'><a onclick="displayPageImage('KR1a0038', 'WYG', '013-2b' );" name="013-2b" class="pb">[013-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='733:756'>一奇未畫鬼神不能知也一畫開而萬事見矣故萬物</span>
<span class='tline' id='l36' data-llen='756:779'>之始惟乾爲能知之不謂之作者作則屬乎事物矣非</span>
<span class='tline' id='l37' data-llen='779:786'>事物之始也</span>
<span class='tline' id='l38' data-llen='786:793'>　　　賢人</span>
<span class='tline' id='l39' data-llen='793:816'>稱賢人者明乾坤之德業人皆可充而至也若但言聖</span>
<span class='tline' id='l40' data-llen='816:839'>人則嫌於必生知安行而後可而進修之路絶矣自此</span>
<span class='tline' id='l41' data-llen='839:851'>章以下始稱聖人君子焉</span>
<span class='tline' id='l42' data-llen='851:865'>　　　聖人設卦觀象章第二</span>
<span class='tline' id='l43' data-llen='865:891'><a onclick="displayPageImage('KR1a0038', 'WYG', '013-3a' );" name="013-3a" class="pb">[013-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='891:914'>此章論讀易之法必自文王之易始也故上章論乾坤</span>
<span class='tline' id='l45' data-llen='914:937'>貴賤剛柔吉凶變化五事而此章獨自吉凶變化起義</span>
<span class='tline' id='l46' data-llen='937:960'>者蓋有畫之初乾坤貴賤剛柔之迹已著而吉凶變化</span>
<span class='tline' id='l47' data-llen='960:983'>之象未明有繫辭而後見易之有吉凶有卦象而後見</span>
<span class='tline' id='l48' data-llen='983:1006'>易之有變化二端者皆具於文王之時也復以二端析</span>
<span class='tline' id='l49' data-llen='1006:1029'>爲四類而詳言之吉凶者得失之已定者也其憂虞之</span>
<span class='tline' id='l50' data-llen='1029:1052'>初則謂之悔吝變化者易之用也其所以變化則剛柔</span>
<span class='tline' id='l51' data-llen='1052:1075'>二物而已故觀吉凶者必自悔吝始觀變化者必自剛</span>
<span class='tline' id='l52' data-llen='1075:1101'><a onclick="displayPageImage('KR1a0038', 'WYG', '013-3b' );" name="013-3b" class="pb">[013-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1101:1124'>柔始文王觀此四者而繫之以辭讀易者亦當觀此四</span>
<span class='tline' id='l54' data-llen='1124:1147'>者而玩文王之辭則靜居動作无入而不利矣孔子作</span>
<span class='tline' id='l55' data-llen='1147:1170'>大傳二篇專爲此事故學者以繫辭名之則當時傳授</span>
<span class='tline' id='l56' data-llen='1170:1178'>之意從可知矣</span>
<span class='tline' id='l57' data-llen='1178:1187'>　　　易之序也</span>
<span class='tline' id='l58' data-llen='1187:1210'>序即爻位也居此爻之位則玩此爻之辭以處之然後</span>
<span class='tline' id='l59' data-llen='1210:1233'>能隨所遇而安樂之也虞翻本序字作象以與下文合</span>
<span class='tline' id='l60' data-llen='1233:1239'>似不必爾</span>
<span class='tline' id='l61' data-llen='1239:1265'><a onclick="displayPageImage('KR1a0038', 'WYG', '013-4a' );" name="013-4a" class="pb">[013-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1265:1277'>　　　彖言乎象章第三</span>
<span class='tline' id='l63' data-llen='1277:1300'>此章亦論繫辭也自彖者言乎象至无咎善補過皆解</span>
<span class='tline' id='l64' data-llen='1300:1323'>繫辭之文自列貴賤者存乎位至各指其所之皆讀繫</span>
<span class='tline' id='l65' data-llen='1323:1346'>辭之法也彖辭所言之象即下文所謂卦也爻辭所言</span>
<span class='tline' id='l66' data-llen='1346:1369'>之變即下文所謂位也吉凶悔吝无咎皆辭也獨吉凶</span>
<span class='tline' id='l67' data-llen='1369:1392'>言存乎辭者悔吝可以介而免无咎可以悔而致必有</span>
<span class='tline' id='l68' data-llen='1392:1415'>憂震之心者然後能用力於其微焉至於吉凶則得失</span>
<span class='tline' id='l69' data-llen='1415:1438'>之大者讀其辭者皆可辨也此而不悟聖人亦末如之</span>
<span class='tline' id='l70' data-llen='1438:1464'><a onclick="displayPageImage('KR1a0038', 'WYG', '013-4b' );" name="013-4b" class="pb">[013-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1464:1487'>何矣貴賤以位言小大以材言卦各有主主各有材聖</span>
<span class='tline' id='l72' data-llen='1487:1510'>人隨其材之大小時之難易而命之辭使人之知所適</span>
<span class='tline' id='l73' data-llen='1510:1526'>從也然則讀其辭者其可不盡心乎</span>
<span class='tline' id='l74' data-llen='1526:1534'>　　　齊小大</span>
<span class='tline' id='l75' data-llen='1534:1557'>列貴賤者存乎位演上文之爻言乎變也齊小大者存</span>
<span class='tline' id='l76' data-llen='1557:1580'>乎卦演上文之彖言乎象也凡彖辭之例專取主爻爲</span>
<span class='tline' id='l77' data-llen='1580:1603'>言隂爻爲小陽爻爲大或小或大雖若不齊而當其時</span>
<span class='tline' id='l78' data-llen='1603:1626'>位者能爲一卦之主而用事焉則无小大之閒也是故</span>
<span class='tline' id='l79' data-llen='1626:1652'><a onclick="displayPageImage('KR1a0038', 'WYG', '013-5a' );" name="013-5a" class="pb">[013-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1652:1675'>謂之齊然存乎卦者反在存乎位之下者位之貴賤以</span>
<span class='tline' id='l81' data-llen='1675:1698'>六爻言卦之小大以一爻言明於六位之中取一位以</span>
<span class='tline' id='l82' data-llen='1698:1704'>爲卦主也</span>
<span class='tline' id='l83' data-llen='1704:1717'>　　　易與天地準章第四</span>
<span class='tline' id='l84' data-llen='1717:1740'>凡言易者皆指易之書也此書之作與天地準故此書</span>
<span class='tline' id='l85' data-llen='1740:1763'>之用能彌徧綸理天地之道此二句者一章之主意也</span>
<span class='tline' id='l86' data-llen='1763:1786'>自此以下皆敷演此二句之義自仰以觀於天文至故</span>
<span class='tline' id='l87' data-llen='1786:1809'>知鬼神之情狀此三知者言易之所知與天地準也自</span>
<span class='tline' id='l88' data-llen='1809:1835'><a onclick="displayPageImage('KR1a0038', 'WYG', '013-5b' );" name="013-5b" class="pb">[013-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1835:1858'>與天地相似故不違至安土敦乎仁故能愛此四故者</span>
<span class='tline' id='l90' data-llen='1858:1881'>言易之所能與天地準也自範圍天地之化而不過至</span>
<span class='tline' id='l91' data-llen='1881:1900'>神无方而易无體此三而者言彌綸之功也</span>
<span class='tline' id='l92' data-llen='1900:1907'>　　　三知</span>
<span class='tline' id='l93' data-llen='1907:1930'>故者以事言也說者以理言也情狀者以象言也易有</span>
<span class='tline' id='l94' data-llen='1930:1953'>象有理有事知斯三者而易之藴盡矣昔者伏羲氏之</span>
<span class='tline' id='l95' data-llen='1953:1976'>始作易也仰觀於天見隂陽之象俯察於地見剛柔之</span>
<span class='tline' id='l96' data-llen='1976:1999'>形於是制爲奇耦之畫以準其象使萬物之情皆以類</span>
<span class='tline' id='l97' data-llen='1999:2025'><a onclick="displayPageImage('KR1a0038', 'WYG', '013-6a' );" name="013-6a" class="pb">[013-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2025:2048'>而從而天文地理遂與人事物情相通而爲一而幽明</span>
<span class='tline' id='l99' data-llen='2048:2071'>之故可得而知矣原畫之所由始二分四揲之變皆起</span>
<span class='tline' id='l100' data-llen='2071:2094'>於至一无朕之中要畫之所以終三變六扐之餘復歸</span>
<span class='tline' id='l101' data-llen='2094:2117'>於至一无朕之始而死生之說可得而知矣氣聚而爲</span>
<span class='tline' id='l102' data-llen='2117:2140'>物奇耦之畫所以爲有象魂遊而爲變九六之化所以</span>
<span class='tline' id='l103' data-llen='2140:2156'>爲无迹而鬼神之情狀可得而知矣</span>
<span class='tline' id='l104' data-llen='2156:2163'>　　　四故</span>
<span class='tline' id='l105' data-llen='2163:2186'>奇耦之象正與天地相似其畫一具而能於天下之理</span>
<span class='tline' id='l106' data-llen='2186:2212'><a onclick="displayPageImage('KR1a0038', 'WYG', '013-6b' );" name="013-6b" class="pb">[013-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2212:2235'>无所違奇耦之變通於萬物之情故知雖崇而不失之</span>
<span class='tline' id='l108' data-llen='2235:2264'>於過當於萬民之用故道雖廣而不失之於流<span class='krp-note'>旁行而/不流當</span></span>
<span class='tline' id='l109' data-llen='2264:2293'><span class='krp-note'>連故不過/爲一節</span>樂時位之推移而知其卒歸於有數也故能</span>
<span class='tline' id='l110' data-llen='2293:2316'>乘化而不憂隨其時位之險易而常遂其濟物之心故</span>
<span class='tline' id='l111' data-llen='2316:2339'>能无往而不用其愛夫能其其理故能通其變能通其</span>
<span class='tline' id='l112' data-llen='2339:2362'>變故能極其數能極其數故能利其用凡易之能備於</span>
<span class='tline' id='l113' data-llen='2362:2368'>此四者也</span>
<span class='tline' id='l114' data-llen='2368:2375'>　　　三而</span>
<span class='tline' id='l115' data-llen='2375:2401'><a onclick="displayPageImage('KR1a0038', 'WYG', '013-7a' );" name="013-7a" class="pb">[013-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2401:2424'>此三而者總結一章之義以見其彌綸天地之道也蓋</span>
<span class='tline' id='l117' data-llen='2424:2447'>易有奇耦之二畫所以匡括天地之變化而天地不能</span>
<span class='tline' id='l118' data-llen='2447:2470'>越乎其外此所謂彌也曲成萬物之始終而无一物之</span>
<span class='tline' id='l119' data-llen='2470:2493'>或遺此所謂綸也此即上文四故之所能也通乎幽明</span>
<span class='tline' id='l120' data-llen='2493:2516'>死生鬼神之道而知无所不至此所謂道也此即上文</span>
<span class='tline' id='l121' data-llen='2516:2539'>三知之所知也是故天地之神无隂陽之定方而奇耦</span>
<span class='tline' id='l122' data-llen='2539:2562'>之變亦與之周流而无定體此所謂易與天地準也此</span>
<span class='tline' id='l123' data-llen='2562:2580'>一節正以明始初二句之意而極言之也</span>
<span class='tline' id='l124' data-llen='2580:2606'><a onclick="displayPageImage('KR1a0038', 'WYG', '013-7b' );" name="013-7b" class="pb">[013-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2606:2618'>　　　一隂一陽章第五</span>
<span class='tline' id='l126' data-llen='2618:2641'>一隂一陽猶言一出一入明奇耦之迭用也隂陽者氣</span>
<span class='tline' id='l127' data-llen='2641:2664'>也隂陽迭用者道也道之所生无不善者元也萬物之</span>
<span class='tline' id='l128' data-llen='2664:2687'>所同出也善之所成各一其性者貞也萬物之所各正</span>
<span class='tline' id='l129' data-llen='2687:2710'>也成之者性猶孟子言人之性犬之性牛之性本草言</span>
<span class='tline' id='l130' data-llen='2710:2733'>性熱性寒也仁者見其始於一而以爲仁智者見其終</span>
<span class='tline' id='l131' data-llen='2733:2756'>於萬而以爲智木石飛走愚夫愚婦皆在其中而不知</span>
<span class='tline' id='l132' data-llen='2756:2779'>其所以然是三者之見愚智雖不同而皆未足以言易</span>
<span class='tline' id='l133' data-llen='2779:2805'><a onclick="displayPageImage('KR1a0038', 'WYG', '013-8a' );" name="013-8a" class="pb">[013-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2805:2828'>也自易之顯者觀之有法象之著明則道之一陽也謂</span>
<span class='tline' id='l135' data-llen='2828:2851'>之仁可也自易之藏者觀之无方體之可測則道之一</span>
<span class='tline' id='l136' data-llen='2851:2874'>隂也謂之智可也一顯一藏鼓動萬物而不已則仁與</span>
<span class='tline' id='l137' data-llen='2874:2897'>智又皆屬於陽枯莖蠹䇿藏顯俱出於无心則仁與智</span>
<span class='tline' id='l138' data-llen='2897:2920'>又皆屬於隂惟其神妙如此不可形容故賛之曰盛德</span>
<span class='tline' id='l139' data-llen='2920:2943'>大業至矣哉以言其德則變化日出而无窮此陽之顯</span>
<span class='tline' id='l140' data-llen='2943:2966'>也以言其業則天地之閒備矣此隂之藏也合而言之</span>
<span class='tline' id='l141' data-llen='2966:2989'>顯藏藏顯如循環之无端則易之一辭足以兼之矣觀</span>
<span class='tline' id='l142' data-llen='2989:3015'><a onclick="displayPageImage('KR1a0038', 'WYG', '013-8b' );" name="013-8b" class="pb">[013-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3015:3038'>其畫一奇以開萬象則奇也者誠天下之至健德之所</span>
<span class='tline' id='l144' data-llen='3038:3061'>以能日新也及其配一耦以成萬形則耦也者誠天下</span>
<span class='tline' id='l145' data-llen='3061:3084'>之至順業之所以能富有也極奇耦之數至於萬有一</span>
<span class='tline' id='l146' data-llen='3084:3107'>千五百二十以見天下之賾則謂之占即奇之象也通</span>
<span class='tline' id='l147' data-llen='3107:3130'>奇耦之變至於千五百三十六卦以效天下之動則謂</span>
<span class='tline' id='l148' data-llen='3130:3153'>之事即耦之法也究而言之或顯或藏莫知其方則神</span>
<span class='tline' id='l149' data-llen='3153:3176'>之一辭足以賛之矣此即上章神无方易无體之意也</span>
<span class='tline' id='l150' data-llen='3176:3183'>　　　效法</span>
<span class='tline' id='l151' data-llen='3183:3209'><a onclick="displayPageImage('KR1a0038', 'WYG', '013-9a' );" name="013-9a" class="pb">[013-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3209:3232'>古語法皆謂形也形即刑字故刑法通稱皆言其成形</span>
<span class='tline' id='l153' data-llen='3232:3255'>而不可變也繫辭之於天地或稱成象成形或稱成象</span>
<span class='tline' id='l154' data-llen='3255:3278'>效法或稱法象或稱觀象觀法大率皆以形對象故法</span>
<span class='tline' id='l155' data-llen='3278:3294'>字但可訓爲形字不可訓爲模倣也</span>
<span class='tline' id='l156' data-llen='3294:3308'>　　　夫易廣矣大矣章第六</span>
<span class='tline' id='l157' data-llen='3308:3331'>夫易廣矣大矣此一章之總目也逺而不止即直與闢</span>
<span class='tline' id='l158' data-llen='3331:3354'>也靜而正即專與翕也天地之閒備矣即大生廣生也</span>
<span class='tline' id='l159' data-llen='3354:3377'>易之爲道一與兩而已乾即一也靜而守一則其事專</span>
<span class='tline' id='l160' data-llen='3377:3403'><a onclick="displayPageImage('KR1a0038', 'WYG', '013-9b' );" name="013-9b" class="pb">[013-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3403:3426'>而无不閉動而用一則其行直而无不開此乾所以爲</span>
<span class='tline' id='l162' data-llen='3426:3449'>萬物之父坤即兩也兩閉者爲翕言與乾俱閉也兩開</span>
<span class='tline' id='l163' data-llen='3449:3472'>者爲闢言與乾俱開也此坤所以爲萬物之母大者无</span>
<span class='tline' id='l164' data-llen='3472:3495'>不統也廣者无不承也自廣大而至易簡其言之序自</span>
<span class='tline' id='l165' data-llen='3495:3518'>博而趨約也易之所以廣大者以其能變通也所以變</span>
<span class='tline' id='l166' data-llen='3518:3541'>通者隂陽二物而已所以爲隂陽者至易而不難知至</span>
<span class='tline' id='l167' data-llen='3541:3564'>簡而不難能也陽者一之而已豈非天下之至易乎隂</span>
<span class='tline' id='l168' data-llen='3564:3587'>者兩之而已豈非天下之至簡乎天地之閒至大者天</span>
<span class='tline' id='l169' data-llen='3587:3614'><a onclick="displayPageImage('KR1a0038', 'WYG', '013-10a' );" name="013-10a" class="pb">[013-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3614:3637'>地至變者四時至精者日月至善者至德易之爲書具</span>
<span class='tline' id='l171' data-llen='3637:3648'>此四者豈不謂之備乎</span>
<span class='tline' id='l172' data-llen='3648:3662'>　　　逺則不禦邇則靜而正</span>
<span class='tline' id='l173' data-llen='3662:3685'>其占也无有逺近幽深遂知來物此所謂不禦也其未</span>
<span class='tline' id='l174' data-llen='3685:3708'>占也寂然不動无思无爲此所謂靜而正也其形則靜</span>
<span class='tline' id='l175' data-llen='3708:3726'>其德則正靜者坤之閉也正者乾之專也</span>
<span class='tline' id='l176' data-llen='3726:3739'>　　　易其至矣乎章第七</span>
<span class='tline' id='l177' data-llen='3739:3762'>上章言易此章言聖人體易於身也知窮萬理之原則</span>
<span class='tline' id='l178' data-llen='3762:3789'><a onclick="displayPageImage('KR1a0038', 'WYG', '013-10b' );" name="013-10b" class="pb">[013-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3789:3812'>乾之始萬物也禮循萬理之則踐而行之則坤之成萬</span>
<span class='tline' id='l180' data-llen='3812:3835'>物也有天地之位則有隂陽之變行乎其中人有此性</span>
<span class='tline' id='l181' data-llen='3835:3858'>則有知禮之德存乎其中但患人不能存之爾苟能存</span>
<span class='tline' id='l182' data-llen='3858:3881'>其所存則道義皆自是而出矣道者義之體智之所知</span>
<span class='tline' id='l183' data-llen='3881:3904'>也義者道之用禮之所行也成性猶設位也有此位則</span>
<span class='tline' id='l184' data-llen='3904:3927'>謂之設位有此性則謂之成性即上文言成之者性也</span>
<span class='tline' id='l185' data-llen='3927:3950'>至存存上一存字方言人爲之功爾第五章仁爲陽知</span>
<span class='tline' id='l186' data-llen='3950:3964'>爲隂此章却以知爲陽禮爲隂</span>
<span class='tline' id='l187' data-llen='3964:3991'><a onclick="displayPageImage('KR1a0038', 'WYG', '013-11a' );" name="013-11a" class="pb">[013-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3991:4006'>　　　聖人見天下之賾章第八</span>
<span class='tline' id='l189' data-llen='4006:4029'>上繫第一章統論易道第二章三章論人之學易者自</span>
<span class='tline' id='l190' data-llen='4029:4052'>繫辭入第四章以下復論易道至此章復論人之學易</span>
<span class='tline' id='l191' data-llen='4052:4075'>者自繫辭入夫理之幽者至荒忽誕罔而難明也聖人</span>
<span class='tline' id='l192' data-llen='4075:4098'>以健順動入之辭擬其形狀以天地雷風之名象其物</span>
<span class='tline' id='l193' data-llen='4098:4121'>宜而幽者於是乎可親而不可惡矣事物之動至難處</span>
<span class='tline' id='l194' data-llen='4121:4144'>也聖人察其事機之㑹與其變動之宜而爲之處事之</span>
<span class='tline' id='l195' data-llen='4144:4167'>法隨時之理使之曲得其當而又著其吉凶之效以告</span>
<span class='tline' id='l196' data-llen='4167:4194'><a onclick="displayPageImage('KR1a0038', 'WYG', '013-11b' );" name="013-11b" class="pb">[013-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4194:4217'>之而動者於是乎有定則而不可亂矣學易者擬其所</span>
<span class='tline' id='l198' data-llen='4217:4240'>立之象以出言則言之淺深詳略必各當於理議其所</span>
<span class='tline' id='l199' data-llen='4240:4263'>合之爻以制動則動之久速仕止必各當於時而易之</span>
<span class='tline' id='l200' data-llen='4263:4286'>變化成於吾身矣成其變化其字指易也言人學易之</span>
<span class='tline' id='l201' data-llen='4286:4309'>變化而至於有成也故曰以言者尚其辭以動者尚其</span>
<span class='tline' id='l202' data-llen='4309:4332'>變此之謂也本章亦有此一段其下文亦歸於人之德</span>
<span class='tline' id='l203' data-llen='4332:4355'>行正與此同自此以下引爻辭七章皆教人擬議之方</span>
<span class='tline' id='l204' data-llen='4355:4378'>姚大老曰自天祐之一爻亦當在此章之末脫簡在後</span>
<span class='tline' id='l205' data-llen='4378:4405'><a onclick="displayPageImage('KR1a0038', 'WYG', '013-12a' );" name="013-12a" class="pb">[013-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4405:4408'>爾</span>
<span class='tline' id='l207' data-llen='4408:4415'>　　　七爻</span>
<span class='tline' id='l208' data-llen='4415:4438'>所引七爻皆欲人之畏謹也鳴鶴言處隱之誠同人言</span>
<span class='tline' id='l209' data-llen='4438:4461'>用心之一白茅貴慎有終尚謙亢龍惡亢户庭以教宻</span>
<span class='tline' id='l210' data-llen='4461:4484'>負乘以戒慢皆所以養人之敬心也若從姚說移自天</span>
<span class='tline' id='l211' data-llen='4484:4504'>祐之於此則終之以信順之福於義亦不相悖</span>
<span class='tline' id='l212' data-llen='4504:4511'>　　　金蘭</span>
<span class='tline' id='l213' data-llen='4511:4534'>其利斷金雖金之堅不能閒也此言君子之行其臭如</span>
<span class='tline' id='l214' data-llen='4534:4561'><a onclick="displayPageImage('KR1a0038', 'WYG', '013-12b' );" name="013-12b" class="pb">[013-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4561:4578'>蘭雖林之深不能隱也此言君子之言</span>
<span class='tline' id='l216' data-llen='4578:4589'>　　　德言盛禮言恭</span>
<span class='tline' id='l217' data-llen='4589:4605'>德言盛知欲崇也禮言恭禮欲卑也</span>
<span class='tline' id='l218' data-llen='4605:4619'>　　　大衍之數五十章第九</span>
<span class='tline' id='l219' data-llen='4619:4642'>姚大老云天一地二至天九地十班固律厯志及衛元</span>
<span class='tline' id='l220' data-llen='4642:4665'>嵩元包運蓍篇皆在天數五地數五之上今按新安朱</span>
<span class='tline' id='l221' data-llen='4665:4688'>先生易傳亦用此說與天數五至行鬼神也合爲一節</span>
<span class='tline' id='l222' data-llen='4688:4699'>置在大衍之首今從之</span>
<span class='tline' id='l223' data-llen='4699:4726'><a onclick="displayPageImage('KR1a0038', 'WYG', '013-13a' );" name="013-13a" class="pb">[013-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4726:4749'>　　　天一地二天三地四天五地六天七地八天九</span>
<span class='tline' id='l225' data-llen='4749:4772'>　　　地十天數五地數五五位相得而各有合天數</span>
<span class='tline' id='l226' data-llen='4772:4795'>　　　二十有五地數三十凡天地之數五十有五此</span>
<span class='tline' id='l227' data-llen='4795:4810'>　　　所以成變化而行鬼神也</span>
<span class='tline' id='l228' data-llen='4810:4833'>成變化行鬼神皆主五數言之也分而言之天數備於</span>
<span class='tline' id='l229' data-llen='4833:4856'>五地數備於五合而言之天地相得一生一成其合亦</span>
<span class='tline' id='l230' data-llen='4856:4879'>爲五耦分而計之天之數爲五者五地之數爲五者六</span>
<span class='tline' id='l231' data-llen='4879:4902'>合而計之天地之數爲十者五其奇數又爲五分合錯</span>
<span class='tline' id='l232' data-llen='4902:4929'><a onclick="displayPageImage('KR1a0038', 'WYG', '013-13b' );" name="013-13b" class="pb">[013-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4929:4952'>綜无非五者蓋生數之所變成數之所化四時之代謝</span>
<span class='tline' id='l234' data-llen='4952:4975'>萬物之死生未有能外於五者也大衍之數獨止於五</span>
<span class='tline' id='l235' data-llen='4975:4998'>十者聖人作易之妙㫖也夫五與十天地之極數也極</span>
<span class='tline' id='l236' data-llen='4998:5021'>則當動一蓍纔動則五與十亡而四與九見矣於此最</span>
<span class='tline' id='l237' data-llen='5021:5040'>見易道之神此章置在大衍之首極爲有意</span>
<span class='tline' id='l238' data-llen='5040:5057'>　　　大衍之數五十其用四十有九</span>
<span class='tline' id='l239' data-llen='5057:5080'>生數自一二三四而極於五成數自六七八九而極於</span>
<span class='tline' id='l240' data-llen='5080:5103'>十故大衍之數五十取天地之極數以立本也布算者</span>
<span class='tline' id='l241' data-llen='5103:5130'><a onclick="displayPageImage('KR1a0038', 'WYG', '013-14a' );" name="013-14a" class="pb">[013-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5130:5153'>生數至四而止遇五則變而爲一成數至九而止遇十</span>
<span class='tline' id='l243' data-llen='5153:5176'>則變而爲一故其用四十有九取天地之變數以起用</span>
<span class='tline' id='l244' data-llen='5176:5199'>也或曰揲蓍之四十有九自然之數非人所爲者非也</span>
<span class='tline' id='l245' data-llen='5199:5222'>若自然之數則止用四十八而已蓍之三揲本皆不四</span>
<span class='tline' id='l246' data-llen='5222:5245'>則八自足以爲三少三多之變因其四十九也而後有</span>
<span class='tline' id='l247' data-llen='5245:5268'>掛一之法以見一之未嘗不在因其掛一也而後第一</span>
<span class='tline' id='l248' data-llen='5268:5291'>揲有不五則九之數以見奇當在初而耦當在後夫四</span>
<span class='tline' id='l249' data-llen='5291:5314'>十九也掛一也不五則九也皆无當於三少三多亦无</span>
<span class='tline' id='l250' data-llen='5314:5341'><a onclick="displayPageImage('KR1a0038', 'WYG', '013-14b' );" name="013-14b" class="pb">[013-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5341:5364'>當於七八九六也而必四十九必掛一必不五則九則</span>
<span class='tline' id='l252' data-llen='5364:5387'>其出於聖人之所爲也明矣但聖人之爲之也必以天</span>
<span class='tline' id='l253' data-llen='5387:5410'>地爲本異乎鑿者之爲之爾五歳再閏再扐以象再閏</span>
<span class='tline' id='l254' data-llen='5410:5433'>可也然則何以見其爲五歳乎曰自象兩至再閏是也</span>
<span class='tline' id='l255' data-llen='5433:5456'>象兩一也象三二也象四時三也象閏四也象再閏五</span>
<span class='tline' id='l256' data-llen='5456:5479'>也易以一爻三揲爲三變一揲之中又具此五小變故</span>
<span class='tline' id='l257' data-llen='5479:5502'>曰參五以變凡一爻三揲成十五小變當半月之日一</span>
<span class='tline' id='l258' data-llen='5502:5525'>卦六爻成九十小變當一季之日故言卦氣者以四正</span>
<span class='tline' id='l259' data-llen='5525:5552'><a onclick="displayPageImage('KR1a0038', 'WYG', '013-15a' );" name="013-15a" class="pb">[013-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5552:5559'>卦直一歳也</span>
<span class='tline' id='l261' data-llen='5559:5573'>　　　凡三百六十當朞之日</span>
<span class='tline' id='l262' data-llen='5573:5596'>天地之數五十有五而蓍數用四十九去其六也朞三</span>
<span class='tline' id='l263' data-llen='5596:5619'>百六旬有六日而策數用三百六十亦去其六也萬物</span>
<span class='tline' id='l264' data-llen='5619:5642'>皆起於一而成於五一與五无往而不在其中故不必</span>
<span class='tline' id='l265' data-llen='5642:5665'>言一與五乾知大始者一也坤作成物者五也一二三</span>
<span class='tline' id='l266' data-llen='5665:5686'>四五皆一之所生也六七八九十皆五之所成也</span>
<span class='tline' id='l267' data-llen='5686:5705'>　　　是故四營而成易十有八變而成卦</span>
<span class='tline' id='l268' data-llen='5705:5732'><a onclick="displayPageImage('KR1a0038', 'WYG', '013-15b' );" name="013-15b" class="pb">[013-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5732:5755'>此一節以是故二字發辭蓋接上文二篇之策言之以</span>
<span class='tline' id='l270' data-llen='5755:5778'>總括一章之事也易之策數萬物備焉而經營之者不</span>
<span class='tline' id='l271' data-llen='5778:5801'>出於四其初左右手數之以四其次得三少三多及一</span>
<span class='tline' id='l272' data-llen='5801:5824'>少一多亦止於四其終即三少三多之餘以四除之得</span>
<span class='tline' id='l273' data-llen='5824:5847'>九與六積萬一千五百二十策一少一多之餘以四除</span>
<span class='tline' id='l274' data-llen='5847:5870'>之得七與八亦積萬一千五百二十策二篇之策皆四</span>
<span class='tline' id='l275' data-llen='5870:5893'>之所成也是故八卦爲四者二六十四卦爲四者四故</span>
<span class='tline' id='l276' data-llen='5893:5916'>曰四營而成易此言揲蓍之法也三揲之餘然後畫卦</span>
<span class='tline' id='l277' data-llen='5916:5943'><a onclick="displayPageImage('KR1a0038', 'WYG', '013-16a' );" name="013-16a" class="pb">[013-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5943:5966'>以小變言之每一揲具五小變以三揲合十五小變爲</span>
<span class='tline' id='l279' data-llen='5966:5989'>十有八變而畫一爻以大變言之毎一揲爲一大變合</span>
<span class='tline' id='l280' data-llen='5989:6012'>十八揲爲十八大變而畫一卦八卦與六十四卦皆十</span>
<span class='tline' id='l281' data-llen='6012:6035'>八變之所成也是故上經三十卦反對爲十八卦下經</span>
<span class='tline' id='l282' data-llen='6035:6058'>三十四卦反對亦爲十八卦故曰十有八變而成卦此</span>
<span class='tline' id='l283' data-llen='6058:6081'>言求卦之法也自八卦小成以下乃言得卦之後占象</span>
<span class='tline' id='l284' data-llen='6081:6094'>推演之法而一章之事備矣</span>
<span class='tline' id='l285' data-llen='6094:6113'>　　　八卦而小成<span class='krp-note'>至/</span>可與佑神矣</span>
<span class='tline' id='l286' data-llen='6113:6140'><a onclick="displayPageImage('KR1a0038', 'WYG', '013-16b' );" name="013-16b" class="pb">[013-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6140:6163'>易之成書雖曰六十四卦而反復相重不出於初經之</span>
<span class='tline' id='l288' data-llen='6163:6186'>八故推衍之法取諸八卦而備作彖辭者止用八卦之</span>
<span class='tline' id='l289' data-llen='6186:6209'>義以成六十四卦之義作象辭者止用八卦之象以成</span>
<span class='tline' id='l290' data-llen='6209:6232'>六十四卦之象以是八者推而逹之萬物之情古今萬</span>
<span class='tline' id='l291' data-llen='6232:6255'>世之變无不合者故曰八卦而小成言其義之約也引</span>
<span class='tline' id='l292' data-llen='6255:6278'>而伸之觸類而長之天下之能事畢矣言其用之周也</span>
<span class='tline' id='l293' data-llen='6278:6301'>此古者易家之占法今其存於說卦者尚可攷也是故</span>
<span class='tline' id='l294' data-llen='6301:6324'>天道雖幽可闡之以示乎人人事雖顯可推之以合乎</span>
<span class='tline' id='l295' data-llen='6324:6351'><a onclick="displayPageImage('KR1a0038', 'WYG', '013-17a' );" name="013-17a" class="pb">[013-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6351:6374'>天明可以酬酢事物之宜幽可以賛出鬼神之命故曰</span>
<span class='tline' id='l297' data-llen='6374:6390'>顯道神德行可與酬酢可與佑神矣</span>
<span class='tline' id='l298' data-llen='6390:6404'>　　　易有聖人之道章第十</span>
<span class='tline' id='l299' data-llen='6404:6427'>四者雖云辭變象占而其下文所論則皆占也自是以</span>
<span class='tline' id='l300' data-llen='6427:6450'>君子將有爲也至天下之至精言所占之事也自參伍</span>
<span class='tline' id='l301' data-llen='6450:6473'>以變至天下之至變言占之法也自易无思也至天下</span>
<span class='tline' id='l302' data-llen='6473:6496'>之至神言占之理也凡占之法有變有數每爻三揲爲</span>
<span class='tline' id='l303' data-llen='6496:6519'>三變毎揲有象兩象三象時象閏象再閏爲五小變此</span>
<span class='tline' id='l304' data-llen='6519:6546'><a onclick="displayPageImage('KR1a0038', 'WYG', '013-17b' );" name="013-17b" class="pb">[013-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6546:6569'>參伍以變也三揲之奇分而計之則得三少三多一少</span>
<span class='tline' id='l306' data-llen='6569:6592'>兩多一多兩少之數去三揲之奇以左右手之正策合</span>
<span class='tline' id='l307' data-llen='6592:6615'>而計之則得四九四六四七四八之數此錯綜其數也</span>
<span class='tline' id='l308' data-llen='6615:6638'>錯謂分而閒之綜謂合而總之此兩句止論一爻之法</span>
<span class='tline' id='l309' data-llen='6638:6661'>通六爻之變得十有八遂成初二三四五上以爲剛柔</span>
<span class='tline' id='l310' data-llen='6661:6684'>相雜之文極六爻之數得七八九六遂定重單交拆以</span>
<span class='tline' id='l311' data-llen='6684:6707'>爲内外兩卦之象此兩句方論成卦之法故曰此言占</span>
<span class='tline' id='l312' data-llen='6707:6730'>法也蓍之變策之數爻之文卦之象皆寂然不動之物</span>
<span class='tline' id='l313' data-llen='6730:6757'><a onclick="displayPageImage('KR1a0038', 'WYG', '013-18a' );" name="013-18a" class="pb">[013-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6757:6780'>初不能如人之有思亦不能如人之有爲皆純乎天者</span>
<span class='tline' id='l315' data-llen='6780:6803'>也及問焉而以言則其受命也如響无有逺近幽深遂</span>
<span class='tline' id='l316' data-llen='6803:6826'>知來物則感而遂通天下之故皆同乎人者也故曰此</span>
<span class='tline' id='l317' data-llen='6826:6832'>言占理也</span>
<span class='tline' id='l318' data-llen='6832:6849'>　　　易有聖人之道四焉此之謂也</span>
<span class='tline' id='l319' data-llen='6849:6872'>自將有爲以下專論尚其占一事猶以四事終之者占</span>
<span class='tline' id='l320' data-llen='6872:6892'>則有辭變則有象舉其一則四事皆在其中也</span>
<span class='tline' id='l321' data-llen='6892:6900'>　　　深幾神</span>
<span class='tline' id='l322' data-llen='6900:6927'><a onclick="displayPageImage('KR1a0038', 'WYG', '013-18b' );" name="013-18b" class="pb">[013-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6927:6950'>至精至變至神易之體也惟深惟幾惟神易之用也故</span>
<span class='tline' id='l324' data-llen='6950:6973'>曰夫易聖人之所以極深而研幾也立此一句以承上</span>
<span class='tline' id='l325' data-llen='6973:6996'>體起下用也物情難盡惟精於占者能極逺近幽深之</span>
<span class='tline' id='l326' data-llen='6996:7019'>情而繫其辭故雖深而无不至也事變至微人所易忽</span>
<span class='tline' id='l327' data-llen='7019:7042'>惟明於變者能推分合錯綜之文而見其象故雖微而</span>
<span class='tline' id='l328' data-llen='7042:7065'>无不察也至於神則无所用其力矣研極之至義精用</span>
<span class='tline' id='l329' data-llen='7065:7088'>利以至於神此則夫子耳順心從之事非於深幾之外</span>
<span class='tline' id='l330' data-llen='7088:7111'>復有所謂神也下繫曰過此以徃未之或知也窮神知</span>
<span class='tline' id='l331' data-llen='7111:7138'><a onclick="displayPageImage('KR1a0038', 'WYG', '013-19a' );" name="013-19a" class="pb">[013-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7138:7161'>化德之盛也此之謂也或指精變深幾爲四者精主占</span>
<span class='tline' id='l333' data-llen='7161:7184'>而言深即占之辭變主變而言幾即變之象亦不出於</span>
<span class='tline' id='l334' data-llen='7184:7189'>四事也</span>
<span class='tline' id='l335' data-llen='7189:7202'>　　　夫易何爲章第十一</span>
<span class='tline' id='l336' data-llen='7202:7225'>新安朱先生以夫易何爲至所以斷也合爲一大章專</span>
<span class='tline' id='l337' data-llen='7225:7248'>言卜筮之事今從之此一章文義相貫續而其閒節目</span>
<span class='tline' id='l338' data-llen='7248:7271'>有四第一節統言易中有蓍卦爻之三德第二節言始</span>
<span class='tline' id='l339' data-llen='7271:7294'>立蓍之人第三節言畫爻布卦之法第四節極言聖人</span>
<span class='tline' id='l340' data-llen='7294:7321'><a onclick="displayPageImage('KR1a0038', 'WYG', '013-19b' );" name="013-19b" class="pb">[013-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7321:7332'>制作之本今條而析之</span>
<span class='tline' id='l342' data-llen='7332:7342'>　　　蓍卦爻之德</span>
<span class='tline' id='l343' data-llen='7342:7365'>此一節先設問荅次以是故發辭開物者知其未然也</span>
<span class='tline' id='l344' data-llen='7365:7388'>陽之始物也成務者定其當然也隂之終物也天下之</span>
<span class='tline' id='l345' data-llen='7388:7411'>始終皆備於此書之内矣是故聖人用之以知人之志</span>
<span class='tline' id='l346' data-llen='7411:7434'>所謂開物也以定人之事所謂成務也以決人之疑即</span>
<span class='tline' id='l347' data-llen='7434:7457'>志與事之決也此三者皆蓍卦爻之所能也是故蓍用</span>
<span class='tline' id='l348' data-llen='7457:7480'>七故其德圓卦用八故其德方爻用九六故其義易蓍</span>
<span class='tline' id='l349' data-llen='7480:7507'><a onclick="displayPageImage('KR1a0038', 'WYG', '013-20a' );" name="013-20a" class="pb">[013-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7507:7530'>開於无卦之先所以爲神卦定於有象之後所以爲知</span>
<span class='tline' id='l351' data-llen='7530:7553'>爻決之先者也所以爲貢聖人以此三物之德洗心以</span>
<span class='tline' id='l352' data-llen='7553:7576'>存其神退藏於宻以定其體吉凶與民同患以賛其決</span>
<span class='tline' id='l353' data-llen='7576:7599'>故其知幾則神之開物也其畜德則智之成務也此所</span>
<span class='tline' id='l354' data-llen='7599:7622'>謂聦明叡智也其斷吉凶則神武之決也其與民同患</span>
<span class='tline' id='l355' data-llen='7622:7645'>則不殺之仁也古之人有能備是德者伏羲氏其人也</span>
<span class='tline' id='l356' data-llen='7645:7660'>故自此以下始言建立卜筮之人</span>
<span class='tline' id='l357' data-llen='7660:7669'>　　　立蓍之人</span>
<span class='tline' id='l358' data-llen='7669:7696'><a onclick="displayPageImage('KR1a0038', 'WYG', '013-20b' );" name="013-20b" class="pb">[013-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7696:7719'>此一節以是以發辭惟其聦明叡知也是以明於天道</span>
<span class='tline' id='l360' data-llen='7719:7742'>之逺而察於民事之近惟其神武不殺也是以建立蓍</span>
<span class='tline' id='l361' data-llen='7742:7765'>策以開斯民占決之用聖人又以卜筮之法所以齋心</span>
<span class='tline' id='l362' data-llen='7765:7788'>而戒事問之於神而貢之於明者以自齋戒以自神明</span>
<span class='tline' id='l363' data-llen='7788:7811'>其齋則洗心也其戒則藏宻也其神明其德則吉凶與</span>
<span class='tline' id='l364' data-llen='7811:7834'>民同患也自此以下遂言畫爻布卦之法以見神明其</span>
<span class='tline' id='l365' data-llen='7834:7839'>德之事</span>
<span class='tline' id='l366' data-llen='7839:7850'>　　　畫爻布卦之法</span>
<span class='tline' id='l367' data-llen='7850:7877'><a onclick="displayPageImage('KR1a0038', 'WYG', '013-21a' );" name="013-21a" class="pb">[013-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7877:7900'>此一節以是故發辭闔户謂之坤言畫耦爻地凡耦皆</span>
<span class='tline' id='l369' data-llen='7900:7923'>屬坤闢户謂之乾言畫奇爻也凡奇皆屬乾一闔一闢</span>
<span class='tline' id='l370' data-llen='7923:7946'>謂之變六畫旣成剛柔相雜言成卦也往來不窮謂之</span>
<span class='tline' id='l371' data-llen='7946:7969'>通九六之動交相往來言之卦也皆自神而明之也按</span>
<span class='tline' id='l372' data-llen='7969:7992'>其迹而言之見於蓍策謂之象形於卦爻謂之器制而</span>
<span class='tline' id='l373' data-llen='7992:8015'>用之謂之卜筮之法可謂明矣究其用而言之則枯草</span>
<span class='tline' id='l374' data-llen='8015:8038'>之莖敗木之槧而内外靜作之務皆資之以利其用王</span>
<span class='tline' id='l375' data-llen='8038:8061'>公皁隷之人皆用之以決其疑極深研幾其妙如此豈</span>
<span class='tline' id='l376' data-llen='8061:8088'><a onclick="displayPageImage('KR1a0038', 'WYG', '013-21b' );" name="013-21b" class="pb">[013-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8088:8111'>非天下之至神乎此自明而神之也自此以下復推原</span>
<span class='tline' id='l378' data-llen='8111:8117'>制作之本</span>
<span class='tline' id='l379' data-llen='8117:8126'>　　　制作之本</span>
<span class='tline' id='l380' data-llen='8126:8149'>制作之本有三有立象之本有制器之本有作書之本</span>
<span class='tline' id='l381' data-llen='8149:8172'>故此一節以三是故爲發語之端其一曰是故易有太</span>
<span class='tline' id='l382' data-llen='8172:8195'>極易之太極即禮之太一也有太一則有隂陽是謂兩</span>
<span class='tline' id='l383' data-llen='8195:8218'>儀此八卦之第一爻也兩儀各有一隂一陽是謂四象</span>
<span class='tline' id='l384' data-llen='8218:8241'>此第二爻也四象又各有一隂一陽是謂八卦此第三</span>
<span class='tline' id='l385' data-llen='8241:8268'><a onclick="displayPageImage('KR1a0038', 'WYG', '013-22a' );" name="013-22a" class="pb">[013-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8268:8291'>爻也八卦旣成則六十四卦皆具而吉凶可見矣吉凶</span>
<span class='tline' id='l387' data-llen='8291:8314'>之變不可勝窮萬事萬物皆生於吉凶二字故曰吉凶</span>
<span class='tline' id='l388' data-llen='8314:8337'>生大業此六句言爻象之所由生也其二曰是故法象</span>
<span class='tline' id='l389' data-llen='8337:8360'>莫大乎天地萬物皆具奇耦之法象而天地其最大者</span>
<span class='tline' id='l390' data-llen='8360:8383'>也萬物皆具九六之變通而四時其最大者也萬物皆</span>
<span class='tline' id='l391' data-llen='8383:8406'>有爻象之著明而日月其最大者也三者具而易之道</span>
<span class='tline' id='l392' data-llen='8406:8429'>備矣一家一鄉一國各有占也而據崇髙之極可以作</span>
<span class='tline' id='l393' data-llen='8429:8452'>天下之易者貴爲天子富有天下者也山巫野祝皆能</span>
<span class='tline' id='l394' data-llen='8452:8479'><a onclick="displayPageImage('KR1a0038', 'WYG', '013-22b' );" name="013-22b" class="pb">[013-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8479:8502'>占也而具神知之全可以爲天下之利者聖人也折筳</span>
<span class='tline' id='l396' data-llen='8502:8525'>剡篿毁瓦灼雞皆可占也而有探索鉤致之神有決疑</span>
<span class='tline' id='l397' data-llen='8525:8548'>成務之智可以供聖人之用者蓍龜也三者具而易之</span>
<span class='tline' id='l398' data-llen='8548:8571'>器成矣此六句言成器之所由立也其三曰是故天生</span>
<span class='tline' id='l399' data-llen='8571:8594'>神物神物即蓍龜也聖人則其知來之神以立卜筮天</span>
<span class='tline' id='l400' data-llen='8594:8617'>地變化即四時也聖人效其隂陽之變以立卦天垂象</span>
<span class='tline' id='l401' data-llen='8617:8640'>即日月也聖人象其剛柔之發揮以畫爻此七八九六</span>
<span class='tline' id='l402' data-llen='8640:8663'>之四象所以示也河圖洛書天地之文字也聖人則其</span>
<span class='tline' id='l403' data-llen='8663:8690'><a onclick="displayPageImage('KR1a0038', 'WYG', '013-23a' );" name="013-23a" class="pb">[013-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8690:8713'>義理之明以作彖辭爻辭此繫辭之所以告吉凶之所</span>
<span class='tline' id='l405' data-llen='8713:8736'>以斷也此四者言易之所由作也是三節者起於太極</span>
<span class='tline' id='l406' data-llen='8736:8749'>成於繫辭而易之始終備矣</span>
<span class='tline' id='l407' data-llen='8749:8758'>　　　河圖洛書</span>
<span class='tline' id='l408' data-llen='8758:8781'>姚小彭氏曰今所傳戴九履一之圖乃易乾鑿度九宫</span>
<span class='tline' id='l409' data-llen='8781:8804'>之法自有易以來諸易師未有以此爲河圖者至本朝</span>
<span class='tline' id='l410' data-llen='8804:8827'>劉牧長民方以此爲河圖而又以生數就成數依五方</span>
<span class='tline' id='l411' data-llen='8827:8850'>圖之以爲洛書其言未足深據也竊意圖者必有八卦</span>
<span class='tline' id='l412' data-llen='8850:8877'><a onclick="displayPageImage('KR1a0038', 'WYG', '013-23b' );" name="013-23b" class="pb">[013-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8877:8900'>之象書者必有古文字之形而今不傳爾又世所傳闗</span>
<span class='tline' id='l414' data-llen='8900:8923'>子明洞極經亦言河圖洛書如劉氏說而兩易之以五</span>
<span class='tline' id='l415' data-llen='8923:8946'>方者爲圖九宫者爲書按唐李鼎祚易集解盡備前世</span>
<span class='tline' id='l416' data-llen='8946:8969'>諸儒之說獨无所謂闗氏者至本朝阮逸始偽作洞極</span>
<span class='tline' id='l417' data-llen='8969:8991'>經見於后山陳氏談叢之書則闗氏亦不足爲證矣</span>
<span class='tline' id='l418' data-llen='8991:9004'>　　　書不盡言章第十二</span>
<span class='tline' id='l419' data-llen='9004:9027'>自書不盡言至鼓之舞之以盡神此一章之綱領也立</span>
<span class='tline' id='l420' data-llen='9027:9050'>象設卦繫辭三者言作易之成體變通以盡利言人用</span>
<span class='tline' id='l421' data-llen='9050:9077'><a onclick="displayPageImage('KR1a0038', 'WYG', '013-24a' );" name="013-24a" class="pb">[013-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9077:9100'>易以處事鼓舞以盡神言人用易以成德二者皆體易</span>
<span class='tline' id='l423' data-llen='9100:9123'>之妙用也下文自乾坤易之藴至謂之事業以演說盡</span>
<span class='tline' id='l424' data-llen='9123:9146'>利之意自是故夫象至存乎德行以演說盡神之意也</span>
<span class='tline' id='l425' data-llen='9146:9156'>　　　五盡爲綱領</span>
<span class='tline' id='l426' data-llen='9156:9179'>立一奇一耦二奇二耦三奇三耦之象所以擬健順動</span>
<span class='tline' id='l427' data-llen='9179:9202'>入陷麗止說之意也設六十四卦所以具憂樂求與見</span>
<span class='tline' id='l428' data-llen='9202:9225'>伏輕重久速聚散之情也繫之以彖辭爻辭所以闡吉</span>
<span class='tline' id='l429' data-llen='9225:9248'>凶悔吝元亨利貞之言也故曰此三盡者作易者之事</span>
<span class='tline' id='l430' data-llen='9248:9275'><a onclick="displayPageImage('KR1a0038', 'WYG', '013-24b' );" name="013-24b" class="pb">[013-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9275:9298'>也用易者觀其變而玩其占以處事變而行其㑹通則</span>
<span class='tline' id='l432' data-llen='9298:9321'>足以盡趨時成務之利而見於事功觀其象而玩其辭</span>
<span class='tline' id='l433' data-llen='9321:9344'>得之於心體之於身如鼓之動而舞之赴心術血氣與</span>
<span class='tline' id='l434' data-llen='9344:9367'>之俱成則足以盡隂陽不測之神而成之於德行故曰</span>
<span class='tline' id='l435' data-llen='9367:9379'>此二盡者用易者之事也</span>
<span class='tline' id='l436' data-llen='9379:9389'>　　　五謂演盡利</span>
<span class='tline' id='l437' data-llen='9389:9412'>乾奇象也坤耦象也易之妙盡藏於此奇耦之象立而</span>
<span class='tline' id='l438' data-llen='9412:9435'>變易之道已行於其中无奇耦則无可變易无變易則</span>
<span class='tline' id='l439' data-llen='9435:9462'><a onclick="displayPageImage('KR1a0038', 'WYG', '013-25a' );" name="013-25a" class="pb">[013-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9462:9485'>奇耦爲死象矣自奇耦未形以上則謂之太極不可以</span>
<span class='tline' id='l441' data-llen='9485:9508'>隂陽名也自奇耦旣形以下則謂之兩儀四象八卦而</span>
<span class='tline' id='l442' data-llen='9508:9531'>隂陽之體定矣體定而變化行故乾本健也初爻化則</span>
<span class='tline' id='l443' data-llen='9531:9554'>爲入中爻化則爲麗末爻化則爲說坤本順也初爻化</span>
<span class='tline' id='l444' data-llen='9554:9577'>則爲動中爻化則爲陷末爻化則爲止凡六十四卦之</span>
<span class='tline' id='l445' data-llen='9577:9600'>象皆示人以化而裁之也此化而裁之謂之變也當其</span>
<span class='tline' id='l446' data-llen='9600:9623'>變也順而推之則通違而執之則窮故乾之災變而无</span>
<span class='tline' id='l447' data-llen='9623:9646'>首則吉坤之傷變而永貞則利訟之九四渝則成渙而</span>
<span class='tline' id='l448' data-llen='9646:9673'><a onclick="displayPageImage('KR1a0038', 'WYG', '013-25b' );" name="013-25b" class="pb">[013-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='9673:9696'>吉豫之上六渝則成晉而无咎凡三百八十四爻之辭</span>
<span class='tline' id='l450' data-llen='9696:9719'>皆教人以推而行之矣故曰推而行之謂之通也定之</span>
<span class='tline' id='l451' data-llen='9719:9742'>以象以明其進退斷之以辭以知其得失以通天下之</span>
<span class='tline' id='l452' data-llen='9742:9765'>志以定天下之業以斷天下之疑利用出入民咸用之</span>
<span class='tline' id='l453' data-llen='9765:9788'>此舉而措之天下之民謂之事業也故曰此五謂者以</span>
<span class='tline' id='l454' data-llen='9788:9799'>演說變通盡利之意也</span>
<span class='tline' id='l455' data-llen='9799:9809'>　　　六存演盡神</span>
<span class='tline' id='l456' data-llen='9809:9832'>天下之賾具於奇耦之象矣而聖人又演之以爲卦則</span>
<span class='tline' id='l457' data-llen='9832:9859'><a onclick="displayPageImage('KR1a0038', 'WYG', '013-26a' );" name="013-26a" class="pb">[013-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='9859:9882'>理之未明者皆可以開其人而使之見也天下之動具</span>
<span class='tline' id='l459' data-llen='9882:9905'>於三百八十四爻矣而聖人又告之以辭則事之當爲</span>
<span class='tline' id='l460' data-llen='9905:9928'>者皆可以鼓其人而使之趨也即象之變可以裁其所</span>
<span class='tline' id='l461' data-llen='9928:9951'>遇之時即爻之動可以決其所行之事開曉而鼓動之</span>
<span class='tline' id='l462' data-llen='9951:9974'>者雖在乎易至於體之而藏於身用之而明於人則在</span>
<span class='tline' id='l463' data-llen='9974:9997'>乎其人之功用如何耳及其至也實德成於身則雖不</span>
<span class='tline' id='l464' data-llen='9997:10020'>言而體已備即易之无思无爲寂然不動也實行信於</span>
<span class='tline' id='l465' data-llen='10020:10043'>人則雖不言而化已孚即易之不疾而速不行而至也</span>
<span class='tline' id='l466' data-llen='10043:10070'><a onclick="displayPageImage('KR1a0038', 'WYG', '013-26b' );" name="013-26b" class="pb">[013-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10070:10093'>靜與易俱入動與易俱出鼓之舞之不知其然而神於</span>
<span class='tline' id='l468' data-llen='10093:10116'>是乎可盡矣分而言之黙與不言爲神成之與信爲明</span>
<span class='tline' id='l469' data-llen='10116:10139'>德爲神行爲明故曰神而明之合而言之隂陽不測皆</span>
<span class='tline' id='l470' data-llen='10139:10162'>謂之神可也然神在於德行而不在於虚无則皆謂之</span>
<span class='tline' id='l471' data-llen='10162:10185'>明亦可也惟易之道不可以偏觀故體之者其不偏亦</span>
<span class='tline' id='l472' data-llen='10185:10205'>如此故曰此六存者以演說鼓舞盡神之意也</span>
<span class='tline' id='l473' data-llen='10205:10208'>　</span>
<span class='tline' id='l474' data-llen='10208:10218'>　周易玩辭卷十三</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0038', 'WYG', '016-1a' );" name="016-1a" class="pb">[016-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:200'>　周易玩辭卷十六</span>
<span class='tline' id='l10' data-llen='200:220'>　　　　　　　　　　　宋　項安世　述</span>
<span class='tline' id='l11' data-llen='220:224'>序卦</span>
<span class='tline' id='l12' data-llen='224:234'>　　　上經三十卦</span>
<span class='tline' id='l13' data-llen='234:257'>易之稱上下經者未有攷也以序卦觀之二篇之分斷</span>
<span class='tline' id='l14' data-llen='257:262'>可知矣</span>
<span class='tline' id='l15' data-llen='262:278'>　　　屯者盈也屯者物之始生也</span>
<span class='tline' id='l16' data-llen='278:304'><a onclick="displayPageImage('KR1a0038', 'WYG', '016-1b' );" name="016-1b" class="pb">[016-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='304:327'>屯不訓盈也當屯之時剛柔始交天地絪緼雷雨動蕩</span>
<span class='tline' id='l18' data-llen='327:350'>見其氣之充塞也是以謂之盈爾故謂之盈者其氣也</span>
<span class='tline' id='l19' data-llen='350:373'>謂之物之始生者其時也謂之難者其事也若屯之訓</span>
<span class='tline' id='l20' data-llen='373:384'>則紛紜盤錯之義云爾</span>
<span class='tline' id='l21' data-llen='384:396'>　　　需者飲食之道也</span>
<span class='tline' id='l22' data-llen='396:419'>需不訓飲食也人之所需飲食爲急故以需爲飲食之</span>
<span class='tline' id='l23' data-llen='419:442'>道也需乾下坎上陽爲穀實而水氣上蒸亦有釀酒爨</span>
<span class='tline' id='l24' data-llen='442:448'>食之象焉</span>
<span class='tline' id='l25' data-llen='448:474'><a onclick="displayPageImage('KR1a0038', 'WYG', '016-2a' );" name="016-2a" class="pb">[016-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='474:490'>　　　物畜然後有禮故受之以履</span>
<span class='tline' id='l27' data-llen='490:513'>履不訓禮也人之所履未有外於禮者外於禮則非所</span>
<span class='tline' id='l28' data-llen='513:536'>當履故以履爲有禮也履上天下澤亦有禮之名分焉</span>
<span class='tline' id='l29' data-llen='536:559'>晁以道曰王弼略例所引有履者禮也一句但誤以爲</span>
<span class='tline' id='l30' data-llen='559:564'>雜卦爾</span>
<span class='tline' id='l31' data-llen='564:581'>　　　以喜隨人者必有事蠱者事也</span>
<span class='tline' id='l32' data-llen='581:604'>蠱不訓事蠱者壞也物壞則萬事生矣事因壞而起故</span>
<span class='tline' id='l33' data-llen='604:627'>以蠱爲事之元如人之亡謂之事故也以喜隨人者必</span>
<span class='tline' id='l34' data-llen='627:653'><a onclick="displayPageImage('KR1a0038', 'WYG', '016-2b' );" name="016-2b" class="pb">[016-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='653:676'>淪胥以壞故雜卦曰豫怠又曰隨无故也怠則不憂无</span>
<span class='tline' id='l36' data-llen='676:699'>故則无所修飭萬事之壞皆起於怠與隨所謂荒於嬉</span>
<span class='tline' id='l37' data-llen='699:722'>毁於隨者此之謂也方其隨也自以爲无故也孰知多</span>
<span class='tline' id='l38' data-llen='722:744'>事之端實肇於此乎聖人斷之曰必有事其辭切矣</span>
<span class='tline' id='l39' data-llen='744:758'>　　　臨者大也　豐者大也</span>
<span class='tline' id='l40' data-llen='758:781'>臨不訓大臨者以上臨下以大臨小凡稱臨者皆大者</span>
<span class='tline' id='l41' data-llen='781:804'>之事也故以大釋之若豐者大也則豐真訓大矣是以</span>
<span class='tline' id='l42' data-llen='804:820'>六十四卦之中有二大兩不相妨焉</span>
<span class='tline' id='l43' data-llen='820:846'><a onclick="displayPageImage('KR1a0038', 'WYG', '016-3a' );" name="016-3a" class="pb">[016-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='846:864'>　　　比必有所畜　有无妄然後可畜</span>
<span class='tline' id='l45' data-llen='864:887'>因比而畜以情相畜者也故謂之小畜有无妄而畜以</span>
<span class='tline' id='l46' data-llen='887:910'>道相畜者也故謂之大畜鄭康成本云有无妄物然後</span>
<span class='tline' id='l47' data-llen='910:914'>可畜</span>
<span class='tline' id='l48' data-llen='914:932'>　　　物畜然後有禮　物畜然後可養</span>
<span class='tline' id='l49' data-llen='932:955'>小畜者畜之初有夫婦父子君臣上下禮義方有所錯</span>
<span class='tline' id='l50' data-llen='955:978'>也大畜者畜之終天地之閒物莫不備故養道足此周</span>
<span class='tline' id='l51' data-llen='978:989'>之禮樂庶事備之時也</span>
<span class='tline' id='l52' data-llen='989:1015'><a onclick="displayPageImage('KR1a0038', 'WYG', '016-3b' );" name="016-3b" class="pb">[016-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1015:1032'>　　　需者飲食之道也　頤者養也</span>
<span class='tline' id='l54' data-llen='1032:1055'>需當物生之初如兒之須乳苖之須漑其養之之道微</span>
<span class='tline' id='l55' data-llen='1055:1078'>矣故曰飲食之道也頤當物生之極萬物交致其養如</span>
<span class='tline' id='l56' data-llen='1078:1101'>天地之養萬物聖人之養萬民如是而後可以謂之養</span>
<span class='tline' id='l57' data-llen='1101:1107'>故曰養也</span>
<span class='tline' id='l58' data-llen='1107:1123'>　　　不養則不可動　震者動也</span>
<span class='tline' id='l59' data-llen='1123:1146'>物極則老不可復動如衰老之人得養而後能動動氣</span>
<span class='tline' id='l60' data-llen='1146:1169'>雖存本末弱矣此所以爲大過也此動字與上文畜字</span>
<span class='tline' id='l61' data-llen='1169:1195'><a onclick="displayPageImage('KR1a0038', 'WYG', '016-4a' );" name="016-4a" class="pb">[016-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1195:1218'>相應畜者止也已止而動者欲滅之明此大過之所以</span>
<span class='tline' id='l63' data-llen='1218:1241'>入於坎也若震之動則陽之始出明之始生其力方壯</span>
<span class='tline' id='l64' data-llen='1241:1255'>乃可動之時也故先動而後止</span>
<span class='tline' id='l65' data-llen='1255:1265'>　　　受之以坎離</span>
<span class='tline' id='l66' data-llen='1265:1288'>天地之精氣化生萬物其始也盈滿於天地之閒及其</span>
<span class='tline' id='l67' data-llen='1288:1311'>終也養之極動之過則復歸於坎離之中月魄下降爲</span>
<span class='tline' id='l68' data-llen='1311:1334'>坎日魂上升爲離故受之以坎離者各還其稟賦之初</span>
<span class='tline' id='l69' data-llen='1334:1350'>也此即乾之元亨利而復歸於貞也</span>
<span class='tline' id='l70' data-llen='1350:1376'><a onclick="displayPageImage('KR1a0038', 'WYG', '016-4b' );" name="016-4b" class="pb">[016-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1376:1385'>　　　序不言咸</span>
<span class='tline' id='l72' data-llen='1385:1408'>王昭素本云離者麗也麗必有所感故受之以咸咸者</span>
<span class='tline' id='l73' data-llen='1408:1412'>感也</span>
<span class='tline' id='l74' data-llen='1412:1423'>　　　下經三十四卦</span>
<span class='tline' id='l75' data-llen='1423:1446'>上經言天地之生萬物以氣而流形故始於乾坤終於</span>
<span class='tline' id='l76' data-llen='1446:1469'>坎離言氣化之本也下經言萬物之相生以形而傅氣</span>
<span class='tline' id='l77' data-llen='1469:1486'>故始於咸恒終於旣濟言夫婦之道也</span>
<span class='tline' id='l78' data-llen='1486:1503'>　　　男女夫婦父子君臣上下禮義</span>
<span class='tline' id='l79' data-llen='1503:1529'><a onclick="displayPageImage('KR1a0038', 'WYG', '016-5a' );" name="016-5a" class="pb">[016-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1529:1552'>男女配合而有夫婦夫婦化生而有父子父子衆則有</span>
<span class='tline' id='l81' data-llen='1552:1575'>主有屬故有君臣君臣立則人治詳於是以時刻之相</span>
<span class='tline' id='l82' data-llen='1575:1598'>先而定長幼以等級之相臨而分貴賤而上下生矣上</span>
<span class='tline' id='l83' data-llen='1598:1621'>下旣具則拜趨坐立之節形而宫室車旗之制設其行</span>
<span class='tline' id='l84' data-llen='1621:1644'>之必有文是以謂之禮其辨之必有理是以謂之義然</span>
<span class='tline' id='l85' data-llen='1644:1667'>則禮義者非能制爲人倫也有人倫而後禮義行於其</span>
<span class='tline' id='l86' data-llen='1667:1690'>閒爾故男女夫婦父子君臣上下皆謂之有而禮義謂</span>
<span class='tline' id='l87' data-llen='1690:1705'>之錯明乎此可以知禮義之本矣</span>
<span class='tline' id='l88' data-llen='1705:1731'><a onclick="displayPageImage('KR1a0038', 'WYG', '016-5b' );" name="016-5b" class="pb">[016-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1731:1748'>　　　物不可以終遯故受之以大壯</span>
<span class='tline' id='l90' data-llen='1748:1771'>壯與遯相反遯於義爲退則大壯似於進矣然而大壯</span>
<span class='tline' id='l91' data-llen='1771:1794'>不得爲進而雜卦又曰大壯則止何也蓋大壯之義似</span>
<span class='tline' id='l92' data-llen='1794:1817'>進而未進似止而非止蓄材待事養銳積力以止爲進</span>
<span class='tline' id='l93' data-llen='1817:1840'>者也故序卦不訓謂其難以字訓而可以意曉也孟子</span>
<span class='tline' id='l94' data-llen='1840:1863'>曰我善養吾浩然之氣其爲氣也至大至剛以直養而</span>
<span class='tline' id='l95' data-llen='1863:1880'>無害則塞乎天地之閒其大壯之事乎</span>
<span class='tline' id='l96' data-llen='1880:1894'>　　　晉者進也　漸者進也</span>
<span class='tline' id='l97' data-llen='1894:1920'><a onclick="displayPageImage('KR1a0038', 'WYG', '016-6a' );" name="016-6a" class="pb">[016-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='1920:1943'>晉者明出地上進而明也徒進不足以盡之漸者山上</span>
<span class='tline' id='l99' data-llen='1943:1966'>有木以漸而進者也漸者進之方而漸亦非進也凡若</span>
<span class='tline' id='l100' data-llen='1966:1989'>此類皆取其大意以明卦之序非以卦義爲盡於此也</span>
<span class='tline' id='l101' data-llen='1989:1997'>　　　蹇難也</span>
<span class='tline' id='l102' data-llen='1997:2020'>凡言屯者皆以爲難而蹇又稱難者卦皆有坎也然而</span>
<span class='tline' id='l103' data-llen='2020:2043'>屯動乎險中則誠行乎患難者也蹇之見險而止則但</span>
<span class='tline' id='l104' data-llen='2043:2066'>爲其所阻難而不得前爾非患難之難也故居屯者必</span>
<span class='tline' id='l105' data-llen='2066:2089'>以經綸濟之而遇蹇者則待其解緩而後前其難易固</span>
<span class='tline' id='l106' data-llen='2089:2115'><a onclick="displayPageImage('KR1a0038', 'WYG', '016-6b' );" name="016-6b" class="pb">[016-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2115:2120'>不侔矣</span>
<span class='tline' id='l108' data-llen='2120:2129'>　　　決必有遇</span>
<span class='tline' id='l109' data-llen='2129:2152'>決者相分别也遇者相會合也物有分必有合故曰決</span>
<span class='tline' id='l110' data-llen='2152:2157'>必有遇</span>
<span class='tline' id='l111' data-llen='2157:2166'>　　　姤者遇也</span>
<span class='tline' id='l112' data-llen='2166:2189'>陽之長也人以爲君子之當然故曰復如人之復常也</span>
<span class='tline' id='l113' data-llen='2189:2212'>隂之長也人以爲小人之天幸故曰遇如人之遭遇也</span>
<span class='tline' id='l114' data-llen='2212:2235'>故彖與雜卦皆曰柔遇剛也小人得君亦其運之遭爾</span>
<span class='tline' id='l115' data-llen='2235:2261'><a onclick="displayPageImage('KR1a0038', 'WYG', '016-7a' );" name="016-7a" class="pb">[016-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2261:2270'>彼豈興行之物哉</span>
<span class='tline' id='l117' data-llen='2270:2282'>　　　聚而上者謂之升</span>
<span class='tline' id='l118' data-llen='2282:2305'>升主騰上而言徒上不足以擬之故曰聚而上者謂之</span>
<span class='tline' id='l119' data-llen='2305:2328'>升如雲之升煙之升魂氣之升皆聚而上者也若象之</span>
<span class='tline' id='l120' data-llen='2328:2351'>地中生木爻之升階則但以上爲升爾此序卦之所以</span>
<span class='tline' id='l121' data-llen='2351:2360'>爲有功於發明也</span>
<span class='tline' id='l122' data-llen='2360:2377'>　　　物相遇而後聚　比必有所畜</span>
<span class='tline' id='l123' data-llen='2377:2400'>物相遇而聚者彼此之情交相會也故謂之萃以衆言</span>
<span class='tline' id='l124' data-llen='2400:2426'><a onclick="displayPageImage('KR1a0038', 'WYG', '016-7b' );" name="016-7b" class="pb">[016-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2426:2449'>之也比而有所畜者係而止之也故謂之畜自我言之</span>
<span class='tline' id='l126' data-llen='2449:2465'>也畜有止而聚之義聚者不必止也</span>
<span class='tline' id='l127' data-llen='2465:2481'>　　　進必有所傷　進必有所歸</span>
<span class='tline' id='l128' data-llen='2481:2504'>晉之義不止於進乃進而明也明之極必至於无徒故</span>
<span class='tline' id='l129' data-llen='2504:2527'>其進也必有所傷漸之義不急於進其進以漸故得其</span>
<span class='tline' id='l130' data-llen='2527:2532'>所歸也</span>
<span class='tline' id='l131' data-llen='2532:2555'>　　　與人同者物必歸焉故受之以大有　得其所</span>
<span class='tline' id='l132' data-llen='2555:2569'>　　　歸者必大故受之以豐</span>
<span class='tline' id='l133' data-llen='2569:2595'><a onclick="displayPageImage('KR1a0038', 'WYG', '016-8a' );" name="016-8a" class="pb">[016-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2595:2618'>物皆歸我我奄而有之能有大者也舜禹之有天下是</span>
<span class='tline' id='l135' data-llen='2618:2641'>也物得所歸其聚必大能致大者也天下之歸湯武是</span>
<span class='tline' id='l136' data-llen='2641:2656'>也此接上文進必有所歸言之也</span>
<span class='tline' id='l137' data-llen='2656:2668'>　　　窮大者必失其居</span>
<span class='tline' id='l138' data-llen='2668:2674'>秦隋是也</span>
<span class='tline' id='l139' data-llen='2674:2690'>　　　入而後說之　說而後散之</span>
<span class='tline' id='l140' data-llen='2690:2713'>人之情相拒則怒相入則說故入而後說之也憂則氣</span>
<span class='tline' id='l141' data-llen='2713:2727'>結說則氣散故說而後散之也</span>
<span class='tline' id='l142' data-llen='2727:2753'><a onclick="displayPageImage('KR1a0038', 'WYG', '016-8b' );" name="016-8b" class="pb">[016-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2753:2770'>　　　節而信之　有其信者必行之</span>
<span class='tline' id='l144' data-llen='2770:2793'>有其節者必能守之以信自恃其信者其行必果而過</span>
<span class='tline' id='l145' data-llen='2793:2816'>於中有其信猶書所謂有其善之有言其以此自負而</span>
<span class='tline' id='l146' data-llen='2816:2822'>居有之也</span>
<span class='tline' id='l147' data-llen='2822:2839'>　　　大過受以坎　小過受以旣濟</span>
<span class='tline' id='l148' data-llen='2839:2862'>大過則踰越常理甚矣故必至於陷小過則或可以濟</span>
<span class='tline' id='l149' data-llen='2862:2885'>事故有濟而无陷也大過訓動小過訓行明過皆經越</span>
<span class='tline' id='l150' data-llen='2885:2895'>之義非過失之過矣</span>
<span class='tline' id='l151' data-llen='2895:2921'><a onclick="displayPageImage('KR1a0038', 'WYG', '016-9a' );" name="016-9a" class="pb">[016-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='2921:2930'>　　　旣濟未濟</span>
<span class='tline' id='l153' data-llen='2930:2953'>坎離之交謂之旣濟此生生不窮之所從出也而聖人</span>
<span class='tline' id='l154' data-llen='2953:2976'>猶以爲有窮也又分之以爲未濟此即咸感之後繼之</span>
<span class='tline' id='l155' data-llen='2976:2999'>以恒久之義也蓋情之交者不可以久而無敝故必以</span>
<span class='tline' id='l156' data-llen='2999:3022'>分之正者終之人之心腎其氣何嘗不交而心必在上</span>
<span class='tline' id='l157' data-llen='3022:3045'>腎必在下不可易也以此觀之可以知旣濟未濟之象</span>
<span class='tline' id='l158' data-llen='3045:3048'>矣</span>
<span class='tline' id='l159' data-llen='3048:3057'>　　　序卦演義</span>
<span class='tline' id='l160' data-llen='3057:3083'><a onclick="displayPageImage('KR1a0038', 'WYG', '016-9b' );" name="016-9b" class="pb">[016-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3083:3102'>上經始於乾坤自重　　屯蒙以震艮合坎</span>
<span class='tline' id='l162' data-llen='3102:3120'>需訟以坎合乾　　　　師比以坎合坤</span>
<span class='tline' id='l163' data-llen='3120:3138'>小畜履以巽兊合乾　　泰否乾坤自合</span>
<span class='tline' id='l164' data-llen='3138:3157'>同人大有以離合乾　　謙豫以震艮合坤</span>
<span class='tline' id='l165' data-llen='3157:3176'>隨蠱震艮巽兊自合　　臨觀以巽兊合坤</span>
<span class='tline' id='l166' data-llen='3176:3197'>噬嗑賁以震艮合離　　无妄大畜以震艮合乾</span>
<span class='tline' id='l167' data-llen='3197:3214'>震艮爲頤　　　　　　巽兊爲大過</span>
<span class='tline' id='l168' data-llen='3214:3236'>終之以坎離自重　　　下經咸恒震艮巽兊自合</span>
<span class='tline' id='l169' data-llen='3236:3263'><a onclick="displayPageImage('KR1a0038', 'WYG', '016-10a' );" name="016-10a" class="pb">[016-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3263:3282'>遯大壯以震艮合乾　　晉明夷以離合坤</span>
<span class='tline' id='l171' data-llen='3282:3301'>家人睽以巽兊合離　　蹇解以震艮合坎</span>
<span class='tline' id='l172' data-llen='3301:3320'>損益震艮巽兊自合　　夬姤以兊巽合乾</span>
<span class='tline' id='l173' data-llen='3320:3339'>萃升以兊巽合坤　　　困井以兊巽合坎</span>
<span class='tline' id='l174' data-llen='3339:3355'>革鼎以兊巽合離　　　震艮自重</span>
<span class='tline' id='l175' data-llen='3355:3374'>漸歸妹震艮巽兊自合　豐旅以震艮合離</span>
<span class='tline' id='l176' data-llen='3374:3393'>巽兊自重　　　　　　渙節以巽兊合坎</span>
<span class='tline' id='l177' data-llen='3393:3410'>巽兊爲中孚　　　　　震艮爲小過</span>
<span class='tline' id='l178' data-llen='3410:3437'><a onclick="displayPageImage('KR1a0038', 'WYG', '016-10b' );" name="016-10b" class="pb">[016-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3437:3449'>終之以旣未濟坎離自合</span>
<span class='tline' id='l180' data-llen='3449:3472'>凡易之序始於乾坤終於坎離而震艮巽兊錯綜於其</span>
<span class='tline' id='l181' data-llen='3472:3495'>中故上下經之終皆先列不相反對之卦四而後以坎</span>
<span class='tline' id='l182' data-llen='3495:3518'>離終之其不相反對者即震與艮合巽與兊合之卦也</span>
<span class='tline' id='l183' data-llen='3518:3541'>明四卦之變畢而後坎離之用終也乾坤相合於上經</span>
<span class='tline' id='l184' data-llen='3541:3564'>之内而坎離相合於下經之終明乾坤爲體坎離爲用</span>
<span class='tline' id='l185' data-llen='3564:3587'>也震艮之與巽兊相合於上經者一相合於下經者三</span>
<span class='tline' id='l186' data-llen='3587:3610'>乾坤之與坎離相合於上經者三相合於下經者一明</span>
<span class='tline' id='l187' data-llen='3610:3637'><a onclick="displayPageImage('KR1a0038', 'WYG', '016-11a' );" name="016-11a" class="pb">[016-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3637:3660'>乾坤坎離爲上經之主震艮巽兊爲下經之主也上經</span>
<span class='tline' id='l189' data-llen='3660:3692'>无坤合離<span class='krp-note'>有乾合坎坤合坎/乾合離凡三色</span>下經无乾合坎明下无純</span>
<span class='tline' id='l190' data-llen='3692:3722'>陽上无純隂也震艮之合坎離者半在上經<span class='krp-note'>屯蒙合坎/噬嗑賁合</span></span>
<span class='tline' id='l191' data-llen='3722:3760'><span class='krp-note'>離/</span>半在下經而<span class='krp-note'>闕/</span>巽兊之合坎離者<span class='krp-note'>困井渙節合坎家/人睽革鼎合離</span></span>
<span class='tline' id='l192' data-llen='3760:3783'>皆在下經明陽多在上隂多在下也巽兊之合坤者一</span>
<span class='tline' id='l193' data-llen='3783:3822'>上<span class='krp-note'>臨/觀</span>一下<span class='krp-note'>萃/升</span>其合乾者亦一上<span class='krp-note'>小畜/履</span>一下<span class='krp-note'>夬/姤</span>而震艮之</span>
<span class='tline' id='l194' data-llen='3822:3855'>合坤者二<span class='krp-note'>謙豫/剥復</span>皆在上經其合乾者亦一上<span class='krp-note'>无妄/大畜</span>一下</span>
<span class='tline' id='l195' data-llen='3855:3882'><span class='krp-note'>遯大/壯</span>亦明陽之多在上隂之多在下也坤一得在上者</span>
<span class='tline' id='l196' data-llen='3882:3909'><a onclick="displayPageImage('KR1a0038', 'WYG', '016-11b' );" name="016-11b" class="pb">[016-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='3909:3932'>以臨爲陽長之卦也乾一在下者以遯爲隂長之卦也</span>
<span class='tline' id='l198' data-llen='3932:3955'>凡陽長三卦復臨泰皆在上經隂長三卦姤遯否皆在</span>
<span class='tline' id='l199' data-llen='3955:3978'>下經否以與泰反對故得在上經也易始於乾坤終於</span>
<span class='tline' id='l200' data-llen='3978:4001'>坎離乾坤者形氣之成坎離者精血之運運則雖終而</span>
<span class='tline' id='l201' data-llen='4001:4024'>无窮此終始之大義上經首天地下經首夫婦意亦猶</span>
<span class='tline' id='l202' data-llen='4024:4047'>此大過小過震艮兊巽之肖坎者也頤中孚震艮兊巽</span>
<span class='tline' id='l203' data-llen='4047:4070'>之肖離者也故上下經之終各以二卦附坎離者明震</span>
<span class='tline' id='l204' data-llen='4070:4085'>艮兊巽之體亦未嘗外於坎離也</span>
<span class='tline' id='l205' data-llen='4085:4112'><a onclick="displayPageImage('KR1a0038', 'WYG', '016-12a' );" name="016-12a" class="pb">[016-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4112:4116'>雜卦</span>
<span class='tline' id='l207' data-llen='4116:4125'>　　　序卦雜卦</span>
<span class='tline' id='l208' data-llen='4125:4148'>有序必有雜序者天地之定體雜者天地之大用也有</span>
<span class='tline' id='l209' data-llen='4148:4171'>序而无雜則易之用窮矣故以雜卦終之此旣濟之後</span>
<span class='tline' id='l210' data-llen='4171:4194'>終以未濟之意也易之用无所不通京房揚雄之以卦</span>
<span class='tline' id='l211' data-llen='4194:4217'>氣直日其序復與雜卦不同邵康節之以四象畫卦其</span>
<span class='tline' id='l212' data-llen='4217:4240'>序復與卦氣不同然則歸藏連山之序必與周易不同</span>
<span class='tline' id='l213' data-llen='4240:4263'>无足疑矣然卦氣起中孚先天陽起乾兊隂起巽坎歸</span>
<span class='tline' id='l214' data-llen='4263:4290'><a onclick="displayPageImage('KR1a0038', 'WYG', '016-12b' );" name="016-12b" class="pb">[016-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4290:4313'>藏初坤連山尚艮其說尚可攷也獨雜卦則未有知其</span>
<span class='tline' id='l216' data-llen='4313:4336'>說者閩人鄭東卿少梅曰上經起乾坤至坎離三十卦</span>
<span class='tline' id='l217' data-llen='4336:4359'>下經起咸恒至旣未濟三十四卦此序卦所述以爲二</span>
<span class='tline' id='l218' data-llen='4359:4382'>章也雜卦雖合爲一章无上下經之分然自乾坤至困</span>
<span class='tline' id='l219' data-llen='4382:4405'>亦三十卦自咸恒至夬亦三十四卦由是推之則其雜</span>
<span class='tline' id='l220' data-llen='4405:4428'>之也豈无說而苟然者哉是必有如卦氣先天之說而</span>
<span class='tline' id='l221' data-llen='4428:4451'>易師失其傳矣鄭夬易云雜卦解伏羲六十四卦以其</span>
<span class='tline' id='l222' data-llen='4451:4461'>始於乾而終於夬也</span>
<span class='tline' id='l223' data-llen='4461:4488'><a onclick="displayPageImage('KR1a0038', 'WYG', '016-13a' );" name="016-13a" class="pb">[016-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4488:4497'>　　　乾剛坤柔</span>
<span class='tline' id='l225' data-llen='4497:4520'>乾剛坤柔與離上坎下相類語若淺近而乾坤坎離之</span>
<span class='tline' id='l226' data-llen='4520:4543'>性盡於二語之中不可以復加也凡易之剛爻皆乾也</span>
<span class='tline' id='l227' data-llen='4543:4566'>凡易之柔爻皆坤也凡繫辭之稱乾坤皆謂剛爻柔爻</span>
<span class='tline' id='l228' data-llen='4566:4589'>非但指六畫之兩卦也盡三百八十四爻不過剛柔二</span>
<span class='tline' id='l229' data-llen='4589:4594'>字而已</span>
<span class='tline' id='l230' data-llen='4594:4603'>　　　比樂師憂</span>
<span class='tline' id='l231' data-llen='4603:4626'>比者聖人之本心師者聖人之不能已故比謂之吉師</span>
<span class='tline' id='l232' data-llen='4626:4653'><a onclick="displayPageImage('KR1a0038', 'WYG', '016-13b' );" name="016-13b" class="pb">[016-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4653:4676'>謂之毒師之九二必待中吉而後无咎必待王三錫命</span>
<span class='tline' id='l234' data-llen='4676:4699'>而後能成功比之九五内不誡邑人外不取逆者而物</span>
<span class='tline' id='l235' data-llen='4699:4711'>自歸之其憂樂之分明矣</span>
<span class='tline' id='l236' data-llen='4711:4720'>　　　臨與觀求</span>
<span class='tline' id='l237' data-llen='4720:4743'>臨二陽方進我出而與人也觀二陽將去人望而求我</span>
<span class='tline' id='l238' data-llen='4743:4766'>也孔孟之周流憂世思濟斯民其臨之義乎反魯居齊</span>
<span class='tline' id='l239' data-llen='4766:4777'>人矜式之其觀之義乎</span>
<span class='tline' id='l240' data-llen='4777:4784'>　　　屯象</span>
<span class='tline' id='l241' data-llen='4784:4811'><a onclick="displayPageImage('KR1a0038', 'WYG', '016-14a' );" name="016-14a" class="pb">[016-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4811:4834'>屯之初九已出乎震而未離乎下盤桓居貞奠而後動</span>
<span class='tline' id='l243' data-llen='4834:4857'>不使有失策也齊威公之次於陘晉文公之表裏山河</span>
<span class='tline' id='l244' data-llen='4857:4880'>其慮深矣不可得而危也此髙光之闗中河内也蒙之</span>
<span class='tline' id='l245' data-llen='4880:4903'>九二藏於坎中不求於蒙而蒙自求之剛中而志應不</span>
<span class='tline' id='l246' data-llen='4903:4926'>可得而揜也諸葛孔明王景略之事是也此二卦者皆</span>
<span class='tline' id='l247' data-llen='4926:4949'>有康主濟民之用以居對見則見謂出也以著對雜則</span>
<span class='tline' id='l248' data-llen='4949:4972'>雜謂隱也屯雖出而不失其處蒙雖處而不免於出二</span>
<span class='tline' id='l249' data-llen='4972:4979'>義正相反也</span>
<span class='tline' id='l250' data-llen='4979:5006'><a onclick="displayPageImage('KR1a0038', 'WYG', '016-14b' );" name="016-14b" class="pb">[016-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5006:5023'>　　　艮止也　節止也　大壯則止</span>
<span class='tline' id='l252' data-llen='5023:5046'>雜卦言止者三艮止也大壯則止節止也震一陽起於</span>
<span class='tline' id='l253' data-llen='5046:5069'>初艮一陽止於終此天道之起止自東方而至於東北</span>
<span class='tline' id='l254' data-llen='5069:5092'>者也大壯之止與遯之退相反謂陽德方盛故止而不</span>
<span class='tline' id='l255' data-llen='5092:5115'>退也此止有向進之象非若艮之止而終也節之止與</span>
<span class='tline' id='l256' data-llen='5115:5138'>渙之離相反謂遏而止之使不散也此人止之非若大</span>
<span class='tline' id='l257' data-llen='5138:5145'>壯之自止也</span>
<span class='tline' id='l258' data-llen='5145:5152'>　　　損益</span>
<span class='tline' id='l259' data-llen='5152:5179'><a onclick="displayPageImage('KR1a0038', 'WYG', '016-15a' );" name="016-15a" class="pb">[016-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5179:5202'>損益盛衰之始也此句發明損益之義最爲親切泰之</span>
<span class='tline' id='l261' data-llen='5202:5225'>變爲損損未遽衰也然損而不已自是衰矣否之變爲</span>
<span class='tline' id='l262' data-llen='5225:5248'>益益未遽盛也然益而不已自是盛矣爲人者能使惡</span>
<span class='tline' id='l263' data-llen='5248:5271'>日衰善日盛其爲聖賢也孰禦哉爲國者能使害日衰</span>
<span class='tline' id='l264' data-llen='5271:5284'>利日盛其爲泰和也孰禦哉</span>
<span class='tline' id='l265' data-llen='5284:5293'>　　　大畜无妄</span>
<span class='tline' id='l266' data-llen='5293:5316'>以乾之剛而受畜於四五之二隂如大畜者可以言時</span>
<span class='tline' id='l267' data-llen='5316:5334'>矣當无妄之時而猶有災焉可以言災矣</span>
<span class='tline' id='l268' data-llen='5334:5361'><a onclick="displayPageImage('KR1a0038', 'WYG', '016-15b' );" name="016-15b" class="pb">[016-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5361:5368'>　　　萃升</span>
<span class='tline' id='l270' data-llen='5368:5391'>萃則坤衆在内故聚升則坤衆往外矣故不來精氣聚</span>
<span class='tline' id='l271' data-llen='5391:5406'>則爲物魂氣上升則散而不來矣</span>
<span class='tline' id='l272' data-llen='5406:5413'>　　　謙豫</span>
<span class='tline' id='l273' data-llen='5413:5436'>自以爲少故謙自以爲多故豫少故輕多故怠怠或爲</span>
<span class='tline' id='l274' data-llen='5436:5459'>怡蓋以怡時災來於韻爲協爾然怠字何嘗不協平上</span>
<span class='tline' id='l275' data-llen='5459:5482'>去入之分自沈約始賛易時固未分也豫怠二字本是</span>
<span class='tline' id='l276' data-llen='5482:5486'>古語</span>
<span class='tline' id='l277' data-llen='5486:5513'><a onclick="displayPageImage('KR1a0038', 'WYG', '016-16a' );" name="016-16a" class="pb">[016-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5513:5521'>　　　噬嗑賁</span>
<span class='tline' id='l279' data-llen='5521:5544'>物消曰食色滅曰无噬者合則强物消矣賁者施則真</span>
<span class='tline' id='l280' data-llen='5544:5557'>色滅矣故以食與色相對也</span>
<span class='tline' id='l281' data-llen='5557:5564'>　　　兊巽</span>
<span class='tline' id='l282' data-llen='5564:5587'>屯見而蒙雜皆指陽言之也兊見而巽伏皆指隂言之</span>
<span class='tline' id='l283' data-llen='5587:5610'>也坎之隱伏伏於隂中遇陷而不能出也巽之伏伏於</span>
<span class='tline' id='l284' data-llen='5610:5618'>陽下順伏之也</span>
<span class='tline' id='l285' data-llen='5618:5625'>　　　隨蠱</span>
<span class='tline' id='l286' data-llen='5625:5652'><a onclick="displayPageImage('KR1a0038', 'WYG', '016-16b' );" name="016-16b" class="pb">[016-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5652:5675'>隨以无故而偷安蠱以有故而脩飭故聖人不畏多難</span>
<span class='tline' id='l288' data-llen='5675:5682'>而畏无難也</span>
<span class='tline' id='l289' data-llen='5682:5689'>　　　剥復</span>
<span class='tline' id='l290' data-llen='5689:5712'>剥爛盡復反生也凡果爛而仁生物爛而蠱生木葉爛</span>
<span class='tline' id='l291' data-llen='5712:5729'>而根生糞壤爛而苖生皆剥復之理也</span>
<span class='tline' id='l292' data-llen='5729:5737'>　　　晉明夷</span>
<span class='tline' id='l293' data-llen='5737:5760'>進至於日之當天天下之進極矣傷至於體之受誅天</span>
<span class='tline' id='l294' data-llen='5760:5767'>下之傷極矣</span>
<span class='tline' id='l295' data-llen='5767:5794'><a onclick="displayPageImage('KR1a0038', 'WYG', '016-17a' );" name="016-17a" class="pb">[016-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='5794:5801'>　　　井困</span>
<span class='tline' id='l297' data-llen='5801:5824'>以通與遇爲反對則遇爲相抵而不通之象矣巽之上</span>
<span class='tline' id='l298' data-llen='5824:5847'>爻主塞坎水之上流而井之坎乃出其上蓋塞而復通</span>
<span class='tline' id='l299' data-llen='5847:5870'>者也故謂之通兊之下爻主塞坎水之下源而困之坎</span>
<span class='tline' id='l300' data-llen='5870:5893'>適在其下正遇其塞所以困也自乾坤至此凡三十卦</span>
<span class='tline' id='l301' data-llen='5893:5903'>正與上經之數相當</span>
<span class='tline' id='l302' data-llen='5903:5910'>　　　咸恒</span>
<span class='tline' id='l303' data-llen='5910:5928'>天下之速莫速於感咸速也此語最有味</span>
<span class='tline' id='l304' data-llen='5928:5955'><a onclick="displayPageImage('KR1a0038', 'WYG', '016-17b' );" name="016-17b" class="pb">[016-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='5955:5962'>　　　渙節</span>
<span class='tline' id='l306' data-llen='5962:5985'>渙節正與井困相反井以木出水故居塞而能通渙則</span>
<span class='tline' id='l307' data-llen='5985:6008'>以水浮木故通之極至於散也節以澤上之水故居通</span>
<span class='tline' id='l308' data-llen='6008:6027'>而能塞困爲澤下之水故塞之極至於困也</span>
<span class='tline' id='l309' data-llen='6027:6034'>　　　解蹇</span>
<span class='tline' id='l310' data-llen='6034:6057'>解蹇亦皆以水言解近於渙緩而縱之也蹇近於節難</span>
<span class='tline' id='l311' data-llen='6057:6069'>而止之也難字說見序卦</span>
<span class='tline' id='l312' data-llen='6069:6077'>　　　睽家人</span>
<span class='tline' id='l313' data-llen='6077:6104'><a onclick="displayPageImage('KR1a0038', 'WYG', '016-18a' );" name="016-18a" class="pb">[016-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6104:6127'>睽外家人内皆以離卦言也火在外則氣散火在内則</span>
<span class='tline' id='l315' data-llen='6127:6137'>神凝治身治國一也</span>
<span class='tline' id='l316' data-llen='6137:6144'>　　　否泰</span>
<span class='tline' id='l317' data-llen='6144:6167'>否泰之相反亦在内外之間皆以乾言也乾在外則否</span>
<span class='tline' id='l318' data-llen='6167:6185'>乾在内則泰乾者國之君子身之陽氣也</span>
<span class='tline' id='l319' data-llen='6185:6193'>　　　大壯遯</span>
<span class='tline' id='l320' data-llen='6193:6216'>大壯止遯退亦皆以乾言也乾壯則止而不退乾遯則</span>
<span class='tline' id='l321' data-llen='6216:6223'>退而不止也</span>
<span class='tline' id='l322' data-llen='6223:6250'><a onclick="displayPageImage('KR1a0038', 'WYG', '016-18b' );" name="016-18b" class="pb">[016-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6250:6259'>　　　大有同人</span>
<span class='tline' id='l324' data-llen='6259:6282'>大有同人皆以離之中爻爲主在上則人歸乎我是故</span>
<span class='tline' id='l325' data-llen='6282:6299'>謂之衆在下則我同乎人是故謂之親</span>
<span class='tline' id='l326' data-llen='6299:6306'>　　　革鼎</span>
<span class='tline' id='l327' data-llen='6306:6329'>革以火鎔金故爲去故鼎以木鑚火故爲取新亦以離</span>
<span class='tline' id='l328' data-llen='6329:6334'>爲主也</span>
<span class='tline' id='l329' data-llen='6334:6343'>　　　小過中孚</span>
<span class='tline' id='l330' data-llen='6343:6366'>小過四隂在外而過其常中孚二隂在内而守其常二</span>
<span class='tline' id='l331' data-llen='6366:6393'><a onclick="displayPageImage('KR1a0038', 'WYG', '016-19a' );" name="016-19a" class="pb">[016-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6393:6405'>義正相反對皆主隂言之</span>
<span class='tline' id='l333' data-llen='6405:6412'>　　　豐旅</span>
<span class='tline' id='l334' data-llen='6412:6435'>卦名皆在句上旅獨在下者取其韻之叶也以多故對</span>
<span class='tline' id='l335' data-llen='6435:6458'>寡親則故非事故之故矣凡物之情豐盛則故舊合羈</span>
<span class='tline' id='l336' data-llen='6458:6481'>旅則親戚離作易者其知之矣二卦皆主離言之雷與</span>
<span class='tline' id='l337' data-llen='6481:6502'>電俱至其黨不亦盛乎山上有火其勢不亦孤乎</span>
<span class='tline' id='l338' data-llen='6502:6509'>　　　坎離</span>
<span class='tline' id='l339' data-llen='6509:6532'>乾陽而在上坤隂而在下者隂陽之定體如人之首上</span>
<span class='tline' id='l340' data-llen='6532:6559'><a onclick="displayPageImage('KR1a0038', 'WYG', '016-19b' );" name="016-19b" class="pb">[016-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='6559:6582'>而腹下也離女而在上坎男而在下者隂陽之精氣互</span>
<span class='tline' id='l342' data-llen='6582:6605'>藏其宅如人之心上而腎下也是故腎之精升而爲氣</span>
<span class='tline' id='l343' data-llen='6605:6628'>則離中之隂也心之精降而爲液則坎中之陽也火隂</span>
<span class='tline' id='l344' data-llen='6628:6651'>物也而附於陽故炎上水陽物也而藏於隂故就下然</span>
<span class='tline' id='l345' data-llen='6651:6674'>則日爲隂月爲陽乎曰日則陽矣而日中之精則隂之</span>
<span class='tline' id='l346' data-llen='6674:6697'>神也月則隂矣而月中之精則陽之神也故曰離上而</span>
<span class='tline' id='l347' data-llen='6697:6710'>坎下非知道者不足以識之</span>
<span class='tline' id='l348' data-llen='6710:6718'>　　　小畜履</span>
<span class='tline' id='l349' data-llen='6718:6745'><a onclick="displayPageImage('KR1a0038', 'WYG', '016-20a' );" name="016-20a" class="pb">[016-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='6745:6768'>小畜與履皆指一隂言之履六三不當位故可暫履而</span>
<span class='tline' id='l351' data-llen='6768:6791'>不可久處也小畜六四雖當位而无力故能暫制而不</span>
<span class='tline' id='l352' data-llen='6791:6814'>能勝也大有得尊位大中大畜得朋故皆爲大而不爲</span>
<span class='tline' id='l353' data-llen='6814:6817'>寡</span>
<span class='tline' id='l354' data-llen='6817:6824'>　　　需訟</span>
<span class='tline' id='l355' data-llen='6824:6847'>需訟皆主乾言之止於坎下故不進違坎而去故不親</span>
<span class='tline' id='l356' data-llen='6847:6855'>　　　大過頤</span>
<span class='tline' id='l357' data-llen='6855:6878'>顛與正皆主陽言之隂陷陽爲顛陽養隂爲正大過十</span>
<span class='tline' id='l358' data-llen='6878:6905'><a onclick="displayPageImage('KR1a0038', 'WYG', '016-20b' );" name="016-20b" class="pb">[016-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='6905:6922'>月卦陽始絶也頤十一月卦陽復生也</span>
<span class='tline' id='l360' data-llen='6922:6930'>　　　漸歸妹</span>
<span class='tline' id='l361' data-llen='6930:6953'>漸歸妹皆主女而言女子之進也始於待聘終於來歸</span>
<span class='tline' id='l362' data-llen='6953:6976'>旣得所歸則女道終矣過是而不已則出位而姣惡之</span>
<span class='tline' id='l363' data-llen='6976:6990'>大者也故曰歸妹征凶无攸利</span>
<span class='tline' id='l364' data-llen='6990:6999'>　　　旣濟未濟</span>
<span class='tline' id='l365' data-llen='6999:7022'>旣濟未濟皆主男而言水能留火故定水不能留火故</span>
<span class='tline' id='l366' data-llen='7022:7044'>窮隂陽不交而陽獨受窮者生道屬陽死道屬隂也</span>
<span class='tline' id='l367' data-llen='7044:7071'><a onclick="displayPageImage('KR1a0038', 'WYG', '016-21a' );" name="016-21a" class="pb">[016-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7071:7080'>　　　女終男窮</span>
<span class='tline' id='l369' data-llen='7080:7103'>終與窮不同終者事之成女子之義從一而終不可以</span>
<span class='tline' id='l370' data-llen='7103:7123'>復進也窮者時之災事窮勢極君子之不幸也</span>
<span class='tline' id='l371' data-llen='7123:7130'>　　　姤夬</span>
<span class='tline' id='l372' data-llen='7130:7153'>姤夬皆主隂而言隂以遭遇爲喜故以附決爲憂遇者</span>
<span class='tline' id='l373' data-llen='7153:7176'>有喜之辭也自咸恒至此三十四卦正與下經之數相</span>
<span class='tline' id='l374' data-llen='7176:7179'>當</span>
<span class='tline' id='l375' data-llen='7179:7191'>　　　末章八卦不對說</span>
<span class='tline' id='l376' data-llen='7191:7218'><a onclick="displayPageImage('KR1a0038', 'WYG', '016-21b' );" name="016-21b" class="pb">[016-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7218:7241'>雜卦末章自大過而下八卦皆不對說以爲錯簡邪則</span>
<span class='tline' id='l378' data-llen='7241:7264'>於韻皆叶以爲非錯簡邪則姤夬二卦之辭又若本相</span>
<span class='tline' id='l379' data-llen='7264:7287'>對者此其義之不可曉者也虞翻謂大過死象而兩體</span>
<span class='tline' id='l380' data-llen='7287:7310'>姤夬故自大過而下次以姤而終於夬言君子之決小</span>
<span class='tline' id='l381' data-llen='7310:7333'>人也其說亦有理嘗試因其說而推之大過之象本末</span>
<span class='tline' id='l382' data-llen='7333:7356'>俱弱如人之表裏俱絶世之上下俱昏此隂滅陽之時</span>
<span class='tline' id='l383' data-llen='7356:7379'>也故爲棺椁之象而在雜卦之終聖人作易示天下以</span>
<span class='tline' id='l384' data-llen='7379:7402'>无終窮之理教人以撥亂反正之法是故原其亂之始</span>
<span class='tline' id='l385' data-llen='7402:7429'><a onclick="displayPageImage('KR1a0038', 'WYG', '016-22a' );" name="016-22a" class="pb">[016-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='7429:7452'>生於姤而極其勢之上窮於夬以示微之當防盛之不</span>
<span class='tline' id='l387' data-llen='7452:7468'>足畏自夬而乾有終而復始之義也</span>
<span class='tline' id='l388' data-llen='7468:7477'>　　　八卦之序</span>
<span class='tline' id='l389' data-llen='7477:7500'>大過者亂之極也亂之原必起於姤姤者小人之初長</span>
<span class='tline' id='l390' data-llen='7500:7523'>也漸者小人之窺伺君子也頤者君子遭變而自養也</span>
<span class='tline' id='l391' data-llen='7523:7562'><span class='krp-note'>卦氣頤在大雪/之後冬至之前</span>旣濟者君子之善處小人也<span class='krp-note'>三陽三隂/各當其位</span></span>
<span class='tline' id='l392' data-llen='7562:7585'>歸妹者小人之遇合也未濟者君子之失位也小人窮</span>
<span class='tline' id='l393' data-llen='7585:7608'>其勢必決故受之以夬此一節自大過而下特皆以男</span>
<span class='tline' id='l394' data-llen='7608:7635'><a onclick="displayPageImage('KR1a0038', 'WYG', '016-22b' );" name="016-22b" class="pb">[016-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='7635:7658'>女爲言至夬而明言之曰君子小人然則聖人之意斷</span>
<span class='tline' id='l396' data-llen='7658:7663'>可識矣</span>
<span class='tline' id='l397' data-llen='7663:7672'>　　　八卦之象</span>
<span class='tline' id='l398' data-llen='7672:7695'>六十四卦爲八者八雜卦自乾坤至需訟爲八者七矣</span>
<span class='tline' id='l399' data-llen='7695:7718'>而末章特餘一八以寓反復无窮之意則是八者必不</span>
<span class='tline' id='l400' data-llen='7718:7747'>苟取也蓋嘗攷之頤大過者震艮巽兊之正也<span class='krp-note'>長男少/男長女</span></span>
<span class='tline' id='l401' data-llen='7747:7781'><span class='krp-note'>少/女</span>歸妹漸者震兊艮巽之交也<span class='krp-note'>長男少女/少男長女</span>未濟坎離之</span>
<span class='tline' id='l402' data-llen='7781:7814'>正也<span class='krp-note'>中男/中女</span>旣濟坎離之交也<span class='krp-note'>中女/中男</span>姤坤消乾也夬乾消</span>
<span class='tline' id='l403' data-llen='7814:7841'><a onclick="displayPageImage('KR1a0038', 'WYG', '016-23a' );" name="016-23a" class="pb">[016-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='7841:7868'>坤也<span class='krp-note'>父/母</span>此八卦者正具八純卦之象故聚見於末章以</span>
<span class='tline' id='l405' data-llen='7868:7878'>明八卦消長之義也</span>
<span class='tline' id='l406' data-llen='7878:7881'>　</span>
<span class='tline' id='l407' data-llen='7881:7884'>　</span>
<span class='tline' id='l408' data-llen='7884:7887'>　</span>
<span class='tline' id='l409' data-llen='7887:7890'>　</span>
<span class='tline' id='l410' data-llen='7890:7893'>　</span>
<span class='tline' id='l411' data-llen='7893:7896'>　</span>
<span class='tline' id='l412' data-llen='7896:7923'><a onclick="displayPageImage('KR1a0038', 'WYG', '016-23b' );" name="016-23b" class="pb">[016-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='7923:7926'>　</span>
<span class='tline' id='l414' data-llen='7926:7929'>　</span>
<span class='tline' id='l415' data-llen='7929:7932'>　</span>
<span class='tline' id='l416' data-llen='7932:7935'>　</span>
<span class='tline' id='l417' data-llen='7935:7938'>　</span>
<span class='tline' id='l418' data-llen='7938:7941'>　</span>
<span class='tline' id='l419' data-llen='7941:7944'>　</span>
<span class='tline' id='l420' data-llen='7944:7954'>　周易玩辭卷十六</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0128', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:200'>　春秋占筮書卷二</span>
<span class='tline' id='l10' data-llen='200:221'>　　　　　　　　　　翰林院檢討毛竒齡撰</span>
<span class='tline' id='l11' data-llen='221:253'>初晉獻公筮嫁伯姬于秦遇歸妹<span class='krp-note'>兊下/震上</span>䷵之暌<span class='krp-note'>兊下/離上</span></span>
<span class='tline' id='l12' data-llen='253:263'>䷥史蘇占之曰不吉</span>
<span class='tline' id='l13' data-llen='263:285'>　此又追記晉嫁姬筮辭以并驗其事史蘇晉筮官</span>
<span class='tline' id='l14' data-llen='285:311'>其繇曰士刲羊亦無<img height='20' width='20' alt='&amp;KR0954' title='KR0954' src='https://raw.githubusercontent.com/kanripo/KR-Gaiji/master/images/KR0954.png'/>也女承筐亦無貺也</span>
<span class='tline' id='l15' data-llen='311:334'>　繇即易詞士刲羊二句本歸妹上六爻詞先述之以</span>
<span class='tline' id='l16' data-llen='334:360'><a onclick="displayPageImage('KR1a0128', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='360:383'>　明不吉之故蓋歸妹名卦原以上震長男與下兊少</span>
<span class='tline' id='l18' data-llen='383:406'>　女難為匹配故以震兄兊妹作長兄嫁妹之象此本</span>
<span class='tline' id='l19' data-llen='406:429'>　不利嫁娶者况歸妹上爻正言新娶謁廟禮所稱男</span>
<span class='tline' id='l20' data-llen='429:452'>　以特羊告廟女以棗栗脯脩承筐進獻者而乃上非</span>
<span class='tline' id='l21' data-llen='452:479'>　正位下又無應娣姒匹配薦享不行則雖震為筐<span class='krp-note'>震/仰</span></span>
<span class='tline' id='l22' data-llen='479:515'>　<span class='krp-note'>盂為筐又服䖍謂/震為竹竹為筐</span>兊為羊離為刃坎為血<span class='krp-note'>皆說/卦</span>諸象</span>
<span class='tline' id='l23' data-llen='515:538'>　皆見而上位過髙不惟超兊亦越離坎雖欲行謁禮</span>
<span class='tline' id='l24' data-llen='538:546'>　而無其具也</span>
<span class='tline' id='l25' data-llen='546:572'><a onclick="displayPageImage('KR1a0128', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='572:590'>西隣責言不可償也歸妹之暌猶無相也</span>
<span class='tline' id='l27' data-llen='590:613'>　兊西方之卦秦在西恰是西隣服䖍以為三五互坎</span>
<span class='tline' id='l28' data-llen='613:636'>　坎為月月出在西為西隣則間一層矣責言不償正</span>
<span class='tline' id='l29' data-llen='636:659'>　指伐晉責報言兊為口舌動多責讓而互坎之耳半</span>
<span class='tline' id='l30' data-llen='659:689'>　掩于震<span class='krp-note'>互坎半體/為震所掩</span>誰能償之相助也婚姻以求助傳</span>
<span class='tline' id='l31' data-llen='689:712'>　所謂繋援之者而歸妹之暌則一嫁而暌隔之矣且</span>
<span class='tline' id='l32' data-llen='712:723'>　上曰暌孤孤亦何助</span>
<span class='tline' id='l33' data-llen='723:741'>震之離亦離之震　為雷為火為嬴敗姬</span>
<span class='tline' id='l34' data-llen='741:767'><a onclick="displayPageImage('KR1a0128', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='767:790'>　且其象有大異者夫以歸妹之震變而生離謂震之</span>
<span class='tline' id='l36' data-llen='790:813'>　離則當未變時震之下剛生于互離亦離之震也震</span>
<span class='tline' id='l37' data-llen='813:836'>　以木而生雷火則木為火母震母家也乃震變為離</span>
<span class='tline' id='l38' data-llen='836:859'>　而離反以火而轉焚其木此俗所云生女外向不利</span>
<span class='tline' id='l39' data-llen='859:870'>　母家者非嬴敗姬乎</span>
<span class='tline' id='l40' data-llen='870:901'>車脫其輹火焚其旗不利行師敗于宗丘<span class='krp-note'>丘讀欺國風/送子涉淇至</span></span>
<span class='tline' id='l41' data-llen='901:909'><span class='krp-note'>于頓/丘</span></span>
<span class='tline' id='l42' data-llen='909:932'>　然且震為車車上變而下輹脫矣震木上動則為旗</span>
<span class='tline' id='l43' data-llen='932:958'><a onclick="displayPageImage('KR1a0128', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='958:981'>　乃變為火剛而旗上焚矣雖離為戈兵為甲胄有行</span>
<span class='tline' id='l45' data-llen='981:1004'>　師之象而轍亂旗靡亦有何利夫震我也之離客也</span>
<span class='tline' id='l46' data-llen='1004:1027'>　我之主震倒艮山而為之丘是主丘即宗邑也而乃</span>
<span class='tline' id='l47' data-llen='1027:1050'>　變客之離剛而敗于其地是敗于宗丘矣此指韓原</span>
<span class='tline' id='l48' data-llen='1050:1063'>　之敗言舊註韓有先君廟</span>
<span class='tline' id='l49' data-llen='1063:1086'>　　張文檒曰震木上動為旗本杜氏註舊謂荀九家</span>
<span class='tline' id='l50' data-llen='1086:1109'>　　易兊為常吳澄謂常為九旗之一此歸妹原有兊</span>
<span class='tline' id='l51' data-llen='1109:1132'>　　則火焚在上當是兊旗不知上震之災不及下兊</span>
<span class='tline' id='l52' data-llen='1132:1158'><a onclick="displayPageImage('KR1a0128', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1158:1180'>　　且暌亦有兊焚無兩旗則其象亂矣故不取焉</span>
<span class='tline' id='l54' data-llen='1180:1190'>歸妹暌孤宼張之弧</span>
<span class='tline' id='l55' data-llen='1190:1213'>　此指獲晉侯并歸晉侯言夫歸妹之所之者暌孤也</span>
<span class='tline' id='l56' data-llen='1213:1236'>　之彼為敵則暌孤者宼也然而其辭曰先張之弧後</span>
<span class='tline' id='l57' data-llen='1236:1259'>　脫之弧夫猶是弧也而冦張之冦忽脫之則猶是晉</span>
<span class='tline' id='l58' data-llen='1259:1275'>　侯而冦獲之冦忽歸之其象正同</span>
<span class='tline' id='l59' data-llen='1275:1305'>姪其從姑六年其逋<span class='krp-note'>句/</span>逃歸其國而棄其家<span class='krp-note'>讀/孤</span>明年其</span>
<span class='tline' id='l60' data-llen='1305:1318'>死于髙梁之虚<span class='krp-note'>墟/同</span></span>
<span class='tline' id='l61' data-llen='1318:1344'><a onclick="displayPageImage('KR1a0128', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1344:1367'>　此下皆指子圉事言子圉以十六年質秦秦妻之二</span>
<span class='tline' id='l63' data-llen='1367:1390'>　十二年子圉逃歸二十三年惠公卒子圉立是為懐</span>
<span class='tline' id='l64' data-llen='1390:1413'>　公二十四年秦穆納公子重耳懐公奔髙梁重耳弑</span>
<span class='tline' id='l65' data-llen='1413:1436'>　之此其事也今筮者謂歸妹以震兄嫁兌妹則火本</span>
<span class='tline' id='l66' data-llen='1436:1459'>　為震所出故以嫁女言之則離火者震木之女也而</span>
<span class='tline' id='l67' data-llen='1459:1482'>　以歸妹言之則離火者又震兄之子也母女為姑而</span>
<span class='tline' id='l68' data-llen='1482:1505'>　兄子即為姪則同此一離而姑姪並居有似乎從之</span>
<span class='tline' id='l69' data-llen='1505:1510'>　者然</span>
<span class='tline' id='l70' data-llen='1510:1536'><a onclick="displayPageImage('KR1a0128', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1536:1559'>　顧以環占言之不曰震之離亦離之震乎卦盛極必</span>
<span class='tline' id='l72' data-llen='1559:1587'>　反自震一之離而兩卦上下合成四離<span class='krp-note'>兩正/兩互</span>火炎極</span>
<span class='tline' id='l73' data-llen='1587:1610'>　矣極則離必之震故自上之初閱六爻而上又變則</span>
<span class='tline' id='l74' data-llen='1610:1633'>　六年矣六年而離上之剛仍變震柔變者逋也逋則</span>
<span class='tline' id='l75' data-llen='1633:1656'>　震為宗國今復逃歸而所妻之家所云男以女為家</span>
<span class='tline' id='l76' data-llen='1656:1679'>　者亦棄如敝屣豈非離亦之震乎然而六爻相巡一</span>
<span class='tline' id='l77' data-llen='1679:1702'>　周而盡隂生陽死不俟多日况上剛既亡將向之一</span>
<span class='tline' id='l78' data-llen='1702:1725'>　梁髙出巋然横亘者亦變而為墟歸于是死亦于是</span>
<span class='tline' id='l79' data-llen='1725:1751'><a onclick="displayPageImage('KR1a0128', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1751:1774'>　矣此櫽括晉惠子圉兩事而預㫁之者髙梁晉邑後</span>
<span class='tline' id='l81' data-llen='1774:1797'>　子圉被弑果在其地或謂此筮在昔人相傳巳久服</span>
<span class='tline' id='l82' data-llen='1797:1820'>　其神驗故圉死之地即名髙梁此死後稱之非先有</span>
<span class='tline' id='l83' data-llen='1820:1843'>　其地者然此皆少見多怪以小人之腹妄度君子欲</span>
<span class='tline' id='l84' data-llen='1843:1866'>　為回䕶而反見其陋成季未生時卜者謂當名為友</span>
<span class='tline' id='l85' data-llen='1866:1889'>　及生而果有文在其手曰友因名之此在百餘年後</span>
<span class='tline' id='l86' data-llen='1889:1912'>　趙簡子史墨猶能道及不知此腹中友字在生後刺</span>
<span class='tline' id='l87' data-llen='1912:1926'>　之抑先有其文者試亦度之</span>
<span class='tline' id='l88' data-llen='1926:1952'><a onclick="displayPageImage('KR1a0128', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1952:1975'>　　張文楚曰環占法前畢萬筮仕傳既占屯震之坤</span>
<span class='tline' id='l90' data-llen='1975:1998'>　　為諸侯又轉占比坤之震亦為諸侯謂之終復其</span>
<span class='tline' id='l91' data-llen='1998:2005'>　　始法同</span>
<span class='tline' id='l92' data-llen='2005:2025'>及惠公在秦曰先君若從史蘇之占吾不及此</span>
<span class='tline' id='l93' data-llen='2025:2046'>　此時無子圉事故僅記此語以完秦伯伐晉傳</span>
<span class='tline' id='l94' data-llen='2046:2075'><span class='krp-note'>僖二十/五年傳</span>秦伯師于河上將納王狐偃言于晉侯曰求諸</span>
<span class='tline' id='l95' data-llen='2075:2096'>侯莫如勤王使卜偃卜之曰吉<span class='krp-note'>卜文/不載</span></span>
<span class='tline' id='l96' data-llen='2096:2119'>　時襄王以王子帶之亂出居于鄭秦穆將納王狐偃</span>
<span class='tline' id='l97' data-llen='2119:2145'><a onclick="displayPageImage('KR1a0128', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2145:2168'>　勸晉文先之以攘其功勤王即納王以勞于王事曰</span>
<span class='tline' id='l99' data-llen='2168:2177'>　勤卜偃卜筮官</span>
<span class='tline' id='l100' data-llen='2177:2208'>筮之遇大有<span class='krp-note'>離上/乾下</span>䷍之暌<span class='krp-note'>離上/兊下</span>䷥曰吉遇公用享</span>
<span class='tline' id='l101' data-llen='2208:2225'>于天子之卦也戰克而王饗吉孰大焉</span>
<span class='tline' id='l102' data-llen='2225:2248'>　公用享于天子即大有九三爻詞在本辭之義原謂</span>
<span class='tline' id='l103' data-llen='2248:2271'>　乾三踞下國之首象屬三公三公近天子徃得受天</span>
<span class='tline' id='l104' data-llen='2271:2294'>　子饗禮而兊口離腹加之夏離秋兊值時物長養之</span>
<span class='tline' id='l105' data-llen='2294:2325'>　候可行燕饗<span class='krp-note'>説卦兊為羊/鄭氏本作養</span>故即用其辭以為戰克而</span>
<span class='tline' id='l106' data-llen='2325:2351'><a onclick="displayPageImage('KR1a0128', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2351:2374'>　王饗吉孰大焉其云戰克者以勤王必戰也舊註謂</span>
<span class='tline' id='l108' data-llen='2374:2397'>　卜辭有黄帝戰于阪泉之兆語故云則卜筮兩辭安</span>
<span class='tline' id='l109' data-llen='2397:2405'>　得雜見誤矣</span>
<span class='tline' id='l110' data-llen='2405:2428'>　　張文彬曰兩卦皆有離離為甲曽戈兵正戰象也</span>
<span class='tline' id='l111' data-llen='2428:2448'>　　况變兊而得互離則兵甲愈盛戰巳勝矣</span>
<span class='tline' id='l112' data-llen='2448:2471'>且是卦也天為澤以當日天子降心以逆公不亦可乎</span>
<span class='tline' id='l113' data-llen='2471:2483'>夫有去暌而復亦其所也</span>
<span class='tline' id='l114' data-llen='2483:2506'>　且以乾天變兊澤是天為澤也天最髙而澤最下是</span>
<span class='tline' id='l115' data-llen='2506:2532'><a onclick="displayPageImage('KR1a0128', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2532:2555'>　降心也天為澤以承日則與王之降心以迎公何異</span>
<span class='tline' id='l117' data-llen='2555:2578'>　此觀其所之而有斷然者乃即以環占推之縱去暌</span>
<span class='tline' id='l118' data-llen='2578:2601'>　而占大有下乾上離以乾天而下離日降心亦然所</span>
<span class='tline' id='l119' data-llen='2601:2624'>　謂無徃而不得其所者雖還復其卦亦如是也是時</span>
<span class='tline' id='l120' data-llen='2624:2647'>　謀迎王反曰逆公者以勤王言則迎王以王饗言則</span>
<span class='tline' id='l121' data-llen='2647:2670'>　逆公乃其象則正義謂乾變澤以延日影如迎日然</span>
<span class='tline' id='l122' data-llen='2670:2677'>　此為得之</span>
<span class='tline' id='l123' data-llen='2677:2700'>晉侯辭秦師而下次于陽樊右師圍温左師逆王王入</span>
<span class='tline' id='l124' data-llen='2700:2726'><a onclick="displayPageImage('KR1a0128', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2726:2754'>于王城取大叔<span class='krp-note'>即王/子帶</span>于温殺之晉侯朝王王饗醴命之</span>
<span class='tline' id='l126' data-llen='2754:2769'>宥<span class='krp-note'>此勤王戰克/王饗之驗</span></span>
<span class='tline' id='l127' data-llen='2769:2790'>　饗醴既饗而又設醴酒宥助也又以幣帛為助</span>
<span class='tline' id='l128' data-llen='2790:2823'>　<span class='krp-note'>附宣十/二年傳</span>晉師救鄭及河聞鄭既及楚平桓子欲還<span class='krp-note'>即/荀</span></span>
<span class='tline' id='l129' data-llen='2823:2862'>　<span class='krp-note'>林父將/中軍者</span>彘子不可<span class='krp-note'>即先穀佐/中軍者</span>知莊子<span class='krp-note'>荀/首</span>曰此師殆哉</span>
<span class='tline' id='l130' data-llen='2862:2885'>　　此記晉楚戰于泌而晉師敗績之事然口語及之</span>
<span class='tline' id='l131' data-llen='2885:2908'>　　並非筮詞與蔡墨說龍子太叔論楚子並同惟此</span>
<span class='tline' id='l132' data-llen='2908:2923'>　　傳與占筮相表裏故附載之</span>
<span class='tline' id='l133' data-llen='2923:2949'><a onclick="displayPageImage('KR1a0128', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2949:2980'>　周易有之在師<span class='krp-note'>坎下/坤上</span>䷆之臨<span class='krp-note'>兊下/坤上</span>䷒曰師出以</span>
<span class='tline' id='l135' data-llen='2980:3005'>　律否臧凶<span class='krp-note'>此師卦/初爻辭</span>執事順成為臧逆為否</span>
<span class='tline' id='l136' data-llen='3005:3028'>　　此引易而亦占變者先引遇卦爻辭論之釋言云</span>
<span class='tline' id='l137' data-llen='3028:3051'>　　坎律銓也樊光曰坎水也水性平故律與銓皆取</span>
<span class='tline' id='l138' data-llen='3051:3074'>　　水為平準又郭璞曰易坎卦主法法律皆所以銓</span>
<span class='tline' id='l139' data-llen='3074:3097'>　　量輕重是坎為律象又且黄鐘為律本而位乎坎</span>
<span class='tline' id='l140' data-llen='3097:3120'>　　故坎為律為法今以坤衆之師出之以内坎之律</span>
<span class='tline' id='l141' data-llen='3120:3143'>　　是中軍有令而師衆從之所以臧也否則不臧而</span>
<span class='tline' id='l142' data-llen='3143:3169'><a onclick="displayPageImage('KR1a0128', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3169:3191'>　　凶矣所以執兵事者坤為順順成為臧逆則凶</span>
<span class='tline' id='l144' data-llen='3191:3214'>　衆散為弱川壅為澤有律以如已也故曰律否臧且</span>
<span class='tline' id='l145' data-llen='3214:3232'>　律竭也盈而以竭夭且不整所以凶也</span>
<span class='tline' id='l146' data-llen='3232:3265'>　　此兼論之卦坤衆<span class='krp-note'>説/卦</span>水亦衆<span class='krp-note'>見白虎通/并杜註</span>既失坎律</span>
<span class='tline' id='l147' data-llen='3265:3288'>　　則坎衆亦散將變而為兊之少女弱矣又且坎本</span>
<span class='tline' id='l148' data-llen='3288:3311'>　　川流改為兊澤川亦壅矣夫有律以從已也如者</span>
<span class='tline' id='l149' data-llen='3311:3338'>　　從也<span class='krp-note'>見杜/註</span>今不從而逆則律敗竭者敗也川盈而</span>
<span class='tline' id='l150' data-llen='3338:3360'>　　竭律甚嚴正而夭邪不整以至敗壊非凶而何</span>
<span class='tline' id='l151' data-llen='3360:3386'><a onclick="displayPageImage('KR1a0128', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3386:3409'>　不行之謂臨有帥而不從臨孰甚焉此之謂矣果遇</span>
<span class='tline' id='l153' data-llen='3409:3426'>　必敗彘子尸之雖免而歸必有大咎</span>
<span class='tline' id='l154' data-llen='3426:3449'>　　且師貴行也惟臨則坤土所行遇澤即止謂之不</span>
<span class='tline' id='l155' data-llen='3449:3472'>　　行今彘子逆命師不行矣若遇楚師恐將不免師</span>
<span class='tline' id='l156' data-llen='3472:3495'>　　在三五不能無輿尸之象其人佐中軍即弟子也</span>
<span class='tline' id='l157' data-llen='3495:3518'>　　弟子輿尸彘子能免之乎縱或免歸必有大咎此</span>
<span class='tline' id='l158' data-llen='3518:3529'>　　為明年殺先縠傳</span>
<span class='tline' id='l159' data-llen='3529:3561'><span class='krp-note'>成十六/年博</span>晉侯將伐鄭楚子救鄭公<span class='krp-note'>晉/侯</span>筮之史曰吉其卦</span>
<span class='tline' id='l160' data-llen='3561:3587'><a onclick="displayPageImage('KR1a0128', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3587:3599'>遇復<span class='krp-note'>坤上/震下</span>䷗</span>
<span class='tline' id='l162' data-llen='3599:3617'>　此晉楚戰鄢陵而晉筮之者復是專卦</span>
<span class='tline' id='l163' data-llen='3617:3636'>曰南國䠞射其元王中厥目<span class='krp-note'>䠞目/韻</span></span>
<span class='tline' id='l164' data-llen='3636:3659'>　其卦本六陰而一陽來復故謂之復則當未復時固</span>
<span class='tline' id='l165' data-llen='3659:3682'>　重坤卦也坤為國兩國寛然及陽復而在南一國實</span>
<span class='tline' id='l166' data-llen='3682:3705'>　有一剛挫其地而不成為坤則南國䠞矣南國者楚</span>
<span class='tline' id='l167' data-llen='3705:3728'>　也且夫復之加一陽而為震也震為長為諸侯即元</span>
<span class='tline' id='l168' data-llen='3728:3751'>　王也顧卦位坎離爻純即見今坤本純隂而坎之弓</span>
<span class='tline' id='l169' data-llen='3751:3778'><a onclick="displayPageImage('KR1a0128', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3778:3809'>　輪離之戈甲<span class='krp-note'>皆説/卦</span>兩師俱見獨南離為目<span class='krp-note'>説/卦</span>横集一</span>
<span class='tline' id='l171' data-llen='3809:3832'>　矢有似于坎弓之射之而中之者則夫震剛之受射</span>
<span class='tline' id='l172' data-llen='3832:3850'>　者非其王而離眶之半掩者非其目乎</span>
<span class='tline' id='l173' data-llen='3850:3873'>　　張文檒曰明何楷説易稍識筮法其説此卦謂貞</span>
<span class='tline' id='l174' data-llen='3873:3896'>　　我悔彼初九元吉在莪上六災眚大敗以其國君</span>
<span class='tline' id='l175' data-llen='3896:3919'>　　皆屬彼且以震木克坤土射之義也以災眚而致</span>
<span class='tline' id='l176' data-llen='3919:3942'>　　大敗眚為目疾則中厥目之象也此較之宋儒之</span>
<span class='tline' id='l177' data-llen='3942:3965'>　　妄誕庶幾近理然中目無象且以貞悔分彼我亦</span>
<span class='tline' id='l178' data-llen='3965:3992'><a onclick="displayPageImage('KR1a0128', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3992:4012'>　　筮法一節顧與此卦大不合説見仲氏易</span>
<span class='tline' id='l180' data-llen='4012:4021'>及戰射共王中目</span>
<span class='tline' id='l181' data-llen='4021:4053'><span class='krp-note'>襄九/年傳</span>穆姜薨于東宮始徃而筮之遇艮之八<span class='krp-note'>艮上/艮下</span>䷳</span>
<span class='tline' id='l182' data-llen='4053:4076'>　穆姜成公母以通于叔孫僑如欲廢成公而立公子</span>
<span class='tline' id='l183' data-llen='4076:4099'>　偃公子鉏且使僑如愬于晉而逐季孟事敗故徙居</span>
<span class='tline' id='l184' data-llen='4099:4122'>　東宫此因其既死而追述始徃之筮以為戒雖姜氏</span>
<span class='tline' id='l185' data-llen='4122:4145'>　自為筮辭然悔罪親切辭與事有恰合者東宫太子</span>
<span class='tline' id='l186' data-llen='4145:4168'>　宫也艮之八者揲筮之策以六七八九為陰陽老少</span>
<span class='tline' id='l187' data-llen='4168:4195'><a onclick="displayPageImage('KR1a0128', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4195:4215'>　之數從來莫解説見仲氏易乾卦及易小帖</span>
<span class='tline' id='l189' data-llen='4215:4238'>　　張文檒曰艮不能變隨必艮之五爻俱變獨第二</span>
<span class='tline' id='l190' data-llen='4238:4261'>　　不變則為隨則此第二爻者即之隨之爻也乃商</span>
<span class='tline' id='l191' data-llen='4261:4284'>　　易揲策以八為少陰不變故指此不變之爻為八</span>
<span class='tline' id='l192' data-llen='4284:4299'>　　是艮之八實艮之第二爻耳</span>
<span class='tline' id='l193' data-llen='4299:4324'>史曰是謂艮之隨<span class='krp-note'>兊上/震下</span>䷐隨其出也君必速出</span>
<span class='tline' id='l194' data-llen='4324:4347'>　此史就隨卦名略説以慰姜氏之心以為隨者上兊</span>
<span class='tline' id='l195' data-llen='4347:4378'>　下震口乍啟而足隨之且動而得恱<span class='krp-note'>兊口震足震動/兊說皆説卦</span></span>
<span class='tline' id='l196' data-llen='4378:4405'><a onclick="displayPageImage('KR1a0128', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4405:4417'>　有出之之象君小君也</span>
<span class='tline' id='l198' data-llen='4417:4441'>姜曰亡是於周易曰隨元亨利貞无咎<span class='krp-note'>此隨/卦辭</span></span>
<span class='tline' id='l199' data-llen='4441:4464'>　而姜曰否此在周易卦詞曰隨元亨利貞无咎然果</span>
<span class='tline' id='l200' data-llen='4464:4470'>　无咎哉</span>
<span class='tline' id='l201' data-llen='4470:4493'>元體之長也亨嘉之㑹也利義之和也貞事之幹也體</span>
<span class='tline' id='l202' data-llen='4493:4516'>仁足以長人嘉會足以合禮利物足以和義貞固足以</span>
<span class='tline' id='l203' data-llen='4516:4532'>幹事然故不可誣也是以雖隨无咎</span>
<span class='tline' id='l204' data-llen='4532:4555'>　元體之長至足以幹事古釋卦辭凡卦有元亨利貞</span>
<span class='tline' id='l205' data-llen='4555:4582'><a onclick="displayPageImage('KR1a0128', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4582:4605'>　者皆以此釋之故孔子取以為文言而姜亦用以釋</span>
<span class='tline' id='l207' data-llen='4605:4628'>　隨不然姜氏先孔子生時十有餘年而反得用孔子</span>
<span class='tline' id='l208' data-llen='4628:4651'>　語謬矣然故不可誣也以下是姜自解筮之詞以為</span>
<span class='tline' id='l209' data-llen='4651:4674'>　此四德者固元亨利貞之謂也然慮其誣也男女相</span>
<span class='tline' id='l210' data-llen='4674:4697'>　隨動而得說稍有假借便是失德是必不誣于其德</span>
<span class='tline' id='l211' data-llen='4697:4710'>　而後内剛外柔雖隨无咎</span>
<span class='tline' id='l212' data-llen='4710:4732'>今我婦人而與于亂固在下位而有不仁不可謂元</span>
<span class='tline' id='l213' data-llen='4732:4755'>　今我不然東宫本下位而降而居之然且震為太子</span>
<span class='tline' id='l214' data-llen='4755:4782'><a onclick="displayPageImage('KR1a0128', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4782:4817'>　宫<span class='krp-note'>長男出震/為太子宫</span>而位居東方即東宫也<span class='krp-note'>震東方/之卦</span>乃以艮</span>
<span class='tline' id='l216' data-llen='4817:4840'>　變隨而震宫在下則其在下位有固然者然而坤元</span>
<span class='tline' id='l217' data-llen='4840:4867'>　也坤元之位豈不尊上而我以婦人而與於婬失<span class='krp-note'>婬/失</span></span>
<span class='tline' id='l218' data-llen='4867:4898'>　<span class='krp-note'>為/亂</span>一似人之無良我以為君者元君猶在無良<span class='krp-note'>仁/良</span>奈</span>
<span class='tline' id='l219' data-llen='4898:4902'>　何</span>
<span class='tline' id='l220' data-llen='4902:4920'>不靖國家不可謂亨作而害身不可謂利</span>
<span class='tline' id='l221' data-llen='4920:4943'>　然且坤元本安靖而在艮之坤二陽擾之在隨之坤</span>
<span class='tline' id='l222' data-llen='4943:4966'>　三陽擾之凡筮遇為我而之為彼在我家也在彼國</span>
<span class='tline' id='l223' data-llen='4966:4993'><a onclick="displayPageImage('KR1a0128', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4993:5027'>　也<span class='krp-note'>坤妻道為家/為國見前</span>今在國則一君擾内<span class='krp-note'>指成/公</span>二臣擾外</span>
<span class='tline' id='l225' data-llen='5027:5059'>　<span class='krp-note'>指季/孟</span>在家則又二少男<span class='krp-note'>指二/公子</span>合擾中外國家之不靖</span>
<span class='tline' id='l226' data-llen='5059:5067'>　甚矣不亨矣</span>
<span class='tline' id='l227' data-llen='5067:5090'>　乃由國而家而身其在遇艮則曰艮其背不獲其身</span>
<span class='tline' id='l228' data-llen='5090:5113'>　而在艮二變隨則又曰艮其趾不拯其隨是身不得</span>
<span class='tline' id='l229' data-llen='5113:5136'>　作雖欲隨所之而不可得矣而况作而之震震又隨</span>
<span class='tline' id='l230' data-llen='5136:5164'>　兊一舉足而蹈澤中<span class='krp-note'>震足/兊澤</span>不惟不得作即作而身亦</span>
<span class='tline' id='l231' data-llen='5164:5169'>　何利</span>
<span class='tline' id='l232' data-llen='5169:5196'><a onclick="displayPageImage('KR1a0128', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5196:5206'>棄位而姣不可謂貞</span>
<span class='tline' id='l234' data-llen='5206:5229'>　且夫匹配各有位也坤位西南本與艮位之東此相</span>
<span class='tline' id='l235' data-llen='5229:5252'>　配對也今重艮一變而坤棄位而左降為兊艮亦棄</span>
<span class='tline' id='l236' data-llen='5252:5283'>　位而左降為震<span class='krp-note'>隨之兊震適俱/位坤艮之左</span>長男幼女顛倒配合</span>
<span class='tline' id='l237' data-llen='5283:5306'>　是姣也姣者淫也坤貴安貞而棄位而淫可謂貞乎</span>
<span class='tline' id='l238' data-llen='5306:5329'>有四德者隨而无咎我皆無之豈隨也哉我則取惡能</span>
<span class='tline' id='l239' data-llen='5329:5342'>無咎乎必死于此弗得出矣</span>
<span class='tline' id='l240' data-llen='5342:5365'>　是四徳不備不可為隨去德取惡焉能無咎此在艮</span>
<span class='tline' id='l241' data-llen='5365:5392'><a onclick="displayPageImage('KR1a0128', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5392:5415'>　卦辭有云行其庭不見其人我之死此中必也若欲</span>
<span class='tline' id='l243' data-llen='5415:5445'>　出此則一入震宫而艮門兩剛有若重鍵<span class='krp-note'>二四互艮/上有二陽</span></span>
<span class='tline' id='l244' data-llen='5445:5479'>　然且山填之<span class='krp-note'>艮/</span>澤蔽之<span class='krp-note'>兊/</span>少男少女環守之<span class='krp-note'>三艮/一兊</span>雖</span>
<span class='tline' id='l245' data-llen='5479:5510'>　艮有多門而總巳毁拆<span class='krp-note'>重艮所變有五/文兌為毁拆</span>往艮彖有云</span>
<span class='tline' id='l246' data-llen='5510:5532'>　艮者止也止其所也止此而巳雖欲出弗可得矣</span>
<span class='tline' id='l247' data-llen='5532:5555'>　按姜此筮辭實多才有學雖悔罪不吝而尚隱乎為</span>
<span class='tline' id='l248' data-llen='5555:5578'>　辭者故詞似淺近而卦象微眇推測不盡策書載此</span>
<span class='tline' id='l249' data-llen='5578:5601'>　以示婦人無德有才何用中冓自訟祇増媿嘆此與</span>
<span class='tline' id='l250' data-llen='5601:5628'><a onclick="displayPageImage('KR1a0128', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5628:5639'>　弼風之錄氓詩並同</span>
<span class='tline' id='l252' data-llen='5639:5668'>　<span class='krp-note'>附/</span>宋時金舉兵來侵筮之遇蠱䷑之隨䷐<span class='krp-note'>此正/相反</span></span>
<span class='tline' id='l253' data-llen='5668:5707'>　　<span class='krp-note'>之卦六爻俱動然仍占遇之兩卦彖/朱氏謂六爻皆動則占遇卦大謀</span>占者曰我有</span>
<span class='tline' id='l254' data-llen='5707:5745'>　　震威<span class='krp-note'>震為出威/見國語</span>而外當毁拆<span class='krp-note'>兊為/毁拆</span>敵敗之象也<span class='krp-note'>内/我</span></span>
<span class='tline' id='l255' data-llen='5745:5770'>　　<span class='krp-note'>外/敝</span>蓋隨自否來䷋又自益來䷩皆以上剛填</span>
<span class='tline' id='l256' data-llen='5770:5803'>　　下柔<span class='krp-note'>皆三陽/推易法</span>而蠱之所變亦復如是艮上變柔<span class='krp-note'>蠱/艮</span></span>
<span class='tline' id='l257' data-llen='5803:5839'>　　<span class='krp-note'>上九變隨/兊上六</span>巽初變剛<span class='krp-note'>蠱巽初六變/隨震初九</span>乾元往上下填</span>
<span class='tline' id='l258' data-llen='5839:5867'>　　坤初斷敵兵之首而墜于地矣且兩互為漸<span class='krp-note'>三五/互巽</span></span>
<span class='tline' id='l259' data-llen='5867:5894'><a onclick="displayPageImage('KR1a0128', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5894:5925'>　　<span class='krp-note'>二四互艮合/之為風山漸</span>漸之辭曰夫征不復其何能返此倣</span>
<span class='tline' id='l261' data-llen='5925:5943'>　　漢魏諸家斷法而為說者其後果驗</span>
<span class='tline' id='l262' data-llen='5943:5972'><span class='krp-note'>襄二十/五年傳</span>齊棠公之妻東郭偃之姊也棠公死偃御崔武</span>
<span class='tline' id='l263' data-llen='5972:5999'>子以弔焉見棠姜而美之使偃娶之筮之遇困<span class='krp-note'>坎下/兊上</span></span>
<span class='tline' id='l264' data-llen='5999:6029'>䷮之大過<span class='krp-note'>巽下/兊上</span>䷛陳文子曰夫從風風隕<span class='krp-note'>句/</span>妻不可</span>
<span class='tline' id='l265' data-llen='6029:6033'>娶也</span>
<span class='tline' id='l266' data-llen='6033:6056'>　坎為中男故曰夫變而為風故從風然而風能隕物</span>
<span class='tline' id='l267' data-llen='6056:6066'>　則此妻何可娶也</span>
<span class='tline' id='l268' data-llen='6066:6093'><a onclick="displayPageImage('KR1a0128', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6093:6115'>且其繇曰困于石據于蒺藜入于其宫不見其妻凶</span>
<span class='tline' id='l270' data-llen='6115:6124'>　此困六三爻詞</span>
<span class='tline' id='l271' data-llen='6124:6147'>困于石徃不濟也據于蒺藜所恃傷也入于其宫不見</span>
<span class='tline' id='l272' data-llen='6147:6156'>其妻凶無所歸也</span>
<span class='tline' id='l273' data-llen='6156:6179'>　此文子占筮之辭按推易法困從否來虞翻謂否三</span>
<span class='tline' id='l274' data-llen='6179:6202'>　在互艮之二陰而前當艮剛正石也水逢石而險則</span>
<span class='tline' id='l275' data-llen='6202:6225'>　不濟矣荀九家易坎為叢棘為蒺藜所恃如此不又</span>
<span class='tline' id='l276' data-llen='6225:6248'>　多傷乎且三居互離之中而前後掩空此非中空若</span>
<span class='tline' id='l277' data-llen='6248:6275'><a onclick="displayPageImage('KR1a0128', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6275:6298'>　房世俗之所稱離宫者哉夫坎男之隂亦即離女之</span>
<span class='tline' id='l279' data-llen='6298:6330'>　隂也<span class='krp-note'>三為坎之上隂/即互離之中隂</span>既為坎男而已入離宫即欲再</span>
<span class='tline' id='l280' data-llen='6330:6353'>　求所為離女者而何可復得男以女為家無家將安</span>
<span class='tline' id='l281' data-llen='6353:6361'>　歸所以凶也</span>
<span class='tline' id='l282' data-llen='6361:6390'>崔子曰嫠也何害先夫當之矣<span class='krp-note'>言棠公已/當此凶</span>遂取之莊公</span>
<span class='tline' id='l283' data-llen='6390:6413'>通焉崔子弑之二十七年崔成崔疆殺東郭偃崔子御</span>
<span class='tline' id='l284' data-llen='6413:6441'>而出見慶封<span class='krp-note'>避慶/封家</span>慶封曰請為子討之使盧蒲嫳帥甲</span>
<span class='tline' id='l285' data-llen='6441:6478'>以攻崔氏<span class='krp-note'>止崔子于家駕言討/賊而反使攻崔氏</span>遂滅崔氏其妻縊<span class='krp-note'>即棠/姜</span></span>
<span class='tline' id='l286' data-llen='6478:6505'><a onclick="displayPageImage('KR1a0128', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6505:6531'>嫳復命于崔子且御而歸之<span class='krp-note'>嫳御崔/子歸</span>至則無歸矣</span>
<span class='tline' id='l288' data-llen='6531:6556'>　<span class='krp-note'>附/</span>晉史元帝為晉王時將渡江使郭璞筮之遇豫</span>
<span class='tline' id='l289' data-llen='6556:6578'>　　䷏之暌䷥璞曰㑹稽當出鐘以告成功上有勒</span>
<span class='tline' id='l290' data-llen='6578:6601'>　　銘應在人家井泥中得之繇辭所謂先王以作樂</span>
<span class='tline' id='l291' data-llen='6601:6628'>　　崇德殷薦之上帝是也<span class='krp-note'>豫象/辭</span>及帝即位太興初㑹</span>
<span class='tline' id='l292' data-llen='6628:6651'>　　稽剡縣果于井中得一鐘長七寸二分口徑四寸</span>
<span class='tline' id='l293' data-llen='6651:6674'>　　半上有古文竒書十八字人罕識者先仲氏以推</span>
<span class='tline' id='l294' data-llen='6674:6697'>　　易法衍之豫上震下坤震為龍為首出之子而下</span>
<span class='tline' id='l295' data-llen='6697:6724'><a onclick="displayPageImage('KR1a0128', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6724:6747'>　　連坤土此奮而出地之象也悔為暌上離下兊嚮</span>
<span class='tline' id='l297' data-llen='6747:6775'>　　明而治而金以宣之體離互亦離<span class='krp-note'>暌二四/互離</span>此重明</span>
<span class='tline' id='l298' data-llen='6775:6802'>　　重光中興之象也震為鳴為聲<span class='krp-note'>説/卦</span>故先王以作樂</span>
<span class='tline' id='l299' data-llen='6802:6825'>　　崇德而合暌之兊金以升于暌之離火是坐明堂</span>
<span class='tline' id='l300' data-llen='6825:6848'>　　向南離而考擊鐘鏞以作樂之象也祇兩卦皆有</span>
<span class='tline' id='l301' data-llen='6848:6877'>　　坎水以陷之<span class='krp-note'>豫暌三五/皆互坎</span>則尚在陷中未經出土而</span>
<span class='tline' id='l302' data-llen='6877:6907'>　　豫坎互坤<span class='krp-note'>豫三爻為/坎坤互用</span>則當在水土之間况豫之震</span>
<span class='tline' id='l303' data-llen='6907:6934'>　　為東方離為南方㑹稽者東南郡也豫有互艮<span class='krp-note'>豫/二</span></span>
<span class='tline' id='l304' data-llen='6934:6961'><a onclick="displayPageImage('KR1a0128', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6961:6992'>　　<span class='krp-note'>四互/艮</span>艮為成萬物之所以成終者也<span class='krp-note'>説/卦</span>則非告成</span>
<span class='tline' id='l306' data-llen='6992:7015'>　　功乎若曰鐘有勒銘有古文則暌離為文兊為言</span>
<span class='tline' id='l307' data-llen='7015:7038'>　　以文為言非勒銘乎至若長七寸二分者南北為</span>
<span class='tline' id='l308' data-llen='7038:7070'>　　縱縱即長也南離之數天七地二<span class='krp-note'>此大衍之數宋/儒誤以為河圖</span></span>
<span class='tline' id='l309' data-llen='7070:7097'>　　<span class='krp-note'>下/同</span>則七寸二分也大數陽小數陰也徑四寸半者</span>
<span class='tline' id='l310' data-llen='7097:7120'>　　東西為衡衡即徑也西兊之數地四天九則四寸</span>
<span class='tline' id='l311' data-llen='7120:7143'>　　半也隂數四折陽數之九而半分之則四寸有五</span>
<span class='tline' id='l312' data-llen='7143:7148'>　　也</span>
<span class='tline' id='l313' data-llen='7148:7175'><a onclick="displayPageImage('KR1a0128', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7175:7178'>　</span>
<span class='tline' id='l315' data-llen='7178:7181'>　</span>
<span class='tline' id='l316' data-llen='7181:7184'>　</span>
<span class='tline' id='l317' data-llen='7184:7187'>　</span>
<span class='tline' id='l318' data-llen='7187:7190'>　</span>
<span class='tline' id='l319' data-llen='7190:7193'>　</span>
<span class='tline' id='l320' data-llen='7193:7196'>　</span>
<span class='tline' id='l321' data-llen='7196:7199'>　</span>
<span class='tline' id='l322' data-llen='7199:7226'><a onclick="displayPageImage('KR1a0128', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7226:7229'>　</span>
<span class='tline' id='l324' data-llen='7229:7232'>　</span>
<span class='tline' id='l325' data-llen='7232:7235'>　</span>
<span class='tline' id='l326' data-llen='7235:7238'>　</span>
<span class='tline' id='l327' data-llen='7238:7241'>　</span>
<span class='tline' id='l328' data-llen='7241:7244'>　</span>
<span class='tline' id='l329' data-llen='7244:7247'>　</span>
<span class='tline' id='l330' data-llen='7247:7257'>　春秋占筮書卷二</span>
</p>
<p>
</p>
  </div>
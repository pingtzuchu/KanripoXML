<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0128', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　春秋占筮書卷一</span><br/>
<span class='tline' id='l10' data-llen='200:221'>　　　　　　　　　　翰林院檢討毛竒齡撰</span><br/>
<span class='tline' id='l11' data-llen='221:244'>周易筮書也周官卜人以八頌占卜詞即以八卦占筮</span><br/>
<span class='tline' id='l12' data-llen='244:267'>詞因之别設筮人掌三易以辨九筮使占人占易皆有</span><br/>
<span class='tline' id='l13' data-llen='267:290'>成法而惜乎其書不傳惟春秋諸傳間存兩詞其在卜</span><br/>
<span class='tline' id='l14' data-llen='290:313'>詞如陳敬仲奔齊傳所云鳳皇于飛和鳴鏘鏘是也而</span><br/>
<span class='tline' id='l15' data-llen='313:336'>在筮辭則如陳敬仲初生傳所云觀國之光光逺而自</span><br/>
<span class='tline' id='l16' data-llen='336:362'><a onclick="displayPageImage('KR1a0128', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='362:385'>他有耀是也今燋契不作菙氏之卜辭可無問矣獨是</span><br/>
<span class='tline' id='l18' data-llen='385:408'>筮闗周易其辭象變占實出羲文孔子三聖所授受故</span><br/>
<span class='tline' id='l19' data-llen='408:431'>每著筮辭輒屈折幻眇隨其事之端末而言之明明指</span><br/>
<span class='tline' id='l20' data-llen='431:454'>之鑿鑿凡一十二公二百四十年間所載其詞具在而</span><br/>
<span class='tline' id='l21' data-llen='454:477'>並無解者雖杜氏有註孔氏有疏義縂未明了即或焦</span><br/>
<span class='tline' id='l22' data-llen='477:500'>贑京房虞氏荀氏輩偶一論及亦且彼此卜度而不得</span><br/>
<span class='tline' id='l23' data-llen='500:523'>領要以致王弼邪説横行于世而宋人和之且謂春秋</span><br/>
<span class='tline' id='l24' data-llen='523:546'>筮辭統屬附㑹一似事後言狀增損之以欺後世者不</span><br/>
<span class='tline' id='l25' data-llen='546:572'><a onclick="displayPageImage('KR1a0128', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='572:595'>惟占筮亡即周易亦亡夫彖辭卦辭猶筮辭也聖人設</span><br/>
<span class='tline' id='l27' data-llen='595:618'>卦觀象以繋詞猶之剛柔相推八卦相盪以玩占也易</span><br/>
<span class='tline' id='l28' data-llen='618:641'>以象為辭而今反舍象而斷辭易繋詞以明占而今反</span><br/>
<span class='tline' id='l29' data-llen='641:664'>舍占而專求此卦詞之字句是詞象變占不當並設而</span><br/>
<span class='tline' id='l30' data-llen='664:687'>究其所為字句者又仍無一解何為涉川何為即麓何</span><br/>
<span class='tline' id='l31' data-llen='687:710'>為戰龍而乗馬即離日坎月乾金震竹牛羊甲兵井繘</span><br/>
<span class='tline' id='l32' data-llen='710:733'>床胏凡易之觀象而繋詞者全然大貿而乃謂兩傳多</span><br/>
<span class='tline' id='l33' data-llen='733:756'>事即周官三易亦難以考據將韓宣子來聘所稱易象</span><br/>
<span class='tline' id='l34' data-llen='756:782'><a onclick="displayPageImage('KR1a0128', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='782:805'>春秋周禮在魯者三書一併亡矣予作仲氏易就五易</span><br/>
<span class='tline' id='l36' data-llen='805:828'>以衍三易曰變易曰交易曰反易曰對易曰移易且作</span><br/>
<span class='tline' id='l37' data-llen='828:851'>推易始末立十筮以括九筮曰名曰義曰象曰方位曰</span><br/>
<span class='tline' id='l38' data-llen='851:874'>次第順逆曰大小體曰互體曰時日氣曰數目曰乗承</span><br/>
<span class='tline' id='l39' data-llen='874:897'>敵應及書成而易義明即占易之法亦與之俱明覺向</span><br/>
<span class='tline' id='l40' data-llen='897:920'>時讀諸傳而茫然者而今豁然向之繹其辭覈其事以</span><br/>
<span class='tline' id='l41' data-llen='920:943'>為必不能有是而悶然者而今則實見其有是而鬯然</span><br/>
<span class='tline' id='l42' data-llen='943:965'>快然此非三古以來數千年不傳之秘至今日而始</span><br/>
<span class='tline' id='l43' data-llen='965:991'><a onclick="displayPageImage('KR1a0128', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='991:1014'>發之乎當説易時亦稍存其説于卷中而觀者以為簡</span><br/>
<span class='tline' id='l45' data-llen='1014:1037'>約多未備且雜附難考因專輯此書名曰春秋卜筮以</span><br/>
<span class='tline' id='l46' data-llen='1037:1049'>倖存周官筮人之一綫焉</span><br/>
<span class='tline' id='l47' data-llen='1049:1055'>春秋内傳</span><br/>
<span class='tline' id='l48' data-llen='1055:1083'><span class='krp-note'>莊二十二/年傳</span>陳厲公生敬仲其少也周史有以周易見陳</span><br/>
<span class='tline' id='l49' data-llen='1083:1101'>侯者<span class='krp-note'>周史周太火掌/書善易筮者</span></span><br/>
<span class='tline' id='l50' data-llen='1101:1124'>　陳敬仲即陳公子完也是年陳宣公殺太子御冦而</span><br/>
<span class='tline' id='l51' data-llen='1124:1147'>　敬仲慮禍及奔齊齊侯使為卿其後子孫田氏竟代</span><br/>
<span class='tline' id='l52' data-llen='1147:1173'><a onclick="displayPageImage('KR1a0128', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1173:1196'>　齊有國因追遡前事而述少時周史占筮之辭以為</span><br/>
<span class='tline' id='l54' data-llen='1196:1201'>　後驗</span><br/>
<span class='tline' id='l55' data-llen='1201:1228'>陳侯使筮之遇觀<span class='krp-note'>坤下/巽上</span>䷓之否<span class='krp-note'>坤下/乾上</span>䷋</span><br/>
<span class='tline' id='l56' data-llen='1228:1251'>　所遇是觀卦以四爻動當變故以六四變九四以巽</span><br/>
<span class='tline' id='l57' data-llen='1251:1266'>　變乾謂之之之者徃也後倣此</span><br/>
<span class='tline' id='l58' data-llen='1266:1289'>　此是兼卦凡筮有專卦兼卦總合卦中所有名位體</span><br/>
<span class='tline' id='l59' data-llen='1289:1312'>　象徃來順逆諸法而備推之無專卦占總彖兼卦占</span><br/>
<span class='tline' id='l60' data-llen='1312:1335'>　變爻所遇所之但占遇而不占之之説與宋人易學</span><br/>
<span class='tline' id='l61' data-llen='1335:1361'><a onclick="displayPageImage('KR1a0128', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1361:1384'>　啓蒙占法大别惟隋劉炫謂兼卦亦祗占遇卦而不</span><br/>
<span class='tline' id='l63' data-llen='1384:1407'>　占之以哀九年晉侯筮救鄭陽貨祗占所遇歸妹一</span><br/>
<span class='tline' id='l64' data-llen='1407:1420'>　卦為証然亦非是説見後</span><br/>
<span class='tline' id='l65' data-llen='1420:1449'>曰是謂觀國之光利用賓于王<span class='krp-note'>此觀卦六/四爻辭</span>此其代陳有</span><br/>
<span class='tline' id='l66' data-llen='1449:1469'>國乎不在此其在異國乎非此其身在其子孫</span><br/>
<span class='tline' id='l67' data-llen='1469:1492'>　自此至其昌乎皆史之筮辭是謂二句是象辭先明</span><br/>
<span class='tline' id='l68' data-llen='1492:1515'>　述象詞隨下數斷語然後次第發明之大扺作筮詞</span><br/>
<span class='tline' id='l69' data-llen='1515:1538'>　法或散或韻總任揲筮者臨占撰造之語非舊有成</span><br/>
<span class='tline' id='l70' data-llen='1538:1564'><a onclick="displayPageImage('KR1a0128', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1564:1587'>　文如是也焦贑見他傳有全用韻者疑為成文因造</span><br/>
<span class='tline' id='l72' data-llen='1587:1610'>　易林一書預為韻詞一如神祠之筊經以待人來占</span><br/>
<span class='tline' id='l73' data-llen='1610:1633'>　則可笑甚矣若郭璞亦自造龜卜繇辭名曰辭林則</span><br/>
<span class='tline' id='l74' data-llen='1633:1648'>　皆其自記巳卜之事與筮辭同</span><br/>
<span class='tline' id='l75' data-llen='1648:1675'>　夫巽坤何以名觀也巽坤者兼畫之艮即大艮也<span class='krp-note'>如/臨</span></span><br/>
<span class='tline' id='l76' data-llen='1675:1703'>　<span class='krp-note'>為大震/䷒類</span>説卦艮為門闕即闕門又名觀門傳所謂兩</span><br/>
<span class='tline' id='l77' data-llen='1703:1734'>　觀者也特朝有觀廟亦有觀<span class='krp-note'>舊以艮為鬼/門指宗廟言</span>而其解則</span><br/>
<span class='tline' id='l78' data-llen='1734:1757'>　祗以觀闕懸象備觀看之義故諸爻皆觀上觀下各</span><br/>
<span class='tline' id='l79' data-llen='1757:1783'><a onclick="displayPageImage('KR1a0128', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1783:1806'>　有所觀而惟此一爻則正值大艮闕門與三五同功</span><br/>
<span class='tline' id='l81' data-llen='1806:1840'>　互艮闕門之内<span class='krp-note'>每卦以三至五二至/四為互卦名為同功</span>恰是觀象觀象</span><br/>
<span class='tline' id='l82' data-llen='1840:1863'>　者觀光也筮法卦有方位方者離南坎比之類位者</span><br/>
<span class='tline' id='l83' data-llen='1863:1886'>　六爻之位如一二三為陽隂陽為離位四五六為陰</span><br/>
<span class='tline' id='l84' data-llen='1886:1909'>　陽隂為坎位此定位也然位上加爻錯雜難辨惟純</span><br/>
<span class='tline' id='l85' data-llen='1909:1932'>　隂純陽則見之故坤為純陰内卦有離離為日為火</span><br/>
<span class='tline' id='l86' data-llen='1932:1964'>　<span class='krp-note'>見説/卦</span>為光<span class='krp-note'>見虞/氏易</span>坤象所云地道光文言所云含萬物</span><br/>
<span class='tline' id='l87' data-llen='1964:1991'>　而化光者雖離光即坤光也今觀下有坤坤為國<span class='krp-note'>見/虞</span></span><br/>
<span class='tline' id='l88' data-llen='1991:2017'><a onclick="displayPageImage('KR1a0128', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2017:2044'>　<span class='krp-note'>氏/易</span>又名國光其觀國光而至者書云覲光詩云休有</span><br/>
<span class='tline' id='l90' data-llen='2044:2067'>　烈光皆有國之人大扺不越諸侯來朝諸侯助祭及</span><br/>
<span class='tline' id='l91' data-llen='2067:2090'>　諸侯貢士于王三等而縂稱曰賓其在來朝稱大賓</span><br/>
<span class='tline' id='l92' data-llen='2090:2113'>　客在貢士稱賓興而在助祭則稱王賓稱助祭之賓</span><br/>
<span class='tline' id='l93' data-llen='2113:2136'>　皆賓也而陳備三恪適是賓國此非代陳有國乎完</span><br/>
<span class='tline' id='l94' data-llen='2136:2159'>　雖公子或當嗣君而無如其變為否也既變否則似</span><br/>
<span class='tline' id='l95' data-llen='2159:2182'>　不在陳而在他國且不在其身而在其子孫其故何</span><br/>
<span class='tline' id='l96' data-llen='2182:2186'>　也</span><br/>
<span class='tline' id='l97' data-llen='2186:2212'><a onclick="displayPageImage('KR1a0128', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2212:2235'>光逺而自他有耀者也坤土也巽風也乾天也風為天</span><br/>
<span class='tline' id='l99' data-llen='2235:2258'>于土上山也有山之材而照之以天光於是乎居土上</span><br/>
<span class='tline' id='l100' data-llen='2258:2281'>　則以光者逺而不近光在此而耀在彼非可以國光</span><br/>
<span class='tline' id='l101' data-llen='2281:2309'>　限者夫坤之為土巽之為風乾之為天<span class='krp-note'>皆見/説卦</span>夫人而</span><br/>
<span class='tline' id='l102' data-llen='2309:2332'>　知之也特巽上坤下有風土而獨無天今以㢲之六</span><br/>
<span class='tline' id='l103' data-llen='2332:2355'>　四變乾之九四是觀外之風變而為否外之天天下</span><br/>
<span class='tline' id='l104' data-llen='2355:2378'>　濟而地上承當必有山居其間而二四互艮公然山</span><br/>
<span class='tline' id='l105' data-llen='2378:2411'>　也<span class='krp-note'>二四同功/為互艮</span>然且艮從巽變㢲為山木<span class='krp-note'>説/卦</span>有山之材</span><br/>
<span class='tline' id='l106' data-llen='2411:2437'><a onclick="displayPageImage('KR1a0128', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2437:2466'>　而照之以乾之大赤<span class='krp-note'>説卦乾/為大赤</span>三陽輝輝尚猶是國光</span><br/>
<span class='tline' id='l108' data-llen='2466:2489'>　也乎夫國光坤光耳此為天光以天光而加國上光</span><br/>
<span class='tline' id='l109' data-llen='2489:2507'>　雖逺而國已殊也此自他者也異國也</span><br/>
<span class='tline' id='l110' data-llen='2507:2530'>故曰觀國之光利用賓于王庭實旅百奉之以玊帛天</span><br/>
<span class='tline' id='l111' data-llen='2530:2544'>地之美具焉故曰利用賓于王</span><br/>
<span class='tline' id='l112' data-llen='2544:2567'>　故賓王有説諸侯來賓必各具享禮陳百物以實于</span><br/>
<span class='tline' id='l113' data-llen='2567:2590'>　庭所謂庭實而旅百是也顧物豈易具毋論四享三</span><br/>
<span class='tline' id='l114' data-llen='2590:2613'>　享陳物不一乃即以玊帛觀之乾為金玊坤為布帛</span><br/>
<span class='tline' id='l115' data-llen='2613:2639'><a onclick="displayPageImage('KR1a0128', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2639:2666'>　<span class='krp-note'>皆説/卦</span>向使觀未變否則有坤無乾有地無天有布帛</span><br/>
<span class='tline' id='l117' data-llen='2666:2689'>　而無金玉而今則天地之物既美且備此其賓王為</span><br/>
<span class='tline' id='l118' data-llen='2689:2699'>　何如者故曰利也</span><br/>
<span class='tline' id='l119' data-llen='2699:2711'>猶有觀焉故曰其在後乎</span><br/>
<span class='tline' id='l120' data-llen='2711:2734'>　然而未逮也夫否之二四而成互艮也山也實觀也</span><br/>
<span class='tline' id='l121' data-llen='2734:2757'>　前既為觀則朝廟之外豈當更復有觀者乃猶有觀</span><br/>
<span class='tline' id='l122' data-llen='2757:2780'>　焉高踞艮剛苐俯觀門闕而身不得入觀象之内則</span><br/>
<span class='tline' id='l123' data-llen='2780:2791'>　後此者矣非其身矣</span><br/>
<span class='tline' id='l124' data-llen='2791:2817'><a onclick="displayPageImage('KR1a0128', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2817:2840'>風行而著于土故曰其在異國乎若在異國必姜姓也</span><br/>
<span class='tline' id='l126' data-llen='2840:2863'>姜太嶽之後也山嶽則配天物莫能兩大陳衰此其昌</span><br/>
<span class='tline' id='l127' data-llen='2863:2866'>乎</span><br/>
<span class='tline' id='l128' data-llen='2866:2889'>　如此則既不在陳又不在身象固如是然而其國安</span><br/>
<span class='tline' id='l129' data-llen='2889:2912'>　在夫風行而著于土任所至而託足焉其為異國固</span><br/>
<span class='tline' id='l130' data-llen='2912:2935'>　然也顧何異國也吾以觀否合占之觀以大艮合互</span><br/>
<span class='tline' id='l131' data-llen='2935:2958'>　艮而否則又以互艮而仍合大艮則以一大山而領</span><br/>
<span class='tline' id='l132' data-llen='2958:2981'>　諸衆山之小此大嶽也大嶽者姜姓此必姜氏之國</span><br/>
<span class='tline' id='l133' data-llen='2981:3007'><a onclick="displayPageImage('KR1a0128', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3007:3030'>　也然而物有興衰卦既變否則必先有否而大至焉</span><br/>
<span class='tline' id='l135' data-llen='3030:3053'>　故大嶽配天天子祭天地則嶽瀆配之今否上有天</span><br/>
<span class='tline' id='l136' data-llen='3053:3076'>　山自能配然而自觀之否約有四山觀一大山否又</span><br/>
<span class='tline' id='l137' data-llen='3076:3099'>　一大山而究之合兩為一總成一否艮泰震之大山</span><br/>
<span class='tline' id='l138' data-llen='3099:3131'>　<span class='krp-note'>否為大艮猶泰為/大震總見筮法</span>能有兩乎則必陳衰而後此國昌</span><br/>
<span class='tline' id='l139' data-llen='3131:3143'>　其周史筮辭有如是者</span><br/>
<span class='tline' id='l140' data-llen='3143:3166'>及陳之初亡也陳桓子始大于齊其後亡也成子得政</span><br/>
<span class='tline' id='l141' data-llen='3166:3181'><span class='krp-note'>原文皆有刪/無改後倣此</span></span><br/>
<span class='tline' id='l142' data-llen='3181:3207'><a onclick="displayPageImage('KR1a0128', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3207:3230'>　此附記後驗文也昭八年楚滅陳哀十七年楚復滅</span><br/>
<span class='tline' id='l144' data-llen='3230:3253'>　陳故有前後亡陳桓子即無宇成子田常也敬仲至</span><br/>
<span class='tline' id='l145' data-llen='3253:3276'>　田常約有七世又三世滅齊已十世矣十者陰數之</span><br/>
<span class='tline' id='l146' data-llen='3276:3294'>　盡繋辭地數十觀否皆内坤故與數合</span><br/>
<span class='tline' id='l147' data-llen='3294:3317'>　　唐人定命錄天寳十四年王諸入解筮遇乾之觀</span><br/>
<span class='tline' id='l148' data-llen='3317:3346'>　　謂巳及賓王而大人未見<span class='krp-note'>以乾五/不動也</span>遂遇祿山變而</span><br/>
<span class='tline' id='l149' data-llen='3346:3369'>　　返此以貢士賓興解賓王頗合筮法但觀互為坤</span><br/>
<span class='tline' id='l150' data-llen='3369:3392'>　　坤在九家易曰為亂在虞氏易曰為師而内坤離</span><br/>
<span class='tline' id='l151' data-llen='3392:3418'><a onclick="displayPageImage('KR1a0128', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3418:3441'>　　位則説卦直曰為甲胄為戈兵此與祿山之變一</span><br/>
<span class='tline' id='l153' data-llen='3441:3464'>　　何駭切向遇周央則又疑鬼疑神矣始知聖人設</span><br/>
<span class='tline' id='l154' data-llen='3464:3484'>　　筮無時不告而世卒無知之者因附識此</span><br/>
<span class='tline' id='l155' data-llen='3484:3520'><span class='krp-note'>閔元/年傳</span>初畢萬筮仕于晉遇屯<span class='krp-note'>下震/上坎</span>䷂之比<span class='krp-note'>下坤/上坎</span>䷇</span><br/>
<span class='tline' id='l156' data-llen='3520:3543'>　畢萬畢公髙之後仕晉為大夫晉侯初作二軍萬為</span><br/>
<span class='tline' id='l157' data-llen='3543:3566'>　車右以滅魏遂賜萬以魏其後分晉有國此筮仕晉</span><br/>
<span class='tline' id='l158' data-llen='3566:3572'>　之始也</span><br/>
<span class='tline' id='l159' data-llen='3572:3588'>辛廖占之曰吉<span class='krp-note'>辛廖晉/太火</span></span><br/>
<span class='tline' id='l160' data-llen='3588:3614'><a onclick="displayPageImage('KR1a0128', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3614:3628'>屯固比入吉孰大焉其必蕃昌</span><br/>
<span class='tline' id='l162' data-llen='3628:3656'>　何以吉也夫屯之為義也下震動而上坎險<span class='krp-note'>皆説/卦文</span>動</span><br/>
<span class='tline' id='l163' data-llen='3656:3679'>　而得險故曰屯比之為義下坤土而上坎水水土相</span><br/>
<span class='tline' id='l164' data-llen='3679:3702'>　比故曰比然而屯貴貞守卦所云居貞又云利貞者</span><br/>
<span class='tline' id='l165' data-llen='3702:3725'>　貞也即固也比貴親切彖所云比輔象所云比孚者</span><br/>
<span class='tline' id='l166' data-llen='3725:3748'>　皆親切者也切者入也所守既貞固而與物善入則</span><br/>
<span class='tline' id='l167' data-llen='3748:3768'>　于以筮仕有何勿吉而吾并卜其必後昌者</span><br/>
<span class='tline' id='l168' data-llen='3768:3791'>震為土車從馬足居之兄長之母覆之衆歸之六體不</span><br/>
<span class='tline' id='l169' data-llen='3791:3818'><a onclick="displayPageImage('KR1a0128', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3818:3841'>易合而能固安而能殺公侯之卦也公侯之子孫必復</span><br/>
<span class='tline' id='l171' data-llen='3841:3845'>其始</span><br/>
<span class='tline' id='l172' data-llen='3845:3868'>　則以卦分合有體自震一變坤而雷變為土因之震</span><br/>
<span class='tline' id='l173' data-llen='3868:3897'>　之為車坤之為馬亦相從焉此合體也<span class='krp-note'>為車為馬/説見後</span>乃</span><br/>
<span class='tline' id='l174' data-llen='3897:3927'>　分觀震體則震居乾之下體而又為長男<span class='krp-note'>説卦震為/足虞氏諸</span></span><br/>
<span class='tline' id='l175' data-llen='3927:3958'>　<span class='krp-note'>易為/兄</span>既可作國之長伯而以觀坤體則以母覆衆<span class='krp-note'>坤/為</span></span><br/>
<span class='tline' id='l176' data-llen='3958:3987'>　<span class='krp-note'>母為衆/見説卦</span>將育物而物歸之但觀此六體而子孫之昌</span><br/>
<span class='tline' id='l177' data-llen='3987:4010'>　有不易者况萬為畢公髙之後前既為侯則後必以</span><br/>
<span class='tline' id='l178' data-llen='4010:4037'><a onclick="displayPageImage('KR1a0128', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4037:4060'>　侯復之屯曰利建侯則比之建萬國以親諸侯所之</span><br/>
<span class='tline' id='l180' data-llen='4060:4083'>　與所遇始終如一筮有卦雖變而仍不變者此其一</span><br/>
<span class='tline' id='l181' data-llen='4083:4087'>　也</span><br/>
<span class='tline' id='l182' data-llen='4087:4110'>　震為車説卦與諸家無考惟國語司空季子占公子</span><br/>
<span class='tline' id='l183' data-llen='4110:4133'>　重耳之筮云震車也則有據矣况後秦伯伐晉傳又</span><br/>
<span class='tline' id='l184' data-llen='4133:4156'>　稱震為侯車此無可疑者若坤為馬則正義以卦辭</span><br/>
<span class='tline' id='l185' data-llen='4156:4179'>　利牝馬之貞為証惟比合屯固坤安震殺則全無所</span><br/>
<span class='tline' id='l186' data-llen='4179:4202'>　出或謂子太叔對趙簡子有為刑威獄使民畏忌以</span><br/>
<span class='tline' id='l187' data-llen='4202:4229'><a onclick="displayPageImage('KR1a0128', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4229:4252'>　類其震曜殺戮一語即是震殺則震曜殺戮四字連</span><br/>
<span class='tline' id='l189' data-llen='4252:4265'>　列非相承作解何足為據</span><br/>
<span class='tline' id='l190' data-llen='4265:4296'><span class='krp-note'>閔二/年傳</span>成季之將生也桓公使卜楚丘之父卜之<span class='krp-note'>此不/載</span></span><br/>
<span class='tline' id='l191' data-llen='4296:4322'>又筮之遇大有<span class='krp-note'>乾下/離上</span>䷍之乾<span class='krp-note'>乾下/乾上</span>䷀</span><br/>
<span class='tline' id='l192' data-llen='4322:4343'>　成季魯三家季氏之祖季友也以諡成曰成季</span><br/>
<span class='tline' id='l193' data-llen='4343:4360'>曰同復于父敬如君所<span class='krp-note'>父所/韻</span></span><br/>
<span class='tline' id='l194' data-llen='4360:4383'>　此卜父筮詞然從無解著舊註云乾為君父離本是</span><br/>
<span class='tline' id='l195' data-llen='4383:4406'>　乾子今還變為乾故曰復父然仍不可解按季友為</span><br/>
<span class='tline' id='l196' data-llen='4406:4433'><a onclick="displayPageImage('KR1a0128', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4433:4456'>　魯桓第四子長莊公次仲慶父又次叔牙季其少也</span><br/>
<span class='tline' id='l198' data-llen='4456:4479'>　少子將生而筮男女則其所告者當不出六索之法</span><br/>
<span class='tline' id='l199' data-llen='4479:4506'>　<span class='krp-note'>見説/卦</span>乃遇大有而變上離則離為中女原有未合然</span><br/>
<span class='tline' id='l200' data-llen='4506:4529'>　獨不曰季與莊公為同母弟乎二人皆嫡母文姜所</span><br/>
<span class='tline' id='l201' data-llen='4529:4552'>　生而仲叔兩家縂屬長庶古嫡稱同母庶仄稱同父</span><br/>
<span class='tline' id='l202' data-llen='4552:4575'>　惟重嫡故并重母則以女君生次子而專屬之母此</span><br/>
<span class='tline' id='l203' data-llen='4575:4598'>　之坤母之再索則再索得離何為不可不過曰此女</span><br/>
<span class='tline' id='l204' data-llen='4598:4621'>　君之次生云耳乃一變為乾而巳復父矣乾為父此</span><br/>
<span class='tline' id='l205' data-llen='4621:4648'><a onclick="displayPageImage('KR1a0128', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4648:4675'>　同父矣然且乾為純爻爻内有卦位<span class='krp-note'>説見/前</span>向為上離</span><br/>
<span class='tline' id='l207' data-llen='4675:4698'>　時則坎位不見今變乾而中坎昭然坎為次子則向</span><br/>
<span class='tline' id='l208' data-llen='4698:4721'>　為母索者今變為父索非復父乎又且嫡庶分父母</span><br/>
<span class='tline' id='l209' data-llen='4721:4744'>　并分氏族長嫡既為君則必次嫡為大宗諸庶為小</span><br/>
<span class='tline' id='l210' data-llen='4744:4774'>　宗而後各改氏而共成一族以一父也<span class='krp-note'>此宗法見大/小宗通繹</span></span><br/>
<span class='tline' id='l211' data-llen='4774:4797'>　今桓之四子莊既嗣桓則季氏大宗仲叔小宗當合</span><br/>
<span class='tline' id='l212' data-llen='4797:4820'>　仲叔季三氏而共成桓族謂之三桓乃次嫡未生離</span><br/>
<span class='tline' id='l213' data-llen='4820:4843'>　未變乾則上卦三乾中闕其一安所得三桓而齊視</span><br/>
<span class='tline' id='l214' data-llen='4843:4870'><a onclick="displayPageImage('KR1a0128', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4870:4893'>　之而一變而三乾並列縂成一乾三桓三族縂一桓</span><br/>
<span class='tline' id='l216' data-llen='4893:4913'>　族則其所為復父者獨季氏也乎故曰同也</span><br/>
<span class='tline' id='l217' data-llen='4913:4936'>　若然則乾為君父不惟同父亦且同君雖非君而如</span><br/>
<span class='tline' id='l218' data-llen='4936:4959'>　君之尊可以推位而得之位者所也祗君所不同初</span><br/>
<span class='tline' id='l219' data-llen='4959:4982'>　遇大有時上離下乾離日而乾天日居天上巳駸駸</span><br/>
<span class='tline' id='l220' data-llen='4982:5005'>　有凌所之勢及一變而大有六五竟改為乾之九五</span><br/>
<span class='tline' id='l221' data-llen='5005:5028'>　九五君位雖非大有六五交孚威如有合同謹畏之</span><br/>
<span class='tline' id='l222' data-llen='5028:5051'>　象亦誰敢不敬宜乎季孫之後專國政而卑公室儼</span><br/>
<span class='tline' id='l223' data-llen='5051:5078'><a onclick="displayPageImage('KR1a0128', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5078:5107'>　然君也特是大有之變衆多分勢<span class='krp-note'>大有衆/多之象</span>而離位南</span><br/>
<span class='tline' id='l225' data-llen='5107:5130'>　方終守北面故春秋戰國他饒簒竊而魯獨無有即</span><br/>
<span class='tline' id='l226' data-llen='5130:5153'>　昭公出遜亦且虚位多年不越尺寸則其敬君所者</span><br/>
<span class='tline' id='l227' data-llen='5153:5165'>　豈真君所哉如之而已</span><br/>
<span class='tline' id='l228' data-llen='5165:5193'><span class='krp-note'>僖十五/年傳</span>秦伯伐晉卜徒父筮之吉涉河侯車敗詰之曰</span><br/>
<span class='tline' id='l229' data-llen='5193:5205'>乃大吉也三敗必獲晉君</span><br/>
<span class='tline' id='l230' data-llen='5205:5228'>　秦伯秦穆晉侯晉惠也晉惠入國實秦穆所納而晉</span><br/>
<span class='tline' id='l231' data-llen='5228:5251'>　不報德而反報以怨故伐晉卜徒父掌卜筮官自吉</span><br/>
<span class='tline' id='l232' data-llen='5251:5278'><a onclick="displayPageImage('KR1a0128', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5278:5301'>　以下六字皆徒父之言是時筮者見卦象有異怪之</span><br/>
<span class='tline' id='l234' data-llen='5301:5324'>　不先示何卦急曰涉河侯車敗矣秦伯不知卦并未</span><br/>
<span class='tline' id='l235' data-llen='5324:5347'>　聞筮辭恐車敗在已故詰之乃曰我大吉其敗在晉</span><br/>
<span class='tline' id='l236' data-llen='5347:5370'>　且不止車敗似當三敗其前軍而後敗侯車而獲其</span><br/>
<span class='tline' id='l237' data-llen='5370:5378'>　君其故何也</span><br/>
<span class='tline' id='l238' data-llen='5378:5392'>其卦遇蠱<span class='krp-note'>上艮/下巽</span>䷑</span><br/>
<span class='tline' id='l239' data-llen='5392:5415'>　以其卦遇蠱也前此數語則皆於此一語解之蠱内</span><br/>
<span class='tline' id='l240' data-llen='5415:5438'>　巽外艮内既㢲順而外復艮止動輒得敗故曰蠱蠱</span><br/>
<span class='tline' id='l241' data-llen='5438:5465'><a onclick="displayPageImage('KR1a0128', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5465:5488'>　者敗也乃以象言之凡兩卦之間有一剛在中即謂</span><br/>
<span class='tline' id='l243' data-llen='5488:5511'>　之坎今以兩剛居初四之間則在蠱卦辭原曰涉川</span><br/>
<span class='tline' id='l244' data-llen='5511:5540'>　<span class='krp-note'>蠱元亨利/涉大川</span>而秦之入晉又必踰河以進之因而曰涉</span><br/>
<span class='tline' id='l245' data-llen='5540:5563'>　河此固然也顧既已涉河則兩軍相接當占車乗今</span><br/>
<span class='tline' id='l246' data-llen='5563:5590'>　蠱之三五恰有互震居其間則震車也<span class='krp-note'>見/前</span>且此非他</span><br/>
<span class='tline' id='l247' data-llen='5590:5622'>　車震為諸侯<span class='krp-note'>見九家/諸易</span>即侯車也然且震名仰盂<span class='krp-note'>見卦/訣</span></span><br/>
<span class='tline' id='l248' data-llen='5622:5650'>　實有類于車箱然乃蠱上有艮艮為倒震<span class='krp-note'>見轉/易法</span>震一</span><br/>
<span class='tline' id='l249' data-llen='5650:5679'>　倒而車箱盡傾向之所為仰盂者今覆盌矣<span class='krp-note'>艮覆盌/亦卦訣</span></span><br/>
<span class='tline' id='l250' data-llen='5679:5706'><a onclick="displayPageImage('KR1a0128', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5706:5722'>　傾與覆為敗則敗矣故曰侯車敗</span><br/>
<span class='tline' id='l252' data-llen='5722:5745'>　　張文楚曰先生解是傳成客有從江寧來者驟見</span><br/>
<span class='tline' id='l253' data-llen='5745:5768'>　　大驚以為入神然究未敢信曰轉易何據先生曰</span><br/>
<span class='tline' id='l254' data-llen='5768:5791'>　　轉易即倒易文王設此法為序卦用者凡六十四</span><br/>
<span class='tline' id='l255' data-llen='5791:5814'>　　卦惟乾坤坎離頤大過中孚小過八卦不倒餘則</span><br/>
<span class='tline' id='l256' data-llen='5814:5837'>　　屯蒙一倒需訟一倒師比一倒皆兩兩顛倒歴排</span><br/>
<span class='tline' id='l257' data-llen='5837:5860'>　　之以至于盡是轉易一法實周易開卷一大面目</span><br/>
<span class='tline' id='l258' data-llen='5860:5883'>　　而舉世不曉宜乎六經盡亡遭宋人蠱惑而終不</span><br/>
<span class='tline' id='l259' data-llen='5883:5910'><a onclick="displayPageImage('KR1a0128', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5910:5927'>　　察也客乃取易諦視之再拜而退</span><br/>
<span class='tline' id='l261' data-llen='5927:5950'>　特蠱以敗名不止一敗似涉河之時當先有三敗而</span><br/>
<span class='tline' id='l262' data-llen='5950:5973'>　後及于車敗者按推易一法類聚羣分必以陽之合</span><br/>
<span class='tline' id='l263' data-llen='5973:5996'>　聚者分移他卦以為卦謂之徃來泰之小徃大來否</span><br/>
<span class='tline' id='l264' data-llen='5996:6019'>　之大徃小來皆是也徃者去也今蠱之為卦實從泰</span><br/>
<span class='tline' id='l265' data-llen='6019:6042'>　與恒損三陽合聚者徃來而成然而無陽來而祇有</span><br/>
<span class='tline' id='l266' data-llen='6042:6065'>　陽去一從泰之三陽初徃上來一從恒之三陽四徃</span><br/>
<span class='tline' id='l267' data-llen='6065:6096'>　上來一從損所環聚之三陽初徃三來<span class='krp-note'>説見仲氏易/卷首及各卦</span></span><br/>
<span class='tline' id='l268' data-llen='6096:6123'><a onclick="displayPageImage('KR1a0128', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6123:6146'>　凡此三推皆以我所聚三陽徃而移彼謂之三去去</span><br/>
<span class='tline' id='l270' data-llen='6146:6173'>　與驅通字即三驅也然且三去必涉河泰踰兩剛<span class='krp-note'>泰/初</span></span><br/>
<span class='tline' id='l271' data-llen='6173:6206'>　<span class='krp-note'>踰二三陽兩陽而出/險即是踰河下同</span>損踰一剛恒且踰上位隠坎之</span><br/>
<span class='tline' id='l272' data-llen='6206:6237'>　剛<span class='krp-note'>上為坎位隠見/于外説見前</span>是前稱三敗後稱三去皆于踰河</span><br/>
<span class='tline' id='l273' data-llen='6237:6257'>　時見之故曰必涉河而後侯車敗非無謂也</span><br/>
<span class='tline' id='l274' data-llen='6257:6280'>　　張文檒曰推易即移易在伏羲時即有之如山澤</span><br/>
<span class='tline' id='l275' data-llen='6280:6302'>　　為損䷨亦從泰之三陽三徃上來及倒損為益</span><br/>
<span class='tline' id='l276' data-llen='6302:6324'>　　上風下雷䷩則又從否之三陽初徃四來此倒</span><br/>
<span class='tline' id='l277' data-llen='6324:6351'><a onclick="displayPageImage('KR1a0128', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6351:6374'>　　易亦移易也然而損下益上損下卦一陽而益之</span><br/>
<span class='tline' id='l279' data-llen='6374:6397'>　　上則所損在我即名曰損損上益下損上卦一陽</span><br/>
<span class='tline' id='l280' data-llen='6397:6420'>　　而益之下則所益在我故名曰益是伏羲畫卦亦</span><br/>
<span class='tline' id='l281' data-llen='6420:6443'>　　早以推移徃來定卦名矣况小大徃來文王言之</span><br/>
<span class='tline' id='l282' data-llen='6443:6466'>　　剛來下柔柔來文剛則孔子言之然且類聚羣分</span><br/>
<span class='tline' id='l283' data-llen='6466:6489'>　　剛柔相推繋詞兩篇無非解推易一法此真三聖</span><br/>
<span class='tline' id='l284' data-llen='6489:6512'>　　作易之至祕而五易全亡九筮滅没非先生其誰</span><br/>
<span class='tline' id='l285' data-llen='6512:6518'>　　發之</span><br/>
<span class='tline' id='l286' data-llen='6518:6545'><a onclick="displayPageImage('KR1a0128', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6545:6568'>　然而必知獲君者艮為止天下無車敗而車中之人</span><br/>
<span class='tline' id='l288' data-llen='6568:6591'>　不止獲者凡被獲曰止國語君之止子之罪也竟以</span><br/>
<span class='tline' id='l289' data-llen='6591:6619'>　獲稱止即此事也又且艮為手為拘拘者係也<span class='krp-note'>説卦/拘誤</span></span><br/>
<span class='tline' id='l290' data-llen='6619:6654'>　<span class='krp-note'>作狗今從/荀易改正</span>故隨為倒蠱<span class='krp-note'>見轉/易法</span>而隨之互艮亦且拘係</span><br/>
<span class='tline' id='l291' data-llen='6654:6677'>　小子拘係丈夫而繼之曰隨有獲此非拘止之而獲</span><br/>
<span class='tline' id='l292' data-llen='6677:6700'>　之也乎是晉侯之獲歴觀之艮象而有斷然者故曰</span><br/>
<span class='tline' id='l293' data-llen='6700:6707'>　此可必也</span><br/>
<span class='tline' id='l294' data-llen='6707:6734'>曰千乗三去三去之餘獲其雄狐夫狐蠱必其君也<span class='krp-note'>去/叶</span></span><br/>
<span class='tline' id='l295' data-llen='6734:6761'><a onclick="displayPageImage('KR1a0128', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6761:6767'><span class='krp-note'>驅/</span></span><br/>
<span class='tline' id='l297' data-llen='6767:6790'>　此又作有韻筮辭以申括之千乗諸侯也三去見前</span><br/>
<span class='tline' id='l298' data-llen='6790:6818'>　雄狐者艮為狐狼<span class='krp-note'>見虞/氏易</span>艮之陽一爻即雄狐也蠱者</span><br/>
<span class='tline' id='l299' data-llen='6818:6841'>　君父之惡以陽狐而擅君父之惡是狐而蠱者故曰</span><br/>
<span class='tline' id='l300' data-llen='6841:6847'>　必其君</span><br/>
<span class='tline' id='l301' data-llen='6847:6870'>蠱之貞風也其悔山也嵗云秋矣我落其實而取其材</span><br/>
<span class='tline' id='l302' data-llen='6870:6884'>所以克也實落材亡不敗何待</span><br/>
<span class='tline' id='l303' data-llen='6884:6907'>　此又别解内外象以備餘意洪範内卦為貞外卦為</span><br/>
<span class='tline' id='l304' data-llen='6907:6934'><a onclick="displayPageImage('KR1a0128', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6934:6957'>　悔内巽外艮則内風外山象固然也但據經文此時</span><br/>
<span class='tline' id='l306' data-llen='6957:6980'>　十一月而傳稱秋者周之十一月即夏之九月恰是</span><br/>
<span class='tline' id='l307' data-llen='6980:7003'>　秋時卜筮重時氣故必以夏時斷之若艮象無材而</span><br/>
<span class='tline' id='l308' data-llen='7003:7026'>　曰材曰實以卦有互震震為木而上連艮山謂之山</span><br/>
<span class='tline' id='l309' data-llen='7026:7048'>　木則山有材實矣此與陳敬仲傳有山之材義同</span><br/>
<span class='tline' id='l310' data-llen='7048:7054'>三敗及韓</span><br/>
<span class='tline' id='l311' data-llen='7054:7075'>　此下記事文今即錄之以明驗韓晉地即韓原</span><br/>
<span class='tline' id='l312' data-llen='7075:7088'>戰于韓原晉戎馬還濘而止</span><br/>
<span class='tline' id='l313' data-llen='7088:7115'><a onclick="displayPageImage('KR1a0128', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7115:7138'>　戎者晉侯之車傳稱步揚御戎家僕父為右者馬即</span><br/>
<span class='tline' id='l315' data-llen='7138:7161'>　小駟駕車者也還盤旋也止者拘也駕車之馬盤旋</span><br/>
<span class='tline' id='l316' data-llen='7161:7177'>　泥濘中而拘止其車此車敗之驗</span><br/>
<span class='tline' id='l317' data-llen='7177:7185'>秦獲晉侯以歸</span><br/>
<span class='tline' id='l318' data-llen='7185:7209'>穆姬聞晉侯將至以太子罃𢎞與女簡璧登臺而履薪</span><br/>
<span class='tline' id='l319' data-llen='7209:7219'>焉使以免服衰絰迎</span><br/>
<span class='tline' id='l320' data-llen='7219:7243'>　穆姬秦穆夫人晉惠姊也太子罃即秦康𢎞其母弟</span><br/>
<span class='tline' id='l321' data-llen='7243:7266'>　與女名簡璧皆姬所生履薪者自囚請罪之禮且使</span><br/>
<span class='tline' id='l322' data-llen='7266:7293'><a onclick="displayPageImage('KR1a0128', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7293:7307'>　行人䘮服迎秦伯明必死也</span><br/>
<span class='tline' id='l324' data-llen='7307:7323'>子桑曰歸之而質其太子必得大成</span><br/>
<span class='tline' id='l325' data-llen='7323:7346'>　子桑秦大夫公孫枝也謂當蹄晉君太子圉為質秦</span><br/>
<span class='tline' id='l326' data-llen='7346:7353'>　伯從其言</span><br/>
<span class='tline' id='l327' data-llen='7353:7359'>乃許晉平</span><br/>
<span class='tline' id='l328' data-llen='7359:7362'>　</span><br/>
<span class='tline' id='l329' data-llen='7362:7365'>　</span><br/>
<span class='tline' id='l330' data-llen='7365:7375'>　春秋占筮書卷一</span><br/>
</p>
<p><br/>
</p>
  </div>
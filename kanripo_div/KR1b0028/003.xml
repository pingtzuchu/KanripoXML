<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0028', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:209'>　讀書叢說卷三　　　　　元　許謙　撰</span><br/>
<span class='tline' id='l10' data-llen='209:214'>大禹謨</span><br/>
<span class='tline' id='l11' data-llen='214:237'>三謨皆陳於帝舜之前乃舜典之餘事禹謨自格汝禹</span><br/>
<span class='tline' id='l12' data-llen='237:256'>　以下舜晚年事以禹王天下故在臯益前</span><br/>
<span class='tline' id='l13' data-llen='256:279'>允若兹一章萬邦咸寜以上以效驗言稽於衆以下以</span><br/>
<span class='tline' id='l14' data-llen='279:302'>　工夫言稽衆從人則嘉言罔伏不虐無告則萬邦咸</span><br/>
<span class='tline' id='l15' data-llen='302:325'>　寜不廢困窮則野無遺賢后臣克艱禹本兩平說舜</span><br/>
<span class='tline' id='l16' data-llen='325:351'><a onclick="displayPageImage('KR1b0028', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='351:374'>　則歸重於已謂惟堯時克其意若曰惟后克艱厥后</span><br/>
<span class='tline' id='l18' data-llen='374:383'>　則臣克艱厥臣</span><br/>
<span class='tline' id='l19' data-llen='383:406'>東萊先生曰不虐不廢不必横政暴刑也哀憐矜憫之</span><br/>
<span class='tline' id='l20' data-llen='406:425'>　心有一毫精神念慮不到是廢之虐之也</span><br/>
<span class='tline' id='l21' data-llen='425:448'>益曰吁一章五罔三勿二無皆儆戒之目作四節看上</span><br/>
<span class='tline' id='l22' data-llen='448:471'>　三罔屬儆戒無虞一句蓋此三者多失於無事之時</span><br/>
<span class='tline' id='l23' data-llen='471:494'>　三勿自為一節歴數之也下二罔屬百志惟熈一句</span><br/>
<span class='tline' id='l24' data-llen='494:517'>　蓋違道從欲只為私意錮蔽私則志不廣矣若所見</span><br/>
<span class='tline' id='l25' data-llen='517:543'><a onclick="displayPageImage('KR1b0028', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='543:566'>　者大必不違道從欲要在道欲二字上下兩句又結</span><br/>
<span class='tline' id='l27' data-llen='566:588'>　上三節謂於是八者無怠無荒則四夷皆來王矣</span><br/>
<span class='tline' id='l28' data-llen='588:611'>六府蔡傳謂或相制以洩其過或相助以補其不足如</span><br/>
<span class='tline' id='l29' data-llen='611:634'>　濬川設防四時變國火以救時疾斬冰出冰以節隂</span><br/>
<span class='tline' id='l30' data-llen='634:657'>　陽氣之類然頗費力金先生曰禮記殷制天子之六</span><br/>
<span class='tline' id='l31' data-llen='657:680'>　府曰司土司木司水司草司器司貨典司六職蓋本</span><br/>
<span class='tline' id='l32' data-llen='680:703'>　有虞氏之舊制也土木水三司其名不易司草則穀</span><br/>
<span class='tline' id='l33' data-llen='703:726'>　府司貨則金府司器則火府鎔冶之事也鄭氏謂在</span><br/>
<span class='tline' id='l34' data-llen='726:752'><a onclick="displayPageImage('KR1b0028', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='752:775'>　周則司土土均也司木山虞也司水川衡也司草稻</span><br/>
<span class='tline' id='l36' data-llen='775:798'>　人也司貨丱人也在虞豈非司空朕虞后稷共工之</span><br/>
<span class='tline' id='l37' data-llen='798:821'>　職歟或九官之外自有專司六府者歟或當時六府</span><br/>
<span class='tline' id='l38' data-llen='821:844'>　以事而名不必專職歟六府各脩其職矣而政事之</span><br/>
<span class='tline' id='l39' data-llen='844:867'>　大有三焉教之以正其徳通之以利其用節之以厚</span><br/>
<span class='tline' id='l40' data-llen='867:890'>　其生此三事所以同天下也故謂之和正徳則厚典</span><br/>
<span class='tline' id='l41' data-llen='890:913'>　庸禮之事如司徒敷教伯夷降典后䕫典樂士制百</span><br/>
<span class='tline' id='l42' data-llen='913:936'>　姓皆是利用即同律度量衡懋遷有無化居之事厚</span><br/>
<span class='tline' id='l43' data-llen='936:962'><a onclick="displayPageImage('KR1b0028', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='962:985'>　生則制用均節之事如老者衣帛食肉黎民不饑不</span><br/>
<span class='tline' id='l45' data-llen='985:1008'>　寒三十年之通民無菜色是也舊說三事既指人力</span><br/>
<span class='tline' id='l46' data-llen='1008:1027'>　之為六府乃指五行自然之利非類例矣</span><br/>
<span class='tline' id='l47' data-llen='1027:1050'>念兹在兹四句蔡傳禹自道也金先生謂禹勉帝舜念</span><br/>
<span class='tline' id='l48' data-llen='1050:1073'>　之謂念之也熟則雖捨之而不可易言之也熟則雖</span><br/>
<span class='tline' id='l49' data-llen='1073:1096'>　外之而不可違如此則與上下兩念字相應而三念</span><br/>
<span class='tline' id='l50' data-llen='1096:1104'>　字皆是一意</span><br/>
<span class='tline' id='l51' data-llen='1104:1127'>降水儆予一章總言功徳二字成允成功汝惟不伐嘉</span><br/>
<span class='tline' id='l52' data-llen='1127:1153'><a onclick="displayPageImage('KR1b0028', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1153:1176'>　乃丕績皆以功言也克勤儉不滿假汝惟不矜予懋</span><br/>
<span class='tline' id='l54' data-llen='1176:1186'>　乃徳皆以徳言也</span><br/>
<span class='tline' id='l55' data-llen='1186:1200'>成允成功能成其實成之功也</span><br/>
<span class='tline' id='l56' data-llen='1200:1223'>汝惟不矜不伐四句言禹惟其不矜不伐故天下莫與</span><br/>
<span class='tline' id='l57' data-llen='1223:1246'>　爭能爭功蓋矜伐者自有其能與功也凡物據以為</span><br/>
<span class='tline' id='l58' data-llen='1246:1269'>　己有則人亦将據之故有爭我不以為有而無所據</span><br/>
<span class='tline' id='l59' data-llen='1269:1292'>　則無迹之可尋人何從而爭之乎故禹之功能雖極</span><br/>
<span class='tline' id='l60' data-llen='1292:1315'>　大人竟莫能指而與之爭相上也又一說禹惟但不</span><br/>
<span class='tline' id='l61' data-llen='1315:1341'><a onclick="displayPageImage('KR1b0028', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1341:1364'>　矜不伐而已而人之功能自然無出其上者况敢爭</span><br/>
<span class='tline' id='l63' data-llen='1364:1368'>　乎</span><br/>
<span class='tline' id='l64' data-llen='1368:1391'>人心可善可惡理欲皆可包在裏許目視耳聽鼻臭口</span><br/>
<span class='tline' id='l65' data-llen='1391:1414'>　味四肢之奉皆是道心則一於理而不雜以私惻隱</span><br/>
<span class='tline' id='l66' data-llen='1414:1437'>　羞惡辭讓是非是也精則於凡人心之所接處事事</span><br/>
<span class='tline' id='l67' data-llen='1437:1460'>　察之極精而知理欲分曉一則專守於理而不使一</span><br/>
<span class='tline' id='l68' data-llen='1460:1483'>　毫私欲間於其間其及於事物信能執其中矣精是</span><br/>
<span class='tline' id='l69' data-llen='1483:1506'>　知得到一是守得堅中是行得及如此即純是道心</span><br/>
<span class='tline' id='l70' data-llen='1506:1532'><a onclick="displayPageImage('KR1b0028', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1532:1549'>　然亦未嘗出於人心之外但無私耳</span><br/>
<span class='tline' id='l72' data-llen='1549:1572'>弗詢之謀金先生謂己之謀也人言無考於實者勿聽</span><br/>
<span class='tline' id='l73' data-llen='1572:1584'>　己謀不詢於衆者勿庸</span><br/>
<span class='tline' id='l74' data-llen='1584:1589'>臯陶謨</span><br/>
<span class='tline' id='l75' data-llen='1589:1612'>曰若稽古尊辭也堯舜禹臯其徳與位固有不同而史</span><br/>
<span class='tline' id='l76' data-llen='1612:1635'>　臣皆以此稱之蓋於此下各叙徳而後及功者二典</span><br/>
<span class='tline' id='l77' data-llen='1635:1658'>　法也堯舜之徳固又非禹比禹雖亦有帝位而謨中</span><br/>
<span class='tline' id='l78' data-llen='1658:1681'>　所載實虞廷事故禹謨但叙其功而不言徳臯陶始</span><br/>
<span class='tline' id='l79' data-llen='1681:1707'><a onclick="displayPageImage('KR1b0028', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1707:1730'>　終臣道也故但叙其言而又不及其功此蓋史臣之</span><br/>
<span class='tline' id='l81' data-llen='1730:1735'>　意也</span><br/>
<span class='tline' id='l82' data-llen='1735:1758'>史臣以臯陶所言允廸厥徳謨明弼諧兩語明臯陶之</span><br/>
<span class='tline' id='l83' data-llen='1758:1781'>　謨亦以見臯陶之徳而一篇綱領亦惟在此兩句慎</span><br/>
<span class='tline' id='l84' data-llen='1781:1804'>　厥身脩惇叙九族安民及天叙以下皆廸徳之類也</span><br/>
<span class='tline' id='l85' data-llen='1804:1827'>　庻明勵翼知人及九徳以下皆明諧之類也然廸徳</span><br/>
<span class='tline' id='l86' data-llen='1827:1850'>　則可以知人明諧則可以安民而知人之目其末戒</span><br/>
<span class='tline' id='l87' data-llen='1850:1873'>　以兢兢業業則又廸徳之事安民之目其中有服刑</span><br/>
<span class='tline' id='l88' data-llen='1873:1899'><a onclick="displayPageImage('KR1b0028', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1899:1922'>　之用則又明諧之事雖分言互言各有條理大要不</span><br/>
<span class='tline' id='l90' data-llen='1922:1929'>　過兩端耳</span><br/>
<span class='tline' id='l91' data-llen='1929:1952'>九徳金先生曰自寛以至彊九者氣質之性也自栗以</span><br/>
<span class='tline' id='l92' data-llen='1952:1975'>　至義九者變化進修之學也有上九者而無下九者</span><br/>
<span class='tline' id='l93' data-llen='1975:1994'>　以濟之是氣禀之偏非所以為徳之中也</span><br/>
<span class='tline' id='l94' data-llen='1994:2003'><span class='krp-note'>以下/原闕</span></span><br/>
<span class='tline' id='l95' data-llen='2003:2029'><a onclick="displayPageImage('KR1b0028', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l96' data-llen='2029:2052'>　我躬行心得而措諸彼亦使之惇五典庸五禮而已</span><br/>
<span class='tline' id='l97' data-llen='2052:2075'>　至於人蹈典禮而有徳則命五服以章之悖典禮而</span><br/>
<span class='tline' id='l98' data-llen='2075:2098'>　有罪則用五刑以討之用賞用刑所以勸戒使人皆</span><br/>
<span class='tline' id='l99' data-llen='2098:2121'>　歸於徳也而賞刑之政事則當勉而又勉者也四天</span><br/>
<span class='tline' id='l100' data-llen='2121:2144'>　字皆言出於天理之自然而不敢忽不敢容私於其</span><br/>
<span class='tline' id='l101' data-llen='2144:2150'>　間者也</span><br/>
<span class='tline' id='l102' data-llen='2150:2173'>天聰明至敬哉有土一章此專戒君所以當廸徳者也</span><br/>
<span class='tline' id='l103' data-llen='2173:2196'>　明威天之所以加於君身者也天難諶命靡常善則</span><br/>
<span class='tline' id='l104' data-llen='2196:2222'><a onclick="displayPageImage('KR1b0028', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l105' data-llen='2222:2245'>　降祥不善則降殃必然之理也天豈有意哉亦以民</span><br/>
<span class='tline' id='l106' data-llen='2245:2268'>　為聰明爾勑我自我之不惇庸命徳討罪之不當則</span><br/>
<span class='tline' id='l107' data-llen='2268:2291'>　民怨而天怒矣末又明言之曰天人一理上下通逹</span><br/>
<span class='tline' id='l108' data-llen='2291:2312'>　無有少間有土者可不敬哉能敬則能安民矣</span><br/>
<span class='tline' id='l109' data-llen='2312:2316'>益稷</span><br/>
<span class='tline' id='l110' data-llen='2316:2339'>四載蔡傳水乘舟陸乗車泥乗輴山乘樏此從古注說</span><br/>
<span class='tline' id='l111' data-llen='2339:2362'>　陸徳明曰輴丑倫反樏力追反疏曰史記河渠書泥</span><br/>
<span class='tline' id='l112' data-llen='2362:2397'>　行蹈橇<span class='krp-note'>音/蕝</span>山行即橋<span class='krp-note'>丘遥/反</span>徐廣注橋一作輂<span class='krp-note'>几玉/反</span>尸</span><br/>
<span class='tline' id='l113' data-llen='2397:2423'><a onclick="displayPageImage('KR1b0028', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l114' data-llen='2423:2454'>　子云泥行乗蕝漢溝洫志泥行乗毳<span class='krp-note'>與橇/同</span>山則梮<span class='krp-note'>居/足</span></span><br/>
<span class='tline' id='l115' data-llen='2454:2480'>　<span class='krp-note'>反/</span>如淳謂毳以板置泥上以通行路韋昭謂梮木器</span><br/>
<span class='tline' id='l116' data-llen='2480:2503'>　也如今轝牀人轝以行又按夏本紀泥行乗橇山行</span><br/>
<span class='tline' id='l117' data-llen='2503:2526'>　乗檋然則輴與橇毳蕝為一物板置泥上也樏與橋</span><br/>
<span class='tline' id='l118' data-llen='2526:2542'>　輂檋梮為一物木牀人轝以行也</span><br/>
<span class='tline' id='l119' data-llen='2542:2565'>安汝止惟幾惟康其弼直惟動丕應徯志金先生曰止</span><br/>
<span class='tline' id='l120' data-llen='2565:2588'>　者静也謂未動之時安猶保養也幾事端之㣲也康</span><br/>
<span class='tline' id='l121' data-llen='2588:2611'>　安靜而不為也大抵君心當靜止無為之時必安靜</span><br/>
<span class='tline' id='l122' data-llen='2611:2637'><a onclick="displayPageImage('KR1b0028', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l123' data-llen='2637:2660'>　以存養之惟當察其幾㣲之端亦惟當守其康靖無</span><br/>
<span class='tline' id='l124' data-llen='2660:2683'>　為之規其為之輔弼者亦於此時當致其忠直之益</span><br/>
<span class='tline' id='l125' data-llen='2683:2705'>　必如是而後可以善其動動而愜乎人心之同然</span><br/>
<span class='tline' id='l126' data-llen='2705:2728'>股肱耳目應翼為明聽輔翼以肱言為行也以股言明</span><br/>
<span class='tline' id='l127' data-llen='2728:2738'>　以目言聽以耳言</span><br/>
<span class='tline' id='l128' data-llen='2738:2761'>宗彛宗廟之尊彛也有六彛虎蜼各居其一虎取其義</span><br/>
<span class='tline' id='l129' data-llen='2761:2777'>　蜼取其智㑹彛於衣則取其孝也</span><br/>
<span class='tline' id='l130' data-llen='2777:2800'>疏鄭氏云性曰采施曰色以本性施於繒帛故云以五</span><br/>
<span class='tline' id='l131' data-llen='2800:2826'><a onclick="displayPageImage('KR1b0028', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l132' data-llen='2826:2834'>　采施於五色</span><br/>
<span class='tline' id='l133' data-llen='2834:2857'>唐虞之禮不可考今凡言禮者皆周禮爾臯謨五服與</span><br/>
<span class='tline' id='l134' data-llen='2857:2880'>　五刑對言主於諸侯卿大夫士而言之益稷十二章</span><br/>
<span class='tline' id='l135' data-llen='2880:2903'>　則兼上下言之也典命上公九命侯伯七命子男五</span><br/>
<span class='tline' id='l136' data-llen='2903:2926'>　命其衣服皆以其命數為節王之三公八命卿六命</span><br/>
<span class='tline' id='l137' data-llen='2926:2949'>　大夫四命及其出封皆加一等公之孤四命公侯伯</span><br/>
<span class='tline' id='l138' data-llen='2949:2972'>　之卿三命大夫再命士一命子男之卿再命大夫一</span><br/>
<span class='tline' id='l139' data-llen='2972:2995'>　命衣服皆視其命數鄭氏推王之上士三命中士再</span><br/>
<span class='tline' id='l140' data-llen='2995:3021'><a onclick="displayPageImage('KR1b0028', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l141' data-llen='3021:3044'>　命下士一命司服王祀昊天上帝則大裘而冕享先</span><br/>
<span class='tline' id='l142' data-llen='3044:3067'>　王衮冕享先公饗射鷩冕祀四望山川毳冕祭社稷</span><br/>
<span class='tline' id='l143' data-llen='3067:3092'>　五祀希冕祭羣小祀𤣥冕公之服自衮冕而下侯伯自</span><br/>
<span class='tline' id='l144' data-llen='3092:3115'>　鷩冕而下子男自毳冕而下孤之服自希冕而下卿</span><br/>
<span class='tline' id='l145' data-llen='3115:3139'>　大夫自𤣥冕而下蓋王之三公卿大夫曰出封加一</span><br/>
<span class='tline' id='l146' data-llen='3139:3162'>　等則在王朝為降一等是三公鷩冕孤與卿毳冕大</span><br/>
<span class='tline' id='l147' data-llen='3162:3185'>　夫希冕矣司服所謂孤卿大夫者諸侯之孤卿大夫</span><br/>
<span class='tline' id='l148' data-llen='3185:3208'>　也先儒以鄭氏所言周升三辰於旂服則自山龍以</span><br/>
<span class='tline' id='l149' data-llen='3208:3234'><a onclick="displayPageImage('KR1b0028', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span><br/>
<span class='tline' id='l150' data-llen='3234:3257'>　下者臆說也大裘之上亦蒙以衣然則備十二章之</span><br/>
<span class='tline' id='l151' data-llen='3257:3280'>　服歟總是而言之則十二章之服獨王祀帝之所用</span><br/>
<span class='tline' id='l152' data-llen='3280:3303'>　衮冕則王之享先王也上公也鷩冕則王之享先公</span><br/>
<span class='tline' id='l153' data-llen='3303:3326'>　饗射也侯伯也王之三公也毳冕則王之祀四望山</span><br/>
<span class='tline' id='l154' data-llen='3326:3349'>　川也子男也王之孤也卿也希冕則王之祭社稷五</span><br/>
<span class='tline' id='l155' data-llen='3349:3373'>　祀也王之大夫也公之孤也𤣥冕則王之祭羣小祀</span><br/>
<span class='tline' id='l156' data-llen='3373:3396'>　也王之上士也中士也下士也公侯伯之卿也大夫</span><br/>
<span class='tline' id='l157' data-llen='3396:3419'>　也士也子男之卿也大夫也命數不同而同服其服</span><br/>
<span class='tline' id='l158' data-llen='3419:3445'><a onclick="displayPageImage('KR1b0028', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l159' data-llen='3445:3468'>　者則繅旒有異也雖周制如此其必有所本唐虞之</span><br/>
<span class='tline' id='l160' data-llen='3468:3476'>　制從可知矣</span><br/>
<span class='tline' id='l161' data-llen='3476:3499'>絺字古注勑其反葛之精者疏讀為黹紩也黹展几反</span><br/>
<span class='tline' id='l162' data-llen='3499:3522'>　紩直質反縫也蔡傳從之則是以繒為裳而以線紩</span><br/>
<span class='tline' id='l163' data-llen='3522:3527'>　之也</span><br/>
<span class='tline' id='l164' data-llen='3527:3550'>蔡傳衣之六章其序自上而下裳之六章其序自下而</span><br/>
<span class='tline' id='l165' data-llen='3550:3573'>　上此謂衣則日月為尊裳則黼黻為尊也疏云衣在</span><br/>
<span class='tline' id='l166' data-llen='3573:3596'>　上為陽陽統於上故尊在先裳在下為隂隂統於下</span><br/>
<span class='tline' id='l167' data-llen='3596:3623'><a onclick="displayPageImage('KR1b0028', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span><br/>
<span class='tline' id='l168' data-llen='3623:3646'>　故重在後天子諸侯下至黼黻大夫粉米兼服藻火</span><br/>
<span class='tline' id='l169' data-llen='3646:3669'>　是上得兼下也士不得服粉米大夫不得服黼黻是</span><br/>
<span class='tline' id='l170' data-llen='3669:3678'>　下不得僭上也</span><br/>
<span class='tline' id='l171' data-llen='3678:3705'><a onclick="displayPageImage('KR1b0028', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span><br/>
<span class='tline' id='l172' data-llen='3705:3728'>樂有四節曰升歌曰笙入曰間歌曰合樂升歌者工升</span><br/>
<span class='tline' id='l173' data-llen='3728:3751'>　自西階歌某詩是也笙入者工以笙入於堂下奏某</span><br/>
<span class='tline' id='l174' data-llen='3751:3774'>　詩是也間歌者堂上歌某詩堂下笙某詩一歌一笙</span><br/>
<span class='tline' id='l175' data-llen='3774:3797'>　相間而行也合樂者堂上堂下之樂竝作也升歌三</span><br/>
<span class='tline' id='l176' data-llen='3797:3820'>　終笙入三終間歌三終合樂三終通之為十二而謂</span><br/>
<span class='tline' id='l177' data-llen='3820:3843'>　之九成者升歌笙入共為三成也蓋間歌合而言之</span><br/>
<span class='tline' id='l178' data-llen='3843:3866'>　為三終分而言之為六終與升歌笙入同也是六終</span><br/>
<span class='tline' id='l179' data-llen='3866:3889'>　乃為三成合樂三終則六終具其中矣故謂之三成</span><br/>
<span class='tline' id='l180' data-llen='3889:3916'><a onclick="displayPageImage('KR1b0028', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span><br/>
<span class='tline' id='l181' data-llen='3916:3939'>書言戛擊鳴球搏拊琴瑟以詠蓋詠時擊磬拊琴瑟也</span><br/>
<span class='tline' id='l182' data-llen='3939:3966'>　此是說升歌<span class='krp-note'>三/成</span>言下管鼗鼓笙鏞以間蓋間時奏笙</span><br/>
<span class='tline' id='l183' data-llen='3966:3993'>　堂下而隨之管鼗鼓鏞也此是說間歌<span class='krp-note'>三/成</span>言簫韶九</span><br/>
<span class='tline' id='l184' data-llen='3993:4011'>　成鳯凰來儀此是說合樂<span class='krp-note'>三/成</span></span><br/>
<span class='tline' id='l185' data-llen='4011:4034'>　　　以上九成不言笙入者笙入與升歌共為三成</span><br/>
<span class='tline' id='l186' data-llen='4034:4042'>　　　故不言</span><br/>
<span class='tline' id='l187' data-llen='4042:4045'>　</span><br/>
<span class='tline' id='l188' data-llen='4045:4054'>　讀書叢説卷三</span><br/>
</p>
<p><br/>
</p>
  </div>
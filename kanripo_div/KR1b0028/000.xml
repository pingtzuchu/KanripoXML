<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0028', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部二</span><br/>
<span class='tline' id='l9' data-llen='197:213'>　讀書叢說　　　　　　　書類</span><br/>
<span class='tline' id='l10' data-llen='213:219'>　　提要</span><br/>
<span class='tline' id='l11' data-llen='219:245'>　　　　<span class='krp-note'>臣/</span>等謹案讀書叢説六卷元許謙撰謙字益</span><br/>
<span class='tline' id='l12' data-llen='245:268'>　　　　之金華人延祐中以講學名一時儒者所稱</span><br/>
<span class='tline' id='l13' data-llen='268:291'>　　　　白雲先生是也事迹具元史儒學傳自蔡沈</span><br/>
<span class='tline' id='l14' data-llen='291:314'>　　　　書集傳出解經者大抵樂其簡易不復叅考</span><br/>
<span class='tline' id='l15' data-llen='314:337'>　　　　諸書謙獨博覈事實不株守一家故稱叢説</span><br/>
<span class='tline' id='l16' data-llen='337:363'><a onclick="displayPageImage('KR1b0028', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:386'>　　　　如蔡氏釋堯典本張子天左旋處其中者順</span><br/>
<span class='tline' id='l18' data-llen='386:409'>　　　　之小遲則反右之説不知左旋者東西旋右</span><br/>
<span class='tline' id='l19' data-llen='409:432'>　　　　旋者南北旋截然殊致非以遲而成右也日</span><br/>
<span class='tline' id='l20' data-llen='432:455'>　　　　東出西没隨大氣而左以成晝夜非日之自</span><br/>
<span class='tline' id='l21' data-llen='455:478'>　　　　行其自行則冬至後由南斂北夏至後由北</span><br/>
<span class='tline' id='l22' data-llen='478:501'>　　　　發南以成寒暑月之隨大氣而左及其自行</span><br/>
<span class='tline' id='l23' data-llen='501:524'>　　　　亦如之謙雖不能盡攻其失然七政疑一條</span><br/>
<span class='tline' id='l24' data-llen='524:547'>　　　　謂七政與天同西行恐錯亂紛雜泛然無統</span><br/>
<span class='tline' id='l25' data-llen='547:573'><a onclick="displayPageImage('KR1b0028', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='573:596'>　　　　可謂不苟同矣舊説洛誥我乃卜澗水東瀍</span><br/>
<span class='tline' id='l27' data-llen='596:619'>　　　　水西為王城據召誥洛誥周公皆乙卯至洛</span><br/>
<span class='tline' id='l28' data-llen='619:642'>　　　　在召公得卜經營攻位五日位成之後是王</span><br/>
<span class='tline' id='l29' data-llen='642:665'>　　　　城無庸再卜謙謂此時王城已定但卜處殷</span><br/>
<span class='tline' id='l30' data-llen='665:688'>　　　　民之地故先河朔黎水以近殷舊都民遷之</span><br/>
<span class='tline' id='l31' data-llen='688:711'>　　　　便次及澗東瀍西次及瀍東皆以洛與此地</span><br/>
<span class='tline' id='l32' data-llen='711:734'>　　　　相對定墨而皆惟洛食瀍澗流至洛所經已</span><br/>
<span class='tline' id='l33' data-llen='734:757'>　　　　逺不知周公所卜者何處又吕刑稱惟作五</span><br/>
<span class='tline' id='l34' data-llen='757:783'><a onclick="displayPageImage('KR1b0028', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='783:806'>　　　　虐之刑曰法稱爰始淫為劓刵㭬黥舊説以</span><br/>
<span class='tline' id='l36' data-llen='806:829'>　　　　為其刑造自有苖謙謂苗乃専以刑為治國</span><br/>
<span class='tline' id='l37' data-llen='829:852'>　　　　之法始過用其刑非創造刑也如此之類亦</span><br/>
<span class='tline' id='l38' data-llen='852:875'>　　　　頗不為習聞所囿至於説六律五聲漫録律</span><br/>
<span class='tline' id='l39' data-llen='875:898'>　　　　吕新書説唐虞之修五禮漫録周官大宗伯</span><br/>
<span class='tline' id='l40' data-llen='898:921'>　　　　之文説酒誥太史内史漫録周官太宰六典</span><br/>
<span class='tline' id='l41' data-llen='921:944'>　　　　八灋八則八柄之文殊屬泛衍書内載其師</span><br/>
<span class='tline' id='l42' data-llen='944:967'>　　　　金履祥説為多卷首書紀年一篇即據履祥</span><br/>
<span class='tline' id='l43' data-llen='967:993'><a onclick="displayPageImage('KR1b0028', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='993:1016'>　　　　綱目前編起算其間得失雜出亦不盡確然</span><br/>
<span class='tline' id='l45' data-llen='1016:1039'>　　　　宋末元初説經者多尚虚談而謙於詩考名</span><br/>
<span class='tline' id='l46' data-llen='1039:1062'>　　　　物於書考典制猶有先儒篤實之遺是足貴</span><br/>
<span class='tline' id='l47' data-llen='1062:1085'>　　　　也書與詩名物鈔四書叢説並刋於至正六</span><br/>
<span class='tline' id='l48' data-llen='1085:1108'>　　　　年其版久佚此本為浙江吳玉墀家所傳鈔</span><br/>
<span class='tline' id='l49' data-llen='1108:1131'>　　　　第二卷中脱四頁第三卷中脱二頁第五卷</span><br/>
<span class='tline' id='l50' data-llen='1131:1154'>　　　　第六卷各脱四頁勘驗别本亦皆相同今亦</span><br/>
<span class='tline' id='l51' data-llen='1154:1177'>　　　　無從校補姑仍其舊焉乾隆四十六年十月</span><br/>
<span class='tline' id='l52' data-llen='1177:1203'><a onclick="displayPageImage('KR1b0028', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1203:1212'>　　　　恭校上</span><br/>
<span class='tline' id='l54' data-llen='1212:1244'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l55' data-llen='1244:1269'>　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1c0013', 'WYG', '027-1a' );" name="027-1a" class="pb">[027-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:210'>　詩補傳卷二十七　　　宋　范處義　撰</span><br/>
<span class='tline' id='l10' data-llen='210:214'>魯頌</span><br/>
<span class='tline' id='l11' data-llen='214:237'>　魯頌之異於商周蓋不可專以功德優劣而論商周</span><br/>
<span class='tline' id='l12' data-llen='237:260'>　為天下之頌魯為一國之頌學者當知東周之文不</span><br/>
<span class='tline' id='l13' data-llen='260:283'>　能如古乃世變使然況魯頌作於史克以史克之才</span><br/>
<span class='tline' id='l14' data-llen='283:306'>　而視周公相去幾何豈可以槩論哉閟宫明言新廟</span><br/>
<span class='tline' id='l15' data-llen='306:329'>　奕奕奚斯所作而韓氏章句乃曰奚斯作魯頌以詩</span><br/>
<span class='tline' id='l16' data-llen='329:355'><a onclick="displayPageImage('KR1c0013', 'WYG', '027-1b' );" name="027-1b" class="pb">[027-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='355:378'>　之夲文為據則毛氏為正韓氏為妄斷可識矣而班</span><br/>
<span class='tline' id='l18' data-llen='378:401'>　固西都賦序王延壽魯靈光賦序皆云奚斯頌魯揚</span><br/>
<span class='tline' id='l19' data-llen='401:424'>　雄法言亦曰公子奚斯常睎正考甫蓋三子皆不見</span><br/>
<span class='tline' id='l20' data-llen='424:432'>　毛氏詩故也</span><br/>
<span class='tline' id='l21' data-llen='432:460'>駉<span class='krp-note'>古營/下同</span>頌僖公也僖公能遵伯禽之法儉以足用寛以</span><br/>
<span class='tline' id='l22' data-llen='460:483'>愛民務農重榖牧于坰野魯人尊之於是季孫行父請</span><br/>
<span class='tline' id='l23' data-llen='483:494'>命于周而史克作是頌</span><br/>
<span class='tline' id='l24' data-llen='494:517'>　魯頌見録於聖人有二焉於駉之序備見之春秋之</span><br/>
<span class='tline' id='l25' data-llen='517:543'><a onclick="displayPageImage('KR1c0013', 'WYG', '027-2a' );" name="027-2a" class="pb">[027-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='543:566'>　君皆罔知恤民凡所舉措多傷財害民之事僖公獨</span><br/>
<span class='tline' id='l27' data-llen='566:589'>　知以儉足用以寛愛民夫儉與寛雖他無所經見然</span><br/>
<span class='tline' id='l28' data-llen='589:612'>　舉牧于坰野一事言之則知其有志於民而儉與寛</span><br/>
<span class='tline' id='l29' data-llen='612:635'>　亦可想而知且務農重穀與牧于坰野若判然二事</span><br/>
<span class='tline' id='l30' data-llen='635:658'>　而實一事也何則邑外曰郊郊外曰野野外曰林林</span><br/>
<span class='tline' id='l31' data-llen='658:681'>　外曰坰邑民居也郊與野則民田也林與坰則皆為</span><br/>
<span class='tline' id='l32' data-llen='681:704'>　田之外而坰為尤逺也夫馬亦國之重事問國君之</span><br/>
<span class='tline' id='l33' data-llen='704:727'>　富則以馬為對故衛文公騋牝三千詩人美之今僖</span><br/>
<span class='tline' id='l34' data-llen='727:753'><a onclick="displayPageImage('KR1c0013', 'WYG', '027-2b' );" name="027-2b" class="pb">[027-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='753:776'>　公獨逺牧於坰蓋以農事為尤重故不憚於逺牧況</span><br/>
<span class='tline' id='l36' data-llen='776:799'>　牧馬於坰馬既得所而邑之外曰郊曰野民田皆無</span><br/>
<span class='tline' id='l37' data-llen='799:822'>　所妨所謂務農重穀牧于坰野為此故也以農為務</span><br/>
<span class='tline' id='l38' data-llen='822:845'>　則國必多蓄所以足用也逺牧于坰則農無廢業所</span><br/>
<span class='tline' id='l39' data-llen='845:868'>　以愛民也牧馬一事而足用愛民皆在於是此聖人</span><br/>
<span class='tline' id='l40' data-llen='868:891'>　所以存魯頌者一也魯自成王賜以天子禮樂俾之</span><br/>
<span class='tline' id='l41' data-llen='891:914'>　祀周公耳羣公之廟固不當用也故孔子入太廟則</span><br/>
<span class='tline' id='l42' data-llen='914:937'>　每事問以見其微意又嘗以郊禘為非禮而魯之諸</span><br/>
<span class='tline' id='l43' data-llen='937:963'><a onclick="displayPageImage('KR1c0013', 'WYG', '027-3a' );" name="027-3a" class="pb">[027-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='963:986'>　公安然用之不知其非也今魯人欲為一頌詩必俟</span><br/>
<span class='tline' id='l45' data-llen='986:1009'>　季孫行父請命于周而後為之舉此心以往則凡天</span><br/>
<span class='tline' id='l46' data-llen='1009:1032'>　子之禮樂魯之所不得用者魯人當知之矣此聖人</span><br/>
<span class='tline' id='l47' data-llen='1032:1055'>　所以存魯頌者二也他國縱有頌詩必無此二者宜</span><br/>
<span class='tline' id='l48' data-llen='1055:1063'>　聖人所不取</span><br/>
<span class='tline' id='l49' data-llen='1063:1094'>駉駉牡馬在坰之野薄言駉者有驈<span class='krp-note'>戸/橘</span>有皇有驪<span class='krp-note'>力/知</span>有</span><br/>
<span class='tline' id='l50' data-llen='1094:1121'>黃以車彭彭思無疆<span class='krp-note'>居/良</span>思馬斯臧駉駉牡馬在坰之野</span><br/>
<span class='tline' id='l51' data-llen='1121:1158'>薄言駉者有騅<span class='krp-note'>隹/</span>有駓<span class='krp-note'>符/悲</span>有騂有騏<span class='krp-note'>其/</span>以車伾伾<span class='krp-note'>敷/悲</span>思</span><br/>
<span class='tline' id='l52' data-llen='1158:1184'><a onclick="displayPageImage('KR1c0013', 'WYG', '027-3b' );" name="027-3b" class="pb">[027-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1184:1211'>無期思馬斯才駉駉牡馬在坰之野薄言駉者有驒<span class='krp-note'>徒/河</span></span><br/>
<span class='tline' id='l54' data-llen='1211:1237'>有駱有駵有雒以車繹繹<span class='krp-note'>亦/</span>思無斁思馬斯作駉駉牡</span><br/>
<span class='tline' id='l55' data-llen='1237:1266'>馬在坰之野薄言駉者有駰<span class='krp-note'>因/</span>有騢有驔<span class='krp-note'>簟/</span>有魚以車</span><br/>
<span class='tline' id='l56' data-llen='1266:1277'>祛祛思無邪思馬斯徂</span><br/>
<span class='tline' id='l57' data-llen='1277:1300'>　說者以駉駉為良馬腹幹肥張此馬之得其所者也</span><br/>
<span class='tline' id='l58' data-llen='1300:1323'>　逺在坰野而馬得其所則僖公之處此蓋有道矣詩</span><br/>
<span class='tline' id='l59' data-llen='1323:1346'>　人每章言牡蓋馬以牡為善也每章言薄言駉者謂</span><br/>
<span class='tline' id='l60' data-llen='1346:1369'>　馬之善不止是也其品固多矣言馬之善而繼之以</span><br/>
<span class='tline' id='l61' data-llen='1369:1395'><a onclick="displayPageImage('KR1c0013', 'WYG', '027-4a' );" name="027-4a" class="pb">[027-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1395:1418'>　思則僖公蓋嘗精思而後得此也一章謂有驪白之</span><br/>
<span class='tline' id='l63' data-llen='1418:1441'>　驈黃白之皇純黑之驪黃騂之黃以此馬而就車則</span><br/>
<span class='tline' id='l64' data-llen='1441:1464'>　彭彭然而張盛蓋由僖公思慮之廣故思及於馬而</span><br/>
<span class='tline' id='l65' data-llen='1464:1487'>　能使之皆善也二章謂有蒼白雜之騅黃白雜之駓</span><br/>
<span class='tline' id='l66' data-llen='1487:1510'>　赤黃之騂青黑之騏以此馬而就車則伾伾而有力</span><br/>
<span class='tline' id='l67' data-llen='1510:1533'>　由僖公思慮之長思及於馬而能使之皆才也三章</span><br/>
<span class='tline' id='l68' data-llen='1533:1556'>　言有青驪隱粼之驒有白身黑鬛之駱有赤身黑鬛</span><br/>
<span class='tline' id='l69' data-llen='1556:1579'>　之駵有黑身白鬛之雒以此馬而就車則繹繹而相</span><br/>
<span class='tline' id='l70' data-llen='1579:1605'><a onclick="displayPageImage('KR1c0013', 'WYG', '027-4b' );" name="027-4b" class="pb">[027-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1605:1628'>　屬蓋由僖公思慮之無厭斁故思及於馬而能使之</span><br/>
<span class='tline' id='l72' data-llen='1628:1651'>　作而奮起也四章謂有隂白雜之駰彤白雜之騢豪</span><br/>
<span class='tline' id='l73' data-llen='1651:1674'>　在骭之驔二目白之魚以此馬而就車則祛祛而彊</span><br/>
<span class='tline' id='l74' data-llen='1674:1697'>　健蓋由僖公思慮之無邪僻故思及於馬而能使之</span><br/>
<span class='tline' id='l75' data-llen='1697:1720'>　利於攸往也人徒見牧馬於逺地以為務農重穀耳</span><br/>
<span class='tline' id='l76' data-llen='1720:1743'>　而不知僖公思慮甚精所以處此者誠得其道馬之</span><br/>
<span class='tline' id='l77' data-llen='1743:1766'>　臧也馬之才也馬之作也馬之徂也皆有以致之而</span><br/>
<span class='tline' id='l78' data-llen='1766:1789'>　原於一心之思慮以見處事無不曲當其效自如此</span><br/>
<span class='tline' id='l79' data-llen='1789:1815'><a onclick="displayPageImage('KR1c0013', 'WYG', '027-5a' );" name="027-5a" class="pb">[027-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1815:1838'>　也衛文公秉心塞實淵深無他嗜好故其富國之速</span><br/>
<span class='tline' id='l81' data-llen='1838:1861'>　至於騋牝三千亦塞淵之效也孔子嘗以思無邪一</span><br/>
<span class='tline' id='l82' data-llen='1861:1884'>　語斷三百篇之義蓋取斷章而言非特此詩之謂也</span><br/>
<span class='tline' id='l83' data-llen='1884:1898'>　是詩四章皆賦其事而頌之</span><br/>
<span class='tline' id='l84' data-llen='1898:1918'>有駜<span class='krp-note'>備筆/下同</span>頌僖公君臣之有道也</span><br/>
<span class='tline' id='l85' data-llen='1918:1941'>　僖公君臣有道雖不可考然由上篇言之則魯之君</span><br/>
<span class='tline' id='l86' data-llen='1941:1964'>　臣皆可窺其一斑也夫以魯僖公之為君而能牧于</span><br/>
<span class='tline' id='l87' data-llen='1964:1987'>　坰野不使妨農此盡君道之一也季孫行父之為臣</span><br/>
<span class='tline' id='l88' data-llen='1987:2013'><a onclick="displayPageImage('KR1c0013', 'WYG', '027-5b' );" name="027-5b" class="pb">[027-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2013:2036'>　一頌詩必請命而不敢妄作此盡臣道之一也各舉</span><br/>
<span class='tline' id='l90' data-llen='2036:2048'>　其一可以知其君臣矣</span><br/>
<span class='tline' id='l91' data-llen='2048:2076'>有駜有駜駜彼乘<span class='krp-note'>繩證/下冋</span>黃夙夜在公在公明明振振鷺</span><br/>
<span class='tline' id='l92' data-llen='2076:2104'>鷺于下鼓咽咽<span class='krp-note'>嗚/𤣥</span>醉言舞于胥樂兮有駜有駜駜彼乘</span><br/>
<span class='tline' id='l93' data-llen='2104:2127'>牡夙夜在公在公飲酒振振鷺鷺于飛鼓咽咽醉言歸</span><br/>
<span class='tline' id='l94' data-llen='2127:2154'>于胥樂兮冇駜有駜駜彼乘駽<span class='krp-note'>呼/縣</span>夙夜在公在公載燕</span><br/>
<span class='tline' id='l95' data-llen='2154:2174'>自今以始歲其有君子有穀詒孫子于胥樂兮</span><br/>
<span class='tline' id='l96' data-llen='2174:2197'>　序言君臣之冇道詩止以有駜喻人臣之才以振鷺</span><br/>
<span class='tline' id='l97' data-llen='2197:2223'><a onclick="displayPageImage('KR1c0013', 'WYG', '027-6a' );" name="027-6a" class="pb">[027-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2223:2246'>　喻人臣之儀不及其君何也曰為君之道在用人而</span><br/>
<span class='tline' id='l99' data-llen='2246:2269'>　已在接下而已臣有才如有駜有儀如振鷺亦足為</span><br/>
<span class='tline' id='l100' data-llen='2269:2292'>　有道之臣君能用人而有駜之臣得以盡力君能接</span><br/>
<span class='tline' id='l101' data-llen='2292:2315'>　下而振鷺之臣相與燕樂豈不足為君之有道乎駜</span><br/>
<span class='tline' id='l102' data-llen='2315:2338'>　言其馬之壯也黃也牡也駽也皆言其馬之良也四</span><br/>
<span class='tline' id='l103' data-llen='2338:2361'>　馬曰乘言馬之在御也馬雖良而君不御猶臣有才</span><br/>
<span class='tline' id='l104' data-llen='2361:2384'>　而君不用何所施其力也始言在公明明則明足以</span><br/>
<span class='tline' id='l105' data-llen='2384:2407'>　善其職中言飲酒卒言載燕既善其職則朝廷無事</span><br/>
<span class='tline' id='l106' data-llen='2407:2433'><a onclick="displayPageImage('KR1c0013', 'WYG', '027-6b' );" name="027-6b" class="pb">[027-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2433:2456'>　君臣相與飲酒而燕樂耳鷺于下止其所也鷺于飛</span><br/>
<span class='tline' id='l108' data-llen='2456:2479'>　得其所也人臣在燕有威儀如此而君又樂之以盛</span><br/>
<span class='tline' id='l109' data-llen='2479:2502'>　樂專言鼓咽咽舉其樂之盛而言之也君臣燕樂始</span><br/>
<span class='tline' id='l110' data-llen='2502:2525'>　言舞不知手之舞之足之蹈之也終言歸既醉而出</span><br/>
<span class='tline' id='l111' data-llen='2525:2548'>　並受其福也三章皆言于胥樂兮胥皆也謂君臣皆</span><br/>
<span class='tline' id='l112' data-llen='2548:2571'>　得其樂也然上二章醉而舞醉而歸一時之樂耳未</span><br/>
<span class='tline' id='l113' data-llen='2571:2594'>　若卒章人臣稱願自今以始歲歲有年君子之穀禄</span><br/>
<span class='tline' id='l114' data-llen='2594:2617'>　足以詒其孫子其樂為無窮不止於一時也魯頌善</span><br/>
<span class='tline' id='l115' data-llen='2617:2643'><a onclick="displayPageImage('KR1c0013', 'WYG', '027-7a' );" name="027-7a" class="pb">[027-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2643:2663'>　頌善禱之辭多類此是詩三章皆比而頌之</span><br/>
<span class='tline' id='l117' data-llen='2663:2675'>泮水頌僖公能脩泮宮也</span><br/>
<span class='tline' id='l118' data-llen='2675:2698'>　天子之學曰辟廱謂其水圜之也諸侯之學曰泮宮</span><br/>
<span class='tline' id='l119' data-llen='2698:2721'>　謂其水半之也說文以為諸侯鄉射之宮豈諸侯行</span><br/>
<span class='tline' id='l120' data-llen='2721:2744'>　鄉射於學歟許氏之說亦必有據矣說者謂泮宮閟</span><br/>
<span class='tline' id='l121' data-llen='2744:2767'>　宮魯僖因舊而脩之是以不見於春秋此詩有式固</span><br/>
<span class='tline' id='l122' data-llen='2767:2790'>　爾猶淮夷卒獲有所未獲而欲終之則其所獲尚小</span><br/>
<span class='tline' id='l123' data-llen='2790:2809'>　也今此詩之言甚美而大其君臣之辭歟</span><br/>
<span class='tline' id='l124' data-llen='2809:2835'><a onclick="displayPageImage('KR1c0013', 'WYG', '027-7b' );" name="027-7b" class="pb">[027-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2835:2862'>思樂泮水薄采其芹<span class='krp-note'>其/斤</span>魯侯戾止言觀其旂其旂茷茷</span><br/>
<span class='tline' id='l126' data-llen='2862:2893'><span class='krp-note'>蒲/害</span>鸞聲噦噦<span class='krp-note'>呼/會</span>無小無大從公于邁思樂泮水薄采其</span><br/>
<span class='tline' id='l127' data-llen='2893:2920'>藻魯侯戾止其馬蹻蹻<span class='krp-note'>其/略</span>其馬蹻蹻其音昭昭載色載</span><br/>
<span class='tline' id='l128' data-llen='2920:2943'>笑匪怒伊教思樂泮水薄采其茒魯侯戾止在泮飲酒</span><br/>
<span class='tline' id='l129' data-llen='2943:2961'>既飲㫖酒永錫難老順彼長道屈此羣醜</span><br/>
<span class='tline' id='l130' data-llen='2961:2984'>　此三章論學校之美也文王作辟廱詩曰於樂辟廱</span><br/>
<span class='tline' id='l131' data-llen='2984:3007'>　魯侯脩泮宮詩曰思樂泮水學雖有小大而人情之</span><br/>
<span class='tline' id='l132' data-llen='3007:3030'>　所樂一也芹水菜也藻水草也茒鳬葵也江南謂之</span><br/>
<span class='tline' id='l133' data-llen='3030:3056'><a onclick="displayPageImage('KR1c0013', 'WYG', '027-8a' );" name="027-8a" class="pb">[027-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3056:3079'>　蓴三物皆泮水之所有因以興泮宮所養之才也與</span><br/>
<span class='tline' id='l135' data-llen='3079:3102'>　豐水有芑同義言薄采以見人才之多薄采而用之</span><br/>
<span class='tline' id='l136' data-llen='3102:3125'>　猶如此其美也三章皆言魯侯戾止蓋既脩之必親</span><br/>
<span class='tline' id='l137' data-llen='3125:3148'>　往視學此人情所以思而樂也菁菁者莪言既見君</span><br/>
<span class='tline' id='l138' data-llen='3148:3171'>　子樂且有儀亦以美成王能視學故天下喜樂之也</span><br/>
<span class='tline' id='l139' data-llen='3171:3194'>　魯人之所樂者何始觀其旂物茷茷而有容聽其鸞</span><br/>
<span class='tline' id='l140' data-llen='3194:3217'>　聲噦噦而有節則無小無大皆欲從公而往既已樂</span><br/>
<span class='tline' id='l141' data-llen='3217:3240'>　矣已而見僖公之馬則蹻蹻而驕聞僖公之音則昭</span><br/>
<span class='tline' id='l142' data-llen='3240:3266'><a onclick="displayPageImage('KR1c0013', 'WYG', '027-8b' );" name="027-8b" class="pb">[027-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3266:3289'>　昭而明及其親炙僖公之顔色笑語則未嘗有所怒</span><br/>
<span class='tline' id='l144' data-llen='3289:3312'>　惟教誨而已於是又以為可樂也卒而僖公在泮飲</span><br/>
<span class='tline' id='l145' data-llen='3312:3335'>　酒則或於此行鄉射之禮以序賔故魯人又樂之祝</span><br/>
<span class='tline' id='l146' data-llen='3335:3358'>　其既飲此旨酒神必錫之難老使之順從此長道以</span><br/>
<span class='tline' id='l147' data-llen='3358:3380'>　屈羣醜也羣醜指淮夷也是時淮夷為患故魯人</span><br/>
<span class='tline' id='l148' data-llen='3380:3401'>　既樂僖公之視學而望其有屈服淮夷之功也</span><br/>
<span class='tline' id='l149' data-llen='3401:3424'>穆穆魯侯敬明其德敬愼威儀維民之則允文允武昭</span><br/>
<span class='tline' id='l150' data-llen='3424:3441'>假烈祖靡有不孝自求伊祜<span class='krp-note'>户/</span></span><br/>
<span class='tline' id='l151' data-llen='3441:3467'><a onclick="displayPageImage('KR1c0013', 'WYG', '027-9a' );" name="027-9a" class="pb">[027-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3467:3490'>　此章專頌僖公之德為下四章服淮夷張本也雖曰</span><br/>
<span class='tline' id='l153' data-llen='3490:3513'>　頌之亦有規切之意蓋謂非冇徳不足以服人也穆</span><br/>
<span class='tline' id='l154' data-llen='3513:3536'>　穆美之至也詩人以於穆稱天命稱文王又謂天子</span><br/>
<span class='tline' id='l155' data-llen='3536:3559'>　穆穆今魯人樂僖公而頌之故其辭極於美也敬也</span><br/>
<span class='tline' id='l156' data-llen='3559:3582'>　明也亦德之盛也既樂之故稱其德亦極於盛也至</span><br/>
<span class='tline' id='l157' data-llen='3582:3605'>　於謹其威儀則可以為民之法則信能文武則可以</span><br/>
<span class='tline' id='l158' data-llen='3605:3628'>　感格烈祖無有不孝則可以自求多福其規切之言</span><br/>
<span class='tline' id='l159' data-llen='3628:3641'>　歟謂有此三者人斯服矣</span><br/>
<span class='tline' id='l160' data-llen='3641:3667'><a onclick="displayPageImage('KR1c0013', 'WYG', '027-9b' );" name="027-9b" class="pb">[027-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3667:3694'>明明魯侯克明其德既作泮宮淮夷攸服矯矯<span class='krp-note'>居/表</span>虎臣</span><br/>
<span class='tline' id='l162' data-llen='3694:3714'>在泮獻馘<span class='krp-note'>古/獲</span>淑問如臯陶在泮獻囚</span><br/>
<span class='tline' id='l163' data-llen='3714:3737'>　此後四章皆言服淮夷之事魯人為脩泮宮而作此</span><br/>
<span class='tline' id='l164' data-llen='3737:3760'>　頌詩意欲歸功於學校其言申複不已曰既作泮宮</span><br/>
<span class='tline' id='l165' data-llen='3760:3783'>　淮夷攸服曰在泮獻馘曰在泮獻囚曰在泮獻功曰</span><br/>
<span class='tline' id='l166' data-llen='3783:3806'>　集于泮林竊意當時必有服淮夷之事不然安得有</span><br/>
<span class='tline' id='l167' data-llen='3806:3829'>　此空言況不一而足乎案春秋僖公十六年公㑹齊</span><br/>
<span class='tline' id='l168' data-llen='3829:3852'>　侯宋公陳侯衞侯鄭伯許男邢侯曹伯于淮左氏傳</span><br/>
<span class='tline' id='l169' data-llen='3852:3879'><a onclick="displayPageImage('KR1c0013', 'WYG', '027-10a' );" name="027-10a" class="pb">[027-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3879:3902'>　曰謀鄫且東略也杜預曰鄫為淮夷所病故也然則</span><br/>
<span class='tline' id='l171' data-llen='3902:3925'>　僖公會諸侯于淮亦已見於春秋矣是時齊覇業漸</span><br/>
<span class='tline' id='l172' data-llen='3925:3948'>　衰城鄫之役亦因齊而罷故春秋不書服淮夷之事</span><br/>
<span class='tline' id='l173' data-llen='3948:3971'>　而僖公則奏凱而歸魯人以為有功也聖人存魯頌</span><br/>
<span class='tline' id='l174' data-llen='3971:3994'>　以申魯人之志蓋謂城鄫之役不終失在齊而不在</span><br/>
<span class='tline' id='l175' data-llen='3994:4017'>　魯故也明明魯侯德之明也克能也攸所也僖公能</span><br/>
<span class='tline' id='l176' data-llen='4017:4040'>　明其德故知以脩學校為先泮宫之役既作已足為</span><br/>
<span class='tline' id='l177' data-llen='4040:4063'>　淮夷之所服矣況矯矯有武之虎臣以征伐於外既</span><br/>
<span class='tline' id='l178' data-llen='4063:4090'><a onclick="displayPageImage('KR1c0013', 'WYG', '027-10b' );" name="027-10b" class="pb">[027-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4090:4113'>　能馘其所格者之左耳以告而善折獄如臯陶者又</span><br/>
<span class='tline' id='l180' data-llen='4113:4136'>　能辨其所當囚者以吿則僖公之服淮夷為可信矣</span><br/>
<span class='tline' id='l181' data-llen='4136:4162'>濟濟多士克廣徳心桓桓于征狄<span class='krp-note'>逷/</span>彼東南烝烝皇皇</span><br/>
<span class='tline' id='l182' data-llen='4162:4184'>不吳<span class='krp-note'>話/</span>不揚不吿于訩<span class='krp-note'>凶/</span>在泮獻功</span><br/>
<span class='tline' id='l183' data-llen='4184:4207'>　此章言僖公伐淮之師有功也曰濟濟多士則所用</span><br/>
<span class='tline' id='l184' data-llen='4207:4230'>　三軍皆君子人矣故能克廣其德心不為褊躁而于</span><br/>
<span class='tline' id='l185' data-llen='4230:4253'>　征則桓桓有威武狄逺也淮夷在魯東南雖逺在東</span><br/>
<span class='tline' id='l186' data-llen='4253:4276'>　南之地亦烝烝而進皇皇而大不吳不喧譁也不揚</span><br/>
<span class='tline' id='l187' data-llen='4276:4303'><a onclick="displayPageImage('KR1c0013', 'WYG', '027-11a' );" name="027-11a" class="pb">[027-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4303:4326'>　不輕揚也不告于訩謂無以爭訟之事告于治訟之</span><br/>
<span class='tline' id='l189' data-llen='4326:4349'>　官者所以能有成功獻于泮宮也王制曰天子將出</span><br/>
<span class='tline' id='l190' data-llen='4349:4372'>　征受成于學出征執有罪反釋奠于學以訊馘告竊</span><br/>
<span class='tline' id='l191' data-llen='4372:4395'>　意魯用天子之禮樂故其學亦用王制故獻馘獻囚</span><br/>
<span class='tline' id='l192' data-llen='4395:4405'>　獻功必於泮宮也</span><br/>
<span class='tline' id='l193' data-llen='4405:4435'>角弓其觩束矢其搜<span class='krp-note'>色/留</span>戎車孔博徒御無斁<span class='krp-note'>亦/</span>既克淮</span><br/>
<span class='tline' id='l194' data-llen='4435:4450'>夷孔淑不逆式固爾猶淮夷卒獲</span><br/>
<span class='tline' id='l195' data-llen='4450:4473'>　觩弓健貌搜矢勁貌五十矢為束戎車則甚廣大徒</span><br/>
<span class='tline' id='l196' data-llen='4473:4500'><a onclick="displayPageImage('KR1c0013', 'WYG', '027-11b' );" name="027-11b" class="pb">[027-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4500:4523'>　御則無厭倦所以能克淮夷甚善而不逆果能益堅</span><br/>
<span class='tline' id='l198' data-llen='4523:4537'>　守此道則淮夷可以盡獲矣</span><br/>
<span class='tline' id='l199' data-llen='4537:4568'>翩彼飛鴞<span class='krp-note'>吁/嬌</span>集于泮林食我桑黮懷我好音憬<span class='krp-note'>九/永</span>彼淮</span><br/>
<span class='tline' id='l200' data-llen='4568:4588'>夷來獻其琛<span class='krp-note'>勑/金</span>元龜象齒大賂南金</span><br/>
<span class='tline' id='l201' data-llen='4588:4611'>　鴞惡聲之鳥也以喻淮夷鴞聲固惡而集于泮水之</span><br/>
<span class='tline' id='l202' data-llen='4611:4634'>　木食我桑黮亦能改其鳴而歸我以好音宜淮夷雖</span><br/>
<span class='tline' id='l203' data-llen='4634:4657'>　陋服我泮宫之化憬然而悟皆來獻我以琛寳其寳</span><br/>
<span class='tline' id='l204' data-llen='4657:4680'>　維何亢龜尺有二寸之龜也象齒象所遺之齒也又</span><br/>
<span class='tline' id='l205' data-llen='4680:4707'><a onclick="displayPageImage('KR1c0013', 'WYG', '027-12a' );" name="027-12a" class="pb">[027-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4707:4730'>　納我以大賂其賂維何南方之金也魯人以淮夷之</span><br/>
<span class='tline' id='l207' data-llen='4730:4753'>　服必欲歸功於泮宫不為無說蓋魯禮義之國也僖</span><br/>
<span class='tline' id='l208' data-llen='4753:4776'>　公能以學校為先既脩之又視之既匪怒以教之又</span><br/>
<span class='tline' id='l209' data-llen='4776:4799'>　飲酒以序之故其所成之材如芹藻鳬葵之美而出</span><br/>
<span class='tline' id='l210' data-llen='4799:4822'>　征之士皆濟濟桓桓為君子之人及其受馘論囚又</span><br/>
<span class='tline' id='l211' data-llen='4822:4845'>　必於是而告成功焉則淮夷之所以服者非以其兵</span><br/>
<span class='tline' id='l212' data-llen='4845:4868'>　力也以其國有禮義故也昔項羽嘗為魯公及垓下</span><br/>
<span class='tline' id='l213' data-llen='4868:4891'>　之敗魯獨堅為羽守漢欲引兵屠之以其守節禮義</span><br/>
<span class='tline' id='l214' data-llen='4891:4918'><a onclick="displayPageImage('KR1c0013', 'WYG', '027-12b' );" name="027-12b" class="pb">[027-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4918:4941'>　之國故不忍加兵以此知禮義之在人心者不可冺</span><br/>
<span class='tline' id='l216' data-llen='4941:4964'>　固天下之所畏服也是詩八章其七章賦其事而頌</span><br/>
<span class='tline' id='l217' data-llen='4964:4972'>　之卒章比也</span><br/>
<span class='tline' id='l218' data-llen='4972:4993'>閟<span class='krp-note'>筆位/下同</span>宫頌僖公能復周公之宇也</span><br/>
<span class='tline' id='l219' data-llen='4993:5016'>　閟宫魯廟也僖公因其舊而脩之故不書於春秋序</span><br/>
<span class='tline' id='l220' data-llen='5016:5039'>　詩者乃取詩中復周公之宇以為作頌之因故說者</span><br/>
<span class='tline' id='l221' data-llen='5039:5062'>　謂魯人之所願欲實則未能也夫常許皆魯地也常</span><br/>
<span class='tline' id='l222' data-llen='5062:5085'>　或作嘗在薛之旁許即許田也魯桓公元年鄭人以</span><br/>
<span class='tline' id='l223' data-llen='5085:5112'><a onclick="displayPageImage('KR1c0013', 'WYG', '027-13a' );" name="027-13a" class="pb">[027-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5112:5135'>　璧假許田魯遂許之莊公三十有一年築臺于薛是</span><br/>
<span class='tline' id='l225' data-llen='5135:5158'>　時尚為魯地然則魯之侵疆未能復者蓋有之矣是</span><br/>
<span class='tline' id='l226' data-llen='5158:5181'>　詩所頌禱之事不一而足而其大者則復周公之舊</span><br/>
<span class='tline' id='l227' data-llen='5181:5204'>　宇也詩人既以是為大故序詩亦舉其大以發之欲</span><br/>
<span class='tline' id='l228' data-llen='5204:5227'>　魯之子孫不忘此也然則是詩雖為頌而勸戒之意</span><br/>
<span class='tline' id='l229' data-llen='5227:5250'>　則與終南同也昔平王雖以周地賜秦襄公而襄公</span><br/>
<span class='tline' id='l230' data-llen='5250:5273'>　實未能取之至其子文公始伐戎而收其餘民終南</span><br/>
<span class='tline' id='l231' data-llen='5273:5296'>　之詩已美其能取周地卒章且有壽考不忘之語與</span><br/>
<span class='tline' id='l232' data-llen='5296:5323'><a onclick="displayPageImage('KR1c0013', 'WYG', '027-13b' );" name="027-13b" class="pb">[027-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5323:5346'>　魯人頌僖公眉壽保魯無以異終南則風有頌體閟</span><br/>
<span class='tline' id='l234' data-llen='5346:5364'>　宮則頌有風義正以勸戒之意同故也</span><br/>
<span class='tline' id='l235' data-llen='5364:5394'>閟宮有侐<span class='krp-note'>況/域</span>實實枚枚赫赫姜嫄<span class='krp-note'>元/</span>其德不回上帝是</span><br/>
<span class='tline' id='l236' data-llen='5394:5421'>依無災無害彌月不遲是生后稷降之百福黍稷重<span class='krp-note'>直/容</span></span><br/>
<span class='tline' id='l237' data-llen='5421:5451'>穋<span class='krp-note'>六/</span>稙<span class='krp-note'>徵/力</span>稺菽麥奄有下國俾民稼穡有稷有黍有稻</span><br/>
<span class='tline' id='l238' data-llen='5451:5467'>有秬<span class='krp-note'>巨/</span>奄有下土纘禹之緒</span><br/>
<span class='tline' id='l239' data-llen='5467:5490'>　閟深祕也侐清淨也實實固也枚枚辨也言魯廟而</span><br/>
<span class='tline' id='l240' data-llen='5490:5513'>　先姜嫄推本周家所由興也有姜嫄斯有后稷有后</span><br/>
<span class='tline' id='l241' data-llen='5513:5540'><a onclick="displayPageImage('KR1c0013', 'WYG', '027-14a' );" name="027-14a" class="pb">[027-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5540:5563'>　稷斯有周家有周家斯有魯國上美姜嫄德不回邪</span><br/>
<span class='tline' id='l243' data-llen='5563:5586'>　天用是馮依以生后稷謂履帝武敏歆也其生也無</span><br/>
<span class='tline' id='l244' data-llen='5586:5609'>　災害謂不坼不副也雖過满十月而生不遲謂先生</span><br/>
<span class='tline' id='l245' data-llen='5609:5632'>　如達也其降之福則教民稼穡别其嘉種如黍也稷</span><br/>
<span class='tline' id='l246' data-llen='5632:5655'>　也先種之稙也後種之稺也菽也麥也稻也秬也皆</span><br/>
<span class='tline' id='l247' data-llen='5655:5678'>　百穀之類下國猶下土也分而言之以協音韻史克</span><br/>
<span class='tline' id='l248' data-llen='5678:5701'>　文勝之辭也以是為后稷之福蓋謂因是功而封之</span><br/>
<span class='tline' id='l249' data-llen='5701:5724'>　邰也以稷為纘禹之緒業蓋謂禹平水土之後稷以</span><br/>
<span class='tline' id='l250' data-llen='5724:5751'><a onclick="displayPageImage('KR1c0013', 'WYG', '027-14b' );" name="027-14b" class="pb">[027-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5751:5774'>　教稼穡繼之皆民所賴以生也語曰禹稷躬稼謂相</span><br/>
<span class='tline' id='l252' data-llen='5774:5781'>　因以成也</span><br/>
<span class='tline' id='l253' data-llen='5781:5812'>后稷之孫實維大<span class='krp-note'>泰下/同</span>王居岐之陽實始翦<span class='krp-note'>子/踐</span>商至于</span><br/>
<span class='tline' id='l254' data-llen='5812:5838'>文武纘大王之緒致天之届<span class='krp-note'>戒/</span>于牧之野無貳無虞上</span><br/>
<span class='tline' id='l255' data-llen='5838:5856'>帝臨女敦<span class='krp-note'>都/回</span>商之旅克咸厥功</span><br/>
<span class='tline' id='l256' data-llen='5856:5879'>　上章言周之有國始於邰此章言周之王業始於岐</span><br/>
<span class='tline' id='l257' data-llen='5879:5902'>　也翦商者武王也而曰實維大王何也蓋得乎丘民</span><br/>
<span class='tline' id='l258' data-llen='5902:5925'>　可為天子大王自邠遷岐有仁人之稱從之者如歸</span><br/>
<span class='tline' id='l259' data-llen='5925:5952'><a onclick="displayPageImage('KR1c0013', 'WYG', '027-15a' );" name="027-15a" class="pb">[027-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5952:5975'>　市則周之得民自岐始也民之所欲天必從之故文</span><br/>
<span class='tline' id='l261' data-llen='5975:5998'>　王之受命實纘大王之緖謂繼大王之得民所以致</span><br/>
<span class='tline' id='l262' data-llen='5998:6021'>　天命之至也届至也天命既至故牧野之師上下無</span><br/>
<span class='tline' id='l263' data-llen='6021:6044'>　復疑貳無復虞度以為上帝實臨之敦治也謂攻治</span><br/>
<span class='tline' id='l264' data-llen='6044:6067'>　商紂如林之旅能咸成其功也十亂同心同德三千</span><br/>
<span class='tline' id='l265' data-llen='6067:6080'>　人惟一心所謂咸者如此</span><br/>
<span class='tline' id='l266' data-llen='6080:6103'>王曰叔父建爾元子俾侯于魯大啟爾宇為周室輔乃</span><br/>
<span class='tline' id='l267' data-llen='6103:6120'>命魯公俾侯于東錫之山川土田附庸</span><br/>
<span class='tline' id='l268' data-llen='6120:6147'><a onclick="displayPageImage('KR1c0013', 'WYG', '027-15b' );" name="027-15b" class="pb">[027-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6147:6170'>　此章言成王封魯之始也蓋成王封叔父周公於魯</span><br/>
<span class='tline' id='l270' data-llen='6170:6193'>　復留為三公故以元子伯禽往莅其國大啟爾宇謂</span><br/>
<span class='tline' id='l271' data-llen='6193:6216'>　公侯方百里伯七十里子男五十里凡四等不能五</span><br/>
<span class='tline' id='l272' data-llen='6216:6239'>　十里不達於天子附於諸侯曰附庸魯爵為公既方</span><br/>
<span class='tline' id='l273' data-llen='6239:6262'>　百里矣又錫之山川土田附庸所謂大啟爾宇也魯</span><br/>
<span class='tline' id='l274' data-llen='6262:6274'>　在周東故曰為周室輔</span><br/>
<span class='tline' id='l275' data-llen='6274:6297'>周公之孫莊公之子龍旂承祀六轡耳耳春秋匪解享</span><br/>
<span class='tline' id='l276' data-llen='6297:6320'>祀不忒皇皇后帝皇祖后稷享以騂犧是饗是宜降福</span><br/>
<span class='tline' id='l277' data-llen='6320:6347'><a onclick="displayPageImage('KR1c0013', 'WYG', '027-16a' );" name="027-16a" class="pb">[027-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6347:6351'>既多</span><br/>
<span class='tline' id='l279' data-llen='6351:6374'>　此章言僖公祀于廟之禮也僖公為周公之逺孫莊</span><br/>
<span class='tline' id='l280' data-llen='6374:6397'>　公之子也用交龍之旗四馬六轡耳耳然順而附於</span><br/>
<span class='tline' id='l281' data-llen='6397:6420'>　車輿言其盛也春秋之祀皆然既無解怠故無差忒</span><br/>
<span class='tline' id='l282' data-llen='6420:6443'>　也皇皇大之至也后帝謂天也言魯亦用郊禘之禮</span><br/>
<span class='tline' id='l283' data-llen='6443:6466'>　夫郊者以祖配天禘者禘其祖之所自出而以祖配</span><br/>
<span class='tline' id='l284' data-llen='6466:6489'>　之明堂位曰成王以周公有勲勞於天下是以命魯</span><br/>
<span class='tline' id='l285' data-llen='6489:6512'>　公孟春祀帝于郊配以后稷此魯郊之證也孔子曰</span><br/>
<span class='tline' id='l286' data-llen='6512:6539'><a onclick="displayPageImage('KR1c0013', 'WYG', '027-16b' );" name="027-16b" class="pb">[027-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6539:6562'>　禘自既灌而往吾不欲觀之矣此魯禘之證也僖公</span><br/>
<span class='tline' id='l288' data-llen='6562:6585'>　亦用此禮故皇皇后帝繼之以皇祖后稷也禮運曰</span><br/>
<span class='tline' id='l289' data-llen='6585:6608'>　魯之郊禘非禮也周公共哀矣蓋聖人以魯之郊禘</span><br/>
<span class='tline' id='l290' data-llen='6608:6631'>　為非禮史克不知其說則以為美也騂犧周所尚之</span><br/>
<span class='tline' id='l291' data-llen='6631:6646'>　牲也謂天必饗之宜得多福也</span><br/>
<span class='tline' id='l292' data-llen='6646:6669'>周公皇祖亦其福女秋而載嘗夏而楅衡白牡騂剛犧</span><br/>
<span class='tline' id='l293' data-llen='6669:6701'>尊將將<span class='krp-note'>七/羊</span>毛炰<span class='krp-note'>蒲/包</span>胾<span class='krp-note'>側/吏</span>羮籩豆大房萬舞洋洋</span><br/>
<span class='tline' id='l294' data-llen='6701:6724'>　此章言僖公之受福由祭之得禮周公皇祖則指周</span><br/>
<span class='tline' id='l295' data-llen='6724:6751'><a onclick="displayPageImage('KR1c0013', 'WYG', '027-17a' );" name="027-17a" class="pb">[027-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6751:6774'>　公與魯公也魯人既以后稷為皇祖矣又言周公皇</span><br/>
<span class='tline' id='l297' data-llen='6774:6797'>　祖閟宫一廟皇祖並稱在魯無所嫌蓋魯用天子之</span><br/>
<span class='tline' id='l298' data-llen='6797:6820'>　禮樂魯廟即周制也魯人謂周公皇祖所以福僖公</span><br/>
<span class='tline' id='l299' data-llen='6820:6843'>　者以其奉祀盡其禮敬也將嘗於秋而養牲於夏楅</span><br/>
<span class='tline' id='l300' data-llen='6843:6866'>　設於角衡設於鼻敬之至也公羊傳曰魯祭周公何</span><br/>
<span class='tline' id='l301' data-llen='6866:6889'>　以為牲周公用白牡魯公用騂剛羣公不毛何休曰</span><br/>
<span class='tline' id='l302' data-llen='6889:6912'>　白牡殷牲也周公死有王禮謙不敢與文武同也魯</span><br/>
<span class='tline' id='l303' data-llen='6912:6935'>　公諸侯不嫌也故從周制犧尊將將言其尊之美也</span><br/>
<span class='tline' id='l304' data-llen='6935:6962'><a onclick="displayPageImage('KR1c0013', 'WYG', '027-17b' );" name="027-17b" class="pb">[027-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6962:6985'>　太和中魯郡於地中得齊大夫子尾送女器有犧尊</span><br/>
<span class='tline' id='l306' data-llen='6985:7008'>　以犧牛為尊蓋象犧牛之形也周官封人祭祀有毛</span><br/>
<span class='tline' id='l307' data-llen='7008:7031'>　炰之豚說者謂爓其毛而炰之也胾謂切肉羮謂肉</span><br/>
<span class='tline' id='l308' data-llen='7031:7054'>　汁不和之大羮與肉味有菜之鉶羮也大羮謂大古</span><br/>
<span class='tline' id='l309' data-llen='7054:7077'>　之羮鉶羮謂盛之鉶器大房半體之俎也明堂位曰</span><br/>
<span class='tline' id='l310' data-llen='7077:7100'>　周以房俎房謂足下跗也上下兩間有似堂房周語</span><br/>
<span class='tline' id='l311' data-llen='7100:7123'>　曰郊禘之事則有全烝王公立飫則有房烝親戚燕</span><br/>
<span class='tline' id='l312' data-llen='7123:7146'>　饗則有殽烝全烝謂全體房烝謂半體殽烝謂體解</span><br/>
<span class='tline' id='l313' data-llen='7146:7173'><a onclick="displayPageImage('KR1c0013', 'WYG', '027-18a' );" name="027-18a" class="pb">[027-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7173:7196'>　節折也萬舞干羽之舞也洋洋衆多也自牲至舞皆</span><br/>
<span class='tline' id='l315' data-llen='7196:7204'>　言禮之備也</span><br/>
<span class='tline' id='l316' data-llen='7204:7227'>孝孫有慶俾爾熾而昌俾爾壽而臧保彼東方魯邦是</span><br/>
<span class='tline' id='l317' data-llen='7227:7246'>常不虧不崩不震不騰三壽作朋如岡如陵</span><br/>
<span class='tline' id='l318' data-llen='7246:7269'>　孝孫指僖公也上章既言僖公之祀盡其禮敬此章</span><br/>
<span class='tline' id='l319' data-llen='7269:7292'>　遂假尸祝之言以報僖公也謂孝孫之慶維何俾爾</span><br/>
<span class='tline' id='l320' data-llen='7292:7315'>　之國熾盛而昌大俾爾之身壽考而臧善保兹東方</span><br/>
<span class='tline' id='l321' data-llen='7315:7338'>　之土使魯國常若今日不虧不崩謂無毁壊也不震</span><br/>
<span class='tline' id='l322' data-llen='7338:7365'><a onclick="displayPageImage('KR1c0013', 'WYG', '027-18b' );" name="027-18b" class="pb">[027-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7365:7388'>　不騰謂無驚動也三壽謂大國三卿亦皆壽考與君</span><br/>
<span class='tline' id='l324' data-llen='7388:7411'>　為朋君臣之福皆如岡陵之高固也或曰三壽謂上</span><br/>
<span class='tline' id='l325' data-llen='7411:7434'>　中下也上壽百二十中壽百歲下壽八十魯人頌僖</span><br/>
<span class='tline' id='l326' data-llen='7434:7448'>　公與三壽之人為朋也亦通</span><br/>
<span class='tline' id='l327' data-llen='7448:7483'>公車千乘<span class='krp-note'>繩/證</span>朱英緑縢<span class='krp-note'>徒/登</span>二矛重<span class='krp-note'>直/龍</span>弓公徒三萬貝胄</span><br/>
<span class='tline' id='l328' data-llen='7483:7522'><span class='krp-note'>直/又</span>朱綅<span class='krp-note'>息/廉</span>烝<span class='krp-note'>之/升</span>徒增增<span class='krp-note'>如/字</span>戎狄是膺荆舒是懲則莫我</span><br/>
<span class='tline' id='l329' data-llen='7522:7526'>敢承</span><br/>
<span class='tline' id='l330' data-llen='7526:7549'>　此章言僖公為國之盛也大國之賦千乘司馬法成</span><br/>
<span class='tline' id='l331' data-llen='7549:7576'><a onclick="displayPageImage('KR1c0013', 'WYG', '027-19a' );" name="027-19a" class="pb">[027-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7576:7599'>　方十里出革車一乘兵車一乘甲士三人步卒七十</span><br/>
<span class='tline' id='l333' data-llen='7599:7622'>　二人計千乘七萬五千人下言公徒三萬與此數不</span><br/>
<span class='tline' id='l334' data-llen='7622:7645'>　合者蓋千乘苟盡用是舉國而行也故其用之也大</span><br/>
<span class='tline' id='l335' data-llen='7645:7668'>　國三軍次國二軍而已朱英以朱飾矛也緑縢以緑</span><br/>
<span class='tline' id='l336' data-llen='7668:7691'>　約弓也二矛重弓以備折壊也故凡置矛與弓皆有</span><br/>
<span class='tline' id='l337' data-llen='7691:7714'>　副也三軍合三萬七千五百人言三萬者舉成數也</span><br/>
<span class='tline' id='l338' data-llen='7714:7737'>　貝胄以貝飾兜鍪也朱綅以赤綫連綴甲也烝徒謂</span><br/>
<span class='tline' id='l339' data-llen='7737:7760'>　進行之徒増增而益多也膺者服膺而不敢忘也懲</span><br/>
<span class='tline' id='l340' data-llen='7760:7787'><a onclick="displayPageImage('KR1c0013', 'WYG', '027-19b' );" name="027-19b" class="pb">[027-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7787:7810'>　者懲艾而不敢忽也承者莫敢當我也言魯不忘戎</span><br/>
<span class='tline' id='l342' data-llen='7810:7833'>　狄之患故懲艾荆舒而不敢忽所以夷狄莫敢當魯</span><br/>
<span class='tline' id='l343' data-llen='7833:7856'>　也案僖公四年公㑹齊侯宋公陳侯衞侯鄭伯許男</span><br/>
<span class='tline' id='l344' data-llen='7856:7879'>　曹伯侵蔡蔡潰遂伐楚盟于召陵是時齊桓霸業方</span><br/>
<span class='tline' id='l345' data-llen='7879:7902'>　大故僖公與齊桓舉義兵伐荆楚羣舒乃楚之與國</span><br/>
<span class='tline' id='l346' data-llen='7902:7925'>　故曰荆舒是懲孟子曰周公方且膺之何也言魯雖</span><br/>
<span class='tline' id='l347' data-llen='7925:7948'>　周公之國亦不敢忘戎狄之患耳大抵子孫所為之</span><br/>
<span class='tline' id='l348' data-llen='7948:7971'>　善否人以為祖宗之盛衰魯之郊禘亦非周公之自</span><br/>
<span class='tline' id='l349' data-llen='7971:7998'><a onclick="displayPageImage('KR1c0013', 'WYG', '027-20a' );" name="027-20a" class="pb">[027-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7998:8021'>　為也孔子曰魯之郊禘非禮也周公其衰矣孔子以</span><br/>
<span class='tline' id='l351' data-llen='8021:8044'>　魯子孫之郊禘為周公之衰則孟子以魯子孫之膺</span><br/>
<span class='tline' id='l352' data-llen='8044:8058'>　戎狄為周公之盛何疑之有</span><br/>
<span class='tline' id='l353' data-llen='8058:8081'>俾爾昌而熾俾爾壽而富黃髪台背壽胥與試俾爾昌</span><br/>
<span class='tline' id='l354' data-llen='8081:8104'>而大俾爾耆而艾<span class='krp-note'>五/蓋</span>萬有千歲眉壽無有害</span><br/>
<span class='tline' id='l355' data-llen='8104:8127'>　上章既言魯國之盛此章遂言國人稱願僖公長享</span><br/>
<span class='tline' id='l356' data-llen='8127:8150'>　共國也昌而熾昌而大則言魯國也壽而富耆而艾</span><br/>
<span class='tline' id='l357' data-llen='8150:8173'>　則言僖公也髪白而復黄背有鮐魚之文皆有壽者</span><br/>
<span class='tline' id='l358' data-llen='8173:8200'><a onclick="displayPageImage('KR1c0013', 'WYG', '027-20b' );" name="027-20b" class="pb">[027-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8200:8223'>　之證也魯人既願僖公之壽故欲舉有壽者之證皆</span><br/>
<span class='tline' id='l360' data-llen='8223:8246'>　試驗之也故曰壽胥與試萬有千歲享眉壽而無災</span><br/>
<span class='tline' id='l361' data-llen='8246:8259'>　害所謂善頌善禱之辭也</span><br/>
<span class='tline' id='l362' data-llen='8259:8282'>泰山巖巖魯邦所詹奄有龜蒙遂荒大東至于海邦淮</span><br/>
<span class='tline' id='l363' data-llen='8282:8295'>夷來同莫不率從魯侯之功</span><br/>
<span class='tline' id='l364' data-llen='8295:8318'>　巖巖高也詹與瞻同泰山在齊魯之界二國皆以為</span><br/>
<span class='tline' id='l365' data-llen='8318:8341'>　望也龜蒙二山則在魯之境内故曰奄有案春秋定</span><br/>
<span class='tline' id='l366' data-llen='8341:8364'>　十年齊人來歸鄆讙龜隂田謂龜山之北田也論語</span><br/>
<span class='tline' id='l367' data-llen='8364:8391'><a onclick="displayPageImage('KR1c0013', 'WYG', '027-21a' );" name="027-21a" class="pb">[027-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8391:8414'>　曰夫顓臾昔者先王以為東蒙主謂蒙山也荒奄也</span><br/>
<span class='tline' id='l369' data-llen='8414:8437'>　大東極東也既有龜蒙遂極東之海邦皆淮夷之國</span><br/>
<span class='tline' id='l370' data-llen='8437:8460'>　莫不率從魯之命豈非魯侯之功哉或曰願其有功</span><br/>
<span class='tline' id='l371' data-llen='8460:8465'>　如此</span><br/>
<span class='tline' id='l372' data-llen='8465:8495'>保有鳧繹<span class='krp-note'>亦/</span>遂荒徐宅至于海邦淮夷蠻貊<span class='krp-note'>武/伯</span>及彼南</span><br/>
<span class='tline' id='l373' data-llen='8495:8510'>夷莫不率從莫敢不諾魯侯是若</span><br/>
<span class='tline' id='l374' data-llen='8510:8533'>　鳧繹二山皆徐國之地繹與嶧同禹貢徐州有嶧陽</span><br/>
<span class='tline' id='l375' data-llen='8533:8556'>　孤桐遂荒徐宅謂遂奄有徐戎之所居宅也魯之初</span><br/>
<span class='tline' id='l376' data-llen='8556:8583'><a onclick="displayPageImage('KR1c0013', 'WYG', '027-21b' );" name="027-21b" class="pb">[027-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8583:8606'>　徐夷並興東郊不聞及是言海邦蠻貊及彼南夷皆</span><br/>
<span class='tline' id='l378' data-llen='8606:8629'>　率從其命莫敢不應而順之如二章所陳可謂盛矣</span><br/>
<span class='tline' id='l379' data-llen='8629:8644'>　辭或過夸亦以史克文勝故也</span><br/>
<span class='tline' id='l380' data-llen='8644:8671'>天錫公純嘏<span class='krp-note'>古/雅</span>眉壽保魯居常與許復周公之宇魯侯</span><br/>
<span class='tline' id='l381' data-llen='8671:8694'>燕喜令妻壽母宜大夫庶士邦國是有既多受祉黄髪</span><br/>
<span class='tline' id='l382' data-llen='8694:8698'>兒齒</span><br/>
<span class='tline' id='l383' data-llen='8698:8721'>　此章首尾皆頌禱僖公福壽之辭則中間居常與許</span><br/>
<span class='tline' id='l384' data-llen='8721:8744'>　復周公之宇亦為頌禱之言無可疑者純一也受福</span><br/>
<span class='tline' id='l385' data-llen='8744:8771'><a onclick="displayPageImage('KR1c0013', 'WYG', '027-22a' );" name="027-22a" class="pb">[027-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8771:8794'>　曰嘏始言天以純一之福錫公使之眉壽保有魯國</span><br/>
<span class='tline' id='l387' data-llen='8794:8817'>　也終言魯侯所以燕安於其國而有喜樂者以有令</span><br/>
<span class='tline' id='l388' data-llen='8817:8840'>　妻之助謂聲姜也有壽母之賢謂成風也上則宜於</span><br/>
<span class='tline' id='l389' data-llen='8840:8863'>　大夫下則宜於庶士衆而邦國之人皆知有其君上</span><br/>
<span class='tline' id='l390' data-llen='8863:8886'>　若僖公者可謂既多受祉矣所不可知者壽耳今公</span><br/>
<span class='tline' id='l391' data-llen='8886:8909'>　則黄髪兒齒前章所欲試驗之者今驗之果有壽證</span><br/>
<span class='tline' id='l392' data-llen='8909:8930'>　矣說者曰兒齒齒落更生細者也豈非壽證歟</span><br/>
<span class='tline' id='l393' data-llen='8930:8963'>徂來之松新甫之柏是斷<span class='krp-note'>短/</span>是度<span class='krp-note'>待/落</span>是尋是尺松桷<span class='krp-note'>角/</span></span><br/>
<span class='tline' id='l394' data-llen='8963:8990'><a onclick="displayPageImage('KR1c0013', 'WYG', '027-22b' );" name="027-22b" class="pb">[027-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8990:9022'>有舄<span class='krp-note'>昔/</span>路寢孔碩新廟奕奕<span class='krp-note'>亦/</span>奚斯所作孔曼<span class='krp-note'>萬/</span>且碩</span><br/>
<span class='tline' id='l396' data-llen='9022:9028'>萬民是若</span><br/>
<span class='tline' id='l397' data-llen='9028:9051'>　此章言脩閟宫之事也徂來新甫二山名松柏二山</span><br/>
<span class='tline' id='l398' data-llen='9051:9074'>　之所宜木也故斬斷之量度之使長短合於尋尺用</span><br/>
<span class='tline' id='l399' data-llen='9074:9097'>　以為榱桷施之棟宇狀如舄然謂材良工巧故壯而</span><br/>
<span class='tline' id='l400' data-llen='9097:9120'>　且安也魯之路寢固已碩大矣未若新其所脩之廟</span><br/>
<span class='tline' id='l401' data-llen='9120:9143'>　奕奕然為尤大也所脩之廟乃公子奚斯所作謂公</span><br/>
<span class='tline' id='l402' data-llen='9143:9166'>　子魚也作謂主其教令而監䕶之屬其工役課其章</span><br/>
<span class='tline' id='l403' data-llen='9166:9193'><a onclick="displayPageImage('KR1c0013', 'WYG', '027-23a' );" name="027-23a" class="pb">[027-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9193:9216'>　程詩人美奚斯之善其職故言其規制甚曼長而碩</span><br/>
<span class='tline' id='l405' data-llen='9216:9239'>　大能順萬民之望也以此見僖公之脩泮宮脩閟宮</span><br/>
<span class='tline' id='l406' data-llen='9239:9262'>　皆民之所願欲故二詩之頌禱其辭甚美也是詩本</span><br/>
<span class='tline' id='l407' data-llen='9262:9285'>　八章斷以文義當分為十二章句之多寡不必拘其</span><br/>
<span class='tline' id='l408' data-llen='9285:9292'>　體則賦也</span><br/>
<span class='tline' id='l409' data-llen='9292:9295'>　</span><br/>
<span class='tline' id='l410' data-llen='9295:9298'>　</span><br/>
<span class='tline' id='l411' data-llen='9298:9301'>　</span><br/>
<span class='tline' id='l412' data-llen='9301:9328'><a onclick="displayPageImage('KR1c0013', 'WYG', '027-23b' );" name="027-23b" class="pb">[027-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9328:9331'>　</span><br/>
<span class='tline' id='l414' data-llen='9331:9334'>　</span><br/>
<span class='tline' id='l415' data-llen='9334:9337'>　</span><br/>
<span class='tline' id='l416' data-llen='9337:9340'>　</span><br/>
<span class='tline' id='l417' data-llen='9340:9343'>　</span><br/>
<span class='tline' id='l418' data-llen='9343:9346'>　</span><br/>
<span class='tline' id='l419' data-llen='9346:9349'>　</span><br/>
<span class='tline' id='l420' data-llen='9349:9359'>　詩補傳卷二十七</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0013', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:208'>　詩補傳巻五　　　　　宋　范處義　撰</span><br/>
<span class='tline' id='l10' data-llen='208:211'>衛</span><br/>
<span class='tline' id='l11' data-llen='211:234'>淇奥美武公之德也有文章又能聽其規諫以禮自防</span><br/>
<span class='tline' id='l12' data-llen='234:248'>故能入相于周美而作是詩也</span><br/>
<span class='tline' id='l13' data-llen='248:271'>　淇奥之序取詩之數語以形容衞武公之德曰有文</span><br/>
<span class='tline' id='l14' data-llen='271:294'>　章即詩之有匪君子也曰又能聽其規諫即詩之如</span><br/>
<span class='tline' id='l15' data-llen='294:317'>　切如磋也曰以禮自防即詩之如琢如磨也曰故能</span><br/>
<span class='tline' id='l16' data-llen='317:343'><a onclick="displayPageImage('KR1c0013', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='343:366'>　入相于周即詩之猗重較兮也舉此而言誰謂詩序</span><br/>
<span class='tline' id='l18' data-llen='366:389'>　不可信哉武公之德信能如此則史記所載襲攻其</span><br/>
<span class='tline' id='l19' data-llen='389:400'>　兄之事疑無其實矣</span><br/>
<span class='tline' id='l20' data-llen='400:431'>瞻彼淇奥緑竹猗猗<span class='krp-note'>於/冝</span>有匪君子如切如磋<span class='krp-note'>七/河</span>如琢如</span><br/>
<span class='tline' id='l21' data-llen='431:464'>磨瑟兮僩<span class='krp-note'>遐板/下同</span>兮赫兮咺<span class='krp-note'>况晚/下同</span>兮有匪君子終不可諼</span><br/>
<span class='tline' id='l22' data-llen='464:474'><span class='krp-note'>況元/下同</span>兮</span><br/>
<span class='tline' id='l23' data-llen='474:497'>　淇衞水名奥水傍之隈也淇多美竹漢書所謂淇園</span><br/>
<span class='tline' id='l24' data-llen='497:520'>　之竹是也猗猗始盛也有匪文章也匪與斐同周官</span><br/>
<span class='tline' id='l25' data-llen='520:546'><a onclick="displayPageImage('KR1c0013', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='546:569'>　以為且其匪色禮記則以爲有斐君子治骨角曰切</span><br/>
<span class='tline' id='l27' data-llen='569:592'>　磋治玉石曰琢磨詩人謂武公之徳見於文章者如</span><br/>
<span class='tline' id='l28' data-llen='592:615'>　其竹之始盛由切磋琢磨之致然切磋者以利器攻</span><br/>
<span class='tline' id='l29' data-llen='615:638'>　骨角而成其文喻武公能受人之規諫以成其徳也</span><br/>
<span class='tline' id='l30' data-llen='638:661'>　琢磨者以玉石就錯礪而成其器喻武公以禮自防</span><br/>
<span class='tline' id='l31' data-llen='661:684'>　而成其徳也大學以切磋為道學謂道之以學與道</span><br/>
<span class='tline' id='l32' data-llen='684:707'>　問學之意同正利器攻骨角之喻也以琢磨為自修</span><br/>
<span class='tline' id='l33' data-llen='707:730'>　謂自知修省與内自省之意同正玉石就錯礪之喻</span><br/>
<span class='tline' id='l34' data-llen='730:756'><a onclick="displayPageImage('KR1c0013', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='756:779'>　也武公能資諸人盡諸已者如此所以内而能恂慄</span><br/>
<span class='tline' id='l36' data-llen='779:802'>　知其志氣之有立也故曰瑟兮僴兮外而有威儀知</span><br/>
<span class='tline' id='l37' data-llen='802:825'>　其聲聞之不息也故曰赫兮咺兮自非盛徳至善何</span><br/>
<span class='tline' id='l38' data-llen='825:848'>　以有此文章冝民之愛之終不能忘也說瑟兮僩兮</span><br/>
<span class='tline' id='l39' data-llen='848:871'>　者以為矜莊寛大說赫兮咺兮者以為赫赫宣著既</span><br/>
<span class='tline' id='l40' data-llen='871:894'>　與大學之義不同且矜莊與寛大相反則知僩非寛</span><br/>
<span class='tline' id='l41' data-llen='894:917'>　大也赫赫與宣著無異則知咺非宣著也盖能矜莊</span><br/>
<span class='tline' id='l42' data-llen='917:940'>　則志氣自然僩兮有立有成儀則聲聞自然咺兮不</span><br/>
<span class='tline' id='l43' data-llen='940:966'><a onclick="displayPageImage('KR1c0013', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='966:989'>　息荀卿曰陋者俄且僩釋之者引說文曰晉魏之間</span><br/>
<span class='tline' id='l45' data-llen='989:1012'>　謂猛為僩蓋懦則無立猛則能立事恂信順也慄莊</span><br/>
<span class='tline' id='l46' data-llen='1012:1035'>　栗也武公信順而莊栗有寛而栗柔而立之氣象故</span><br/>
<span class='tline' id='l47' data-llen='1035:1058'>　知其志氣之有立也說文與字書皆謂朝鮮以兒啼</span><br/>
<span class='tline' id='l48' data-llen='1058:1081'>　不止為咺蓋衆口咺然譽武公之善而不止也武公</span><br/>
<span class='tline' id='l49' data-llen='1081:1104'>　有威可畏有儀可象得令聞長世之道是以令名之</span><br/>
<span class='tline' id='l50' data-llen='1104:1120'>　起人爭與之故知其聲聞不息也</span><br/>
<span class='tline' id='l51' data-llen='1120:1154'>瞻彼淇奥緑竹青青<span class='krp-note'>子/丁</span>有匪君子充耳琇瑩<span class='krp-note'>營/</span>㑹<span class='krp-note'>古/外</span>弁</span><br/>
<span class='tline' id='l52' data-llen='1154:1180'><a onclick="displayPageImage('KR1c0013', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1180:1206'><span class='krp-note'>皮/變</span>如星瑟兮僩兮赫兮咺兮有匪君子終不可諼兮</span><br/>
<span class='tline' id='l54' data-llen='1206:1229'>　青青茂盛貌充耳瑱也琇瑩美石也天子用玉瑱諸</span><br/>
<span class='tline' id='l55' data-llen='1229:1252'>　侯以石㑹弁皮弁之㑹縫也詩人謂武公之徳如淇</span><br/>
<span class='tline' id='l56' data-llen='1252:1275'>　竹之茂盛瑱以琇瑩冠以皮弁餙以玉璂如星之燦</span><br/>
<span class='tline' id='l57' data-llen='1275:1298'>　以見徳之稱其服也申言志之有立名之不息徳善</span><br/>
<span class='tline' id='l58' data-llen='1298:1313'>　之不可忘蓋美之之意無己也</span><br/>
<span class='tline' id='l59' data-llen='1313:1336'>瞻彼淇奥緑竹如簀有匪君子如金如錫如圭如璧寛</span><br/>
<span class='tline' id='l60' data-llen='1336:1353'>兮綽兮猗重較兮善戲謔兮不為虐兮</span><br/>
<span class='tline' id='l61' data-llen='1353:1379'><a onclick="displayPageImage('KR1c0013', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1379:1402'>　如簀密盛也猗倚也重較卿士之車也周官輿人釋</span><br/>
<span class='tline' id='l63' data-llen='1402:1425'>　之曰較兩輢上出式者盖較高五尺五寸式髙三尺</span><br/>
<span class='tline' id='l64' data-llen='1425:1448'>　三寸古者立乗故常憑較應為敬則垂手以憑式故</span><br/>
<span class='tline' id='l65' data-llen='1448:1471'>　首得俯較既出于式上故曰重較詩人謂武公之徳</span><br/>
<span class='tline' id='l66' data-llen='1471:1494'>　如淇竹之宻如金錫之精如圭璧之美有寛綽之容</span><br/>
<span class='tline' id='l67' data-llen='1494:1517'>　乗重較之車入相於周人以為宜善戲謔兮不為虐</span><br/>
<span class='tline' id='l68' data-llen='1517:1540'>　兮謂雖燕閒談噱亦有可觀而無過也始言猗猗中</span><br/>
<span class='tline' id='l69' data-llen='1540:1563'>　言青青卒言如簀以言徳之彌盛也始言瑟兮僩兮</span><br/>
<span class='tline' id='l70' data-llen='1563:1589'><a onclick="displayPageImage('KR1c0013', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1589:1612'>　赫兮咺兮張而不弛也卒言善戲謔兮不為虐兮弛</span><br/>
<span class='tline' id='l72' data-llen='1612:1635'>　而不張也一張一弛文武之道也詩人之美武公可</span><br/>
<span class='tline' id='l73' data-llen='1635:1654'>　謂盛徳至善也是詩三章皆比而賦之也</span><br/>
<span class='tline' id='l74' data-llen='1654:1676'>考槃刺莊公也不能繼先公之業使賢者退而窮處</span><br/>
<span class='tline' id='l75' data-llen='1676:1700'>　莊公不能繼先公之業必其無好善之心故賢者甘于</span><br/>
<span class='tline' id='l76' data-llen='1700:1723'>　退處此干旄之反也孔子曰吾於考槃見遯世而無</span><br/>
<span class='tline' id='l77' data-llen='1723:1746'>　悶既曰無悶則說是詩者苐當言退處之樂不必謂</span><br/>
<span class='tline' id='l78' data-llen='1746:1769'>　誓不出仕亦不必謂不能忘懐蓋詩人方詠其退處</span><br/>
<span class='tline' id='l79' data-llen='1769:1795'><a onclick="displayPageImage('KR1c0013', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1795:1818'>　而樂謂其能不怨上之不用誠為樂天知命若又言</span><br/>
<span class='tline' id='l81' data-llen='1818:1838'>　其誓不出仕不能忘懐則異于無悶之說矣</span><br/>
<span class='tline' id='l82' data-llen='1838:1861'>考槃在㵎碩人之寛獨寐寤言永矢弗諼考槃在阿碩</span><br/>
<span class='tline' id='l83' data-llen='1861:1884'>人之薖獨寐寤歌永矢弗過考槃在陸碩人之軸獨寐</span><br/>
<span class='tline' id='l84' data-llen='1884:1892'>寤宿永矢弗告</span><br/>
<span class='tline' id='l85' data-llen='1892:1915'>　考繫也槃器也謂擊器以為樂也澗山水之閒也曲</span><br/>
<span class='tline' id='l86' data-llen='1915:1938'>　陵曰阿髙平曰陸寛謂襟抱之寛博也薖草也猶言</span><br/>
<span class='tline' id='l87' data-llen='1938:1961'>　在草野軸巻也猶言卷而懐詩人謂遯世之士擊器</span><br/>
<span class='tline' id='l88' data-llen='1961:1987'><a onclick="displayPageImage('KR1c0013', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1987:2010'>　于澗于阿于陸自得其樂自非襟抱寛博安於草野</span><br/>
<span class='tline' id='l90' data-llen='2010:2033'>　知巻而懐之之道何以有此樂也言謂言語歌謂歌</span><br/>
<span class='tline' id='l91' data-llen='2033:2056'>　詠宿謂止宿皆以獨言之盖詩人指所見之人未嘗</span><br/>
<span class='tline' id='l92' data-llen='2056:2079'>　有朋儔也皆以寐寤言之以其寐寤之閒得以自如</span><br/>
<span class='tline' id='l93' data-llen='2079:2102'>　也永矢弗諼自誓不忘此樂也永矢弗過自誓不復</span><br/>
<span class='tline' id='l94' data-llen='2102:2125'>　他徃也永矢弗告自誓不以此樂語人也矢雖有二</span><br/>
<span class='tline' id='l95' data-llen='2125:2148'>　訓若訓以陳則不可加以永字自誓而必以永言有</span><br/>
<span class='tline' id='l96' data-llen='2148:2168'>　終焉之意此所謂無悶也是詩三章皆賦也</span><br/>
<span class='tline' id='l97' data-llen='2168:2194'><a onclick="displayPageImage('KR1c0013', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2194:2217'>碩人閔莊姜也莊公惑於嬖妾使驕上僭莊姜賢而不</span><br/>
<span class='tline' id='l99' data-llen='2217:2230'>荅終以無子國人閔而憂之</span><br/>
<span class='tline' id='l100' data-llen='2230:2253'>　作碩人之詩者謂莊姜不見荅以致無子故閔而憂</span><br/>
<span class='tline' id='l101' data-llen='2253:2276'>　之詩之所陳初不及莊公惑於嬖妾使驕上僭之事</span><br/>
<span class='tline' id='l102' data-llen='2276:2299'>　序詩者推本言之謂莊姜所以不見荅者由此耳莊</span><br/>
<span class='tline' id='l103' data-llen='2299:2322'>　姜之賢即燕燕日月終風之詩可以想見是詩亦不</span><br/>
<span class='tline' id='l104' data-llen='2322:2329'>　及其賢也</span><br/>
<span class='tline' id='l105' data-llen='2329:2352'>碩人其頎衣錦褧衣齊侯之子衞侯之妻東宫之妹邢</span><br/>
<span class='tline' id='l106' data-llen='2352:2378'><a onclick="displayPageImage('KR1c0013', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2378:2387'>侯之姨譚公維私</span><br/>
<span class='tline' id='l108' data-llen='2387:2410'>　碩大也猶言大人盖男子婦人有徳者之通稱也頎</span><br/>
<span class='tline' id='l109' data-llen='2410:2433'>　長貌錦衣而加褧禮所謂衣錦尚絅惡其文之著此</span><br/>
<span class='tline' id='l110' data-llen='2433:2456'>　言莊姜徳稱其服也以齊侯之子嫁為衞侯之妻傳</span><br/>
<span class='tline' id='l111' data-llen='2456:2479'>　所謂諸侯之女嫁於諸侯則其尊同此言莊姜冝為</span><br/>
<span class='tline' id='l112' data-llen='2479:2502'>　配也東宫太子之宫以明莊姜為齊太子同母之妹</span><br/>
<span class='tline' id='l113' data-llen='2502:2525'>　也妻之姊妹曰姨姊妹之夫曰私邢侯譚公皆莊妻</span><br/>
<span class='tline' id='l114' data-llen='2525:2545'>　姊妹之夫此言莊姜之所出於親戚皆貴也</span><br/>
<span class='tline' id='l115' data-llen='2545:2571'><a onclick="displayPageImage('KR1c0013', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2571:2594'>手如柔荑膚如凝脂領如蝤蠐齒如瓠犀螓首蛾眉巧</span><br/>
<span class='tline' id='l117' data-llen='2594:2603'>笑倩兮美目盼兮</span><br/>
<span class='tline' id='l118' data-llen='2603:2626'>　茅之始生者曰荑手實似之脂之凝者曰膏膚實似</span><br/>
<span class='tline' id='l119' data-llen='2626:2649'>　之蝤蠐木中之蝎以比領之潔白瓠犀瓠中之瓣以</span><br/>
<span class='tline' id='l120' data-llen='2649:2672'>　比齒之整齊螓之首顙廣而方蛾之眉細曲而長笑</span><br/>
<span class='tline' id='l121' data-llen='2672:2695'>　之巧而輔頬動謂之倩目之羙而黒白明謂之盻此</span><br/>
<span class='tline' id='l122' data-llen='2695:2706'>　言莊姜容體之善也</span><br/>
<span class='tline' id='l123' data-llen='2706:2729'>碩人敖敖說于農郊四牡有驕朱幩鑣鑣翟茀以朝大</span><br/>
<span class='tline' id='l124' data-llen='2729:2755'><a onclick="displayPageImage('KR1c0013', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2755:2764'>夫夙退無使君勞</span><br/>
<span class='tline' id='l126' data-llen='2764:2787'>　敖敖長貌說說駕也農郊近郊也四牡駕車之四馬</span><br/>
<span class='tline' id='l127' data-llen='2787:2810'>　也朱幩四牡之餙也翟茀夫人之車以翟羽為茀蔽</span><br/>
<span class='tline' id='l128' data-llen='2810:2833'>　也莊姜始来自齊說駕于近郊其四牡則齒壯而驕</span><br/>
<span class='tline' id='l129' data-llen='2833:2856'>　其朱幩則鑣鑣而盛其駕車以朝也國人皆樂得以</span><br/>
<span class='tline' id='l130' data-llen='2856:2879'>　為之配遂語于諸大夫使蚤退朝無以政事勞君盖</span><br/>
<span class='tline' id='l131' data-llen='2879:2902'>　甚樂君之得賢配也召南之詩人視王姬之車而知</span><br/>
<span class='tline' id='l132' data-llen='2902:2925'>　其有肅雝之徳此章言國人見莊姜之車馬遂樂之</span><br/>
<span class='tline' id='l133' data-llen='2925:2951'><a onclick="displayPageImage('KR1c0013', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2951:2963'>　如此其至亦必有道矣</span><br/>
<span class='tline' id='l135' data-llen='2963:2986'>河水洋洋北流活活施罛濊濊鱣鮪發發葭菼揭揭庶</span><br/>
<span class='tline' id='l136' data-llen='2986:2995'>姜孽孽庶士有朅</span><br/>
<span class='tline' id='l137' data-llen='2995:3018'>　洋洋大也活活流貌罛魚罟也濊濊施罟之聲鱣鮪</span><br/>
<span class='tline' id='l138' data-llen='3018:3041'>　大魚也發發魚大之狀葭蘆也菼薍也施罟者之所</span><br/>
<span class='tline' id='l139' data-llen='3041:3064'>　資掲掲長也此章以河之流喻齊國之盛大以施罟</span><br/>
<span class='tline' id='l140' data-llen='3064:3087'>　喻莊公求昬於齊以鱣鮪喻莊姜来歸於衞以葭菼</span><br/>
<span class='tline' id='l141' data-llen='3087:3110'>　喻親迎禮容之盛又有姪娣之媵謂之庶姜孽孽而</span><br/>
<span class='tline' id='l142' data-llen='3110:3136'><a onclick="displayPageImage('KR1c0013', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3136:3159'>　衆多送女之大夫謂之庶士朅然而武壯此言莊姜</span><br/>
<span class='tline' id='l144' data-llen='3159:3182'>　来歸之始無一不如人意奈何莊公之惑不見荅而</span><br/>
<span class='tline' id='l145' data-llen='3182:3205'>　使之無子其閔而憂之婉其意於言之所不及此其</span><br/>
<span class='tline' id='l146' data-llen='3205:3228'>　所以為風刺與是詩四章一章三章皆賦也二章四</span><br/>
<span class='tline' id='l147' data-llen='3228:3238'>　章皆比而賦之也</span><br/>
<span class='tline' id='l148' data-llen='3238:3261'>氓刺時也宣公之時禮義消亡淫風大行男女無别遂</span><br/>
<span class='tline' id='l149' data-llen='3261:3287'>相奔誘華<span class='krp-note'>花/</span>落色衰復相棄背或乃困而自悔䘮其妃</span><br/>
<span class='tline' id='l150' data-llen='3287:3304'>偶故序其事以風焉美反正刺淫泆也</span><br/>
<span class='tline' id='l151' data-llen='3304:3330'><a onclick="displayPageImage('KR1c0013', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3330:3353'>　當禮義消亡之時而失身之女能道反正之言故序</span><br/>
<span class='tline' id='l153' data-llen='3353:3376'>　詩者以為美然淫泆在初反正在終雖悔亦何及詩</span><br/>
<span class='tline' id='l154' data-llen='3376:3399'>　人之意亦欲人知戒其初而已然其初為淫風之所</span><br/>
<span class='tline' id='l155' data-llen='3399:3422'>　感乃上之過其終乃斯人之自能悔悟於衆醉之中</span><br/>
<span class='tline' id='l156' data-llen='3422:3445'>　忽聞道醒者之語則序詩者加以美之一字未可訾</span><br/>
<span class='tline' id='l157' data-llen='3445:3466'>　也刺淫泆而謂之刺時則繫之於上者可知矣</span><br/>
<span class='tline' id='l158' data-llen='3466:3489'>氓之蚩蚩抱布貿絲匪来貿絲来即我謀送子渉淇至</span><br/>
<span class='tline' id='l159' data-llen='3489:3510'>于頓丘匪我愆期子無良媒將子無怒秋以為期</span><br/>
<span class='tline' id='l160' data-llen='3510:3536'><a onclick="displayPageImage('KR1c0013', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3536:3559'>　此章記其初蚩蚩無知之氓抱泉布而来從我貿絲</span><br/>
<span class='tline' id='l162' data-llen='3559:3582'>　其意非為絲也即欲謀我為室家耳是時必有謀昬</span><br/>
<span class='tline' id='l163' data-llen='3582:3605'>　之言詩之所不及不然安得已有從之之意遂送其</span><br/>
<span class='tline' id='l164' data-llen='3605:3628'>　去渉淇水之外至於一成之頓丘是時必有廹促之</span><br/>
<span class='tline' id='l165' data-llen='3628:3651'>　言亦詩之所不及不然安得遽有無良媒無我怒秋</span><br/>
<span class='tline' id='l166' data-llen='3651:3674'>　以為期之約然此亦悔悟之後追道前日之事故有</span><br/>
<span class='tline' id='l167' data-llen='3674:3697'>　是語耳使其初能覺其非為絲而為我謀又能知無</span><br/>
<span class='tline' id='l168' data-llen='3697:3712'>　良媒為非禮安肯輕從其約也</span><br/>
<span class='tline' id='l169' data-llen='3712:3739'><a onclick="displayPageImage('KR1c0013', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3739:3762'>乗彼垝垣以望復關不見復關泣涕漣漣旣見復關載</span><br/>
<span class='tline' id='l171' data-llen='3762:3783'>笑載言爾卜爾筮體無咎言以爾車來以我賄遷</span><br/>
<span class='tline' id='l172' data-llen='3783:3806'>　此章記其相諾之後踐其初約既不以禮昬姻不敢</span><br/>
<span class='tline' id='l173' data-llen='3806:3829'>　遵大路而行從垝敗之垣以出入望前日氓所復歸</span><br/>
<span class='tline' id='l174' data-llen='3829:3852'>　之關其未見也泣涕漣漣而悲其既見也則載笑載</span><br/>
<span class='tline' id='l175' data-llen='3852:3875'>　言而喜是時爾卜之龜爾筮之蓍其卦兆之體以為</span><br/>
<span class='tline' id='l176' data-llen='3875:3898'>　無咎遂以爾之車来遷我之賄何為有今日之相棄</span><br/>
<span class='tline' id='l177' data-llen='3898:3908'>　此亦追悔之言也</span><br/>
<span class='tline' id='l178' data-llen='3908:3935'><a onclick="displayPageImage('KR1c0013', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3935:3958'>桑之未落其葉沃若于嗟鳩兮無食桑葚于嗟女兮無</span><br/>
<span class='tline' id='l180' data-llen='3958:3979'>與士耽士之耽兮猶可說也女之耽兮不可說也</span><br/>
<span class='tline' id='l181' data-llen='3979:4002'>　此章深悔前日之苟合以為後人之戒謂桑未落之</span><br/>
<span class='tline' id='l182' data-llen='4002:4025'>　時沃若而潤澤嗟爾之鳩無愛其沃若而遂食其葚</span><br/>
<span class='tline' id='l183' data-llen='4025:4048'>　以喻男子情意盛時亦如桑之沃若嗟爾女子無愛</span><br/>
<span class='tline' id='l184' data-llen='4048:4071'>　其情意而與之耽樂言其終必為患盖鳩食桑葚過</span><br/>
<span class='tline' id='l185' data-llen='4071:4094'>　則必醉女與士耽乆則必棄謂士之耽猶可說女之</span><br/>
<span class='tline' id='l186' data-llen='4094:4117'>　耽不可說者乃女子甚鄙其夫而自惜其身之言若</span><br/>
<span class='tline' id='l187' data-llen='4117:4144'><a onclick="displayPageImage('KR1c0013', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4144:4167'>　曰彼男子為非亦何足道我女子一失不復可言矣</span><br/>
<span class='tline' id='l189' data-llen='4167:4178'>　非真以男子為可也</span><br/>
<span class='tline' id='l190' data-llen='4178:4201'>桑之落矣其黃而隕自我徂爾三歳食貧淇水湯湯漸</span><br/>
<span class='tline' id='l191' data-llen='4201:4222'>車帷裳女也不爽士貳其行士也罔極二三其德</span><br/>
<span class='tline' id='l192' data-llen='4222:4245'>　此章怨其夫之相棄而自述其勞苦也謂男子情意</span><br/>
<span class='tline' id='l193' data-llen='4245:4268'>　既衰如桑之黄而落矣故棄我而不恤爾殊不思自</span><br/>
<span class='tline' id='l194' data-llen='4268:4291'>　我徃爾家三歳之間窘於衣食雖淇水湯湯而盛我</span><br/>
<span class='tline' id='l195' data-llen='4291:4314'>　與爾牽車徃来漸其帷裳不敢憚其勞苦今我未嘗</span><br/>
<span class='tline' id='l196' data-llen='4314:4341'><a onclick="displayPageImage('KR1c0013', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4341:4364'>　有差爽而爾自不一其行由爾之心㒺中故二三其</span><br/>
<span class='tline' id='l198' data-llen='4364:4369'>　徳也</span><br/>
<span class='tline' id='l199' data-llen='4369:4392'>三歳為婦靡室勞矣夙興夜寐靡有朝矣言既遂矣至</span><br/>
<span class='tline' id='l200' data-llen='4392:4413'>于暴矣兄弟不知咥其笑矣靜言思之躬自悼矣</span><br/>
<span class='tline' id='l201' data-llen='4413:4436'>　此章亦述其勞苦而自傷也謂我三歳為爾之婦不</span><br/>
<span class='tline' id='l202' data-llen='4436:4459'>　敢以室家之事為勞先衆人而起後衆人而卧無一</span><br/>
<span class='tline' id='l203' data-llen='4459:4482'>　日不然今爾家事亦既遂矣遽加我以暴兄弟不知</span><br/>
<span class='tline' id='l204' data-llen='4482:4505'>　我之不得已而復歸但咥然而笑其前日之失静言</span><br/>
<span class='tline' id='l205' data-llen='4505:4532'><a onclick="displayPageImage('KR1c0013', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4532:4546'>　思之亦自痛悼耳誰復憐哉</span><br/>
<span class='tline' id='l207' data-llen='4546:4569'>及爾偕老老使我怨淇則有岸隰則有泮緫角之晏言</span><br/>
<span class='tline' id='l208' data-llen='4569:4590'>笑晏晏信誓旦旦不思其反反是不思亦己焉哉</span><br/>
<span class='tline' id='l209' data-llen='4590:4613'>　此章乃反正之言也謂我之嫁爾本期偕老今既老</span><br/>
<span class='tline' id='l210' data-llen='4613:4636'>　矣乃見棄而使我怨彼淇水則有岸原隰則有泮何</span><br/>
<span class='tline' id='l211' data-llen='4636:4659'>　女子之身乃無泮岸如此追念緫角始笄之時晏樂</span><br/>
<span class='tline' id='l212' data-llen='4659:4682'>　相從晏晏安也謂安然言笑旦旦明也謂成此明誓</span><br/>
<span class='tline' id='l213' data-llen='4682:4705'>　我實無知不能思爾之反復以致今日彼時反復之</span><br/>
<span class='tline' id='l214' data-llen='4705:4732'><a onclick="displayPageImage('KR1c0013', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4732:4755'>　不思今亦何及矣據卒章乃老而後見棄而中間二</span><br/>
<span class='tline' id='l216' data-llen='4755:4778'>　章既言三歳食貧又言三歳為婦似若止嫁三年而</span><br/>
<span class='tline' id='l217' data-llen='4778:4801'>　見棄者意此婦人初嫁之時其夫貧窶此婦人以遷</span><br/>
<span class='tline' id='l218' data-llen='4801:4824'>　去之賄經營生理三歳之間即見其效家事遂意不</span><br/>
<span class='tline' id='l219' data-llen='4824:4847'>　復如向者之貧故以為言耳若止為婦三歳而見棄</span><br/>
<span class='tline' id='l220' data-llen='4847:4870'>　不得為老使我怨也是詩六章間有比興之言其實</span><br/>
<span class='tline' id='l221' data-llen='4870:4876'>　皆賦也</span><br/>
<span class='tline' id='l222' data-llen='4876:4899'>竹竿衛女思歸也適異國而不見荅思而能以禮者也</span><br/>
<span class='tline' id='l223' data-llen='4899:4926'><a onclick="displayPageImage('KR1c0013', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4926:4949'>　竹竿衛女之思歸視泉水載馳其情為尤切泉水之</span><br/>
<span class='tline' id='l225' data-llen='4949:4972'>　詩止為父母既終于禮不得歸寕非有他故載馳之</span><br/>
<span class='tline' id='l226' data-llen='4972:4995'>　詩以宗國顛覆不得歸唁其情己切然未若適異國</span><br/>
<span class='tline' id='l227' data-llen='4995:5018'>　而不見荅利害廹于身故其情為尤切莊姜不見荅</span><br/>
<span class='tline' id='l228' data-llen='5018:5041'>　亦能自克竹竿之衛女其莊姜之徒與在異國而思</span><br/>
<span class='tline' id='l229' data-llen='5041:5064'>　衛列之衛詩豈以是而寄宗國采詩者得之衛地與</span><br/>
<span class='tline' id='l230' data-llen='5064:5087'>籊籊竹竿以釣于淇豈不爾思逺莫致之泉源在左淇</span><br/>
<span class='tline' id='l231' data-llen='5087:5110'>水在右女子有行逺父母兄弟淇水在右泉源在左巧</span><br/>
<span class='tline' id='l232' data-llen='5110:5137'><a onclick="displayPageImage('KR1c0013', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5137:5163'>笑之瑳佩玉之儺淇水滺滺<span class='krp-note'>由/</span>檜楫松舟駕言出遊以</span><br/>
<span class='tline' id='l234' data-llen='5163:5168'>冩我憂</span><br/>
<span class='tline' id='l235' data-llen='5168:5191'>　籊籊長而殺也以竹竿而釣于淇乃兒童遊釣之所</span><br/>
<span class='tline' id='l236' data-llen='5191:5214'>　衛女思歸而不得故思幼時出遊見儕軰児童出遊</span><br/>
<span class='tline' id='l237' data-llen='5214:5237'>　而釣今欲復見而不可有不㤀本之氣象謂我豈不</span><br/>
<span class='tline' id='l238' data-llen='5237:5260'>　思爾淇水遊釣之樂以道逺莫能致耳不言違禮而</span><br/>
<span class='tline' id='l239' data-llen='5260:5283'>　言道逺尚其私情未克也既而思泉源在其左淇水</span><br/>
<span class='tline' id='l240' data-llen='5283:5306'>　在其右亦舊時遊觀之可樂者今我為女子既有行</span><br/>
<span class='tline' id='l241' data-llen='5306:5333'><a onclick="displayPageImage('KR1c0013', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5333:5356'>　而適異國當逺父母兄弟雖欲復徃有不可者此乃</span><br/>
<span class='tline' id='l243' data-llen='5356:5379'>　以禮自克之言也于是申言幼時在父母家遊觀於</span><br/>
<span class='tline' id='l244' data-llen='5379:5402'>　淇水泉源之閒巧笑之瑳然佩玉之儺然其樂可想</span><br/>
<span class='tline' id='l245' data-llen='5402:5425'>　而不可復徃矣亦自克之言也卒章既言淇水滺滺</span><br/>
<span class='tline' id='l246' data-llen='5425:5448'>　而可樂以檜為楫以松為舟其遊觀之具又善今既</span><br/>
<span class='tline' id='l247' data-llen='5448:5471'>　不可復徃苐當命駕出遊以輸冩心之憂爾此亦發</span><br/>
<span class='tline' id='l248' data-llen='5471:5489'>　乎情止乎禮義者也是詩四章皆賦也</span><br/>
<span class='tline' id='l249' data-llen='5489:5505'>芄蘭刺惠公也驕而無禮大夫刺之</span><br/>
<span class='tline' id='l250' data-llen='5505:5532'><a onclick="displayPageImage('KR1c0013', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5532:5555'>　左氏傳曰惠公之即位也少杜預計其年纔十五六</span><br/>
<span class='tline' id='l252' data-llen='5555:5578'>　耳驕而無禮可以想見大夫刺之亦知其資質非美</span><br/>
<span class='tline' id='l253' data-llen='5578:5601'>　不足于為君之道也恵公朔見逐與鄭昭公忽無異</span><br/>
<span class='tline' id='l254' data-llen='5601:5624'>　春秋書衛曰衛侯朔書鄭曰忽豈以惠公以年幼故</span><br/>
<span class='tline' id='l255' data-llen='5624:5638'>　恕之昭公以無謀故鄙之與</span><br/>
<span class='tline' id='l256' data-llen='5638:5661'>芄蘭之支童子佩觿雖則佩觿能不我知容兮遂兮垂</span><br/>
<span class='tline' id='l257' data-llen='5661:5684'>帶悸兮芄蘭之葉童子佩韘雖則佩韘能不我甲容兮</span><br/>
<span class='tline' id='l258' data-llen='5684:5692'>遂兮垂帶悸兮</span><br/>
<span class='tline' id='l259' data-llen='5692:5719'><a onclick="displayPageImage('KR1c0013', 'WYG', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5719:5742'>　芄蘭蔓生支葉柔弱喻恵公懦而無立也觿用以解</span><br/>
<span class='tline' id='l261' data-llen='5742:5765'>　結韘用以射御皆成人之佩服也恵公年雖幼既即</span><br/>
<span class='tline' id='l262' data-llen='5765:5788'>　位則服成人之服而其智不足以知人故曰能不我</span><br/>
<span class='tline' id='l263' data-llen='5788:5811'>　知其仁不足以長人故曰能不我甲甲為日之長故</span><br/>
<span class='tline' id='l264' data-llen='5811:5834'>　昔人以甲喻長既服成人之服不特佩觿韘二物也</span><br/>
<span class='tline' id='l265' data-llen='5834:5857'>　容容刀也遂佩玉之璲也詩曰鞞琫容刀又曰鞙鞙</span><br/>
<span class='tline' id='l266' data-llen='5857:5880'>　佩璲惠公垂容刀佩璲於帶間其心悸動不能自安</span><br/>
<span class='tline' id='l267' data-llen='5880:5903'>　與後之為君見郎吏而刮席者同盖不知禮故無以</span><br/>
<span class='tline' id='l268' data-llen='5903:5930'><a onclick="displayPageImage('KR1c0013', 'WYG', '005-15b' );" name="005-15b" class="pb">[005-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5930:5951'>　立也知禮則不驕矣是詩二章皆比而賦之也</span><br/>
<span class='tline' id='l270' data-llen='5951:5971'>河廣宋襄公母歸於衛思而不止故作是詩也</span><br/>
<span class='tline' id='l271' data-llen='5971:5994'>　宋襄公之母即宋桓夫人衛文公之妹也生襄公而</span><br/>
<span class='tline' id='l272' data-llen='5994:6017'>　見出以其子㐮公之在宋也故思而不止然則非思</span><br/>
<span class='tline' id='l273' data-llen='6017:6040'>　宋也思其子也宋㐮公之為太子也嘗請立目夷公</span><br/>
<span class='tline' id='l274' data-llen='6040:6063'>　曰何故對曰臣之舅在衛臣若終立則不可以徃託</span><br/>
<span class='tline' id='l275' data-llen='6063:6086'>　舅為言思其母也宋㐮公之母子可謂慈孝両盡矣</span><br/>
<span class='tline' id='l276' data-llen='6086:6109'>　然婦人見出義與廟絶母既不可以歸宋而㐮公終</span><br/>
<span class='tline' id='l277' data-llen='6109:6136'><a onclick="displayPageImage('KR1c0013', 'WYG', '005-16a' );" name="005-16a" class="pb">[005-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6136:6159'>　立亦不可如衛卒皆以禮自克所以為可美也以衛</span><br/>
<span class='tline' id='l279' data-llen='6159:6182'>　宣昭之無道也而其後文公為衛之賢君許穆夫人</span><br/>
<span class='tline' id='l280' data-llen='6182:6205'>　宋桓夫人亦皆知禮能自㧞於汙亂之中一洗君父</span><br/>
<span class='tline' id='l281' data-llen='6205:6220'>　之習聖人存之六經豈苟然哉</span><br/>
<span class='tline' id='l282' data-llen='6220:6243'>誰謂河廣一葦杭之誰謂宋逺跂予望之誰謂河廣曽</span><br/>
<span class='tline' id='l283' data-llen='6243:6256'>不容刀誰謂宋逺曽不崇朝</span><br/>
<span class='tline' id='l284' data-llen='6256:6279'>　凡人之情理所不可則雖近以為逺意有所欲則雖</span><br/>
<span class='tline' id='l285' data-llen='6279:6302'>　逺以為近宋衛不為甚逺而㐮公之母之思其子謂</span><br/>
<span class='tline' id='l286' data-llen='6302:6329'><a onclick="displayPageImage('KR1c0013', 'WYG', '005-16b' );" name="005-16b" class="pb">[005-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6329:6352'>　河雖廣束葦可以杭喻宋雖逺可以跂足而望河雖</span><br/>
<span class='tline' id='l288' data-llen='6352:6375'>　廣不足以容刀舟喻宋雖逺自旦至夕時可至此所</span><br/>
<span class='tline' id='l289' data-llen='6375:6398'>　謂雖逺以為近也其思如此而終不徃止乎禮義也</span><br/>
<span class='tline' id='l290' data-llen='6398:6418'>　是詩二章皆比而賦之也杭渡也刀小船也</span><br/>
<span class='tline' id='l291' data-llen='6418:6440'>伯兮刺時也言君子行役為王前驅過時而不反焉</span><br/>
<span class='tline' id='l292' data-llen='6440:6463'>　春秋魯桓公五年秋蔡人衛人陳人從王伐鄭以其</span><br/>
<span class='tline' id='l293' data-llen='6463:6486'>　時考之疑衛宣公之詩也而所謂過時不反以其思</span><br/>
<span class='tline' id='l294' data-llen='6486:6497'>　之深知其役之乆也</span><br/>
<span class='tline' id='l295' data-llen='6497:6524'><a onclick="displayPageImage('KR1c0013', 'WYG', '005-17a' );" name="005-17a" class="pb">[005-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6524:6542'>伯兮朅兮邦之桀兮伯也執殳為王前驅</span><br/>
<span class='tline' id='l297' data-llen='6542:6565'>　伯叔尊稱詩人多用之如叔兮伯兮倡子和女是也</span><br/>
<span class='tline' id='l298' data-llen='6565:6588'>　此詩婦人之尊其夫故以伯兮呼之朅武壯貌所以</span><br/>
<span class='tline' id='l299' data-llen='6588:6611'>　為邦之英傑也殳長尋有四尺在車之左故曰前驅</span><br/>
<span class='tline' id='l300' data-llen='6611:6634'>　此役之至重且勞者婦人閔其夫之勞乆而不歸也</span><br/>
<span class='tline' id='l301' data-llen='6634:6652'>自伯之東首如飛蓬豈無膏沐誰適為容</span><br/>
<span class='tline' id='l302' data-llen='6652:6675'>　婦人自謂自其夫之役于東也不復塗飾首如蓬之</span><br/>
<span class='tline' id='l303' data-llen='6675:6698'>　狀非無脂膏潘沐以夫不在無適為容也鄭是時已</span><br/>
<span class='tline' id='l304' data-llen='6698:6725'><a onclick="displayPageImage('KR1c0013', 'WYG', '005-17b' );" name="005-17b" class="pb">[005-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6725:6748'>　徙在周之東為從周王伐鄭故曰自伯之東鄭實非</span><br/>
<span class='tline' id='l306' data-llen='6748:6755'>　衛之東也</span><br/>
<span class='tline' id='l307' data-llen='6755:6773'>其雨其雨杲杲出日願言思伯甘心首疾</span><br/>
<span class='tline' id='l308' data-llen='6773:6796'>　婦人思行役者之在道雨則有霑濡之苦日則有暴</span><br/>
<span class='tline' id='l309' data-llen='6796:6819'>　炙之困使我之思不啻首之疾夫人之愛其身莫甚</span><br/>
<span class='tline' id='l310' data-llen='6819:6842'>　於首所謂如救頭然言莫急於此今乃甘心於首疾</span><br/>
<span class='tline' id='l311' data-llen='6842:6853'>　則視夫又甚于首矣</span><br/>
<span class='tline' id='l312' data-llen='6853:6871'>焉得諼草言樹之背願言思伯使我心痗</span><br/>
<span class='tline' id='l313' data-llen='6871:6898'><a onclick="displayPageImage('KR1c0013', 'WYG', '005-18a' );" name="005-18a" class="pb">[005-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6898:6921'>　諼訓忘即萱也以其能忘憂故謂之諼背北堂也婦</span><br/>
<span class='tline' id='l315' data-llen='6921:6944'>　人謂已所居在堂之北故欲樹萱於彼也痗病也謂</span><br/>
<span class='tline' id='l316' data-llen='6944:6967'>　我之所思心已病矣非萱之所能忘也是詩四章皆</span><br/>
<span class='tline' id='l317' data-llen='6967:6990'>　賦也一說其雨其雨杲杲出日猶言伯且来伯且来</span><br/>
<span class='tline' id='l318' data-llen='6990:7005'>　復不来謂且雨而復晴也亦通</span><br/>
<span class='tline' id='l319' data-llen='7005:7028'>有狐刺時也衛之男女失時喪其妃耦焉古者國有凶</span><br/>
<span class='tline' id='l320' data-llen='7028:7051'>荒則殺禮而多昬㑹男女之無夫家者所以育人民也</span><br/>
<span class='tline' id='l321' data-llen='7051:7074'>　夫民之昬姻失時事雖多端如有狐之詩直以民之</span><br/>
<span class='tline' id='l322' data-llen='7074:7101'><a onclick="displayPageImage('KR1c0013', 'WYG', '005-18b' );" name="005-18b" class="pb">[005-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7101:7124'>　困窮上不加恤故望以古之盛世荒政聚民之事盖</span><br/>
<span class='tline' id='l324' data-llen='7124:7147'>　荒政十曰多昬乃大司徒所掌既謂之聚萬民必有</span><br/>
<span class='tline' id='l325' data-llen='7147:7170'>　施行之條目惜乎無傳意其如後世常平貸民之法</span><br/>
<span class='tline' id='l326' data-llen='7170:7193'>　序詩者謂㑹男女之無夫家者所以育人民詩之所</span><br/>
<span class='tline' id='l327' data-llen='7193:7216'>　謂㑹即禮之所謂聚此遺意之略可見者如此衛去</span><br/>
<span class='tline' id='l328' data-llen='7216:7235'>　古未逺不能潤澤而行之詩所以刺時也</span><br/>
<span class='tline' id='l329' data-llen='7235:7258'>有狐綏綏在彼淇梁心之憂矣之子無裳有狐綏綏在</span><br/>
<span class='tline' id='l330' data-llen='7258:7281'>彼淇厲心之憂矣之子無帶有狐綏綏在彼淇側心之</span><br/>
<span class='tline' id='l331' data-llen='7281:7308'><a onclick="displayPageImage('KR1c0013', 'WYG', '005-19a' );" name="005-19a" class="pb">[005-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7308:7316'>憂矣之子無服</span><br/>
<span class='tline' id='l333' data-llen='7316:7339'>　狐之為物性孤而多疑故常獨行綏綏獨行不果之</span><br/>
<span class='tline' id='l334' data-llen='7339:7362'>　貌說者以綏綏為匹行謂人不如狐也竊意詩人方</span><br/>
<span class='tline' id='l335' data-llen='7362:7385'>　刺男女之無夫家故取性孤獨行之物以為喻且淇</span><br/>
<span class='tline' id='l336' data-llen='7385:7408'>　水之有梁者淇水之可厲者及淇水之側皆狐之所</span><br/>
<span class='tline' id='l337' data-llen='7408:7431'>　甚疑而不敢渡者今獨行于彼縱使欲求其匹不可</span><br/>
<span class='tline' id='l338' data-llen='7431:7454'>　得矣以喻民之困窮者下則無裳中則無帶上則無</span><br/>
<span class='tline' id='l339' data-llen='7454:7477'>　服其貧窶至此冝乎如狐獨行不可以得妃耦也盖</span><br/>
<span class='tline' id='l340' data-llen='7477:7504'><a onclick="displayPageImage('KR1c0013', 'WYG', '005-19b' );" name="005-19b" class="pb">[005-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7504:7527'>　窮極之辭不敢斥言上之不恤序詩者從而發明之</span><br/>
<span class='tline' id='l342' data-llen='7527:7550'>　使誦其詩者隠然見其意於言外此序所以有功於</span><br/>
<span class='tline' id='l343' data-llen='7550:7573'>　詩也是詩三章皆上比而下賦也昔禹未娶行塗山</span><br/>
<span class='tline' id='l344' data-llen='7573:7596'>　有狐九尾人歌之曰綏綏白狐九尾龎龎則綏綏非</span><br/>
<span class='tline' id='l345' data-llen='7596:7603'>　匹行眀矣</span><br/>
<span class='tline' id='l346' data-llen='7603:7627'>木𤓰美齊桓公也衛國有狄人之敗出處于漕齊桓公</span><br/>
<span class='tline' id='l347' data-llen='7627:7650'>救而封之遺之車馬器服焉衛人思之欲厚報之而作</span><br/>
<span class='tline' id='l348' data-llen='7650:7655'>是詩也</span><br/>
<span class='tline' id='l349' data-llen='7655:7682'><a onclick="displayPageImage('KR1c0013', 'WYG', '005-20a' );" name="005-20a" class="pb">[005-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7682:7705'>　案春秋魯閔公二年書狄入衛僖公二年書城楚丘</span><br/>
<span class='tline' id='l351' data-llen='7705:7728'>　而左氏傳乃曰及狄人戰於熒澤衛人敗績遂滅衛</span><br/>
<span class='tline' id='l352' data-llen='7728:7751'>　又曰諸侯城楚丘而封衛焉且君死于位曰滅以衛</span><br/>
<span class='tline' id='l353' data-llen='7751:7774'>　之敗懿公死焉而宋桓公宵齊衛之遺民七百有三</span><br/>
<span class='tline' id='l354' data-llen='7774:7797'>　十人益以共滕之民為五千人立戴公於漕齊侯使</span><br/>
<span class='tline' id='l355' data-llen='7797:7820'>　公子無虧帥車三百乗甲士三千人以戍漕歸公乗</span><br/>
<span class='tline' id='l356' data-llen='7820:7843'>　馬祭服五稱牛羊豕雞狗皆三百與門材歸夫人魚</span><br/>
<span class='tline' id='l357' data-llen='7843:7866'>　軒重錦三十两齊語亦曰衛人出廬于漕齊桓公城</span><br/>
<span class='tline' id='l358' data-llen='7866:7893'><a onclick="displayPageImage('KR1c0013', 'WYG', '005-20b' );" name="005-20b" class="pb">[005-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7893:7916'>　楚丘以封之與之繋馬三百則左氏謂之滅衛封衛</span><br/>
<span class='tline' id='l360' data-llen='7916:7939'>　未為過也春秋尊中國故書之曰入不與夷狄之滅</span><br/>
<span class='tline' id='l361' data-llen='7939:7962'>　中國也春秋尊王命故書之曰城不與諸侯之專封</span><br/>
<span class='tline' id='l362' data-llen='7962:7985'>　也昔者衛滅弼鄘晋滅魏聖人皆存其詩且列國猶</span><br/>
<span class='tline' id='l363' data-llen='7985:8008'>　不許相吞況夷狄乎昔者葵丘之命亦曰無有封而</span><br/>
<span class='tline' id='l364' data-llen='8008:8031'>　不告且霸者猶不許擅命況王者乎聖人有興滅國</span><br/>
<span class='tline' id='l365' data-llen='8031:8054'>　之志宜不與狄人之滅衛也聖人有為東周之志冝</span><br/>
<span class='tline' id='l366' data-llen='8054:8077'>　不與齊桓之封衛也詩序既言衛為狄所滅又曰齊</span><br/>
<span class='tline' id='l367' data-llen='8077:8104'><a onclick="displayPageImage('KR1c0013', 'WYG', '005-21a' );" name="005-21a" class="pb">[005-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8104:8127'>　桓公救而封之乃與左氏合意者春秋立一王之法</span><br/>
<span class='tline' id='l369' data-llen='8127:8150'>　故嚴於取與左氏則並紀其實或者亦出於聖人授</span><br/>
<span class='tline' id='l370' data-llen='8150:8173'>　經之意與聖人存其實於詩而嚴其辭於春秋豈苟</span><br/>
<span class='tline' id='l371' data-llen='8173:8178'>　然哉</span><br/>
<span class='tline' id='l372' data-llen='8178:8202'>投我以木𤓰報之以瓊琚匪報也永以為好也投我以</span><br/>
<span class='tline' id='l373' data-llen='8202:8225'>木桃報之以瓊瑤匪報也永以為好也投我以木李報</span><br/>
<span class='tline' id='l374' data-llen='8225:8239'>之以瓊玖匪報也永以為好也</span><br/>
<span class='tline' id='l375' data-llen='8239:8264'>　木𤓰木桃木李皆果之一種而少異者形如𤓰而有</span><br/>
<span class='tline' id='l376' data-llen='8264:8291'><a onclick="displayPageImage('KR1c0013', 'WYG', '005-21b' );" name="005-21b" class="pb">[005-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8291:8316'>　鼻者謂之木𤓰形貟而小者謂之木桃形如𤓰而無</span><br/>
<span class='tline' id='l378' data-llen='8316:8339'>　鼻者謂之木李瓊也瑤也玖也皆玉之名也瑤次于</span><br/>
<span class='tline' id='l379' data-llen='8339:8362'>　瓊玖次于瑤琚在佩玉珩璜之中衛人欲厚報齊之</span><br/>
<span class='tline' id='l380' data-llen='8362:8385'>　惠謂人以木果投我者我當以玉佩報之猶非所以</span><br/>
<span class='tline' id='l381' data-llen='8385:8408'>　為報特用此以永繼其好爾此皆物輕意重之謂也</span><br/>
<span class='tline' id='l382' data-llen='8408:8418'>　是詩三章皆比也</span><br/>
<span class='tline' id='l383' data-llen='8418:8421'>　</span><br/>
<span class='tline' id='l384' data-llen='8421:8429'>　詩補傳卷五</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0059', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　讀詩質疑卷八</span><br/>
<span class='tline' id='l10' data-llen='198:219'>　　　　　　　　　　太常寺少卿嚴虞惇撰</span><br/>
<span class='tline' id='l11' data-llen='219:223'>　齊</span><br/>
<span class='tline' id='l12' data-llen='223:246'>　　鄭譜曰齊者古少皥之世爽鳩氏之墟周武王伐</span><br/>
<span class='tline' id='l13' data-llen='246:269'>　　紂封太師吕望於齊是謂齊太公地方百里都營</span><br/>
<span class='tline' id='l14' data-llen='269:292'>　　邱周公致太平敷定九畿復夏禹之舊制成王用</span><br/>
<span class='tline' id='l15' data-llen='292:315'>　　周公之法廣大邦國之境而齊受上公之地更方</span><br/>
<span class='tline' id='l16' data-llen='315:341'><a onclick="displayPageImage('KR1c0059', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='341:364'>　　五百里其封域東至於海西至於河南至於穆陵</span><br/>
<span class='tline' id='l18' data-llen='364:387'>　　北至於無棣在禹貢青州岱山之隂濰淄之野其</span><br/>
<span class='tline' id='l19' data-llen='387:410'>　　子丁公嗣位於王官後五世哀公政衰荒淫怠慢</span><br/>
<span class='tline' id='l20' data-llen='410:433'>　　紀侯譖之於周懿王使烹焉齊人變風始作　孔</span><br/>
<span class='tline' id='l21' data-llen='433:456'>　　疏變風之作齊衛為先齊哀公當周懿王衛頃公</span><br/>
<span class='tline' id='l22' data-llen='456:479'>　　當周懿王周本紀云懿王立王室遂衰詩人作刺</span><br/>
<span class='tline' id='l23' data-llen='479:502'>　　是周衰自懿王始　蘇氏曰太公姜姓本四嶽之</span><br/>
<span class='tline' id='l24' data-llen='502:525'>　　後既封於齊通工商之業便魚鹽之利民多歸之</span><br/>
<span class='tline' id='l25' data-llen='525:551'><a onclick="displayPageImage('KR1c0059', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='551:574'>　　故齊為大國　漢書地理志臨甾名營邱故齊詩</span><br/>
<span class='tline' id='l27' data-llen='574:597'>　　曰子之營兮遭我虖嶩之間兮吳札聞齊之歌曰</span><br/>
<span class='tline' id='l28' data-llen='597:620'>　　泱泱乎大風也哉其太公乎國未可量也　虞惇</span><br/>
<span class='tline' id='l29' data-llen='620:640'>　　曰王鄭之後次之以齊王自是變而霸矣</span><br/>
<span class='tline' id='l30' data-llen='640:663'>　鷄鳴思賢妃也哀公荒淫怠慢故陳賢妃貞女夙夜</span><br/>
<span class='tline' id='l31' data-llen='663:673'>　警戒相成之道焉</span><br/>
<span class='tline' id='l32' data-llen='673:691'>鷄既鳴矣朝既盈矣匪鷄則鳴蒼蠅之聲</span><br/>
<span class='tline' id='l33' data-llen='691:714'>　賦也　朱註古賢妃御於君所將旦之時告其君曰</span><br/>
<span class='tline' id='l34' data-llen='714:740'><a onclick="displayPageImage('KR1c0059', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='740:763'>　鷄既鳴矣㑹朝之臣既盈矣欲令君早起視朝也然</span><br/>
<span class='tline' id='l36' data-llen='763:786'>　其實非鷄之鳴乃蒼蠅之聲耳　孔疏常禮鷄鳴而</span><br/>
<span class='tline' id='l37' data-llen='786:809'>　起賢妃之在君所心常警懼恒恐傷晚故以蠅聲為</span><br/>
<span class='tline' id='l38' data-llen='809:832'>　鷄鳴書傳説夫人御於君所之禮太師奏鷄鳴於階</span><br/>
<span class='tline' id='l39' data-llen='832:855'>　下夫人鳴玉佩於房中告去此夫人自警戒不必待</span><br/>
<span class='tline' id='l40' data-llen='855:862'>　告方起也</span><br/>
<span class='tline' id='l41' data-llen='862:888'>東方明矣朝既昌矣匪東方則明月出之光<span class='krp-note'>明古彌郎/</span></span><br/>
<span class='tline' id='l42' data-llen='888:897'><span class='krp-note'>反後並同/</span></span><br/>
<span class='tline' id='l43' data-llen='897:923'><a onclick="displayPageImage('KR1c0059', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='923:946'>　賦也　朱註昌盛也　毛傳見月出之光以為東方</span><br/>
<span class='tline' id='l45' data-llen='946:950'>　明</span><br/>
<span class='tline' id='l46' data-llen='950:976'>蟲飛薨薨甘與子同夢㑹且歸矣無庶予子憎<span class='krp-note'>夢古莫/</span></span><br/>
<span class='tline' id='l47' data-llen='976:986'><span class='krp-note'>滕反後並同/</span></span><br/>
<span class='tline' id='l48' data-llen='986:1006'>　賦也　朱註蟲飛將旦而百蟲作也甘樂也</span><br/>
<span class='tline' id='l49' data-llen='1006:1029'>　蘇氏曰予豈不欲與子同夢歟然羣臣之㑹於朝者</span><br/>
<span class='tline' id='l50' data-llen='1029:1052'>　且欲歸而治其家事是以為之早作　鄭箋無使羣</span><br/>
<span class='tline' id='l51' data-llen='1052:1075'>　臣以我故憎惡於子戒之也　孔疏古之夫人配其</span><br/>
<span class='tline' id='l52' data-llen='1075:1101'><a onclick="displayPageImage('KR1c0059', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1101:1114'>　君子情雖至親亦不忘敬</span><br/>
<span class='tline' id='l54' data-llen='1114:1125'>　　鷄鳴三章章四句</span><br/>
<span class='tline' id='l55' data-llen='1125:1148'>　　　虞惇按㑹且歸矣朱註云羣臣之㑹於朝者俟</span><br/>
<span class='tline' id='l56' data-llen='1148:1171'>　　　君不出將散而歸矣竊意君雖晚朝羣臣無自</span><br/>
<span class='tline' id='l57' data-llen='1171:1194'>　　　散而歸之理故今從蘇氏嚴粲詩緝以此詩為</span><br/>
<span class='tline' id='l58' data-llen='1194:1206'>　　　直刺荒淫妄説也</span><br/>
<span class='tline' id='l59' data-llen='1206:1229'>　還刺荒也哀公好田獵從禽獸而無厭國人化之遂</span><br/>
<span class='tline' id='l60' data-llen='1229:1250'>　成風俗習於田獵謂之賢閑於馳逐謂之好焉</span><br/>
<span class='tline' id='l61' data-llen='1250:1276'><a onclick="displayPageImage('KR1c0059', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1276:1299'>　　虞惇按申公説齊俗好田君子刺之而其篇名謂</span><br/>
<span class='tline' id='l63' data-llen='1299:1319'>　　之營營營邱也蓋指其通國之俗而言也</span><br/>
<span class='tline' id='l64' data-llen='1319:1342'>子之還兮遭我乎峱之間兮並驅從兩肩兮揖我謂我</span><br/>
<span class='tline' id='l65' data-llen='1342:1346'>儇兮</span><br/>
<span class='tline' id='l66' data-llen='1346:1369'>　賦也　毛傳還便㨗之貌峱山名從逐也獸三嵗曰</span><br/>
<span class='tline' id='l67' data-llen='1369:1376'>　肩儇利也</span><br/>
<span class='tline' id='l68' data-llen='1376:1399'>　鄭箋子也我也皆士大夫也俱出田獵而相遭併驅</span><br/>
<span class='tline' id='l69' data-llen='1399:1422'>　而逐禽獸子則揖耦我謂我儇譽之也譽之者以報</span><br/>
<span class='tline' id='l70' data-llen='1422:1448'><a onclick="displayPageImage('KR1c0059', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1448:1471'>　前言還也　孔疏田獵相逢互相稱譽歸説其事以</span><br/>
<span class='tline' id='l72' data-llen='1471:1494'>　為戲樂　朱註獵者交錯於道以便㨗輕利相稱譽</span><br/>
<span class='tline' id='l73' data-llen='1494:1512'>　而不自知其非也蓋其來必有所自矣</span><br/>
<span class='tline' id='l74' data-llen='1512:1535'>子之茂兮遭我乎峱之道兮並驅從兩牡兮揖我謂我</span><br/>
<span class='tline' id='l75' data-llen='1535:1553'>好兮<span class='krp-note'>茂古音耄後並同上去通韻/</span></span><br/>
<span class='tline' id='l76' data-llen='1553:1564'>　賦也　毛傳茂美也</span><br/>
<span class='tline' id='l77' data-llen='1564:1587'>子之昌兮遭我乎峱之陽兮並驅從兩狼兮揖我謂我</span><br/>
<span class='tline' id='l78' data-llen='1587:1591'>臧兮</span><br/>
<span class='tline' id='l79' data-llen='1591:1617'><a onclick="displayPageImage('KR1c0059', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1617:1640'>　賦也　毛傳昌盛也　朱註山南曰陽　毛傳狼獸</span><br/>
<span class='tline' id='l81' data-llen='1640:1663'>　名　吕氏曰當是時齊以游畋成俗詩人載其馳驅</span><br/>
<span class='tline' id='l82' data-llen='1663:1686'>　相逐意氣飛動鬱鬱然見於眉睫之間染其神者深</span><br/>
<span class='tline' id='l83' data-llen='1686:1709'>　矣夫豈一朝一夕所能反哉周遷商民三紀之後畢</span><br/>
<span class='tline' id='l84' data-llen='1709:1723'>　命猶不敢忘其憂良有以也</span><br/>
<span class='tline' id='l85' data-llen='1723:1733'>　　還三章章四句</span><br/>
<span class='tline' id='l86' data-llen='1733:1756'>　　　虞惇按漢書地理志引詩云子之營兮遭我乎</span><br/>
<span class='tline' id='l87' data-llen='1756:1779'>　　　嶩之間兮顔師古註云毛詩作還齊詩作營嶩</span><br/>
<span class='tline' id='l88' data-llen='1779:1805'><a onclick="displayPageImage('KR1c0059', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1805:1828'>　　　山名也正義云還韓詩作嫙嫙好貌又陸氏釋</span><br/>
<span class='tline' id='l90' data-llen='1828:1851'>　　　文云儇韓詩作婘婘好貌蓋當時經師傳授各</span><br/>
<span class='tline' id='l91' data-llen='1851:1874'>　　　有異同如此之類甚多不能悉舉兹以其篇名</span><br/>
<span class='tline' id='l92' data-llen='1874:1885'>　　　之異故特志之</span><br/>
<span class='tline' id='l93' data-llen='1885:1897'>　著刺時也時不親迎也</span><br/>
<span class='tline' id='l94' data-llen='1897:1923'>俟我于著乎而充耳以素乎而尚之以瓊華乎而<span class='krp-note'>華音/</span></span><br/>
<span class='tline' id='l95' data-llen='1923:1933'><span class='krp-note'>敷平去通韻/</span></span><br/>
<span class='tline' id='l96' data-llen='1933:1956'>　賦也　毛傳俟待也　鄭箋我嫁者自謂也　毛傳</span><br/>
<span class='tline' id='l97' data-llen='1956:1982'><a onclick="displayPageImage('KR1c0059', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1982:2005'>　門屏之間曰著　鄭箋素素絲也素為充耳所以懸</span><br/>
<span class='tline' id='l99' data-llen='2005:2028'>　瑱者或名為紞　朱註尚加也　鄭箋瓊華石色似</span><br/>
<span class='tline' id='l100' data-llen='2028:2041'>　瓊者縣紞之末所謂瑱也</span><br/>
<span class='tline' id='l101' data-llen='2041:2064'>　朱註時不親迎故女至壻門始見其俟已而識其服</span><br/>
<span class='tline' id='l102' data-llen='2064:2080'>　飾也　嚴氏曰此設為嫁者之辭</span><br/>
<span class='tline' id='l103' data-llen='2080:2101'>俟我于庭乎而充耳以青乎而尚之以瓊瑩乎而</span><br/>
<span class='tline' id='l104' data-llen='2101:2115'>　賦也　毛傳瓊瑩石似玉者</span><br/>
<span class='tline' id='l105' data-llen='2115:2136'>俟我于堂乎而充耳以黄乎而尚之以瓊英乎而</span><br/>
<span class='tline' id='l106' data-llen='2136:2162'><a onclick="displayPageImage('KR1c0059', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2162:2176'>　賦也　鄭箋瓊英猶瓊華也</span><br/>
<span class='tline' id='l108' data-llen='2176:2199'>　吕氏曰昏禮壻徃婦家親迎既奠雁御輪而先歸俟</span><br/>
<span class='tline' id='l109' data-llen='2199:2222'>　於門外婦至壻揖婦以入及寢門揖入升自西階齊</span><br/>
<span class='tline' id='l110' data-llen='2222:2245'>　俗不親迎故但行婦至壻家之禮俟于著即昏禮所</span><br/>
<span class='tline' id='l111' data-llen='2245:2268'>　謂婦至壻揖婦以入之時也俟于庭庭在大門之内</span><br/>
<span class='tline' id='l112' data-llen='2268:2291'>　寢門之外所謂及寢門揖入之時也俟于堂升階而</span><br/>
<span class='tline' id='l113' data-llen='2291:2314'>　後至堂所謂升自西階之時也壻道婦入故于著于</span><br/>
<span class='tline' id='l114' data-llen='2314:2337'>　庭于堂毎節皆俟之也　漢書地理志齊詩曰俟我</span><br/>
<span class='tline' id='l115' data-llen='2337:2363'><a onclick="displayPageImage('KR1c0059', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2363:2378'>　于著乎而此亦其舒緩之體也</span><br/>
<span class='tline' id='l117' data-llen='2378:2388'>　　著三章章三句</span><br/>
<span class='tline' id='l118' data-llen='2388:2411'>　　　虞惇按詩序此刺時不親迎絶無陳古之説而</span><br/>
<span class='tline' id='l119' data-llen='2411:2434'>　　　毛鄭皆以為陳古親迎之禮非也尚之以瓊華</span><br/>
<span class='tline' id='l120' data-llen='2434:2457'>　　　毛以為佩玉之飾鄭以為縣紞之瑱當從鄭瓊</span><br/>
<span class='tline' id='l121' data-llen='2457:2480'>　　　華瓊瑩瓊英詩人潤色之語猶卷耳金罍兕觥</span><br/>
<span class='tline' id='l122' data-llen='2480:2503'>　　　之類毛以為士與大夫人君之服之别亦衍説</span><br/>
<span class='tline' id='l123' data-llen='2503:2518'>　　　也集註本讀詩記今從之</span><br/>
<span class='tline' id='l124' data-llen='2518:2544'><a onclick="displayPageImage('KR1c0059', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2544:2567'>　東方之日刺衰也君臣失道男女淫奔不能以禮化</span><br/>
<span class='tline' id='l126' data-llen='2567:2571'>　也</span><br/>
<span class='tline' id='l127' data-llen='2571:2594'>東方之日兮彼姝者子在我室兮在我室兮履我即兮</span><br/>
<span class='tline' id='l128' data-llen='2594:2617'>　虞惇曰比也　毛傳日出東方人君明盛無不照察</span><br/>
<span class='tline' id='l129' data-llen='2617:2639'>　也　鄭箋姝美也　朱註履躡也　鄭箋即就也</span><br/>
<span class='tline' id='l130' data-llen='2639:2653'>　朱註言躡我之跡而相就也</span><br/>
<span class='tline' id='l131' data-llen='2653:2676'>　程氏曰日月明照則物無隐蔽姦慝莫容如朝廷明</span><br/>
<span class='tline' id='l132' data-llen='2676:2699'>　於上也今君不明故下有淫昏之行詩人以東方之</span><br/>
<span class='tline' id='l133' data-llen='2699:2725'><a onclick="displayPageImage('KR1c0059', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2725:2748'>　日刺其當明而昏也　歐陽氏曰在我室兮履我即</span><br/>
<span class='tline' id='l135' data-llen='2748:2759'>　兮蓋相邀以奔之辭</span><br/>
<span class='tline' id='l136' data-llen='2759:2782'>東方之月兮彼姝者子在我闥兮在我闥兮履我發兮</span><br/>
<span class='tline' id='l137' data-llen='2782:2798'><span class='krp-note'>闥曷韻發月韻本通不必叶/</span></span><br/>
<span class='tline' id='l138' data-llen='2798:2821'>　比也　毛傳月盛於東方君明於上若日也臣察於</span><br/>
<span class='tline' id='l139' data-llen='2821:2844'>　下若月也闥門内也發行也　朱註言躡我而行去</span><br/>
<span class='tline' id='l140' data-llen='2844:2848'>　也</span><br/>
<span class='tline' id='l141' data-llen='2848:2861'>　　東方之日二章章五句</span><br/>
<span class='tline' id='l142' data-llen='2861:2887'><a onclick="displayPageImage('KR1c0059', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2887:2910'>　　　虞惇按序有不能以禮化之語毛鄭遂以履為</span><br/>
<span class='tline' id='l144' data-llen='2910:2933'>　　　禮謂陳婚姻之正以禮來則就之衍説也集註</span><br/>
<span class='tline' id='l145' data-llen='2933:2956'>　　　不解東方之日但以為淫奔之詩今叅歐陽氏</span><br/>
<span class='tline' id='l146' data-llen='2956:2964'>　　　及程氏</span><br/>
<span class='tline' id='l147' data-llen='2964:2987'>　東方未明刺無節也朝廷興居無節號令不時挈壺</span><br/>
<span class='tline' id='l148' data-llen='2987:2997'>　氏不能掌其職焉</span><br/>
<span class='tline' id='l149' data-llen='2997:3020'>　　孔疏夏官挈壺氏下士六人挈懸繫之名壺盛水</span><br/>
<span class='tline' id='l150' data-llen='3020:3043'>　　噐蓋置箭壺内刻以為節而浮之水上令水漏而</span><br/>
<span class='tline' id='l151' data-llen='3043:3069'><a onclick="displayPageImage('KR1c0059', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3069:3092'>　　刻下以記晝夜昏明之度數也　虞惇按挈壺氏</span><br/>
<span class='tline' id='l153' data-llen='3092:3115'>　　不能掌其職由朝廷興居無節號令不時之故非</span><br/>
<span class='tline' id='l154' data-llen='3115:3125'>　　挈壺氏失職也</span><br/>
<span class='tline' id='l155' data-llen='3125:3143'>東方未明顛倒衣裳顛之倒之自公召之</span><br/>
<span class='tline' id='l156' data-llen='3143:3160'>　賦也　毛傳上曰衣下曰裳自從也</span><br/>
<span class='tline' id='l157' data-llen='3160:3183'>　鄭箋禮羣臣之朝别色始入今東方未明而以為明</span><br/>
<span class='tline' id='l158' data-llen='3183:3206'>　羣臣促遽顛倒衣裳而朝人又從君所來召之　朱</span><br/>
<span class='tline' id='l159' data-llen='3206:3216'>　註蓋猶以為晚也</span><br/>
<span class='tline' id='l160' data-llen='3216:3242'><a onclick="displayPageImage('KR1c0059', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3242:3268'>東方未晞顛倒裳衣倒之顛之自公令之<span class='krp-note'>令力珍反後/</span></span><br/>
<span class='tline' id='l162' data-llen='3268:3274'><span class='krp-note'>同/</span></span><br/>
<span class='tline' id='l163' data-llen='3274:3296'>　賦也　毛傳晞明之始升也　嚴氏曰令猶召也</span><br/>
<span class='tline' id='l164' data-llen='3296:3322'>折柳樊圃狂夫瞿瞿不能辰夜不夙則莫<span class='krp-note'>夜音豫上去/</span></span><br/>
<span class='tline' id='l165' data-llen='3322:3329'><span class='krp-note'>通韻/</span></span><br/>
<span class='tline' id='l166' data-llen='3329:3352'>　興也　毛傳柳柔木也樊藩也圃菜園也　朱註瞿</span><br/>
<span class='tline' id='l167' data-llen='3352:3369'>　瞿驚顧貌　毛傳辰時夙早莫晚也</span><br/>
<span class='tline' id='l168' data-llen='3369:3392'>　程氏曰折柳為藩非堅固也狂夫知其有限猶瞿然</span><br/>
<span class='tline' id='l169' data-llen='3392:3419'><a onclick="displayPageImage('KR1c0059', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3419:3442'>　却顧今辰夜之限甚明乃不能知而不早則暮無節</span><br/>
<span class='tline' id='l171' data-llen='3442:3448'>　之甚也</span><br/>
<span class='tline' id='l172' data-llen='3448:3461'>　　東方未明三章章四句</span><br/>
<span class='tline' id='l173' data-llen='3461:3484'>　　　虞惇按毛鄭泥序挈壺氏不能掌其職之語遂</span><br/>
<span class='tline' id='l174' data-llen='3484:3507'>　　　云柳木不可以為藩猶狂夫不任挈壺氏之事</span><br/>
<span class='tline' id='l175' data-llen='3507:3530'>　　　非也集註從程氏説今仍之不能辰夜辰今本</span><br/>
<span class='tline' id='l176' data-llen='3530:3538'>　　　誤作晨</span><br/>
<span class='tline' id='l177' data-llen='3538:3561'>　南山刺襄公也鳥獸之行淫乎其妹大夫遇是惡作</span><br/>
<span class='tline' id='l178' data-llen='3561:3588'><a onclick="displayPageImage('KR1c0059', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3588:3595'>　詩而去之</span><br/>
<span class='tline' id='l180' data-llen='3595:3618'>　　虞惇按經文無大夫去之之意序語贅也　春秋</span><br/>
<span class='tline' id='l181' data-llen='3618:3641'>　　傳魯桓公十八年公與夫人姜氏如齊齊侯通焉</span><br/>
<span class='tline' id='l182' data-llen='3641:3664'>　　公謫之以告夏四月丙子享公使公子彭生乗公</span><br/>
<span class='tline' id='l183' data-llen='3664:3672'>　　公薨於車</span><br/>
<span class='tline' id='l184' data-llen='3672:3695'>南山崔崔雄狐綏綏魯道有蕩齊子由歸既曰歸止曷</span><br/>
<span class='tline' id='l185' data-llen='3695:3700'>又懐止</span><br/>
<span class='tline' id='l186' data-llen='3700:3723'>　朱註比也　毛傳南山齊南山也崔崔髙大貌　鄭</span><br/>
<span class='tline' id='l187' data-llen='3723:3750'><a onclick="displayPageImage('KR1c0059', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3750:3771'>　箋綏綏求匹貌　毛傳蕩平易也齊子文姜也</span><br/>
<span class='tline' id='l189' data-llen='3771:3788'>　鄭箋婦人謂嫁曰歸　毛傳懐思也</span><br/>
<span class='tline' id='l190' data-llen='3788:3811'>　朱註南山有狐比襄公居髙位行邪行　孔疏文姜</span><br/>
<span class='tline' id='l191' data-llen='3811:3834'>　既從此道歸於魯矣襄公何為復思之乎　吕氏曰</span><br/>
<span class='tline' id='l192' data-llen='3834:3842'>　此罪襄公也</span><br/>
<span class='tline' id='l193' data-llen='3842:3865'>葛屨五兩冠緌雙止魯道有蕩齊子庸止既曰庸止曷</span><br/>
<span class='tline' id='l194' data-llen='3865:3885'>又從止<span class='krp-note'>雙古書容反兩蕩雙庸隔句韻/</span></span><br/>
<span class='tline' id='l195' data-llen='3885:3908'>　比也　朱註兩二屨也緌冠上飾也　毛傳庸用也</span><br/>
<span class='tline' id='l196' data-llen='3908:3935'><a onclick="displayPageImage('KR1c0059', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3935:3945'>　　朱註從相從也</span><br/>
<span class='tline' id='l198' data-llen='3945:3968'>　朱註屨必兩緌必雙物各有耦不可亂也　吕氏曰</span><br/>
<span class='tline' id='l199' data-llen='3968:3991'>　葛屨服之賤者冠緌服之貴者貴賤各有耦也屨與</span><br/>
<span class='tline' id='l200' data-llen='3991:4014'>　屨為耦雖五兩之多各相耦冠緌之雙自為耦襄公</span><br/>
<span class='tline' id='l201' data-llen='4014:4037'>　文姜非其耦也　鄭箋文姜既用此道嫁於魯矣襄</span><br/>
<span class='tline' id='l202' data-llen='4037:4050'>　公何復從之為淫泆之行</span><br/>
<span class='tline' id='l203' data-llen='4050:4073'>蓺麻如之何衡從其畞取妻如之何必告父母既曰告</span><br/>
<span class='tline' id='l204' data-llen='4073:4091'>止曷又鞠止<span class='krp-note'>畞古滿以反後並同/</span></span><br/>
<span class='tline' id='l205' data-llen='4091:4118'><a onclick="displayPageImage('KR1c0059', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4118:4141'>　興也　毛傳蓺樹也衡獵之從獵之　孔疏謂既耕</span><br/>
<span class='tline' id='l207' data-llen='4141:4164'>　而東西踐躡概摩之也　鄭箋取妻之禮議於生者</span><br/>
<span class='tline' id='l208' data-llen='4164:4182'>　卜於死者此之謂告　吕氏曰鞠養也</span><br/>
<span class='tline' id='l209' data-llen='4182:4199'>　吕氏曰此罪魯桓公不能制文姜也</span><br/>
<span class='tline' id='l210' data-llen='4199:4222'>析薪如之何匪斧不克取妻如之何匪媒不得既曰得</span><br/>
<span class='tline' id='l211' data-llen='4222:4229'>止曷又極止</span><br/>
<span class='tline' id='l212' data-llen='4229:4240'>　興也　朱註極窮也</span><br/>
<span class='tline' id='l213' data-llen='4240:4263'>　吕氏曰納之不正容有不敢制者魯侯既以正禮納</span><br/>
<span class='tline' id='l214' data-llen='4263:4290'><a onclick="displayPageImage('KR1c0059', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4290:4311'>　文姜當早裁制之曷為又養其姦而至於極也</span><br/>
<span class='tline' id='l216' data-llen='4311:4322'>　　南山四章章六句</span><br/>
<span class='tline' id='l217' data-llen='4322:4345'>　　　虞惇按鄭箋以葛屨五兩喻文姜與姪娣及傅</span><br/>
<span class='tline' id='l218' data-llen='4345:4368'>　　　姆同處五人為奇而襄公徃從而雙之是謂冠</span><br/>
<span class='tline' id='l219' data-llen='4368:4383'>　　　緌雙止穿鑿殊甚不可從</span><br/>
<span class='tline' id='l220' data-llen='4383:4406'>　甫田大夫刺襄公也無禮義而求大功不修徳而求</span><br/>
<span class='tline' id='l221' data-llen='4406:4423'>　諸侯志大心勞所以求者非其道也</span><br/>
<span class='tline' id='l222' data-llen='4423:4449'>無田甫田維莠驕驕無思遠人勞心忉忉<span class='krp-note'>田人驕忉隔/</span></span><br/>
<span class='tline' id='l223' data-llen='4449:4476'><a onclick="displayPageImage('KR1c0059', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4476:4483'><span class='krp-note'>句韻/</span></span><br/>
<span class='tline' id='l225' data-llen='4483:4506'>　毛傳興也　朱註田耕治之也　毛傳甫大也　朱</span><br/>
<span class='tline' id='l226' data-llen='4506:4529'>　註莠害苖之草也　李氏曰驕驕柔且茂也　毛傳</span><br/>
<span class='tline' id='l227' data-llen='4529:4537'>　忉忉憂勞也</span><br/>
<span class='tline' id='l228' data-llen='4537:4560'>　鄭箋人君欲立功致治必勤身修徳積小以成高大</span><br/>
<span class='tline' id='l229' data-llen='4560:4583'>　無徳而勤諸侯徒勞其心耳　蘇氏曰田甫田而力</span><br/>
<span class='tline' id='l230' data-llen='4583:4606'>　不給則莠盛思遠人而徳不及則心勞田必自其小</span><br/>
<span class='tline' id='l231' data-llen='4606:4629'>　者始小者之有餘而甫田可啟矣思遠人必自近者</span><br/>
<span class='tline' id='l232' data-llen='4629:4656'><a onclick="displayPageImage('KR1c0059', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4656:4671'>　始近者之既服而遠人自至矣</span><br/>
<span class='tline' id='l234' data-llen='4671:4689'>無田甫田維莠桀桀無思遠人勞心怛怛</span><br/>
<span class='tline' id='l235' data-llen='4689:4712'>　興也　李氏曰桀桀强立也　毛傳怛怛猶忉忉也</span><br/>
<span class='tline' id='l236' data-llen='4712:4737'>婉兮孌兮總角丱兮未幾見兮突而弁兮<span class='krp-note'>上去通韻/</span></span><br/>
<span class='tline' id='l237' data-llen='4737:4760'>　朱註比也　毛傳婉孌少好貌總角聚兩髦也丱幼</span><br/>
<span class='tline' id='l238' data-llen='4760:4781'>　穉也　孔疏凡卒相見謂之突　毛傳弁冠也</span><br/>
<span class='tline' id='l239' data-llen='4781:4804'>　鄭箋人君内善其身外脩其徳居無幾何可以立功</span><br/>
<span class='tline' id='l240' data-llen='4804:4827'>　猶是童子之突爾成人也　吕氏曰苟由其道而循</span><br/>
<span class='tline' id='l241' data-llen='4827:4854'><a onclick="displayPageImage('KR1c0059', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4854:4877'>　其序則小者俄而大微者俄而著厥徳修罔覺非計</span><br/>
<span class='tline' id='l243' data-llen='4877:4888'>　功求獲者所能與也</span><br/>
<span class='tline' id='l244' data-llen='4888:4899'>　　甫田三章章四句</span><br/>
<span class='tline' id='l245' data-llen='4899:4922'>　　　虞惇按詩上二章田甫田興思遠人也於六義</span><br/>
<span class='tline' id='l246' data-llen='4922:4945'>　　　屬興朱註云比也是田甫田與思遠人皆比矣</span><br/>
<span class='tline' id='l247' data-llen='4945:4965'>　　　正未知所比者何事也今從毛傳易之</span><br/>
<span class='tline' id='l248' data-llen='4965:4988'>　盧令刺荒也襄公好田獵畢弋而不修民事百姓苦</span><br/>
<span class='tline' id='l249' data-llen='4988:4998'>　之故陳古以風焉</span><br/>
<span class='tline' id='l250' data-llen='4998:5025'><a onclick="displayPageImage('KR1c0059', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5025:5048'>　　孔疏畢噣也掩兎之畢或謂之噣　虞惇按此詩</span><br/>
<span class='tline' id='l252' data-llen='5048:5063'>　　大意與還同非陳古以風也</span><br/>
<span class='tline' id='l253' data-llen='5063:5080'>盧令令其人美且仁<span class='krp-note'>令力珍反/</span></span><br/>
<span class='tline' id='l254' data-llen='5080:5103'>　賦也　毛傳盧田犬也　孔疏犬有田犬守犬戰國</span><br/>
<span class='tline' id='l255' data-llen='5103:5126'>　策韓國盧天下之駿犬也　毛傳令令纓環聲　蘇</span><br/>
<span class='tline' id='l256' data-llen='5126:5145'>　氏曰時人以田獵相尚故聞其聲而美之</span><br/>
<span class='tline' id='l257' data-llen='5145:5155'>盧重環其人美且鬈</span><br/>
<span class='tline' id='l258' data-llen='5155:5177'>　賦也　毛傳重環子母環也　許氏曰鬈髪好貌</span><br/>
<span class='tline' id='l259' data-llen='5177:5204'><a onclick="displayPageImage('KR1c0059', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5204:5214'>盧重鋂其人美且偲</span><br/>
<span class='tline' id='l261' data-llen='5214:5231'>　賦也　毛傳鋂一環貫二也偲才也</span><br/>
<span class='tline' id='l262' data-llen='5231:5254'>　虞惇按國語桓公語管仲曰昔我先君襄公田狩畢</span><br/>
<span class='tline' id='l263' data-llen='5254:5277'>　弋不聴國政卑聖侮士而惟女是崇戎車待游車之</span><br/>
<span class='tline' id='l264' data-llen='5277:5296'>　裂戎士待陳妾之餘則其荒於禽可知矣</span><br/>
<span class='tline' id='l265' data-llen='5296:5307'>　　盧令三章章二句</span><br/>
<span class='tline' id='l266' data-llen='5307:5330'>　　　虞惇按首章美且仁毛傳云有美徳而盡其仁</span><br/>
<span class='tline' id='l267' data-llen='5330:5353'>　　　愛盖泥序陳古之説也次章鬈鄭箋云讀當為</span><br/>
<span class='tline' id='l268' data-llen='5353:5380'><a onclick="displayPageImage('KR1c0059', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5380:5403'>　　　權權勇壯也亦非是三章偲才也從傳不從朱</span><br/>
<span class='tline' id='l270' data-llen='5403:5426'>　敝笱刺文姜也齊人惡魯桓公微弱不能防閑文姜</span><br/>
<span class='tline' id='l271' data-llen='5426:5438'>　使至淫亂為二國患焉</span><br/>
<span class='tline' id='l272' data-llen='5438:5461'>　　嚴氏曰按春秋文姜以桓公二年歸魯至十八年</span><br/>
<span class='tline' id='l273' data-llen='5461:5484'>　　與桓公如齊齊侯通焉其後文姜獨如齊者五今</span><br/>
<span class='tline' id='l274' data-llen='5484:5507'>　　詩言齊子歸止不言與桓公同行是指桓公既薨</span><br/>
<span class='tline' id='l275' data-llen='5507:5530'>　　文姜如齊之事　虞惇按詩序辨桓當作莊此詩</span><br/>
<span class='tline' id='l276' data-llen='5530:5545'>　　盖刺魯莊公不能制文姜也</span><br/>
<span class='tline' id='l277' data-llen='5545:5572'><a onclick="displayPageImage('KR1c0059', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5572:5598'>敝笱在梁其魚魴鰥齊子歸止其從如雲<span class='krp-note'>鰥刪韻雲文/</span></span><br/>
<span class='tline' id='l279' data-llen='5598:5609'><span class='krp-note'>韻本通不必叶/</span></span><br/>
<span class='tline' id='l280' data-llen='5609:5632'>　毛傳興也鰥大魚也　孔疏孔叢子衛人釣於河得</span><br/>
<span class='tline' id='l281' data-llen='5632:5655'>　鰥魚焉其大盈車是鰥大魚也王肅云魯桓之不能</span><br/>
<span class='tline' id='l282' data-llen='5655:5678'>　制文姜若敝笱之不能制大魚也　朱註歸歸齊也</span><br/>
<span class='tline' id='l283' data-llen='5678:5701'>　　毛傳如雲盛也　歐陽氏曰言其黨衆盛恣無復</span><br/>
<span class='tline' id='l284' data-llen='5701:5707'>　畏忌也</span><br/>
<span class='tline' id='l285' data-llen='5707:5725'>敝笱在梁其魚魴鱮齊子歸止其從如雨</span><br/>
<span class='tline' id='l286' data-llen='5725:5752'><a onclick="displayPageImage('KR1c0059', 'WYG', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5752:5770'>　興也　孔疏鱮鰱也　毛傳如雨多也</span><br/>
<span class='tline' id='l288' data-llen='5770:5788'>敝笱在梁其魚唯唯齊子歸止其從如水</span><br/>
<span class='tline' id='l289' data-llen='5788:5811'>　興也　鄭箋唯唯行相隨順之貌　毛傳如水衆也</span><br/>
<span class='tline' id='l290' data-llen='5811:5822'>　　敝笱三章章四句</span><br/>
<span class='tline' id='l291' data-llen='5822:5845'>　　　虞惇按其從如雲鄭箋云文姜初嫁其從者之</span><br/>
<span class='tline' id='l292' data-llen='5845:5868'>　　　心意如雲然雲之行順風耳後知魯桓微弱文</span><br/>
<span class='tline' id='l293' data-llen='5868:5891'>　　　姜遂淫恣從者亦隨而為惡其説鑿矣今不取</span><br/>
<span class='tline' id='l294' data-llen='5891:5914'>　載驅齊人刺襄公也無禮義故盛其車服疾驅於通</span><br/>
<span class='tline' id='l295' data-llen='5914:5941'><a onclick="displayPageImage('KR1c0059', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5941:5958'>　道大都與文姜淫播其惡於萬民焉</span><br/>
<span class='tline' id='l297' data-llen='5958:5981'>　　春秋魯莊公二年夫人姜氏㑹齊侯于䅵四年夫</span><br/>
<span class='tline' id='l298' data-llen='5981:6004'>　　人姜氏享齊侯于祝邱五年夫人姜氏如齊師七</span><br/>
<span class='tline' id='l299' data-llen='6004:6024'>　　年夫人姜氏㑹齊侯于防冬㑹齊侯于榖</span><br/>
<span class='tline' id='l300' data-llen='6024:6050'>載驅薄薄簟茀朱鞹魯道有蕩齊子發夕<span class='krp-note'>夕古祥龠反/</span></span><br/>
<span class='tline' id='l301' data-llen='6050:6073'>　賦也　毛傳薄薄疾驅聲也簟方文席也車之蔽曰</span><br/>
<span class='tline' id='l302' data-llen='6073:6096'>　茀鞹革也諸侯之路車有朱革之質而羽飾發夕自</span><br/>
<span class='tline' id='l303' data-llen='6096:6104'>　夕發至旦也</span><br/>
<span class='tline' id='l304' data-llen='6104:6131'><a onclick="displayPageImage('KR1c0059', 'WYG', '008-17b' );" name="008-17b" class="pb">[008-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6131:6155'>　蘇氏曰襄公疾驅其車以㑹文姜文姜夕發於魯而徃</span><br/>
<span class='tline' id='l306' data-llen='6155:6179'>　會之　鄭箋魯之道路平易文姜發夕由之往會焉曾</span><br/>
<span class='tline' id='l307' data-llen='6179:6187'>　無慚耻之色</span><br/>
<span class='tline' id='l308' data-llen='6187:6205'>四驪濟濟垂轡瀰瀰魯道有蕩齊子豈弟</span><br/>
<span class='tline' id='l309' data-llen='6205:6228'>　賦也　朱註驪馬黑色也　毛傳濟濟美貌垂轡轡</span><br/>
<span class='tline' id='l310' data-llen='6228:6251'>　之垂者　錢氏曰瀰瀰柔貌　毛傳豈弟樂易也言</span><br/>
<span class='tline' id='l311' data-llen='6251:6261'>　文姜於是樂易然</span><br/>
<span class='tline' id='l312' data-llen='6261:6279'>汶水湯湯行人彭彭魯道有蕩齊子翺翔</span><br/>
<span class='tline' id='l313' data-llen='6279:6306'><a onclick="displayPageImage('KR1c0059', 'WYG', '008-18a' );" name="008-18a" class="pb">[008-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6306:6329'>　賦也　孔疏汶水名　毛傳湯湯大貌彭彭多貌翺</span><br/>
<span class='tline' id='l315' data-llen='6329:6352'>　翔猶彷徉也　蘇氏曰言公與文姜㑹於通道大都</span><br/>
<span class='tline' id='l316' data-llen='6352:6362'>　之中而無所愧也</span><br/>
<span class='tline' id='l317' data-llen='6362:6380'>汶水滔滔行人儦儦魯道有蕩齊子遊敖</span><br/>
<span class='tline' id='l318' data-llen='6380:6396'>　賦也　毛傳滔滔流貌儦儦衆貌</span><br/>
<span class='tline' id='l319' data-llen='6396:6407'>　　載驅四章章四句</span><br/>
<span class='tline' id='l320' data-llen='6407:6430'>　　　虞惇按齊子豈弟鄭箋云豈讀當為闓弟古文</span><br/>
<span class='tline' id='l321' data-llen='6430:6453'>　　　尚書以弟為圛闓開也圛明也謂侵明而行也</span><br/>
<span class='tline' id='l322' data-llen='6453:6480'><a onclick="displayPageImage('KR1c0059', 'WYG', '008-18b' );" name="008-18b" class="pb">[008-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6480:6498'>　　　鄭氏好改經字大率如此不可從</span><br/>
<span class='tline' id='l324' data-llen='6498:6521'>　猗嗟刺魯莊公也齊人傷魯莊公有威儀技藝然而</span><br/>
<span class='tline' id='l325' data-llen='6521:6544'>　不能以禮防閑其母失子之道人以為齊侯之子焉</span><br/>
<span class='tline' id='l326' data-llen='6544:6567'>　　申公説魯莊公朝於齊遂及齊大夫狩䅵齊人刺</span><br/>
<span class='tline' id='l327' data-llen='6567:6572'>　　之</span><br/>
<span class='tline' id='l328' data-llen='6572:6595'>猗嗟昌兮頎而長兮抑若揚兮美目揚兮巧趨蹌兮射</span><br/>
<span class='tline' id='l329' data-llen='6595:6600'>則臧兮</span><br/>
<span class='tline' id='l330' data-llen='6600:6623'>　賦也　毛傳猗嗟歎辭昌盛也頎長貌　嚴氏曰抑</span><br/>
<span class='tline' id='l331' data-llen='6623:6650'><a onclick="displayPageImage('KR1c0059', 'WYG', '008-19a' );" name="008-19a" class="pb">[008-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6650:6673'>　若揚抑揚中節也　孔疏揚眉揚起也　毛傳蹌巧</span><br/>
<span class='tline' id='l333' data-llen='6673:6696'>　趨貌　朱註極道威儀技藝之美所以刺其不能以</span><br/>
<span class='tline' id='l334' data-llen='6696:6719'>　禮防閑其母若曰惜乎其獨少此耳　虞惇曰三章</span><br/>
<span class='tline' id='l335' data-llen='6719:6734'>　皆以猗嗟發端深致痛惜之意</span><br/>
<span class='tline' id='l336' data-llen='6734:6757'>猗嗟名兮美目清兮儀既成兮終日射侯不出正兮展</span><br/>
<span class='tline' id='l337' data-llen='6757:6762'>我甥兮</span><br/>
<span class='tline' id='l338' data-llen='6762:6784'>　賦也　毛傳目上為名目下為清　鄭箋成備也</span><br/>
<span class='tline' id='l339' data-llen='6784:6807'>　朱註侯張布而射之者也正侯之的也　孔疏周禮</span><br/>
<span class='tline' id='l340' data-llen='6807:6834'><a onclick="displayPageImage('KR1c0059', 'WYG', '008-19b' );" name="008-19b" class="pb">[008-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6834:6857'>　大射則張皮侯而設鵠賓射則張布侯而畫正　鄭</span><br/>
<span class='tline' id='l342' data-llen='6857:6880'>　箋天子五正諸侯三正大夫二正士一正外皆居其</span><br/>
<span class='tline' id='l343' data-llen='6880:6903'>　侯中參分之一焉展誠也姊妹之子曰甥容貌技藝</span><br/>
<span class='tline' id='l344' data-llen='6903:6925'>　如此誠我齊之甥也言誠者拒時人言齊侯之子</span><br/>
<span class='tline' id='l345' data-llen='6925:6948'>　朱註言稱其為齊之甥也而又以明非齊侯之子此</span><br/>
<span class='tline' id='l346' data-llen='6948:6956'>　詩人之微辭</span><br/>
<span class='tline' id='l347' data-llen='6956:6979'>猗嗟孌兮清揚婉兮舞則選兮射則貫兮四矢反兮以</span><br/>
<span class='tline' id='l348' data-llen='6979:6991'>禦亂兮<span class='krp-note'>上去通韻/</span></span><br/>
<span class='tline' id='l349' data-llen='6991:7018'><a onclick="displayPageImage('KR1c0059', 'WYG', '008-20a' );" name="008-20a" class="pb">[008-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7018:7041'>　賦也　毛傳孌好貌婉眉目好也選齊也　孔疏謂</span><br/>
<span class='tline' id='l351' data-llen='7041:7064'>　其善舞齊於樂節也　王氏曰貫貫革也　鄭箋反</span><br/>
<span class='tline' id='l352' data-llen='7064:7087'>　復也禮射三而止毎射四矢皆得其故處此之謂復</span><br/>
<span class='tline' id='l353' data-llen='7087:7104'>　射必四矢者象其能禦四方之亂也</span><br/>
<span class='tline' id='l354' data-llen='7104:7127'>　蘇氏曰君子之於射也將安用之亦以禦亂焉耳今</span><br/>
<span class='tline' id='l355' data-llen='7127:7150'>　莊公徒以為技而已　范氏曰射足以禦亂而禮不</span><br/>
<span class='tline' id='l356' data-llen='7150:7173'>　足以防滛故深刺之　吕氏曰是詩譏刺之意皆在</span><br/>
<span class='tline' id='l357' data-llen='7173:7196'>　言外嗟嘆再三而莊公所大闕者不言可見矣　趙</span><br/>
<span class='tline' id='l358' data-llen='7196:7223'><a onclick="displayPageImage('KR1c0059', 'WYG', '008-20b' );" name="008-20b" class="pb">[008-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7223:7246'>　氏春秋傳曰或曰子可以制母乎曰夫死從子通乎</span><br/>
<span class='tline' id='l360' data-llen='7246:7269'>　其下况於國君君者人神之主風敎之本也不能正</span><br/>
<span class='tline' id='l361' data-llen='7269:7292'>　家如正國何若莊公者哀痛以思父誠敬以事母威</span><br/>
<span class='tline' id='l362' data-llen='7292:7315'>　刑以馭下車馬僕從莫不俟命夫人徒往乎夫人之</span><br/>
<span class='tline' id='l363' data-llen='7315:7333'>　往也則公威命之不行哀敬之不至耳</span><br/>
<span class='tline' id='l364' data-llen='7333:7344'>　　猗嗟三章章六句</span><br/>
<span class='tline' id='l365' data-llen='7344:7361'>　齊國十一篇三十四章百四十三句</span><br/>
<span class='tline' id='l366' data-llen='7361:7370'>　讀詩質疑卷八</span><br/>
</p>
<p><br/>
</p>
  </div>
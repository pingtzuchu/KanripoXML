<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1c0059', 'WYG', '014-1a' );" name="014-1a" class="pb">[014-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　讀詩質疑卷十四</span><br/>
<span class='tline' id='l10' data-llen='200:221'>　　　　　　　　　　太僕寺少卿嚴虞惇撰</span><br/>
<span class='tline' id='l11' data-llen='221:225'>　曹</span><br/>
<span class='tline' id='l12' data-llen='225:248'>　　鄭譜曰曹者禹貢兖州陶丘之北地名周武王既</span><br/>
<span class='tline' id='l13' data-llen='248:271'>　　定天下封弟叔振鐸於曹今曰濟隂定陶是也其</span><br/>
<span class='tline' id='l14' data-llen='271:294'>　　封域在雷夏菏澤之野昔堯嘗遊成陽死而葬焉</span><br/>
<span class='tline' id='l15' data-llen='294:317'>　　舜漁於雷澤民俗始化其遺風重厚多君子務稼</span><br/>
<span class='tline' id='l16' data-llen='317:343'><a onclick="displayPageImage('KR1c0059', 'WYG', '014-1b' );" name="014-1b" class="pb">[014-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='343:366'>　　穡薄衣食以致畜積夾於魯衞之間又寡於患難</span><br/>
<span class='tline' id='l18' data-llen='366:389'>　　末時富而無敎乃更驕侈十一世當周惠王時政</span><br/>
<span class='tline' id='l19' data-llen='389:408'>　　衰昭公好奢而任小人曹之變風始作</span><br/>
<span class='tline' id='l20' data-llen='408:431'>　蜉蝣刺奢也昭公國小而迫無法以自守好奢而任</span><br/>
<span class='tline' id='l21' data-llen='431:441'>　小人將無所依焉</span><br/>
<span class='tline' id='l22' data-llen='441:464'>　　嚴氏曰奢則國必敝刺奢而言衣裳楚楚者舉一</span><br/>
<span class='tline' id='l23' data-llen='464:470'>　　端也</span><br/>
<span class='tline' id='l24' data-llen='470:488'>蜉蝣之羽衣裳楚楚心之憂矣於我歸處</span><br/>
<span class='tline' id='l25' data-llen='488:514'><a onclick="displayPageImage('KR1c0059', 'WYG', '014-2a' );" name="014-2a" class="pb">[014-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='514:535'>　毛傳興也蜉蝣渠畧也朝生夕死楚楚鮮明貎</span><br/>
<span class='tline' id='l27' data-llen='535:558'>　鄭箋昭公之朝其羣臣皆小人也徒整飾其衣裳不</span><br/>
<span class='tline' id='l28' data-llen='558:581'>　知死亡之無日如渠畧然　朱註此喻人之玩細娱</span><br/>
<span class='tline' id='l29' data-llen='581:604'>　而忘逺慮者也　吕氏曰賢者憂其君之將亡曰儻</span><br/>
<span class='tline' id='l30' data-llen='604:627'>　無所依其於我歸處乎　嚴氏曰見當時在位無一</span><br/>
<span class='tline' id='l31' data-llen='627:643'>　可依仗者葢慘然以亡國為憂也</span><br/>
<span class='tline' id='l32' data-llen='643:668'>蜉蝣之翼采采衣服心之憂矣於我歸息<span class='krp-note'>服蒲北反/</span></span><br/>
<span class='tline' id='l33' data-llen='668:681'>　興也　朱註采采華飾也</span><br/>
<span class='tline' id='l34' data-llen='681:707'><a onclick="displayPageImage('KR1c0059', 'WYG', '014-2b' );" name="014-2b" class="pb">[014-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='707:725'>蜉蝣掘閱麻衣如雪心之憂矣於我歸説</span><br/>
<span class='tline' id='l36' data-llen='725:748'>　興也　孔疏掘閲掘地而出形容鮮閱也　鄭箋麻</span><br/>
<span class='tline' id='l37' data-llen='748:771'>　衣深衣也諸侯朝則朝服夕則深衣　毛傳如雪鮮</span><br/>
<span class='tline' id='l38' data-llen='771:783'>　絜也　鄭箋説舎息也</span><br/>
<span class='tline' id='l39' data-llen='783:806'>　吕氏曰曹君方修絜衣服志氣揚揚而賢者已憫之</span><br/>
<span class='tline' id='l40' data-llen='806:820'>　如亡國喪家之人可哀也哉</span><br/>
<span class='tline' id='l41' data-llen='820:831'>　　蜉蝣三章章四句</span><br/>
<span class='tline' id='l42' data-llen='831:854'>　　　虞惇按詩以蜉蝣之羽興衣裳之楚楚而朱註</span><br/>
<span class='tline' id='l43' data-llen='854:880'><a onclick="displayPageImage('KR1c0059', 'WYG', '014-3a' );" name="014-3a" class="pb">[014-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='880:903'>　　　則全篇皆指蜉蝣似於於我歸處未可通也毛</span><br/>
<span class='tline' id='l45' data-llen='903:926'>　　　傳蜉蝣猶有羽翼以自修飾則似反以昭公不</span><br/>
<span class='tline' id='l46' data-llen='926:948'>　　　能修飾衣服為不如蜉蝣失詩意矣今從箋</span><br/>
<span class='tline' id='l47' data-llen='948:968'>　候人刺近小人也共公逺君子而近小人焉</span><br/>
<span class='tline' id='l48' data-llen='968:986'>彼候人兮何戈與祋彼其之子三百赤芾</span><br/>
<span class='tline' id='l49' data-llen='986:1009'>　虞惇曰賦也　毛傳候人道路送迎賔客者何揭也</span><br/>
<span class='tline' id='l50' data-llen='1009:1032'>　祋殳也　朱註之子指小人也　毛傳芾韠也一命</span><br/>
<span class='tline' id='l51' data-llen='1032:1055'>　緼芾黝珩再命赤芾黝珩三命赤芾葱珩大夫以上</span><br/>
<span class='tline' id='l52' data-llen='1055:1081'><a onclick="displayPageImage('KR1c0059', 'WYG', '014-3b' );" name="014-3b" class="pb">[014-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1081:1088'>　赤芾乗軒</span><br/>
<span class='tline' id='l54' data-llen='1088:1111'>　孔疏賢者之官不過候人是逺君子也服赤芾者三</span><br/>
<span class='tline' id='l55' data-llen='1111:1134'>　百人是近小人也諸侯之制大夫五人今三百赤芾</span><br/>
<span class='tline' id='l56' data-llen='1134:1157'>　愛小人過度也　春秋傳晉文公入曹數之以其不</span><br/>
<span class='tline' id='l57' data-llen='1157:1176'>　用僖負羈而乗軒者三百人也且曰獻狀</span><br/>
<span class='tline' id='l58' data-llen='1176:1194'>維鵜在梁不濡其翼彼其之子不稱其服</span><br/>
<span class='tline' id='l59' data-llen='1194:1217'>　興也　毛傳鵜洿澤水鳥也　蘇氏曰梁魚梁　嚴</span><br/>
<span class='tline' id='l60' data-llen='1217:1233'>　氏曰鵜之在梁猶小人在髙位也</span><br/>
<span class='tline' id='l61' data-llen='1233:1259'><a onclick="displayPageImage('KR1c0059', 'WYG', '014-4a' );" name="014-4a" class="pb">[014-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1259:1285'>維鵜在梁不濡其咮彼其之子不遂其媾<span class='krp-note'>顧氏詩本音/</span></span><br/>
<span class='tline' id='l63' data-llen='1285:1298'><span class='krp-note'>咮古音注媾古音故/</span></span><br/>
<span class='tline' id='l64' data-llen='1298:1321'>　興也　毛傳咮喙也媾厚也　張氏曰不稱其寵厚</span><br/>
<span class='tline' id='l65' data-llen='1321:1325'>　也</span><br/>
<span class='tline' id='l66' data-llen='1325:1351'>薈兮蔚兮南山朝隮婉兮孌兮季女斯飢<span class='krp-note'>薈蔚婉孌一/</span></span><br/>
<span class='tline' id='l67' data-llen='1351:1361'><span class='krp-note'>句中自為韻/</span></span><br/>
<span class='tline' id='l68' data-llen='1361:1383'>　比也　毛傳薈蔚雲興貎隮升也婉少貎孌好貎</span><br/>
<span class='tline' id='l69' data-llen='1383:1406'>　蘇氏曰小人朋黨相援並進於朝如山之升雲薈蔚</span><br/>
<span class='tline' id='l70' data-llen='1406:1432'><a onclick="displayPageImage('KR1c0059', 'WYG', '014-4b' );" name="014-4b" class="pb">[014-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1432:1455'>　而上君子守道困窮於下如幼弱之女雖有飢寒之</span><br/>
<span class='tline' id='l72' data-llen='1455:1478'>　患而婉孌自保不妄從人季女者無求於人而人之</span><br/>
<span class='tline' id='l73' data-llen='1478:1485'>　所當求也</span><br/>
<span class='tline' id='l74' data-llen='1485:1496'>　　候人四章章四句</span><br/>
<span class='tline' id='l75' data-llen='1496:1519'>　　　虞惇按彼候人兮二句正言曹君之用小人而</span><br/>
<span class='tline' id='l76' data-llen='1519:1542'>　　　朱子以為興非也維鵜在梁毛傳誤不遂其媾</span><br/>
<span class='tline' id='l77' data-llen='1542:1565'>　　　季女斯飢鄭箋誤今俱正之　又按唐太學博</span><br/>
<span class='tline' id='l78' data-llen='1565:1588'>　　　士施士丏説詩云梁人取魚梁也鵜自合求魚</span><br/>
<span class='tline' id='l79' data-llen='1588:1614'><a onclick="displayPageImage('KR1c0059', 'WYG', '014-5a' );" name="014-5a" class="pb">[014-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1614:1637'>　　　不合於人梁上取其魚譬之人自無善事攘人</span><br/>
<span class='tline' id='l81' data-llen='1637:1660'>　　　之美者如鵜在人梁上也此説見朱子韓昌黎</span><br/>
<span class='tline' id='l82' data-llen='1660:1670'>　　　集註附載之</span><br/>
<span class='tline' id='l83' data-llen='1670:1690'>　鳲鳩刺不壹也在位無君子用心之不壹也</span><br/>
<span class='tline' id='l84' data-llen='1690:1713'>　　虞惇按詩意言君子用心之壹而序云刺不壹者</span><br/>
<span class='tline' id='l85' data-llen='1713:1725'>　　刺曹之無此君子也</span><br/>
<span class='tline' id='l86' data-llen='1725:1748'>鳲鳩在桑其子七兮淑人君子其儀一兮其儀一兮心</span><br/>
<span class='tline' id='l87' data-llen='1748:1753'>如結兮</span><br/>
<span class='tline' id='l88' data-llen='1753:1779'><a onclick="displayPageImage('KR1c0059', 'WYG', '014-5b' );" name="014-5b" class="pb">[014-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1779:1801'>　興也　毛傳鳲鳩秸鞠也　孔疏如結心不放也</span><br/>
<span class='tline' id='l90' data-llen='1801:1824'>　毛傳鳲鳩之養其子朝從上下暮從下上平均如一</span><br/>
<span class='tline' id='l91' data-llen='1824:1847'>　也君子執義一則用心固　陳氏曰君子動容貎斯</span><br/>
<span class='tline' id='l92' data-llen='1847:1870'>　逺暴慢正顔色斯近信出辭氣斯逺鄙倍其見於威</span><br/>
<span class='tline' id='l93' data-llen='1870:1893'>　儀動作之間者有常度矣豈故為是拘拘者哉葢和</span><br/>
<span class='tline' id='l94' data-llen='1893:1916'>　順積中而英華發外由其威儀一於外而其心之如</span><br/>
<span class='tline' id='l95' data-llen='1916:1939'>　結於内者從可知也　説苑尸鳩之所以養七子者</span><br/>
<span class='tline' id='l96' data-llen='1939:1957'>　一心也君子之所以理萬物者一儀也</span><br/>
<span class='tline' id='l97' data-llen='1957:1983'><a onclick="displayPageImage('KR1c0059', 'WYG', '014-6a' );" name="014-6a" class="pb">[014-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1983:2006'>鳲鳩在桑其子在梅淑人君子其帯伊絲其帯伊絲其</span><br/>
<span class='tline' id='l99' data-llen='2006:2011'>弁伊騏</span><br/>
<span class='tline' id='l100' data-llen='2011:2034'>　興也　毛傳在梅飛在梅也　鄭箋帯大帯也大帯</span><br/>
<span class='tline' id='l101' data-llen='2034:2056'>　用素絲有雜色飾焉　毛傳弁皮弁也騏騏文也</span><br/>
<span class='tline' id='l102' data-llen='2056:2069'>　朱註言有常度不差忒也</span><br/>
<span class='tline' id='l103' data-llen='2069:2092'>　孔疏鳲鳩在桑而子異木者子自飛去母常不移也</span><br/>
<span class='tline' id='l104' data-llen='2092:2115'>　　蘇氏曰帯伊絲矣而弁不騏則為充於下而不充</span><br/>
<span class='tline' id='l105' data-llen='2115:2138'>　於上上下有一不充則不一矣君子之行無不充足</span><br/>
<span class='tline' id='l106' data-llen='2138:2164'><a onclick="displayPageImage('KR1c0059', 'WYG', '014-6b' );" name="014-6b" class="pb">[014-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2164:2187'>　故周旋反復視之如一夫無一不然者一之至也徳</span><br/>
<span class='tline' id='l108' data-llen='2187:2210'>　未充而求其一不可得也既充矣而求其有一不然</span><br/>
<span class='tline' id='l109' data-llen='2210:2218'>　亦不可得也</span><br/>
<span class='tline' id='l110' data-llen='2218:2241'>鳲鳩在桑其子在棘淑人君子其儀不忒其儀不忒正</span><br/>
<span class='tline' id='l111' data-llen='2241:2246'>是四國</span><br/>
<span class='tline' id='l112' data-llen='2246:2269'>　興也　朱註忒差也　朱氏曰由其身之修故化有</span><br/>
<span class='tline' id='l113' data-llen='2269:2276'>　以行於國</span><br/>
<span class='tline' id='l114' data-llen='2276:2299'>鳲鳩在桑其子在榛淑人君子正是國人正是國人胡</span><br/>
<span class='tline' id='l115' data-llen='2299:2325'><a onclick="displayPageImage('KR1c0059', 'WYG', '014-7a' );" name="014-7a" class="pb">[014-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2325:2330'>不萬年</span><br/>
<span class='tline' id='l117' data-llen='2330:2353'>　興也　鄭箋能長人則人欲其夀考　朱氏曰由其</span><br/>
<span class='tline' id='l118' data-llen='2353:2366'>　國之治故福有以裕於身</span><br/>
<span class='tline' id='l119' data-llen='2366:2389'>　蘇氏曰鳲鳩在桑而已其子則不可常也以其愛之</span><br/>
<span class='tline' id='l120' data-llen='2389:2412'>　宜其無所不從然而從其在梅則失其在棘從其在</span><br/>
<span class='tline' id='l121' data-llen='2412:2435'>　棘則失其在榛是以居一以俟之而無不及者此得</span><br/>
<span class='tline' id='l122' data-llen='2435:2442'>　一之要也</span><br/>
<span class='tline' id='l123' data-llen='2442:2453'>　　鳲鳩四章章六句</span><br/>
<span class='tline' id='l124' data-llen='2453:2479'><a onclick="displayPageImage('KR1c0059', 'WYG', '014-7b' );" name="014-7b" class="pb">[014-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2479:2502'>　下泉思治也曹人疾共公侵刻下民不得其所憂而</span><br/>
<span class='tline' id='l126' data-llen='2502:2511'>　思明王賢伯也</span><br/>
<span class='tline' id='l127' data-llen='2511:2534'>　　嚴氏曰鄭之褰裳思大國之見正齊桓未霸也曹</span><br/>
<span class='tline' id='l128' data-llen='2534:2557'>　　共之時晉文霸矣襄王命之為侯伯而下泉顧思</span><br/>
<span class='tline' id='l129' data-llen='2557:2580'>　　明王賢霸何耶文之於曹執其君分其田以私憾</span><br/>
<span class='tline' id='l130' data-llen='2580:2603'>　　而欲甘心焉後乃僅以貨免文寜能帖曹乎下泉</span><br/>
<span class='tline' id='l131' data-llen='2603:2612'>　　愧木𤓰矣</span><br/>
<span class='tline' id='l132' data-llen='2612:2636'>冽彼下泉浸彼苞稂愾我寤歎念彼周京<span class='krp-note'>隔句韻/</span></span><br/>
<span class='tline' id='l133' data-llen='2636:2662'><a onclick="displayPageImage('KR1c0059', 'WYG', '014-8a' );" name="014-8a" class="pb">[014-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2662:2685'>　虞惇曰比也　毛傳冽寒也下泉泉下流也　朱註</span><br/>
<span class='tline' id='l135' data-llen='2685:2707'>　苞叢生也　毛傳稂童梁也　許氏曰愾太息也</span><br/>
<span class='tline' id='l136' data-llen='2707:2719'>　孔疏周京周之京師也</span><br/>
<span class='tline' id='l137' data-llen='2719:2742'>　朱註寒泉下浸苞稂見傷喻王室陵遲小國困弊也</span><br/>
<span class='tline' id='l138' data-llen='2742:2765'>　　孔疏念周京者思古明王也有明王則無此困矣</span><br/>
<span class='tline' id='l139' data-llen='2765:2783'>冽彼下泉浸彼苞蕭愾我寤歎念彼京周</span><br/>
<span class='tline' id='l140' data-llen='2783:2803'>　比也　毛傳蕭蒿也　朱註京周猶周京也</span><br/>
<span class='tline' id='l141' data-llen='2803:2821'>冽彼下泉浸彼苞蓍愾我寤歎念彼京師</span><br/>
<span class='tline' id='l142' data-llen='2821:2847'><a onclick="displayPageImage('KR1c0059', 'WYG', '014-8b' );" name="014-8b" class="pb">[014-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2847:2870'>　比也　朱註蓍筮草也　孔疏京大師衆也公羊傳</span><br/>
<span class='tline' id='l144' data-llen='2870:2883'>　天子之居必以大衆言之</span><br/>
<span class='tline' id='l145' data-llen='2883:2901'>芃芃黍苗隂雨膏之四國有王郇伯勞之</span><br/>
<span class='tline' id='l146' data-llen='2901:2924'>　興也　毛傳芃芃美貎　孔疏有王有從王之事也</span><br/>
<span class='tline' id='l147' data-llen='2924:2947'>　　毛傳郇伯郇侯也　鄭箋文王之後為周伯治諸</span><br/>
<span class='tline' id='l148' data-llen='2947:2970'>　侯有功　孔疏勞者以恩徳勞來之傷今之不然也</span><br/>
<span class='tline' id='l149' data-llen='2970:2984'>　　毛傳諸侯有事二伯述職</span><br/>
<span class='tline' id='l150' data-llen='2984:3007'>　錢氏曰明王在上四國共禀一尊又有方伯以時廵</span><br/>
<span class='tline' id='l151' data-llen='3007:3033'><a onclick="displayPageImage('KR1c0059', 'WYG', '014-9a' );" name="014-9a" class="pb">[014-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3033:3056'>　省之隂雨之膏非下泉之冽也黍苗之芃非苞稂之</span><br/>
<span class='tline' id='l153' data-llen='3056:3079'>　浸也此周京之所以盛也　孔叢子孔子曰於下泉</span><br/>
<span class='tline' id='l154' data-llen='3079:3102'>　見亂世之思明君也　程氏易傳曰剥上九諸陽消</span><br/>
<span class='tline' id='l155' data-llen='3102:3125'>　剥已盡獨上九一爻尚存如碩大之果不見食將有</span><br/>
<span class='tline' id='l156' data-llen='3125:3148'>　復生之理上九亦變則純隂矣然陽無可盡之理變</span><br/>
<span class='tline' id='l157' data-llen='3148:3171'>　於上則生於下無間可容息也隂道極盛其亂可知</span><br/>
<span class='tline' id='l158' data-llen='3171:3194'>　亂極自當思治故衆心願戴於君子君子得輿也詩</span><br/>
<span class='tline' id='l159' data-llen='3194:3217'>　匪風下泉所以居變風之終也　陳氏曰亂極而不</span><br/>
<span class='tline' id='l160' data-llen='3217:3243'><a onclick="displayPageImage('KR1c0059', 'WYG', '014-9b' );" name="014-9b" class="pb">[014-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3243:3266'>　治變極而不正則天理滅人道絶矣聖人於變風之</span><br/>
<span class='tline' id='l162' data-llen='3266:3289'>　極係之以思治之詩以示循環之理言亂之可治變</span><br/>
<span class='tline' id='l163' data-llen='3289:3312'>　之可正也　吕氏曰匪風下泉雖皆思周道之詩然</span><br/>
<span class='tline' id='l164' data-llen='3312:3335'>　匪風作於東遷之前此一時也下泉作於齊桓之後</span><br/>
<span class='tline' id='l165' data-llen='3335:3358'>　此又一時也　王氏曰檜亡東遷之始也曹亡春秋</span><br/>
<span class='tline' id='l166' data-llen='3358:3381'>　之終也夫子刪詩繫曹檜於國風之後檜之卒章曰</span><br/>
<span class='tline' id='l167' data-llen='3381:3404'>　思周道也傷天下之無王也曹之卒章曰思治也傷</span><br/>
<span class='tline' id='l168' data-llen='3404:3413'>　天下之無伯也</span><br/>
<span class='tline' id='l169' data-llen='3413:3440'><a onclick="displayPageImage('KR1c0059', 'WYG', '014-10a' );" name="014-10a" class="pb">[014-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3440:3451'>　　下泉四章章四句</span><br/>
<span class='tline' id='l171' data-llen='3451:3474'>　　　虞惇按苞稂之稂鄭改為凉正義云草木見有</span><br/>
<span class='tline' id='l172' data-llen='3474:3497'>　　　名凉者未知鄭何據也四國有王朱云四國既</span><br/>
<span class='tline' id='l173' data-llen='3497:3512'>　　　有王矣語意殊晦今從舊</span><br/>
<span class='tline' id='l174' data-llen='3512:3526'>　曹國四篇十五章六十八句</span><br/>
<span class='tline' id='l175' data-llen='3526:3529'>　</span><br/>
<span class='tline' id='l176' data-llen='3529:3532'>　</span><br/>
<span class='tline' id='l177' data-llen='3532:3535'>　</span><br/>
<span class='tline' id='l178' data-llen='3535:3562'><a onclick="displayPageImage('KR1c0059', 'WYG', '014-10b' );" name="014-10b" class="pb">[014-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3562:3565'>　</span><br/>
<span class='tline' id='l180' data-llen='3565:3568'>　</span><br/>
<span class='tline' id='l181' data-llen='3568:3571'>　</span><br/>
<span class='tline' id='l182' data-llen='3571:3574'>　</span><br/>
<span class='tline' id='l183' data-llen='3574:3577'>　</span><br/>
<span class='tline' id='l184' data-llen='3577:3580'>　</span><br/>
<span class='tline' id='l185' data-llen='3580:3583'>　</span><br/>
<span class='tline' id='l186' data-llen='3583:3593'>　讀詩質疑卷十四</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0059', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　讀詩質疑卷九</span><br/>
<span class='tline' id='l10' data-llen='198:219'>　　　　　　　　　　太僕寺少卿嚴虞惇撰</span><br/>
<span class='tline' id='l11' data-llen='219:223'>　魏</span><br/>
<span class='tline' id='l12' data-llen='223:246'>　　鄭譜曰魏者虞舜夏禹所都之地在禹貢冀州雷</span><br/>
<span class='tline' id='l13' data-llen='246:269'>　　首之北析城之西周以封同姓焉其封域南枕河</span><br/>
<span class='tline' id='l14' data-llen='269:292'>　　曲北渉汾水昔舜耕於厯山陶於河濱禹菲飲食</span><br/>
<span class='tline' id='l15' data-llen='292:315'>　　惡衣服卑宫室而盡力乎溝洫此一帝一王儉約</span><br/>
<span class='tline' id='l16' data-llen='315:341'><a onclick="displayPageImage('KR1c0059', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='341:364'>　　之化於時猶存及今魏君嗇且褊急不務廣修徳</span><br/>
<span class='tline' id='l18' data-llen='364:387'>　　於民敎以義方與秦晉鄰國日見侵削國人憂之</span><br/>
<span class='tline' id='l19' data-llen='387:410'>　　當周平桓之世魏之變風始作至春秋魯閔公元</span><br/>
<span class='tline' id='l20' data-llen='410:433'>　　年晉獻公竟滅之以其地賜大夫畢萬自爾而後</span><br/>
<span class='tline' id='l21' data-llen='433:456'>　　晉有魏氏　漢書地理志魏在晉之南河曲故其</span><br/>
<span class='tline' id='l22' data-llen='456:479'>　　詩曰彼汾一曲寘諸河之側吳札聞魏之歌曰美</span><br/>
<span class='tline' id='l23' data-llen='479:502'>　　哉渢渢乎以徳輔此則明主也　朱註蘇氏曰魏</span><br/>
<span class='tline' id='l24' data-llen='502:525'>　　地入晉久矣其詩疑皆為晉而作故列於唐風之</span><br/>
<span class='tline' id='l25' data-llen='525:551'><a onclick="displayPageImage('KR1c0059', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='551:574'>　　前猶弼鄘之於衛也今按篇中公行公路公族皆</span><br/>
<span class='tline' id='l27' data-llen='574:597'>　　晉官疑實晉詩又恐魏亦嘗有此官盖不可考矣</span><br/>
<span class='tline' id='l28' data-llen='597:620'>　　　許氏曰魏晉皆有儉嗇之風然晉自獻公以後</span><br/>
<span class='tline' id='l29' data-llen='620:643'>　　俗漸荒侈此詩毎刺儉勤知其猶未并於晉皆魏</span><br/>
<span class='tline' id='l30' data-llen='643:666'>　　詩也　嚴氏曰魏唐無淫詩盖猶有先代之風化</span><br/>
<span class='tline' id='l31' data-llen='666:689'>　　焉　虞惇按晉滅魏而猶存魏之詩衛并邶鄘詩</span><br/>
<span class='tline' id='l32' data-llen='689:712'>　　皆衛之詩而猶存邶鄘之號皆聖人興滅繼絶之</span><br/>
<span class='tline' id='l33' data-llen='712:718'>　　心也</span><br/>
<span class='tline' id='l34' data-llen='718:744'><a onclick="displayPageImage('KR1c0059', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='744:767'>　葛屨刺褊也魏地陿隘其民機巧趨利其君儉嗇褊</span><br/>
<span class='tline' id='l36' data-llen='767:777'>　急而無徳以將之</span><br/>
<span class='tline' id='l37' data-llen='777:800'>糾糾葛屨可以履霜摻摻女手可以縫裳要之襋之好</span><br/>
<span class='tline' id='l38' data-llen='800:812'>人服之<span class='krp-note'>服蒲北反/</span></span><br/>
<span class='tline' id='l39' data-llen='812:835'>　興也　毛傳糾糾猶繚繚也夏葛屨冬皮屨摻摻猶</span><br/>
<span class='tline' id='l40' data-llen='835:858'>　纖纖也　朱註女婦未廟見之稱也　毛傳娶婦三</span><br/>
<span class='tline' id='l41' data-llen='858:881'>　月廟見然後執婦功要䙅襋領也　范氏曰好人女</span><br/>
<span class='tline' id='l42' data-llen='881:901'>　而未婦為容好者也　孔疏服之整治之也</span><br/>
<span class='tline' id='l43' data-llen='901:927'><a onclick="displayPageImage('KR1c0059', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='927:950'>　鄭箋魏俗至冬猶謂葛屨可以履霜利其賤也使未</span><br/>
<span class='tline' id='l45' data-llen='950:973'>　三月婦縫裳者利其事也　范氏曰非特使之縫裳</span><br/>
<span class='tline' id='l46' data-llen='973:996'>　而又服要襋之功其儉嗇且急亦已甚矣　蘇氏曰</span><br/>
<span class='tline' id='l47' data-llen='996:1019'>　君子之為國致隆而極廣焉故其降也猶可以不陷</span><br/>
<span class='tline' id='l48' data-llen='1019:1042'>　葛屨而履霜及其暑也將安用矣婦未廟見而縫裳</span><br/>
<span class='tline' id='l49' data-llen='1042:1056'>　及其成為婦也將安使之矣</span><br/>
<span class='tline' id='l50' data-llen='1056:1082'>好人提提宛然左辟佩其象揥維是褊心是以為刺<span class='krp-note'>平/</span></span><br/>
<span class='tline' id='l51' data-llen='1082:1090'><span class='krp-note'>去通韻/</span></span><br/>
<span class='tline' id='l52' data-llen='1090:1116'><a onclick="displayPageImage('KR1c0059', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1116:1139'>　賦也　毛傳提提安諦也宛然辟貌婦至門夫揖而</span><br/>
<span class='tline' id='l54' data-llen='1139:1159'>　入不敢當尊宛然而左辟象揥所以為飾也</span><br/>
<span class='tline' id='l55' data-llen='1159:1182'>　蘇氏曰女子始嫁而治其威儀其修如此而可以賤</span><br/>
<span class='tline' id='l56' data-llen='1182:1205'>　事使之與然褊者以為為是無益故為其益者而至</span><br/>
<span class='tline' id='l57' data-llen='1205:1228'>　於縫裳也君子則不然懼其不容降矣　張氏曰儉</span><br/>
<span class='tline' id='l58' data-llen='1228:1251'>　雖失中非惡徳也然而儉之過則至於吝嗇廹隘計</span><br/>
<span class='tline' id='l59' data-llen='1251:1274'>　較分毫之間而謀利之心急矣葛屨汾沮洳園有桃</span><br/>
<span class='tline' id='l60' data-llen='1274:1285'>　皆言急迫瑣碎之意</span><br/>
<span class='tline' id='l61' data-llen='1285:1311'><a onclick="displayPageImage('KR1c0059', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1311:1327'>　　葛屨二章一章六句一章五句</span><br/>
<span class='tline' id='l63' data-llen='1327:1350'>　　　虞惇按好人服之朱子云好人猶大人也今從</span><br/>
<span class='tline' id='l64' data-llen='1350:1373'>　　　舊又云此詩疑即縫裳之女所自作玩其辭氣</span><br/>
<span class='tline' id='l65' data-llen='1373:1396'>　　　未必然凡説詩而必拘於詩恐亦未免於高叟</span><br/>
<span class='tline' id='l66' data-llen='1396:1404'>　　　之固矣</span><br/>
<span class='tline' id='l67' data-llen='1404:1424'>　汾沮洳刺儉也其君儉以能勤刺不得禮也</span><br/>
<span class='tline' id='l68' data-llen='1424:1447'>　　虞惇按公路公行皆官名則此詩非刺其君也崔</span><br/>
<span class='tline' id='l69' data-llen='1447:1470'>　　靈恩集註云君子儉以能勤疑今本君下脱子字</span><br/>
<span class='tline' id='l70' data-llen='1470:1496'><a onclick="displayPageImage('KR1c0059', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1496:1508'>　　王肅孫毓之説皆然</span><br/>
<span class='tline' id='l72' data-llen='1508:1531'>彼汾沮洳言采其莫彼其之子美無度美無度殊異乎</span><br/>
<span class='tline' id='l73' data-llen='1531:1535'>公路</span><br/>
<span class='tline' id='l74' data-llen='1535:1558'>　虞惇曰賦而興也　毛傳汾水名　蘇氏曰汾水出</span><br/>
<span class='tline' id='l75' data-llen='1558:1581'>　於晉其流及魏　朱註沮洳水浸下濕之地也　毛</span><br/>
<span class='tline' id='l76' data-llen='1581:1604'>　傳莫菜也　鄭箋無度言不可尺寸量也公路主君</span><br/>
<span class='tline' id='l77' data-llen='1604:1624'>　之軞車庶子為之晉趙盾為軞車之族是也</span><br/>
<span class='tline' id='l78' data-llen='1624:1647'>　毛傳於汾水漸洳之中采莫以為菜是儉以能勤也</span><br/>
<span class='tline' id='l79' data-llen='1647:1673'><a onclick="displayPageImage('KR1c0059', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1673:1696'>　鄭箋是子之徳美信無度矣雖然其采莫之事則非</span><br/>
<span class='tline' id='l81' data-llen='1696:1719'>　公路之禮也　許氏曰大夫而為細民之事是急於</span><br/>
<span class='tline' id='l82' data-llen='1719:1728'>　利而用心褊也</span><br/>
<span class='tline' id='l83' data-llen='1728:1751'>彼汾一方言采其桑彼其之子美如英美如英殊異乎</span><br/>
<span class='tline' id='l84' data-llen='1751:1755'>公行</span><br/>
<span class='tline' id='l85' data-llen='1755:1778'>　賦而興也　范氏曰英者草木之華也　鄭箋公行</span><br/>
<span class='tline' id='l86' data-llen='1778:1788'>　主君兵車之行列</span><br/>
<span class='tline' id='l87' data-llen='1788:1811'>彼汾一曲言采其藚彼其之子美如玉美如玉殊異乎</span><br/>
<span class='tline' id='l88' data-llen='1811:1837'><a onclick="displayPageImage('KR1c0059', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1837:1841'>公族</span><br/>
<span class='tline' id='l90' data-llen='1841:1864'>　賦而興也　朱註一曲水曲流處也　毛傳藚水舄</span><br/>
<span class='tline' id='l91' data-llen='1864:1879'>　也鄭箋公族主君同姓昭穆也</span><br/>
<span class='tline' id='l92' data-llen='1879:1902'>　虞惇曰昔公儀子相魯之其家見織帛怒而出其妻</span><br/>
<span class='tline' id='l93' data-llen='1902:1925'>　食於舍而茹葵慍而抜其葵曰我已食禄又奪園夫</span><br/>
<span class='tline' id='l94' data-llen='1925:1948'>　紅女利乎采莫采桑采藚盖即茹葵之類非特儉嗇</span><br/>
<span class='tline' id='l95' data-llen='1948:1971'>　而已是亦與民争利也儉不中禮則吝吝必至於貪</span><br/>
<span class='tline' id='l96' data-llen='1971:1983'>　伐檀碩鼠之所為作也</span><br/>
<span class='tline' id='l97' data-llen='1983:2009'><a onclick="displayPageImage('KR1c0059', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2009:2021'>　　汾沮洳三章章六句</span><br/>
<span class='tline' id='l99' data-llen='2021:2044'>　　　虞惇按言采其莫如毛鄭之説則賦也集註以</span><br/>
<span class='tline' id='l100' data-llen='2044:2067'>　　　為興而不言取興之義竊意采莫是言其儉勤</span><br/>
<span class='tline' id='l101' data-llen='2067:2090'>　　　亦非必之子之親行采莫也故以為賦而興云</span><br/>
<span class='tline' id='l102' data-llen='2090:2113'>　園有桃刺時也大夫憂其君國小而迫而儉以嗇不</span><br/>
<span class='tline' id='l103' data-llen='2113:2133'>　能用其民而無徳教日以侵削故作是詩也</span><br/>
<span class='tline' id='l104' data-llen='2133:2156'>園有桃其實之殽心之憂矣我歌且謡不我知者謂我</span><br/>
<span class='tline' id='l105' data-llen='2156:2179'>士也驕彼人是哉子曰何其心之憂矣其誰知之其誰</span><br/>
<span class='tline' id='l106' data-llen='2179:2205'><a onclick="displayPageImage('KR1c0059', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2205:2213'>知之蓋亦勿思</span><br/>
<span class='tline' id='l108' data-llen='2213:2236'>　虞惇曰比也　朱註殽猶食也　毛傳曲合樂曰歌</span><br/>
<span class='tline' id='l109' data-llen='2236:2251'>　徒歌曰謡　鄭箋彼人謂君也</span><br/>
<span class='tline' id='l110' data-llen='2251:2274'>　孔疏園有桃得其實為之殽喻國有民得其力為君</span><br/>
<span class='tline' id='l111' data-llen='2274:2297'>　用　程氏曰國有民雖寡能用則治今不能用其民</span><br/>
<span class='tline' id='l112' data-llen='2297:2320'>　故心憂之　朱註彼不知我心者見其歌謠而反以</span><br/>
<span class='tline' id='l113' data-llen='2320:2343'>　為驕且曰彼之所為己是矣而子之言獨何為哉盖</span><br/>
<span class='tline' id='l114' data-llen='2343:2366'>　舉國之人莫覺其非而反以憂之者為驕也於是憂</span><br/>
<span class='tline' id='l115' data-llen='2366:2392'><a onclick="displayPageImage('KR1c0059', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2392:2415'>　者重嗟嘆之以為此之可憂初不難知彼之非我特</span><br/>
<span class='tline' id='l117' data-llen='2415:2438'>　未之思耳誠思之則將不暇非我而自憂矣　王氏</span><br/>
<span class='tline' id='l118' data-llen='2438:2461'>　曰儉而非之則疑於驕　程氏曰此詩可謂憂深思</span><br/>
<span class='tline' id='l119' data-llen='2461:2484'>　遠矣所刺者不能用其民耳不能用其民則不能治</span><br/>
<span class='tline' id='l120' data-llen='2484:2507'>　豈復有徳敎其致侵削可知也國無政事則亡故詩</span><br/>
<span class='tline' id='l121' data-llen='2507:2516'>　人憂思之深也</span><br/>
<span class='tline' id='l122' data-llen='2516:2539'>園有棘其實之食心之憂矣聊以行國不我知者謂我</span><br/>
<span class='tline' id='l123' data-llen='2539:2562'>士也罔極彼人是哉子曰何其心之憂矣其誰知之其</span><br/>
<span class='tline' id='l124' data-llen='2562:2588'><a onclick="displayPageImage('KR1c0059', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2588:2597'>誰知之蓋亦勿思</span><br/>
<span class='tline' id='l126' data-llen='2597:2619'>　比也　陸氏曰棘酸棗也　鄭箋聊且畧之辭也</span><br/>
<span class='tline' id='l127' data-llen='2619:2642'>　毛傳行國出行國中以寫憂也　范氏曰罔極言責</span><br/>
<span class='tline' id='l128' data-llen='2642:2649'>　君無已也</span><br/>
<span class='tline' id='l129' data-llen='2649:2672'>　虞惇曰酸棗非美實而亦可食喻雖小國寡民亦可</span><br/>
<span class='tline' id='l130' data-llen='2672:2695'>　用　謝氏曰使忠臣義士之心畧見知於人通國上</span><br/>
<span class='tline' id='l131' data-llen='2695:2718'>　下不羣吠而衆惡之問其所憂者何説今之所當行</span><br/>
<span class='tline' id='l132' data-llen='2718:2741'>　者何事急為扶顛持危之謀者豈至驟滅其國哉國</span><br/>
<span class='tline' id='l133' data-llen='2741:2767'><a onclick="displayPageImage('KR1c0059', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2767:2779'>　雖亡未必如是之速也</span><br/>
<span class='tline' id='l135' data-llen='2779:2792'>　　園有桃二章章十二句</span><br/>
<span class='tline' id='l136' data-llen='2792:2815'>　　　虞惇按鄭箋魏君薄稅省用徒食園桃桃非常</span><br/>
<span class='tline' id='l137' data-llen='2815:2838'>　　　食之物於理未通今從毛傳朱註園有桃則其</span><br/>
<span class='tline' id='l138' data-llen='2838:2861'>　　　實之殽矣心有憂則我歌且謡矣以兩則字兩</span><br/>
<span class='tline' id='l139' data-llen='2861:2884'>　　　矣字相應為興所謂興之不取義者也今亦從</span><br/>
<span class='tline' id='l140' data-llen='2884:2907'>　　　毛傳斷屬比不我知今本作不知我依唐石經</span><br/>
<span class='tline' id='l141' data-llen='2907:2914'>　　　改正</span><br/>
<span class='tline' id='l142' data-llen='2914:2940'><a onclick="displayPageImage('KR1c0059', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2940:2963'>　陟岵孝子行役思念父母也國迫而數侵削役乎大</span><br/>
<span class='tline' id='l144' data-llen='2963:2978'>　國父母兄弟離散而作是詩也</span><br/>
<span class='tline' id='l145' data-llen='2978:3001'>陟彼岵兮瞻望父兮父曰嗟予子行役夙夜無已上慎</span><br/>
<span class='tline' id='l146' data-llen='3001:3027'>旃哉猶來無止<span class='krp-note'>關中李因篤云父曰嗟予子行役本一/</span></span><br/>
<span class='tline' id='l147' data-llen='3027:3053'><span class='krp-note'>句讀而子字於句半為韻與已哉止平上通韻下二章/</span></span><br/>
<span class='tline' id='l148' data-llen='3053:3060'><span class='krp-note'>亦然/</span></span><br/>
<span class='tline' id='l149' data-llen='3060:3083'>　賦也　毛傳山無草木曰岵　鄭箋無已無懈倦也</span><br/>
<span class='tline' id='l150' data-llen='3083:3106'>　　蘇氏曰上猶尚也　毛傳旃之也　朱註止止於</span><br/>
<span class='tline' id='l151' data-llen='3106:3132'><a onclick="displayPageImage('KR1c0059', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3132:3148'>　彼也生則來歸死則止而不來矣</span><br/>
<span class='tline' id='l153' data-llen='3148:3171'>　蘇氏曰孝子登髙以望其父而不見思其將行之戒</span><br/>
<span class='tline' id='l154' data-llen='3171:3194'>　以自慰也　張氏曰直述所以念父之意未若思父</span><br/>
<span class='tline' id='l155' data-llen='3194:3208'>　所以念己之心之為深切也</span><br/>
<span class='tline' id='l156' data-llen='3208:3231'>陟彼屺兮瞻望母兮母曰嗟予季行役夙夜無寐上慎</span><br/>
<span class='tline' id='l157' data-llen='3231:3253'>旃哉猶來無棄<span class='krp-note'>屺母季寐哉棄平上去通韻/</span></span><br/>
<span class='tline' id='l158' data-llen='3253:3276'>　賦也　毛傳山有草木曰屺季少子也　王氏曰愛</span><br/>
<span class='tline' id='l159' data-llen='3276:3299'>　少子者婦人之情也　毛傳無寐無耆寐也　吕氏</span><br/>
<span class='tline' id='l160' data-llen='3299:3325'><a onclick="displayPageImage('KR1c0059', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3325:3338'>　曰無棄無棄母而不歸也</span><br/>
<span class='tline' id='l162' data-llen='3338:3361'>陟彼岡兮瞻望兄兮兄曰嗟予弟行役夙夜必偕上慎</span><br/>
<span class='tline' id='l163' data-llen='3361:3380'>旃哉猶來無死<span class='krp-note'>弟偕哉死平上通韻/</span></span><br/>
<span class='tline' id='l164' data-llen='3380:3401'>　賦也　蘇氏曰必偕必與同役者偕無獨行也</span><br/>
<span class='tline' id='l165' data-llen='3401:3424'>　顧氏曰觀陟岵而魏之所以役其民者可知觀碩鼠</span><br/>
<span class='tline' id='l166' data-llen='3424:3447'>　而魏之所以賦其民者可知也嗟乎時使薄歛是何</span><br/>
<span class='tline' id='l167' data-llen='3447:3452'>　人哉</span><br/>
<span class='tline' id='l168' data-llen='3452:3463'>　　陟岵三章章六句</span><br/>
<span class='tline' id='l169' data-llen='3463:3490'><a onclick="displayPageImage('KR1c0059', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3490:3513'>　　　虞惇按上慎旃哉鄭箋云上者謂在軍事作部</span><br/>
<span class='tline' id='l171' data-llen='3513:3536'>　　　列時也不若從蘇氏作尚夙夜無寐夙夜必偕</span><br/>
<span class='tline' id='l172' data-llen='3536:3553'>　　　朱註但為勞苦之辭今從舊説</span><br/>
<span class='tline' id='l173' data-llen='3553:3573'>　十畞之間刺時也言其國削小民無所居焉</span><br/>
<span class='tline' id='l174' data-llen='3573:3596'>　　虞惇按魏國雖削小無一夫十畞之理且國小則</span><br/>
<span class='tline' id='l175' data-llen='3596:3619'>　　民寡何至民無所居序説贅也　申公説政亂國</span><br/>
<span class='tline' id='l176' data-llen='3619:3641'>　　危賢者不樂仕於其朝而思與友歸於農畝也</span><br/>
<span class='tline' id='l177' data-llen='3641:3664'>　　水經注故魏國城南西二面並去大河可二十餘</span><br/>
<span class='tline' id='l178' data-llen='3664:3691'><a onclick="displayPageImage('KR1c0059', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3691:3714'>　　里北去首山十餘里處河山之間土地迫隘故魏</span><br/>
<span class='tline' id='l180' data-llen='3714:3724'>　　風著十畝之詩</span><br/>
<span class='tline' id='l181' data-llen='3724:3741'>十畝之間兮桑者閑閑兮行與子還兮</span><br/>
<span class='tline' id='l182' data-llen='3741:3764'>　賦也　張氏曰十畝之間郊外場圃之地也　朱註</span><br/>
<span class='tline' id='l183' data-llen='3764:3781'>　閑閑往來自得也行猶將也還歸也</span><br/>
<span class='tline' id='l184' data-llen='3781:3804'>　蘇氏曰此君子不樂仕於其朝之詩也曰雖十畝之</span><br/>
<span class='tline' id='l185' data-llen='3804:3827'>　田桑者閑閑其可樂也行與子歸居之夫有十畝之</span><br/>
<span class='tline' id='l186' data-llen='3827:3850'>　田其所以為樂者亦鮮矣而可以易仕之樂則仕之</span><br/>
<span class='tline' id='l187' data-llen='3850:3877'><a onclick="displayPageImage('KR1c0059', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3877:3886'>　不可樂也甚矣</span><br/>
<span class='tline' id='l189' data-llen='3886:3903'>十畝之外兮桑者泄泄兮行與子逝兮</span><br/>
<span class='tline' id='l190' data-llen='3903:3926'>　賦也　朱註十畝之外鄰圃也泄泄猶閑閑也逝往</span><br/>
<span class='tline' id='l191' data-llen='3926:3930'>　也</span><br/>
<span class='tline' id='l192' data-llen='3930:3943'>　　十畝之間二章章三句</span><br/>
<span class='tline' id='l193' data-llen='3943:3966'>　　　虞惇按毛鄭泥於小序専主削小之意於理未</span><br/>
<span class='tline' id='l194' data-llen='3966:3988'>　　　通申公説今集註用之蘇氏亦本之申公也</span><br/>
<span class='tline' id='l195' data-llen='3988:4011'>　伐檀刺貪也在位貪鄙無功而受禄君子不得進仕</span><br/>
<span class='tline' id='l196' data-llen='4011:4038'><a onclick="displayPageImage('KR1c0059', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4038:4057'>　爾　張揖氏曰伐檀刺賢者不遇明主也</span><br/>
<span class='tline' id='l198' data-llen='4057:4080'>坎坎伐檀兮寘之河之干兮河水清且漣猗不稼不穡</span><br/>
<span class='tline' id='l199' data-llen='4080:4103'>胡取禾三百廛兮不狩不獵胡瞻爾庭有縣貆兮彼君</span><br/>
<span class='tline' id='l200' data-llen='4103:4111'>子兮不素餐兮</span><br/>
<span class='tline' id='l201' data-llen='4111:4134'>　虞惇曰興也　毛傳坎坎伐檀聲也　朱註檀木可</span><br/>
<span class='tline' id='l202' data-llen='4134:4156'>　為車者　毛傳寘置也干厓也風行水成文曰漣</span><br/>
<span class='tline' id='l203' data-llen='4156:4179'>　朱註猗語辭　毛傳種之曰稼斂之曰穡　鄭箋胡</span><br/>
<span class='tline' id='l204' data-llen='4179:4202'>　何也　毛傳一夫之居曰廛　鄭箋冬獵曰狩宵田</span><br/>
<span class='tline' id='l205' data-llen='4202:4229'><a onclick="displayPageImage('KR1c0059', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4229:4252'>　曰獵貉子曰貆彼君子斥伐檀之人也　毛傳素空</span><br/>
<span class='tline' id='l207' data-llen='4252:4256'>　也</span><br/>
<span class='tline' id='l208' data-llen='4256:4279'>　吕氏曰伐檀而置之河干悠悠然遺佚而不怨阨窮</span><br/>
<span class='tline' id='l209' data-llen='4279:4302'>　而不閔者也　嚴氏曰伐檀則供勞賤之役河干則</span><br/>
<span class='tline' id='l210' data-llen='4302:4325'>　在寂寞之濱賢者不得其所矣然其心無入而不自</span><br/>
<span class='tline' id='l211' data-llen='4325:4348'>　得故見河水之清漣而翫而樂之不戚戚於得喪也</span><br/>
<span class='tline' id='l212' data-llen='4348:4371'>　　鄭箋是謂君子不得仕進也　蘇氏曰伐檀以俟</span><br/>
<span class='tline' id='l213' data-llen='4371:4394'>　世用置之河干河非用車之處也君子之仕亂世其</span><br/>
<span class='tline' id='l214' data-llen='4394:4421'><a onclick="displayPageImage('KR1c0059', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4421:4444'>　難合也如檀之於河小人則不然不稼穡而得禾矣</span><br/>
<span class='tline' id='l216' data-llen='4444:4467'>　不狩獵而縣貆矣君子不得其君不仕小人則未可</span><br/>
<span class='tline' id='l217' data-llen='4467:4490'>　以取而取之矣　鄭箋是謂在位貪鄙無功而受禄</span><br/>
<span class='tline' id='l218' data-llen='4490:4513'>　也君子仕有功乃肯受禄　朱註君子之志以為不</span><br/>
<span class='tline' id='l219' data-llen='4513:4536'>　耕不可以得食不獵不可以得獸是以甘心窮餓而</span><br/>
<span class='tline' id='l220' data-llen='4536:4559'>　不悔後世若徐穉之流非其力不食其厲志盖如此</span><br/>
<span class='tline' id='l221' data-llen='4559:4582'>　　黄氏曰君子有其功而無其禄小人有其禄而無</span><br/>
<span class='tline' id='l222' data-llen='4582:4587'>　其功</span><br/>
<span class='tline' id='l223' data-llen='4587:4614'><a onclick="displayPageImage('KR1c0059', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4614:4637'>坎坎伐輻兮寘之河之側兮河水清且直猗不稼不穡</span><br/>
<span class='tline' id='l225' data-llen='4637:4660'>胡取禾三百億兮不狩不獵胡瞻爾庭有縣特兮彼君</span><br/>
<span class='tline' id='l226' data-llen='4660:4678'>子兮不素食兮<span class='krp-note'>輻古方墨反後同/</span></span><br/>
<span class='tline' id='l227' data-llen='4678:4701'>　興也　毛傳輻車輻也直直波也　鄭箋十萬曰億</span><br/>
<span class='tline' id='l228' data-llen='4701:4720'>　三百億禾秉之數也　毛傳獸三嵗曰特</span><br/>
<span class='tline' id='l229' data-llen='4720:4743'>坎坎伐輪兮寘之河之漘兮河水清且淪猗不稼不穡</span><br/>
<span class='tline' id='l230' data-llen='4743:4766'>胡取禾三百囷兮不狩不獵胡瞻爾庭有縣鶉兮彼君</span><br/>
<span class='tline' id='l231' data-llen='4766:4774'>子兮不素飱兮</span><br/>
<span class='tline' id='l232' data-llen='4774:4801'><a onclick="displayPageImage('KR1c0059', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4801:4824'>　興也　朱註輪車輪也　毛傳漘厓也淪小風水成</span><br/>
<span class='tline' id='l234' data-llen='4824:4847'>　文轉如輪也　孔疏囷圓倉也鶉䳺屬　毛傳熟食</span><br/>
<span class='tline' id='l235' data-llen='4847:4870'>　曰飱孔叢子孔子曰吾於伐檀見君子先事後食也</span><br/>
<span class='tline' id='l236' data-llen='4870:4881'>　　伐檀三章章九句</span><br/>
<span class='tline' id='l237' data-llen='4881:4904'>　　　虞惇按詩序辨此詩專美君子之不素餐序言</span><br/>
<span class='tline' id='l238' data-llen='4904:4927'>　　　刺貪失其㫖矣玩詩胡瞻爾庭有縣貆兮爾者</span><br/>
<span class='tline' id='l239' data-llen='4927:4950'>　　　指在位貪鄙之人而言詩人美君子之不素餐</span><br/>
<span class='tline' id='l240' data-llen='4950:4973'>　　　正以刺在位之素餐也若但云君子厲志如此</span><br/>
<span class='tline' id='l241' data-llen='4973:5000'><a onclick="displayPageImage('KR1c0059', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5000:5023'>　　　則胡瞻爾庭殊無所謂又伐檀是取興之義非</span><br/>
<span class='tline' id='l243' data-llen='5023:5046'>　　　必君子真自伐檀註云賦也亦非是河水清且</span><br/>
<span class='tline' id='l244' data-llen='5046:5069'>　　　漣猗毛傳云伐檀以俟世用若俟河水清且漣</span><br/>
<span class='tline' id='l245' data-llen='5069:5092'>　　　孔氏正義云河水性濁清則難待猶闇主常多</span><br/>
<span class='tline' id='l246' data-llen='5092:5110'>　　　明君稀出皆求詩之過今亦不取</span><br/>
<span class='tline' id='l247' data-llen='5110:5133'>　碩鼠刺重斂也國人刺其君重斂蠶食於民不脩其</span><br/>
<span class='tline' id='l248' data-llen='5133:5145'>　政貪而畏人若大鼠也</span><br/>
<span class='tline' id='l249' data-llen='5145:5168'>　　詩序辨此亦託於碩鼠以刺有司之辭未必直比</span><br/>
<span class='tline' id='l250' data-llen='5168:5195'><a onclick="displayPageImage('KR1c0059', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5195:5217'>　　其君也　申公説大夫貪戾魏人怨之作是詩</span><br/>
<span class='tline' id='l252' data-llen='5217:5240'>碩鼠碩鼠無食我黍三嵗貫女莫我肯顧逝將去女適</span><br/>
<span class='tline' id='l253' data-llen='5240:5260'>彼樂土樂土樂土爰得我所<span class='krp-note'>上去通韻/</span></span><br/>
<span class='tline' id='l254' data-llen='5260:5283'>　比也　毛傳貫事也　鄭箋逝往也樂土有徳之國</span><br/>
<span class='tline' id='l255' data-llen='5283:5293'>　也　朱註爰於也</span><br/>
<span class='tline' id='l256' data-llen='5293:5316'>　鄭箋言女無復食我黍疾其稅斂之多也我事女三</span><br/>
<span class='tline' id='l257' data-llen='5316:5339'>　嵗矣曽無恩徳來顧眷我又疾其不脩政也往矣將</span><br/>
<span class='tline' id='l258' data-llen='5339:5350'>　去女與之訣别之辭</span><br/>
<span class='tline' id='l259' data-llen='5350:5377'><a onclick="displayPageImage('KR1c0059', 'WYG', '009-15a' );" name="009-15a" class="pb">[009-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5377:5400'>碩鼠碩鼠無食我麥三嵗貫女莫我肯徳逝將去女適</span><br/>
<span class='tline' id='l261' data-llen='5400:5413'>彼樂國樂國樂國爰得我直</span><br/>
<span class='tline' id='l262' data-llen='5413:5433'>　比也　鄭箋徳恩徳也　嚴氏曰直猶伸也</span><br/>
<span class='tline' id='l263' data-llen='5433:5456'>碩鼠碩鼠無食我苖三嵗貫女莫我肯勞逝將去女適</span><br/>
<span class='tline' id='l264' data-llen='5456:5469'>彼樂郊樂郊樂郊誰之永號</span><br/>
<span class='tline' id='l265' data-llen='5469:5492'>　比也　毛傳苖嘉榖也　朱註勞勤苦也　范氏曰</span><br/>
<span class='tline' id='l266' data-llen='5492:5512'>　莫我肯勞者不以我為勞也　毛傳號呼也</span><br/>
<span class='tline' id='l267' data-llen='5512:5535'>　張氏曰碩鼠之詩聖人所為取者以君失道如此國</span><br/>
<span class='tline' id='l268' data-llen='5535:5562'><a onclick="displayPageImage('KR1c0059', 'WYG', '009-15b' );" name="009-15b" class="pb">[009-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5562:5585'>　人疾之甚而欲去之猶有所未忍絶也故著其情於</span><br/>
<span class='tline' id='l270' data-llen='5585:5608'>　詩乃其所未忍絶者也誰之永號謂我將去爾而適</span><br/>
<span class='tline' id='l271' data-llen='5608:5631'>　樂郊當誰復永號於爾之土者乎此則尤可見其情</span><br/>
<span class='tline' id='l272' data-llen='5631:5635'>　也</span><br/>
<span class='tline' id='l273' data-llen='5635:5646'>　　碩鼠三章章八句</span><br/>
<span class='tline' id='l274' data-llen='5646:5661'>　魏國七篇十八章百二十八句</span><br/>
<span class='tline' id='l275' data-llen='5661:5664'>　</span><br/>
<span class='tline' id='l276' data-llen='5664:5673'>　讀詩質疑卷九</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1d0056', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　月令解卷十　　　　　　　宋　張虙　撰</span><br/>
<span class='tline' id='l10' data-llen='209:215'>孟冬之月</span><br/>
<span class='tline' id='l11' data-llen='215:238'>　孟冬者斗建亥之辰也漢志云該閡於亥則亥該也</span><br/>
<span class='tline' id='l12' data-llen='238:246'>　夏正為十月</span><br/>
<span class='tline' id='l13' data-llen='246:251'>日在尾</span><br/>
<span class='tline' id='l14' data-llen='251:274'>　十月之中三統歴云日在箕七度元嘉歴云日在尾</span><br/>
<span class='tline' id='l15' data-llen='274:297'>　十二度日與斗建常相合亥與寅合故十月斗建亥</span><br/>
<span class='tline' id='l16' data-llen='297:323'><a onclick="displayPageImage('KR1d0056', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='323:337'>　則日在尾尾屬寅也尾九星</span><br/>
<span class='tline' id='l18' data-llen='337:346'>昬危中旦七星中</span><br/>
<span class='tline' id='l19' data-llen='346:368'>　危三星北方之宿七星南方之宿危與七星相望</span><br/>
<span class='tline' id='l20' data-llen='368:374'>其日壬癸</span><br/>
<span class='tline' id='l21' data-llen='374:397'>　壬癸屬冬注壬之言任也癸之言揆也時萬物懐任</span><br/>
<span class='tline' id='l22' data-llen='397:411'>　於下揆然萌芽因以為曰名</span><br/>
<span class='tline' id='l23' data-llen='411:421'>其帝顓頊其神元㝠</span><br/>
<span class='tline' id='l24' data-llen='421:444'>　據經惟言其帝其神初不言祀正前漢魏相傳言北</span><br/>
<span class='tline' id='l25' data-llen='444:470'><a onclick="displayPageImage('KR1d0056', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='470:493'>　方之神顓帝乗坎執權司冬者顓之為言専也隂盛</span><br/>
<span class='tline' id='l27' data-llen='493:516'>　則静而専頊之為言正也冬氣升而其位正故帝曰</span><br/>
<span class='tline' id='l28' data-llen='516:539'>　顓頊春為蒼天知冬為元南為明方知冬為㝠故神</span><br/>
<span class='tline' id='l29' data-llen='539:545'>　曰元㝠</span><br/>
<span class='tline' id='l30' data-llen='545:550'>其蟲介</span><br/>
<span class='tline' id='l31' data-llen='550:573'>　介亦謂之蟲所謂介蟲三百六十龜為之長注介甲</span><br/>
<span class='tline' id='l32' data-llen='573:587'>　也象物閉藏地中龜鼈之屬</span><br/>
<span class='tline' id='l33' data-llen='587:592'>其音羽</span><br/>
<span class='tline' id='l34' data-llen='592:618'><a onclick="displayPageImage('KR1d0056', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='618:641'>　疏謂冬時調和樂以羽為主羽聚也聚藏宇覆之也</span><br/>
<span class='tline' id='l36' data-llen='641:647'>律中應鍾</span><br/>
<span class='tline' id='l37' data-llen='647:670'>　應鍾者月建亥之律也孟冬氣至則應鍾之律應周</span><br/>
<span class='tline' id='l38' data-llen='670:693'>　語云應鍾均利器用俾應復漢志云言隂氣應無射</span><br/>
<span class='tline' id='l39' data-llen='693:706'>　該藏萬物而雜陽閡種也</span><br/>
<span class='tline' id='l40' data-llen='706:711'>其數六</span><br/>
<span class='tline' id='l41' data-llen='711:726'>　水數一得土五數故為成數六</span><br/>
<span class='tline' id='l42' data-llen='726:734'>其味鹹其臭朽</span><br/>
<span class='tline' id='l43' data-llen='734:760'><a onclick="displayPageImage('KR1d0056', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='760:782'>　水潤下作鹹凡鹹朽者皆屬焉氣若有若無為朽</span><br/>
<span class='tline' id='l45' data-llen='782:790'>其祀行祭先腎</span><br/>
<span class='tline' id='l46' data-llen='790:813'>　冬與夏為對人之生不在家則在路夏祀竈賴其養</span><br/>
<span class='tline' id='l47' data-llen='813:836'>　於家冬祀行資其庇於路然行祀於冬者冬嵗之終</span><br/>
<span class='tline' id='l48' data-llen='836:859'>　役車其休故冬祀行也祭用牲之藏時各有所先惟</span><br/>
<span class='tline' id='l49' data-llen='859:882'>　冬先腎為本屬若春夏秋與中央皆非本屬當以人</span><br/>
<span class='tline' id='l50' data-llen='882:905'>　六脈之次第求之自右手起以命脈為主於是為脾</span><br/>
<span class='tline' id='l51' data-llen='905:925'>　為肺乃入左手為心為肝為腎故冬先腎也</span><br/>
<span class='tline' id='l52' data-llen='925:951'><a onclick="displayPageImage('KR1d0056', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='951:969'>水始冰地始凍雉入大水為蜃虹藏不見</span><br/>
<span class='tline' id='l54' data-llen='969:992'>　此紀十月時候也水流物也至是成冰隂氣凝沍也</span><br/>
<span class='tline' id='l55' data-llen='992:1015'>　地堅物也至是合凍亦隂氣凝沍也造物之妙或變</span><br/>
<span class='tline' id='l56' data-llen='1015:1038'>　或化難以理詰雉入大水為蜃既非可以形求又非</span><br/>
<span class='tline' id='l57' data-llen='1038:1061'>　可以色求所可得而言者當春發生則鷹化為鳩鼠</span><br/>
<span class='tline' id='l58' data-llen='1061:1084'>　化為鴽其化者亦不自知此春時也當秋冬之時爵</span><br/>
<span class='tline' id='l59' data-llen='1084:1107'>　之為蛤雉之為蜃非化也入大水為之此由得水而</span><br/>
<span class='tline' id='l60' data-llen='1107:1130'>　然也虹天地之淫氣見於春乗陽也藏於冬伏隂也</span><br/>
<span class='tline' id='l61' data-llen='1130:1156'><a onclick="displayPageImage('KR1d0056', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1156:1179'>　天地之間無非氣也其曰温厚嚴凝之氣此正也或</span><br/>
<span class='tline' id='l63' data-llen='1179:1194'>　為愆或為厲或為淫皆非正也</span><br/>
<span class='tline' id='l64' data-llen='1194:1221'>天子居𤣥堂左个乗𤣥路駕鐵驪載𤣥旂衣黒衣服𤣥</span><br/>
<span class='tline' id='l65' data-llen='1221:1224'>玉</span><br/>
<span class='tline' id='l66' data-llen='1224:1247'>　冬為元英所以吕氏取之以名天子所居此當亥上</span><br/>
<span class='tline' id='l67' data-llen='1247:1270'>　十月位也元路路之色元也在天之色則為元在人</span><br/>
<span class='tline' id='l68' data-llen='1270:1293'>　之色則為黒鐵驪鐵則元色之重者馬純黒曰驪夏</span><br/>
<span class='tline' id='l69' data-llen='1293:1316'>　后氏尚黒戎事乗驪元旂旂之色尚元也載謂建之</span><br/>
<span class='tline' id='l70' data-llen='1316:1342'><a onclick="displayPageImage('KR1d0056', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1342:1365'>　於車周禮交龍為旂旂必有鈴黒衣所衣之衣尚黒</span><br/>
<span class='tline' id='l72' data-llen='1365:1388'>　色也古六服有元衣元玉玉之黒也服謂冕旒及笄</span><br/>
<span class='tline' id='l73' data-llen='1388:1406'>　并佩玉尚元色也相玉經云黒侔純漆</span><br/>
<span class='tline' id='l74' data-llen='1406:1417'>食黍與彘其器閎以奄</span><br/>
<span class='tline' id='l75' data-llen='1417:1440'>　黍火榖彘水畜寒氣不可過故食火榖以減之寒氣</span><br/>
<span class='tline' id='l76' data-llen='1440:1455'>　不可抑故食當方之牲以存之</span><br/>
<span class='tline' id='l77' data-llen='1455:1478'>是月也以立冬先立冬三日大史謁之天子曰某日立</span><br/>
<span class='tline' id='l78' data-llen='1478:1501'>冬盛徳在水天子乃齊立冬之日天子親帥三公九卿</span><br/>
<span class='tline' id='l79' data-llen='1501:1527'><a onclick="displayPageImage('KR1d0056', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1527:1537'>大夫以迎冬於北郊</span><br/>
<span class='tline' id='l81' data-llen='1537:1560'>　立冬為十月節迎冬於北郊者人君後天而奉天時</span><br/>
<span class='tline' id='l82' data-llen='1560:1583'>　當其氣至則出郊以迎所以導之也冬之盛徳在水</span><br/>
<span class='tline' id='l83' data-llen='1583:1606'>　水屬冬也凡見於萬物之藏水之徳也親帥羣臣迎</span><br/>
<span class='tline' id='l84' data-llen='1606:1629'>　之於北郊所以重其至示敬也迎迎其氣耳非有神</span><br/>
<span class='tline' id='l85' data-llen='1629:1652'>　也或謂即顓帝元㝠故迎而祭之注引文曜鉤謂叶</span><br/>
<span class='tline' id='l86' data-llen='1652:1657'>　光紀</span><br/>
<span class='tline' id='l87' data-llen='1657:1667'>還反賞死事恤孤寡</span><br/>
<span class='tline' id='l88' data-llen='1667:1693'><a onclick="displayPageImage('KR1d0056', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1693:1716'>　迎冬還反所行之賞與三時異盖因殺氣之盛而念</span><br/>
<span class='tline' id='l90' data-llen='1716:1739'>　死事之人慮其孤寡不得所養從而賞之順時之政</span><br/>
<span class='tline' id='l91' data-llen='1739:1762'>　於是為至漢羽林孤兒者取從軍死事之子孫養羽</span><br/>
<span class='tline' id='l92' data-llen='1762:1785'>　林官教以五兵他時發以為軍養之將以用之非古</span><br/>
<span class='tline' id='l93' data-llen='1785:1789'>　意</span><br/>
<span class='tline' id='l94' data-llen='1789:1812'>是月也命大史釁龜筴占兆審卦吉凶是察阿黨則罪</span><br/>
<span class='tline' id='l95' data-llen='1812:1818'>無有掩蔽</span><br/>
<span class='tline' id='l96' data-llen='1818:1841'>　言釁龜筴則不特龜釁筴亦釁矣古者物成則釁此</span><br/>
<span class='tline' id='l97' data-llen='1841:1867'><a onclick="displayPageImage('KR1d0056', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1867:1890'>　當物辨之初而釁焉示新也龜為卜筴為筮龜以卜</span><br/>
<span class='tline' id='l99' data-llen='1890:1913'>　而有兆筴以筮而有卦兆有象故言占卦有數故言</span><br/>
<span class='tline' id='l100' data-llen='1913:1936'>　審占兆審卦則吉凶見矣吉凶總承上辭也夫大史</span><br/>
<span class='tline' id='l101' data-llen='1936:1959'>　日官也以龜筴之事命之可見矣而阿黨之察亦係</span><br/>
<span class='tline' id='l102' data-llen='1959:1982'>　焉何也意者古之史官實持褒貶之權人臣有罪皆</span><br/>
<span class='tline' id='l103' data-llen='1982:2005'>　得而大書之如董狐之書趙盾南史之書崔杼則阿</span><br/>
<span class='tline' id='l104' data-llen='2005:2028'>　黨之罪雖欲隠蔽得乎此古之史官非星翁歴士之</span><br/>
<span class='tline' id='l105' data-llen='2028:2033'>　比也</span><br/>
<span class='tline' id='l106' data-llen='2033:2059'><a onclick="displayPageImage('KR1d0056', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2059:2068'>是月也天子始裘</span><br/>
<span class='tline' id='l108' data-llen='2068:2091'>　隕霜而冬裘具故司裘以仲秋獻良裘以季秋獻功</span><br/>
<span class='tline' id='l109' data-llen='2091:2114'>　裘至是而天子始服矣天子所服衣以順時為重也</span><br/>
<span class='tline' id='l110' data-llen='2114:2137'>命有司曰天氣上騰地氣下降天地不通閉塞而成冬</span><br/>
<span class='tline' id='l111' data-llen='2137:2160'>　天地交泰故春言和同天地不交否故冬言閉塞和</span><br/>
<span class='tline' id='l112' data-llen='2160:2183'>　同之時天下皆知春之為春不必告詔也閉塞之時</span><br/>
<span class='tline' id='l113' data-llen='2183:2206'>　天下雖知之而或有不謹者所以命有司也人苟知</span><br/>
<span class='tline' id='l114' data-llen='2206:2223'>　閉塞之義則事事物物皆不敢肆矣</span><br/>
<span class='tline' id='l115' data-llen='2223:2249'><a onclick="displayPageImage('KR1d0056', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2249:2268'>命百官謹盖藏命司徒循行積聚無有不斂</span><br/>
<span class='tline' id='l117' data-llen='2268:2291'>　盖藏之當謹凡爾百官莫不皆然仲秋嘗以積聚趣</span><br/>
<span class='tline' id='l118' data-llen='2291:2313'>　民矣至是司徒循行之無有不斂猶恐有遺利也</span><br/>
<span class='tline' id='l119' data-llen='2313:2336'>坏城郭戒門閭修鍵閉慎管籥固封疆備邉竟完要塞</span><br/>
<span class='tline' id='l120' data-llen='2336:2359'>謹闗梁塞蹊徑飭喪紀辨衣裳審棺椁之薄厚塋丘壟</span><br/>
<span class='tline' id='l121' data-llen='2359:2375'>之大小髙卑厚薄之度貴賤之等級</span><br/>
<span class='tline' id='l122' data-llen='2375:2398'>　三里之城七里之郭有國之常制坏之欲其厚固也</span><br/>
<span class='tline' id='l123' data-llen='2398:2421'>　有城郭則有門閭故從而戒之有門閭則有鍵閉又</span><br/>
<span class='tline' id='l124' data-llen='2421:2447'><a onclick="displayPageImage('KR1d0056', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2447:2470'>　從而修之有鍵閉則必有管籥又從而謹之外而為</span><br/>
<span class='tline' id='l126' data-llen='2470:2493'>　封疆欲其固又外而為邉境欲其備下至於要害之</span><br/>
<span class='tline' id='l127' data-llen='2493:2516'>　當完闗梁之宜謹蹊徑之當塞無不致意此九者皆</span><br/>
<span class='tline' id='l128' data-llen='2516:2539'>　已畧舉於秋至此總而命之則四海九州之廣無有</span><br/>
<span class='tline' id='l129' data-llen='2539:2562'>　闕漏之處至於喪紀之事此亦閉藏之具故順時飭</span><br/>
<span class='tline' id='l130' data-llen='2562:2585'>　正之其衣裳棺椁邱壟又因而辨之耳或謂喪紀人</span><br/>
<span class='tline' id='l131' data-llen='2585:2608'>　之終事以嵗之終飭人之終事又謂天地升降辨衣</span><br/>
<span class='tline' id='l132' data-llen='2608:2630'>　裳之時雖死猶謹曽子易簀似之此皆失之鑿也</span><br/>
<span class='tline' id='l133' data-llen='2630:2656'><a onclick="displayPageImage('KR1d0056', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2656:2679'>是月也命工師效功陳祭器按度程毋或作為淫巧以</span><br/>
<span class='tline' id='l135' data-llen='2679:2702'>蕩上心必功致為上物勒工名以考其誠功有不當必</span><br/>
<span class='tline' id='l136' data-llen='2702:2711'>行其罪以窮其情</span><br/>
<span class='tline' id='l137' data-llen='2711:2734'>　霜降而百工休休則無作矣故可以效功也君子不</span><br/>
<span class='tline' id='l138' data-llen='2734:2757'>　敢以私䙝同其所尊敬故陳祭器而不及燕器凡器</span><br/>
<span class='tline' id='l139' data-llen='2757:2780'>　有度有程皆從而案之毋或作為淫巧以蕩上心栁</span><br/>
<span class='tline' id='l140' data-llen='2780:2803'>　宗元深病之以為舎此時則可以為之乎是不然當</span><br/>
<span class='tline' id='l141' data-llen='2803:2826'>　季春命工師審量之日因其作以此戒之孟冬命工</span><br/>
<span class='tline' id='l142' data-llen='2826:2852'><a onclick="displayPageImage('KR1d0056', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2852:2875'>　師效功之日因其成又以此戒之功致者功之至者</span><br/>
<span class='tline' id='l144' data-llen='2875:2898'>　也功不至則器易壊矣誠則盡心於所造不敢滅裂</span><br/>
<span class='tline' id='l145' data-llen='2898:2921'>　者情則有不盡之處而功不至者物勒其名久之常</span><br/>
<span class='tline' id='l146' data-llen='2921:2944'>　存則誠可考矣功或不當必治其罪則情可窮矣古</span><br/>
<span class='tline' id='l147' data-llen='2944:2959'>　之人雖一器物其不苟也如此</span><br/>
<span class='tline' id='l148' data-llen='2959:2982'>是月也大飲烝天子乃祈來年于天宗大割祠于公社</span><br/>
<span class='tline' id='l149' data-llen='2982:3005'>及門閭臘先祖五祀勞農以休息之天子乃命將帥講</span><br/>
<span class='tline' id='l150' data-llen='3005:3013'>武習射御角力</span><br/>
<span class='tline' id='l151' data-llen='3013:3039'><a onclick="displayPageImage('KR1d0056', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3039:3062'>　此皆當十月農工之畢故舉勞農之事而其事不一</span><br/>
<span class='tline' id='l153' data-llen='3062:3085'>　也烝宗廟之冬祭也月令有嘗犧牲之言有大飲烝</span><br/>
<span class='tline' id='l154' data-llen='3085:3108'>　之言烝嘗乃宗廟秋冬祭名嘗犧牲是以嘗祭之犧</span><br/>
<span class='tline' id='l155' data-llen='3108:3131'>　牲告備也飲烝烝不可以為升盖烝祭畢而飲故曰</span><br/>
<span class='tline' id='l156' data-llen='3131:3154'>　飲烝言飲此烝也大則非常飲烝祭最盛飲酒亦盛</span><br/>
<span class='tline' id='l157' data-llen='3154:3177'>　也天宗日為陽宗月為隂宗北辰為星宗祈年則詩</span><br/>
<span class='tline' id='l158' data-llen='3177:3200'>　所謂以興嗣嵗也祈年之禮大而簡故不以牲言公</span><br/>
<span class='tline' id='l159' data-llen='3200:3223'>　社及門閭則大割以祠之大割大殺羣牲也先祖五</span><br/>
<span class='tline' id='l160' data-llen='3223:3249'><a onclick="displayPageImage('KR1d0056', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3249:3272'>　祀則曰臘臘謂以獵得之肉祭之此等之祭總謂之</span><br/>
<span class='tline' id='l162' data-llen='3272:3295'>　蜡若别而言之天宗公社門閭謂之蜡其祭則皮弁</span><br/>
<span class='tline' id='l163' data-llen='3295:3318'>　素服葛帶榛杖其臘先祖五祀謂之息民之祭其服</span><br/>
<span class='tline' id='l164' data-llen='3318:3341'>　則黄衣黄冠要之皆是勞農以休息之也古者君民</span><br/>
<span class='tline' id='l165' data-llen='3341:3364'>　一體其借民之力固欲其趨時無怠其愛民之力又</span><br/>
<span class='tline' id='l166' data-llen='3364:3387'>　欲其順時少休雖然聖人之治天下不使民一日有</span><br/>
<span class='tline' id='l167' data-llen='3387:3410'>　怠心故曰為政日新夫以息老勞農之日宜可以少</span><br/>
<span class='tline' id='l168' data-llen='3410:3433'>　休矣而講肄武事不容少弛射御維精必使習而熟</span><br/>
<span class='tline' id='l169' data-llen='3433:3460'><a onclick="displayPageImage('KR1d0056', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3460:3483'>　之力有小大使相角而自見故民心但覺其有事而</span><br/>
<span class='tline' id='l171' data-llen='3483:3490'>　無弛慢者</span><br/>
<span class='tline' id='l172' data-llen='3490:3513'>是月也乃命水虞漁師收水泉池澤之賦毋或敢侵削</span><br/>
<span class='tline' id='l173' data-llen='3513:3536'>衆庶兆民以為天子取怨于下其有若此者行罪無赦</span><br/>
<span class='tline' id='l174' data-llen='3536:3559'>　魚至冬而美故取魚以冬取魚則有賦故水泉池澤</span><br/>
<span class='tline' id='l175' data-llen='3559:3582'>　之賦命二官收之亦其職也先王之時川有衡澤有</span><br/>
<span class='tline' id='l176' data-llen='3582:3605'>　虞為之厲禁非為賦設也後世澤之葦蒲舟鮫守之</span><br/>
<span class='tline' id='l177' data-llen='3605:3628'>　海之鹽蜃祈望守之守之嚴則征之嚴民始失利矣</span><br/>
<span class='tline' id='l178' data-llen='3628:3655'><a onclick="displayPageImage('KR1d0056', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3655:3678'>　今月令戒其侵削或取怨于下若此者行罪無赦盖</span><br/>
<span class='tline' id='l180' data-llen='3678:3691'>　亦恐有司苛取以病民乎</span><br/>
<span class='tline' id='l181' data-llen='3691:3714'>孟冬行春令則凍閉不宻地氣上泄民多流亡行夏令</span><br/>
<span class='tline' id='l182' data-llen='3714:3737'>則國多暴風方冬不寒蟄蟲復出行秋令則雪霜不時</span><br/>
<span class='tline' id='l183' data-llen='3737:3747'>小兵時起土地侵削</span><br/>
<span class='tline' id='l184' data-llen='3747:3770'>　行春令則孟冬之時似春凍閉不宻地氣上泄也民</span><br/>
<span class='tline' id='l185' data-llen='3770:3793'>　之流亡亦以發散故也行夏令則孟冬之時似夏夏</span><br/>
<span class='tline' id='l186' data-llen='3793:3816'>　風多暴陽氣所作風而不寒蟄者亦不得其藏也行</span><br/>
<span class='tline' id='l187' data-llen='3816:3843'><a onclick="displayPageImage('KR1d0056', 'WYG', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3843:3866'>　秋令則孟冬之時似秋秋令則寒氣遲故雪霜皆不</span><br/>
<span class='tline' id='l189' data-llen='3866:3889'>　時降小兵非大軍旅時起金氣勝也土地侵削揫歛</span><br/>
<span class='tline' id='l190' data-llen='3889:3895'>　所致也</span><br/>
</p>
<p><br/>
</p>
  </div>
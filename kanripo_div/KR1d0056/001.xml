<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1d0056', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　月令解卷一　　　　　　　宋　張虙　撰</span><br/>
<span class='tline' id='l10' data-llen='209:215'>孟春之月</span><br/>
<span class='tline' id='l11' data-llen='215:238'>　孟春者斗建寅之辰也漢志云引達於寅則寅引也</span><br/>
<span class='tline' id='l12' data-llen='238:246'>　夏正爲正月</span><br/>
<span class='tline' id='l13' data-llen='246:252'>日在營室</span><br/>
<span class='tline' id='l14' data-llen='252:275'>　正月之中三統歴云日在室十四度元嘉歴云日在</span><br/>
<span class='tline' id='l15' data-llen='275:298'>　室一度疏謂月令據其大畧不細與歴同日與斗建</span><br/>
<span class='tline' id='l16' data-llen='298:324'><a onclick="displayPageImage('KR1d0056', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='324:347'>　常相合寅與亥合正月斗建寅則日在亥室星屬亥</span><br/>
<span class='tline' id='l18' data-llen='347:388'>　也<span class='krp-note'>案此說由不知歳差故以為據其大畧又/泥於子與丑合寅與亥合之說皆非也</span>營室二</span><br/>
<span class='tline' id='l19' data-llen='388:392'>　星</span><br/>
<span class='tline' id='l20' data-llen='392:400'>昬參中旦尾中</span><br/>
<span class='tline' id='l21' data-llen='400:423'>　每月必記昬旦中星者人君南面而治仰觀天文以</span><br/>
<span class='tline' id='l22' data-llen='423:446'>　授民事故舉南方之中星爲候月令中星疏亦謂據</span><br/>
<span class='tline' id='l23' data-llen='446:469'>　大畧而言不與歴正同但一月之内有中者即得載</span><br/>
<span class='tline' id='l24' data-llen='469:501'>　之<span class='krp-note'>案此亦由不知/歲差故有是說</span>中星一晝一夜分天之半參十星</span><br/>
<span class='tline' id='l25' data-llen='501:527'><a onclick="displayPageImage('KR1d0056', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='527:547'>　西方之㝛尾九星東方之㝛參與尾相望也</span><br/>
<span class='tline' id='l27' data-llen='547:553'>其日甲乙</span><br/>
<span class='tline' id='l28' data-llen='553:576'>　左傳云天有十日以應五行五行播於四時故十日</span><br/>
<span class='tline' id='l29' data-llen='576:599'>　各有所屬甲乙屬春注乙之言軋也時萬物皆解孚</span><br/>
<span class='tline' id='l30' data-llen='599:620'>　甲自抽軋而出因以爲日名焉疏云日功之名</span><br/>
<span class='tline' id='l31' data-llen='620:630'>其帝太皡其神句芒</span><br/>
<span class='tline' id='l32' data-llen='630:653'>　據經惟曰其帝其神初不言祀正前漢魏相傳言東</span><br/>
<span class='tline' id='l33' data-llen='653:676'>　方之神大皥乗震執規司春者而注疏以爲祀其帝</span><br/>
<span class='tline' id='l34' data-llen='676:702'><a onclick="displayPageImage('KR1d0056', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='702:725'>　又祀其神有主必有配皆以義起禮耳後世因其言</span><br/>
<span class='tline' id='l36' data-llen='725:748'>　則祀禮不復廢矣然其帝其神名號亦自取義元氣</span><br/>
<span class='tline' id='l37' data-llen='748:771'>　廣大謂之皥天則皥者廣大之意木初生時句曲而</span><br/>
<span class='tline' id='l38' data-llen='771:781'>　有芒角故曰句芒</span><br/>
<span class='tline' id='l39' data-llen='781:786'>其蟲鱗</span><br/>
<span class='tline' id='l40' data-llen='786:809'>　鱗亦謂之蟲所謂鱗蟲三百六十龍為之長注鱗龍</span><br/>
<span class='tline' id='l41' data-llen='809:820'>　蛇之屬有孚甲似木</span><br/>
<span class='tline' id='l42' data-llen='820:825'>其音角</span><br/>
<span class='tline' id='l43' data-llen='825:851'><a onclick="displayPageImage('KR1d0056', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='851:874'>　疏謂春時調和樂以角爲主角觸也物觸地而出戴</span><br/>
<span class='tline' id='l45' data-llen='874:880'>　芒角也</span><br/>
<span class='tline' id='l46' data-llen='880:886'>律中大蔟</span><br/>
<span class='tline' id='l47' data-llen='886:909'>　大蔟者月建寅之律也律候氣之管以銅爲之實以</span><br/>
<span class='tline' id='l48' data-llen='909:932'>　葭灰以羅縠覆之置緹縵室中孟春氣至則大蔟之</span><br/>
<span class='tline' id='l49' data-llen='932:955'>　律應而吹灰中者氣與律相當也國語云大蔟所以</span><br/>
<span class='tline' id='l50' data-llen='955:978'>　金奏贊陽出滯漢志云蔟奏也陽氣大奏地而達物</span><br/>
<span class='tline' id='l51' data-llen='978:982'>　也</span><br/>
<span class='tline' id='l52' data-llen='982:1008'><a onclick="displayPageImage('KR1d0056', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1008:1013'>其數八</span><br/>
<span class='tline' id='l54' data-llen='1013:1036'>　金木水火得土而成木數三得土五數故爲成數八</span><br/>
<span class='tline' id='l55' data-llen='1036:1044'>其味酸其臭羶</span><br/>
<span class='tline' id='l56' data-llen='1044:1067'>　在口者爲味有形則有味木曰曲直而曲直作酸木</span><br/>
<span class='tline' id='l57' data-llen='1067:1090'>　實之性然則木實酸通於鼻者爲臭有氣則有臭凡</span><br/>
<span class='tline' id='l58' data-llen='1090:1101'>　草木所生其氣羶也</span><br/>
<span class='tline' id='l59' data-llen='1101:1109'>其祀户祭先脾</span><br/>
<span class='tline' id='l60' data-llen='1109:1132'>　凡五祀皆有功於人故立祀以報之又各從其類也</span><br/>
<span class='tline' id='l61' data-llen='1132:1158'><a onclick="displayPageImage('KR1d0056', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1158:1181'>　春祀户者户在門之内易節卦不出户庭不出門庭</span><br/>
<span class='tline' id='l63' data-llen='1181:1204'>　解者謂竒爻在前户之象偶爻在前門之象是竒者</span><br/>
<span class='tline' id='l64' data-llen='1204:1227'>　爲户偶者爲門春祀户秋祀門户祀其出門祀其入</span><br/>
<span class='tline' id='l65' data-llen='1227:1250'>　户在内於人為尤近當冬寒時塞向墐户春氣和則</span><br/>
<span class='tline' id='l66' data-llen='1250:1273'>　人闢户矣故祀其神祭用牲之藏時各有所先既非</span><br/>
<span class='tline' id='l67' data-llen='1273:1296'>　本屬又不可論相生又不可論相尅雖與古尚書文</span><br/>
<span class='tline' id='l68' data-llen='1296:1319'>　合又不可通其義此葢不過示有所先耳當以人六</span><br/>
<span class='tline' id='l69' data-llen='1319:1342'>　脈之次第求之自右手起以命脈爲主於是爲脾爲</span><br/>
<span class='tline' id='l70' data-llen='1342:1368'><a onclick="displayPageImage('KR1d0056', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1368:1391'>　肺乃入左手爲心爲肝爲腎此其次第非出於人之</span><br/>
<span class='tline' id='l72' data-llen='1391:1414'>　私也故用牲之藏其所先者亦依之而春夏中央秋</span><br/>
<span class='tline' id='l73' data-llen='1414:1426'>　冬之際定矣故春先脾</span><br/>
<span class='tline' id='l74' data-llen='1426:1445'>東風解凍蟄蟲始振魚上冰獺祭魚鴻鴈來</span><br/>
<span class='tline' id='l75' data-llen='1445:1468'>　此記正月時候也冰凝則魚潛而下冰釋則魚躍而</span><br/>
<span class='tline' id='l76' data-llen='1468:1491'>　上獺祭魚者以魚方可取祭而後食猶人食必祭也</span><br/>
<span class='tline' id='l77' data-llen='1491:1514'>　天之生物自有禀性之善者特其偏耳鴈隨陽者禹</span><br/>
<span class='tline' id='l78' data-llen='1514:1537'>　貢謂之陽鳥鴈之隨陽居無定所從中土視之自北</span><br/>
<span class='tline' id='l79' data-llen='1537:1563'><a onclick="displayPageImage('KR1d0056', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1563:1586'>　而南謂之來自南而北亦謂之來孟春之來自南方</span><br/>
<span class='tline' id='l81' data-llen='1586:1592'>　而北也</span><br/>
<span class='tline' id='l82' data-llen='1592:1615'>天子居青陽左个乗鸞路駕倉龍載青旂衣青衣服倉</span><br/>
<span class='tline' id='l83' data-llen='1615:1618'>玉</span><br/>
<span class='tline' id='l84' data-llen='1618:1641'>　天子每時居處及所乗車馬所建旌旗所服衣玉所</span><br/>
<span class='tline' id='l85' data-llen='1641:1664'>　食牲榖及器物之屬皆順時氣也春爲青陽吕氏取</span><br/>
<span class='tline' id='l86' data-llen='1664:1687'>　之以名天子所居名與居正相稱也此當寅上正月</span><br/>
<span class='tline' id='l87' data-llen='1687:1710'>　位也孟月則居左个个者左傳置饋於个釋者謂个</span><br/>
<span class='tline' id='l88' data-llen='1710:1736'><a onclick="displayPageImage('KR1d0056', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1736:1759'>　廂也鸞路者明堂位言鸞車有虞氏之路車之有鸞</span><br/>
<span class='tline' id='l90' data-llen='1759:1782'>　不特有虞氏之制意自有虞氏始然春乗鸞路取其</span><br/>
<span class='tline' id='l91' data-llen='1782:1805'>　色非取其聲後漢輿服志耕車注車必有鸞而春獨</span><br/>
<span class='tline' id='l92' data-llen='1805:1828'>　曰鸞路者鸞鳯類而色青故以名春路陸佃禮圖於</span><br/>
<span class='tline' id='l93' data-llen='1828:1851'>　太常條下謂青路謂之鸞路者則鸞青鳯故也以此</span><br/>
<span class='tline' id='l94' data-llen='1851:1874'>　知鸞路正取其色之青倉龍者倉青也曲禮言左青</span><br/>
<span class='tline' id='l95' data-llen='1874:1897'>　龍倉龍即青龍以馬爲龍周禮馬八尺以上爲龍此</span><br/>
<span class='tline' id='l96' data-llen='1897:1920'>　天子所駕也詩疏騏青而㣲黑青旂旂色尚青也載</span><br/>
<span class='tline' id='l97' data-llen='1920:1946'><a onclick="displayPageImage('KR1d0056', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1946:1969'>　謂建之於車周禮交龍爲旂旂必有鈴青衣所衣之</span><br/>
<span class='tline' id='l99' data-llen='1969:1992'>　衣尚青色也青色爲衣古未之見唯近世夏休辨六</span><br/>
<span class='tline' id='l100' data-llen='1992:2015'>　服之色以衮之色如蓘蓘青草也鷩赤毳黄希白元</span><br/>
<span class='tline' id='l101' data-llen='2015:2038'>　黑皆然倉玉玉之青者服謂冕旒及笄并佩玉尚青</span><br/>
<span class='tline' id='l102' data-llen='2038:2061'>　色也玉藻水蒼玉以文色似水之蒼周禮蒼璧青圭</span><br/>
<span class='tline' id='l103' data-llen='2061:2084'>　此皆玉之青者山海經武玞石似玉青地白文色揚</span><br/>
<span class='tline' id='l104' data-llen='2084:2107'>　雄羽獵賦說玉眩耀青熒顔師古注言其色青而有</span><br/>
<span class='tline' id='l105' data-llen='2107:2113'>　光耀也</span><br/>
<span class='tline' id='l106' data-llen='2113:2139'><a onclick="displayPageImage('KR1d0056', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2139:2150'>食麥與羊其器疏以達</span><br/>
<span class='tline' id='l108' data-llen='2150:2173'>　麥木榖也疏云麥實有孚甲屬木尚書五行傳以羊</span><br/>
<span class='tline' id='l109' data-llen='2173:2196'>　爲火畜春氣貴和食其當方之榖而以火畜助之食</span><br/>
<span class='tline' id='l110' data-llen='2196:2219'>　得其調則疾不生亦所以安性也古人之食惟取其</span><br/>
<span class='tline' id='l111' data-llen='2219:2242'>　宜而已不以珍異進也器疏以達春主發散疏則散</span><br/>
<span class='tline' id='l112' data-llen='2242:2265'>　達則發或謂疏爲刻鏤之象求之太過此特言其開</span><br/>
<span class='tline' id='l113' data-llen='2265:2271'>　暢而已</span><br/>
<span class='tline' id='l114' data-llen='2271:2294'>是月也以立春先立春三日大史謁之天子曰某日立</span><br/>
<span class='tline' id='l115' data-llen='2294:2320'><a onclick="displayPageImage('KR1d0056', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2320:2343'>春盛德在木天子乃齊立春之日天子親帥三公九卿</span><br/>
<span class='tline' id='l117' data-llen='2343:2355'>諸侯大夫以迎春於東郊</span><br/>
<span class='tline' id='l118' data-llen='2355:2378'>　立春爲正月節迎春於東郊者人君後天而奉天時</span><br/>
<span class='tline' id='l119' data-llen='2378:2401'>　當其氣至則出郊以迎所以導之也太史禮官之屬</span><br/>
<span class='tline' id='l120' data-llen='2401:2424'>　先三日謁之將以致天子之齊也盛德四時皆有德</span><br/>
<span class='tline' id='l121' data-llen='2424:2447'>　或生或長或斂或藏是其德也天地之大德固難於</span><br/>
<span class='tline' id='l122' data-llen='2447:2470'>　形容至其分而爲四時則各有所在故因其分而言</span><br/>
<span class='tline' id='l123' data-llen='2470:2493'>　其盛則天地之德於是著矣春之盛德在木木屬春</span><br/>
<span class='tline' id='l124' data-llen='2493:2519'><a onclick="displayPageImage('KR1d0056', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2519:2542'>　也凡見於萬物之生木之德也親帥羣臣迎之於東</span><br/>
<span class='tline' id='l126' data-llen='2542:2565'>　郊所以重其至示敬也迎迎其氣耳非有神矣或謂</span><br/>
<span class='tline' id='l127' data-llen='2565:2587'>　即太皥句芒故迎而祭之注引文曜鉤謂靈威仰</span><br/>
<span class='tline' id='l128' data-llen='2587:2610'>還反賞公卿諸侯大夫於朝命相布德和令行慶施惠</span><br/>
<span class='tline' id='l129' data-llen='2610:2624'>下及兆民慶賜遂行毋有不當</span><br/>
<span class='tline' id='l130' data-llen='2624:2647'>　古者賞以春夏順時氣也迎春之賞葢喜其氣之至</span><br/>
<span class='tline' id='l131' data-llen='2647:2670'>　故行賞以飾喜尤爲順時之大者然是賞也惟及於</span><br/>
<span class='tline' id='l132' data-llen='2670:2693'>　公卿諸侯大夫而己未及兆民也於是命之相臣指</span><br/>
<span class='tline' id='l133' data-llen='2693:2719'><a onclick="displayPageImage('KR1d0056', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2719:2742'>　居輔佐之任者布德以助春之德和令以和春之令</span><br/>
<span class='tline' id='l135' data-llen='2742:2765'>　曰慶曰惠又出乎賞之外以行以施及於兆民慶賜</span><br/>
<span class='tline' id='l136' data-llen='2765:2788'>　則又總言上之所與毋有不當使當得者皆得所予</span><br/>
<span class='tline' id='l137' data-llen='2788:2810'>　雖廣而無一妄予者古人淳厚安有欺罔之事邪</span><br/>
<span class='tline' id='l138' data-llen='2810:2833'>乃命大史守典奉法司天日月星辰之行㝛離不貸毋</span><br/>
<span class='tline' id='l139' data-llen='2833:2842'>失經紀以初爲常</span><br/>
<span class='tline' id='l140' data-llen='2842:2865'>　周禮大史之職掌六典逆邦國之治八法逆官府之</span><br/>
<span class='tline' id='l141' data-llen='2865:2888'>　治則守典奉法是其職也然頒嵗年於官府都鄙頒</span><br/>
<span class='tline' id='l142' data-llen='2888:2914'><a onclick="displayPageImage('KR1d0056', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2914:2937'>　朔於邦國皆大史職也豈惟六典八法而已日月星</span><br/>
<span class='tline' id='l144' data-llen='2937:2960'>　辰行於天者大史司之㝛如天文志填星居㝛其國</span><br/>
<span class='tline' id='l145' data-llen='2960:3002'>　<span class='krp-note'>案漢書天文志作填星所居國吉居㝛久/國福厚此刪改其文國字下應脫一吉字</span>五星所聚</span><br/>
<span class='tline' id='l146' data-llen='3002:3036'>　㝛其國王<span class='krp-note'>案天文志作其國王天/下此刪去天下二字</span>是㝛也離如月離</span><br/>
<span class='tline' id='l147' data-llen='3036:3059'>　於畢是離也大史司之曰㝛曰離皆無貸者言占驗</span><br/>
<span class='tline' id='l148' data-llen='3059:3092'>　不差也<span class='krp-note'>案月令乃言推歩/不差耳非言占驗</span>經紀謂日月星辰行天之</span><br/>
<span class='tline' id='l149' data-llen='3092:3115'>　躔度初如歴法之元孟子所謂故也用是爲常此不</span><br/>
<span class='tline' id='l150' data-llen='3115:3138'>　可變者治歴明時本貴乎革若其法之初則不可得</span><br/>
<span class='tline' id='l151' data-llen='3138:3164'><a onclick="displayPageImage('KR1d0056', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3164:3169'>　而易</span><br/>
<span class='tline' id='l153' data-llen='3169:3192'>是月也天子乃以元日祈榖於上帝乃擇元辰天子親</span><br/>
<span class='tline' id='l154' data-llen='3192:3215'>載耒耜措之於參保介之御間帥三公九卿諸侯大夫</span><br/>
<span class='tline' id='l155' data-llen='3215:3245'>躬耕帝藉<span class='krp-note'>案藉田今/本作籍非</span>天子三推三公五推卿諸侯九推</span><br/>
<span class='tline' id='l156' data-llen='3245:3267'>反執爵于大寢三公九卿諸侯大夫皆御命曰勞酒</span><br/>
<span class='tline' id='l157' data-llen='3267:3290'>　元日或以爲吉日或以爲善日其說則同然以書所</span><br/>
<span class='tline' id='l158' data-llen='3290:3313'>　稱元日觀之則元日乃正月朔旦也吕氏創法則以</span><br/>
<span class='tline' id='l159' data-llen='3313:3336'>　元日行禮祈榖躬耕本一事其行禮則同一日既曰</span><br/>
<span class='tline' id='l160' data-llen='3336:3362'><a onclick="displayPageImage('KR1d0056', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3362:3385'>　元日又曰元辰元日即朔日元辰於是日取其時也</span><br/>
<span class='tline' id='l162' data-llen='3385:3408'>　十二支謂之辰元日曰以則以朔日行之無俟乎擇</span><br/>
<span class='tline' id='l163' data-llen='3408:3431'>　元辰曰擇則於元日之中取其辰之良者用之故謂</span><br/>
<span class='tline' id='l164' data-llen='3431:3454'>　之擇也左傳郊祀后稷以勸農事故啓蟄而郊郊而</span><br/>
<span class='tline' id='l165' data-llen='3454:3477'>　後耕此周制也吕氏不遵此禮月令春祈榖夏亦祈</span><br/>
<span class='tline' id='l166' data-llen='3477:3500'>　榖祈榖非郊也祈榖禮畢於是講躬耕之禮耒耜田</span><br/>
<span class='tline' id='l167' data-llen='3500:3523'>　器也措之參保介之御間參凡車上人皆可言參乗</span><br/>
<span class='tline' id='l168' data-llen='3523:3546'>　保介注以爲衣甲之士非也詩臣工云嗟嗟保介介</span><br/>
<span class='tline' id='l169' data-llen='3546:3573'><a onclick="displayPageImage('KR1d0056', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3573:3596'>　猶副也諸侯來朝介或九人七人五人天子之保介</span><br/>
<span class='tline' id='l171' data-llen='3596:3619'>　猶諸侯之保介也則介豈謂衣甲天子之車安得有</span><br/>
<span class='tline' id='l172' data-llen='3619:3642'>　甲士惟耒耜之器非車上所能容所以措之於左右</span><br/>
<span class='tline' id='l173' data-llen='3642:3665'>　之間御間即謂天子所坐之處帥公卿諸侯大夫以</span><br/>
<span class='tline' id='l174' data-llen='3665:3688'>　身帥之也躬耕者祭統云天子諸侯非莫耕也身致</span><br/>
<span class='tline' id='l175' data-llen='3688:3711'>　其誠信誠信之謂盡盡之謂敬敬盡可以事神明帝</span><br/>
<span class='tline' id='l176' data-llen='3711:3734'>　藉古說謂爲天神借民力所治之田以藉爲借或云</span><br/>
<span class='tline' id='l177' data-llen='3734:3757'>　耤蹈藉也躬親履踐之義皆不若應劭以爲典籍葢</span><br/>
<span class='tline' id='l178' data-llen='3757:3784'><a onclick="displayPageImage('KR1d0056', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3784:3807'>　干畞之田必有籍以紀之曰帝藉則與民之公田異</span><br/>
<span class='tline' id='l180' data-llen='3807:3830'>　矣周禮甸師帥其屬而耕耨王藉則帝藉即王藉帝</span><br/>
<span class='tline' id='l181' data-llen='3830:3853'>　藉之帝非指天也曰三推五推九推此則尊卑勞逸</span><br/>
<span class='tline' id='l182' data-llen='3853:3876'>　之辨也人君惟知稼穡之艱難親耕之禮盖體民也</span><br/>
<span class='tline' id='l183' data-llen='3876:3899'>　耕藉而反亦己勞矣故飲之酒亦猶勞農也然觀執</span><br/>
<span class='tline' id='l184' data-llen='3899:3922'>　爵之語則非有盛禮如平時即執爵而酳意者持酒</span><br/>
<span class='tline' id='l185' data-llen='3922:3945'>　如勸賓之禮大寢非燕之所所以示禮之特名曰勞</span><br/>
<span class='tline' id='l186' data-llen='3945:3964'>　酒此特爲耕罷而設御如御食於君之御</span><br/>
<span class='tline' id='l187' data-llen='3964:3991'><a onclick="displayPageImage('KR1d0056', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3991:4012'>是月也天氣下降地氣上騰天地和同草木萌動</span><br/>
<span class='tline' id='l189' data-llen='4012:4035'>　天地之氣亦人之氣也孟冬之月天地不通閉塞而</span><br/>
<span class='tline' id='l190' data-llen='4035:4058'>　成冬今也一降一騰和同無間所謂天地交泰故生</span><br/>
<span class='tline' id='l191' data-llen='4058:4081'>　草木萌動之爲言亦猶人初受氣於胎元嚮之靜者</span><br/>
<span class='tline' id='l192' data-llen='4081:4088'>　自此動矣</span><br/>
<span class='tline' id='l193' data-llen='4088:4111'>王命布農事命田舍東郊皆脩封疆審端徑術善相丘</span><br/>
<span class='tline' id='l194' data-llen='4111:4134'>陵阪險原隰土地所宜五榖所殖以教道民必親躬之</span><br/>
<span class='tline' id='l195' data-llen='4134:4148'>田事既飭先定準直農乃不惑</span><br/>
<span class='tline' id='l196' data-llen='4148:4175'><a onclick="displayPageImage('KR1d0056', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4175:4198'>　農事布於春而斂於秋農事之布必王命之不曰天</span><br/>
<span class='tline' id='l198' data-llen='4198:4221'>　子而曰王不以天子之尊嚴臨下也田非田畯之官</span><br/>
<span class='tline' id='l199' data-llen='4221:4244'>　即謂凡有田者舍於東郊謂民畢出於廬舍也觀此</span><br/>
<span class='tline' id='l200' data-llen='4244:4267'>　一節即周禮大司徒之職大司徒有條目易曉此乃</span><br/>
<span class='tline' id='l201' data-llen='4267:4290'>　總而論之葢自商鞅開阡陌之後古制隳廢大司徒</span><br/>
<span class='tline' id='l202' data-llen='4290:4313'>　之職亦難復舊今惟因其近似者行之脩封疆審端</span><br/>
<span class='tline' id='l203' data-llen='4313:4336'>　徑術即制其畿疆作其溝封正其道塗均其地域也</span><br/>
<span class='tline' id='l204' data-llen='4336:4359'>　善相邱陵阪險原隰土地所宜五榖所殖即五地之</span><br/>
<span class='tline' id='l205' data-llen='4359:4386'><a onclick="displayPageImage('KR1d0056', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4386:4409'>　物辨以土㑹十有二土十有二壤辨以土宜五物九</span><br/>
<span class='tline' id='l207' data-llen='4409:4432'>　等辨以土均然後稼穡樹藝之所宜畢見於此而始</span><br/>
<span class='tline' id='l208' data-llen='4432:4455'>　可以任地事也度土而積之謂之封界畫以守之謂</span><br/>
<span class='tline' id='l209' data-llen='4455:4478'>　之疆每歲脩之使勿壞術與遂同夫間有遂遂上有</span><br/>
<span class='tline' id='l210' data-llen='4478:4501'>　徑審則詳視之端則理正之相如詩言相其隂陽古</span><br/>
<span class='tline' id='l211' data-llen='4501:4524'>　之勤民如此至其教道之方不徒形之空言必躬親</span><br/>
<span class='tline' id='l212' data-llen='4524:4547'>　以率之民烏得而不從田事既飭言治田之事各有</span><br/>
<span class='tline' id='l213' data-llen='4547:4570'>　條理矣亦有所先各適其平謂之準各得其正謂之</span><br/>
<span class='tline' id='l214' data-llen='4570:4597'><a onclick="displayPageImage('KR1d0056', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4597:4620'>　直民無惑心則爭競之念自絶先王經理天下如一</span><br/>
<span class='tline' id='l216' data-llen='4620:4625'>　家然</span><br/>
<span class='tline' id='l217' data-llen='4625:4637'>是月也命樂正入學習舞</span><br/>
<span class='tline' id='l218' data-llen='4637:4660'>　樂正者樂官之長學者教育人才之地文王世子云</span><br/>
<span class='tline' id='l219' data-llen='4660:4683'>　釋菜不舞則習舞非爲釋菜也春陽既動萬物出地</span><br/>
<span class='tline' id='l220' data-llen='4683:4706'>　故王者習舞所以應之樂以舞爲重古人所致意衆</span><br/>
<span class='tline' id='l221' data-llen='4706:4729'>　仲之對季札之觀皆舞也夫子與顔淵論韶舞與賓</span><br/>
<span class='tline' id='l222' data-llen='4729:4752'>　牟賈論武王之舞亦舞也其屈伸俯仰綴兆疾舒皆</span><br/>
<span class='tline' id='l223' data-llen='4752:4779'><a onclick="displayPageImage('KR1d0056', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4779:4802'>　關於造化孟春之習豈區區爲釋菜哉且月令所言</span><br/>
<span class='tline' id='l225' data-llen='4802:4825'>　自有次第習舞之後乃始習樂習樂之後乃大合樂</span><br/>
<span class='tline' id='l226' data-llen='4825:4839'>　則習舞居先見舞之爲重也</span><br/>
<span class='tline' id='l227' data-llen='4839:4862'>乃脩祭典命祀山林川澤犧牲毋用牝禁止伐木毋覆</span><br/>
<span class='tline' id='l228' data-llen='4862:4885'>巢毋殺孩蟲胎夭飛鳥毋麛毋卯毋聚大衆毋置城郭</span><br/>
<span class='tline' id='l229' data-llen='4885:4891'>掩骼埋胔</span><br/>
<span class='tline' id='l230' data-llen='4891:4914'>　重祭禮故於歳始而省錄之曰山林川澤則羣祀無</span><br/>
<span class='tline' id='l231' data-llen='4914:4937'>　不舉也犧牲毋用牝爲傷妊也此山林川澤之禮然</span><br/>
<span class='tline' id='l232' data-llen='4937:4964'><a onclick="displayPageImage('KR1d0056', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4964:4987'>　耳若天地宗廟大祭雖非孟春亦不用牝也斧斤以</span><br/>
<span class='tline' id='l234' data-llen='4987:5010'>　時入山林當草木萌動之時固禁止之覆巢則鳥何</span><br/>
<span class='tline' id='l235' data-llen='5010:5033'>　以生育孩蟲胎夭皆不可殺獸曰麛鳥曰卵亦不用</span><br/>
<span class='tline' id='l236' data-llen='5033:5056'>　皆所以遂其生育之性飛鳥或謂初飛之鳥據仲秋</span><br/>
<span class='tline' id='l237' data-llen='5056:5079'>　羣鳥養羞注有翼曰鳥閩蚋之屬此其類也不聚大</span><br/>
<span class='tline' id='l238' data-llen='5079:5102'>　衆大衆聚則宰殺必多不置城郭置則塡築必傷物</span><br/>
<span class='tline' id='l239' data-llen='5102:5125'>　骨枯曰骼肉腐曰胔或掩之或埋之推其所愛於其</span><br/>
<span class='tline' id='l240' data-llen='5125:5136'>　生者以及其死者也</span><br/>
<span class='tline' id='l241' data-llen='5136:5163'><a onclick="displayPageImage('KR1d0056', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5163:5186'>是月也不可以稱兵稱兵必天殃兵戎不起不可從我</span><br/>
<span class='tline' id='l243' data-llen='5186:5189'>始</span><br/>
<span class='tline' id='l244' data-llen='5189:5212'>　兵主殺以殺氣而逆生氣所以有天殃老氏曰用兵</span><br/>
<span class='tline' id='l245' data-llen='5212:5235'>　不敢爲主而爲客葢不可從我始之謂也湯之造攻</span><br/>
<span class='tline' id='l246' data-llen='5235:5255'>　自鳴條用兵之義未嘗不然况方春之始乎</span><br/>
<span class='tline' id='l247' data-llen='5255:5272'>毋變天之道毋絶地之理毋亂人之紀</span><br/>
<span class='tline' id='l248' data-llen='5272:5295'>　日月東西相從不已風霆流形庶物露生是天道之</span><br/>
<span class='tline' id='l249' data-llen='5295:5318'>　顯者變之可乎載華嶽而不重振河海而不洩是地</span><br/>
<span class='tline' id='l250' data-llen='5318:5345'><a onclick="displayPageImage('KR1d0056', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5345:5368'>　理之顯者絶之可乎五常設教之倫五事敬用之範</span><br/>
<span class='tline' id='l252' data-llen='5368:5391'>　是人紀之顯者亂之可乎月令載此於孟春亦春秋</span><br/>
<span class='tline' id='l253' data-llen='5391:5406'>　正王道之端之意其示戒深矣</span><br/>
<span class='tline' id='l254' data-llen='5406:5429'>孟春行夏令則雨水不時草木蚤落國時有恐行秋令</span><br/>
<span class='tline' id='l255' data-llen='5429:5452'>則其民大疫猋風暴雨總至藜莠蓬蒿竝興行冬令則</span><br/>
<span class='tline' id='l256' data-llen='5452:5466'>水潦爲敗雪霜大摯首種不入</span><br/>
<span class='tline' id='l257' data-llen='5466:5489'>　行令或以爲天之行令或以為君之行令天令之不</span><br/>
<span class='tline' id='l258' data-llen='5489:5512'>　時乃君令之所致其實一也行夏令則孟春之時似</span><br/>
<span class='tline' id='l259' data-llen='5512:5539'><a onclick="displayPageImage('KR1d0056', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5539:5562'>　夏雨水乃正月節不時則非時而有也草木以長養</span><br/>
<span class='tline' id='l261' data-llen='5562:5585'>　之蚤故其落亦蚤國時有恐非常常恐也有時或然</span><br/>
<span class='tline' id='l262' data-llen='5585:5608'>　如驚雷震電之類行秋令則孟春之時似秋春氣温</span><br/>
<span class='tline' id='l263' data-llen='5608:5631'>　秋氣涼當温而涼則爲疫秋後多風多雨徒長惡草</span><br/>
<span class='tline' id='l264' data-llen='5631:5654'>　耳行冬令則孟春之時似冬春去冬未逺冬之水潦</span><br/>
<span class='tline' id='l265' data-llen='5654:5677'>　積隂所成春尚有之所以敗物或時降霜或時降雪</span><br/>
<span class='tline' id='l266' data-llen='5677:5700'>　此皆冬之物也摯猶至也首種非止一物首種如今</span><br/>
<span class='tline' id='l267' data-llen='5700:5722'>　人言發頭布種之初也不入謂不入土葢氣寒也</span><br/>
</p>
<p><br/>
</p>
  </div>
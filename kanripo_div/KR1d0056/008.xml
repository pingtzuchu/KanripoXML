<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1d0056', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　月令解卷八　　　　　　　宋　張虙　撰</span><br/>
<span class='tline' id='l10' data-llen='209:215'>仲秋之月</span><br/>
<span class='tline' id='l11' data-llen='215:238'>　仲秋者斗建酉之辰也漢志云留孰於酉則酉留也</span><br/>
<span class='tline' id='l12' data-llen='238:246'>　夏正為八月</span><br/>
<span class='tline' id='l13' data-llen='246:251'>日在角</span><br/>
<span class='tline' id='l14' data-llen='251:274'>　八月之中三統歴云日在角十度元嘉歴云日在軫</span><br/>
<span class='tline' id='l15' data-llen='274:297'>　十五度日與斗建常相合酉與辰合故八月斗建酉</span><br/>
<span class='tline' id='l16' data-llen='297:323'><a onclick="displayPageImage('KR1d0056', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='323:337'>　則日在辰角屬辰也角二星</span><br/>
<span class='tline' id='l18' data-llen='337:347'>昬牽牛中旦觜觿中</span><br/>
<span class='tline' id='l19' data-llen='347:370'>　牽牛六星北方之初宿觜觿三星西方之末㝛牛與</span><br/>
<span class='tline' id='l20' data-llen='370:378'>　觜亦相望也</span><br/>
<span class='tline' id='l21' data-llen='378:401'>其日庚辛其帝少皥其神蓐収其蟲毛其音商律中南</span><br/>
<span class='tline' id='l22' data-llen='401:419'>吕其數九其味辛其臭腥其祀門祭先肝</span><br/>
<span class='tline' id='l23' data-llen='419:442'>　南吕者斗建酉之律也仲秋氣至則南吕之律應周</span><br/>
<span class='tline' id='l24' data-llen='442:474'>　語云南吕者贊陽秀物<span class='krp-note'>案國語無物字此/張氏增成其義</span>漢志云南</span><br/>
<span class='tline' id='l25' data-llen='474:500'><a onclick="displayPageImage('KR1d0056', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='500:517'>　任也言隂氣旅助夷則任成萬物也</span><br/>
<span class='tline' id='l27' data-llen='517:532'>盲風至鴻鴈來元鳥歸羣鳥養羞</span><br/>
<span class='tline' id='l28' data-llen='532:555'>　此記八月時候也疾風來至秋寖深矣月令以草木</span><br/>
<span class='tline' id='l29' data-llen='555:578'>　蟲鳥紀時候惟鴈則三時有之春也秋也冬也以鴈</span><br/>
<span class='tline' id='l30' data-llen='578:601'>　之知時尤爲可驗孟春言鴻鴈來仲秋言鴻鴈來鴈</span><br/>
<span class='tline' id='l31' data-llen='601:624'>　之隨陽初無常所南北皆其居也孟春之來自南來</span><br/>
<span class='tline' id='l32' data-llen='624:647'>　也仲秋之來自北來也元鳥燕也與鴈不同春至而</span><br/>
<span class='tline' id='l33' data-llen='647:670'>　秋歸歸其所也羣鳥養羞羞謂所食也養而蓄之以</span><br/>
<span class='tline' id='l34' data-llen='670:696'><a onclick="displayPageImage('KR1d0056', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='696:719'>　備冬藏以是知先時而備物猶能之人靈於物可不</span><br/>
<span class='tline' id='l36' data-llen='719:727'>　知有先具邪</span><br/>
<span class='tline' id='l37' data-llen='727:750'>天子居總章大廟乗戎路駕白駱載白旂衣白衣服白</span><br/>
<span class='tline' id='l38' data-llen='750:762'>玉食麻與犬其器廉以深</span><br/>
<span class='tline' id='l39' data-llen='762:773'>　此當酉上八月位也</span><br/>
<span class='tline' id='l40' data-llen='773:789'>是月也養衰老授几杖行糜粥飲食</span><br/>
<span class='tline' id='l41' data-llen='789:812'>　養老之禮古之盛禮也若指衰老之人則其禮不同</span><br/>
<span class='tline' id='l42' data-llen='812:835'>　矣然授以几杖與致仕之人相似待之亦不薄至於</span><br/>
<span class='tline' id='l43' data-llen='835:861'><a onclick="displayPageImage('KR1d0056', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='861:884'>　行糜粥飲食毋乃視如饑餓者乎葢飲食所以養其</span><br/>
<span class='tline' id='l45' data-llen='884:907'>　氣而為之糜粥焉惟恐有以傷之此其憫老之篤殆</span><br/>
<span class='tline' id='l46' data-llen='907:923'>　與祝哽祝噎之意類未可輕視也</span><br/>
<span class='tline' id='l47' data-llen='923:950'>乃命司服具飭衣裳文繡有恒制有小大度有短長<span class='krp-note'>案/今</span></span><br/>
<span class='tline' id='l48' data-llen='950:977'><span class='krp-note'>本訛作長短/據宋本改正</span>衣服有量必循其故冠帶有常</span><br/>
<span class='tline' id='l49' data-llen='977:1000'>　人知九月授衣故先期有司服之命不知古人深意</span><br/>
<span class='tline' id='l50' data-llen='1000:1023'>　自有在也夫衣服為身之章亦為身之檢也筋骸之</span><br/>
<span class='tline' id='l51' data-llen='1023:1046'>　束肌膚之㑹所以収斂者衣服也當揫斂之時具飭</span><br/>
<span class='tline' id='l52' data-llen='1046:1072'><a onclick="displayPageImage('KR1d0056', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1072:1095'>　衣裳豈徒然哉正以合揫斂之義衣裳則盛服也衣</span><br/>
<span class='tline' id='l54' data-llen='1095:1118'>　服則泛指也上衣下裳此盛服也文繡以為美宜常</span><br/>
<span class='tline' id='l55' data-llen='1118:1141'>　而不宜異制之小大度之短長一毫不容差也若衣</span><br/>
<span class='tline' id='l56' data-llen='1141:1164'>　服則泛指矣量猶數也過數則侈非其故矣人情莫</span><br/>
<span class='tline' id='l57' data-llen='1164:1187'>　不喜新而厭故不循其故則有竒衺不衷之患冠帶</span><br/>
<span class='tline' id='l58' data-llen='1187:1210'>　尤身之所重者亦有常而不變故曰衣服不貳從容</span><br/>
<span class='tline' id='l59' data-llen='1210:1223'>　有常此詩人所以思故也</span><br/>
<span class='tline' id='l60' data-llen='1223:1246'>乃命有司申嚴百刑斬殺必當毋或枉橈枉橈不當反</span><br/>
<span class='tline' id='l61' data-llen='1246:1272'><a onclick="displayPageImage('KR1d0056', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1272:1277'>受其殃</span><br/>
<span class='tline' id='l63' data-llen='1277:1300'>　古人之於刑謹之重之孟秋既命嚴斷刑矣至此又</span><br/>
<span class='tline' id='l64' data-llen='1300:1323'>　從而申嚴之刑章有五而曰百刑舉罪以言也傷膚</span><br/>
<span class='tline' id='l65' data-llen='1323:1346'>　毁髮古人尚不忍若斷者不可復續死者不可復生</span><br/>
<span class='tline' id='l66' data-llen='1346:1369'>　則斬殺之辟可枉橈而不當乎此章不特戒之而已</span><br/>
<span class='tline' id='l67' data-llen='1369:1392'>　直以反受其殃警之非設為之辭也觀吕刑一篇反</span><br/>
<span class='tline' id='l68' data-llen='1392:1415'>　覆用刑之道直謂苗民殺戮無辜上帝降咎乃絶厥</span><br/>
<span class='tline' id='l69' data-llen='1415:1438'>　世則反受其殃信不誣也夫人臣任用刑之責以枉</span><br/>
<span class='tline' id='l70' data-llen='1438:1464'><a onclick="displayPageImage('KR1d0056', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1464:1487'>　橈而被殃固其所自取有不足念者惟國家以若人</span><br/>
<span class='tline' id='l72' data-llen='1487:1510'>　而掌刑一夫茹苦三年大旱一婦銜寃六月隕霜怨</span><br/>
<span class='tline' id='l73' data-llen='1510:1533'>　恨所鐘乖氣成象至於促國之脈銷國之福殃在若</span><br/>
<span class='tline' id='l74' data-llen='1533:1556'>　人之身而毒流四海之大則掌刑之責其可輕付可</span><br/>
<span class='tline' id='l75' data-llen='1556:1566'>　不畏哉可不謹哉</span><br/>
<span class='tline' id='l76' data-llen='1566:1589'>是月也乃命宰祝循行犧牲視全具案芻豢瞻肥瘠察</span><br/>
<span class='tline' id='l77' data-llen='1589:1621'>物色必比類量小大<span class='krp-note'>案今本訛作大/小據宋本改正</span>視長短皆中度五</span><br/>
<span class='tline' id='l78' data-llen='1621:1630'>者備當上帝其饗</span><br/>
<span class='tline' id='l79' data-llen='1630:1656'><a onclick="displayPageImage('KR1d0056', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1656:1679'>　季夏養犧牲盖授充人而芻人至此命宰祝又循行</span><br/>
<span class='tline' id='l81' data-llen='1679:1702'>　之以物至此形成而不變也視其全具知所以養之</span><br/>
<span class='tline' id='l82' data-llen='1702:1725'>　者皆可用案其芻豢知所以食之者皆已至然後求</span><br/>
<span class='tline' id='l83' data-llen='1725:1748'>　之五者五者之分當依疏説盖欲求之於牲也瞻肥</span><br/>
<span class='tline' id='l84' data-llen='1748:1771'>　瘠瞻肥腯與否也察物色察騂黝之别也必比類已</span><br/>
<span class='tline' id='l85' data-llen='1771:1794'>　行故事曰比品物相隨曰類五方異其色是比也大</span><br/>
<span class='tline' id='l86' data-llen='1794:1817'>　皥配東亦用青其類也量小大大謂牛羊豕成牲者</span><br/>
<span class='tline' id='l87' data-llen='1817:1840'>　小謂羔豚之屬視長短者天地之牛角繭栗宗廟之</span><br/>
<span class='tline' id='l88' data-llen='1840:1866'><a onclick="displayPageImage('KR1d0056', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1866:1889'>　牛角握之屬也惟一一皆中度斯謂備當一有不合</span><br/>
<span class='tline' id='l90' data-llen='1889:1912'>　非備當也古者聖王奉其祭祀敬之至則無一事不</span><br/>
<span class='tline' id='l91' data-llen='1912:1935'>　敬故不憚其委曲誠之極則無一物不誠故不嫌其</span><br/>
<span class='tline' id='l92' data-llen='1935:1958'>　反覆施之於神神其有不饗乎後世視肹蠁為茫昩</span><br/>
<span class='tline' id='l93' data-llen='1958:1981'>　付幽深於不可測鹵莽之患生而怠慢之念起宜乎</span><br/>
<span class='tline' id='l94' data-llen='1981:1989'>　神之不格也</span><br/>
<span class='tline' id='l95' data-llen='1989:1999'>天子乃難以逹秋氣</span><br/>
<span class='tline' id='l96' data-llen='1999:2022'>　聖人有以順隂陽之氣深慮天邪之得以干正天地</span><br/>
<span class='tline' id='l97' data-llen='2022:2048'><a onclick="displayPageImage('KR1d0056', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2048:2071'>　之間有不正之氣注隂慝不當言隂謂之邪慝可也</span><br/>
<span class='tline' id='l99' data-llen='2071:2109'>　<span class='krp-note'>案鄭注無陰慝二字即他處解/釋難者亦無之不知何以云然</span>難之法固所以逐不</span><br/>
<span class='tline' id='l100' data-llen='2109:2132'>　正也季春之難所以畢春氣春氣發生有不正者干</span><br/>
<span class='tline' id='l101' data-llen='2132:2155'>　之則發生之功不遂於是乎難曰畢者令春氣得以</span><br/>
<span class='tline' id='l102' data-llen='2155:2178'>　成功也故在季春仲秋之難所以逹秋氣時當仲秋</span><br/>
<span class='tline' id='l103' data-llen='2178:2201'>　正萬寳告成之時有不正者干之則氣必抑塞於是</span><br/>
<span class='tline' id='l104' data-llen='2201:2224'>　乎難曰逹者令秋氣得以行也故在仲秋夏則不難</span><br/>
<span class='tline' id='l105' data-llen='2224:2247'>　當夏之時陽氣極盛邪氣自銷不待乎難至冬則又</span><br/>
<span class='tline' id='l106' data-llen='2247:2273'><a onclick="displayPageImage('KR1d0056', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2273:2296'>　大難矣難則磔牲唯秋則不磔盖逹秋氣則有輔相</span><br/>
<span class='tline' id='l108' data-llen='2296:2315'>　裁成之意惟天子能之亦不假有所磔也</span><br/>
<span class='tline' id='l109' data-llen='2315:2325'>以犬嘗麻先薦寢廟</span><br/>
<span class='tline' id='l110' data-llen='2325:2348'>　以犬嘗麻以金勝木也月令凡言嘗取義亦不同或</span><br/>
<span class='tline' id='l111' data-llen='2348:2367'>　勝之或生之或合之先薦寢廟麻始熟也</span><br/>
<span class='tline' id='l112' data-llen='2367:2386'>是月也可以築城郭建都邑穿竇窖脩囷倉</span><br/>
<span class='tline' id='l113' data-llen='2386:2409'>　孟秋嘗補城郭至是則築之城郭所以衛民王公設</span><br/>
<span class='tline' id='l114' data-llen='2409:2432'>　險以守其國此其所設也孟秋民未可役有破壊姑</span><br/>
<span class='tline' id='l115' data-llen='2432:2458'><a onclick="displayPageImage('KR1d0056', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2458:2481'>　補之是月則可築矣城郭築則都邑建矣竇窖所以</span><br/>
<span class='tline' id='l117' data-llen='2481:2504'>　藏粟穿謂鑿土為之脩則理其舊也為國有常經不</span><br/>
<span class='tline' id='l118' data-llen='2504:2524'>　可一朝廢凡此皆斂藏之事順而行之宜矣</span><br/>
<span class='tline' id='l119' data-llen='2524:2547'>乃命有司趣民収斂務畜菜多積聚乃勸種麥毋或失</span><br/>
<span class='tline' id='l120' data-llen='2547:2558'>時其有失時行罪無疑</span><br/>
<span class='tline' id='l121' data-llen='2558:2581'>　孟秋嘗命百官収斂矣至是令有司以之趣民古者</span><br/>
<span class='tline' id='l122' data-llen='2581:2604'>　視國如家視民如子惟恐不得其所也菜不熟曰饉</span><br/>
<span class='tline' id='l123' data-llen='2604:2627'>　詩我有㫖蓄亦以御冬多積聚則不特菜而已既戒</span><br/>
<span class='tline' id='l124' data-llen='2627:2653'><a onclick="displayPageImage('KR1d0056', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2653:2676'>　之積其所已有又勸之殖其所未有麥者接乏之穀</span><br/>
<span class='tline' id='l126' data-llen='2676:2699'>　也於民尤切麥備四時之氣當秋而種洎夏而熟一</span><br/>
<span class='tline' id='l127' data-llen='2699:2722'>　或失時將無以濟穀之所不及以失時而得罪亦猶</span><br/>
<span class='tline' id='l128' data-llen='2722:2745'>　今惰農有刑也夫聖人之愛民甚矣豈肯輕以刑加</span><br/>
<span class='tline' id='l129' data-llen='2745:2768'>　之至失時之罪懲之不少恕此固所以愛之也後世</span><br/>
<span class='tline' id='l130' data-llen='2768:2791'>　民自為生上之人反因其有而取之一或犯禁小者</span><br/>
<span class='tline' id='l131' data-llen='2791:2809'>　鞭扑大者黥隷與古人用刑之意殊矣</span><br/>
<span class='tline' id='l132' data-llen='2809:2832'>是月也日夜分雷始収聲蟄蟲坏戸殺氣浸盛陽氣日</span><br/>
<span class='tline' id='l133' data-llen='2832:2858'><a onclick="displayPageImage('KR1d0056', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2858:2880'>衰水始涸日夜分則同度量平權衡正鈞石角斗甬</span><br/>
<span class='tline' id='l135' data-llen='2880:2903'>　又記年候也日夜分與仲春同無長短之差也仲春</span><br/>
<span class='tline' id='l136' data-llen='2903:2926'>　雷出地奮故發聲仲秋雷已潛藏故収聲雷無聲則</span><br/>
<span class='tline' id='l137' data-llen='2926:2949'>　百蟄皆藏猶人之坏户也殺氣秋之正氣至是浸盛</span><br/>
<span class='tline' id='l138' data-llen='2949:2972'>　猶未為極然陰氣浸盛則陽氣日衰一日霜降水涸</span><br/>
<span class='tline' id='l139' data-llen='2972:2995'>　天地間肅肅乎嚴矣至於度量權衡鈞石斗甬亦以</span><br/>
<span class='tline' id='l140' data-llen='2995:3018'>　此時而一其制舜覲羣后於四嶽同律度量衡此聖</span><br/>
<span class='tline' id='l141' data-llen='3018:3041'>　人急先務之也聖人所以一道德而同風俗乃自器</span><br/>
<span class='tline' id='l142' data-llen='3041:3067'><a onclick="displayPageImage('KR1d0056', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3067:3090'>　用始漢志云凡律度量衡用銅者所以同天下齊風</span><br/>
<span class='tline' id='l144' data-llen='3090:3113'>　俗也未知舜之所造其亦用銅否乎然舜講於守朝</span><br/>
<span class='tline' id='l145' data-llen='3113:3136'>　之日而月令以春秋分者後世政治又詳於古周禮</span><br/>
<span class='tline' id='l146' data-llen='3136:3159'>　質人同其度量壹其淳制犯禁者有罰其所以重之</span><br/>
<span class='tline' id='l147' data-llen='3159:3165'>　則一也</span><br/>
<span class='tline' id='l148' data-llen='3165:3188'>是月也易關市來商旅納貨賄以便民事四方來集逺</span><br/>
<span class='tline' id='l149' data-llen='3188:3205'>鄉皆至則財不匱上無乏用百事乃遂</span><br/>
<span class='tline' id='l150' data-llen='3205:3228'>　仲夏關市無索矣至秋則萬寳告成可以究貨賄所</span><br/>
<span class='tline' id='l151' data-llen='3228:3254'><a onclick="displayPageImage('KR1d0056', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3254:3277'>　從出為斯民之便也關譏而不征市廛而不税此為</span><br/>
<span class='tline' id='l153' data-llen='3277:3300'>　來商賈之至要先王之時此道未嘗不易易也易則</span><br/>
<span class='tline' id='l154' data-llen='3300:3323'>　無險阻矣此固商賈所以願出於王之塗所以願藏</span><br/>
<span class='tline' id='l155' data-llen='3323:3346'>　於王之市貨賄者商賈之所有也上之人待之易則</span><br/>
<span class='tline' id='l156' data-llen='3346:3369'>　貨賄納于上納于上則民得所資其事為便其或險</span><br/>
<span class='tline' id='l157' data-llen='3369:3392'>　阻艱難則貨賄隠于下隠于下則民失所資其事多</span><br/>
<span class='tline' id='l158' data-llen='3392:3415'>　缺矣夫四方之集逺鄉之至豈有以號召之哉成周</span><br/>
<span class='tline' id='l159' data-llen='3415:3438'>　之時司關司市設官分職無非為民也以此理財財</span><br/>
<span class='tline' id='l160' data-llen='3438:3464'><a onclick="displayPageImage('KR1d0056', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3464:3487'>　若無由而足而君有餘財民有餘力其道乃出於此</span><br/>
<span class='tline' id='l162' data-llen='3487:3510'>　然則財不匱而上無乏用百事乃遂盖自易中得之</span><br/>
<span class='tline' id='l163' data-llen='3510:3533'>　後世設關則為暴於市則㒺市利豈知易易之義哉</span><br/>
<span class='tline' id='l164' data-llen='3533:3551'>凡舉大事毋逆大數必順其時愼因其類</span><br/>
<span class='tline' id='l165' data-llen='3551:3574'>　季夏之月言舉大事仲秋之月言舉大事季夏則戒</span><br/>
<span class='tline' id='l166' data-llen='3574:3597'>　之言舉大事之殃仲秋則教之言舉大事之道此道</span><br/>
<span class='tline' id='l167' data-llen='3597:3620'>　特言於仲秋者秋令踰半國之大事可舉也事雖欲</span><br/>
<span class='tline' id='l168' data-llen='3620:3643'>　舉當有順而無逆天下之事其成其否自有數默存</span><br/>
<span class='tline' id='l169' data-llen='3643:3670'><a onclick="displayPageImage('KR1d0056', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3670:3693'>　乎其間謂之大數則尤其不可轉移者是烏可逆哉</span><br/>
<span class='tline' id='l171' data-llen='3693:3716'>　然數不可得而見能察時者是知數也時可為則數</span><br/>
<span class='tline' id='l172' data-llen='3716:3739'>　亦可為大如湯武之革命非知數也能知時也是謂</span><br/>
<span class='tline' id='l173' data-llen='3739:3762'>　順天時既得矣乃因其類而推之聖人作事為萬世</span><br/>
<span class='tline' id='l174' data-llen='3762:3785'>　法豈一一能自料哉亦不過觸類而通之故曰以類</span><br/>
<span class='tline' id='l175' data-llen='3785:3794'>　度類以道觀盡</span><br/>
<span class='tline' id='l176' data-llen='3794:3817'>仲秋行春令則秋雨不降草木生榮國乃有恐行夏令</span><br/>
<span class='tline' id='l177' data-llen='3817:3840'>則其國乃旱蟄蟲不藏五穀復生行冬令則風災數起</span><br/>
<span class='tline' id='l178' data-llen='3840:3867'><a onclick="displayPageImage('KR1d0056', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3867:3877'>収雷先行草木蚤死</span><br/>
<span class='tline' id='l180' data-llen='3877:3900'>　行春令則仲秋之時似春秋而多雨禾頭生耳雨可</span><br/>
<span class='tline' id='l181' data-llen='3900:3923'>　畏也然或不降則無以助陰氣之肅所以草木榮而</span><br/>
<span class='tline' id='l182' data-llen='3923:3946'>　不枯國之有恐殺氣不行人有玩心也行夏令則仲</span><br/>
<span class='tline' id='l183' data-llen='3946:3969'>　秋之時似夏旱則絶無雨矣甚于不降也蟲當藏而</span><br/>
<span class='tline' id='l184' data-llen='3969:3992'>　不藏穀不當生而復生皆非正也行冬令則仲秋之</span><br/>
<span class='tline' id='l185' data-llen='3992:4015'>　時似冬秋而多風田野間尤畏之或有數起其傷必</span><br/>
<span class='tline' id='l186' data-llen='4015:4038'>　多雷已収聲謂之収雷而先行者非時而發也草木</span><br/>
<span class='tline' id='l187' data-llen='4038:4065'><a onclick="displayPageImage('KR1d0056', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4065:4088'>　未當死而死如冬時夫時正仲秋萬寶告成萬民之</span><br/>
<span class='tline' id='l189' data-llen='4088:4111'>　所説也一失其正則在天之時或旱或風草木將歸</span><br/>
<span class='tline' id='l190' data-llen='4111:4134'>　根復命或生或死所以裁成輔相之道不可不謹也</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1d0056', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　月令解卷七　　　　　　　宋　張虙　撰</span><br/>
<span class='tline' id='l10' data-llen='209:215'>孟秋之月</span><br/>
<span class='tline' id='l11' data-llen='215:238'>　孟秋者斗建申之辰也漢志云申堅於申則申堅也</span><br/>
<span class='tline' id='l12' data-llen='238:246'>　夏正為七月</span><br/>
<span class='tline' id='l13' data-llen='246:251'>日在翼</span><br/>
<span class='tline' id='l14' data-llen='251:274'>　七月之中三統歴云日在翼十五度元嘉歴云日在</span><br/>
<span class='tline' id='l15' data-llen='274:297'>　翼十度日與斗建常相合申與已合故七月斗建申</span><br/>
<span class='tline' id='l16' data-llen='297:323'><a onclick="displayPageImage('KR1d0056', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='323:340'>　則日在巳翼猶在巳也翼二十二星</span><br/>
<span class='tline' id='l18' data-llen='340:349'>昬建星中旦畢中</span><br/>
<span class='tline' id='l19' data-llen='349:372'>　建非二十八㝛由建星在斗上斗二十六度其度既</span><br/>
<span class='tline' id='l20' data-llen='372:395'>　寛不知何日的至斗之中故舉星也畢八星建與畢</span><br/>
<span class='tline' id='l21' data-llen='395:401'>　相望也</span><br/>
<span class='tline' id='l22' data-llen='401:407'>其日庚辛</span><br/>
<span class='tline' id='l23' data-llen='407:430'>　庚辛屬秋注庚之言更也辛之言新也萬物皆肅然</span><br/>
<span class='tline' id='l24' data-llen='430:444'>　改更秀實新成因以為日名</span><br/>
<span class='tline' id='l25' data-llen='444:470'><a onclick="displayPageImage('KR1d0056', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='470:480'>其帝少皥其神蓐收</span><br/>
<span class='tline' id='l27' data-llen='480:503'>　據經惟言其帝其神初不言祀正魏相傳言西方之</span><br/>
<span class='tline' id='l28' data-llen='503:526'>　神少皥乗兊執矩司秋也元氣廣大謂之皥春為大</span><br/>
<span class='tline' id='l29' data-llen='526:545'>　皥秋為少皥蓐收者秋時物摧辱而收斂</span><br/>
<span class='tline' id='l30' data-llen='545:550'>其蟲毛</span><br/>
<span class='tline' id='l31' data-llen='550:573'>　毛亦謂之蟲所謂毛蟲三百六十麟為之長注象物</span><br/>
<span class='tline' id='l32' data-llen='573:590'>　應凉氣而備寒狐貉之屬生旃毛也</span><br/>
<span class='tline' id='l33' data-llen='590:595'>其音商</span><br/>
<span class='tline' id='l34' data-llen='595:621'><a onclick="displayPageImage('KR1d0056', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='621:644'>　疏謂秋時調和樂以商為主商之為言章也物成熟</span><br/>
<span class='tline' id='l36' data-llen='644:651'>　可章度也</span><br/>
<span class='tline' id='l37' data-llen='651:657'>律中夷則</span><br/>
<span class='tline' id='l38' data-llen='657:680'>　夷則者月建申之律也孟秋氣至則夷則之律應周</span><br/>
<span class='tline' id='l39' data-llen='680:703'>　語云夷則所以詠歌九則平民無貳漢志云則法也</span><br/>
<span class='tline' id='l40' data-llen='703:722'>　言陽氣正法度而使陰氣夷當傷之物也</span><br/>
<span class='tline' id='l41' data-llen='722:727'>其數九</span><br/>
<span class='tline' id='l42' data-llen='727:742'>　金數四得土五數故為成數九</span><br/>
<span class='tline' id='l43' data-llen='742:768'><a onclick="displayPageImage('KR1d0056', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='768:776'>其味辛其臭腥</span><br/>
<span class='tline' id='l45' data-llen='776:795'>　金曰從革而從革作辛凡辛腥者皆屬金</span><br/>
<span class='tline' id='l46' data-llen='795:803'>其祀門祭先肝</span><br/>
<span class='tline' id='l47' data-llen='803:826'>　春祀戶秋祀門竒曰戶偶曰門戶祀其出塞向墐戶</span><br/>
<span class='tline' id='l48' data-llen='826:849'>　至春而出也門祀其入寶藏告成至秋而入藏也故</span><br/>
<span class='tline' id='l49' data-llen='849:872'>　祀其神祭用牲之藏當以人六脈之次第求之自右</span><br/>
<span class='tline' id='l50' data-llen='872:895'>　手起以命脈為主於是為脾為肺乃入左手為心為</span><br/>
<span class='tline' id='l51' data-llen='895:904'>　肝故秋先肝也</span><br/>
<span class='tline' id='l52' data-llen='904:930'><a onclick="displayPageImage('KR1d0056', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='930:949'>凉風至白露降寒蟬鳴鷹乃祭鳥始用行戮</span><br/>
<span class='tline' id='l54' data-llen='949:972'>　此記七月時候也凉未至於寒故秋為凉風若北風</span><br/>
<span class='tline' id='l55' data-llen='972:995'>　其凉則寒矣露四時皆有之惟白露則氣肅白露為</span><br/>
<span class='tline' id='l56' data-llen='995:1018'>　霜是也蟬至秋則無聲非寒蟬何以能鳴秋鷹祭鳥</span><br/>
<span class='tline' id='l57' data-llen='1018:1041'>　與獺祭魚豺祭獸小異雖均是示有先之意惟鷹祭</span><br/>
<span class='tline' id='l58' data-llen='1041:1064'>　時鳥猶生也祭後始殺之故云始用行戮今鷹夜擒</span><br/>
<span class='tline' id='l59' data-llen='1064:1085'>　小鳥以温爪曉則縱之則鷹誠有不直殺之理</span><br/>
<span class='tline' id='l60' data-llen='1085:1108'>天子居總章左个乗戎路駕白駱載白旂衣白衣服白</span><br/>
<span class='tline' id='l61' data-llen='1108:1134'><a onclick="displayPageImage('KR1d0056', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1134:1137'>玉</span><br/>
<span class='tline' id='l63' data-llen='1137:1160'>　秋曰白藏不言白而言章赤白為章則白在章之中</span><br/>
<span class='tline' id='l64' data-llen='1160:1183'>　矣四時惟秋繼夏為尅我者尅我成章則曰赤曰白</span><br/>
<span class='tline' id='l65' data-llen='1183:1206'>　不相離故以總章名秋所居此當申上七月之位也</span><br/>
<span class='tline' id='l66' data-llen='1206:1229'>　秋所乗路色宜尚白今曰戎路者葢以兵車言之如</span><br/>
<span class='tline' id='l67' data-llen='1229:1252'>　詩之元戎小戎也詩之兵車有飾而此秋所乗路為</span><br/>
<span class='tline' id='l68' data-llen='1252:1275'>　戎路疏謂如周革路而飾之以白周革路鞔之以革</span><br/>
<span class='tline' id='l69' data-llen='1275:1298'>　而漆之無他飾白駱白馬黑鬛曰駱白旂旂色尚白</span><br/>
<span class='tline' id='l70' data-llen='1298:1324'><a onclick="displayPageImage('KR1d0056', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1324:1347'>　也載謂建之於車周禮交龍為旂旂必有鈴白衣衣</span><br/>
<span class='tline' id='l72' data-llen='1347:1368'>　色尚白也白玉玉色尚白相玉經云白如截肪</span><br/>
<span class='tline' id='l73' data-llen='1368:1379'>食麻與犬其器廉以深</span><br/>
<span class='tline' id='l74' data-llen='1379:1402'>　麻木榖也金王之時食麻恐其或過取物之泄我者</span><br/>
<span class='tline' id='l75' data-llen='1402:1425'>　以殺之犬金畜也金王之時食犬恐其或悖取物之</span><br/>
<span class='tline' id='l76' data-llen='1425:1448'>　同類者以和之秋主刻制器廉以深廉稜也以對春</span><br/>
<span class='tline' id='l77' data-llen='1448:1467'>　觀疏則圓廣廉則方嚴矣逹則顯深則隱</span><br/>
<span class='tline' id='l78' data-llen='1467:1490'>是月也以立秋先立秋三日大史謁之天子曰某日立</span><br/>
<span class='tline' id='l79' data-llen='1490:1516'><a onclick="displayPageImage('KR1d0056', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1516:1539'>秋盛德在金天子乃齊立秋之日天子親帥三公九卿</span><br/>
<span class='tline' id='l81' data-llen='1539:1551'>諸侯大夫以迎秋於西郊</span><br/>
<span class='tline' id='l82' data-llen='1551:1574'>　立秋為七月節迎秋於西郊者人君後天而奉天時</span><br/>
<span class='tline' id='l83' data-llen='1574:1597'>　當其氣至則出郊以迎所以導之也秋之盛徳在金</span><br/>
<span class='tline' id='l84' data-llen='1597:1620'>　金屬秋也凡見於萬物之斂金之徳也親帥羣臣迎</span><br/>
<span class='tline' id='l85' data-llen='1620:1643'>　之於西郊所以重其至示敬也迎迎其氣耳非有神</span><br/>
<span class='tline' id='l86' data-llen='1643:1666'>　也或謂即少皥蓐收故迎而祭之注引文耀鈎謂白</span><br/>
<span class='tline' id='l87' data-llen='1666:1671'>　招拒</span><br/>
<span class='tline' id='l88' data-llen='1671:1697'><a onclick="displayPageImage('KR1d0056', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1697:1708'>還反賞軍帥武人於朝</span><br/>
<span class='tline' id='l90' data-llen='1708:1731'>　夫與公卿大夫諸侯迎春既反則賞公卿大夫諸侯</span><br/>
<span class='tline' id='l91' data-llen='1731:1754'>　於朝與公卿大夫迎秋既反則移其賞公卿大夫諸</span><br/>
<span class='tline' id='l92' data-llen='1754:1777'>　侯者以賞軍帥武人雖各因其類亦見古人不専於</span><br/>
<span class='tline' id='l93' data-llen='1777:1787'>　文徳以奪武功也</span><br/>
<span class='tline' id='l94' data-llen='1787:1810'>天子乃命將帥選士厲兵簡練桀俊専任有功以征不</span><br/>
<span class='tline' id='l95' data-llen='1810:1825'>義詰誅暴慢以明好惡順彼逺方</span><br/>
<span class='tline' id='l96' data-llen='1825:1848'>　迎秋之後先命將帥士必選欲其精也兵必厲欲其</span><br/>
<span class='tline' id='l97' data-llen='1848:1874'><a onclick="displayPageImage('KR1d0056', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1874:1897'>　銳也人有桀俊之才必簡練之以發其才有功之人</span><br/>
<span class='tline' id='l99' data-llen='1897:1920'>　葢見之已試者以征不義収功必易人謂使功不如</span><br/>
<span class='tline' id='l100' data-llen='1920:1943'>　使過非也詰問其罪也誅責其罪也人人知暴慢者</span><br/>
<span class='tline' id='l101' data-llen='1943:1962'>　有罪則知上之好惡矣故逺方無不順服</span><br/>
<span class='tline' id='l102' data-llen='1962:1985'>是月也命有司脩法制繕囹圄具桎梏禁止姦慎罪邪</span><br/>
<span class='tline' id='l103' data-llen='1985:2008'>務摶執命理瞻傷察創視折審斷决獄訟必端平戮有</span><br/>
<span class='tline' id='l104' data-llen='2008:2022'>罪嚴斷刑天地始肅不可以贏</span><br/>
<span class='tline' id='l105' data-llen='2022:2045'>　迎秋之後又命有司欲其脩明法制仲春省囹圄去</span><br/>
<span class='tline' id='l106' data-llen='2045:2071'><a onclick="displayPageImage('KR1d0056', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2071:2094'>　桎梏至秋則繕囹圄具桎梏非有異也春主生秋主</span><br/>
<span class='tline' id='l108' data-llen='2094:2117'>　殺秋既主殺則姦邪可藉此搏執也若命理則又精</span><br/>
<span class='tline' id='l109' data-llen='2117:2140'>　矣傷欲其瞻創欲其察折欲其視斷决囚欲如片言</span><br/>
<span class='tline' id='l110' data-llen='2140:2163'>　折獄然不可以不審曰獄曰訟以端平為尚端之為</span><br/>
<span class='tline' id='l111' data-llen='2163:2186'>　言正也端則無偏無詖若輕重其心則非端矣平則</span><br/>
<span class='tline' id='l112' data-llen='2186:2209'>　無反無側若上下其手則非平矣有罪之人於是可</span><br/>
<span class='tline' id='l113' data-llen='2209:2232'>　戮嚴為斷刑順天地肅殺之氣也贏有餘也秋之為</span><br/>
<span class='tline' id='l114' data-llen='2232:2255'>　言揫也揫斂也肅則揫斂非有餘矣皆順天也此章</span><br/>
<span class='tline' id='l115' data-llen='2255:2281'><a onclick="displayPageImage('KR1d0056', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2281:2304'>　反覆用刑之道謂秋主肅殺天之道不可以不順然</span><br/>
<span class='tline' id='l117' data-llen='2304:2327'>　天之道好生聖人之道將以教民非以虐民又未嘗</span><br/>
<span class='tline' id='l118' data-llen='2327:2350'>　不寓其惻隱之仁也端之為義何如門曰端門正其</span><br/>
<span class='tline' id='l119' data-llen='2350:2373'>　居也月曰端月正其始也為治不在多言在循乎正</span><br/>
<span class='tline' id='l120' data-llen='2373:2397'>　而已所由必正道適堯舜文武為正道也所用必正人</span><br/>
<span class='tline' id='l121' data-llen='2397:2420'>　選侍御僕從亦正人也則端之義廣矣平之為義何</span><br/>
<span class='tline' id='l122' data-llen='2420:2443'>　如書言迓衡平如衡也詩言如砥平如砥也治致太</span><br/>
<span class='tline' id='l123' data-llen='2443:2466'>　平豈有他術此心之平則溥博無私斯民無不被其</span><br/>
<span class='tline' id='l124' data-llen='2466:2492'><a onclick="displayPageImage('KR1d0056', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2492:2515'>　澤一視同仁天下皆在我覆幬之中則平之義廣矣</span><br/>
<span class='tline' id='l126' data-llen='2515:2532'>是月也農乃登穀天子嘗新先薦寢廟</span><br/>
<span class='tline' id='l127' data-llen='2532:2555'>　元日祈穀雩祈穀務農重穀也穀之種類多曰五穀</span><br/>
<span class='tline' id='l128' data-llen='2555:2578'>　曰九穀凡人資以養者皆穀也若仲秋所登之穀天</span><br/>
<span class='tline' id='l129' data-llen='2578:2601'>　子以新而嘗則嘉種之尤嘉者可為百穀之長故惟</span><br/>
<span class='tline' id='l130' data-llen='2601:2624'>　以穀名之登麥登黍時之所嘗皆新也而惟於穀獨</span><br/>
<span class='tline' id='l131' data-llen='2624:2647'>　言新者以此種熟時始可言新穀之升也以彘嘗麥</span><br/>
<span class='tline' id='l132' data-llen='2647:2670'>　以雞嘗黍凡所嘗皆有配也而嘗穀無之者見穀之</span><br/>
<span class='tline' id='l133' data-llen='2670:2696'><a onclick="displayPageImage('KR1d0056', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2696:2719'>　為寶非他物所能配也至於寝廟之薦其事亦異魚</span><br/>
<span class='tline' id='l135' data-llen='2719:2742'>　如鮪必薦果如含桃必薦意非不誠也嘗穀嘗黍無</span><br/>
<span class='tline' id='l136' data-llen='2742:2765'>　不先薦禮非不嚴至於嘗新而薦則事殁如事生事</span><br/>
<span class='tline' id='l137' data-llen='2765:2788'>　亡如事存一飲食不敢先嘗此天子之孝也亦天下</span><br/>
<span class='tline' id='l138' data-llen='2788:2796'>　人心所同也</span><br/>
<span class='tline' id='l139' data-llen='2796:2819'>命百官始收斂完隄防謹壅塞以備水潦脩宫室坏垣</span><br/>
<span class='tline' id='l140' data-llen='2819:2825'>墻補城郭</span><br/>
<span class='tline' id='l141' data-llen='2825:2848'>　經言收斂非止為時物也向之疏逹者今廉以深矣</span><br/>
<span class='tline' id='l142' data-llen='2848:2874'><a onclick="displayPageImage('KR1d0056', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2874:2897'>　向之開通者今脩以補矣事事物物皆以應揫斂之</span><br/>
<span class='tline' id='l144' data-llen='2897:2920'>　義曰隄防曰壅塞或全或謹此為水潦之備而已若</span><br/>
<span class='tline' id='l145' data-llen='2920:2943'>　宫室則當脩垣墻則當坏城郭則當補此又治國之</span><br/>
<span class='tline' id='l146' data-llen='2943:2966'>　常經不可緩者治國猶治家也藩籬衰敗則盗得以</span><br/>
<span class='tline' id='l147' data-llen='2966:2989'>　生心棟宇傾敧則人得以肆侮國體所繋非止於禦</span><br/>
<span class='tline' id='l148' data-llen='2989:2998'>　災捍患而已也</span><br/>
<span class='tline' id='l149' data-llen='2998:3021'>是月也毋以封諸侯立大官毋以割地行大使出大幣</span><br/>
<span class='tline' id='l150' data-llen='3021:3044'>　此節若與祭統言於嘗出田邑發秋政不合然亦不</span><br/>
<span class='tline' id='l151' data-llen='3044:3070'><a onclick="displayPageImage('KR1d0056', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3070:3093'>　悖也封諸侯謂始建國封之者割地謂有功而加地</span><br/>
<span class='tline' id='l153' data-llen='3093:3116'>　者諸侯始封則當立卿立大夫皆大官也割地則當</span><br/>
<span class='tline' id='l154' data-llen='3116:3139'>　遣使賜幣此大使大幣葢其鋪張揚厲以表時之盛</span><br/>
<span class='tline' id='l155' data-llen='3139:3162'>　顯設藩飾以為國之光殊失收斂之意所以戒之勿</span><br/>
<span class='tline' id='l156' data-llen='3162:3168'>　使為也</span><br/>
<span class='tline' id='l157' data-llen='3168:3191'>孟秋行冬令則陰氣大勝介蟲敗穀戎兵乃來行春令</span><br/>
<span class='tline' id='l158' data-llen='3191:3214'>則其國乃旱陽氣復還五穀無實行夏令則國多火災</span><br/>
<span class='tline' id='l159' data-llen='3214:3224'>寒熱不節民多瘧疾</span><br/>
<span class='tline' id='l160' data-llen='3224:3250'><a onclick="displayPageImage('KR1d0056', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3250:3273'>　行冬令則孟秋之時似冬當陰生之時而重陰固勝</span><br/>
<span class='tline' id='l162' data-llen='3273:3296'>　矣穀熟有年而介蟲敗之為灾非小戎兵之來亦陰</span><br/>
<span class='tline' id='l163' data-llen='3296:3319'>　類也行春令則孟秋之時似春其國乃旱秋無苦雨</span><br/>
<span class='tline' id='l164' data-llen='3319:3342'>　可也旱則不可也秋而苦旱是陽已往而復還陽氣</span><br/>
<span class='tline' id='l165' data-llen='3342:3365'>　復還宜萬物之所喜而反不能成實則出之非時非</span><br/>
<span class='tline' id='l166' data-llen='3365:3388'>　徒無益已行夏令則孟秋之時似夏陽愈盛矣陽盛</span><br/>
<span class='tline' id='l167' data-llen='3388:3408'>　則為火周禮秋時有瘧寒疾矧又行夏令乎</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1d0056', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:195'>欽定四庫全書　　　　經部四</span><br/>
<span class='tline' id='l9' data-llen='195:218'>　月令解　　　　　　　禮類三<span class='krp-note'>禮記之屬/</span></span><br/>
<span class='tline' id='l10' data-llen='218:224'>　　提要</span><br/>
<span class='tline' id='l11' data-llen='224:250'>　　　　<span class='krp-note'>臣/</span>等謹案月令解十二卷宋張虙撰虙慈溪</span><br/>
<span class='tline' id='l12' data-llen='250:273'>　　　　人慶元丙辰進士官至國子祭酒是編乃虙</span><br/>
<span class='tline' id='l13' data-llen='273:296'>　　　　端平初入侍讀幄時以纂未及竟以病歸家</span><br/>
<span class='tline' id='l14' data-llen='296:319'>　　　　居時乃續完之表進於朝十二月各自為卷</span><br/>
<span class='tline' id='l15' data-llen='319:342'>　　　　奏稱每一月改則令以此一月進于御前可</span><br/>
<span class='tline' id='l16' data-llen='342:368'><a onclick="displayPageImage('KR1d0056', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='368:391'>　　　　以裁成天地之道輔相天地之宜雖未免過</span><br/>
<span class='tline' id='l18' data-llen='391:414'>　　　　膠古義不盡可見施行然辭義曉暢於順時</span><br/>
<span class='tline' id='l19' data-llen='414:437'>　　　　出政之際皆三致意焉其用心有足取者月</span><br/>
<span class='tline' id='l20' data-llen='437:460'>　　　　令于劉向别録屬明堂陰陽記當即漢書藝</span><br/>
<span class='tline' id='l21' data-llen='460:483'>　　　　文志所云古明堂之遺事在明堂陰陽三十</span><br/>
<span class='tline' id='l22' data-llen='483:506'>　　　　篇之内者吕氏春秋録以分冠十二紀馬融</span><br/>
<span class='tline' id='l23' data-llen='506:529'>　　　　賈逵蔡邕王肅孔晁張華皆以為周公作鄭</span><br/>
<span class='tline' id='l24' data-llen='529:552'>　　　　康成髙誘以為即不韋作論者據漢百官表</span><br/>
<span class='tline' id='l25' data-llen='552:578'><a onclick="displayPageImage('KR1d0056', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='578:601'>　　　　言太尉為秦官或又據國語晉有元尉輿尉</span><br/>
<span class='tline' id='l27' data-llen='601:624'>　　　　之文謂尉之名不必起於秦然究不得因元</span><br/>
<span class='tline' id='l28' data-llen='624:647'>　　　　尉輿尉遂斷三代必有太尉也意不韋採記</span><br/>
<span class='tline' id='l29' data-llen='647:670'>　　　　舊文或傳益以秦制歟今考其書古帝王法</span><br/>
<span class='tline' id='l30' data-llen='670:693'>　　　　政施令之大端皆彰彰具存得其意而變通</span><br/>
<span class='tline' id='l31' data-llen='693:716'>　　　　之未嘗非通經適用之一助至其言誤某令</span><br/>
<span class='tline' id='l32' data-llen='716:739'>　　　　則致某災殆因洪範庶徴而推衍之遂為漢</span><br/>
<span class='tline' id='l33' data-llen='739:762'>　　　　儒陰陽五行之濫觴虙解皆未能駁正然列</span><br/>
<span class='tline' id='l34' data-llen='762:788'><a onclick="displayPageImage('KR1d0056', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='788:811'>　　　　在禮經相沿已乆亦不能獨為虙咎也原書</span><br/>
<span class='tline' id='l36' data-llen='811:834'>　　　　因隨月進御故凡解見孟月者仲月季月皆</span><br/>
<span class='tline' id='l37' data-llen='834:857'>　　　　重見永樂大典所載合為一編多刪其複于</span><br/>
<span class='tline' id='l38' data-llen='857:880'>　　　　例為協間有刪之不盡者今併汰除以歸畫</span><br/>
<span class='tline' id='l39' data-llen='880:899'>　　　　一焉乾隆四十六年九月恭校上</span><br/>
<span class='tline' id='l40' data-llen='899:928'>　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l41' data-llen='928:951'>　　　　　　　　　總　校　官<span class='krp-note'>臣/</span>陸費墀</span><br/>
<span class='tline' id='l43' data-llen='973:999'><a onclick="displayPageImage('KR1d0056', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='999:1006'>進月令解表</span><br/>
<span class='tline' id='l45' data-llen='1006:1029'>臣虙言臣竊以後天而奉天時雖夙參於造化按月以</span><br/>
<span class='tline' id='l46' data-llen='1029:1052'>觀月令實肇見於聖明矧臨萬務之繁欲極羣書之博</span><br/>
<span class='tline' id='l47' data-llen='1052:1078'>惟拔尋於要領庶頥愛於精神<span class='krp-note'>臣/</span>惶懼惶懼頓首頓首</span><br/>
<span class='tline' id='l48' data-llen='1078:1101'>考吕氏春秋之書承周末聖賢之論紀分十二井然彚</span><br/>
<span class='tline' id='l49' data-llen='1101:1124'>列之條歲盡一周粲若環循之次雜之於禮附以爲經</span><br/>
<span class='tline' id='l50' data-llen='1124:1147'>漢相奏之固嘗表采唐宗定此亦就刋刪雖號鉤深於</span><br/>
<span class='tline' id='l51' data-llen='1147:1170'>斯文未知區别於令序曷若以孟仲季析為寒暑之期</span><br/>
<span class='tline' id='l52' data-llen='1170:1196'><a onclick="displayPageImage('KR1d0056', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1196:1219'>於朔望弦占作旦昬之候所謂舉目皆可見若欲銳情</span><br/>
<span class='tline' id='l54' data-llen='1219:1242'>又何加凡饜飫使自得之非睿知孰能與此兹葢恭遇</span><br/>
<span class='tline' id='l55' data-llen='1242:1265'>皇帝陛下心存兢業學務雍熈藝圃覽游澹若耆書之</span><br/>
<span class='tline' id='l56' data-llen='1265:1288'>樂經幃訪問淵乎耆古之懷方當省歲以有為因聽負</span><br/>
<span class='tline' id='l57' data-llen='1288:1311'>暄之入獻取諸儒共集之典釐每卷各立之門㑹析木</span><br/>
<span class='tline' id='l58' data-llen='1311:1334'>㑹元枵隨所舍而改中夾鍾中太蔟視其律以更據往</span><br/>
<span class='tline' id='l59' data-llen='1334:1357'>知今自我作古嚴恭寅畏外此何求輔相裁成由兹而</span><br/>
<span class='tline' id='l60' data-llen='1357:1380'>出執而論厯殊史家黑白之分寫以為圖笑巧匠丹青</span><br/>
<span class='tline' id='l61' data-llen='1380:1406'><a onclick="displayPageImage('KR1d0056', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1406:1429'>之象其月令解十二卷繕寫成十二冊謹隨表上進以</span><br/>
<span class='tline' id='l63' data-llen='1429:1443'>聞臣惶懼惶懼頓首頓首謹言</span><br/>
<span class='tline' id='l65' data-llen='1466:1492'><a onclick="displayPageImage('KR1d0056', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l66' data-llen='1492:1500'>奏月令解劄子</span><br/>
<span class='tline' id='l67' data-llen='1500:1523'>臣昨者叨侍經筵適講月令秋之三月嘗與侍讀鍾震</span><br/>
<span class='tline' id='l68' data-llen='1523:1546'>言欲待月令終篇以十二月分爲十二卷書之納於禁</span><br/>
<span class='tline' id='l69' data-llen='1546:1569'>中時當此月陛下則以此月一卷觀覽凡一月之中隂</span><br/>
<span class='tline' id='l70' data-llen='1569:1592'>陽消長之運星夜出入之躔氣序之遷改景物之多易</span><br/>
<span class='tline' id='l71' data-llen='1592:1615'>與夫園林草木之華盛鳥獸蟲魚之生育田舍耕耘之</span><br/>
<span class='tline' id='l72' data-llen='1615:1638'>節婦子蠶桑之期歴歴具載使置之座側又切於崔寔</span><br/>
<span class='tline' id='l73' data-llen='1638:1661'>之政論置之几案何減乎魏徵之諫䟽其於贊化為益</span><br/>
<span class='tline' id='l74' data-llen='1661:1687'><a onclick="displayPageImage('KR1d0056', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l75' data-llen='1687:1710'>多矣既而以病予告有志不成縁臣身則病矣而眼猶</span><br/>
<span class='tline' id='l76' data-llen='1710:1733'>能觀故書心猶能記舊事於是以秋三月已成之說上</span><br/>
<span class='tline' id='l77' data-llen='1733:1756'>接乎春夏下逮夫季冬一一為之解釋通前爲十二卷</span><br/>
<span class='tline' id='l78' data-llen='1756:1779'>陛下或許以投進即當㳙日備録装褫送上每一月改</span><br/>
<span class='tline' id='l79' data-llen='1779:1802'>則令以此一月進於御前陛下展卷時時玩之或謂智</span><br/>
<span class='tline' id='l80' data-llen='1802:1825'>本天賜聰本天生一覽無遺成誦在心何假纂集之爲</span><br/>
<span class='tline' id='l81' data-llen='1825:1848'>不知此非爲記問設也惟欲於宫中無事清閒之燕舉</span><br/>
<span class='tline' id='l82' data-llen='1848:1871'>目在前而已昔有談脩養之術者欲書月令置左右如</span><br/>
<span class='tline' id='l83' data-llen='1871:1897'><a onclick="displayPageImage('KR1d0056', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l84' data-llen='1897:1920'>冬夏至宜謹嗜欲之類庶得自警謂陛下守此則可以</span><br/>
<span class='tline' id='l85' data-llen='1920:1943'>裁成天地之道可以輔相天地之宜豈為脩養之術哉</span><br/>
<span class='tline' id='l86' data-llen='1943:1953'><span class='krp-note'>臣/</span>不勝惓惓</span><br/>
</p>
<p><br/>
</p>
  </div>
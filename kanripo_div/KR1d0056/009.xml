<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1d0056', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　月令解卷九　　　　　　　宋　張虙　撰</span><br/>
<span class='tline' id='l10' data-llen='209:215'>季秋之月</span><br/>
<span class='tline' id='l11' data-llen='215:238'>　季秋者斗建戌之辰也漢志云畢入於戌則戌畢也</span><br/>
<span class='tline' id='l12' data-llen='238:246'>　夏正為九月</span><br/>
<span class='tline' id='l13' data-llen='246:251'>日在房</span><br/>
<span class='tline' id='l14' data-llen='251:274'>　九月之中三統歴云日在房五度元嘉歴云日在氐</span><br/>
<span class='tline' id='l15' data-llen='274:297'>　七度日與斗建常相合戌與卯合故九月斗建戌則</span><br/>
<span class='tline' id='l16' data-llen='297:323'><a onclick="displayPageImage('KR1d0056', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='323:337'>　日在卯房正屬卯也房四星</span><br/>
<span class='tline' id='l18' data-llen='337:345'>昬虛中旦栁中</span><br/>
<span class='tline' id='l19' data-llen='345:368'>　虛二星北方之㝛柳八星南方之㝛虛與柳正相望</span><br/>
<span class='tline' id='l20' data-llen='368:372'>　也</span><br/>
<span class='tline' id='l21' data-llen='372:395'>其日庚辛其帝少皥其神蓐収其蟲毛其音商律中無</span><br/>
<span class='tline' id='l22' data-llen='395:413'>射其數九其味辛其臭腥其祀門祭先肝</span><br/>
<span class='tline' id='l23' data-llen='413:436'>　無射者月建戌之律也季秋氣至則無射之律應周</span><br/>
<span class='tline' id='l24' data-llen='436:459'>　語云無射所以宣布喆人之令徳示民軌儀漢志云</span><br/>
<span class='tline' id='l25' data-llen='459:485'><a onclick="displayPageImage('KR1d0056', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='485:508'>　射厭也言陽氣究物而使隂氣畢剥落之終而復始</span><br/>
<span class='tline' id='l27' data-llen='508:515'>　亡厭已也</span><br/>
<span class='tline' id='l28' data-llen='515:537'>鴻鴈来賓爵入大水為蛤鞠有黄華豺乃祭獸戮禽</span><br/>
<span class='tline' id='l29' data-llen='537:560'>　鴈當仲秋自北而来至是則如賓言来而得所如賓</span><br/>
<span class='tline' id='l30' data-llen='560:583'>　之授館也造物之妙或變或化難以理詰爵入大水</span><br/>
<span class='tline' id='l31' data-llen='583:606'>　為蛤既非可以形求又非可以色求所可得而言者</span><br/>
<span class='tline' id='l32' data-llen='606:629'>　當春發生則鷹化為鳩鼠化為鴽其化者亦不自知</span><br/>
<span class='tline' id='l33' data-llen='629:652'>　其化此春時也當秋冬之時爵之為蛤雉之為蜃非</span><br/>
<span class='tline' id='l34' data-llen='652:678'><a onclick="displayPageImage('KR1d0056', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='678:701'>　化也入大水為之此由得水而然也草木彫零鞠始</span><br/>
<span class='tline' id='l36' data-llen='701:724'>　茂盛物皆黄而落鞠獨黄而華此其異也豺之性貪</span><br/>
<span class='tline' id='l37' data-llen='724:747'>　而忍祭獸知有先矣以獸為未足又用禽而戮之凡</span><br/>
<span class='tline' id='l38' data-llen='747:757'>　此用物以紀時也</span><br/>
<span class='tline' id='l39' data-llen='757:780'>天子居總章右个乗戎路駕白駱載白旂衣白衣服白</span><br/>
<span class='tline' id='l40' data-llen='780:792'>玉食麻與犬其器亷以深</span><br/>
<span class='tline' id='l41' data-llen='792:803'>　此當戌上九月位也</span><br/>
<span class='tline' id='l42' data-llen='803:826'>是月也申嚴號令命百官貴賤無不務内以㑹天地之</span><br/>
<span class='tline' id='l43' data-llen='826:852'><a onclick="displayPageImage('KR1d0056', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='852:859'>藏無有宣出</span><br/>
<span class='tline' id='l45' data-llen='859:882'>　國之號令何嘗不嚴至是又申之使無懈惰皆所以</span><br/>
<span class='tline' id='l46' data-llen='882:905'>　順時也前乎此命百官始收斂今則命百官貴賤無</span><br/>
<span class='tline' id='l47' data-llen='905:928'>　不務内盖人之品有貴賤其具天地之性則無貴賤</span><br/>
<span class='tline' id='l48' data-llen='928:951'>　當天地嚴肅之時務自收斂豈惟貴者當然賤者亦</span><br/>
<span class='tline' id='l49' data-llen='951:974'>　當然季春言不可以内至季秋則言無不務内皆因</span><br/>
<span class='tline' id='l50' data-llen='974:997'>　時也天地之氣有發亦有藏人豈能自異於天地藏</span><br/>
<span class='tline' id='l51' data-llen='997:1020'>　則不復宣出矣㑹猶參也以是而觀人之一身與天</span><br/>
<span class='tline' id='l52' data-llen='1020:1046'><a onclick="displayPageImage('KR1d0056', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1046:1069'>　地並立而為三頃刻之中或呼或吸皆有隂陽一日</span><br/>
<span class='tline' id='l54' data-llen='1069:1092'>　之中或作或息必順晝夜則一嵗之中或出或内豈</span><br/>
<span class='tline' id='l55' data-llen='1092:1103'>　能離春秋之舒慘乎</span><br/>
<span class='tline' id='l56' data-llen='1103:1126'>乃命冢宰農事備收舉五穀之要藏帝藉之收於神倉</span><br/>
<span class='tline' id='l57' data-llen='1126:1132'>祗敬必飭</span><br/>
<span class='tline' id='l58' data-llen='1132:1155'>　仲秋趣民收斂猶未備也至是始備收言無一物之</span><br/>
<span class='tline' id='l59' data-llen='1155:1178'>　不收也冢宰於此時可以舉五穀之要要如宰夫之</span><br/>
<span class='tline' id='l60' data-llen='1178:1201'>　治要司㑹之月要多寡之總數也冢宰將以制國用</span><br/>
<span class='tline' id='l61' data-llen='1201:1227'><a onclick="displayPageImage('KR1d0056', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1227:1250'>　不舉其要國用何由而制然此特舉其要而已漢文</span><br/>
<span class='tline' id='l63' data-llen='1250:1273'>　帝問宰相一嵗錢穀出入之數㡬何周勃辭以不知</span><br/>
<span class='tline' id='l64' data-llen='1273:1296'>　是失舉要之職陳平辭以有主者又失舉要之義唐</span><br/>
<span class='tline' id='l65' data-llen='1296:1319'>　至以宰相領度支領鹽鐵失之益逺矣帝藉者藉田</span><br/>
<span class='tline' id='l66' data-llen='1319:1342'>　所種之穀以供粢盛也倉謂神倉重粢盛之所委不</span><br/>
<span class='tline' id='l67' data-llen='1342:1365'>　敢待以常用曰祗曰敬而又飭之無或忽也古人事</span><br/>
<span class='tline' id='l68' data-llen='1365:1379'>　神之道寜過乎恭毋失之忽</span><br/>
<span class='tline' id='l69' data-llen='1379:1402'>是月也霜始降則百工休乃命有司曰寒氣總至民力</span><br/>
<span class='tline' id='l70' data-llen='1402:1428'><a onclick="displayPageImage('KR1d0056', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1428:1436'>不堪其皆入室</span><br/>
<span class='tline' id='l72' data-llen='1436:1459'>　工居四民之中亦居六職之中國之器用所資也霜</span><br/>
<span class='tline' id='l73' data-llen='1459:1482'>　降則休注謂寒而膠漆之作不復堅好此未盡古人</span><br/>
<span class='tline' id='l74' data-llen='1482:1505'>　之意盖當休老勞農之時凡終嵗勤動者無不休矣</span><br/>
<span class='tline' id='l75' data-llen='1505:1528'>　百工之役使之少息此亦聖人順時之政也夫積隂</span><br/>
<span class='tline' id='l76' data-llen='1528:1551'>　成寒其氣總至嵗時之所同也民生畏寒入此室處</span><br/>
<span class='tline' id='l77' data-llen='1551:1574'>　亦其情之所同也又何待上之人諄命之而後知所</span><br/>
<span class='tline' id='l78' data-llen='1574:1597'>　避哉聖人之於民不啻父母之視其子有害必使之</span><br/>
<span class='tline' id='l79' data-llen='1597:1623'><a onclick="displayPageImage('KR1d0056', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1623:1646'>　逺惟恐或罹其害也有災必使之去惟恐或陷於災</span><br/>
<span class='tline' id='l81' data-llen='1646:1669'>　也痒癢疾痛甚於在己民未嘗以力之不堪告於上</span><br/>
<span class='tline' id='l82' data-llen='1669:1692'>　也而上之人探其情言之為是恩勤之教嗚呼仁哉</span><br/>
<span class='tline' id='l83' data-llen='1692:1715'>上丁命樂正入學習吹是月也大饗帝嘗犧牲告備于</span><br/>
<span class='tline' id='l84' data-llen='1715:1719'>天子</span><br/>
<span class='tline' id='l85' data-llen='1719:1742'>　上丁上旬之丁丁取文眀之盛習吹則以是月將大</span><br/>
<span class='tline' id='l86' data-llen='1742:1765'>　饗也春習舞秋習吹注謂春夏重舞秋冬重吹諸解</span><br/>
<span class='tline' id='l87' data-llen='1765:1788'>　則謂各舉其一相備之辭竊謂舞之為藝其綴兆疾</span><br/>
<span class='tline' id='l88' data-llen='1788:1814'><a onclick="displayPageImage('KR1d0056', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1814:1837'>　舒之節當春習之熟矣惟有聲者隔而不習則聲必</span><br/>
<span class='tline' id='l90' data-llen='1837:1860'>　澀古詩所謂久不吹之澀欲無所以仲春之月上丁</span><br/>
<span class='tline' id='l91' data-llen='1860:1883'>　樂正習舞矣至仲丁又命習樂注習樂者習歌與八</span><br/>
<span class='tline' id='l92' data-llen='1883:1906'>　音豈非有聲者不可遽已邪然則饗帝之前俾之習</span><br/>
<span class='tline' id='l93' data-llen='1906:1929'>　吹正為此耳矧秋屬金金有聲者亦因其時大饗帝</span><br/>
<span class='tline' id='l94' data-llen='1929:1952'>　者言徧祭五帝也嘗者宗廟之秋祭也以秋祭之犧</span><br/>
<span class='tline' id='l95' data-llen='1952:1975'>　牲告備于天子以物成可嘗之時尤所重故也仲秋</span><br/>
<span class='tline' id='l96' data-llen='1975:1998'>　視全具至此又告備古人於祭祀誠䔍如此不厭其</span><br/>
<span class='tline' id='l97' data-llen='1998:2024'><a onclick="displayPageImage('KR1d0056', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2024:2053'>　煩也嘗與烝秋冬祭名不當别求義秋而嘗<span class='krp-note'>案原本/而嘗上</span></span><br/>
<span class='tline' id='l99' data-llen='2053:2081'>　<span class='krp-note'>脫秋字/今補</span>則月令季秋有嘗犧牲之文冬而烝則月令</span><br/>
<span class='tline' id='l100' data-llen='2081:2104'>　孟冬有大飲烝之文周之嘗以仲此言於季者彼取</span><br/>
<span class='tline' id='l101' data-llen='2104:2124'>　時之仲此取時之盛飲烝則烝祭畢而飲也</span><br/>
<span class='tline' id='l102' data-llen='2124:2147'>合諸侯制百縣為来歲受朔日與諸侯所税於民輕重</span><br/>
<span class='tline' id='l103' data-llen='2147:2170'>之法貢職之數以逺近土地所宜為度以給郊廟之事</span><br/>
<span class='tline' id='l104' data-llen='2170:2176'>無有所私</span><br/>
<span class='tline' id='l105' data-llen='2176:2199'>　疏云諸侯謂畿外國百縣謂鄉遂是則畿外諸侯以</span><br/>
<span class='tline' id='l106' data-llen='2199:2225'><a onclick="displayPageImage('KR1d0056', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2225:2248'>　在逺故合之縣内諸侯則徑施制焉皆欲令受正朔</span><br/>
<span class='tline' id='l108' data-llen='2248:2271'>　也秦以建亥為正故於九月言来嵗之禮百縣在畿</span><br/>
<span class='tline' id='l109' data-llen='2271:2294'>　内取民之法一定此鄭氏言周禮畿内用貢法是也</span><br/>
<span class='tline' id='l110' data-llen='2294:2317'>　諸侯則如周禮邦國用助法所以上之人從而制之</span><br/>
<span class='tline' id='l111' data-llen='2317:2340'>　輕重之法諸侯所取乎下者貢賦之法諸侯所共乎</span><br/>
<span class='tline' id='l112' data-llen='2340:2363'>　上者逺近所宜則若周禮男服貢器物衞服貢財物</span><br/>
<span class='tline' id='l113' data-llen='2363:2386'>　之類土地所宜則若禹貢徐州貢土五色揚州貢金</span><br/>
<span class='tline' id='l114' data-llen='2386:2409'>　三品之類以此為度昭然可考夫人君享四海九州</span><br/>
<span class='tline' id='l115' data-llen='2409:2435'><a onclick="displayPageImage('KR1d0056', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2435:2458'>　之奉豈為一己之私哉盖以給宗廟之事為主也大</span><br/>
<span class='tline' id='l117' data-llen='2458:2481'>　宰以九貢致邦國之用而一曰祀貢則天下之用未</span><br/>
<span class='tline' id='l118' data-llen='2481:2490'>　嘗先於祀事者</span><br/>
<span class='tline' id='l119' data-llen='2490:2513'>是月也天子乃教於田獵以習五戎班馬政命僕及七</span><br/>
<span class='tline' id='l120' data-llen='2513:2536'>騶咸駕載旌旐授車以級整設于屏外司徒搢扑北面</span><br/>
<span class='tline' id='l121' data-llen='2536:2559'>誓之天子乃厲飾執弓挟矢以獵命主祠祭禽於四方</span><br/>
<span class='tline' id='l122' data-llen='2559:2582'>　周禮大司馬中秋教治兵遂以獮田彼以中秋而此</span><br/>
<span class='tline' id='l123' data-llen='2582:2605'>　以季秋中秋則以順時氣季秋則以農隙也夫田獵</span><br/>
<span class='tline' id='l124' data-llen='2605:2631'><a onclick="displayPageImage('KR1d0056', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2631:2654'>　之教非觀美也正所以習武備也馬政有國之急務</span><br/>
<span class='tline' id='l126' data-llen='2654:2677'>　如周禮趣馬巫馬之簡治校人廋人之乗阜圉師牧</span><br/>
<span class='tline' id='l127' data-llen='2677:2700'>　師之牧養莫不有政焉平時講之熟矣至田獵之時</span><br/>
<span class='tline' id='l128' data-llen='2700:2723'>　又從而班之周禮夏官司馬則凡馬職皆屬夏官故</span><br/>
<span class='tline' id='l129' data-llen='2723:2746'>　仲夏班馬政所以順天時也今季秋又班馬政則以</span><br/>
<span class='tline' id='l130' data-llen='2746:2769'>　田獵故也僕掌車騶掌馬咸駕以馬駕車也旌旐所</span><br/>
<span class='tline' id='l131' data-llen='2769:2792'>　以為表識授之以級自上而下不可亂行此整設也</span><br/>
<span class='tline' id='l132' data-llen='2792:2815'>　屏外則天子師田張幕有幕故亦有屏司徒設教八</span><br/>
<span class='tline' id='l133' data-llen='2815:2841'><a onclick="displayPageImage('KR1d0056', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2841:2864'>　曰以誓教恤則民不怠誓以犯田法之罰搢扑于帶</span><br/>
<span class='tline' id='l135' data-llen='2864:2887'>　以示有事于教無事于刑北面則又以教兵本主殺</span><br/>
<span class='tline' id='l136' data-llen='2887:2910'>　也飾戎服之飾也從而厲之所以振揚其威武親執</span><br/>
<span class='tline' id='l137' data-llen='2910:2933'>　弓挟矢以獵以萬乗之尊而從事于弓矢以天光之</span><br/>
<span class='tline' id='l138' data-llen='2933:2956'>　穆穆而周旋於馳逐之樂則武事日以張軍容日以</span><br/>
<span class='tline' id='l139' data-llen='2956:2979'>　壯此田獵之禮古人之所重非若後世視為觀美也</span><br/>
<span class='tline' id='l140' data-llen='2979:3002'>　主祠典祭祀者得禽則以祠四方之神周禮秋致禽</span><br/>
<span class='tline' id='l141' data-llen='3002:3025'>　以祀祊鄭康成云祊當為方秋田主祭四方報成萬</span><br/>
<span class='tline' id='l142' data-llen='3025:3051'><a onclick="displayPageImage('KR1d0056', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3051:3055'>　物</span><br/>
<span class='tline' id='l144' data-llen='3055:3078'>是月也草木黄落乃伐薪為炭蟄蟲咸俯在内皆墐其</span><br/>
<span class='tline' id='l145' data-llen='3078:3081'>戸</span><br/>
<span class='tline' id='l146' data-llen='3081:3104'>　炭以禦寒人所資非不急也必待草木黄落之後始</span><br/>
<span class='tline' id='l147' data-llen='3104:3127'>　取之物既歸根用亦隨宜斧斤以時入山林此亦王</span><br/>
<span class='tline' id='l148' data-llen='3127:3150'>　政之一也蟄蟲知避殺氣使其首向内嚮知坏戸而</span><br/>
<span class='tline' id='l149' data-llen='3150:3173'>　已今又墐其戸坏益也謂稍小之也墐塗閉之蟲知</span><br/>
<span class='tline' id='l150' data-llen='3173:3191'>　畏殺氣如此人靈於物可不謹所避哉</span><br/>
<span class='tline' id='l151' data-llen='3191:3217'><a onclick="displayPageImage('KR1d0056', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3217:3239'>乃趣獄刑毋留有罪收禄秩之不當供養之不宜者</span><br/>
<span class='tline' id='l153' data-llen='3239:3262'>　趣之為言督之也為政無取於督趣為獄刑則惡乎</span><br/>
<span class='tline' id='l154' data-llen='3262:3285'>　淹滯不惡乎督趣自入秋来孟則嚴斷刑仲則申嚴</span><br/>
<span class='tline' id='l155' data-llen='3285:3308'>　百刑至季則趣獄刑無一時不為刑慮古人以刑為</span><br/>
<span class='tline' id='l156' data-llen='3308:3331'>　重事諄諄於告戒之間易曰山上有火旅先王以明</span><br/>
<span class='tline' id='l157' data-llen='3331:3354'>　謹用刑而不留獄旅為不處而聖人以不留獄象之</span><br/>
<span class='tline' id='l158' data-llen='3354:3377'>　信矣桎梏之苦箠楚之痛望而畏之此豈可留也禄</span><br/>
<span class='tline' id='l159' data-llen='3377:3400'>　秩之不當供養之不宜皆從而收之亦以順天時也</span><br/>
<span class='tline' id='l160' data-llen='3400:3426'><a onclick="displayPageImage('KR1d0056', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3426:3449'>　夫禄秩之不當無時不可收豈獨嚴於秋令天下猶</span><br/>
<span class='tline' id='l162' data-llen='3449:3472'>　一家耳一家之内凡所給予豈無倖得者豈無過受</span><br/>
<span class='tline' id='l163' data-llen='3472:3495'>　者予之於前而收之於後予之於平日而收之於秋</span><br/>
<span class='tline' id='l164' data-llen='3495:3518'>　此亦政也供養之物亦猶是也月令之所食多取乎</span><br/>
<span class='tline' id='l165' data-llen='3518:3541'>　時之生尅内則之所食多取乎時之肥美不宜則慮</span><br/>
<span class='tline' id='l166' data-llen='3541:3564'>　其反為己害尤嚴於秋也大抵三秋之政雖條畫有</span><br/>
<span class='tline' id='l167' data-llen='3564:3587'>　不同然其大指惟務於嚴肅不欲其弛玩而無度惟</span><br/>
<span class='tline' id='l168' data-llen='3587:3610'>　務於收斂不欲其散漫而無統聖人因時而出政不</span><br/>
<span class='tline' id='l169' data-llen='3610:3637'><a onclick="displayPageImage('KR1d0056', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3637:3647'>　如是則㡬於逆天</span><br/>
<span class='tline' id='l171' data-llen='3647:3663'>是月也天子乃以犬嘗稻先薦寢廟</span><br/>
<span class='tline' id='l172' data-llen='3663:3686'>　稻即周禮稻人掌稼下地所生者至是始熟故薦之</span><br/>
<span class='tline' id='l173' data-llen='3686:3709'>　穀之種最多惟稻之熟最晚薦新於孟秋之月薦晚</span><br/>
<span class='tline' id='l174' data-llen='3709:3725'>　於季秋之月或蚤或晚無不薦也</span><br/>
<span class='tline' id='l175' data-llen='3725:3748'>季秋行夏令則其國大水冬藏殃敗民多鼽嚏行冬令</span><br/>
<span class='tline' id='l176' data-llen='3748:3771'>則國多盗賊邉竟不寜土地分裂行春令則煖風来至</span><br/>
<span class='tline' id='l177' data-llen='3771:3781'>民氣解惰師興不居</span><br/>
<span class='tline' id='l178' data-llen='3781:3808'><a onclick="displayPageImage('KR1d0056', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3808:3831'>　季夏水潦盛昌故行夏令則為大水然其害猶未即</span><br/>
<span class='tline' id='l180' data-llen='3831:3854'>　見而殃敗乃成於冬大水所積也鼽嚏之疾亦水氣</span><br/>
<span class='tline' id='l181' data-llen='3854:3877'>　所成歟盗賊隂類也秋盡則為冬令今未盡而行冬</span><br/>
<span class='tline' id='l182' data-llen='3877:3900'>　令所謂重隂盗賊之起亦時使然四境之不安土地</span><br/>
<span class='tline' id='l183' data-llen='3900:3923'>　之分裂皆生於盗賊之多也秋氣肅殺而行春令則</span><br/>
<span class='tline' id='l184' data-llen='3923:3946'>　風為煖風民失揫斂之義則有懈惰之情師興不居</span><br/>
<span class='tline' id='l185' data-llen='3946:3969'>　師興則勞民矣又遷徙無常民愈勞也此皆非時之</span><br/>
<span class='tline' id='l186' data-llen='3969:3974'>　災也</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1d0056', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　月令解卷四　　　　　　　宋　張虙　撰</span><br/>
<span class='tline' id='l10' data-llen='209:215'>孟夏之月</span><br/>
<span class='tline' id='l11' data-llen='215:238'>　孟夏之月孟夏者斗建己之辰漢志云已盛於己則</span><br/>
<span class='tline' id='l12' data-llen='238:258'>　己己也<span class='krp-note'>上音似/下音以</span>夏正爲四月</span><br/>
<span class='tline' id='l13' data-llen='258:263'>日在畢</span><br/>
<span class='tline' id='l14' data-llen='263:286'>　四月之中三統歴云日在井初度元嘉歴云日在畢</span><br/>
<span class='tline' id='l15' data-llen='286:309'>　十五度日與斗建常相合巳與申合故四月斗建巳</span><br/>
<span class='tline' id='l16' data-llen='309:335'><a onclick="displayPageImage('KR1d0056', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='335:350'>　則日在申畢星屬申也畢八星</span><br/>
<span class='tline' id='l18' data-llen='350:359'>昬翼中旦婺女中</span><br/>
<span class='tline' id='l19' data-llen='359:382'>　翼二十二星南方之㝛婺女四星北方之㝛翼與女</span><br/>
<span class='tline' id='l20' data-llen='382:389'>　正相望也</span><br/>
<span class='tline' id='l21' data-llen='389:395'>其日丙丁</span><br/>
<span class='tline' id='l22' data-llen='395:418'>　丙丁屬夏注丙之言炳也時萬物皆炳然著見而强</span><br/>
<span class='tline' id='l23' data-llen='418:427'>　大因以爲日名</span><br/>
<span class='tline' id='l24' data-llen='427:437'>其帝炎帝其神祝融</span><br/>
<span class='tline' id='l25' data-llen='437:463'><a onclick="displayPageImage('KR1d0056', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='463:486'>　據經惟曰其帝其神初不言祀正魏相傳言南方之</span><br/>
<span class='tline' id='l27' data-llen='486:509'>　神炎帝乗離執衡司夏也火性炎上故曰炎融者火</span><br/>
<span class='tline' id='l28' data-llen='509:524'>　之明盛也神必有祝遂稱祝融</span><br/>
<span class='tline' id='l29' data-llen='524:529'>其蟲羽</span><br/>
<span class='tline' id='l30' data-llen='529:552'>　羽亦謂之蟲所謂羽蟲三百六十鳳爲之長注象物</span><br/>
<span class='tline' id='l31' data-llen='552:563'>　從風鼓翼飛鳥之屬</span><br/>
<span class='tline' id='l32' data-llen='563:568'>其音徴</span><br/>
<span class='tline' id='l33' data-llen='568:591'>　疏謂夏時調和樂以徵爲主徵祉也物盛大而繁祉</span><br/>
<span class='tline' id='l34' data-llen='591:617'><a onclick="displayPageImage('KR1d0056', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='617:621'>　也</span><br/>
<span class='tline' id='l36' data-llen='621:627'>律中中呂</span><br/>
<span class='tline' id='l37' data-llen='627:650'>　中呂者月建巳之律也孟夏氣至則中呂之律應周</span><br/>
<span class='tline' id='l38' data-llen='650:673'>　語云中呂宣中氣漢志云言㣲陰始起未成著于其</span><br/>
<span class='tline' id='l39' data-llen='673:686'>　中旅助姑洗宣氣齊物也</span><br/>
<span class='tline' id='l40' data-llen='686:691'>其數七</span><br/>
<span class='tline' id='l41' data-llen='691:706'>　火數二得土五數故爲成數七</span><br/>
<span class='tline' id='l42' data-llen='706:714'>其味苦其臭焦</span><br/>
<span class='tline' id='l43' data-llen='714:740'><a onclick="displayPageImage('KR1d0056', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='740:768'>　火曰炎上而炎上作苦焦言火炎而不宜上<span class='krp-note'>按此句/未詳</span></span><br/>
<span class='tline' id='l45' data-llen='768:777'>　盖夏之氣為然</span><br/>
<span class='tline' id='l46' data-llen='777:785'>其祀竈祭先肺</span><br/>
<span class='tline' id='l47' data-llen='785:808'>　夏與冬爲對人之生不在家則在路夏祀竈賴其養</span><br/>
<span class='tline' id='l48' data-llen='808:831'>　於家冬祀行資其庇於路此夏之祀所以主竈也祭</span><br/>
<span class='tline' id='l49' data-llen='831:854'>　用牲之藏當以人之六脈次第求之自右手起以命</span><br/>
<span class='tline' id='l50' data-llen='854:871'>　脈爲主於是爲脾爲肺故夏先肺也</span><br/>
<span class='tline' id='l51' data-llen='871:885'>螻蟈鳴蚯蚓出王瓜生苦菜秀</span><br/>
<span class='tline' id='l52' data-llen='885:911'><a onclick="displayPageImage('KR1d0056', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='911:934'>　此記四月時候也螻螻蛄也能鳴蟈蛙也周禮蟈氏</span><br/>
<span class='tline' id='l54' data-llen='934:957'>　掌其禁其鳴尤甚蚯蚓亦能鳴謂之歌女此時始出</span><br/>
<span class='tline' id='l55' data-llen='957:980'>　地未鳴也王瓜大瓜也種最多有大有小此言其生</span><br/>
<span class='tline' id='l56' data-llen='980:1003'>　謂大種也苦菜詩謂之荼今人亦多食劉易喜食苦</span><br/>
<span class='tline' id='l57' data-llen='1003:1013'>　馬菜爲狄青所治</span><br/>
<span class='tline' id='l58' data-llen='1013:1036'>天子居明堂左个乗朱路駕赤駵載赤旂衣朱衣服赤</span><br/>
<span class='tline' id='l59' data-llen='1036:1039'>玉</span><br/>
<span class='tline' id='l60' data-llen='1039:1062'>　明堂古天子聽政之堂吕氏取以名夏爲朱明名與</span><br/>
<span class='tline' id='l61' data-llen='1062:1088'><a onclick="displayPageImage('KR1d0056', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1088:1111'>　所居正相稱也此當已上四月位也朱路謂路飾之</span><br/>
<span class='tline' id='l63' data-llen='1111:1134'>　以朱者也赤駵赤身黒鬛曰駵周人尚赤戎事乗騵</span><br/>
<span class='tline' id='l64' data-llen='1134:1157'>　注騵駵馬白腹赤旂旂色尚赤也載謂建之於車也</span><br/>
<span class='tline' id='l65' data-llen='1157:1180'>　周禮交龍爲旂凡旗通謂之旂旂必有鈴朱衣所衣</span><br/>
<span class='tline' id='l66' data-llen='1180:1203'>　之衣尚赤色也赤玉謂玉色之赤者服謂冕旒及笄</span><br/>
<span class='tline' id='l67' data-llen='1203:1221'>　并佩玉尚赤色也相玉經云赤擬雞冠</span><br/>
<span class='tline' id='l68' data-llen='1221:1232'>食菽與雞其器高以粗</span><br/>
<span class='tline' id='l69' data-llen='1232:1269'>　菽水榖<span class='krp-note'>案原本作菽榖脫水字則下/文一用尅我句不明矣今補</span>雞木畜夏氣盛</span><br/>
<span class='tline' id='l70' data-llen='1269:1295'><a onclick="displayPageImage('KR1d0056', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1295:1318'>　烈一用尅我不使太過一用生我不使減退器高以</span><br/>
<span class='tline' id='l72' data-llen='1318:1339'>　粗者夏主長大高則長粗則大亦象物盛長也</span><br/>
<span class='tline' id='l73' data-llen='1339:1362'>是月也以立夏先立夏三日大史謁之天子曰盛德在</span><br/>
<span class='tline' id='l74' data-llen='1362:1385'>火天子乃齊立夏之日天子親帥三公九卿大夫以迎</span><br/>
<span class='tline' id='l75' data-llen='1385:1391'>夏於南郊</span><br/>
<span class='tline' id='l76' data-llen='1391:1414'>　立夏爲四月節迎夏於南郊者人君後天而奉天時</span><br/>
<span class='tline' id='l77' data-llen='1414:1437'>　當其氣至則出郊以迎所以導之也夏之盛德在火</span><br/>
<span class='tline' id='l78' data-llen='1437:1460'>　火屬夏也凡見於萬物之長火之德也親帥羣臣迎</span><br/>
<span class='tline' id='l79' data-llen='1460:1486'><a onclick="displayPageImage('KR1d0056', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1486:1509'>　之南郊所以重其至示敬也迎迎其氣耳非有神也</span><br/>
<span class='tline' id='l81' data-llen='1509:1532'>　或謂即炎帝祝融故迎而祭之注引文耀鉤謂赤熛</span><br/>
<span class='tline' id='l82' data-llen='1532:1536'>　怒</span><br/>
<span class='tline' id='l83' data-llen='1536:1553'>還反行賞封諸侯慶賜遂行無不欣説</span><br/>
<span class='tline' id='l84' data-llen='1553:1576'>　南郊迎氣公卿大夫與焉而無諸侯及還反行賞則</span><br/>
<span class='tline' id='l85' data-llen='1576:1599'>　有諸侯之封焉上有慶賜固人情之所欣說然滿堂</span><br/>
<span class='tline' id='l86' data-llen='1599:1622'>　飲酒一夫鄉隅而泣亦足以爲慶賜之累故無不欣</span><br/>
<span class='tline' id='l87' data-llen='1622:1629'>　說則善也</span><br/>
<span class='tline' id='l88' data-llen='1629:1655'><a onclick="displayPageImage('KR1d0056', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1655:1665'>乃命樂師習合禮樂</span><br/>
<span class='tline' id='l90' data-llen='1665:1688'>　季春大合樂天子帥羣臣親往視之至是又習合焉</span><br/>
<span class='tline' id='l91' data-llen='1688:1711'>　不特樂也禮亦在其中故曰習合禮樂不可一日廢</span><br/>
<span class='tline' id='l92' data-llen='1711:1725'>　故以時習合之非有所爲也</span><br/>
<span class='tline' id='l93' data-llen='1725:1747'>命大尉贊桀俊遂賢良舉長大行爵出禄必當其位</span><br/>
<span class='tline' id='l94' data-llen='1747:1770'>　夏曰長此助長氣也大尉古司馬之官以辨論官材</span><br/>
<span class='tline' id='l95' data-llen='1770:1793'>　爲職桀俊以才言必贊之懼其或堙晦也賢良以德</span><br/>
<span class='tline' id='l96' data-llen='1793:1816'>　言必遂之懼其有沮滯也長謂日加益者大謂由小</span><br/>
<span class='tline' id='l97' data-llen='1816:1842'><a onclick="displayPageImage('KR1d0056', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1842:1865'>　學而造大學者從而舉之爵以馭貴禄以馭富無不</span><br/>
<span class='tline' id='l99' data-llen='1865:1883'>　各當其位言於孟夏皆所以助長氣也</span><br/>
<span class='tline' id='l100' data-llen='1883:1906'>是月也繼長增高毋有壞墮毋起土功毋發大衆毋伐</span><br/>
<span class='tline' id='l101' data-llen='1906:1910'>大樹</span><br/>
<span class='tline' id='l102' data-llen='1910:1933'>　當夏之時物無不長也無不高也勿使有壞是繼也</span><br/>
<span class='tline' id='l103' data-llen='1933:1956'>　勿使有墮是增也土功一起築城鑿池能無壞墮乎</span><br/>
<span class='tline' id='l104' data-llen='1956:1979'>　大衆一發車徒征行能無壞墮乎若伐大樹則壞墮</span><br/>
<span class='tline' id='l105' data-llen='1979:1990'>　又甚矣此所當戒也</span><br/>
<span class='tline' id='l106' data-llen='1990:2016'><a onclick="displayPageImage('KR1d0056', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2016:2025'>是月也天子始絺</span><br/>
<span class='tline' id='l108' data-llen='2025:2048'>　絺以郤暑暑而絺猶寒而裘也此天下之常惟天子</span><br/>
<span class='tline' id='l109' data-llen='2048:2061'>　所服則尤以順時爲重也</span><br/>
<span class='tline' id='l110' data-llen='2061:2084'>命野虞出行田原爲天子勞農勸民毋或失時命司徒</span><br/>
<span class='tline' id='l111' data-llen='2084:2098'>循行縣鄙命農勉作毋休于都</span><br/>
<span class='tline' id='l112' data-llen='2098:2121'>　野虞位卑故命之出行田原曰爲天子者見上之人</span><br/>
<span class='tline' id='l113' data-llen='2121:2144'>　留意於農野虞之行如天子親勸勞然司徒位尊故</span><br/>
<span class='tline' id='l114' data-llen='2144:2167'>　命之循行縣鄙令農勉作以趨時都者國都也人情</span><br/>
<span class='tline' id='l115' data-llen='2167:2193'><a onclick="displayPageImage('KR1d0056', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2193:2208'>　所樂居令其在田而不在都也</span><br/>
<span class='tline' id='l117' data-llen='2208:2223'>是月也驅獸毋害五穀毋大田獵</span><br/>
<span class='tline' id='l118' data-llen='2223:2246'>　夏曰苖以其爲苖除害也五穀正長而獸或害之何</span><br/>
<span class='tline' id='l119' data-llen='2246:2269'>　以有秋蜡迎虎而祭以其能食田豕則養穀以驅獸</span><br/>
<span class='tline' id='l120' data-llen='2269:2292'>　重其所當重然終不敢大爲田獵以傷蕃廡之氣也</span><br/>
<span class='tline' id='l121' data-llen='2292:2309'>農乃登麥天子乃以彘嘗麥先薦寢廟</span><br/>
<span class='tline' id='l122' data-llen='2309:2332'>　季春爲麥祈實至是始熟農遂登而獻之麥火穀彘</span><br/>
<span class='tline' id='l123' data-llen='2332:2355'>　水畜嘗麥以水勝火不使熱之過也寢廟祖廟也祖</span><br/>
<span class='tline' id='l124' data-llen='2355:2381'><a onclick="displayPageImage('KR1d0056', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2381:2404'>　廟必有寢月令凡天子嘗新必先薦寢廟一食不敢</span><br/>
<span class='tline' id='l126' data-llen='2404:2410'>　忘親也</span><br/>
<span class='tline' id='l127' data-llen='2410:2419'>是月也聚畜百藥</span><br/>
<span class='tline' id='l128' data-llen='2419:2442'>　周禮醫師掌聚毒藥注聚畜百藥蕃廡之時毒氣盛</span><br/>
<span class='tline' id='l129' data-llen='2442:2465'>　也藥之可採者不必皆在孟夏以其蕃廡之時所可</span><br/>
<span class='tline' id='l130' data-llen='2465:2472'>　采者爲多</span><br/>
<span class='tline' id='l131' data-llen='2472:2480'>靡草死麥秋至</span><br/>
<span class='tline' id='l132' data-llen='2480:2503'>　詩小雅無草不死無木不萎注盛夏養萬物之時草</span><br/>
<span class='tline' id='l133' data-llen='2503:2529'><a onclick="displayPageImage('KR1d0056', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2529:2552'>　木枝葉猶有萎槁者此正靡草之類非專一物俗諺</span><br/>
<span class='tline' id='l135' data-llen='2552:2575'>　有夏枯草麥之言秋葢萬物成熟爲秋麥至是熟故</span><br/>
<span class='tline' id='l136' data-llen='2575:2598'>　曰麥秋上已登麥矣今復言麥秋至者葢登麥農以</span><br/>
<span class='tline' id='l137' data-llen='2598:2619'>　新爲獻耳如今農夫獻新論麥秋則今始至也</span><br/>
<span class='tline' id='l138' data-llen='2619:2630'>斷薄刑決小罪出輕繫</span><br/>
<span class='tline' id='l139' data-llen='2630:2653'>　刑以秋冬今當夏時所斷者薄刑所决者小罪輕繫</span><br/>
<span class='tline' id='l140' data-llen='2653:2671'>　如漢時獄逾冬免死若輕者令皆出之</span><br/>
<span class='tline' id='l141' data-llen='2671:2694'>蠶事畢后妃獻繭乃收繭稅以桑爲均貴賤長幼如一</span><br/>
<span class='tline' id='l142' data-llen='2694:2720'><a onclick="displayPageImage('KR1d0056', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2720:2728'>以給郊廟之服</span><br/>
<span class='tline' id='l144' data-llen='2728:2751'>　周禮内宰后妃率内外命婦始蠶于北郊以爲祭服</span><br/>
<span class='tline' id='l145' data-llen='2751:2774'>　則蠶于蠶室者内外命婦也后妃因内外蠶事之畢</span><br/>
<span class='tline' id='l146' data-llen='2774:2797'>　以其繭獻于天子當季春蠶事之興也天子薦鞠衣</span><br/>
<span class='tline' id='l147' data-llen='2797:2820'>　以求福今蠶既畢后獻繭于天子以告功成禮也注</span><br/>
<span class='tline' id='l148' data-llen='2820:2843'>　謂后妃受内命婦之獻非也繭稅謂收所養之繭稅</span><br/>
<span class='tline' id='l149' data-llen='2843:2866'>　此與帝藉之收不同帝藉之收盡收之也此曰乃收</span><br/>
<span class='tline' id='l150' data-llen='2866:2889'>　繭稅旣曰稅則惟稅之而已不盡收也帝藉供粢盛</span><br/>
<span class='tline' id='l151' data-llen='2889:2915'><a onclick="displayPageImage('KR1d0056', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2915:2938'>　所用廣若給郊廟之服服不必常易新也以桑爲均</span><br/>
<span class='tline' id='l153' data-llen='2938:2961'>　其多寡則隨桑之多寡貴賤長幼如一什一則皆什</span><br/>
<span class='tline' id='l154' data-llen='2961:2982'>　一什二則皆什二也此一節不可從注䟽之説</span><br/>
<span class='tline' id='l155' data-llen='2982:2994'>是月也天子飲酎用禮樂</span><br/>
<span class='tline' id='l156' data-llen='2994:3017'>　䟽引詩爲此春酒至此始成與漢嘗酎異觀注䟽之</span><br/>
<span class='tline' id='l157' data-llen='3017:3040'>　言則此飲酎非在廟也嘗酎之意載於左傳襄公二</span><br/>
<span class='tline' id='l158' data-llen='3040:3063'>　十二年見於嘗酎與執燔焉則酎在廟也至漢則高</span><br/>
<span class='tline' id='l159' data-llen='3063:3086'>　廟酎惠帝廟酎酎禮行于宗廟若月令所言則無在</span><br/>
<span class='tline' id='l160' data-llen='3086:3112'><a onclick="displayPageImage('KR1d0056', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3112:3135'>　廟之禮月令凡先薦寢廟皆天產之物麥稻鮪含桃</span><br/>
<span class='tline' id='l162' data-llen='3135:3158'>　如飲酎直曰天子飲酎用禮樂用禮樂則飲酎之禮</span><br/>
<span class='tline' id='l163' data-llen='3158:3178'>　在當時爲最盛此䟽所以言與漢嘗酎異也</span><br/>
<span class='tline' id='l164' data-llen='3178:3201'>孟夏行秋令則苦雨數來五穀不滋四鄙入保行冬令</span><br/>
<span class='tline' id='l165' data-llen='3201:3224'>則草木蚤枯後乃大水敗其城郭行春令則蝗蟲爲災</span><br/>
<span class='tline' id='l166' data-llen='3224:3234'>暴風來格秀草不實</span><br/>
<span class='tline' id='l167' data-llen='3234:3257'>　行秋令則孟夏之時似秋秋雨傷稼謂之苦雨此雨</span><br/>
<span class='tline' id='l168' data-llen='3257:3280'>　數來穀何以養鄙界上邑小城曰保入保慮饑也行</span><br/>
<span class='tline' id='l169' data-llen='3280:3307'><a onclick="displayPageImage('KR1d0056', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3307:3330'>　冬令則孟夏之時似冬草木未寒而枯冬德屬水水</span><br/>
<span class='tline' id='l171' data-llen='3330:3353'>　尤爲盛故大水敗城郭也行春令則孟夏之時似春</span><br/>
<span class='tline' id='l172' data-llen='3353:3376'>　蝗蟲以温氣而生夏宜熱而温故蝗生也暴風卒然</span><br/>
<span class='tline' id='l173' data-llen='3376:3399'>　之風春多有之夏行春令故有此風草當春則生今</span><br/>
<span class='tline' id='l174' data-llen='3399:3410'>　非時故秀而不實也</span><br/>
</p>
<p><br/>
</p>
  </div>
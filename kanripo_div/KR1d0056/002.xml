<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1d0056', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　月令解卷二　　　　　　　宋　張虙　撰</span><br/>
<span class='tline' id='l10' data-llen='209:215'>仲春之月</span><br/>
<span class='tline' id='l11' data-llen='215:238'>　仲春者斗建卯之辰也漢志云冒茆於卯則卯冒也</span><br/>
<span class='tline' id='l12' data-llen='238:258'>　顏師古曰茆謂叢生音莫保反夏正爲二月</span><br/>
<span class='tline' id='l13' data-llen='258:263'>日在奎</span><br/>
<span class='tline' id='l14' data-llen='263:286'>　二月之中三統歴云日在婁四度元嘉歴云日在奎</span><br/>
<span class='tline' id='l15' data-llen='286:309'>　七度日與斗建常相合卯與戌合二月斗建卯則日</span><br/>
<span class='tline' id='l16' data-llen='309:335'><a onclick="displayPageImage('KR1d0056', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='335:349'>　在戌奎星屬戌也奎十六星</span><br/>
<span class='tline' id='l18' data-llen='349:358'>昬弧中旦建星中</span><br/>
<span class='tline' id='l19' data-llen='358:375'>　弧九星建在斗之上弧與建相望也</span><br/>
<span class='tline' id='l20' data-llen='375:398'>其日甲乙其帝大皥其神句芒其蟲鱗其音角律中夾</span><br/>
<span class='tline' id='l21' data-llen='398:416'>鍾其數八其味酸其臭羶其祀户祭先脾</span><br/>
<span class='tline' id='l22' data-llen='416:439'>　夾鍾者月建卯之律也仲春氣至則夾鍾之律應周</span><br/>
<span class='tline' id='l23' data-llen='439:462'>　語云夾鍾出四隙之細漢志云言陰夾助大蔟宣四</span><br/>
<span class='tline' id='l24' data-llen='462:485'>　方之氣而出種物也夾鍾又謂之圜鍾以春主規言</span><br/>
<span class='tline' id='l25' data-llen='485:511'><a onclick="displayPageImage('KR1d0056', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='511:516'>　之也</span><br/>
<span class='tline' id='l27' data-llen='516:531'>始雨水桃始華倉庚鳴鷹化為鳩</span><br/>
<span class='tline' id='l28' data-llen='531:554'>　此記二月時候也漢初以雨水爲二月節劉歆改雨</span><br/>
<span class='tline' id='l29' data-llen='554:577'>　水爲正月中驚蟄爲二月節雨水則不復冰矣桃始</span><br/>
<span class='tline' id='l30' data-llen='577:600'>　華春華之盛莫如桃倉庚黄鸝也出于幽谷遷于喬</span><br/>
<span class='tline' id='l31' data-llen='600:623'>　木故鳴也詩人取其嚶嚶之聲當春之時物有化此</span><br/>
<span class='tline' id='l32' data-llen='623:646'>　造物之一妙也鷹與鳩迭相化月令言鷹化爲鳩王</span><br/>
<span class='tline' id='l33' data-llen='646:669'>　制言鳩化爲鷹然後設罻羅鷹鷙而鳩仁春陽育物</span><br/>
<span class='tline' id='l34' data-llen='669:695'><a onclick="displayPageImage('KR1d0056', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='695:718'>　使鷙者能仁月令書之鳩化爲鷹變而之不仁矣故</span><br/>
<span class='tline' id='l36' data-llen='718:725'>　月令不書</span><br/>
<span class='tline' id='l37' data-llen='725:748'>天子居青陽大廟乘鸞路駕倉龍載青旂衣青衣服倉</span><br/>
<span class='tline' id='l38' data-llen='748:760'>玉食麥與羊其器疏以達</span><br/>
<span class='tline' id='l39' data-llen='760:783'>　此當卯上二月位也仲月所居在左右之中不謂之</span><br/>
<span class='tline' id='l40' data-llen='783:806'>　中而謂之大廟月令有寢廟有大廟寢廟祖宗之廟</span><br/>
<span class='tline' id='l41' data-llen='806:829'>　也大廟爲天子所居而有廟稱如今稱廊廟稱廟堂</span><br/>
<span class='tline' id='l42' data-llen='829:852'>　無嫌也方慤解云以其或享神於此故謂之廟若是</span><br/>
<span class='tline' id='l43' data-llen='852:878'><a onclick="displayPageImage('KR1d0056', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='878:901'>　則大廟之内凡百神祗隨四時而祀者常在其中故</span><br/>
<span class='tline' id='l45' data-llen='901:924'>　以廟稱尊之曰大天子不敢以爲己居也此吕氏之</span><br/>
<span class='tline' id='l46' data-llen='924:968'>　制也<span class='krp-note'>案月令明堂即考工記五室十二堂之制四正/之堂稱大廟八廂稱左个右个廟與个乃深淺</span></span><br/>
<span class='tline' id='l47' data-llen='968:1003'>　<span class='krp-note'>之名廟者穆然而深也/不必享神之所始稱廟</span>爾雅云室有東西廂曰廟大</span><br/>
<span class='tline' id='l48' data-llen='1003:1012'>　廟有室而無寢</span><br/>
<span class='tline' id='l49' data-llen='1012:1040'>是月也安萌牙<span class='krp-note'>案今本牙作芽/古本通用牙</span>養幼少存諸孤</span><br/>
<span class='tline' id='l50' data-llen='1040:1063'>　皆所以助生氣也萌芽指草木之類萌動則始茁牙</span><br/>
<span class='tline' id='l51' data-llen='1063:1086'>　則浸長矣安之恐觸之而折也幼少指人周禮大司</span><br/>
<span class='tline' id='l52' data-llen='1086:1112'><a onclick="displayPageImage('KR1d0056', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1112:1135'>　徒保息養萬民一曰慈幼注慈幼謂愛幼少也產子</span><br/>
<span class='tline' id='l54' data-llen='1135:1158'>　三人與之母二人與之餼後世遂有收養委棄小兒</span><br/>
<span class='tline' id='l55' data-llen='1158:1181'>　者至於幼而無父曰孤則尤不可不存之孤而不存</span><br/>
<span class='tline' id='l56' data-llen='1181:1194'>　則類絶矣待人詳於待物</span><br/>
<span class='tline' id='l57' data-llen='1194:1202'>擇元日命民社</span><br/>
<span class='tline' id='l58' data-llen='1202:1225'>　孟春以元日祈穀曰以則不待擇謂正月朔旦也今</span><br/>
<span class='tline' id='l59' data-llen='1225:1248'>　命民社曰擇元日與擇元辰同郊待牲言社日用甲</span><br/>
<span class='tline' id='l60' data-llen='1248:1271'>　此之元日葢甲日也甲爲日之始猶朔旦也大夫以</span><br/>
<span class='tline' id='l61' data-llen='1271:1297'><a onclick="displayPageImage('KR1d0056', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1297:1320'>　下成羣立社曰置社則民固有社然必出天子之命</span><br/>
<span class='tline' id='l63' data-llen='1320:1337'>命有司省囹圄去桎梏毋肆掠止獄訟</span><br/>
<span class='tline' id='l64' data-llen='1337:1360'>　囹圄禁人之所則省而察之恐入者被苦也桎梏禁</span><br/>
<span class='tline' id='l65' data-llen='1360:1383'>　人之器則去而除之恐害人手足也肆謂暴尸掠謂</span><br/>
<span class='tline' id='l66' data-llen='1383:1406'>　箠楚則戒之方天地作解之時人應之為解之事皆</span><br/>
<span class='tline' id='l67' data-llen='1406:1428'>　所以順生氣然非上之人得徧行之故以命有司</span><br/>
<span class='tline' id='l68' data-llen='1428:1452'>是月也𤣥鳥至至之日以大牢祠于髙禖天子親往后</span><br/>
<span class='tline' id='l69' data-llen='1452:1475'>妃帥九嬪御乃禮天子所御帶以弓韣授以弓矢于髙</span><br/>
<span class='tline' id='l70' data-llen='1475:1501'><a onclick="displayPageImage('KR1d0056', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1501:1506'>禖之前</span><br/>
<span class='tline' id='l72' data-llen='1506:1529'>　商頌言天命元鳥降而生商故史記商本紀因謂簡</span><br/>
<span class='tline' id='l73' data-llen='1529:1552'>　狄行浴見元鳥墮其卵取吞之而生契其言遂流於</span><br/>
<span class='tline' id='l74' data-llen='1552:1575'>　誕孔穎達詩疏引仲春元鳥至之日以大牢祀于髙</span><br/>
<span class='tline' id='l75' data-llen='1575:1598'>　禖元鳥春分而至氣候之常記其祈福之時故言天</span><br/>
<span class='tline' id='l76' data-llen='1598:1621'>　命元鳥則詩疏之言可信是知髙禖之祀自古有之</span><br/>
<span class='tline' id='l77' data-llen='1621:1644'>　矣惟月令所言髙媒之祀其禮爲重天子親往異乎</span><br/>
<span class='tline' id='l78' data-llen='1644:1667'>　常祀祠用大牢幾過乎郊昔孔子垂教怪神之事置</span><br/>
<span class='tline' id='l79' data-llen='1667:1693'><a onclick="displayPageImage('KR1d0056', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1693:1716'>　之不語上下神祇之禱不取子路故孔子於祭禮未</span><br/>
<span class='tline' id='l81' data-llen='1716:1739'>　嘗不謹亦未嘗或流於誕經之所言爲農有祈爲兵</span><br/>
<span class='tline' id='l82' data-llen='1739:1762'>　有祈與凡水旱有祈皆正也周禮六祝六祈六辭六</span><br/>
<span class='tline' id='l83' data-llen='1762:1785'>　號非不多也獨不見禖宫嘉祥之事雖然精神所感</span><br/>
<span class='tline' id='l84' data-llen='1785:1808'>　何幽不格念慮所通惚恍有象髙禖之祥豈容億度</span><br/>
<span class='tline' id='l85' data-llen='1808:1831'>　禮記之載自有舊典朝家之行又有成式惟在上之</span><br/>
<span class='tline' id='l86' data-llen='1831:1839'>　人確守之耳</span><br/>
<span class='tline' id='l87' data-llen='1839:1862'>是月也日夜分雷乃發聲始電蟄蟲咸動啟户始出先</span><br/>
<span class='tline' id='l88' data-llen='1862:1888'><a onclick="displayPageImage('KR1d0056', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1888:1911'>雷三日奮木鐸以令兆民曰雷將發聲有不戒其容止</span><br/>
<span class='tline' id='l90' data-llen='1911:1922'>者生子不備必有凶災</span><br/>
<span class='tline' id='l91' data-llen='1922:1945'>　日夜分與仲秋同無長短之差也春則雷發聲秋則</span><br/>
<span class='tline' id='l92' data-llen='1945:1968'>　雷收聲雷不特發聲而已電是陽光至此陽氣漸盛</span><br/>
<span class='tline' id='l93' data-llen='1968:1991'>　其光乃見春則蟄蟲啟户秋則蟄蟲坏户孟春蟄蟲</span><br/>
<span class='tline' id='l94' data-llen='1991:2014'>　始振則振而已猶未出也今則啟户而出矣雷之發</span><br/>
<span class='tline' id='l95' data-llen='2014:2037'>　聲陰陽家可以數推故先雷三日可以令兆民玊藻</span><br/>
<span class='tline' id='l96' data-llen='2037:2060'>　言疾風迅雷則必變雖夜必興衣服冠而坐况聞其</span><br/>
<span class='tline' id='l97' data-llen='2060:2086'><a onclick="displayPageImage('KR1d0056', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2086:2109'>　發聲之始乎其有不戒容止生子不備必有凶災無</span><br/>
<span class='tline' id='l99' data-llen='2109:2132'>　足怪也古者愛民如愛子弟木鐸所以振文教奮而</span><br/>
<span class='tline' id='l100' data-llen='2132:2143'>　警之何其慮之深哉</span><br/>
<span class='tline' id='l101' data-llen='2143:2161'>日夜分則同度量鈞衡石角斗甬正權概</span><br/>
<span class='tline' id='l102' data-llen='2161:2184'>　制器尚象雖曰多端然不出三者度長短者不失毫</span><br/>
<span class='tline' id='l103' data-llen='2184:2207'>　釐量多少者不失圭撮權輕重者不失黍絫當日夜</span><br/>
<span class='tline' id='l104' data-llen='2207:2230'>　之分天時適平聖人因是稽器於人以上承天之所</span><br/>
<span class='tline' id='l105' data-llen='2230:2253'>　爲而下正其所爲同律度量衡自舜以來謹之矣石</span><br/>
<span class='tline' id='l106' data-llen='2253:2279'><a onclick="displayPageImage('KR1d0056', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2279:2302'>　出於衡斗甬出於量權者衡之用概者量之用曰同</span><br/>
<span class='tline' id='l108' data-llen='2302:2320'>　曰鈞則致其謹曰角曰正則致其審矣</span><br/>
<span class='tline' id='l109' data-llen='2320:2343'>是月也耕者少舍乃脩闔扇寢廟畢備毋作大事以妨</span><br/>
<span class='tline' id='l110' data-llen='2343:2348'>農之事</span><br/>
<span class='tline' id='l111' data-llen='2348:2371'>　農之作也出而在田農之息也入而在舍曰少舍則</span><br/>
<span class='tline' id='l112' data-llen='2371:2394'>　暫焉而己又乘其隙而脩闔扇注云用木曰闔用竹</span><br/>
<span class='tline' id='l113' data-llen='2394:2417'>　葦曰扇似失之鑿此之闔扇不過當寒時塞向墐戸</span><br/>
<span class='tline' id='l114' data-llen='2417:2440'>　今脩之則亦啟其向之塞闢其户之墐而已寢廟畢</span><br/>
<span class='tline' id='l115' data-llen='2440:2466'><a onclick="displayPageImage('KR1d0056', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2466:2489'>　備句當屬下古人慮農事之或妨也謂農之闔扇可</span><br/>
<span class='tline' id='l117' data-llen='2489:2512'>　乘間而脩之若國之寢廟既已畢脩則不必作此大</span><br/>
<span class='tline' id='l118' data-llen='2512:2534'>　事以妨農之事葢寢廟告成無有虧闕不俟脩也</span><br/>
<span class='tline' id='l119' data-llen='2534:2551'>是月也毋竭川澤毋漉陂池毋焚山林</span><br/>
<span class='tline' id='l120' data-llen='2551:2574'>　竭澤而漁古人所惡况當春時哉陂池儻漉而取之</span><br/>
<span class='tline' id='l121' data-llen='2574:2597'>　亦竭矣春蒐火弊獻禽注火弊火止也春田主用火</span><br/>
<span class='tline' id='l122' data-llen='2597:2620'>　因焚萊除陳草此惟蒐時爲然耳常時固有禁也皆</span><br/>
<span class='tline' id='l123' data-llen='2620:2631'>　所以遂生物之性也</span><br/>
<span class='tline' id='l124' data-llen='2631:2657'><a onclick="displayPageImage('KR1d0056', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2657:2670'>天子乃鮮羔開冰先薦寢廟</span><br/>
<span class='tline' id='l126' data-llen='2670:2693'>　鮮注讀爲獻或讀如字繫牲曰鮮用羔羊為火畜故</span><br/>
<span class='tline' id='l127' data-llen='2693:2716'>　也不以羊而以羔方少陽用事之時而又品物少故</span><br/>
<span class='tline' id='l128' data-llen='2716:2739'>　也先薦寢廟所以重時物且不敢以人之餘奉神也</span><br/>
<span class='tline' id='l129' data-llen='2739:2762'>　王者之於祖禰以人道事之則有寢以神道事之則</span><br/>
<span class='tline' id='l130' data-llen='2762:2785'>　有廟月令凡薦新之類皆曰寢廟意者廟則四時有</span><br/>
<span class='tline' id='l131' data-llen='2785:2806'>　常祭寢則以時物薦新言寢廟與單言廟不同</span><br/>
<span class='tline' id='l132' data-llen='2806:2829'>上丁命樂正習舞釋菜天子乃帥三公九卿諸侯大夫</span><br/>
<span class='tline' id='l133' data-llen='2829:2855'><a onclick="displayPageImage('KR1d0056', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2855:2871'>親往視之仲丁又命樂正入學習樂</span><br/>
<span class='tline' id='l135' data-llen='2871:2894'>　孟春命樂正入學習舞矣至是又以上丁之日命樂</span><br/>
<span class='tline' id='l136' data-llen='2894:2917'>　正習舞唯恐舞者之容節有一或失也鄭氏注將舞</span><br/>
<span class='tline' id='l137' data-llen='2917:2940'>　必釋菜於先師以禮之則此之釋菜正天子與羣臣</span><br/>
<span class='tline' id='l138' data-llen='2940:2963'>　入學之禮天子與羣臣親往視其習舞無違禮矣至</span><br/>
<span class='tline' id='l139' data-llen='2963:2986'>　仲丁始命樂正入學習樂習樂則凡樂無所不習不</span><br/>
<span class='tline' id='l140' data-llen='2986:3009'>　特舞樂樂者天地之和也古人作樂所以導和於天</span><br/>
<span class='tline' id='l141' data-llen='3009:3025'>　下乃時之常事非必有爲而然也</span><br/>
<span class='tline' id='l142' data-llen='3025:3051'><a onclick="displayPageImage('KR1d0056', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3051:3067'>是月也祀不用犧牲用圭璧更皮幣</span><br/>
<span class='tline' id='l144' data-llen='3067:3090'>　孟春之時犧牲不用牝而已至是舉犧牲皆不用矣</span><br/>
<span class='tline' id='l145' data-llen='3090:3113'>　若髙禖之用大牢開冰之用羔此二者乃天子所行</span><br/>
<span class='tline' id='l146' data-llen='3113:3136'>　之事每歲惟一舉不以常禮論也以圭璧易犧牲非</span><br/>
<span class='tline' id='l147' data-llen='3136:3150'>　但用圭璧又用皮幣以更之</span><br/>
<span class='tline' id='l148' data-llen='3150:3173'>仲春行秋令則其國大水寒氣總至寇戎來征行冬令</span><br/>
<span class='tline' id='l149' data-llen='3173:3196'>則陽氣不勝麥乃不孰民多相掠行夏令則國乃大旱</span><br/>
<span class='tline' id='l150' data-llen='3196:3206'>煖氣蚤來蟲螟爲害</span><br/>
<span class='tline' id='l151' data-llen='3206:3232'><a onclick="displayPageImage('KR1d0056', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3232:3255'>　行秋令則仲春之時似秋秋時多雨所以爲大水秋</span><br/>
<span class='tline' id='l153' data-llen='3255:3278'>　將入寒所以寒氣總至寇戎乘金氣也行冬令則仲</span><br/>
<span class='tline' id='l154' data-llen='3278:3301'>　春之時似冬仲春之時陽氣宜勝今則不勝麥爲寒</span><br/>
<span class='tline' id='l155' data-llen='3301:3324'>　氣所害故不孰民之相掠由無麥也行夏令則仲春</span><br/>
<span class='tline' id='l156' data-llen='3324:3347'>　之時似夏夏時多旱煖氣未當來而來蟲螟煖氣所</span><br/>
<span class='tline' id='l157' data-llen='3347:3352'>　生也</span><br/>
</p>
<p><br/>
</p>
  </div>
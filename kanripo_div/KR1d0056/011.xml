<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0056', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　月令解卷十一　　　　　　宋　張虙　撰</span><br/>
<span class='tline' id='l10' data-llen='210:216'>仲冬之月</span><br/>
<span class='tline' id='l11' data-llen='216:239'>　仲冬者斗建子之辰也漢志云孳萌於子則子孳也</span><br/>
<span class='tline' id='l12' data-llen='239:248'>　夏正爲十一月</span><br/>
<span class='tline' id='l13' data-llen='248:253'>日在斗</span><br/>
<span class='tline' id='l14' data-llen='253:276'>　十一月之中三統歴云日在斗初度元嘉歴云日在</span><br/>
<span class='tline' id='l15' data-llen='276:299'>　斗十四度日與斗建常相合子與丑合故十一月斗</span><br/>
<span class='tline' id='l16' data-llen='299:325'><a onclick="displayPageImage('KR1d0056', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='325:348'>　建子則日在斗斗屬丑也南斗六星冬至之日日在</span><br/>
<span class='tline' id='l18' data-llen='348:371'>　斗此歴家所占以定四時也漢志以仲冬之初在斗</span><br/>
<span class='tline' id='l19' data-llen='371:394'>　十二度後世歲差之法以爲七十五年差一度若爾</span><br/>
<span class='tline' id='l20' data-llen='394:417'>　則日之在斗積乆而差殆將入箕矣或謂黄道歲差</span><br/>
<span class='tline' id='l21' data-llen='417:440'>　常不過推盪於星紀三十度之間故邵雍立差法惟</span><br/>
<span class='tline' id='l22' data-llen='440:463'>　於日月交㑹之際以陰陽虧盈求之遂不差大抵陰</span><br/>
<span class='tline' id='l23' data-llen='463:486'>　常虧陽常盈只於此處差了歴上當通理程頥以此</span><br/>
<span class='tline' id='l24' data-llen='486:527'>　法冠絶古今<span class='krp-note'>案歲差者以恒星考日躔而覺其差冬/至日躔所起仍復其故處於黄道本無</span></span><br/>
<span class='tline' id='l25' data-llen='527:553'><a onclick="displayPageImage('KR1d0056', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='553:599'>　<span class='krp-note'>差數而恒星則移而東故唐虞時冬至日在虛周末/在斗今在箕初矣此求之陰陽虧盈以斷天行非也</span></span><br/>
<span class='tline' id='l27' data-llen='599:608'>昬東辟中旦軫中</span><br/>
<span class='tline' id='l28' data-llen='608:631'>　辟六星北方之㝛軫四星南方之㝛辟與軫相望也</span><br/>
<span class='tline' id='l29' data-llen='631:655'>其日壬癸其帝顓頊其神𤣥冥其蟲介其音羽律中黄</span><br/>
<span class='tline' id='l30' data-llen='655:673'>鍾其數六其味鹹其臭朽其祀行祭先腎</span><br/>
<span class='tline' id='l31' data-llen='673:696'>　黄鍾者月建子之律也仲冬氣至則黄鍾之律應周</span><br/>
<span class='tline' id='l32' data-llen='696:719'>　語云黄鍾所以宣養六氣九德漢志云黄者中之色</span><br/>
<span class='tline' id='l33' data-llen='719:742'>　君之服也鍾者種也陽氣施種於黄泉孳萌萬物爲</span><br/>
<span class='tline' id='l34' data-llen='742:768'><a onclick="displayPageImage('KR1d0056', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='768:775'>　六氣元也</span><br/>
<span class='tline' id='l36' data-llen='775:790'>冰益壯地始坼鶡旦不鳴虎始交</span><br/>
<span class='tline' id='l37' data-llen='790:813'>　此紀十一月時候也冰益壯則水之冰者愈壯其寒</span><br/>
<span class='tline' id='l38' data-llen='813:836'>　氣增於地上矣地始坼則地之凍者以陽微升而坼</span><br/>
<span class='tline' id='l39' data-llen='836:859'>　其暖氣生於地下矣鶡旦求旦之鳥至是不鳴與虎</span><br/>
<span class='tline' id='l40' data-llen='859:869'>　之交皆以陽生也</span><br/>
<span class='tline' id='l41' data-llen='869:896'>天子居𤣥堂太廟乗𤣥路駕鐵驪載𤣥旂衣黒衣服𤣥</span><br/>
<span class='tline' id='l42' data-llen='896:908'>玉食黍與彘其器閎以奄</span><br/>
<span class='tline' id='l43' data-llen='908:934'><a onclick="displayPageImage('KR1d0056', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='934:946'>　此當子上十一月位也</span><br/>
<span class='tline' id='l45' data-llen='946:951'>飭死事</span><br/>
<span class='tline' id='l46' data-llen='951:974'>　孟冬嘗賞死事矣至仲冬又飭之皆所以順天時也</span><br/>
<span class='tline' id='l47' data-llen='974:997'>　人爲國事而死先王之所不忍故從而賞之然國之</span><br/>
<span class='tline' id='l48' data-llen='997:1020'>　爲國不免用人於死地所以飭之欲其有死志也此</span><br/>
<span class='tline' id='l49' data-llen='1020:1030'>　所以人忘其死也</span><br/>
<span class='tline' id='l50' data-llen='1030:1053'>命有司曰土事毋作愼毋發葢毋發室屋及起大衆以</span><br/>
<span class='tline' id='l51' data-llen='1053:1076'>固而閉地氣沮泄是謂發天地之房諸蟄則死民必疾</span><br/>
<span class='tline' id='l52' data-llen='1076:1102'><a onclick="displayPageImage('KR1d0056', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1102:1114'>疫又隨以䘮命之曰暢月</span><br/>
<span class='tline' id='l54' data-llen='1114:1137'>　觀此一節聖人奉若天時知閉塞而成冬故凡發撤</span><br/>
<span class='tline' id='l55' data-llen='1137:1160'>　掩葢等事一一禁之以固而閉言固而且閉惟恐沮</span><br/>
<span class='tline' id='l56' data-llen='1160:1183'>　泄地氣有以發天地之房也蟄則死矣民必疾疫疫</span><br/>
<span class='tline' id='l57' data-llen='1183:1206'>　而繼以喪民亦死矣然聖人之心謂在天有時不可</span><br/>
<span class='tline' id='l58' data-llen='1206:1229'>　以不順而一氣潛萌於無形又不可不審也夫當黄</span><br/>
<span class='tline' id='l59' data-llen='1229:1252'>　鍾動而萬物潛起則天地之房固自隱然萌動其氣</span><br/>
<span class='tline' id='l60' data-llen='1252:1275'>　未嘗不暢非閉塞所可遏於是命之以名其名謂何</span><br/>
<span class='tline' id='l61' data-llen='1275:1301'><a onclick="displayPageImage('KR1d0056', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1301:1324'>　曰暢月言其氣之舒暢也他月未嘗特立一名也此</span><br/>
<span class='tline' id='l63' data-llen='1324:1347'>　見天地之氣於閉塞之中而有調逹之理於謹固之</span><br/>
<span class='tline' id='l64' data-llen='1347:1366'>　中而有發生之意命之以名豈苟云乎哉</span><br/>
<span class='tline' id='l65' data-llen='1366:1389'>是月也命奄尹申宮令審門閭謹房室必重閉省婦事</span><br/>
<span class='tline' id='l66' data-llen='1389:1412'>毋得淫雖有貴戚近習毋有不禁乃命大酋秫稻必齊</span><br/>
<span class='tline' id='l67' data-llen='1412:1435'>麴糱必時湛熾必絜水泉必香陶器必良火齊必得兼</span><br/>
<span class='tline' id='l68' data-llen='1435:1448'>用六物大酋監之毋有差貸</span><br/>
<span class='tline' id='l69' data-llen='1448:1471'>　酒之用非一曰公酒曰禮酒曰秩酒以供祭祀以供</span><br/>
<span class='tline' id='l70' data-llen='1471:1497'><a onclick="displayPageImage('KR1d0056', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1497:1520'>　賓客以共王反后之飲周禮設官掌之今曰大酋其</span><br/>
<span class='tline' id='l72' data-llen='1520:1543'>　酒正歟其酒人歟六物之數即周禮所謂酒材也一</span><br/>
<span class='tline' id='l73' data-llen='1543:1566'>　物不具非式法也必有差貸之患然六物皆具而不</span><br/>
<span class='tline' id='l74' data-llen='1566:1589'>　得其時則所作未必善當冬而造則時之所宜酒宜</span><br/>
<span class='tline' id='l75' data-llen='1589:1612'>　寒故作於冬欲其温故作之於陽生之月夫一酒之</span><br/>
<span class='tline' id='l76' data-llen='1612:1635'>　用古人致嚴如此固欲其㫖也而大禹反惡之何耶</span><br/>
<span class='tline' id='l77' data-llen='1635:1658'>　惟天下之美物足以溺人禹之兢兢正恐爲其所溺</span><br/>
<span class='tline' id='l78' data-llen='1658:1681'>　也然則大酋之所作固當遵月令所命而致嚴大酋</span><br/>
<span class='tline' id='l79' data-llen='1681:1707'><a onclick="displayPageImage('KR1d0056', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1707:1724'>　之所共又當知大禹所惡而致懼也</span><br/>
<span class='tline' id='l81' data-llen='1724:1743'>天子命有司祈祀四海大川名源淵澤井泉</span><br/>
<span class='tline' id='l82' data-llen='1743:1766'>　此皆謂水神也水之功在天地間大矣聚而爲海逹</span><br/>
<span class='tline' id='l83' data-llen='1766:1789'>　而爲川發而爲源瀦而爲淵澤鑿而爲井泉順盛德</span><br/>
<span class='tline' id='l84' data-llen='1789:1803'>　之時而祭之所以荅其利也</span><br/>
<span class='tline' id='l85' data-llen='1803:1826'>是月也農有不收藏積聚者馬牛畜獸有放佚者取之</span><br/>
<span class='tline' id='l86' data-llen='1826:1849'>不詰山林藪澤有能取蔬食田獵禽獸者野虞教道之</span><br/>
<span class='tline' id='l87' data-llen='1849:1861'>其有相侵奪者罪之不赦</span><br/>
<span class='tline' id='l88' data-llen='1861:1887'><a onclick="displayPageImage('KR1d0056', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1887:1910'>　此章之意惟欲民知所愛務自收歛以爲冬備其有</span><br/>
<span class='tline' id='l90' data-llen='1910:1933'>　積聚之不收藏馬牛畜獸之放佚此游惰之民也不</span><br/>
<span class='tline' id='l91' data-llen='1933:1956'>　幸爲人所取上未嘗詰之惡有遊惰也其有能取蔬</span><br/>
<span class='tline' id='l92' data-llen='1956:1979'>　食田獵禽獸於山林藪澤者此勤力之民也野虞於</span><br/>
<span class='tline' id='l93' data-llen='1979:2002'>　此又教而道之喜其勤力也或有侵盜之者罪之不</span><br/>
<span class='tline' id='l94' data-llen='2002:2025'>　赦彼游惰之民爲人所取上未嘗加問此勤力之民</span><br/>
<span class='tline' id='l95' data-llen='2025:2048'>　爲人侵奪上爲之罪其人或置而不詰或罪之而不</span><br/>
<span class='tline' id='l96' data-llen='2048:2064'>　赦上之人所以示民好惡者如此</span><br/>
<span class='tline' id='l97' data-llen='2064:2090'><a onclick="displayPageImage('KR1d0056', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2090:2113'>是月也日短至陰陽爭諸生蕩君子齊戒處必掩身身</span><br/>
<span class='tline' id='l99' data-llen='2113:2136'>欲寧去聲色禁耆慾安形性事欲靜以待陰陽之所定</span><br/>
<span class='tline' id='l100' data-llen='2136:2159'>　此章與仲夏對文夏日長至冬日短至至之言極也</span><br/>
<span class='tline' id='l101' data-llen='2159:2182'>　夏言死生分冬惟言諸生蕩言生而不言死葢自生</span><br/>
<span class='tline' id='l102' data-llen='2182:2205'>　而死如草木昆蟲之類有生於春夏而死於秋冬者</span><br/>
<span class='tline' id='l103' data-llen='2205:2228'>　顯然可見故言死生分自死而生則起於萌蘖之微</span><br/>
<span class='tline' id='l104' data-llen='2228:2251'>　初無可見之跡故惟言諸生蕩蕩謂物動將萌芽也</span><br/>
<span class='tline' id='l105' data-llen='2251:2274'>　夏則戒以毋躁冬以身欲寧繼之皆欲其靜也至於</span><br/>
<span class='tline' id='l106' data-llen='2274:2300'><a onclick="displayPageImage('KR1d0056', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2300:2323'>　聲色不徒止之而直欲去之耆慾不徒節之而直欲</span><br/>
<span class='tline' id='l108' data-llen='2323:2346'>　禁之外則養其形而毋勞内則養其性而毋悖凡事</span><br/>
<span class='tline' id='l109' data-llen='2346:2369'>　一歸於靜又重於日長至之時也凡此以微陽方生</span><br/>
<span class='tline' id='l110' data-llen='2369:2392'>　陰未退聽爭而未定故待之也月令一篇聖人所以</span><br/>
<span class='tline' id='l111' data-llen='2392:2415'>　順陰陽之序相天地之宜上焉爲國家計下焉爲民</span><br/>
<span class='tline' id='l112' data-llen='2415:2438'>　生計至纖至悉無遺恨矣惟未見其所以脩身養心</span><br/>
<span class='tline' id='l113' data-llen='2438:2461'>　之要葢至於二至之時見極其齊戒之誠聲色不邇</span><br/>
<span class='tline' id='l114' data-llen='2461:2484'>　耆慾不萌一遵其至靜而無所爲然後知聖人脩身</span><br/>
<span class='tline' id='l115' data-llen='2484:2510'><a onclick="displayPageImage('KR1d0056', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2510:2521'>　養心之要誠不苟也</span><br/>
<span class='tline' id='l117' data-llen='2521:2538'>芸始生荔挺出蚯蚓結麋角解水泉動</span><br/>
<span class='tline' id='l118' data-llen='2538:2561'>　又記時候也以物紀候月令皆然惟仲冬則以微陽</span><br/>
<span class='tline' id='l119' data-llen='2561:2584'>　生於地下凡物之生於地下者尤驗注以芸爲香草</span><br/>
<span class='tline' id='l120' data-llen='2584:2607'>　以荔挺爲馬䪥方慤引王氏以荔挺亦爲香草葢楚</span><br/>
<span class='tline' id='l121' data-llen='2607:2630'>　辭有薜荔亦香草縁木而生也蚯矧在穴氣動則交</span><br/>
<span class='tline' id='l122' data-llen='2630:2653'>　也孟冬水始冰至仲冬而冰益壯陰氣凝涸也微陽</span><br/>
<span class='tline' id='l123' data-llen='2653:2664'>　既生則凝涸者動矣</span><br/>
<span class='tline' id='l124' data-llen='2664:2690'><a onclick="displayPageImage('KR1d0056', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2690:2701'>日短至則伐木取竹箭</span><br/>
<span class='tline' id='l126' data-llen='2701:2724'>　木大竹小大者言伐小者取之而己箭又竹之小者</span><br/>
<span class='tline' id='l127' data-llen='2724:2747'>是月也可以罷官之無事去器之無用者塗闕廷門閭</span><br/>
<span class='tline' id='l128' data-llen='2747:2776'>築囹圄此所以助天地之閉藏也<span class='krp-note'>案今本脫所/字據宋本𥙷</span></span><br/>
<span class='tline' id='l129' data-llen='2776:2799'>　罷無用之官去無用之器有塗者有築者無非收歛</span><br/>
<span class='tline' id='l130' data-llen='2799:2822'>　固護不使汗漫之意月令自入秋來凡所動作施爲</span><br/>
<span class='tline' id='l131' data-llen='2822:2845'>　無非示收歛之義至冬又從而閉藏矣今於仲月之</span><br/>
<span class='tline' id='l132' data-llen='2845:2868'>　末反覆之總括之無他以一陽既生物皆嚮榮氣不</span><br/>
<span class='tline' id='l133' data-llen='2868:2894'><a onclick="displayPageImage('KR1d0056', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2894:2917'>　可少泄正雷在地中復后以至日閉關商旅不行之</span><br/>
<span class='tline' id='l135' data-llen='2917:2940'>　時惟持養之深則其銳無挫保護之堅則其鋒不折</span><br/>
<span class='tline' id='l136' data-llen='2940:2959'>　助天地之閉藏乃所以助天地之發逹也</span><br/>
<span class='tline' id='l137' data-llen='2959:2982'>仲冬行夏令則其國乃旱氛霧冥冥雷乃發聲行秋令</span><br/>
<span class='tline' id='l138' data-llen='2982:3005'>則天時雨汁瓜瓠不成國有大兵行春令則蝗蟲爲敗</span><br/>
<span class='tline' id='l139' data-llen='3005:3015'>水泉咸竭民多疥癘</span><br/>
<span class='tline' id='l140' data-llen='3015:3038'>　行夏令則仲冬之時似夏患旱與仲秋同氛霧則旱</span><br/>
<span class='tline' id='l141' data-llen='3038:3061'>　氣使然雷聲遂先期而發行秋令則仲冬之時似秋</span><br/>
<span class='tline' id='l142' data-llen='3061:3087'><a onclick="displayPageImage('KR1d0056', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3087:3110'>　雨汁者水雪雜下以雪雜水如物之有汁謂之雨汁</span><br/>
<span class='tline' id='l144' data-llen='3110:3133'>　瓜瓠至秋而堅至冬而成今或不成則民無濟渉之</span><br/>
<span class='tline' id='l145' data-llen='3133:3156'>　具孟月行秋令則有小兵仲月行秋令則有大兵皆</span><br/>
<span class='tline' id='l146' data-llen='3156:3179'>　金氣勝也行春令則仲冬之時似春蝗蟲之災與孟</span><br/>
<span class='tline' id='l147' data-llen='3179:3199'>　夏同水泉之竭陰氣弱也疥癘虛陽作之也</span><br/>
</p>
<p><br/>
</p>
  </div>
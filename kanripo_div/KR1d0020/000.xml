<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0020', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部四</span><br/>
<span class='tline' id='l9' data-llen='196:219'>　周禮纂訓　　　　　　禮類一<span class='krp-note'>周禮之屬/</span></span><br/>
<span class='tline' id='l10' data-llen='219:225'>　　提要</span><br/>
<span class='tline' id='l11' data-llen='225:246'>　　　　<span class='krp-note'>臣/</span>等謹按周禮纂訓二十一卷</span><br/>
<span class='tline' id='l12' data-llen='246:269'>　　　國朝李鍾倫撰鍾倫字世得安溪人康熙癸酉</span><br/>
<span class='tline' id='l13' data-llen='269:292'>　　　　舉人未仕而卒此書自天官至秋官詳纂注</span><br/>
<span class='tline' id='l14' data-llen='292:315'>　　　　疏加以訓義惟闕考工記不釋葢以河間獻</span><br/>
<span class='tline' id='l15' data-llen='315:338'>　　　　王所補非周公之古經也書後有乾隆丁丑</span><br/>
<span class='tline' id='l16' data-llen='338:364'><a onclick="displayPageImage('KR1d0020', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　　　　其子廣平府知府清馥跋稱鍾倫初受三禮</span><br/>
<span class='tline' id='l18' data-llen='387:410'>　　　　於其叔光坡康熙癸酉鄉薦公車後日侍其</span><br/>
<span class='tline' id='l19' data-llen='410:433'>　　　　父光地於京邸及光地出督順天學政復遷</span><br/>
<span class='tline' id='l20' data-llen='433:457'>　　　　直𨽻巡撫十餘年中鍾倫皆隨行得其指授</span><br/>
<span class='tline' id='l21' data-llen='457:480'>　　　　又多與宣城梅文鼎長洲何焯宿遷徐用錫</span><br/>
<span class='tline' id='l22' data-llen='480:503'>　　　　河間王之鋭同里陳萬䇿等互相討論故其</span><br/>
<span class='tline' id='l23' data-llen='503:526'>　　　　學具有本源凡所詮釋頗得周官大義惟於</span><br/>
<span class='tline' id='l24' data-llen='526:549'>　　　　名物度數不甚加意故徃徃考之弗詳如巾</span><br/>
<span class='tline' id='l25' data-llen='549:575'><a onclick="displayPageImage('KR1d0020', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='575:598'>　　　　車重翟錫面朱總厭翟勒面繢總安車彫面</span><br/>
<span class='tline' id='l27' data-llen='598:621'>　　　　鷖總皆有容葢註總以繒為之著馬勒直兩</span><br/>
<span class='tline' id='l28' data-llen='621:644'>　　　　耳與兩鑣車衡輨亦宜有焉容為襜車山東</span><br/>
<span class='tline' id='l29' data-llen='644:667'>　　　　謂之裳惟蓋如今小車葢也皆有容有葢則</span><br/>
<span class='tline' id='l30' data-llen='667:690'>　　　　重翟厭翟謂蔽也安車無蔽謂去飾也鍾倫</span><br/>
<span class='tline' id='l31' data-llen='690:713'>　　　　謂總惟當施馬於車義無所取考蔡邕獨㫁</span><br/>
<span class='tline' id='l32' data-llen='713:736'>　　　　曰飛軨以油緹廣八寸長注地左畫蒼龍右</span><br/>
<span class='tline' id='l33' data-llen='736:759'>　　　　畫白虎繫軸頭續漢書輿服志曰乗輿重牙</span><br/>
<span class='tline' id='l34' data-llen='759:785'><a onclick="displayPageImage('KR1d0020', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='785:808'>　　　　班輪升龍飛軨注引薛綜東京賦注飛軨以</span><br/>
<span class='tline' id='l36' data-llen='808:831'>　　　　油緹廣八寸長注地繋軸頭所云油緹即注</span><br/>
<span class='tline' id='l37' data-llen='831:854'>　　　　所云總以繒為之所云軸頭即注所云輨然</span><br/>
<span class='tline' id='l38' data-llen='854:877'>　　　　則飛軨即總之在車者而鍾倫謂總惟飾馬</span><br/>
<span class='tline' id='l39' data-llen='877:900'>　　　　誤矣鍾倫又謂容以繒結四旁之上際其四</span><br/>
<span class='tline' id='l40' data-llen='900:923'>　　　　旁之下際則以翟為蔽攷經文皆有容葢寔</span><br/>
<span class='tline' id='l41' data-llen='923:946'>　　　　兼承上重翟厭翟安車而言但重翟厭翟二</span><br/>
<span class='tline' id='l42' data-llen='946:969'>　　　　車既有容葢又有翟蔽兩旁以畫飾安車則</span><br/>
<span class='tline' id='l43' data-llen='969:995'><a onclick="displayPageImage('KR1d0020', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='995:1018'>　　　　惟有容葢而無翟飾耳既無翟飾即惟藉裳</span><br/>
<span class='tline' id='l45' data-llen='1018:1041'>　　　　惟為障蔽帷裳之制當四面圍合上下通徹</span><br/>
<span class='tline' id='l46' data-llen='1041:1064'>　　　　故詩曰漸車帷裳箋云帷裳童容也方言䄡</span><br/>
<span class='tline' id='l47' data-llen='1064:1101'>　　　　䄖江淮南楚謂之<img height='20' width='20' alt='&amp;KR2391' title='KR2391' src='https://raw.githubusercontent.com/kanripo/KR-Gaiji/master/images/KR2391.png'/>褣童容與<img height='20' width='20' alt='&amp;KR2391' title='KR2391' src='https://raw.githubusercontent.com/kanripo/KR-Gaiji/master/images/KR2391.png'/>褣義同葢</span><br/>
<span class='tline' id='l48' data-llen='1101:1132'>　　　　<img height='20' width='20' alt='&amp;KR2391' title='KR2391' src='https://raw.githubusercontent.com/kanripo/KR-Gaiji/master/images/KR2391.png'/>褣長𥜗上下相連以覆體車之帷裳垂覆</span><br/>
<span class='tline' id='l49' data-llen='1132:1155'>　　　　上下形相似也又士昏禮婦車亦如之有裧</span><br/>
<span class='tline' id='l50' data-llen='1155:1179'>　　　　注裧車裳帷續漢書輿服志注舊典𫝊車驂</span><br/>
<span class='tline' id='l51' data-llen='1179:1202'>　　　　駕赤帷裳惟郭賀為冀州勅去䄡帷釋名衽</span><br/>
<span class='tline' id='l52' data-llen='1202:1228'><a onclick="displayPageImage('KR1d0020', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1228:1251'>　　　　䄡也在旁幨幨然云襜帷葢如裳衽下垂也</span><br/>
<span class='tline' id='l54' data-llen='1251:1274'>　　　　凡此皆同于巾車之安車但有帷裳無重翟</span><br/>
<span class='tline' id='l55' data-llen='1274:1297'>　　　　厭翟者也如鍾倫所云帷裳但結四旁之上</span><br/>
<span class='tline' id='l56' data-llen='1297:1320'>　　　　際其四旁下際以翟為蔽則安車但蔽上際</span><br/>
<span class='tline' id='l57' data-llen='1320:1343'>　　　　不復蔽下際矣釋名曰容車婦人所載小車</span><br/>
<span class='tline' id='l58' data-llen='1343:1366'>　　　　也其葢施帷以隠蔽其形容也若容但蔽上</span><br/>
<span class='tline' id='l59' data-llen='1366:1389'>　　　　際不及下際豈能隠蔽形容乎如此之類頗</span><br/>
<span class='tline' id='l60' data-llen='1389:1412'>　　　　為疎舛然如辨禘祫社稷學校諸篇皆攷證</span><br/>
<span class='tline' id='l61' data-llen='1412:1438'><a onclick="displayPageImage('KR1d0020', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1438:1461'>　　　　詳核又如司馬法謂革車一乗甲士三人歩</span><br/>
<span class='tline' id='l63' data-llen='1461:1484'>　　　　卒七十二人鍾倫據蔡氏説謂一乗不止甲</span><br/>
<span class='tline' id='l64' data-llen='1484:1507'>　　　　士三人歩卒七十二人此是輕車用馬馳者</span><br/>
<span class='tline' id='l65' data-llen='1507:1530'>　　　　更有二十五人将重車在後今攷新書攻車</span><br/>
<span class='tline' id='l66' data-llen='1530:1553'>　　　　七十五人前拒一隊左右角二隊守車一隊</span><br/>
<span class='tline' id='l67' data-llen='1553:1576'>　　　　炊子十人守装五人廐養五人樵汲五人共</span><br/>
<span class='tline' id='l68' data-llen='1576:1599'>　　　　二十五人攻守二乗共百人又尉繚子伍制</span><br/>
<span class='tline' id='l69' data-llen='1599:1622'>　　　　令軍中之制五人為伍伍相保也十人為什</span><br/>
<span class='tline' id='l70' data-llen='1622:1648'><a onclick="displayPageImage('KR1d0020', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1648:1671'>　　　　什相保也五十人為屬屬相保也百人為閭</span><br/>
<span class='tline' id='l72' data-llen='1671:1694'>　　　　閭相保也起于五人訖于百人葢軍中之制</span><br/>
<span class='tline' id='l73' data-llen='1694:1717'>　　　　自一乗起此皆一乗百人之明驗足證其説</span><br/>
<span class='tline' id='l74' data-llen='1717:1740'>　　　　之精核又明于推步之術訓大司徒土圭之</span><br/>
<span class='tline' id='l75' data-llen='1740:1763'>　　　　法謂六十餘里餘景已差一寸亦得諸寔測</span><br/>
<span class='tline' id='l76' data-llen='1763:1787'>　　　　非同講學家之空言也乾隆四十六年十一月</span><br/>
<span class='tline' id='l77' data-llen='1787:1796'>　　　　恭校上</span><br/>
<span class='tline' id='l78' data-llen='1796:1829'>　　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l79' data-llen='1829:1855'><a onclick="displayPageImage('KR1d0020', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1855:1881'>　　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
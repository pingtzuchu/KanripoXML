<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0071', 'WYG', '027-1a' );" name="027-1a" class="pb">[027-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　禮記述註卷二十七</span><br/>
<span class='tline' id='l10' data-llen='202:223'>　　　　　　　　　　　安溪　李光坡　撰</span><br/>
<span class='tline' id='l11' data-llen='223:233'>　　大學第四十二</span><br/>
<span class='tline' id='l12' data-llen='233:256'>　　　坡謂此記註疏不言作者姓名朱子以為出於</span><br/>
<span class='tline' id='l13' data-llen='256:279'>　　　曽氏之門葢以記中引語而稱曾子乃弟子之</span><br/>
<span class='tline' id='l14' data-llen='279:302'>　　　尊師然也然古作者多自稱著如公羊傳每自</span><br/>
<span class='tline' id='l15' data-llen='302:325'>　　　稱子公羊子曰司馬史記每自稱太史公曰則</span><br/>
<span class='tline' id='l16' data-llen='325:351'><a onclick="displayPageImage('KR1d0071', 'WYG', '027-1b' );" name="027-1b" class="pb">[027-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='351:374'>　　　此記或曽子自筆未可知也又記詳説藏身之</span><br/>
<span class='tline' id='l18' data-llen='374:397'>　　　恕絜矩之道必本於忠信以得與曾子一貫忠</span><br/>
<span class='tline' id='l19' data-llen='397:420'>　　　恕之㫖語合若符則其為曾氏之宗傳無惑焉</span><br/>
<span class='tline' id='l20' data-llen='420:429'>　　　朱子章句</span><br/>
<span class='tline' id='l21' data-llen='429:439'>　　冠義第四十三</span><br/>
<span class='tline' id='l22' data-llen='439:462'>　　　疏曰冠禮起早晚書傳無正文世本云黄帝造</span><br/>
<span class='tline' id='l23' data-llen='462:485'>　　　旃冕是冕起於黄帝也黄帝以前以羽皮為冠</span><br/>
<span class='tline' id='l24' data-llen='485:508'>　　　以後乃用布帛其冠之年天子諸侯皆十二大</span><br/>
<span class='tline' id='l25' data-llen='508:534'><a onclick="displayPageImage('KR1d0071', 'WYG', '027-2a' );" name="027-2a" class="pb">[027-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='534:557'>　　　夫無文案䘮服大夫為昆弟之長殤大夫旣為</span><br/>
<span class='tline' id='l27' data-llen='557:580'>　　　昆長殤則不二十始冠也其士則二十而冠也</span><br/>
<span class='tline' id='l28' data-llen='580:603'>　　　天子之子亦早冠祭法云王下祭殤五若不早</span><br/>
<span class='tline' id='l29' data-llen='603:626'>　　　冠何因有五等之殤諸侯之子皆二十冠檀弓</span><br/>
<span class='tline' id='l30' data-llen='626:649'>　　　云君之適長殤及大夫之適長殤是也　呂氏</span><br/>
<span class='tline' id='l31' data-llen='649:672'>　　　曰冠昏射鄉燕聘天下之逹禮也儀禮所載謂</span><br/>
<span class='tline' id='l32' data-llen='672:695'>　　　之禮者禮之經也禮記所載謂之義者皆舉其</span><br/>
<span class='tline' id='l33' data-llen='695:712'>　　　經之節文以述其制作之義也</span><br/>
<span class='tline' id='l34' data-llen='712:738'><a onclick="displayPageImage('KR1d0071', 'WYG', '027-2b' );" name="027-2b" class="pb">[027-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='738:761'>凡人之所以為人者禮義也禮義之始在於正容體齊</span><br/>
<span class='tline' id='l36' data-llen='761:784'>顔色順辭令容體正顏色齊辭令順而後禮義備以正</span><br/>
<span class='tline' id='l37' data-llen='784:807'>君臣親父子和長幼君臣正父子親長幼和而後禮義</span><br/>
<span class='tline' id='l38' data-llen='807:830'>立故冠而后服備服備而后容體正顏色齊辭令順故</span><br/>
<span class='tline' id='l39' data-llen='830:847'>曰冠者禮之始也是故古者聖王重冠</span><br/>
<span class='tline' id='l40' data-llen='847:870'>　註曰言服未備者未可求以三始也童子之服采衣</span><br/>
<span class='tline' id='l41' data-llen='870:893'>　紒　方氏曰容體欲其可度故曰正顏色欲其可觀</span><br/>
<span class='tline' id='l42' data-llen='893:908'>　故曰齊辭令欲其可從故曰順</span><br/>
<span class='tline' id='l43' data-llen='908:934'><a onclick="displayPageImage('KR1d0071', 'WYG', '027-3a' );" name="027-3a" class="pb">[027-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='934:957'>古者冠禮筮日筮賓所以敬冠事敬冠事所以重禮重</span><br/>
<span class='tline' id='l45' data-llen='957:966'>禮所以為國本也</span><br/>
<span class='tline' id='l46' data-llen='966:989'>　註曰國以禮為本　呂氏曰禮重則人道立此國之</span><br/>
<span class='tline' id='l47' data-llen='989:1002'>　所以為國也故曰為國本</span><br/>
<span class='tline' id='l48' data-llen='1002:1025'>故冠於阼以著代也醮於客位三加彌尊加有成也已</span><br/>
<span class='tline' id='l49' data-llen='1025:1036'>冠而字之成人之道也</span><br/>
<span class='tline' id='l50' data-llen='1036:1059'>　呂氏曰主人升立於序端西面贊者筵於東序少北</span><br/>
<span class='tline' id='l51' data-llen='1059:1082'>　西面將冠者即筵而冠是位與主人同在阼也父老</span><br/>
<span class='tline' id='l52' data-llen='1082:1108'><a onclick="displayPageImage('KR1d0071', 'WYG', '027-3b' );" name="027-3b" class="pb">[027-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1108:1131'>　則傳之子所以著其傳付之意也酌而無酬酢曰醮</span><br/>
<span class='tline' id='l54' data-llen='1131:1154'>　醮於户西南面賓位也以禮賓之禮禮其子所以為</span><br/>
<span class='tline' id='l55' data-llen='1154:1177'>　成人敬也始加緇布冠再加皮弁次加爵弁三加而</span><br/>
<span class='tline' id='l56' data-llen='1177:1200'>　服彌尊亦所以為成人敬也冠於阼醮於客位者適</span><br/>
<span class='tline' id='l57' data-llen='1200:1223'>　子也若庻子則冠於房外南面遂醮焉所以異者不</span><br/>
<span class='tline' id='l58' data-llen='1223:1246'>　著代也古者童子雖貴名之而已冠而後賓字之以</span><br/>
<span class='tline' id='l59' data-llen='1246:1258'>　成人之道故敬其名也</span><br/>
<span class='tline' id='l60' data-llen='1258:1281'>見於母母拜之見於兄弟兄弟拜之成人而與為禮也</span><br/>
<span class='tline' id='l61' data-llen='1281:1307'><a onclick="displayPageImage('KR1d0071', 'WYG', '027-4a' );" name="027-4a" class="pb">[027-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1307:1332'>𤣥冠𤣥端奠摯於君遂以摯見於鄉大夫鄉先生以成</span><br/>
<span class='tline' id='l63' data-llen='1332:1337'>人見也</span><br/>
<span class='tline' id='l64' data-llen='1337:1360'>　疏曰案儀禮廟中冠子以酒脯奠廟訖子持所奠酒</span><br/>
<span class='tline' id='l65' data-llen='1360:1383'>　脯以見於母母拜其酒脯重從奠者處來故拜之非</span><br/>
<span class='tline' id='l66' data-llen='1383:1406'>　拜子也今唐禮母見子但起立不拜　坡謂疏説善</span><br/>
<span class='tline' id='l67' data-llen='1406:1429'>　矣亦似未盡湏詳儀禮母拜受三字盖拜者為受脯</span><br/>
<span class='tline' id='l68' data-llen='1429:1452'>　拜非拜子也亦非重從廟來如下篇舅受婦笲棗栗</span><br/>
<span class='tline' id='l69' data-llen='1452:1475'>　答拜亦是拜婦乎凡婦人俠拜如壻見婦母亦婦母</span><br/>
<span class='tline' id='l70' data-llen='1475:1501'><a onclick="displayPageImage('KR1d0071', 'WYG', '027-4b' );" name="027-4b" class="pb">[027-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1501:1524'>　先一拜亦是拜壻乎記者讀滑不詳拜受二字不訖</span><br/>
<span class='tline' id='l72' data-llen='1524:1547'>　俠拜之節旣錯經意而觧者愈失之註疏不可容易</span><br/>
<span class='tline' id='l73' data-llen='1547:1555'>　讀豈不信乎</span><br/>
<span class='tline' id='l74' data-llen='1555:1578'>成人之者將責成人禮焉也責成人禮焉者將責為人</span><br/>
<span class='tline' id='l75' data-llen='1578:1601'>子為人弟為人臣為人少者之禮行焉將責四者之行</span><br/>
<span class='tline' id='l76' data-llen='1601:1624'>於人其禮可不重與故孝弟忠順之行立而后可以為</span><br/>
<span class='tline' id='l77' data-llen='1624:1647'>人可以為人而后可以治人也故聖王重禮故曰冠者</span><br/>
<span class='tline' id='l78' data-llen='1647:1670'>禮之始也嘉事之重者也是故古者重冠重冠故行之</span><br/>
<span class='tline' id='l79' data-llen='1670:1696'><a onclick="displayPageImage('KR1d0071', 'WYG', '027-5a' );" name="027-5a" class="pb">[027-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1696:1719'>於廟行之於廟者所以尊重事尊重事而不敢擅重事</span><br/>
<span class='tline' id='l81' data-llen='1719:1730'>所以自卑而尊先祖也</span><br/>
<span class='tline' id='l82' data-llen='1730:1753'>　呂氏曰所謂成人者非謂四體膚革異於童稚也必</span><br/>
<span class='tline' id='l83' data-llen='1753:1776'>　知人倫之備焉親親貴貴長長不失其序之謂備此</span><br/>
<span class='tline' id='l84' data-llen='1776:1799'>　所以為人子為人弟為人臣為人少者之禮行孝弟</span><br/>
<span class='tline' id='l85' data-llen='1799:1822'>　忠順之行立也有諸己然後可以責諸人故成人然</span><br/>
<span class='tline' id='l86' data-llen='1822:1845'>　後可以治人也古者重事必行之廟中昏禮納采至</span><br/>
<span class='tline' id='l87' data-llen='1845:1868'>　親迎皆主人筵几於廟聘禮君親拜迎於大門之外</span><br/>
<span class='tline' id='l88' data-llen='1868:1894'><a onclick="displayPageImage('KR1d0071', 'WYG', '027-5b' );" name="027-5b" class="pb">[027-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1894:1917'>　而廟受爵有德禄有功君親策命於廟䘮禮旣啓則</span><br/>
<span class='tline' id='l90' data-llen='1917:1934'>　朝廟皆所以示有所尊而不敢專也</span><br/>
<span class='tline' id='l91' data-llen='1934:1944'>　　昬義第四十四</span><br/>
<span class='tline' id='l92' data-llen='1944:1967'>　　　疏曰謂之昬者娶妻之禮以昬為期因名焉必</span><br/>
<span class='tline' id='l93' data-llen='1967:1982'>　　　以昏者取陽徃隂來之義</span><br/>
<span class='tline' id='l94' data-llen='1982:2005'>昬禮者將合二姓之好上以事宗廟而下以繼後世也</span><br/>
<span class='tline' id='l95' data-llen='2005:2028'>故君子重之是以昬禮納采問名納吉納徵請期皆主</span><br/>
<span class='tline' id='l96' data-llen='2028:2051'>人筵几於廟而拜迎於門外入揖讓而升聽命於廟所</span><br/>
<span class='tline' id='l97' data-llen='2051:2077'><a onclick="displayPageImage('KR1d0071', 'WYG', '027-6a' );" name="027-6a" class="pb">[027-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2077:2087'>以敬慎重正昬禮也</span><br/>
<span class='tline' id='l99' data-llen='2087:2110'>　疏曰主人謂女父母設筵几於禰廟　方氏曰納采</span><br/>
<span class='tline' id='l100' data-llen='2110:2133'>　者納鴈以為采擇之禮也問名者問女生之母名氏</span><br/>
<span class='tline' id='l101' data-llen='2133:2156'>　也納吉者得吉卜而納之也納徵者納幣以為昏姻</span><br/>
<span class='tline' id='l102' data-llen='2156:2179'>　之證也請期者請昏姻之期日也納采問名此二禮</span><br/>
<span class='tline' id='l103' data-llen='2179:2200'>　一使而兼行之納徵無鴈以有幣其餘皆用鴈</span><br/>
<span class='tline' id='l104' data-llen='2200:2223'>父親醮子而命之迎男先於女也子承命以迎主人筵</span><br/>
<span class='tline' id='l105' data-llen='2223:2246'>几於廟而拜迎於門外壻執鴈入揖讓升堂再拜奠鴈</span><br/>
<span class='tline' id='l106' data-llen='2246:2272'><a onclick="displayPageImage('KR1d0071', 'WYG', '027-6b' );" name="027-6b" class="pb">[027-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2272:2295'>盖親受之於父母也降出御婦車而婿授綏御輪三周</span><br/>
<span class='tline' id='l108' data-llen='2295:2318'>先俟於門外婦至壻揖婦以入共牢而食合卺而酳所</span><br/>
<span class='tline' id='l109' data-llen='2318:2330'>以合體同尊卑以親之也</span><br/>
<span class='tline' id='l110' data-llen='2330:2353'>　疏曰共牢而食者同食一牲不異牲也合卺而酳者</span><br/>
<span class='tline' id='l111' data-llen='2353:2376'>　以一瓠分為兩瓠謂之卺壻與婦各執一片以酳酳</span><br/>
<span class='tline' id='l112' data-llen='2376:2399'>　演也謂食畢飲酒演安其氣也　坡謂用鴈儀禮中</span><br/>
<span class='tline' id='l113' data-llen='2399:2422'>　載朱子説以為亦攝盛之意則其餘取義畧之可也</span><br/>
<span class='tline' id='l114' data-llen='2422:2445'>　此壻升堂奠鴈與誰為禮皆未觧出案儀禮賓升北</span><br/>
<span class='tline' id='l115' data-llen='2445:2471'><a onclick="displayPageImage('KR1d0071', 'WYG', '027-7a' );" name="027-7a" class="pb">[027-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2471:2494'>　面奠鴈再拜稽首鄭註云此時當在房外當楣北面</span><br/>
<span class='tline' id='l117' data-llen='2494:2517'>　主人不答明主為授女耳似以此鴈為壻見女之摯</span><br/>
<span class='tline' id='l118' data-llen='2517:2535'>　而郊特牲所云執摯以相見指此節也</span><br/>
<span class='tline' id='l119' data-llen='2535:2558'>敬慎重正而后親之禮之大體而所以成男女之别而</span><br/>
<span class='tline' id='l120' data-llen='2558:2581'>立夫婦之義也男女有别而后夫婦有義夫婦有義而</span><br/>
<span class='tline' id='l121' data-llen='2581:2604'>后父子有親父子有親而后君臣有正故曰昬禮者禮</span><br/>
<span class='tline' id='l122' data-llen='2604:2627'>之本也夫禮始於冠本於昬重於喪祭尊於朝聘和於</span><br/>
<span class='tline' id='l123' data-llen='2627:2637'>鄉射此禮之大體也</span><br/>
<span class='tline' id='l124' data-llen='2637:2663'><a onclick="displayPageImage('KR1d0071', 'WYG', '027-7b' );" name="027-7b" class="pb">[027-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2663:2686'>　註曰言子受氣性純則孝孝則忠也　疏曰昏姻得</span><br/>
<span class='tline' id='l126' data-llen='2686:2703'>　所則受氣純和生子必孝事君必忠</span><br/>
<span class='tline' id='l127' data-llen='2703:2726'>夙興婦沐浴以俟見質明贊見婦於舅姑婦執笲棗栗</span><br/>
<span class='tline' id='l128' data-llen='2726:2749'>段脩以見贊醴婦婦祭脯醢祭醴成婦禮也舅姑入室</span><br/>
<span class='tline' id='l129' data-llen='2749:2760'>婦以特豚饋明婦順也</span><br/>
<span class='tline' id='l130' data-llen='2760:2783'>　集説曰質明昏禮之次日正明之時也贊相禮之人</span><br/>
<span class='tline' id='l131' data-llen='2783:2806'>　也笲竹器而衣者緇被纁裡士昏禮舅坐於阼階西</span><br/>
<span class='tline' id='l132' data-llen='2806:2829'>　面姑坐於房外南面婦執笲棗栗進東面拜奠於舅</span><br/>
<span class='tline' id='l133' data-llen='2829:2855'><a onclick="displayPageImage('KR1d0071', 'WYG', '027-8a' );" name="027-8a" class="pb">[027-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2855:2878'>　席又執段脩北面拜奠於姑席是也贊醴婦者婦席</span><br/>
<span class='tline' id='l135' data-llen='2878:2901'>　於户牖間贊者酌醴席前北面婦於席西東面拜受</span><br/>
<span class='tline' id='l136' data-llen='2901:2924'>　贊者西階上北面拜送又拜薦脯醢婦升席左執觶</span><br/>
<span class='tline' id='l137' data-llen='2924:2947'>　右祭脯醢訖以柶祭醴三是祭脯醢祭醴者所以成</span><br/>
<span class='tline' id='l138' data-llen='2947:2970'>　其為婦之禮也舅姑入於室婦盥饋特豚合升而分</span><br/>
<span class='tline' id='l139' data-llen='2970:2993'>　載之右胖載之舅爼左胖載之姑爼無魚腊無稷舅</span><br/>
<span class='tline' id='l140' data-llen='2993:3016'>　姑並席於奥東面其饌各以南為上此明其為婦之</span><br/>
<span class='tline' id='l141' data-llen='3016:3022'>　孝順也</span><br/>
<span class='tline' id='l142' data-llen='3022:3048'><a onclick="displayPageImage('KR1d0071', 'WYG', '027-8b' );" name="027-8b" class="pb">[027-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3048:3071'>厥明舅姑共饗婦以一獻之禮奠酬舅姑先降自西階</span><br/>
<span class='tline' id='l144' data-llen='3071:3082'>婦降自阼階以著代也</span><br/>
<span class='tline' id='l145' data-llen='3082:3105'>　註曰降者各還其燕寢婦見及饋享於適寢昏禮不</span><br/>
<span class='tline' id='l146' data-llen='3105:3128'>　言厥明此言之者容大夫以上禮多或異日　疏曰</span><br/>
<span class='tline' id='l147' data-llen='3128:3151'>　若士婦見舅姑之日即舅姑饗婦不待厥明也以鄉</span><br/>
<span class='tline' id='l148' data-llen='3151:3174'>　飲酒禮約之婦席在室外户之西舅酌酒於阼階獻</span><br/>
<span class='tline' id='l149' data-llen='3174:3197'>　婦婦西階上拜受即席祭薦祭酒畢於西階上北面</span><br/>
<span class='tline' id='l150' data-llen='3197:3220'>　卒爵婦酢舅舅於阼階上受酢飲畢乃酬婦先酌自</span><br/>
<span class='tline' id='l151' data-llen='3220:3246'><a onclick="displayPageImage('KR1d0071', 'WYG', '027-9a' );" name="027-9a" class="pb">[027-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3246:3269'>　飲畢更酌酒以酬婦婦受爵奠於薦左不舉爵正禮</span><br/>
<span class='tline' id='l153' data-llen='3269:3292'>　畢也著代著明代舅姑之事也　坡謂婦席户西南</span><br/>
<span class='tline' id='l154' data-llen='3292:3315'>　向舅席在阼姑席於房外共饗婦舅降洗於南洗南</span><br/>
<span class='tline' id='l155' data-llen='3315:3338'>　洗洗在庭近南也婦不敢辭洗舅降則辟於房舅洗</span><br/>
<span class='tline' id='l156' data-llen='3338:3361'>　升婦不敢拜洗舅酌獻婦婦拜受姑薦脯醢婦飲畢</span><br/>
<span class='tline' id='l157' data-llen='3361:3384'>　酢舅更爵酌酢自薦脯醢於舅席舅飲畢姑洗於北</span><br/>
<span class='tline' id='l158' data-llen='3384:3407'>　洗北洗洗在北堂直室東隅也洗畢姑酌先自飲畢</span><br/>
<span class='tline' id='l159' data-llen='3407:3430'>　更酌以酬婦婦拜受奠於薦左所謂舅獻姑酬共成</span><br/>
<span class='tline' id='l160' data-llen='3430:3456'><a onclick="displayPageImage('KR1d0071', 'WYG', '027-9b' );" name="027-9b" class="pb">[027-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3456:3479'>　一獻是也此疏説似酬亦是舅飲酌則是舅酬非姑</span><br/>
<span class='tline' id='l162' data-llen='3479:3502'>　酬恐未然也故本儀禮之昏禮經記文而以鄉飲酒</span><br/>
<span class='tline' id='l163' data-llen='3502:3525'>　一獻之禮序其次　又案昏禮記云庻婦則使人醮</span><br/>
<span class='tline' id='l164' data-llen='3525:3532'>　之婦不饋</span><br/>
<span class='tline' id='l165' data-llen='3532:3555'>成婦禮明婦順又申之以著代所以重責婦順焉也婦</span><br/>
<span class='tline' id='l166' data-llen='3555:3578'>順者順於舅姑和於室人而后當於夫以成絲麻布帛</span><br/>
<span class='tline' id='l167' data-llen='3578:3601'>之事以審守委積葢藏是故婦順備而后内和理内和</span><br/>
<span class='tline' id='l168' data-llen='3601:3616'>理而后家可長乆也故聖王重之</span><br/>
<span class='tline' id='l169' data-llen='3616:3643'><a onclick="displayPageImage('KR1d0071', 'WYG', '027-10a' );" name="027-10a" class="pb">[027-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3643:3666'>　方氏曰於舅姑言順於室人言和者盖上下相從謂</span><br/>
<span class='tline' id='l171' data-llen='3666:3689'>　之順順則不逆可否相濟謂之和和則不同舅姑之</span><br/>
<span class='tline' id='l172' data-llen='3689:3712'>　禮至隆也故可順而不可逆室人之禮相敵也故雖</span><br/>
<span class='tline' id='l173' data-llen='3712:3724'>　和而不必同兹其别歟</span><br/>
<span class='tline' id='l174' data-llen='3724:3747'>是以古者婦人先嫁三月祖廟未毁教於公宫祖廟既</span><br/>
<span class='tline' id='l175' data-llen='3747:3770'>毁教於宗室教以婦德婦言婦容婦功教成祭之牲用</span><br/>
<span class='tline' id='l176' data-llen='3770:3784'>魚芼之以蘋藻所以成婦順也</span><br/>
<span class='tline' id='l177' data-llen='3784:3807'>　註曰謂與天子諸侯同姓者也嫁女者必就尊者教</span><br/>
<span class='tline' id='l178' data-llen='3807:3834'><a onclick="displayPageImage('KR1d0071', 'WYG', '027-10b' );" name="027-10b" class="pb">[027-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3834:3857'>　成之教成之者女師也祖廟女所出之祖也公君也</span><br/>
<span class='tline' id='l180' data-llen='3857:3880'>　宗室宗子之家也婦德貞順也婦言辭令也婦容婉</span><br/>
<span class='tline' id='l181' data-llen='3880:3903'>　娩也婦功絲麻也祭之祭其所出之祖也魚蘋藻皆</span><br/>
<span class='tline' id='l182' data-llen='3903:3926'>　水物隂類也魚為爼實蘋藻為羮菜祭無牲牢告事</span><br/>
<span class='tline' id='l183' data-llen='3926:3949'>　耳非正祭也其齊盛用黍云君使有司告之宗子之</span><br/>
<span class='tline' id='l184' data-llen='3949:3972'>　家若其祖廟已毁則為壇而告焉　疏曰祖廟未毁</span><br/>
<span class='tline' id='l185' data-llen='3972:3995'>　者親廟有四髙祖之廟未毁除也旣毁者與君四從</span><br/>
<span class='tline' id='l186' data-llen='3995:4018'>　以外同髙祖之父以上其廟旣遷也宗室註不言大</span><br/>
<span class='tline' id='l187' data-llen='4018:4045'><a onclick="displayPageImage('KR1d0071', 'WYG', '027-11a' );" name="027-11a" class="pb">[027-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4045:4068'>　宗小宗則與大宗近者於大宗教之與大宗逺者於</span><br/>
<span class='tline' id='l189' data-llen='4068:4091'>　小宗教之云祭其所出祖者此女出於君之髙祖則</span><br/>
<span class='tline' id='l190' data-llen='4091:4114'>　祭高祖出於曾祖則祭曾祖以下皆然女親行祭君</span><br/>
<span class='tline' id='l191' data-llen='4114:4137'>　使有司告之若卿大夫以下則女主之宗子掌其禮</span><br/>
<span class='tline' id='l192' data-llen='4137:4160'>　也廟毁則為壇者假令宗子為士只有父祖廟曾高</span><br/>
<span class='tline' id='l193' data-llen='4160:4176'>　無廟則為壇於宗子之家而告焉</span><br/>
<span class='tline' id='l194' data-llen='4176:4199'>古者天子后立六宮三夫人九嬪二十七世婦八十一</span><br/>
<span class='tline' id='l195' data-llen='4199:4222'>御妻以聽天下之内治以明章婦順故天下内和而家</span><br/>
<span class='tline' id='l196' data-llen='4222:4249'><a onclick="displayPageImage('KR1d0071', 'WYG', '027-11b' );" name="027-11b" class="pb">[027-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4249:4272'>理天子立六官三公九卿二十七大夫八十一元士以</span><br/>
<span class='tline' id='l198' data-llen='4272:4295'>聽天下之外治以明章天下之男教故外和而國治故</span><br/>
<span class='tline' id='l199' data-llen='4295:4318'>曰天子聽男教后聽女順天子理陽道后治隂德天子</span><br/>
<span class='tline' id='l200' data-llen='4318:4341'>聽外治后聽内治教順成俗外内和順國家理治此之</span><br/>
<span class='tline' id='l201' data-llen='4341:4346'>謂盛德</span><br/>
<span class='tline' id='l202' data-llen='4346:4369'>　註曰天子六寢而六宮在後六官在前所以承嗣施</span><br/>
<span class='tline' id='l203' data-llen='4369:4392'>　内外之政也内治婦學之法也隂德謂主隂事隂令</span><br/>
<span class='tline' id='l204' data-llen='4392:4415'>　也　疏曰天子六寢路寢一小寢五后之六宫在王</span><br/>
<span class='tline' id='l205' data-llen='4415:4442'><a onclick="displayPageImage('KR1d0071', 'WYG', '027-12a' );" name="027-12a" class="pb">[027-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4442:4465'>　六寢後亦大寢一小寢五　方氏曰六官天地四時</span><br/>
<span class='tline' id='l207' data-llen='4465:4488'>　之官也有六卿而又有九卿者兼三公数之則謂之</span><br/>
<span class='tline' id='l208' data-llen='4488:4511'>　九卿由公至士其數三而倍之止於九者陽成於三</span><br/>
<span class='tline' id='l209' data-llen='4511:4534'>　而窮於九以其理陽道故其數如此后治隂德而其</span><br/>
<span class='tline' id='l210' data-llen='4534:4557'>　數亦如之者婦人從夫故也先言六宫而後言六官</span><br/>
<span class='tline' id='l211' data-llen='4557:4572'>　者欲治其國先齊其家之意也</span><br/>
<span class='tline' id='l212' data-llen='4572:4595'>是故男教不修陽事不得適見於天日為之食婦順不</span><br/>
<span class='tline' id='l213' data-llen='4595:4618'>修隂事不得適見於天月為之食是故日食則天子素</span><br/>
<span class='tline' id='l214' data-llen='4618:4645'><a onclick="displayPageImage('KR1d0071', 'WYG', '027-12b' );" name="027-12b" class="pb">[027-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4645:4668'>服而修六官之職蕩天下之陽事月食則后素服而修</span><br/>
<span class='tline' id='l216' data-llen='4668:4691'>六宫之職蕩天下之隂事故天子之與后猶日之與月</span><br/>
<span class='tline' id='l217' data-llen='4691:4714'>隂之與陽相須而后成者也天子修男教父道也后修</span><br/>
<span class='tline' id='l218' data-llen='4714:4737'>女順母道也故曰天子之與后猶父之與母也故為天</span><br/>
<span class='tline' id='l219' data-llen='4737:4758'>王服斬衰服父之義也為后服資衰服母之義也</span><br/>
<span class='tline' id='l220' data-llen='4758:4780'>　鄭氏曰適之言責也蕩蕩滌去穢惡也資當為齊</span><br/>
<span class='tline' id='l221' data-llen='4780:4803'>　朱子曰王者修德行政用賢去姦能使陽盛足以勝</span><br/>
<span class='tline' id='l222' data-llen='4803:4826'>　隂隂衰不能侵陽則日月之行雖或當食不食也若</span><br/>
<span class='tline' id='l223' data-llen='4826:4853'><a onclick="displayPageImage('KR1d0071', 'WYG', '027-13a' );" name="027-13a" class="pb">[027-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4853:4876'>　國無政臣子背君父妾婦乗其夫小人陵君子則隂</span><br/>
<span class='tline' id='l225' data-llen='4876:4899'>　勝陽微當食必食雖曰行有常度實為非常之變矣</span><br/>
<span class='tline' id='l226' data-llen='4899:4922'>　　葉氏曰日月之食理所常有也反之隂陽之事者</span><br/>
<span class='tline' id='l227' data-llen='4922:4945'>　躬自厚之道也天子以男教勉天下之為子者其道</span><br/>
<span class='tline' id='l228' data-llen='4945:4968'>　猶父也故其卒也天下為之服斬衰后以女順化天</span><br/>
<span class='tline' id='l229' data-llen='4968:4991'>　下之為婦者其道猶母也故其亡也天下為之服齊</span><br/>
<span class='tline' id='l230' data-llen='4991:5014'>　衰父母為之服者報其恩也王與后為之服者報其</span><br/>
<span class='tline' id='l231' data-llen='5014:5019'>　義也</span><br/>
<span class='tline' id='l232' data-llen='5019:5046'><a onclick="displayPageImage('KR1d0071', 'WYG', '027-13b' );" name="027-13b" class="pb">[027-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5046:5058'>　　鄉飲酒義第四十五</span><br/>
<span class='tline' id='l234' data-llen='5058:5081'>　　　疏曰鄭云鄉飲酒義者以其記鄉大夫飲賓於</span><br/>
<span class='tline' id='l235' data-llen='5081:5104'>　　　庠序之禮尊賢養老之義凡有四事一則三年</span><br/>
<span class='tline' id='l236' data-llen='5104:5127'>　　　賓興賢能二則鄉大夫飲國中賢者三則州長</span><br/>
<span class='tline' id='l237' data-llen='5127:5150'>　　　習射飲酒也四則黨正蜡祭飲酒縂而言之皆</span><br/>
<span class='tline' id='l238' data-llen='5150:5172'>　　　謂鄉飲酒此鄉飲酒之義説儀禮鄉飲酒也</span><br/>
<span class='tline' id='l239' data-llen='5172:5195'>　　　坡謂惟賓興賢能有賓有介鄉射則有賓無介</span><br/>
<span class='tline' id='l240' data-llen='5195:5218'>　　　矣推之蜡飲無介可知此篇始末言賓言介明</span><br/>
<span class='tline' id='l241' data-llen='5218:5245'><a onclick="displayPageImage('KR1d0071', 'WYG', '027-14a' );" name="027-14a" class="pb">[027-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5245:5268'>　　　是賓興賢能者註雖言兼有四事不過推索文</span><br/>
<span class='tline' id='l243' data-llen='5268:5291'>　　　義一二語及之耳即此四事皆是國禮主人皆</span><br/>
<span class='tline' id='l244' data-llen='5291:5314'>　　　是鄉官故得行之若鄉人私會飲酒不見於他</span><br/>
<span class='tline' id='l245' data-llen='5314:5337'>　　　文吕氏何以知其當行此禮也每斥註疏臆説</span><br/>
<span class='tline' id='l246' data-llen='5337:5348'>　　　此豈有所本乎</span><br/>
<span class='tline' id='l247' data-llen='5348:5371'>鄉飲酒之義主人拜迎賓於庠門之外入三揖而后至</span><br/>
<span class='tline' id='l248' data-llen='5371:5394'>階三讓而后升所以致尊讓也盥洗揚觶所以致絜也</span><br/>
<span class='tline' id='l249' data-llen='5394:5417'>拜至拜洗拜受拜送拜旣所以致敬也尊讓絜敬也者</span><br/>
<span class='tline' id='l250' data-llen='5417:5444'><a onclick="displayPageImage('KR1d0071', 'WYG', '027-14b' );" name="027-14b" class="pb">[027-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5444:5467'>君子之所以相接也君子尊讓則不争絜敬則不慢不</span><br/>
<span class='tline' id='l252' data-llen='5467:5490'>慢不争則逺於鬭辨矣不鬭辨則無暴亂之禍矣斯君</span><br/>
<span class='tline' id='l253' data-llen='5490:5500'>子所以免於人禍也</span><br/>
<span class='tline' id='l254' data-llen='5500:5523'>　註曰庠鄉學也州黨曰序揚舉也　疏曰此謂鄉大</span><br/>
<span class='tline' id='l255' data-llen='5523:5546'>　夫故迎賓於庠門外若州長黨正則於序門外也盥</span><br/>
<span class='tline' id='l256' data-llen='5546:5569'>　洗揚觶者主人將獻賓以水盥手而洗爵揚觶謂旣</span><br/>
<span class='tline' id='l257' data-llen='5569:5592'>　獻之後舉觶酬賓之時亦盥洗也拜至者賓主升堂</span><br/>
<span class='tline' id='l258' data-llen='5592:5615'>　主人於阼階上北面再拜也拜洗者主人拜至訖洗</span><br/>
<span class='tline' id='l259' data-llen='5615:5642'><a onclick="displayPageImage('KR1d0071', 'WYG', '027-15a' );" name="027-15a" class="pb">[027-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5642:5665'>　爵而升賓於西階上北面再拜拜主人之洗也拜受</span><br/>
<span class='tline' id='l261' data-llen='5665:5688'>　者賓於西階上拜受爵也拜送者主人於阼階上拜</span><br/>
<span class='tline' id='l262' data-llen='5688:5708'>　送爵也拜既者既盡也賓飲酒既盡而拜也</span><br/>
<span class='tline' id='l263' data-llen='5708:5731'>故聖人制之以道鄉人士君子尊於房戸之間賓主共</span><br/>
<span class='tline' id='l264' data-llen='5731:5755'>之也尊有𤣥酒貴其質也羞出自東房主人共之也洗</span><br/>
<span class='tline' id='l265' data-llen='5755:5772'>當東榮主人之所以自絜而以事賓也</span><br/>
<span class='tline' id='l266' data-llen='5772:5795'>　註曰鄉大夫士飲國中賢者亦用此禮也　疏曰鄉</span><br/>
<span class='tline' id='l267' data-llen='5795:5818'>　人謂鄉大夫也士謂州長黨正也君子謂卿大夫也</span><br/>
<span class='tline' id='l268' data-llen='5818:5845'><a onclick="displayPageImage('KR1d0071', 'WYG', '027-15b' );" name="027-15b" class="pb">[027-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5845:5868'>　尊於房户之間賓主共之者設酒尊於東房之西室</span><br/>
<span class='tline' id='l270' data-llen='5868:5891'>　户之東在賓主之間酒雖主人之設而賓亦以之酢</span><br/>
<span class='tline' id='l271' data-llen='5891:5915'>　主人故云賓主共之也北面設尊𤣥酒在左是在酒</span><br/>
<span class='tline' id='l272' data-llen='5915:5939'>　尊之西也地道尊右設𤣥酒在西者貴其質素故也</span><br/>
<span class='tline' id='l273' data-llen='5939:5962'>　共之者供於賓也榮屋翼也設洗於庭當屋之翼必</span><br/>
<span class='tline' id='l274' data-llen='5962:5985'>　在東者示主人以此自絜而事賓也從冠義以來皆</span><br/>
<span class='tline' id='l275' data-llen='5985:6008'>　記者疊出儀禮經文於上而陳其義於下以釋之他</span><br/>
<span class='tline' id='l276' data-llen='6008:6014'>　皆倣此</span><br/>
<span class='tline' id='l277' data-llen='6014:6041'><a onclick="displayPageImage('KR1d0071', 'WYG', '027-16a' );" name="027-16a" class="pb">[027-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6041:6061'>賓主象天地也介僎象隂陽也三賓象三光也</span><br/>
<span class='tline' id='l279' data-llen='6061:6084'>　贊皇浩齋曰立賓以象天所以尊之也立主以象地</span><br/>
<span class='tline' id='l280' data-llen='6084:6107'>　所以養之也介以輔賓僎以輔主人象隂陽之輔天</span><br/>
<span class='tline' id='l281' data-llen='6107:6130'>　地也三賓衆賓之長也其以輔賓猶三光之輔於天</span><br/>
<span class='tline' id='l282' data-llen='6130:6153'>　也三光星之大者有三先儒謂三大辰心為大辰伐</span><br/>
<span class='tline' id='l283' data-llen='6153:6165'>　為大辰北辰亦謂大辰</span><br/>
<span class='tline' id='l284' data-llen='6165:6180'>讓之三也象月之三日而成魄也</span><br/>
<span class='tline' id='l285' data-llen='6180:6203'>　坡謂歴家以朔及前後二日為食限此時月切於日</span><br/>
<span class='tline' id='l286' data-llen='6203:6230'><a onclick="displayPageImage('KR1d0071', 'WYG', '027-16b' );" name="027-16b" class="pb">[027-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6230:6253'>　渾然是魄所謂三日成魄也謂之讓者朱子解月幾</span><br/>
<span class='tline' id='l288' data-llen='6253:6268'>　望為隂盛亢陽則成魄非讓乎</span><br/>
<span class='tline' id='l289' data-llen='6268:6278'>四面之坐象四時也</span><br/>
<span class='tline' id='l290' data-llen='6278:6301'>　疏曰主東南象夏始賓西北象冬始僎東北象春始</span><br/>
<span class='tline' id='l291' data-llen='6301:6310'>　介西南象秋始</span><br/>
<span class='tline' id='l292' data-llen='6310:6333'>天地嚴凝之氣始於西南而盛於西北此天地之尊嚴</span><br/>
<span class='tline' id='l293' data-llen='6333:6356'>氣也此天地之義氣也天地温厚之氣始於東北而盛</span><br/>
<span class='tline' id='l294' data-llen='6356:6379'>於東南此天地之盛德氣也此天地之仁氣也主人者</span><br/>
<span class='tline' id='l295' data-llen='6379:6406'><a onclick="displayPageImage('KR1d0071', 'WYG', '027-17a' );" name="027-17a" class="pb">[027-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6406:6429'>尊賓故坐賓於西北而坐介於西南以輔賓賓者接人</span><br/>
<span class='tline' id='l297' data-llen='6429:6452'>以義者也故坐於西北主人者接人以仁以德厚者也</span><br/>
<span class='tline' id='l298' data-llen='6452:6475'>故坐於東南而坐僎於東北以輔主人也仁義接賓主</span><br/>
<span class='tline' id='l299' data-llen='6475:6498'>有事爼豆有數曰聖聖立而將之以敬曰禮禮以體長</span><br/>
<span class='tline' id='l300' data-llen='6498:6521'>幼曰德德也者得於身也故曰古之學術道者將以得</span><br/>
<span class='tline' id='l301' data-llen='6521:6531'>身也是故聖人務焉</span><br/>
<span class='tline' id='l302' data-llen='6531:6554'>　集説曰主人者厚其飲食之禮仁之道也為賓者謹</span><br/>
<span class='tline' id='l303' data-llen='6554:6577'>　其進退之節義之道也求諸天地之氣以定其主賓</span><br/>
<span class='tline' id='l304' data-llen='6577:6604'><a onclick="displayPageImage('KR1d0071', 'WYG', '027-17b' );" name="027-17b" class="pb">[027-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6604:6627'>　之位至於爼豆亦莫不有當然之數焉聖通明也謂</span><br/>
<span class='tline' id='l306' data-llen='6627:6650'>　禮義所在通貫而顕明也敬其天理之節體夫人倫</span><br/>
<span class='tline' id='l307' data-llen='6650:6673'>　之序所得者皆吾身之實理也孔子觀於鄉而知王</span><br/>
<span class='tline' id='l308' data-llen='6673:6696'>　道之易易謂其足以正身而安國也聖人務焉豈無</span><br/>
<span class='tline' id='l309' data-llen='6696:6719'>　意哉　浩齋曰禮得於身之謂德由學而後得於身</span><br/>
<span class='tline' id='l310' data-llen='6719:6742'>　則與先得於人心之同然者亦無異矣故曰古之學</span><br/>
<span class='tline' id='l311' data-llen='6742:6753'>　術道者將以得身也</span><br/>
<span class='tline' id='l312' data-llen='6753:6776'>祭薦祭酒敬禮也嚌肺嘗禮也啐酒成禮也於席末言</span><br/>
<span class='tline' id='l313' data-llen='6776:6803'><a onclick="displayPageImage('KR1d0071', 'WYG', '027-18a' );" name="027-18a" class="pb">[027-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6803:6826'>是席之正非專為飲食也為行禮也此所以貴禮而賤</span><br/>
<span class='tline' id='l315' data-llen='6826:6849'>財也卒觶致實於西階上言是席之上非專為飲食也</span><br/>
<span class='tline' id='l316' data-llen='6849:6872'>此先禮而後財之義也先禮而後財則民作敬讓而不</span><br/>
<span class='tline' id='l317' data-llen='6872:6876'>争矣</span><br/>
<span class='tline' id='l318' data-llen='6876:6899'>　疏曰祭薦者主人獻賓賓即席祭所薦脯醢也祭酒</span><br/>
<span class='tline' id='l319' data-llen='6899:6922'>　者賓旣祭薦又祭酒也此是賓敬重主人之禮也賓</span><br/>
<span class='tline' id='l320' data-llen='6922:6945'>　旣祭酒之後興取爼上之肺嚌齒之所以嘗主人之</span><br/>
<span class='tline' id='l321' data-llen='6945:6968'>　禮也啐謂飲主人酒而入口所以成主人之禮也席</span><br/>
<span class='tline' id='l322' data-llen='6968:6995'><a onclick="displayPageImage('KR1d0071', 'WYG', '027-18b' );" name="027-18b" class="pb">[027-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6995:7018'>　末席西頭也案儀禮祭薦祭酒嚌肺皆在席之中惟</span><br/>
<span class='tline' id='l324' data-llen='7018:7041'>　啐酒在席末又嚌肺在前祭酒在後此先云祭酒者</span><br/>
<span class='tline' id='l325' data-llen='7041:7064'>　嚌是嘗嚌之名祭酒是未飲之稱故祭酒與祭薦相</span><br/>
<span class='tline' id='l326' data-llen='7064:7087'>　連表其敬禮之事敬主人之物故祭薦祭酒嚌肺皆</span><br/>
<span class='tline' id='l327' data-llen='7087:7110'>　在席中啐酒入於己故在席末於席上者是貴禮於</span><br/>
<span class='tline' id='l328' data-llen='7110:7133'>　席末啐酒是賤財也啐纔始入口猶在席末卒觶則</span><br/>
<span class='tline' id='l329' data-llen='7133:7156'>　盡爵故遠在西階上云卒觶者論其將欲卒觶之事</span><br/>
<span class='tline' id='l330' data-llen='7156:7179'>　致實則論其盡酒之體酒為觴中之實今致盡此實</span><br/>
<span class='tline' id='l331' data-llen='7179:7206'><a onclick="displayPageImage('KR1d0071', 'WYG', '027-19a' );" name="027-19a" class="pb">[027-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7206:7210'>　也</span><br/>
<span class='tline' id='l333' data-llen='7210:7233'>鄉飲酒之禮六十者坐五十者立侍以聽政役所以明</span><br/>
<span class='tline' id='l334' data-llen='7233:7256'>尊長也六十者三豆七十者四豆八十者五豆九十者</span><br/>
<span class='tline' id='l335' data-llen='7256:7279'>六豆所以明飬老也民知尊長養老而后乃能入孝弟</span><br/>
<span class='tline' id='l336' data-llen='7279:7302'>民入孝弟出尊長養老而后成教成教而后國可安也</span><br/>
<span class='tline' id='l337' data-llen='7302:7325'>君子之所謂孝者非家至而日見之也合諸鄉射教之</span><br/>
<span class='tline' id='l338' data-llen='7325:7339'>鄉飲酒之禮而孝弟之行立矣</span><br/>
<span class='tline' id='l339' data-llen='7339:7362'>　註曰此説鄉飲酒謂黨正國索鬼神而祭祀則以禮</span><br/>
<span class='tline' id='l340' data-llen='7362:7389'><a onclick="displayPageImage('KR1d0071', 'WYG', '027-19b' );" name="027-19b" class="pb">[027-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7389:7412'>　屬民而飲酒於序以正齒位之禮也其鄉射則州長</span><br/>
<span class='tline' id='l342' data-llen='7412:7435'>　春秋以禮會民而射於州序之禮也謂之鄉者州黨</span><br/>
<span class='tline' id='l343' data-llen='7435:7458'>　鄉之屬也　疏曰以鄉飲酒之篇無正齒位之禮故</span><br/>
<span class='tline' id='l344' data-llen='7458:7481'>　知是黨正也賓介用年老者為之其餘為衆賓内年</span><br/>
<span class='tline' id='l345' data-llen='7481:7504'>　六十以上於堂上賓席之西南面坐若不盡則於介</span><br/>
<span class='tline' id='l346' data-llen='7504:7527'>　席之北東面北上其五十者則立於西階下東面北</span><br/>
<span class='tline' id='l347' data-llen='7527:7550'>　上每十年加一豆非正禮故不得為籩豆偶也其五</span><br/>
<span class='tline' id='l348' data-llen='7550:7573'>　十者亦有豆但二豆而已則鄉飲酒衆賓立於堂下</span><br/>
<span class='tline' id='l349' data-llen='7573:7600'><a onclick="displayPageImage('KR1d0071', 'WYG', '027-20a' );" name="027-20a" class="pb">[027-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7600:7606'>　皆二豆</span><br/>
<span class='tline' id='l351' data-llen='7606:7629'>孔子曰吾觀於鄉而知王道之易易也主人親速賓及</span><br/>
<span class='tline' id='l352' data-llen='7629:7652'>介而衆賓自從之至於門外主人拜賓及介而衆賓自</span><br/>
<span class='tline' id='l353' data-llen='7652:7675'>入貴賤之義别矣三揖至於階三讓以賓升拜至獻酬</span><br/>
<span class='tline' id='l354' data-llen='7675:7698'>辭讓之節繁及介省矣至於衆賓升受坐祭立飲不酢</span><br/>
<span class='tline' id='l355' data-llen='7698:7708'>而降隆殺之義辨矣</span><br/>
<span class='tline' id='l356' data-llen='7708:7731'>　疏曰主人旣拜其來至又酌酒獻賓賓酢主人主人</span><br/>
<span class='tline' id='l357' data-llen='7731:7754'>　又酌而自飲以酬賓介酢主人則止主人不酬介是</span><br/>
<span class='tline' id='l358' data-llen='7754:7781'><a onclick="displayPageImage('KR1d0071', 'WYG', '027-20b' );" name="027-20b" class="pb">[027-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7781:7804'>　及介省矣主人獻衆賓於西階上受爵坐祭立飲不</span><br/>
<span class='tline' id='l360' data-llen='7804:7827'>　酢主人而降於賓禮隆衆賓禮殺是隆殺之義别矣</span><br/>
<span class='tline' id='l361' data-llen='7827:7850'>工入升歌三終主人獻之笙入三終主人獻之間歌三</span><br/>
<span class='tline' id='l362' data-llen='7850:7873'>終合樂三終工告樂備遂出一人揚觶乃立司正焉知</span><br/>
<span class='tline' id='l363' data-llen='7873:7883'>其能和樂而不流也</span><br/>
<span class='tline' id='l364' data-llen='7883:7906'>　集説曰工入而升堂歌鹿鳴四牡皇皇者華每一篇</span><br/>
<span class='tline' id='l365' data-llen='7906:7929'>　而一終三篇終則主人酌以獻工焉吹笙者入於堂</span><br/>
<span class='tline' id='l366' data-llen='7929:7952'>　下奏南陔白華華黍亦每一篇而一終三篇終則主</span><br/>
<span class='tline' id='l367' data-llen='7952:7979'><a onclick="displayPageImage('KR1d0071', 'WYG', '027-21a' );" name="027-21a" class="pb">[027-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7979:8002'>　人亦酌以獻之也間者代也笙與歌皆畢則堂上與</span><br/>
<span class='tline' id='l369' data-llen='8002:8025'>　堂下更代而作堂上先歌魚麗則堂下笙由庚此為</span><br/>
<span class='tline' id='l370' data-llen='8025:8048'>　一終次則堂上歌南有嘉魚則堂下笙崇丘此為二</span><br/>
<span class='tline' id='l371' data-llen='8048:8071'>　終又其次堂上歌南山有臺則堂下笙由儀為三終</span><br/>
<span class='tline' id='l372' data-llen='8071:8094'>　也合樂三終者謂堂上下歌瑟及笙並作也工歌關</span><br/>
<span class='tline' id='l373' data-llen='8094:8117'>　雎則笙吹鵲巢合之工歌葛覃則笙吹采蘩合之工</span><br/>
<span class='tline' id='l374' data-llen='8117:8140'>　歌卷耳則笙吹采蘋合之如此皆竟工以樂備告樂</span><br/>
<span class='tline' id='l375' data-llen='8140:8163'>　正樂正告於賓乃降言遂出者樂正自此至去不復</span><br/>
<span class='tline' id='l376' data-llen='8163:8190'><a onclick="displayPageImage('KR1d0071', 'WYG', '027-21b' );" name="027-21b" class="pb">[027-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8190:8213'>　升堂也一人者主人之吏也此人舉觶之後主人使</span><br/>
<span class='tline' id='l378' data-llen='8213:8236'>　相禮者一人為司正恐旅酬時有懈惰失節者以董</span><br/>
<span class='tline' id='l379' data-llen='8236:8259'>　正之也如此則雖和樂而不至於流放矣　坡謂一</span><br/>
<span class='tline' id='l380' data-llen='8259:8282'>　人揚觶在未歌之前立司正在既歌後記者以類相</span><br/>
<span class='tline' id='l381' data-llen='8282:8290'>　從故連言之</span><br/>
<span class='tline' id='l382' data-llen='8290:8313'>賓酬主人主人酬介介酬衆賓少長以齒終於沃洗者</span><br/>
<span class='tline' id='l383' data-llen='8313:8325'>焉知其能弟長而無遺矣</span><br/>
<span class='tline' id='l384' data-llen='8325:8348'>　浩齋曰前言介之無酬衆賓之無酢者盖未歌之時</span><br/>
<span class='tline' id='l385' data-llen='8348:8375'><a onclick="displayPageImage('KR1d0071', 'WYG', '027-22a' );" name="027-22a" class="pb">[027-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8375:8398'>　也此言賓酬主人主人酬介介酬衆賓者旣歌之後</span><br/>
<span class='tline' id='l387' data-llen='8398:8421'>　行旅酬之時也沃洗者滌濯之人也雖至賤旅酬之</span><br/>
<span class='tline' id='l388' data-llen='8421:8444'>　際猶以齒焉則貴可知矣自貴及賤無不序齒此所</span><br/>
<span class='tline' id='l389' data-llen='8444:8467'>　以知其能弟長而無遺矣　坡謂賓酬主人主人酬</span><br/>
<span class='tline' id='l390' data-llen='8467:8490'>　介介酬衆賓此據旅酬之節酬畢後復使二人舉觶</span><br/>
<span class='tline' id='l391' data-llen='8490:8513'>　賓介主僎徹爼降説屨升坐行無算爵此少長以齒</span><br/>
<span class='tline' id='l392' data-llen='8513:8536'>　終於沃洗在無算爵節内鄉飲酒記所謂主人之贊</span><br/>
<span class='tline' id='l393' data-llen='8536:8559'>　者西面北上不與無算爵然後與是也則是二節而</span><br/>
<span class='tline' id='l394' data-llen='8559:8586'><a onclick="displayPageImage('KR1d0071', 'WYG', '027-22b' );" name="027-22b" class="pb">[027-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8586:8609'>　記一之疏云因旅酬遂連言無算爵欲見無不周徧</span><br/>
<span class='tline' id='l396' data-llen='8609:8632'>降説屨升坐修爵無數飲酒之節朝不廢朝莫不廢夕</span><br/>
<span class='tline' id='l397' data-llen='8632:8654'>賓出主人拜送節文終遂焉知其能安燕而不亂也</span><br/>
<span class='tline' id='l398' data-llen='8654:8677'>　浩齋曰前此皆立而行禮未徹爼故未説屨至此徹</span><br/>
<span class='tline' id='l399' data-llen='8677:8700'>　爼之後乃説屨升坐而坐燕也修舉也修爵無數無</span><br/>
<span class='tline' id='l400' data-llen='8700:8723'>　算爵是也凡治事者朝以聽政而鄉飲聽政罷方行</span><br/>
<span class='tline' id='l401' data-llen='8723:8746'>　是朝不廢朝也夕以修令而鄉飲禮畢猶可以治私</span><br/>
<span class='tline' id='l402' data-llen='8746:8769'>　事是莫不廢夕也若黨正飲酒一國若狂則無不醉</span><br/>
<span class='tline' id='l403' data-llen='8769:8796'><a onclick="displayPageImage('KR1d0071', 'WYG', '027-23a' );" name="027-23a" class="pb">[027-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8796:8819'>　矣節文終遂者終竟也遂猶申也言雖禮畢主人猶</span><br/>
<span class='tline' id='l405' data-llen='8819:8842'>　拜以送賓節文之禮終申遂而無所缺則知其安於</span><br/>
<span class='tline' id='l406' data-llen='8842:8853'>　燕樂而不至於亂矣</span><br/>
<span class='tline' id='l407' data-llen='8853:8876'>貴賤明隆殺辨和樂而不流弟長而無遺安燕而不亂</span><br/>
<span class='tline' id='l408' data-llen='8876:8899'>此五行者足以正身安國矣彼國安而天下安故曰吾</span><br/>
<span class='tline' id='l409' data-llen='8899:8912'>觀於鄉而知王道之易易也</span><br/>
<span class='tline' id='l410' data-llen='8912:8926'>　集説曰縂結上文五事之目</span><br/>
<span class='tline' id='l411' data-llen='8926:8949'>鄉飲酒之義立賓以象天立主以象地設介僎以象日</span><br/>
<span class='tline' id='l412' data-llen='8949:8976'><a onclick="displayPageImage('KR1d0071', 'WYG', '027-23b' );" name="027-23b" class="pb">[027-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8976:8999'>月立三賓以象三光古之制禮也經之以天地紀之以</span><br/>
<span class='tline' id='l414' data-llen='8999:9013'>日月參之以三光政教之本也</span><br/>
<span class='tline' id='l415' data-llen='9013:9036'>　註曰日出於東僎所在也月生於西介所在也三光</span><br/>
<span class='tline' id='l416' data-llen='9036:9059'>　三大辰也天之政教出於大辰焉　疏曰此記者更</span><br/>
<span class='tline' id='l417' data-llen='9059:9082'>　覆説其義有所法象之義前文雖備故此更詳也賓</span><br/>
<span class='tline' id='l418' data-llen='9082:9105'>　者主之所敬故以象天主供物以養賓故以象地日</span><br/>
<span class='tline' id='l419' data-llen='9105:9128'>　月即前經隂陽也隂陽據其氣日月言其體三大辰</span><br/>
<span class='tline' id='l420' data-llen='9128:9151'>　者公羊云大辰者何大火也伐為大辰北辰亦為大</span><br/>
<span class='tline' id='l421' data-llen='9151:9178'><a onclick="displayPageImage('KR1d0071', 'WYG', '027-24a' );" name="027-24a" class="pb">[027-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9178:9201'>　辰何休云大火與伐天所以示民時早晚天下取以</span><br/>
<span class='tline' id='l423' data-llen='9201:9223'>　為正故謂之大辰辰時也是天之政教出於大辰</span><br/>
<span class='tline' id='l424' data-llen='9223:9246'>亨狗於東方祖陽氣之發於東方也洗之在阼其水在</span><br/>
<span class='tline' id='l425' data-llen='9246:9257'>洗東祖天地之左海也</span><br/>
<span class='tline' id='l426' data-llen='9257:9280'>　註曰祖猶法也狗所以養賓陽氣主養萬物海水之</span><br/>
<span class='tline' id='l427' data-llen='9280:9303'>　委也　浩齋曰亨狗以養賓陽氣以養萬物故祖而</span><br/>
<span class='tline' id='l428' data-llen='9303:9326'>　法之烹於東方焉海水之委也天地之間海居於東</span><br/>
<span class='tline' id='l429' data-llen='9326:9349'>　東則左也故洗之在阼其水在洗東有左海之義焉</span><br/>
<span class='tline' id='l430' data-llen='9349:9376'><a onclick="displayPageImage('KR1d0071', 'WYG', '027-24b' );" name="027-24b" class="pb">[027-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9376:9389'>尊有𤣥酒教民不忘本也</span><br/>
<span class='tline' id='l432' data-llen='9389:9412'>　集説曰大古之世無酒以水行禮故後世因謂水為</span><br/>
<span class='tline' id='l433' data-llen='9412:9429'>　𤣥酒不忘本者思禮之所由起也</span><br/>
<span class='tline' id='l434' data-llen='9429:9452'>賓必南鄉東方者春春之為言蠢也産萬物者聖也南</span><br/>
<span class='tline' id='l435' data-llen='9452:9476'>方者夏夏之為言假也養之長之假之仁也西方者秋秋</span><br/>
<span class='tline' id='l436' data-llen='9476:9499'>之為言愁也愁之以時察守義者也北方者冬冬之為</span><br/>
<span class='tline' id='l437' data-llen='9499:9522'>言中也中者藏也是以天子之立也左聖鄉仁右義偝</span><br/>
<span class='tline' id='l438' data-llen='9522:9526'>藏也</span><br/>
<span class='tline' id='l439' data-llen='9526:9553'><a onclick="displayPageImage('KR1d0071', 'WYG', '027-25a' );" name="027-25a" class="pb">[027-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9553:9576'>　註曰蠢動生之貌也聖之言生也假大也愁讀為揫</span><br/>
<span class='tline' id='l441' data-llen='9576:9599'>　揫斂也察猶察察嚴殺之貌也　疏曰以生物於春</span><br/>
<span class='tline' id='l442' data-llen='9599:9622'>　如通明之聖故東方為聖也　集説曰揫之以時察</span><br/>
<span class='tline' id='l443' data-llen='9622:9645'>　言揫歛之以秋時嚴肅之氣也物之藏必自外而入</span><br/>
<span class='tline' id='l444' data-llen='9645:9655'>　内故曰中者藏也</span><br/>
<span class='tline' id='l445' data-llen='9655:9665'>介必東鄉介賓主也</span><br/>
<span class='tline' id='l446' data-llen='9665:9686'>　註曰獻酬之禮主人將西賓將南介覸其間也</span><br/>
<span class='tline' id='l447' data-llen='9686:9709'>主人必居東方東方者春春之為言蠢也産萬物者也</span><br/>
<span class='tline' id='l448' data-llen='9709:9736'><a onclick="displayPageImage('KR1d0071', 'WYG', '027-25b' );" name="027-25b" class="pb">[027-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9736:9748'>主人者造之産萬物者也</span><br/>
<span class='tline' id='l450' data-llen='9748:9763'>　註曰言禮之所共由主人出也</span><br/>
<span class='tline' id='l451' data-llen='9763:9786'>月者三日則成魄三月則成時是以禮有三讓建國必</span><br/>
<span class='tline' id='l452' data-llen='9786:9803'>立三卿三賓者政教之本禮之大參也</span><br/>
<span class='tline' id='l453' data-llen='9803:9826'>　註曰言禮者隂也大數取象法於月也　疏曰樂旣</span><br/>
<span class='tline' id='l454' data-llen='9826:9849'>　為陽故禮為隂月是隂精故禮之大數取法於月也</span><br/>
<span class='tline' id='l455' data-llen='9849:9852'>　</span><br/>
<span class='tline' id='l456' data-llen='9852:9863'>　禮記述註卷二十七</span><br/>
</p>
<p><br/>
</p>
  </div>
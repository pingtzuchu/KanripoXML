<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0071', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部四</span><br/>
<span class='tline' id='l9' data-llen='196:219'>　禮記述註　　　　　　禮類三<span class='krp-note'>禮記之屬/</span></span><br/>
<span class='tline' id='l10' data-llen='219:225'>　　提要</span><br/>
<span class='tline' id='l11' data-llen='225:246'>　　　　<span class='krp-note'>臣/</span>等謹案禮記述註二十八卷</span><br/>
<span class='tline' id='l12' data-llen='246:269'>　　　國朝李光坡撰光坡有周禮述註已著録是編</span><br/>
<span class='tline' id='l13' data-llen='269:292'>　　　　成於康熈戊子前有自序云始讀陳氏集説</span><br/>
<span class='tline' id='l14' data-llen='292:315'>　　　　疑其未盡及讀注疏又疑其未誠如序内稱</span><br/>
<span class='tline' id='l15' data-llen='315:338'>　　　　鄭氏祖䜟孔氏惟鄭之從不載他説以為可</span><br/>
<span class='tline' id='l16' data-llen='338:364'><a onclick="displayPageImage('KR1d0071', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　　　　恨鄭氏祖䜟莫過於郊特牲之郊祀祭法之</span><br/>
<span class='tline' id='l18' data-llen='387:410'>　　　　禘祖宗而孔氏正義皆取王鄭二説各為臚</span><br/>
<span class='tline' id='l19' data-llen='410:433'>　　　　列其他自五禮大者至零文單字備載衆詁</span><br/>
<span class='tline' id='l20' data-llen='433:456'>　　　　在諸經注疏中最為詳核何妄詆歟又禮器</span><br/>
<span class='tline' id='l21' data-llen='456:479'>　　　　篇斥後代封禪為鄭祖䜟啟之秦皇漢武前</span><br/>
<span class='tline' id='l22' data-llen='479:502'>　　　　鄭數百年亦鄭註啟之乎又多約注疏而成</span><br/>
<span class='tline' id='l23' data-llen='502:525'>　　　　鮮有新意而指註疏為舊説凡此之類抵冒</span><br/>
<span class='tline' id='l24' data-llen='525:548'>　　　　前人即欺負後生何以示誠乎抑譏漢唐儒</span><br/>
<span class='tline' id='l25' data-llen='548:574'><a onclick="displayPageImage('KR1d0071', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='574:597'>　　　　者説理如夢此程朱進人以知本吾儕非其</span><br/>
<span class='tline' id='l27' data-llen='597:620'>　　　　分也今於禮運則輕其出於老氏樂記則少</span><br/>
<span class='tline' id='l28' data-llen='620:643'>　　　　其言理而不及數其他多指為漢儒之附㑹</span><br/>
<span class='tline' id='l29' data-llen='643:666'>　　　　逐節不往復其文義通章不鈎貫其脈絡而</span><br/>
<span class='tline' id='l30' data-llen='666:689'>　　　　訓禮運之本仁以聚亦曰萬殊一本一本萬</span><br/>
<span class='tline' id='l31' data-llen='689:712'>　　　　殊仲尼燕居之仁鬼神仁昭穆亦曰克去己</span><br/>
<span class='tline' id='l32' data-llen='712:735'>　　　　私以全心徳欲以方軼前人恐未能其退舍</span><br/>
<span class='tline' id='l33' data-llen='735:758'>　　　　也云云其論可謂持是非之公心掃門户之</span><br/>
<span class='tline' id='l34' data-llen='758:784'><a onclick="displayPageImage('KR1d0071', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:807'>　　　　私見雖義取簡明不及鄭孔之賅博至其精</span><br/>
<span class='tline' id='l36' data-llen='807:830'>　　　　要亦畧備於斯終勝陳澔之弇陋也乾隆四</span><br/>
<span class='tline' id='l37' data-llen='830:844'>　　　　十六年三月恭校上</span><br/>
<span class='tline' id='l38' data-llen='844:873'>　　　　　　　總纂官<span class='krp-note'>臣/</span>紀臣昀陸錫熊<span class='krp-note'>臣/</span>孫士毅</span><br/>
<span class='tline' id='l39' data-llen='873:898'>　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l41' data-llen='917:943'><a onclick="displayPageImage('KR1d0071', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='943:950'>禮記述註序</span><br/>
<span class='tline' id='l43' data-llen='950:973'>諸經註疏共最禮記朱子教學者看註看疏自好然文</span><br/>
<span class='tline' id='l44' data-llen='973:996'>字浩汗班史謂説五字之文至二三萬言者盖漢唐講</span><br/>
<span class='tline' id='l45' data-llen='996:1019'>師之體爾也又與諸經連部合梓價重匹士家不能皆</span><br/>
<span class='tline' id='l46' data-llen='1019:1042'>有即有而讀之亦何得於制舉故是書不講殆千年矣</span><br/>
<span class='tline' id='l47' data-llen='1042:1065'>宋末有陳氏集説學者喜其便祧註疏而崇焉明初為</span><br/>
<span class='tline' id='l48' data-llen='1065:1088'>之大全裒然列於太學坡始受之竊病其未盡及讀註</span><br/>
<span class='tline' id='l49' data-llen='1088:1111'>疏又疑其未誠如序内稱鄭氏祖䜟孔氏惟鄭之從不</span><br/>
<span class='tline' id='l50' data-llen='1111:1137'><a onclick="displayPageImage('KR1d0071', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l51' data-llen='1137:1160'>載他説以為可恨夫祖䜟莫過於郊特牲之郊祀祭法</span><br/>
<span class='tline' id='l52' data-llen='1160:1183'>之禘郊祖宗而孔氏正義皆取王鄭二説各為縷列不</span><br/>
<span class='tline' id='l53' data-llen='1183:1206'>特此也考之全經自五禮大者至零文單字備載衆詁</span><br/>
<span class='tline' id='l54' data-llen='1206:1229'>在諸經註疏中最為詳核何妄詆與又禮器篇斥後代</span><br/>
<span class='tline' id='l55' data-llen='1229:1252'>封禪為鄭祖緯啓之秦皇漢武前鄭數百年亦鄭預啓</span><br/>
<span class='tline' id='l56' data-llen='1252:1275'>之乎又多約註疏而成鮮有新解時而指註疏為舊説</span><br/>
<span class='tline' id='l57' data-llen='1275:1298'>舊説似矣時而著鄭氏曰疏曰至著鄭曰疏曰盎有徳</span><br/>
<span class='tline' id='l58' data-llen='1298:1321'>色若不遺葑菲者凡此之類抵冒前人即欺負後生何</span><br/>
<span class='tline' id='l59' data-llen='1321:1347'><a onclick="displayPageImage('KR1d0071', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1347:1370'>以示誠乎抑譏漢唐儒者説理如夢此程朱進人以知</span><br/>
<span class='tline' id='l61' data-llen='1370:1393'>本吾儕非其分也今於禮運則輕其出於老氏樂記則</span><br/>
<span class='tline' id='l62' data-llen='1393:1416'>少其言理而不及數其他整篇完文多指為漢儒之傳</span><br/>
<span class='tline' id='l63' data-llen='1416:1439'>會逐節不往復其文義通章不鈎貫其脈絡而訓禮運</span><br/>
<span class='tline' id='l64' data-llen='1439:1462'>之本仁以聚亦曰萬殊一本一本萬殊燕居之仁鬼神</span><br/>
<span class='tline' id='l65' data-llen='1462:1485'>仁昭穆亦曰克去己私以全心徳欲以方軼前人恐未</span><br/>
<span class='tline' id='l66' data-llen='1485:1508'>得其退舍也許魯齋曰宋文章近理者多然得實理者</span><br/>
<span class='tline' id='l67' data-llen='1508:1531'>亦少世所謂彌近理而大亂真學者須著眼目知要之</span><br/>
<span class='tline' id='l68' data-llen='1531:1557'><a onclick="displayPageImage('KR1d0071', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l69' data-llen='1557:1580'>言可以發矇矣至大全所集尤為狼藉未論其它彼陳</span><br/>
<span class='tline' id='l70' data-llen='1580:1603'>氏方恨孔惟鄭從不載它説而其首例云一以集説為</span><br/>
<span class='tline' id='l71' data-llen='1603:1626'>宗不合者不取何自悖也今也不量其力本述註疏朱</span><br/>
<span class='tline' id='l72' data-llen='1626:1649'>子之教也陳氏雜合註疏諸儒為文或仍之或以註疏</span><br/>
<span class='tline' id='l73' data-llen='1649:1672'>増其未備損其枝辭標集説曰從其實也凡諸篇皆妄</span><br/>
<span class='tline' id='l74' data-llen='1672:1695'>次第為之條理童而習白首而修尊所得於遺經者以</span><br/>
<span class='tline' id='l75' data-llen='1695:1718'>施於子弟切磋究之為就正之資而非敢曰有得也若</span><br/>
<span class='tline' id='l76' data-llen='1718:1741'>夫侈口經緯廣張質文何異以丹青之陳色繪日月之</span><br/>
<span class='tline' id='l77' data-llen='1741:1767'><a onclick="displayPageImage('KR1d0071', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l78' data-llen='1767:1790'>生氣栁州所謂非愚則惑不敢犯也康熙戊子清溪李</span><br/>
<span class='tline' id='l79' data-llen='1790:1796'>光坡謹序</span><br/>
<span class='tline' id='l80' data-llen='1796:1819'>　孔子六世祖嘉被宋督難後曽孫防叔奔魯必以殷</span><br/>
<span class='tline' id='l81' data-llen='1819:1842'>　禮來如王子朝以成周之典籍奔楚是也故學孔氏</span><br/>
<span class='tline' id='l82' data-llen='1842:1865'>　之門多是殷禮孟子言周班爵禄與周官異與王制</span><br/>
<span class='tline' id='l83' data-llen='1865:1888'>　同言井田不能詳周法反推殷助引周詩以証可見</span><br/>
<span class='tline' id='l84' data-llen='1888:1911'>　矣此經皆原本師門則註疏言是夏殷禮者當推尋</span><br/>
<span class='tline' id='l85' data-llen='1911:1934'>　究竟未可遽斥臆説也王府圖書學士大夫不輕得</span><br/>
<span class='tline' id='l86' data-llen='1934:1960'><a onclick="displayPageImage('KR1d0071', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l87' data-llen='1960:1970'>　見坡論詳郊特牲</span><br/>
<span class='tline' id='l88' data-llen='1970:1993'>　程朱出經中大學中庸為孔門傳心至矣然禮運樂</span><br/>
<span class='tline' id='l89' data-llen='1993:2016'>　記或云非洙泗㣲文私心則疑不惟此也凡此經及</span><br/>
<span class='tline' id='l90' data-llen='2016:2039'>　史子之拾遺掇逸謂是子言意皆有自來但至者有</span><br/>
<span class='tline' id='l91' data-llen='2039:2062'>　淺深故所録有完闕耳吾儕誦之隨分盡心至有厚</span><br/>
<span class='tline' id='l92' data-llen='2062:2085'>　薄醇醨之異則存所疑以質師友公然妄罵竊恐未</span><br/>
<span class='tline' id='l93' data-llen='2085:2096'>　能信人徒先失已也</span><br/>
<span class='tline' id='l94' data-llen='2096:2119'>　解經惟當求意義之合如此經首篇曲禮首節毋不</span><br/>
<span class='tline' id='l95' data-llen='2119:2145'><a onclick="displayPageImage('KR1d0071', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l96' data-llen='2145:2168'>　敬三言劉氏必取曽子動容貌三事當之如此比校</span><br/>
<span class='tline' id='l97' data-llen='2168:2191'>　初何補於用力之實徒使學者胸次滯底不圓朱子</span><br/>
<span class='tline' id='l98' data-llen='2191:2214'>　所云方觀大學一句便説向中庸上彼此迷暗互相</span><br/>
<span class='tline' id='l99' data-llen='2214:2237'>　連累是也毎詈漢儒臆説然解説中若此之類雖有</span><br/>
<span class='tline' id='l100' data-llen='2237:2247'>　左証且從臆説也</span><br/>
<span class='tline' id='l101' data-llen='2247:2270'>　經文不解指為傳㑹註疏曲折指為支離然傳㑹者</span><br/>
<span class='tline' id='l102' data-llen='2270:2293'>　世近於古支離者學多於吾不顧理之是非而漫為</span><br/>
<span class='tline' id='l103' data-llen='2293:2316'>　指斥則將何所承受取信也太極圖二程子不肯輕</span><br/>
<span class='tline' id='l104' data-llen='2316:2342'><a onclick="displayPageImage('KR1d0071', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span><br/>
<span class='tline' id='l105' data-llen='2342:2365'>　易示世數百年中見後生不禮前人然後知程子之</span><br/>
<span class='tline' id='l106' data-llen='2365:2372'>　慮民也深</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0036', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　經禮補逸卷八　　　　　元　汪克寛　撰</span><br/>
<span class='tline' id='l10' data-llen='210:216'>　　賔禮</span><br/>
<span class='tline' id='l11' data-llen='216:223'>　　　朝禮</span><br/>
<span class='tline' id='l12' data-llen='223:246'>周禮大宗伯春見曰朝大行人春朝諸侯而圖天下之</span><br/>
<span class='tline' id='l13' data-llen='246:269'>事幕人凡朝覲共其帷幕幄帟綬掌次諸侯朝覲則張</span><br/>
<span class='tline' id='l14' data-llen='269:292'>大次小次小臣朝覲沃王盥司几筵凡大朝覲王位設</span><br/>
<span class='tline' id='l15' data-llen='292:315'>黼依依前南向設筦筵紛純加繅席畫純加次席黼純</span><br/>
<span class='tline' id='l16' data-llen='315:341'><a onclick="displayPageImage('KR1d0036', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='341:364'>左右玉几典瑞公執桓圭侯執信圭伯執躬圭繰皆三</span><br/>
<span class='tline' id='l18' data-llen='364:387'>采三就子執穀璧男執蒲璧繰皆二采再就以朝于王</span><br/>
<span class='tline' id='l19' data-llen='387:410'>大史朝覲以書協禮事執書以詔王司士正朝儀之位</span><br/>
<span class='tline' id='l20' data-llen='410:433'>辨其貴賤之等三公北面東上孤東面北上卿大夫西</span><br/>
<span class='tline' id='l21' data-llen='433:456'>面北上朝士掌外朝之法左九棘孤卿大夫位焉羣士</span><br/>
<span class='tline' id='l22' data-llen='456:479'>在其後右九棘公侯伯子男位焉羣吏在其後面三槐</span><br/>
<span class='tline' id='l23' data-llen='479:492'>三公位焉州長衆庶在其後</span><br/>
<span class='tline' id='l24' data-llen='492:515'>　愚案周官有三公三孤之官而周禮不言其職論者</span><br/>
<span class='tline' id='l25' data-llen='515:541'><a onclick="displayPageImage('KR1d0036', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='541:564'>　乃謂師氏保氏即大師大保鄉老二鄉則公一人註</span><br/>
<span class='tline' id='l27' data-llen='564:587'>　則以為三公豈知師氏保氏乃中下大夫之職且未</span><br/>
<span class='tline' id='l28' data-llen='587:610'>　聞以傅稱而鄉老公一人乃置地官之列屬然則三</span><br/>
<span class='tline' id='l29' data-llen='610:633'>　公居六卿之上而遽以是為三公之師保可乎據今</span><br/>
<span class='tline' id='l30' data-llen='633:656'>　朝士司士所稱是則周禮未嘗不言公孤也特以六</span><br/>
<span class='tline' id='l31' data-llen='656:679'>　卿而上兼公孤故不正言其職以繫六官之下爾參</span><br/>
<span class='tline' id='l32' data-llen='679:702'>　諸周書顧命曰召太保奭芮伯彤伯畢公衛侯毛公</span><br/>
<span class='tline' id='l33' data-llen='702:725'>　此盖當時之六卿而奭以太保言毛畢以公言是以</span><br/>
<span class='tline' id='l34' data-llen='725:751'><a onclick="displayPageImage('KR1d0036', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='751:774'>　卿兼公故以公稱餘三人者以卿而兼孤又可以類</span><br/>
<span class='tline' id='l36' data-llen='774:784'>　推也此不可不辨</span><br/>
<span class='tline' id='l37' data-llen='784:807'>大宗伯朝覲則為上相大司冦凡朝覲前王大僕王視</span><br/>
<span class='tline' id='l38' data-llen='807:830'>朝則前正位而退入亦如之射人朝覲作大夫介校人</span><br/>
<span class='tline' id='l39' data-llen='830:853'>朝覲毛馬而頒之飾幣大司徒大賔客令野脩道委積</span><br/>
<span class='tline' id='l40' data-llen='853:876'>委人賔客共其芻薪肆師大賔客涖筵几築鬻賛果將</span><br/>
<span class='tline' id='l41' data-llen='876:899'>鬱人掌賔客之祼事和鬱鬯以實彞而陳之旄人凡賔</span><br/>
<span class='tline' id='l42' data-llen='899:926'>客舞燕樂籥師祭祀則鼓羽籥之舞賔客則亦如之<span class='krp-note'>餘/人</span></span><br/>
<span class='tline' id='l43' data-llen='926:952'><a onclick="displayPageImage('KR1d0036', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='952:983'><span class='krp-note'>掌治備見燕/饗賓客禮下</span>大行人以九儀辨諸侯之命等諸臣之爵</span><br/>
<span class='tline' id='l45' data-llen='983:1006'>以同邦國之禮上公之禮執桓圭九寸繰藉九寸冕服</span><br/>
<span class='tline' id='l46' data-llen='1006:1029'>九章建常九斿樊纓九就貳車九乗介九人禮九牢其</span><br/>
<span class='tline' id='l47' data-llen='1029:1052'>朝位賓主之間九十步立當車軹擯者五人諸侯之禮</span><br/>
<span class='tline' id='l48' data-llen='1052:1075'>執信圭七寸繅藉七寸冕服七章建常七斿樊纓七就</span><br/>
<span class='tline' id='l49' data-llen='1075:1098'>貳車七乗介七人禮七牢朝位賓主之間七十步立當</span><br/>
<span class='tline' id='l50' data-llen='1098:1121'>前疾擯者四人諸伯執躬圭其他皆如諸侯之禮諸子</span><br/>
<span class='tline' id='l51' data-llen='1121:1144'>榖璧五寸繅藉五寸冕服五章建常五斿樊纓五就貳</span><br/>
<span class='tline' id='l52' data-llen='1144:1170'><a onclick="displayPageImage('KR1d0036', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1170:1193'>車五乗介五人禮五牢朝位賓主之間五十步立當車</span><br/>
<span class='tline' id='l54' data-llen='1193:1216'>衡擯者三人諸男執蒲璧其他皆如諸子之禮凡諸侯</span><br/>
<span class='tline' id='l55' data-llen='1216:1239'>之卿其禮各下其君二等以下及其大夫士皆如之邦</span><br/>
<span class='tline' id='l56' data-llen='1239:1262'>畿方千里其外方五百里謂之侯服嵗一見又其外方</span><br/>
<span class='tline' id='l57' data-llen='1262:1285'>五百里謂之甸服二嵗一見又其外方五百里謂之男</span><br/>
<span class='tline' id='l58' data-llen='1285:1308'>服三嵗一見又其外方五百里謂之采服四嵗一見又</span><br/>
<span class='tline' id='l59' data-llen='1308:1331'>其外方五百里謂之衛服五嵗一見又其外方五百里</span><br/>
<span class='tline' id='l60' data-llen='1331:1341'>謂之要服六嵗一見</span><br/>
<span class='tline' id='l61' data-llen='1341:1367'><a onclick="displayPageImage('KR1d0036', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1367:1390'>　愚案大司馬曰九畿職方氏曰九服服言服事天子</span><br/>
<span class='tline' id='l63' data-llen='1390:1413'>　畿猶疆限之謂其方里則同也參之周官乃曰六服</span><br/>
<span class='tline' id='l64' data-llen='1413:1436'>　五服何耶葛氏註謂侯甸男采衛并畿内謂六服程</span><br/>
<span class='tline' id='l65' data-llen='1436:1462'>　氏<span class='krp-note'>伯圭/</span>釋謂五服盖指甸男采衛要而侯服不在其</span><br/>
<span class='tline' id='l66' data-llen='1462:1485'>　數二説皆未安案大行人六服侯甸男采衛要是知</span><br/>
<span class='tline' id='l67' data-llen='1485:1508'>　要服即蠻服也其曰五服一朝者要服不與其列其</span><br/>
<span class='tline' id='l68' data-llen='1508:1531'>　曰九服而来朝者亦止五服蓋衛服之外聖人雖制</span><br/>
<span class='tline' id='l69' data-llen='1531:1554'>　之服令蕃國世一見而不必其来非若五服一嵗至</span><br/>
<span class='tline' id='l70' data-llen='1554:1580'><a onclick="displayPageImage('KR1d0036', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1580:1603'>　五嵗各以所貢来見也考之武成止曰邦甸侯衛酒</span><br/>
<span class='tline' id='l72' data-llen='1603:1626'>　誥康王之誥止曰侯甸男衛康誥亦止曰侯甸男采</span><br/>
<span class='tline' id='l73' data-llen='1626:1649'>　衛而蠻夷鎮蕃不與焉於此不必辨其服之異而自</span><br/>
<span class='tline' id='l74' data-llen='1649:1658'>　得其說之同矣</span><br/>
<span class='tline' id='l75' data-llen='1658:1681'>司儀掌九儀之賔客擯相之禮將合諸侯則令為壇三</span><br/>
<span class='tline' id='l76' data-llen='1681:1704'>成宫旁一門詔王儀南向見諸侯土揖庶姓時揖異姓</span><br/>
<span class='tline' id='l77' data-llen='1704:1718'>天揖同姓及其擯之各以其禮</span><br/>
<span class='tline' id='l78' data-llen='1718:1741'>　愚案大行人司儀掌九儀賔客擯相之禮而置司㓂</span><br/>
<span class='tline' id='l79' data-llen='1741:1767'><a onclick="displayPageImage('KR1d0036', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1767:1790'>　刑官之屬其稱名也不幾於雜乎徐考六官之中若</span><br/>
<span class='tline' id='l81' data-llen='1790:1813'>　此者衆如司士掌羣官之版正朝廷之位而屬司馬</span><br/>
<span class='tline' id='l82' data-llen='1813:1836'>　之類是已論者率謂六官互相聨屬故六屬互相參</span><br/>
<span class='tline' id='l83' data-llen='1836:1859'>　錯然也豈知聨屬者此固周官立法之善然參錯者</span><br/>
<span class='tline' id='l84' data-llen='1859:1882'>　則未必若是其不倫也又案小宰記六官六屬各六</span><br/>
<span class='tline' id='l85' data-llen='1882:1905'>　十秋官自大司㓂以下尚六十五人其職屬多寡不</span><br/>
<span class='tline' id='l86' data-llen='1905:1928'>　同初無是也要亦後之編録散帙者不免遞相差易</span><br/>
<span class='tline' id='l87' data-llen='1928:1937'>　故爾觀者察焉</span><br/>
<span class='tline' id='l88' data-llen='1937:1963'><a onclick="displayPageImage('KR1d0036', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1963:1986'>小行人令諸侯春入貢王親受之各以其國之籍禮之</span><br/>
<span class='tline' id='l90' data-llen='1986:2009'>凡諸侯入王則逆勞于畿及郊勞眡館將幣為承而擯</span><br/>
<span class='tline' id='l91' data-llen='2009:2038'>曲禮天子當宁而立諸公東面諸侯西面曰朝<span class='krp-note'>鄭注春/朝受摯</span></span><br/>
<span class='tline' id='l92' data-llen='2038:2085'><span class='krp-note'>於朝受享於廟䟽曰凡天子三朝一在路門内謂之燕/朝太僕掌之一是路門外之朝謂之治朝司士掌之其</span></span><br/>
<span class='tline' id='l93' data-llen='2085:2108'><span class='krp-note'>三是臯門之内庫門之/外謂之外朝朝士掌之</span></span><br/>
<span class='tline' id='l94' data-llen='2108:2131'>　愚案天地位而尊卑定矣卑高陳而貴賤位矣王者</span><br/>
<span class='tline' id='l95' data-llen='2131:2154'>　首出庶物德配二儀其尊貴明矣而聖人所恃以為</span><br/>
<span class='tline' id='l96' data-llen='2154:2177'>　天下者不獨恃其尊貴勢分也故於諸侯之卑其中</span><br/>
<span class='tline' id='l97' data-llen='2177:2203'><a onclick="displayPageImage('KR1d0036', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2203:2226'>　同姓則有伯父叔父焉異姓則有伯舅叔舅焉有兄</span><br/>
<span class='tline' id='l99' data-llen='2226:2249'>　弟焉有婚姻焉於其来朝也逆勞眡館具偹多儀篤</span><br/>
<span class='tline' id='l100' data-llen='2249:2272'>　以親親之恩接以主擯之禮而恩禮雝雝於尊貴勢</span><br/>
<span class='tline' id='l101' data-llen='2272:2295'>　分之間有莫知其德之感化之至也此春朝所以異</span><br/>
<span class='tline' id='l102' data-llen='2295:2318'>　乎覲禮之受於廟而臣皆北面也夫贄貢諸侯所以</span><br/>
<span class='tline' id='l103' data-llen='2318:2341'>　述職也今也親受之於朝其志重於器物者明尊賢</span><br/>
<span class='tline' id='l104' data-llen='2341:2364'>　之禮等也祭器天子所以事神也今也用之於大饗</span><br/>
<span class='tline' id='l105' data-llen='2364:2387'>　其致敬於賔客者示事神之禮同也若是者豈天子</span><br/>
<span class='tline' id='l106' data-llen='2387:2413'><a onclick="displayPageImage('KR1d0036', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2413:2436'>　自示寡昧而忘其尊卑之分哉盖以億兆歸命于一</span><br/>
<span class='tline' id='l108' data-llen='2436:2459'>　人未易遽化也治亂潜幾於一德而一德難乎遽孚</span><br/>
<span class='tline' id='l109' data-llen='2459:2482'>　也於是崇德率衆謙已下賢俾上之恩深下之報厚</span><br/>
<span class='tline' id='l110' data-llen='2482:2505'>　内外同奬於一心逺近咸歸於一德卒致垂拱成化</span><br/>
<span class='tline' id='l111' data-llen='2505:2528'>　享國永年而能保其尊貴者有由来矣此所以為三</span><br/>
<span class='tline' id='l112' data-llen='2528:2541'>　代之至文朝見之盛禮也</span><br/>
<span class='tline' id='l113' data-llen='2541:2564'>書周官六年五服一朝王制天子無事與諸侯相見曰</span><br/>
<span class='tline' id='l114' data-llen='2564:2588'>朝考禮正刑一德以尊于天子曲禮君天下曰天子朝諸</span><br/>
<span class='tline' id='l115' data-llen='2588:2614'><a onclick="displayPageImage('KR1d0036', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2614:2637'>侯分職受政任功曰予一人諸侯見天子曰臣某侯某</span><br/>
<span class='tline' id='l117' data-llen='2637:2671'><span class='krp-note'>案此擯者告天子之辭/也凡自稱皆曰寡人</span>樂記朝覲然後諸侯知所以臣</span><br/>
<span class='tline' id='l118' data-llen='2671:2694'>春秋隱公十一年春滕侯薛侯来朝哀公二年夏滕子</span><br/>
<span class='tline' id='l119' data-llen='2694:2698'>来朝</span><br/>
<span class='tline' id='l120' data-llen='2698:2721'>　愚案春秋書朝三十有六始於滕薛終於滕子然當</span><br/>
<span class='tline' id='l121' data-llen='2721:2744'>　時或受其朝禮而不報或累徃不納而以歸厚薄䟽</span><br/>
<span class='tline' id='l122' data-llen='2744:2767'>　數之節不惟無合於先王殷聘世朝之儀而諸侯於</span><br/>
<span class='tline' id='l123' data-llen='2767:2790'>　天子述職之典盖缺如也經皆書而不削以示強弱</span><br/>
<span class='tline' id='l124' data-llen='2790:2816'><a onclick="displayPageImage('KR1d0036', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2816:2830'>　安危是非邪正為後世鍳也</span><br/>
<span class='tline' id='l126' data-llen='2830:2837'>　　　覲禮</span><br/>
<span class='tline' id='l127' data-llen='2837:2860'>大宗伯秋見曰覲大行人秋覲以比邦國之功小行人</span><br/>
<span class='tline' id='l128' data-llen='2860:2883'>令諸侯秋獻功王親受之各以其國之籍禮之訝士邦</span><br/>
<span class='tline' id='l129' data-llen='2883:2906'>有賔客則與行人送逆之入於國則為之前驅而辟野</span><br/>
<span class='tline' id='l130' data-llen='2906:2929'>亦如之居館則帥其屬而為之蹕小司徒乃頒比法于</span><br/>
<span class='tline' id='l131' data-llen='2929:2952'>六鄉之大夫使各登其鄉之衆寡六畜車輦辨其物鄉</span><br/>
<span class='tline' id='l132' data-llen='2952:2975'>師以國比之法以時稽其夫家衆寡辨其老㓜貴賤廢</span><br/>
<span class='tline' id='l133' data-llen='2975:3001'><a onclick="displayPageImage('KR1d0036', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3001:3024'>疾馬牛之物若國大比則考教察辭稽噐展事以詔誅</span><br/>
<span class='tline' id='l135' data-llen='3024:3052'>賞曲禮天子當依而立諸侯北面而見天子曰覲<span class='krp-note'>案秋/覲一</span></span><br/>
<span class='tline' id='l136' data-llen='3052:3089'><span class='krp-note'>受之於廟覲者位/於廟門外而序入</span>詩韓侯入覲以其介圭入覲于王<span class='krp-note'>大/雅</span></span><br/>
<span class='tline' id='l137' data-llen='3089:3116'><span class='krp-note'>韓奕/篇</span>春秋左傳襄公三十一年子産曰諸侯賔至甸設</span><br/>
<span class='tline' id='l138' data-llen='3116:3137'>庭燎覲禮諸侯辭于天子王曰伯父無事歸寧乃</span><br/>
<span class='tline' id='l139' data-llen='3137:3140'>邦</span><br/>
<span class='tline' id='l140' data-llen='3140:3163'>　愚案此諸侯入辭而天子告之之辭也忠厚警戒藹</span><br/>
<span class='tline' id='l141' data-llen='3163:3186'>　然見之參之書文侯之命曰父義和其歸視爾師寧</span><br/>
<span class='tline' id='l142' data-llen='3186:3212'><a onclick="displayPageImage('KR1d0036', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3212:3221'>　爾邦其義同也</span><br/>
<span class='tline' id='l144' data-llen='3221:3228'>　　　宗禮</span><br/>
<span class='tline' id='l145' data-llen='3228:3251'>大宗伯夏見曰宗大行人夏宗以陳天下之謨司㑹以</span><br/>
<span class='tline' id='l146' data-llen='3251:3274'>九貢之法致邦國之財用以九賦之法令田野之財用</span><br/>
<span class='tline' id='l147' data-llen='3274:3297'>以九功之法令民職之財用以九式之法均節邦之財</span><br/>
<span class='tline' id='l148' data-llen='3297:3320'>用以周知四國之治大司徒施十有二教焉一曰以祀</span><br/>
<span class='tline' id='l149' data-llen='3320:3343'>禮教敬則民不苟二曰以陽禮敎讓則民不爭三曰以</span><br/>
<span class='tline' id='l150' data-llen='3343:3366'>隂禮教親則民不怨四曰以樂禮敎和則民不乖五曰</span><br/>
<span class='tline' id='l151' data-llen='3366:3392'><a onclick="displayPageImage('KR1d0036', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3392:3415'>以義辨等則民不越六曰以俗教安則民不偷七曰以</span><br/>
<span class='tline' id='l153' data-llen='3415:3438'>刑教中則民不虣八曰以誓教恤則民不怠九曰以度</span><br/>
<span class='tline' id='l154' data-llen='3438:3461'>敎節則民知足十曰以世事教能則民不失職十有一</span><br/>
<span class='tline' id='l155' data-llen='3461:3484'>曰以賢制爵則民慎德十有二曰以庸制禄則民興功</span><br/>
<span class='tline' id='l156' data-llen='3484:3507'>齊僕以宗遇皆乗金路其法儀各以其等為車送逆之</span><br/>
<span class='tline' id='l157' data-llen='3507:3515'>節詩朝宗于海</span><br/>
<span class='tline' id='l158' data-llen='3515:3522'>　　　遇禮</span><br/>
<span class='tline' id='l159' data-llen='3522:3545'>大宗伯冬見曰遇大行人冬遇以協諸侯之慮掌交掌</span><br/>
<span class='tline' id='l160' data-llen='3545:3571'><a onclick="displayPageImage('KR1d0036', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3571:3594'>以節與幣廵邦國之諸侯道王之德意志慮使咸知王</span><br/>
<span class='tline' id='l162' data-llen='3594:3617'>之好惡曲禮諸侯未及期相見曰遇春秋隱公四年夏</span><br/>
<span class='tline' id='l163' data-llen='3617:3644'>公及宋公遇于清<span class='krp-note'>莊公三十二年夏宋/公齊侯遇于梁丘</span></span><br/>
<span class='tline' id='l164' data-llen='3644:3667'>　愚案古者諸侯朝覲于王不期而遇諸塗則舉相見</span><br/>
<span class='tline' id='l165' data-llen='3667:3690'>　之禮猶存恭肅之心若春秋書遇則皆惡其簡禮之</span><br/>
<span class='tline' id='l166' data-llen='3690:3705'>　私而無合乎先王制禮之意也</span><br/>
<span class='tline' id='l167' data-llen='3705:3713'>　　　時㑹禮</span><br/>
<span class='tline' id='l168' data-llen='3713:3736'>大宗伯時見曰㑹大行人時㑹以發四方之禁大宗伯</span><br/>
<span class='tline' id='l169' data-llen='3736:3763'><a onclick="displayPageImage('KR1d0036', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3763:3786'>㑹同則為上相大司馬㑹同則帥士庶子而掌其政令</span><br/>
<span class='tline' id='l171' data-llen='3786:3809'>小司馬㑹同掌其事如大司馬之法射人㑹同作大夫</span><br/>
<span class='tline' id='l172' data-llen='3809:3832'>介諸子凡㑹同作羣子從司士凡㑹同作士從小祝凡</span><br/>
<span class='tline' id='l173' data-llen='3832:3855'>外内小㑹同掌事焉旅賁氏掌執戈盾夾王車而趨左</span><br/>
<span class='tline' id='l174' data-llen='3855:3878'>八人右八人凡㑹則服而趨車僕凡師共革車各以其</span><br/>
<span class='tline' id='l175' data-llen='3878:3901'>萃㑹同亦如之虎賁氏掌先後王而趨以卒伍軍旅㑹</span><br/>
<span class='tline' id='l176' data-llen='3901:3924'>同亦如之司兵軍事建車之五兵㑹同亦如之司常掌</span><br/>
<span class='tline' id='l177' data-llen='3924:3947'>九旗之物名各有屬凡祭祀各建其旗㑹同亦如之典</span><br/>
<span class='tline' id='l178' data-llen='3947:3974'><a onclick="displayPageImage('KR1d0036', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3974:3997'>路凡㑹同以路從司戈㑹同授貳車戈盾建乗車之戈</span><br/>
<span class='tline' id='l180' data-llen='3997:4020'>盾授旅賁及虎氏戈盾掌次諸侯㑹同則張大次小次</span><br/>
<span class='tline' id='l181' data-llen='4020:4043'>幕人凡㑹同共其帷幕幄帟綬掌舍掌王㑹同之舍設</span><br/>
<span class='tline' id='l182' data-llen='4043:4066'>梐枑再重設車宫轅門為壇壝宫棘門為帷宫設旌門</span><br/>
<span class='tline' id='l183' data-llen='4066:4089'>外府凡㑹同共其財用之幣齎賜予之財用廩人凡邦</span><br/>
<span class='tline' id='l184' data-llen='4089:4112'>有㑹同之事則治其糧與其食遺人凡㑹同掌其道路</span><br/>
<span class='tline' id='l185' data-llen='4112:4135'>之委積校人凡㑹同毛馬而頒之飾幣馬射鳥氏掌祭</span><br/>
<span class='tline' id='l186' data-llen='4135:4158'>祀以弓矢歐烏鳶凡㑹同亦如之戎右㑹同充革車司</span><br/>
<span class='tline' id='l187' data-llen='4158:4185'><a onclick="displayPageImage('KR1d0036', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4185:4208'>右凡㑹同合其車之卒伍而比其乗屬其右牛人凡㑹</span><br/>
<span class='tline' id='l189' data-llen='4208:4231'>同共其兵車之牛稍人若有㑹同則以縣師之法作其</span><br/>
<span class='tline' id='l190' data-llen='4231:4254'>同徒輂輦帥而至縣師若將有㑹同之戒則受法于司</span><br/>
<span class='tline' id='l191' data-llen='4254:4277'>馬以作其衆庶及馬牛車輦㑹其車人之卒伍使皆備</span><br/>
<span class='tline' id='l192' data-llen='4277:4300'>旗鼓兵噐以帥而至司弓矢凡㑹同頒弓弩各以其物</span><br/>
<span class='tline' id='l193' data-llen='4300:4323'>從授兵車之儀大司馬以九伐之法正邦國馮弱犯寡</span><br/>
<span class='tline' id='l194' data-llen='4323:4346'>則眚之賊賢害民則伐之暴内凌外則壇之野荒民散</span><br/>
<span class='tline' id='l195' data-llen='4346:4369'>則削之負固不服則侵之賊殺其親則正之放弑其君</span><br/>
<span class='tline' id='l196' data-llen='4369:4396'><a onclick="displayPageImage('KR1d0036', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4396:4419'>則殘之犯令陵政則杜之外内亂鳥獸行則滅之大司</span><br/>
<span class='tline' id='l198' data-llen='4419:4442'>宼凡㑹同前王小司寇乃宣布于四方憲刑禁士師掌</span><br/>
<span class='tline' id='l199' data-llen='4442:4465'>國之五禁一曰宫禁二曰官禁三曰國禁四曰野禁五</span><br/>
<span class='tline' id='l200' data-llen='4465:4488'>曰軍禁布憲執旌節以宣布于四方而憲邦之刑禁掌</span><br/>
<span class='tline' id='l201' data-llen='4488:4511'>交以諭九禁之難曲禮諸侯相見於郤地曰㑹春秋隠</span><br/>
<span class='tline' id='l202' data-llen='4511:4534'>公二年公㑹戎于潛哀公十三年夏公㑹晉侯及吴子</span><br/>
<span class='tline' id='l203' data-llen='4534:4539'>于黄池</span><br/>
<span class='tline' id='l204' data-llen='4539:4562'>　愚案時㑹謂時見也發禁者凡諸侯有不順服王則</span><br/>
<span class='tline' id='l205' data-llen='4562:4589'><a onclick="displayPageImage('KR1d0036', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4589:4612'>　合諸侯而發其禁令以行征討之事如九伐之法此</span><br/>
<span class='tline' id='l207' data-llen='4612:4635'>　先王時㑹之禮也春秋書㑹九十五始於濳終於黄</span><br/>
<span class='tline' id='l208' data-llen='4635:4658'>　池中間彼善於此僅有蕭魚之特筆餘皆非王事而</span><br/>
<span class='tline' id='l209' data-llen='4658:4681'>　私㑹殊非周官入㑹致事禁止不義之制矣故曰凡</span><br/>
<span class='tline' id='l210' data-llen='4681:4689'>　書㑹皆譏也</span><br/>
<span class='tline' id='l211' data-llen='4689:4697'>　　　殷同禮</span><br/>
<span class='tline' id='l212' data-llen='4697:4720'>大宗伯殷見曰同大行人殷同以施天下之政小行人</span><br/>
<span class='tline' id='l213' data-llen='4720:4743'>其禮俗政事之逆順每國辨異之以反命于王以周知</span><br/>
<span class='tline' id='l214' data-llen='4743:4770'><a onclick="displayPageImage('KR1d0036', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4770:4793'>天下之故大司馬掌建邦國之九法以佐王平邦國制</span><br/>
<span class='tline' id='l216' data-llen='4793:4816'>畿封國以正邦國設儀辨位以等邦國進賢興功以作</span><br/>
<span class='tline' id='l217' data-llen='4816:4839'>邦國建牧立監以維邦國制軍詰禁以糾邦國施貢分</span><br/>
<span class='tline' id='l218' data-llen='4839:4862'>職以任邦國簡稽鄉民以用邦國均守平則以安邦國</span><br/>
<span class='tline' id='l219' data-llen='4862:4885'>比小事大以和邦國正月之吉始和布政于邦國都鄙</span><br/>
<span class='tline' id='l220' data-llen='4885:4902'>乃縣政象之法于象魏使萬民觀政象</span><br/>
<span class='tline' id='l221' data-llen='4902:4925'>　愚案周禮冬官乆亡於象法之縣否無可考也餘四</span><br/>
<span class='tline' id='l222' data-llen='4925:4948'>　官皆縣象法而何獨宗伯略焉蓋冢宰司徒司馬司</span><br/>
<span class='tline' id='l223' data-llen='4948:4975'><a onclick="displayPageImage('KR1d0036', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4975:4998'>　寇之所職曰治曰敎曰政曰刑此皆親民之事故各</span><br/>
<span class='tline' id='l225' data-llen='4998:5021'>　縣象法以示之若宗伯所職曰禮曰樂率皆朝廷宗</span><br/>
<span class='tline' id='l226' data-llen='5021:5044'>　廟之事於民為踈逺而且禮樂實本諸人心之和順</span><br/>
<span class='tline' id='l227' data-llen='5044:5067'>　非可以象求故略之無庸縣可也或曰治教政刑皆</span><br/>
<span class='tline' id='l228' data-llen='5067:5090'>　可縣象於一時而禮樂之噐之文其為品節制度此</span><br/>
<span class='tline' id='l229' data-llen='5090:5113'>　獨不可以一二象法示人而塗斯民耳目於無聞見</span><br/>
<span class='tline' id='l230' data-llen='5113:5136'>　之地耶曰六藝十二教之目禮樂具述其中而五禮</span><br/>
<span class='tline' id='l231' data-llen='5136:5159'>　六樂中和之敎以防萬民之情偽者為尤著是以禮</span><br/>
<span class='tline' id='l232' data-llen='5159:5186'><a onclick="displayPageImage('KR1d0036', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5186:5209'>　樂示斯民之敎者固已縣諸地官司徒之教法而宗</span><br/>
<span class='tline' id='l234' data-llen='5209:5232'>　伯則以朝廷宗廟之禮樂為專職焉學者於此無徒</span><br/>
<span class='tline' id='l235' data-llen='5232:5255'>　事乎器物示人之麤迹而必求之人心之和順以推</span><br/>
<span class='tline' id='l236' data-llen='5255:5278'>　原聖人制作之微意則禮樂中和之敎法不獨縣諸</span><br/>
<span class='tline' id='l237' data-llen='5278:5301'>　司徒而有得於吾心之實者縣象昭昭矣因并釋之</span><br/>
<span class='tline' id='l238' data-llen='5301:5324'>乃以九畿之籍施邦國之政職方千里曰國畿其方五</span><br/>
<span class='tline' id='l239' data-llen='5324:5347'>百里曰侯畿又其外方五百里曰甸畿又其外方五百</span><br/>
<span class='tline' id='l240' data-llen='5347:5370'>里曰男畿又其外方五百里曰采畿又其外方五百里</span><br/>
<span class='tline' id='l241' data-llen='5370:5397'><a onclick="displayPageImage('KR1d0036', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5397:5420'>曰衛畿又其外方五百里曰蠻畿又其外方五百里曰</span><br/>
<span class='tline' id='l243' data-llen='5420:5443'>夷畿又其外方五百里曰鎮畿又其外方五百里曰藩</span><br/>
<span class='tline' id='l244' data-llen='5443:5455'>畿凡令賦以地與民制之</span><br/>
<span class='tline' id='l245' data-llen='5455:5463'>　　　時聘禮</span><br/>
<span class='tline' id='l246' data-llen='5463:5486'>大宗伯時聘曰問大行人時聘以結諸侯之好小行人</span><br/>
<span class='tline' id='l247' data-llen='5486:5509'>合六幣圭以馬璋以皮璧以帛琮以錦琥以繡璜以黼</span><br/>
<span class='tline' id='l248' data-llen='5509:5532'>此六物者以和諸侯之好典瑞琬圭以結好掌交掌邦</span><br/>
<span class='tline' id='l249' data-llen='5532:5555'>國之通事而結其交好曲禮諸侯使大夫問於諸侯曰</span><br/>
<span class='tline' id='l250' data-llen='5555:5582'><a onclick="displayPageImage('KR1d0036', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5582:5599'>聘春秋隠公七年齊侯使其弟年来聘</span><br/>
<span class='tline' id='l252' data-llen='5599:5622'>　愚案古者諸侯間於天子之事則有使問之聘詳見</span><br/>
<span class='tline' id='l253' data-llen='5622:5645'>　儀禮篇春秋諸侯朝禮不修間自相聘書於經者二</span><br/>
<span class='tline' id='l254' data-llen='5645:5668'>　十五始於弟年終於士鞅皆惡其挟邦交之私非時</span><br/>
<span class='tline' id='l255' data-llen='5668:5689'>　聘結好之禮故觀年之書法則可以推其餘矣</span><br/>
<span class='tline' id='l256' data-llen='5689:5697'>　　　殷覜禮</span><br/>
<span class='tline' id='l257' data-llen='5697:5720'>大宗伯殷覜曰視大行人殷覜以除邦國之慝王之所</span><br/>
<span class='tline' id='l258' data-llen='5720:5743'>以撫邦國諸侯者三嵗徧覜小行人其悖逆暴亂作慝</span><br/>
<span class='tline' id='l259' data-llen='5743:5770'><a onclick="displayPageImage('KR1d0036', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5770:5793'>猶犯令者每國辨異之以反命于王以周知天下之故</span><br/>
<span class='tline' id='l261' data-llen='5793:5816'>典瑞瑑圭璋璧琮繰皆二采一就以覜聘琰圭以除慝</span><br/>
<span class='tline' id='l262' data-llen='5816:5839'>誦訓掌道方慝以詔辟忌以知土俗王巡守則先王車</span><br/>
<span class='tline' id='l263' data-llen='5839:5854'>匡人掌達法則匡邦國而觀其慝</span><br/>
<span class='tline' id='l264' data-llen='5854:5862'>　　　間問禮</span><br/>
<span class='tline' id='l265' data-llen='5862:5885'>大行人間問以諭諸侯之志掌大賔之禮以親諸侯上</span><br/>
<span class='tline' id='l266' data-llen='5885:5908'>公之禮三問三勞諸侯之禮再問再勞諸伯如諸侯之</span><br/>
<span class='tline' id='l267' data-llen='5908:5931'>禮諸子之禮壹問壹勞諸男如諸子之禮掌交掌以節</span><br/>
<span class='tline' id='l268' data-llen='5931:5958'><a onclick="displayPageImage('KR1d0036', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5958:5981'>與幣巡邦國之諸侯道王之德意志慮使咸知王之好</span><br/>
<span class='tline' id='l270' data-llen='5981:6004'>惡誦訓掌道方志以詔觀事撢人掌誦王志道國之政</span><br/>
<span class='tline' id='l271' data-llen='6004:6017'>事以巡天下之邦國而諭之</span><br/>
<span class='tline' id='l272' data-llen='6017:6025'>　　　贄貢禮</span><br/>
<span class='tline' id='l273' data-llen='6025:6048'>大行人侯服其貢祀物甸服其貢嬪物男服其貢器物</span><br/>
<span class='tline' id='l274' data-llen='6048:6068'>采服其貢服物衛服其貢材物要服其貢貨物</span><br/>
<span class='tline' id='l275' data-llen='6068:6076'>　　　將幣禮</span><br/>
<span class='tline' id='l276' data-llen='6076:6099'>大行人上公廟中將幣三享王禮再祼而酢諸侯廟中</span><br/>
<span class='tline' id='l277' data-llen='6099:6126'><a onclick="displayPageImage('KR1d0036', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6126:6149'>將幣三享王禮一祼而酢諸伯如諸侯之禮諸子廟中</span><br/>
<span class='tline' id='l279' data-llen='6149:6172'>將幣三享王禮一祼不酢諸男如諸子之禮小行人凡</span><br/>
<span class='tline' id='l280' data-llen='6172:6195'>諸侯入將幣為承而擯司儀掌九儀賔客擯相之禮公</span><br/>
<span class='tline' id='l281' data-llen='6195:6216'>於上等侯伯於中等子男於下等其將幣亦如之</span><br/>
<span class='tline' id='l282' data-llen='6216:6224'>　　　饗食禮</span><br/>
<span class='tline' id='l283' data-llen='6224:6247'>大行人上公饗禮九獻食禮九牢出入五積諸侯饗禮</span><br/>
<span class='tline' id='l284' data-llen='6247:6270'>七獻食禮七牢出入四積諸伯如諸侯之禮諸子饗禮</span><br/>
<span class='tline' id='l285' data-llen='6270:6289'>五獻食禮五牢出入三積諸男如諸子之禮</span><br/>
<span class='tline' id='l286' data-llen='6289:6316'><a onclick="displayPageImage('KR1d0036', 'WYG', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6316:6324'>　　　錫命禮</span><br/>
<span class='tline' id='l288' data-llen='6324:6347'>大宗伯王命諸侯則擯典命掌諸臣之五等之命上公</span><br/>
<span class='tline' id='l289' data-llen='6347:6370'>九命為伯其國家宫室車旗衣服禮儀皆以九為節侯</span><br/>
<span class='tline' id='l290' data-llen='6370:6393'>伯七命其國家宫室車旗衣服禮儀皆以七為節子男</span><br/>
<span class='tline' id='l291' data-llen='6393:6416'>五命其國家宫室車旗衣服禮儀皆以五為節王之三</span><br/>
<span class='tline' id='l292' data-llen='6416:6439'>公八命其卿六命其大夫四命及其出封皆加一等其</span><br/>
<span class='tline' id='l293' data-llen='6439:6462'>國家宫室車旗衣服禮儀亦如之書說命命之曰朝夕</span><br/>
<span class='tline' id='l294' data-llen='6462:6488'>納誨以輔台德<span class='krp-note'>止/</span>欽予時命其維有終微子之命王若</span><br/>
<span class='tline' id='l295' data-llen='6488:6515'><a onclick="displayPageImage('KR1d0036', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6515:6538'>曰爾惟踐修厥猷舊有令聞恪慎克孝肅恭神人予嘉</span><br/>
<span class='tline' id='l297' data-llen='6538:6561'>乃德曰篤不忘上帝時歆下民祗協庸建爾于上公尹</span><br/>
<span class='tline' id='l298' data-llen='6561:6584'>茲東夏欽哉徃敷乃訓慎乃服命蔡仲之命王若曰小</span><br/>
<span class='tline' id='l299' data-llen='6584:6607'>子胡惟爾率德改行克慎厥猷肆予命爾侯于東土徃</span><br/>
<span class='tline' id='l300' data-llen='6607:6630'>即乃封敬哉畢命王曰嗚呼父師今予祗命公以周公</span><br/>
<span class='tline' id='l301' data-llen='6630:6653'>之事徃哉冏命曰今予命汝作大正正于羣僕侍御之</span><br/>
<span class='tline' id='l302' data-llen='6653:6676'>臣懋乃后德交修不逮文侯之命王曰父義和其歸視</span><br/>
<span class='tline' id='l303' data-llen='6676:6699'>爾師寧爾邦用賚爾秬鬯一卣彤弓一彤矢百盧弓一</span><br/>
<span class='tline' id='l304' data-llen='6699:6726'><a onclick="displayPageImage('KR1d0036', 'WYG', '008-17b' );" name="008-17b" class="pb">[008-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6726:6749'>盧矢百馬四匹父徃哉柔逺寧邇惠康小民無荒寧簡</span><br/>
<span class='tline' id='l306' data-llen='6749:6772'>恤爾都用成爾顯德周易師九二王三錫命晋康侯用</span><br/>
<span class='tline' id='l307' data-llen='6772:6795'>錫馬蕃庶晝日三接詩韓奕韓侯受命王親命之王錫</span><br/>
<span class='tline' id='l308' data-llen='6795:6818'>韓侯淑旂綏章彤弓彤弓弨兮受言蔵之我有嘉賔中</span><br/>
<span class='tline' id='l309' data-llen='6818:6841'>心貺之采菽君子来朝何錫予之雖無予之路車乗馬</span><br/>
<span class='tline' id='l310' data-llen='6841:6865'>又何予之𤣥衮及黼春秋莊公元年王使榮叔来錫桓</span><br/>
<span class='tline' id='l311' data-llen='6865:6869'>公命</span><br/>
<span class='tline' id='l312' data-llen='6869:6892'>　愚案周制諸侯踐位而入見則有錫命修聘来朝則</span><br/>
<span class='tline' id='l313' data-llen='6892:6919'><a onclick="displayPageImage('KR1d0036', 'WYG', '008-18a' );" name="008-18a" class="pb">[008-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6919:6942'>　有錫命能敵王所愾而獻功則有錫命此禮之正也</span><br/>
<span class='tline' id='l315' data-llen='6942:6965'>　若書稱蔡仲之命文侯之命詩稱王錫韓侯王命召</span><br/>
<span class='tline' id='l316' data-llen='6965:6988'>　虎之類是已若遣使就其國而錫命之禮無是也如</span><br/>
<span class='tline' id='l317' data-llen='6988:7011'>　春秋書王使榮叔来錫桓公命天王使毛伯来錫公</span><br/>
<span class='tline' id='l318' data-llen='7011:7029'>　命之類皆非正也比事以觀義自見矣</span><br/>
<span class='tline' id='l319' data-llen='7029:7052'>左傳僖公二十八年王享醴命晋侯宥賜之大路之服</span><br/>
<span class='tline' id='l320' data-llen='7052:7075'>戎路之服文公四年甯武子曰諸侯敵王所愾而獻其</span><br/>
<span class='tline' id='l321' data-llen='7075:7098'>功於是乎賜之彤弓一彤矢百玈弓矢千何氏曰禮有</span><br/>
<span class='tline' id='l322' data-llen='7098:7125'><a onclick="displayPageImage('KR1d0036', 'WYG', '008-18b' );" name="008-18b" class="pb">[008-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7125:7148'>九錫一車馬二衣服三樂器四朱户五納陛六虎賁七</span><br/>
<span class='tline' id='l324' data-llen='7148:7158'>弓矢八鈇鉞九秬鬯</span><br/>
<span class='tline' id='l325' data-llen='7158:7181'>王制天子賜諸侯樂則以柷將之賜伯子男樂則以鼗</span><br/>
<span class='tline' id='l326' data-llen='7181:7204'>將之諸侯賜弓矢然後征賜鈇鉞然後殺賜圭瓉然後</span><br/>
<span class='tline' id='l327' data-llen='7204:7208'>為鬯</span><br/>
<span class='tline' id='l328' data-llen='7208:7211'>　</span><br/>
<span class='tline' id='l329' data-llen='7211:7214'>　</span><br/>
<span class='tline' id='l330' data-llen='7214:7223'>　經禮補逸卷八</span><br/>
</p>
<p><br/>
</p>
  </div>
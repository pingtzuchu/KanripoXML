<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0036', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　經禮補逸卷四　　　　　元　汪克寛　撰</span><br/>
<span class='tline' id='l10' data-llen='210:216'>　　吉禮</span><br/>
<span class='tline' id='l11' data-llen='216:226'>　　　天子躬耕禮</span><br/>
<span class='tline' id='l12' data-llen='226:249'>月令仲春天子親載耒耜措之于參保介之御間帥三</span><br/>
<span class='tline' id='l13' data-llen='249:272'>公九卿諸侯大夫躬耕帝籍天子三推三公五推卿諸</span><br/>
<span class='tline' id='l14' data-llen='272:295'>侯九推祭義天子為籍千畆冕而朱紘躬秉耒祭法天</span><br/>
<span class='tline' id='l15' data-llen='295:318'>子親耕於南郊以共齊盛甸師掌帥其屬而耕耨王籍</span><br/>
<span class='tline' id='l16' data-llen='318:344'><a onclick="displayPageImage('KR1d0036', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='344:367'>以時入之以共齊盛舎人以嵗時縣穜稑之種以共王</span><br/>
<span class='tline' id='l18' data-llen='367:390'>后之春獻種内宰上春詔王后帥六宫之人而生穜稑</span><br/>
<span class='tline' id='l19' data-llen='390:413'>之種而獻之于王樂記耕籍然後諸侯知所以敬周語</span><br/>
<span class='tline' id='l20' data-llen='413:436'>古者大史順時覛土陽癉憤盈土氣震發農祥晨正日</span><br/>
<span class='tline' id='l21' data-llen='436:459'>月底于天廟土乃脉發先時九日大史告稷曰自今至</span><br/>
<span class='tline' id='l22' data-llen='459:483'>于初吉陽氣俱烝土膏其動弗震弗渝脉其滿𤯝榖乃</span><br/>
<span class='tline' id='l23' data-llen='483:506'>不植稷以告王曰史帥陽官以命我司事曰距今九日</span><br/>
<span class='tline' id='l24' data-llen='506:529'>土其俱動王其祗祓監農不易王乃使司徒咸戒公卿</span><br/>
<span class='tline' id='l25' data-llen='529:555'><a onclick="displayPageImage('KR1d0036', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='555:578'>百吏庶民司空除壇于籍命農大夫咸戒農用先時五</span><br/>
<span class='tline' id='l27' data-llen='578:601'>日瞽告有協風至王即齊宫百官御事各即其齊三日</span><br/>
<span class='tline' id='l28' data-llen='601:624'>王乃淳濯饗醴及期鬱人薦鬯犧人薦醴王祼鬯饗醴</span><br/>
<span class='tline' id='l29' data-llen='624:647'>乃行百吏庶民畢從及籍后稷監之膳夫農正陳籍禮</span><br/>
<span class='tline' id='l30' data-llen='647:670'>大史贊王王敬從之王耕一墢班三之庶人終于千畆</span><br/>
<span class='tline' id='l31' data-llen='670:689'>其后稷省功大史監之司徒省民大師監之</span><br/>
<span class='tline' id='l32' data-llen='689:713'>　愚案易繫𫝊曰包犧氏沒神農氏作斵木為耜揉木</span><br/>
<span class='tline' id='l33' data-llen='713:736'>　為耒耒耨之利以教天下蓋取諸益益卦之象震動</span><br/>
<span class='tline' id='l34' data-llen='736:762'><a onclick="displayPageImage('KR1d0036', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='762:785'>　於内巽順於外聖人象其物宜立成器以為天下利</span><br/>
<span class='tline' id='l36' data-llen='785:808'>　維其動而順所以有益於民生也後世聖人親載耒</span><br/>
<span class='tline' id='l37' data-llen='808:831'>　耜舉躬耕之禮盖得於教耕利益不忘本始之意也</span><br/>
<span class='tline' id='l38' data-llen='831:841'>　　　諸侯躬耕禮</span><br/>
<span class='tline' id='l39' data-llen='841:864'>祭義曰諸侯為籍百畝冕而青紘躬秉耒祭法諸侯耕</span><br/>
<span class='tline' id='l40' data-llen='864:874'>於東郊亦以共齊盛</span><br/>
<span class='tline' id='l41' data-llen='874:883'>　　后妃親蠶禮</span><br/>
<span class='tline' id='l42' data-llen='883:905'>内宰上春詔后帥外内命婦始蠶於北郊以為祭服</span><br/>
<span class='tline' id='l43' data-llen='905:931'><a onclick="displayPageImage('KR1d0036', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='931:954'>祭統曰王后蠶于北郊以供純服月令季春后妃齊戒</span><br/>
<span class='tline' id='l45' data-llen='954:973'>親東向躬桑禁婦女毋觀省婦使以勸蠶事</span><br/>
<span class='tline' id='l46' data-llen='973:983'>　　　夫人親蠶禮</span><br/>
<span class='tline' id='l47' data-llen='983:1006'>祭統曰夫人蠶于北郊以供冕服樂記古者天子諸侯</span><br/>
<span class='tline' id='l48' data-llen='1006:1029'>必有公桑蠶室近川而為之築宫仞有三尺棘牆而外</span><br/>
<span class='tline' id='l49' data-llen='1029:1052'>閉之及大昕之朝君皮弁素積卜三宫之夫人世婦之</span><br/>
<span class='tline' id='l50' data-llen='1052:1075'>吉者使入蠶于蠶室奉種浴于川桑于公桑風戾以食</span><br/>
<span class='tline' id='l51' data-llen='1075:1098'>之嵗既單矣世婦卒蠶奉繭以示于君遂獻繭于夫人</span><br/>
<span class='tline' id='l52' data-llen='1098:1124'><a onclick="displayPageImage('KR1d0036', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1124:1147'>夫人曰此所以為君服與遂副褘而受之因少牢以禮</span><br/>
<span class='tline' id='l54' data-llen='1147:1150'>之</span><br/>
<span class='tline' id='l55' data-llen='1150:1158'>　　　祈年禮</span><br/>
<span class='tline' id='l56' data-llen='1158:1181'>籥章凡國祈年于田祖龡豳雅擊土鼓以樂田畯月令</span><br/>
<span class='tline' id='l57' data-llen='1181:1197'>祈來年于天宗詩雲漢篇祈年孔夙</span><br/>
<span class='tline' id='l58' data-llen='1197:1205'>　　　祈麥禮</span><br/>
<span class='tline' id='l59' data-llen='1205:1228'>月令季春乃為麥祈實孟冬乃祈來年于天宗大割祀</span><br/>
<span class='tline' id='l60' data-llen='1228:1247'>于公社及門閭臘先祖五祀勞農以休息之</span><br/>
<span class='tline' id='l61' data-llen='1247:1273'><a onclick="displayPageImage('KR1d0036', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1273:1281'>　　　祈蠶禮</span><br/>
<span class='tline' id='l63' data-llen='1281:1298'>月令季春之月天子乃薦鞠衣于先帝</span><br/>
<span class='tline' id='l64' data-llen='1298:1321'>　案陳氏謂鞠衣后服也后服此帥外内命婦而蠶薦</span><br/>
<span class='tline' id='l65' data-llen='1321:1344'>　之於神告將服之以蠶也將耕祈榖于上帝所以祈</span><br/>
<span class='tline' id='l66' data-llen='1344:1367'>　有秋將蠶薦鞠衣于先帝所以祈有春鞠衣謂黄桑</span><br/>
<span class='tline' id='l67' data-llen='1367:1388'>　之服先帝大皥之屬此為將蠶求福祥之助也</span><br/>
<span class='tline' id='l68' data-llen='1388:1398'>　　　王居明堂禮</span><br/>
<span class='tline' id='l69' data-llen='1398:1429'>月令孟春之月天子居青陽左个<span class='krp-note'>青陽左个大/寢東堂北偏</span>仲春之</span><br/>
<span class='tline' id='l70' data-llen='1429:1455'><a onclick="displayPageImage('KR1d0036', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1455:1485'>月天子居青陽大廟<span class='krp-note'>青陽大廟東/堂當大室</span>季春之月天子居青</span><br/>
<span class='tline' id='l72' data-llen='1485:1521'>陽右个<span class='krp-note'>青陽右个/東堂南偏</span>孟夏之月天子居明堂左个<span class='krp-note'>明堂左/个大寢</span></span><br/>
<span class='tline' id='l73' data-llen='1521:1556'><span class='krp-note'>南堂/東偏</span>仲夏之月天子居明堂大廟<span class='krp-note'>明堂大廟南/堂當大室</span>季夏之</span><br/>
<span class='tline' id='l74' data-llen='1556:1586'>月天子居明堂右个<span class='krp-note'>明堂右个/南堂西偏</span>中央土天子居大廟大</span><br/>
<span class='tline' id='l75' data-llen='1586:1624'>室<span class='krp-note'>大廟大室/中央室也</span>孟秋之月天子居總章左个<span class='krp-note'>總章左个大/寢西堂南偏</span></span><br/>
<span class='tline' id='l76' data-llen='1624:1654'>仲秋之月天子居總章太廟<span class='krp-note'>總章太廟西/堂當太室</span>季秋之月天</span><br/>
<span class='tline' id='l77' data-llen='1654:1685'>子居總章右个<span class='krp-note'>總章右个/西堂北偏</span>孟冬之月天子居𤣥堂左个</span><br/>
<span class='tline' id='l78' data-llen='1685:1725'><span class='krp-note'>𤣥堂左个/北堂西偏</span>仲冬之月天子居𤣥堂大廟<span class='krp-note'>𤣥堂大廟北/堂當大室</span>季</span><br/>
<span class='tline' id='l79' data-llen='1725:1751'><a onclick="displayPageImage('KR1d0036', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1751:1783'>冬之月天子居𤣥堂右个<span class='krp-note'>𤣥堂右个/北堂東偏</span>太史閏月詔王居</span><br/>
<span class='tline' id='l81' data-llen='1783:1801'>門終月闔門左扉立于門中<span class='krp-note'>玉/藻</span></span><br/>
<span class='tline' id='l82' data-llen='1801:1824'>　愚案明堂九室如井田之制蓋本河圖之位也帝出</span><br/>
<span class='tline' id='l83' data-llen='1824:1847'>　乎震震東方也於時為春陽其於色也為青故春堂</span><br/>
<span class='tline' id='l84' data-llen='1847:1870'>　名曰青陽以木德王也相見乎離離者明也聖人南</span><br/>
<span class='tline' id='l85' data-llen='1870:1893'>　面而聽天下嚮明而治故夏堂名曰明堂以火德王</span><br/>
<span class='tline' id='l86' data-llen='1893:1916'>　也說言乎兌兌正秋也萬物總聚相錯而成文章故</span><br/>
<span class='tline' id='l87' data-llen='1916:1940'>　秋堂名之以金德王也勞乎坎坎正北方也其色𤣥</span><br/>
<span class='tline' id='l88' data-llen='1940:1966'><a onclick="displayPageImage('KR1d0036', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1966:1989'>　萬物之所歸也故冬堂名之以水德王也左右之堂</span><br/>
<span class='tline' id='l90' data-llen='1989:2012'>　名个以其介於四隅也中央堂曰大廟大室猶河圖</span><br/>
<span class='tline' id='l91' data-llen='2012:2035'>　之中宫也四季十八日天子居焉以土德王也盖以</span><br/>
<span class='tline' id='l92' data-llen='2035:2058'>　其為大饗之所故曰大廟然祭帝必於明堂者帝出</span><br/>
<span class='tline' id='l93' data-llen='2058:2081'>　震而宰萬物是萬物成形於帝也饗帝而以父配之</span><br/>
<span class='tline' id='l94' data-llen='2081:2104'>　以人成形於父也故季秋物成之時大饗於是焉至</span><br/>
<span class='tline' id='l95' data-llen='2104:2127'>　堂之覆以茅上圜下方此法天地之象也宜有四户</span><br/>
<span class='tline' id='l96' data-llen='2127:2150'>　八牖總之為三十六户七十二牖是倍河圗之數而</span><br/>
<span class='tline' id='l97' data-llen='2150:2176'><a onclick="displayPageImage('KR1d0036', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2176:2199'>　各虛其一為中宫又與四時節候之氣數各有合也</span><br/>
<span class='tline' id='l99' data-llen='2199:2221'>　然則聖人制器尚象動可為憲於此推之可見矣</span><br/>
<span class='tline' id='l100' data-llen='2221:2244'>　又案月令載四時天子服器居處各異鄭康成指為</span><br/>
<span class='tline' id='l101' data-llen='2244:2267'>　秦吕不韋作盖以篇中有謂大尉百縣三代無之且</span><br/>
<span class='tline' id='l102' data-llen='2267:2290'>　以季秋受來嵗之朔則建亥為秦正遂深信之而不</span><br/>
<span class='tline' id='l103' data-llen='2290:2313'>　究其為何代之書也然以參夷赭衣之世豈知孟春</span><br/>
<span class='tline' id='l104' data-llen='2313:2336'>　之布德焚書滅學之時豈知仲春之舎菜此非秦制</span><br/>
<span class='tline' id='l105' data-llen='2336:2359'>　明矣考之始皇二十六年併天下方以十月為嵗首</span><br/>
<span class='tline' id='l106' data-llen='2359:2385'><a onclick="displayPageImage('KR1d0036', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2385:2408'>　而不韋已死於十二年則其誤亦可徵矣要之太尉</span><br/>
<span class='tline' id='l108' data-llen='2408:2431'>　之官郡縣之制漢寔因之布德之詔舎菜之典漢寔</span><br/>
<span class='tline' id='l109' data-llen='2431:2454'>　有之以季秋受朔為正則太初厯未作之前漢儒作</span><br/>
<span class='tline' id='l110' data-llen='2454:2477'>　此書以記時王之政事或然也而謂吕作初奚據哉</span><br/>
<span class='tline' id='l111' data-llen='2477:2484'>　因并釋之</span><br/>
<span class='tline' id='l112' data-llen='2484:2494'>　　　天子告朔禮</span><br/>
<span class='tline' id='l113' data-llen='2494:2517'>玉藻天子聴朔於南門之外閏月則闔門左扉立于其</span><br/>
<span class='tline' id='l114' data-llen='2517:2536'>中大史頒告朔于邦國閏月詔王居門終月</span><br/>
<span class='tline' id='l115' data-llen='2536:2562'><a onclick="displayPageImage('KR1d0036', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2562:2572'>　　　諸侯告朔禮</span><br/>
<span class='tline' id='l117' data-llen='2572:2595'>玉藻諸侯皮弁以聽朔于大廟春秋文公六年禮諸侯</span><br/>
<span class='tline' id='l118' data-llen='2595:2618'>受十二月朔政於天子藏于祖廟每月朔朝廟使大夫</span><br/>
<span class='tline' id='l119' data-llen='2618:2641'>南面奉天子命君北面而受之受於廟者孝子歸羙先</span><br/>
<span class='tline' id='l120' data-llen='2641:2664'>君不敢自專也論語子貢欲去告朔之餼羊子曰賜也</span><br/>
<span class='tline' id='l121' data-llen='2664:2674'>爾愛其羊我愛其禮</span><br/>
<span class='tline' id='l122' data-llen='2674:2682'>　　　書雲禮</span><br/>
<span class='tline' id='l123' data-llen='2682:2705'>保章氏以五雲之物辨吉凶水旱降豐荒之祲象春秋</span><br/>
<span class='tline' id='l124' data-llen='2705:2731'><a onclick="displayPageImage('KR1d0036', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2731:2754'>公羊傳禮天子有靈臺以候天地諸侯有時臺以候四</span><br/>
<span class='tline' id='l126' data-llen='2754:2777'>時詩大雅靈臺篇經始靈臺經之營之左傳僖公五年</span><br/>
<span class='tline' id='l127' data-llen='2777:2800'>春王正月辛亥朔日南至公旣視朔遂登觀臺以望而</span><br/>
<span class='tline' id='l128' data-llen='2800:2818'>書禮也凡分至啟閉必書雲物為備故也</span><br/>
<span class='tline' id='l129' data-llen='2818:2826'>　　　開氷禮</span><br/>
<span class='tline' id='l130' data-llen='2826:2849'>凌人正嵗十有二月令斬氷三其凌春始治鑑夏頒氷</span><br/>
<span class='tline' id='l131' data-llen='2849:2872'>掌事秋刷月令仲春天子鮮羔開氷春秋昭公四年傳</span><br/>
<span class='tline' id='l132' data-llen='2872:2895'>曰古者日在北陸而藏氷西陸朝覿而出之其藏之也</span><br/>
<span class='tline' id='l133' data-llen='2895:2921'><a onclick="displayPageImage('KR1d0036', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2921:2944'>深山窮谷固隂沍寒於是乎取之其出之也朝之禄位</span><br/>
<span class='tline' id='l135' data-llen='2944:2967'>賓食喪祭於是乎用之其藏之也黒牡秬黍以饗司寒</span><br/>
<span class='tline' id='l136' data-llen='2967:2990'>其出之也桃弧棘矢以除其災其出入也時食肉之禄</span><br/>
<span class='tline' id='l137' data-llen='2990:3013'>氷皆與焉大夫命婦喪浴用氷祭寒而藏之獻羔而啟</span><br/>
<span class='tline' id='l138' data-llen='3013:3036'>之公始用之火出而畢賦自命夫命婦至於老疾無不</span><br/>
<span class='tline' id='l139' data-llen='3036:3060'>受氷山人取之縣人傳之輿人納之𨽻人藏之詩豳風</span><br/>
<span class='tline' id='l140' data-llen='3060:3083'>二之日鑿氷冲冲三之日納于凌隂四之日其蚤獻羔</span><br/>
<span class='tline' id='l141' data-llen='3083:3087'>祭韭</span><br/>
<span class='tline' id='l142' data-llen='3087:3113'><a onclick="displayPageImage('KR1d0036', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3113:3136'>　愚案鑿氷之説見於豳風七月陳王業之詩然自一</span><br/>
<span class='tline' id='l144' data-llen='3136:3159'>　至四繫以日自四至十繫以月論者謂言月為夏正</span><br/>
<span class='tline' id='l145' data-llen='3159:3182'>　言日為周正是則一詩之中兼言二正卒有未通愚</span><br/>
<span class='tline' id='l146' data-llen='3182:3205'>　意是詩必作於公劉居豳之日其後周公遭變故陳</span><br/>
<span class='tline' id='l147' data-llen='3205:3228'>　后稷先公風化之所由致王業之艱難特因其已成</span><br/>
<span class='tline' id='l148' data-llen='3228:3251'>　之詩以陳之如箕子陳禹之洪範九疇是也向使此</span><br/>
<span class='tline' id='l149' data-llen='3251:3274'>　詩作於周公則將與召公篤公劉詩言豳俗之事者</span><br/>
<span class='tline' id='l150' data-llen='3274:3297'>　皆繫之雅而不繫之豳矣證此則作於公劉居豳之</span><br/>
<span class='tline' id='l151' data-llen='3297:3323'><a onclick="displayPageImage('KR1d0036', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3323:3346'>　日而豳國本有是歌不足疑也使作於公劉居豳之</span><br/>
<span class='tline' id='l153' data-llen='3346:3369'>　日則當夏之時用夏之正明矣又何周正之疑哉要</span><br/>
<span class='tline' id='l154' data-llen='3369:3392'>　之以月繫者其序以歴而論以日言者其數以陽而</span><br/>
<span class='tline' id='l155' data-llen='3392:3415'>　論一之日者為一陽之月二之日者二陽之月三之</span><br/>
<span class='tline' id='l156' data-llen='3415:3438'>　日四之日者三陽四陽之月彼以月言者則皆羣隂</span><br/>
<span class='tline' id='l157' data-llen='3438:3461'>　用事之月也四月六陽而又以月言者陽極則隂生</span><br/>
<span class='tline' id='l158' data-llen='3461:3485'>　已近乎隂之月也隂以月言陽以日言正猶繫𫝊雜</span><br/>
<span class='tline' id='l159' data-llen='3485:3508'>　卦始乾終夬以見聖人崇陽抑隂之微意詩人之㫖</span><br/>
<span class='tline' id='l160' data-llen='3508:3534'><a onclick="displayPageImage('KR1d0036', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3534:3557'>　亦猶是也况首章於一之日二之日之下三之日四</span><br/>
<span class='tline' id='l162' data-llen='3557:3580'>　之日之上直間以何以卒嵗之説是則二之日為此</span><br/>
<span class='tline' id='l163' data-llen='3580:3603'>　嵗之終三之日為次嵗之始且四之日獻羔祭韭與</span><br/>
<span class='tline' id='l164' data-llen='3603:3626'>　月令仲春鮮羔開氷之説合其事以夏正言者為益</span><br/>
<span class='tline' id='l165' data-llen='3626:3635'>　信矣因通釋之</span><br/>
<span class='tline' id='l166' data-llen='3635:3638'>　</span><br/>
<span class='tline' id='l167' data-llen='3638:3641'>　</span><br/>
<span class='tline' id='l168' data-llen='3641:3650'>　經禮補逸卷四</span><br/>
</p>
<p><br/>
</p>
  </div>
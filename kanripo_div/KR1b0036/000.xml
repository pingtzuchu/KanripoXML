<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0036', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部二</span><br/>
<span class='tline' id='l9' data-llen='197:214'>　書傳㑹選　　　　　　　書𩔖</span><br/>
<span class='tline' id='l10' data-llen='214:220'>　　提要</span><br/>
<span class='tline' id='l11' data-llen='220:246'>　　　　<span class='krp-note'>臣/</span>等謹案書傳㑹選六卷明翰林學士劉三</span><br/>
<span class='tline' id='l12' data-llen='246:269'>　　　　吾等奉勅撰案蔡沈書傳雖源出朱子而自</span><br/>
<span class='tline' id='l13' data-llen='269:292'>　　　　用己意者多當其初行已多異論宋末元初</span><br/>
<span class='tline' id='l14' data-llen='292:315'>　　　　張葆舒作尚書蔡傳訂誤黄景昌作尚書蔡</span><br/>
<span class='tline' id='l15' data-llen='315:338'>　　　　氏傳正誤程直方作蔡傳辨疑余苞舒作讀</span><br/>
<span class='tline' id='l16' data-llen='338:364'><a onclick="displayPageImage('KR1b0036', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　　　　蔡傳疑逓相詰難及元仁宗延祐二年議復</span><br/>
<span class='tline' id='l18' data-llen='387:410'>　　　　貢舉定尚書義用蔡氏於是葆舒等之書盡</span><br/>
<span class='tline' id='l19' data-llen='410:433'>　　　　佚不傳陳櫟初作書傳折衷頗論蔡氏之失</span><br/>
<span class='tline' id='l20' data-llen='433:457'>　　　　迨法制既定乃改作纂疏𤼵明蔡義而折衷</span><br/>
<span class='tline' id='l21' data-llen='457:480'>　　　　亦佚不傳其自序所謂聖朝科舉興行書宗</span><br/>
<span class='tline' id='l22' data-llen='480:503'>　　　　蔡傳固亦宜然者蓋有為也至明太祖始考</span><br/>
<span class='tline' id='l23' data-llen='503:526'>　　　　天象知與蔡傳不合乃博徴績學定為此編</span><br/>
<span class='tline' id='l24' data-llen='526:549'>　　　　凡蔡傳之合者存之不預立意見以曲肆詆</span><br/>
<span class='tline' id='l25' data-llen='549:575'><a onclick="displayPageImage('KR1b0036', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='575:598'>　　　　排其不合者則改之亦不堅持門户以巧為</span><br/>
<span class='tline' id='l27' data-llen='598:621'>　　　　回䕶計所糾正凡六十六條祝允明枝山前</span><br/>
<span class='tline' id='l28' data-llen='621:644'>　　　　聞載其劄示天下者惟堯典注日月左旋洪</span><br/>
<span class='tline' id='l29' data-llen='644:667'>　　　　範註相協厥居二條舉大凡耳顧炎武日知</span><br/>
<span class='tline' id='l30' data-llen='667:690'>　　　　錄曰此書謂天左旋日月五星違天而右旋</span><br/>
<span class='tline' id='l31' data-llen='690:713'>　　　　主陳氏祥道髙宗肜日謂祖庚繹於髙宗之</span><br/>
<span class='tline' id='l32' data-llen='713:736'>　　　　廟主金氏履祥西伯戡黎謂是武王亦主金</span><br/>
<span class='tline' id='l33' data-llen='736:759'>　　　　氏惟周公誕保文武受命惟七年謂周公輔</span><br/>
<span class='tline' id='l34' data-llen='759:785'><a onclick="displayPageImage('KR1b0036', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='785:808'>　　　　成王之七年主張氏陳氏皆不易之論又如</span><br/>
<span class='tline' id='l36' data-llen='808:831'>　　　　禹貢厥賦貞主蘇氏軾謂賦與田正相當涇</span><br/>
<span class='tline' id='l37' data-llen='831:854'>　　　　屬渭汭主孔傳水北曰汭太甲自周有終主</span><br/>
<span class='tline' id='l38' data-llen='854:877'>　　　　金氏謂周當作君多方不克開於民之麗主</span><br/>
<span class='tline' id='l39' data-llen='877:900'>　　　　葉氏惟金縢周公居東駁孔氏以為東征非</span><br/>
<span class='tline' id='l40' data-llen='900:923'>　　　　是至洛誥又取東征之説自相牴牾耳每傳</span><br/>
<span class='tline' id='l41' data-llen='923:946'>　　　　之末繫以經傳音釋於字音字體字義辨之</span><br/>
<span class='tline' id='l42' data-llen='946:969'>　　　　甚悉其傳中用古人姓氏古書名目必具出</span><br/>
<span class='tline' id='l43' data-llen='969:995'><a onclick="displayPageImage('KR1b0036', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='995:1018'>　　　　處兼亦考正典故蓋宋元以來諸儒之規模</span><br/>
<span class='tline' id='l45' data-llen='1018:1041'>　　　　猶在而其為此書者皆自幼為務本之學非</span><br/>
<span class='tline' id='l46' data-llen='1041:1065'>　　　　由八股𤼵身之人故所著之書雖不及先儒</span><br/>
<span class='tline' id='l47' data-llen='1065:1088'>　　　　而尚有功於後學云云以炎武之淹博絶倫</span><br/>
<span class='tline' id='l48' data-llen='1088:1111'>　　　　罕所許可而其論如是則是書之足貴可畧</span><br/>
<span class='tline' id='l49' data-llen='1111:1134'>　　　　見矣閻若璩尚書古文疏證因禹貢註中澨</span><br/>
<span class='tline' id='l50' data-llen='1134:1157'>　　　　水至復州竟陵境者一語誤者字為來字遂</span><br/>
<span class='tline' id='l51' data-llen='1157:1180'>　　　　肆毒詈非篤論也考明太祖實錄與羣臣論</span><br/>
<span class='tline' id='l52' data-llen='1180:1206'><a onclick="displayPageImage('KR1b0036', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1206:1229'>　　　　蔡傳之失在洪武十年三月其詔修是書則</span><br/>
<span class='tline' id='l54' data-llen='1229:1252'>　　　　在二十七年四月丙戌而成書以九月己酉</span><br/>
<span class='tline' id='l55' data-llen='1252:1275'>　　　　僅五閲月觀劉三吾叙稱臣三吾備員翰林</span><br/>
<span class='tline' id='l56' data-llen='1275:1298'>　　　　屢嘗以其説上聞皇上允請乃詔天下儒士</span><br/>
<span class='tline' id='l57' data-llen='1298:1321'>　　　　倣石渠白虎故事與臣等同校定之則是十</span><br/>
<span class='tline' id='l58' data-llen='1321:1344'>　　　　七年間三吾已考証講求先有定見特參稽</span><br/>
<span class='tline' id='l59' data-llen='1344:1367'>　　　　衆論以成之耳惟實錄所載纂修諸臣姓名</span><br/>
<span class='tline' id='l60' data-llen='1367:1390'>　　　　與此本卷首所列不符朱彛尊經義考謂許</span><br/>
<span class='tline' id='l61' data-llen='1390:1416'><a onclick="displayPageImage('KR1b0036', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1416:1439'>　　　　觀景清盧原質戴徳彝等皆以死建文之難</span><br/>
<span class='tline' id='l63' data-llen='1439:1462'>　　　　刪去其説是已然胡季安門克新王俊華等</span><br/>
<span class='tline' id='l64' data-llen='1462:1485'>　　　　十一人何以倂刪且靳觀吳子恭宋麟三人</span><br/>
<span class='tline' id='l65' data-llen='1485:1508'>　　　　此書所不載又何以増入蓋永樂中重修太</span><br/>
<span class='tline' id='l66' data-llen='1508:1531'>　　　　祖實錄其意主於誣惠宗君臣以罪明靖難</span><br/>
<span class='tline' id='l67' data-llen='1531:1554'>　　　　之非得已耳其餘草草非所注意故舛謬百</span><br/>
<span class='tline' id='l68' data-llen='1554:1577'>　　　　出不足為據此書為當時舊本當以所列姓</span><br/>
<span class='tline' id='l69' data-llen='1577:1599'>　　　　名為定可也乾隆四十六年五月恭校上</span><br/>
<span class='tline' id='l70' data-llen='1599:1625'><a onclick="displayPageImage('KR1b0036', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1625:1657'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l72' data-llen='1657:1683'>　　　　　　　　　總　校　官　<span class='krp-note'>臣/</span>陸　費　墀</span><br/>
<span class='tline' id='l74' data-llen='1702:1728'><a onclick="displayPageImage('KR1b0036', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l75' data-llen='1728:1736'>書𫝊㑹選序</span><br/>
<span class='tline' id='l76' data-llen='1736:1759'>今天下車同軌書同文行同倫當大德聖人在天子位</span><br/>
<span class='tline' id='l77' data-llen='1759:1782'>之日舉議禮制度考文之典謂六經莫古於書帝王治</span><br/>
<span class='tline' id='l78' data-llen='1782:1805'>天下之大法莫僃於書今所存者僅五十八篇諸儒訓</span><br/>
<span class='tline' id='l79' data-llen='1805:1828'>註又各異同至宋九峰蔡氏本其師朱子之命作為集</span><br/>
<span class='tline' id='l80' data-llen='1828:1851'>傳發明殆盡矣然其書成於朱子既歿之後有不能無</span><br/>
<span class='tline' id='l81' data-llen='1851:1874'>可議者如堯典天與日月皆左旋洪範相協厥居為天</span><br/>
<span class='tline' id='l82' data-llen='1874:1897'>之隂騭下民有未當者宜考正其説開示方來臣三吾</span><br/>
<span class='tline' id='l83' data-llen='1897:1923'><a onclick="displayPageImage('KR1b0036', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l84' data-llen='1923:1946'>僃員翰林屢嘗以其説上聞皇上允請乃召天下儒士</span><br/>
<span class='tline' id='l85' data-llen='1946:1969'>倣石渠虎觀故事與臣等同校定之凡蔡氏之得者存</span><br/>
<span class='tline' id='l86' data-llen='1969:1992'>之失者正之㫄采諸家之説足其所未僃書成賜名曰</span><br/>
<span class='tline' id='l87' data-llen='1992:2012'>書傳㑹選今所引用先儒姓氏定為凡例于後</span><br/>
<span class='tline' id='l89' data-llen='2032:2058'><a onclick="displayPageImage('KR1b0036', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2058:2064'>　　凡例</span><br/>
<span class='tline' id='l91' data-llen='2064:2087'>一自虞書二典三謨以下每篇悉具篇題經例大書傳</span><br/>
<span class='tline' id='l92' data-llen='2087:2110'>　例小書只從原詁訓字起如曰粤越通之類至於新</span><br/>
<span class='tline' id='l93' data-llen='2110:2133'>　引諸家之説就録于下其下復用蔡説則圈以别之</span><br/>
<span class='tline' id='l94' data-llen='2133:2139'>　從省也</span><br/>
<span class='tline' id='l95' data-llen='2139:2162'>一蔡傳有須易者以他説易之如堯典九族則易以夏</span><br/>
<span class='tline' id='l96' data-llen='2162:2186'>　侯氏之説民析因夷及日月左行之𩔖皆用他説而</span><br/>
<span class='tline' id='l97' data-llen='2186:2196'>　去其本文即實也</span><br/>
<span class='tline' id='l98' data-llen='2196:2222'><a onclick="displayPageImage('KR1b0036', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span><br/>
<span class='tline' id='l99' data-llen='2222:2245'>一五十八篇之傳有非蔡氏之舊者别而出之凡六十</span><br/>
<span class='tline' id='l100' data-llen='2245:2250'>　六條</span><br/>
<span class='tline' id='l101' data-llen='2250:2273'>一所引先儒姓氏漢孔安國氏夏侯勝氏晉王輔嗣氏</span><br/>
<span class='tline' id='l102' data-llen='2273:2296'>　郭景純氏唐孔頴逹氏宋張横渠氏東坡蘇氏東萊</span><br/>
<span class='tline' id='l103' data-llen='2296:2319'>　吕氏新安王氏伯圭程氏五峰胡氏月卿許氏之竒</span><br/>
<span class='tline' id='l104' data-llen='2319:2342'>　林氏大猷陳氏應麟王氏補之鄒氏新安陳氏仁山</span><br/>
<span class='tline' id='l105' data-llen='2342:2351'>　金氏董氏胡氏</span><br/>
<span class='tline' id='l106' data-llen='2351:2374'>一會選今儒姓氏翰林學士劉三吾國子祭酒胡季安</span><br/>
<span class='tline' id='l107' data-llen='2374:2400'><a onclick="displayPageImage('KR1b0036', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span><br/>
<span class='tline' id='l108' data-llen='2400:2423'>　左春坊左贊善門克新右春坊右贊善王俊華翰林</span><br/>
<span class='tline' id='l109' data-llen='2423:2446'>　致仕編修張美和國子致仕博士錢宰翰林修撰許</span><br/>
<span class='tline' id='l110' data-llen='2446:2469'>　觀張信翰林編修馬京盧原質齊麟張顯宗景清戴</span><br/>
<span class='tline' id='l111' data-llen='2469:2492'>　德彛國子助教高耀王英定公静教授高讓學正王</span><br/>
<span class='tline' id='l112' data-llen='2492:2515'>　子謙教諭張仕諤何原銘傅子裕周惟善俞友仁訓</span><br/>
<span class='tline' id='l113' data-llen='2515:2538'>　導趙信謝子方周寛洪初王廷賓萬鈞唐棐儒士熊</span><br/>
<span class='tline' id='l114' data-llen='2538:2561'>　釗蕭尚仁揭軌靳權張文翰王允升張師哲蕭子尚</span><br/>
<span class='tline' id='l115' data-llen='2561:2566'>　解震</span><br/>
<span class='tline' id='l117' data-llen='2586:2612'><a onclick="displayPageImage('KR1b0036', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span><br/>
<span class='tline' id='l118' data-llen='2612:2616'>書序</span><br/>
<span class='tline' id='l119' data-llen='2616:2639'>漢孔安國曰古者伏犧氏之王天下也始畫八卦造書</span><br/>
<span class='tline' id='l120' data-llen='2639:2673'>契以代結繩之政由是文籍生焉<span class='krp-note'>陸氏曰伏羲風姓以/木德王即大皥也書</span></span><br/>
<span class='tline' id='l121' data-llen='2673:2718'><span class='krp-note'>契刻木而書其側以約事也易繫辭云上古結繩/而治後世聖人易之以書契文文字也籍書籍也</span>音釋</span><br/>
<span class='tline' id='l122' data-llen='2718:2766'>序<span class='krp-note'>孔安國字子國孔子十一世孫/漢武帝時為諫大夫王于放反</span>傳<span class='krp-note'>陸氏名元朗字德/明以字行唐高祖</span></span><br/>
<span class='tline' id='l123' data-llen='2766:2807'><span class='krp-note'>時為國子博士作諸經傳音義王于放/反大音泰皥下老反音與鎬同治去聲</span>伏犧神農黄帝</span><br/>
<span class='tline' id='l124' data-llen='2807:2830'>之書謂之三墳言大道也少昊顓頊高辛唐虞之書謂</span><br/>
<span class='tline' id='l125' data-llen='2830:2853'>之五典言常道也至于夏商周之書雖設教不倫雅誥</span><br/>
<span class='tline' id='l126' data-llen='2853:2879'><a onclick="displayPageImage('KR1b0036', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span><br/>
<span class='tline' id='l127' data-llen='2879:2910'>奥義其歸一揆是故歴代寶之以為大訓<span class='krp-note'>陸氏曰神農/炎帝也姜姓</span></span><br/>
<span class='tline' id='l128' data-llen='2910:2957'><span class='krp-note'>以火德王黄帝軒轅也姬姓以土德王一號有熊氏墳/大也少昊金天氏名摯己姓黄帝之子以金德王顓頊</span></span><br/>
<span class='tline' id='l129' data-llen='2957:3004'><span class='krp-note'>高陽氏姬姓黄帝之孫以水德王高辛帝嚳也黄帝之/曽孫姬姓以木德王唐帝堯也姓伊耆氏帝嚳之子初</span></span><br/>
<span class='tline' id='l130' data-llen='3004:3051'><span class='krp-note'>為唐侯後為天子都陶故號陶唐氏以火德王虞帝舜/也姓姚氏國號有虞顓頊六世孫以土德王夏禹有天</span></span><br/>
<span class='tline' id='l131' data-llen='3051:3097'><span class='krp-note'>下之號也以金德王商湯有天下之號也亦號殷以水/德王周文王武王有天下之號也以木德王揆度也</span></span><br/>
<span class='tline' id='l132' data-llen='3097:3142'>音釋序<span class='krp-note'>少失照反昊下老反/顓音專頊吁玉反</span>傳<span class='krp-note'>王于放反下德王並同/號去聲下同嚳枯沃反</span></span><br/>
<span class='tline' id='l133' data-llen='3142:3185'><span class='krp-note'>耆渠伊反史記註作伊祈周禮有伊耆氏註云/古王者號今為姓又説見伊訓篇度逹各反</span>八卦之</span><br/>
<span class='tline' id='l134' data-llen='3185:3208'>説謂之八索求其義也九州之志謂之九丘丘聚也言</span><br/>
<span class='tline' id='l135' data-llen='3208:3234'><a onclick="displayPageImage('KR1b0036', 'WYG', '000-9a' );" name="000-9a" class="pb">[000-9a] <img width="20"  src="/static/img/kanseki-5.png"/></a></span><br/>
<span class='tline' id='l136' data-llen='3234:3257'>九州所有土地所生風氣所宜皆聚此書也春秋左氏</span><br/>
<span class='tline' id='l137' data-llen='3257:3280'>傳曰楚左史倚相能讀三墳五典八索九丘即謂上世</span><br/>
<span class='tline' id='l138' data-llen='3280:3321'>帝王遺書也<span class='krp-note'>陸氏曰索求也倚相/楚靈王時史官也</span>音釋序<span class='krp-note'>索色窄反傳/柱戀反後凡</span></span><br/>
<span class='tline' id='l139' data-llen='3321:3352'><span class='krp-note'>言春秋傳者/倣此相去聲</span>先君孔子生於周末覩史籍之煩文懼覽</span><br/>
<span class='tline' id='l140' data-llen='3352:3375'>之者不一遂乃定禮樂明舊章刪詩為三百篇約史記</span><br/>
<span class='tline' id='l141' data-llen='3375:3398'>而修春秋讚易道以黜八索述職方以除九丘討論墳</span><br/>
<span class='tline' id='l142' data-llen='3398:3421'>典斷自唐虞以下訖于周芟夷煩亂剪截浮辭舉其宏</span><br/>
<span class='tline' id='l143' data-llen='3421:3444'>綱撮其機要足以垂世立教典謨訓誥誓命之文凡百</span><br/>
<span class='tline' id='l144' data-llen='3444:3470'><a onclick="displayPageImage('KR1b0036', 'WYG', '000-9b' );" name="000-9b" class="pb">[000-9b] <img width="20"  src="/static/img/kanseki-5.png"/></a></span><br/>
<span class='tline' id='l145' data-llen='3470:3494'>篇所以恢𢎞至道示人主以軌範也帝王之制坦然明</span><br/>
<span class='tline' id='l146' data-llen='3494:3528'>白可舉而行三千之徒並受其義<span class='krp-note'>程子曰所謂大道若/性與天道之説聖人</span></span><br/>
<span class='tline' id='l147' data-llen='3528:3575'><span class='krp-note'>豈得而去之哉若言隂陽四時七政五行之道亦必至/要之理非如後世之繁衍末術也固亦常道聖人所以</span></span><br/>
<span class='tline' id='l148' data-llen='3575:3622'><span class='krp-note'>不去也或者所謂羲農之書乃後人稱述當時之事失/其義理如許行為神農之言及隂陽權變醫方稱黄帝</span></span><br/>
<span class='tline' id='l149' data-llen='3622:3669'><span class='krp-note'>之説耳此聖人所以去之也五典既皆常道乂去其三/盖上古雖已有文字而制立法度為治有迹得以紀載</span></span><br/>
<span class='tline' id='l150' data-llen='3669:3716'><span class='krp-note'>有史官以識其事自堯始耳按周禮外史掌三皇五帝/之書周公所録必非偽妄而春秋時三墳五典八索九</span></span><br/>
<span class='tline' id='l151' data-llen='3716:3763'><span class='krp-note'>丘之書猶有存者若果全僃孔子亦不應悉刪去之或/其簡編脫落不可通曉或是孔子所見止是唐虞以下</span></span><br/>
<span class='tline' id='l152' data-llen='3763:3811'><span class='krp-note'>不可知耳今亦不/必深究其説也</span>音釋序<span class='krp-note'>論盧昆反斷都/玩反音與煆同</span>傳<span class='krp-note'>去上聲下/並同要去</span></span><br/>
<span class='tline' id='l153' data-llen='3811:3838'><a onclick="displayPageImage('KR1b0036', 'WYG', '000-10a' );" name="000-10a" class="pb">[000-10a] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='3838:3873'><span class='krp-note'>聲治去聲載作代反音/與載同識音志應平聲</span>及秦始皇滅先代典籍焚書坑</span><br/>
<span class='tline' id='l155' data-llen='3873:3900'>儒天下學士逃難解散我先人用藏其家書于屋壁<span class='krp-note'>秦/國</span></span><br/>
<span class='tline' id='l156' data-llen='3900:3947'><span class='krp-note'>名始皇名政幷六國為天子自號始皇帝焚詩書在三/十四年坑儒在三十五年顔師古曰家語云孔騰字子</span></span><br/>
<span class='tline' id='l157' data-llen='3947:3992'><span class='krp-note'>襄畏秦法峻急藏尚書孝經論語於夫子舊堂壁中/而漢記尹敏傳云孔鮒所蔵二説不同未知孰是</span>音</span><br/>
<span class='tline' id='l158' data-llen='3992:4039'>釋序<span class='krp-note'>難去聲/解音蟹</span>傳<span class='krp-note'>并去聲傳柱戀反孔鮒符遇反字子魚/孔子九世孫為陳渉博士騰之兄也騰</span></span><br/>
<span class='tline' id='l159' data-llen='4039:4071'><span class='krp-note'>字子襄為漢惠帝/博士安國之祖</span>漢室龍興開設學校㫄求儒雅以闡</span><br/>
<span class='tline' id='l160' data-llen='4071:4094'>大猷濟南伏生年過九十失其本經口以傳授裁二十</span><br/>
<span class='tline' id='l161' data-llen='4094:4121'>餘篇以其上古之書謂之尚書百篇之義世莫得聞<span class='krp-note'>漢/藝</span></span><br/>
<span class='tline' id='l162' data-llen='4121:4148'><a onclick="displayPageImage('KR1b0036', 'WYG', '000-10b' );" name="000-10b" class="pb">[000-10b] <img width="20"  src="/static/img/kanseki-5.png"/></a></span><br/>
<span class='tline' id='l163' data-llen='4148:4195'><span class='krp-note'>文志云尚書經二十九卷註云伏生所授者儒林傳云/伏生名勝為秦博士以秦時禁書伏生壁藏之其後大</span></span><br/>
<span class='tline' id='l164' data-llen='4195:4242'><span class='krp-note'>兵起流亡漢定伏生求其書亡數十篇獨得二十九篇/即以教于齊魯之間孝文時求能治尚書者天下無有</span></span><br/>
<span class='tline' id='l165' data-llen='4242:4289'><span class='krp-note'>聞伏生治之欲召時伏生年九十餘老不能行於是詔/太常使掌故眺錯往受之顔師古曰衛宏定古文尚書</span></span><br/>
<span class='tline' id='l166' data-llen='4289:4336'><span class='krp-note'>序云伏生老不能正言言不可曉使其女傳言教錯齊/人語多與潁川異錯所不知凡十二三略以其意屬讀</span></span><br/>
<span class='tline' id='l167' data-llen='4336:4383'><span class='krp-note'>而巳陸氏曰二十餘篇即馬鄭所註二十九篇是也孔/穎逹曰泰誓本非伏生所傳武帝之世始出而得行史</span></span><br/>
<span class='tline' id='l168' data-llen='4383:4430'><span class='krp-note'>因以入於伏生所傳之内故云二十九篇也按此序言/伏生失其本經口以傳授漢書乃言初亦壁藏而後亡</span></span><br/>
<span class='tline' id='l169' data-llen='4430:4477'><span class='krp-note'>數十篇其説與此序不同盖傳聞異辭爾至於篇數亦/復不同伏生本但有堯典臯陶謨禹貢甘誓湯誓盤庚</span></span><br/>
<span class='tline' id='l170' data-llen='4477:4524'><span class='krp-note'>高宗肜日西伯戡黎微子牧誓洪範金縢大誥康誥酒/誥梓材召誥洛誥多方多士立政無逸君奭顧命呂刑</span></span><br/>
<span class='tline' id='l171' data-llen='4524:4551'><a onclick="displayPageImage('KR1b0036', 'WYG', '000-11a' );" name="000-11a" class="pb">[000-11a] <img width="20"  src="/static/img/kanseki-5.png"/></a></span><br/>
<span class='tline' id='l172' data-llen='4551:4598'><span class='krp-note'>文侯之命費誓秦誓凡二十八篇今加泰誓一篇故為/二十九篇耳其泰誓真偽之説詳見本篇此未暇論也</span></span><br/>
<span class='tline' id='l173' data-llen='4598:4644'>音釋序<span class='krp-note'>校胡教反濟子禮反過古臥/反裁字當作才俗作纔僅也</span>傳<span class='krp-note'>傳柱戀反治澄/之反下同太常</span></span><br/>
<span class='tline' id='l174' data-llen='4644:4691'><span class='krp-note'>掌宗廟禮儀秦名奉常漢景帝更名太常掌故眺錯傳/註掌故百石吏主故事也晁錯音潮措漢文帝時人衛</span></span><br/>
<span class='tline' id='l175' data-llen='4691:4739'><span class='krp-note'>宏字敬仲東海人作古文尚書訓㫖光武時為議郎屬/音燭馬鄭後漢馬融字季長扶風人鄭𤣥字康成北海</span></span><br/>
<span class='tline' id='l176' data-llen='4739:4787'><span class='krp-note'>人唐藝文志古文尚書馬融傳十卷鄭𤣥註九卷孔頴/逹字仲逹孔子三十二世孫唐太宗時為國子司業承</span></span><br/>
<span class='tline' id='l177' data-llen='4787:4822'><span class='krp-note'>詔作五經註䟽名曰正/義復扶又反見形甸反</span>至魯共王好治宫室壊孔子舊</span><br/>
<span class='tline' id='l178' data-llen='4822:4845'>宅以廣其居於壁中得先人所藏古文虞夏商周之書</span><br/>
<span class='tline' id='l179' data-llen='4845:4868'>及傳論語孝經皆科斗文字王又升孔子堂聞金石絲</span><br/>
<span class='tline' id='l180' data-llen='4868:4895'><a onclick="displayPageImage('KR1b0036', 'WYG', '000-11b' );" name="000-11b" class="pb">[000-11b] <img width="20"  src="/static/img/kanseki-5.png"/></a></span><br/>
<span class='tline' id='l181' data-llen='4895:4918'>竹之音乃不壊宅悉以書還孔氏科斗書廢已乆時人</span><br/>
<span class='tline' id='l182' data-llen='4918:4941'>無能知者以所聞伏生之書考論文義定其可知者為</span><br/>
<span class='tline' id='l183' data-llen='4941:4971'><img height='20' width='20' alt='&amp;KR1559' title='KR1559' src='https://raw.githubusercontent.com/kanripo/KR-Gaiji/master/images/KR1559.png'/>古定更以竹簡寫之増多伏生二十五篇伏生又以</span><br/>
<span class='tline' id='l184' data-llen='4971:4994'>舜典合於堯典益稷合於臯陶謨盤庚三篇合為一康</span><br/>
<span class='tline' id='l185' data-llen='4994:5017'>王之誥合於顧命復出此篇幷序凡五十九篇為四十</span><br/>
<span class='tline' id='l186' data-llen='5017:5040'>六卷其餘錯亂磨滅弗可復知悉上送官藏之書府以</span><br/>
<span class='tline' id='l187' data-llen='5040:5084'>待能者<span class='krp-note'>陸氏曰共王漢景帝子名餘傳謂春秋也一云/周易十翼非經謂之傳科斗蟲名蝦蟇子書形</span></span><br/>
<span class='tline' id='l188' data-llen='5084:5145'><span class='krp-note'>似之為<img height='20' width='20' alt='&amp;KR1559' title='KR1559' src='https://raw.githubusercontent.com/kanripo/KR-Gaiji/master/images/KR1559.png'/>古定謂用<img height='20' width='20' alt='&amp;KR1559' title='KR1559' src='https://raw.githubusercontent.com/kanripo/KR-Gaiji/master/images/KR1559.png'/>書以易古文吴氏曰伏生傳於/既耄之時而安國為隸古義特定其所可知者而一篇</span></span><br/>
<span class='tline' id='l189' data-llen='5145:5172'><a onclick="displayPageImage('KR1b0036', 'WYG', '000-12a' );" name="000-12a" class="pb">[000-12a] <img width="20"  src="/static/img/kanseki-5.png"/></a></span><br/>
<span class='tline' id='l190' data-llen='5172:5219'><span class='krp-note'>之中一簡之内其不可知者盖不無矣乃欲以是盡求/作書之本意與夫本末先後之義其亦可謂難矣而安</span></span><br/>
<span class='tline' id='l191' data-llen='5219:5266'><span class='krp-note'>國所増多之書今篇目具在皆文從字順非若伏生之/書詰曲聱牙至有不可讀者夫四代之書作者不一乃</span></span><br/>
<span class='tline' id='l192' data-llen='5266:5314'><span class='krp-note'>至二人之手而遂定為二體乎其亦難言矣二十五篇/者謂大禹謨五子之歌𦙍征仲虺之誥湯誥伊訓太甲</span></span><br/>
<span class='tline' id='l193' data-llen='5314:5361'><span class='krp-note'>三篇咸有一德説命三篇泰誓三篇武成旅獒微子之/命蔡仲之命周官君陳畢命君牙冏命也復出者舜典</span></span><br/>
<span class='tline' id='l194' data-llen='5361:5408'><span class='krp-note'>益稷盤庚二篇康王之誥凡五篇又百篇之序自為一/篇共五十九篇卽今所行五十八篇而以序冠篇首者</span></span><br/>
<span class='tline' id='l195' data-llen='5408:5455'><span class='krp-note'>也為四十六卷者孔䟽以為同序者同卷異序者異卷/同序者大甲盤庚説命秦誓皆三篇共序凡十二篇只</span></span><br/>
<span class='tline' id='l196' data-llen='5455:5502'><span class='krp-note'>四卷又大禹臯陶謨益稷康誥酒誥梓材亦各三篇共/序凡六篇只二卷外四十篇篇各有序凡四十卷通共</span></span><br/>
<span class='tline' id='l197' data-llen='5502:5549'><span class='krp-note'>序者六卷故為四十六卷也其餘錯亂磨滅者汨作九/共九篇稾飫帝嚳釐飫湯征汝鳩汝方夏社疑至臣扈</span></span><br/>
<span class='tline' id='l198' data-llen='5549:5576'><a onclick="displayPageImage('KR1b0036', 'WYG', '000-12b' );" name="000-12b" class="pb">[000-12b] <img width="20"  src="/static/img/kanseki-5.png"/></a></span><br/>
<span class='tline' id='l199' data-llen='5576:5623'><span class='krp-note'>典寶明居肆命徂后沃丁咸乂四篇伊陟原命仲丁河/亶甲祖乙高宗之訓分器旅巢命歸禾嘉禾成王政將</span></span><br/>
<span class='tline' id='l200' data-llen='5623:5670'><span class='krp-note'>蒲姑賄肅慎之命毫姑凡四十二篇今亡劉氏安世曰/古文尚書乃科斗文字科斗變為大篆大篆變為小篆</span></span><br/>
<span class='tline' id='l201' data-llen='5670:5738'><span class='krp-note'>小篆變為<img height='20' width='20' alt='&amp;KR1559' title='KR1559' src='https://raw.githubusercontent.com/kanripo/KR-Gaiji/master/images/KR1559.png'/>書所謂今文字乃漢之/<img height='20' width='20' alt='&amp;KR1559' title='KR1559' src='https://raw.githubusercontent.com/kanripo/KR-Gaiji/master/images/KR1559.png'/>書故曰為<img height='20' width='20' alt='&amp;KR1559' title='KR1559' src='https://raw.githubusercontent.com/kanripo/KR-Gaiji/master/images/KR1559.png'/>古定其去科斗逺矣</span>音釋序<span class='krp-note'>共音㳟好/去聲治平</span></span><br/>
<span class='tline' id='l202' data-llen='5738:5786'><span class='krp-note'>聲壊音怪下同夏亥雅反傳柱戀反論盧昆反下同科/斗書廢孔䟽云蒼頡書三代不改至周時與史籀大篆</span></span><br/>
<span class='tline' id='l203' data-llen='5786:5833'><span class='krp-note'>並行秦滅經籍始改字法故漢世無知古文者更平聲/合音閤又如字下同復如字謂復孔壁古文之舊取出</span></span><br/>
<span class='tline' id='l204' data-llen='5833:5880'><span class='krp-note'>舜典益稷盤庚中下康王之誥五篇并序一篇陸氏音/扶又反謂再取出此五篇也亦通并卑盈反及也可復</span></span><br/>
<span class='tline' id='l205' data-llen='5880:5928'><span class='krp-note'>扶又反上/時掌反</span>傳<span class='krp-note'>傳柱戀反下之傳同夫音扶下同聱牛交/反冠古玩反孔䟽所據反即孔頴逹正義</span></span><br/>
<span class='tline' id='l206' data-llen='5928:5967'><span class='krp-note'>也汩音骨共音恭稾口到反飫依據/反嚳枯沃反釐陵之反分扶問反</span>承詔為五十九篇</span><br/>
<span class='tline' id='l207' data-llen='5967:5994'><a onclick="displayPageImage('KR1b0036', 'WYG', '000-13a' );" name="000-13a" class="pb">[000-13a] <img width="20"  src="/static/img/kanseki-5.png"/></a></span><br/>
<span class='tline' id='l208' data-llen='5994:6017'>作傳於是遂研精覃思博考經籍採摭羣言以立訓傳</span><br/>
<span class='tline' id='l209' data-llen='6017:6040'>約文申義敷暢厥㫖庻幾有補於將來書序序所以為</span><br/>
<span class='tline' id='l210' data-llen='6040:6063'>作者之意昭然義見宜相附近故引之各冠其篇首定</span><br/>
<span class='tline' id='l211' data-llen='6063:6106'>五十八篇<span class='krp-note'>詳此章雖説書序序所以為作者之意而未/嘗以為孔子所作至劉歆班固始以為孔子</span></span><br/>
<span class='tline' id='l212' data-llen='6106:6152'><span class='krp-note'>所/作</span>音釋序<span class='krp-note'>為去聲傳柱戀反下同研倪堅反思去聲/見形甸反近巨靳反附近之也冠古玩反</span>既</span><br/>
<span class='tline' id='l213' data-llen='6152:6175'>畢㑹國有巫蠱事經籍道息用不復以聞傳之子孫以</span><br/>
<span class='tline' id='l214' data-llen='6175:6203'>貽後代若好古博雅君子與我同志亦所不隠也<span class='krp-note'>陸氏/曰漢</span></span><br/>
<span class='tline' id='l215' data-llen='6203:6251'><span class='krp-note'>武帝末征和中江充造蠱敗戾太子按安國此序不𩔖/西京文字疑或後人所託然無據未敢必也以其本末</span></span><br/>
<span class='tline' id='l216' data-llen='6251:6278'><a onclick="displayPageImage('KR1b0036', 'WYG', '000-13b' );" name="000-13b" class="pb">[000-13b] <img width="20"  src="/static/img/kanseki-5.png"/></a></span><br/>
<span class='tline' id='l217' data-llen='6278:6315'><span class='krp-note'>頗詳故僃載之/讀者宜考焉</span>音釋序<span class='krp-note'>復扶又反/好去聲</span>漢書藝文志云書者</span><br/>
<span class='tline' id='l218' data-llen='6315:6338'>古之號令號令於衆其言不立具則聴受施行者弗曉</span><br/>
<span class='tline' id='l219' data-llen='6338:6370'>古文讀應爾雅故解古今語而可知也<span class='krp-note'>括蒼葉夢得曰/尚書文皆竒澀</span></span><br/>
<span class='tline' id='l220' data-llen='6370:6417'><span class='krp-note'>非作文者故欲如此盖當時語自爾也按此説是也大/抵書文訓誥多竒澀而誓命多平易盖訓誥皆是記録</span></span><br/>
<span class='tline' id='l221' data-llen='6417:6464'><span class='krp-note'>當時號令於衆之本語故其間多有方言及古語在當/時則人所共曉而於今世反為難知誓命則是當時史</span></span><br/>
<span class='tline' id='l222' data-llen='6464:6513'><span class='krp-note'>官所撰櫽括潤色麤有體/製故在今日亦不難曉耳</span>音釋序<span class='krp-note'>應平聲當也/言當近正也</span>傳<span class='krp-note'>易以/豉反</span></span><br/>
<span class='tline' id='l223' data-llen='6513:6550'><span class='krp-note'>櫽括音隠括揉曲者曰櫽正/直者曰括麤坐五反䟽略也</span>孔頴逹曰孔君作傳值巫</span><br/>
<span class='tline' id='l224' data-llen='6550:6573'>蠱不行以終前漢諸儒知孔本五十八篇不見孔傳遂</span><br/>
<span class='tline' id='l225' data-llen='6573:6600'><a onclick="displayPageImage('KR1b0036', 'WYG', '000-14a' );" name="000-14a" class="pb">[000-14a] <img width="20"  src="/static/img/kanseki-5.png"/></a></span><br/>
<span class='tline' id='l226' data-llen='6600:6623'>有張霸之徒偽作舜典汨作九共九篇大禹謨益稷五</span><br/>
<span class='tline' id='l227' data-llen='6623:6647'>子之歌𦙍征湯誥咸有一德典寶伊訓肆命原命武成</span><br/>
<span class='tline' id='l228' data-llen='6647:6670'>旅獒冏命二十四篇除九共九篇共卷為十六卷盖亦</span><br/>
<span class='tline' id='l229' data-llen='6670:6693'>略見百篇之序故以伏生二十八篇者復出舜典益稷</span><br/>
<span class='tline' id='l230' data-llen='6693:6716'>盤庚三篇康王之誥及泰誓共為三十四篇而偽作此</span><br/>
<span class='tline' id='l231' data-llen='6716:6739'>二十四篇十六卷附以求合於孔氏之五十八篇四十</span><br/>
<span class='tline' id='l232' data-llen='6739:6763'>六卷之數也劉向班固劉歆賈逵馬融鄭𤣥之徒皆不</span><br/>
<span class='tline' id='l233' data-llen='6763:6786'>見真古文而誤以此為古文之書服䖍杜預亦不之見</span><br/>
<span class='tline' id='l234' data-llen='6786:6813'><a onclick="displayPageImage('KR1b0036', 'WYG', '000-14b' );" name="000-14b" class="pb">[000-14b] <img width="20"  src="/static/img/kanseki-5.png"/></a></span><br/>
<span class='tline' id='l235' data-llen='6813:6836'>至晉王肅始似竊見而晉書又云鄭沖以古文授蘇愉</span><br/>
<span class='tline' id='l236' data-llen='6836:6859'>愉授梁栁栁之内兄皇甫謐又從栁得之而栁又以授</span><br/>
<span class='tline' id='l237' data-llen='6859:6886'>臧曹曹始授梅賾賾乃於前晉奏上其書而施行焉<span class='krp-note'>漢/書</span></span><br/>
<span class='tline' id='l238' data-llen='6886:6933'><span class='krp-note'>所引泰誓云誣神者殃及三世又云立功立事惟以永/年疑即武帝之世所得者律歴志所引伊訓畢命字畫</span></span><br/>
<span class='tline' id='l239' data-llen='6933:6977'><span class='krp-note'>有與古文略同者疑伏生口傳而眺錯所屬讀者/其引武成則伏生無此篇必張霸所偽作者也</span>音釋</span><br/>
<span class='tline' id='l240' data-llen='6977:7023'>序<span class='krp-note'>傳柱戀反下同張霸前漢東萊人見百篇之序按史/記盡引伏生今文書二十八篇及偽泰誓一篇並不</span></span><br/>
<span class='tline' id='l241' data-llen='7023:7070'><span class='krp-note'>引孔壁所増諸篇是太史公未見孔壁書明矣然却多/引小序雖亡篇之序亦有之是西漢之世自有百篇之</span></span><br/>
<span class='tline' id='l242' data-llen='7070:7118'><span class='krp-note'>序故太史公見之造偽書者亦見之非專出於孔壁也/復如字劉向字子政楚元王交𤣥孫班固字孟堅後漢</span></span><br/>
<span class='tline' id='l243' data-llen='7118:7145'><a onclick="displayPageImage('KR1b0036', 'WYG', '000-15a' );" name="000-15a" class="pb">[000-15a] <img width="20"  src="/static/img/kanseki-5.png"/></a></span><br/>
<span class='tline' id='l244' data-llen='7145:7192'><span class='krp-note'>扶風人劉歆字子駿向之子賈逵字景伯後漢扶風人/服䖍字子慎後漢河南人杜預字元凱晉京兆杜陵人</span></span><br/>
<span class='tline' id='l245' data-llen='7192:7239'><span class='krp-note'>王肅字子邕東海蘭陵人魏衛將軍太常鄭沖字文和/滎陽人晉初太傅蘇愉字休預扶風人梁栁字洪季天</span></span><br/>
<span class='tline' id='l246' data-llen='7239:7286'><span class='krp-note'>水人内兄舅之子長於巳者皇甫謐覓畢反字士安安/定朝那人臧曹字彦和陽城人梅賾仕革反字仲真汝</span></span><br/>
<span class='tline' id='l247' data-llen='7286:7321'><span class='krp-note'>南人為預章内/史上是掌反</span>傳<span class='krp-note'>屬音/燭</span>今按漢儒以伏生之書為今文</span><br/>
<span class='tline' id='l248' data-llen='7321:7344'>而謂安國之書為古文以今考之則今文多艱澀而古</span><br/>
<span class='tline' id='l249' data-llen='7344:7367'>文反平易或者以為今文自伏生女子口授晁錯時失</span><br/>
<span class='tline' id='l250' data-llen='7367:7390'>之則先秦古書所引之文而已如此恐其未必然也或</span><br/>
<span class='tline' id='l251' data-llen='7390:7413'>者以為記録之實語難工而潤色之雅詞易好故訓誥</span><br/>
<span class='tline' id='l252' data-llen='7413:7440'><a onclick="displayPageImage('KR1b0036', 'WYG', '000-15b' );" name="000-15b" class="pb">[000-15b] <img width="20"  src="/static/img/kanseki-5.png"/></a></span><br/>
<span class='tline' id='l253' data-llen='7440:7463'>誓命有難易之不同此為近之然伏生倍文暗誦乃偏</span><br/>
<span class='tline' id='l254' data-llen='7463:7486'>得其所難而安國考定於科斗古書錯亂磨滅之餘反</span><br/>
<span class='tline' id='l255' data-llen='7486:7509'>專得其所易則又有不可曉者至於諸序之文或頗與</span><br/>
<span class='tline' id='l256' data-llen='7509:7533'>經不合而安國之序又絶不𩔖西京文字亦皆可疑獨</span><br/>
<span class='tline' id='l257' data-llen='7533:7556'>諸序之本不先經則賴安國之序而見故今定此本壹</span><br/>
<span class='tline' id='l258' data-llen='7556:7579'>以諸篇正文為經而復合序篇於後使覽者得見聖經</span><br/>
<span class='tline' id='l259' data-llen='7579:7602'>之舊而又集傳其所可知姑闕其所不可知者云音釋</span><br/>
<span class='tline' id='l260' data-llen='7602:7649'>序<span class='krp-note'>易以豉反下同近巨謹反逺近之近倍與背通不𩔖/西京文字鄱陽程伯圭曰西漢未有學左氏春秋傳</span></span><br/>
<span class='tline' id='l261' data-llen='7649:7676'><a onclick="displayPageImage('KR1b0036', 'WYG', '000-16a' );" name="000-16a" class="pb">[000-16a] <img width="20"  src="/static/img/kanseki-5.png"/></a></span><br/>
<span class='tline' id='l262' data-llen='7676:7723'><span class='krp-note'>者劉歆始欲表章而諸儒詆罷之今孔序及傳中皆引/左傳非巫蠱以前之書明矣先先見反而見形甸反復</span></span><br/>
<span class='tline' id='l263' data-llen='7723:7735'><span class='krp-note'>扶又反傳/柱戀反</span></span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1b0006', 'WYG', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　書傳卷十二　　　　　　　宋　蘓軾　撰</span><br/>
<span class='tline' id='l10' data-llen='209:215'>　　周書</span><br/>
<span class='tline' id='l11' data-llen='215:222'>康誥第十一</span><br/>
<span class='tline' id='l12' data-llen='222:246'>成王既伐管叔蔡叔以殷餘民封康叔作康誥酒誥梓材</span><br/>
<span class='tline' id='l13' data-llen='246:259'>　康叔封文王子封為衛侯</span><br/>
<span class='tline' id='l14' data-llen='259:282'>惟三月哉生魄周公初基作新大邑于東國洛四方民</span><br/>
<span class='tline' id='l15' data-llen='282:302'>大和會侯甸男邦采衛百工播民和見士于周</span><br/>
<span class='tline' id='l16' data-llen='302:328'><a onclick="displayPageImage('KR1b0006', 'WYG', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='328:351'>　百工百官也播民和布法也周禮正月之吉始和布</span><br/>
<span class='tline' id='l18' data-llen='351:373'>　治于邦國都鄙諸侯來朝公行師從故見士于周</span><br/>
<span class='tline' id='l19' data-llen='373:379'>周公咸勤</span><br/>
<span class='tline' id='l20' data-llen='379:386'>　皆勞來之</span><br/>
<span class='tline' id='l21' data-llen='386:393'>乃洪大誥治</span><br/>
<span class='tline' id='l22' data-llen='393:416'>　自惟三月哉生魄至此皆洛誥文當在洛誥周公拜</span><br/>
<span class='tline' id='l23' data-llen='416:439'>　手稽首之前何以知之周公東征二年乃克管蔡即</span><br/>
<span class='tline' id='l24' data-llen='439:462'>　以殷餘民封康叔七年而復辟營洛在復辟之歲皆</span><br/>
<span class='tline' id='l25' data-llen='462:488'><a onclick="displayPageImage('KR1b0006', 'WYG', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='488:511'>　經文明甚則封康叔之時決未營洛又此文終篇初</span><br/>
<span class='tline' id='l27' data-llen='511:526'>　不及營洛之事知簡編脫誤也</span><br/>
<span class='tline' id='l28' data-llen='526:539'>王若曰孟侯朕其弟小子封</span><br/>
<span class='tline' id='l29' data-llen='539:562'>　孟長也康叔成王叔父而周公弟謂之孟侯則可謂</span><br/>
<span class='tline' id='l30' data-llen='562:585'>　之小子則不可且謂武王為寡兄此豈成王之言蓋</span><br/>
<span class='tline' id='l31' data-llen='585:608'>　周公雖以王命命康叔而其實訓誥皆周公之言也</span><br/>
<span class='tline' id='l32' data-llen='608:619'>　故曰朕其弟小子封</span><br/>
<span class='tline' id='l33' data-llen='619:642'>惟乃丕顯考文王克明德慎罰不敢侮鰥寡庸庸祗祗</span><br/>
<span class='tline' id='l34' data-llen='642:668'><a onclick="displayPageImage('KR1b0006', 'WYG', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='668:674'>威威顯民</span><br/>
<span class='tline' id='l36' data-llen='674:697'>　用可用敬可敬刑可刑以治顯人言敬鰥寡而治强</span><br/>
<span class='tline' id='l37' data-llen='697:702'>　禦也</span><br/>
<span class='tline' id='l38' data-llen='702:724'>用肇造我區夏越我一二邦以脩我西土惟時怙冒</span><br/>
<span class='tline' id='l39' data-llen='724:733'>　怙恃也冒被也</span><br/>
<span class='tline' id='l40' data-llen='733:750'>聞于上帝帝休天乃大命文王殪戎殷</span><br/>
<span class='tline' id='l41' data-llen='750:763'>　殪殺也戎殷比之戎虜也</span><br/>
<span class='tline' id='l42' data-llen='763:786'>誕受厥命越厥邦厥民惟時叙乃寡兄朂肆汝小子封</span><br/>
<span class='tline' id='l43' data-llen='786:812'><a onclick="displayPageImage('KR1b0006', 'WYG', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='812:818'>在兹東土</span><br/>
<span class='tline' id='l45' data-llen='818:841'>　民與國皆敘乃汝寡有之兄武王朂勉之力言汝小</span><br/>
<span class='tline' id='l46' data-llen='841:858'>　子封承文武之澤乃得列為諸侯也</span><br/>
<span class='tline' id='l47' data-llen='858:881'>王曰嗚呼封汝念哉今民將在祗遹乃文考紹聞衣德</span><br/>
<span class='tline' id='l48' data-llen='881:884'>言</span><br/>
<span class='tline' id='l49' data-llen='884:907'>　遹循也紹繼也衣服也繼其所聞而服行其德言也</span><br/>
<span class='tline' id='l50' data-llen='907:930'>往敷求于殷先哲王用保乂民汝丕遠惟商耉成人宅</span><br/>
<span class='tline' id='l51' data-llen='930:947'>心知訓别求聞由古先哲王用康保民</span><br/>
<span class='tline' id='l52' data-llen='947:973'><a onclick="displayPageImage('KR1b0006', 'WYG', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='973:996'>　文王與殷先哲王及商耉成人之德皆遠而易法有</span><br/>
<span class='tline' id='l54' data-llen='996:1019'>　以居已而知訓矣則更求殷以前古先哲王之道以</span><br/>
<span class='tline' id='l55' data-llen='1019:1025'>　安民也</span><br/>
<span class='tline' id='l56' data-llen='1025:1041'>𢎞于天若德裕乃身不廢在王命</span><br/>
<span class='tline' id='l57' data-llen='1041:1065'>　既求古聖賢以𢎞大汝天性順成其德則汝身綽綽</span><br/>
<span class='tline' id='l58' data-llen='1065:1088'>　然有餘裕矣然終不廢用天子之法令此所謂雖有</span><br/>
<span class='tline' id='l59' data-llen='1088:1104'>　庇民之大德而有事君之小心也</span><br/>
<span class='tline' id='l60' data-llen='1104:1119'>王曰嗚呼小子封恫瘝乃身敬哉</span><br/>
<span class='tline' id='l61' data-llen='1119:1145'><a onclick="displayPageImage('KR1b0006', 'WYG', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1145:1165'>　恫痛也瘝疾也常若有疾痛在身不忘治也</span><br/>
<span class='tline' id='l63' data-llen='1165:1188'>天畏棐忱民情大可見小人難保往盡乃心無康好逸</span><br/>
<span class='tline' id='l64' data-llen='1188:1195'>豫乃其乂民</span><br/>
<span class='tline' id='l65' data-llen='1195:1218'>　天威可畏也然可恃以安者輔誠也誠則天與之者</span><br/>
<span class='tline' id='l66' data-llen='1218:1241'>　可必矣民歸有道懷有德其情大略可見也然不可</span><br/>
<span class='tline' id='l67' data-llen='1241:1264'>　恃以安者小人也故盡心於誠以求天輔不可好逸</span><br/>
<span class='tline' id='l68' data-llen='1264:1273'>　豫以遠小人也</span><br/>
<span class='tline' id='l69' data-llen='1273:1292'>我聞曰怨不在大亦不在小惠不惠懋不懋</span><br/>
<span class='tline' id='l70' data-llen='1292:1318'><a onclick="displayPageImage('KR1b0006', 'WYG', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1318:1334'>　怨無大小不順不勉皆足以致怨</span><br/>
<span class='tline' id='l72' data-llen='1334:1358'>已汝惟小子乃服惟𢎞王應保殷民亦惟助王宅天命</span><br/>
<span class='tline' id='l73' data-llen='1358:1363'>作新民</span><br/>
<span class='tline' id='l74' data-llen='1363:1387'>　服事也𢎞廣也應者觀民設教也作治也殷民衛之</span><br/>
<span class='tline' id='l75' data-llen='1387:1410'>　舊民也武庚之亂征伐之餘民流徙無常居故康叔</span><br/>
<span class='tline' id='l76' data-llen='1410:1433'>　之國有新民也新誅武庚故命康叔曰汝之事在廣</span><br/>
<span class='tline' id='l77' data-llen='1433:1456'>　天子之意觀民設敎以保安殷民又當助王宅天命</span><br/>
<span class='tline' id='l78' data-llen='1456:1479'>　治新民也方三監叛周之初天命蓋岌岌矣黜殷而</span><br/>
<span class='tline' id='l79' data-llen='1479:1505'><a onclick="displayPageImage('KR1b0006', 'WYG', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1505:1515'>　封康叔天命乃定</span><br/>
<span class='tline' id='l81' data-llen='1515:1538'>王曰嗚呼封敬明乃罰人有小罪非眚乃惟終自作不</span><br/>
<span class='tline' id='l82' data-llen='1538:1561'>典式爾有厥罪小乃不可不殺乃有大罪非終乃惟眚</span><br/>
<span class='tline' id='l83' data-llen='1561:1576'>災適爾既道極厥辜時乃不可殺</span><br/>
<span class='tline' id='l84' data-llen='1576:1599'>　近時學者解此書其意以謂人有小罪非過眚也惟</span><br/>
<span class='tline' id='l85' data-llen='1599:1622'>　終成其惡非詿誤也乃惟自作不善原其情乃惟不</span><br/>
<span class='tline' id='l86' data-llen='1622:1645'>　以爾為典式是人當殺之無赦乃有大罪非能終成</span><br/>
<span class='tline' id='l87' data-llen='1645:1668'>　其惡也乃惟過眚原其情乃惟適爾非敢不以爾為</span><br/>
<span class='tline' id='l88' data-llen='1668:1694'><a onclick="displayPageImage('KR1b0006', 'WYG', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1694:1717'>　典式也是人當赦之不可殺信如此言周公虐刑殺</span><br/>
<span class='tline' id='l90' data-llen='1717:1740'>　非死罪且敎康叔以人之向背以為喜怒而出入其</span><br/>
<span class='tline' id='l91' data-llen='1740:1763'>　生死也法當死原情以生之可也法不當死而原情</span><br/>
<span class='tline' id='l92' data-llen='1763:1786'>　以殺之可乎情之輕重寄於有司之手則人人可殺</span><br/>
<span class='tline' id='l93' data-llen='1786:1809'>　矣雖大無道嗜殺人之君不立此法而謂周公為之</span><br/>
<span class='tline' id='l94' data-llen='1809:1832'>　歟吾嘗問之知法者曰此假設法也周公設為甲乙</span><br/>
<span class='tline' id='l95' data-llen='1832:1855'>　二人皆犯死罪而議其輕重也甲之罪小於乙之謂</span><br/>
<span class='tline' id='l96' data-llen='1855:1878'>　也非謂其罪不至死也然其罪乃非眚災而惟終之</span><br/>
<span class='tline' id='l97' data-llen='1878:1904'><a onclick="displayPageImage('KR1b0006', 'WYG', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1904:1927'>　乃惟自作不法而曰法固當爾如是者當據法殺之</span><br/>
<span class='tline' id='l99' data-llen='1927:1950'>　不可讞也乙之罪雖大然非終之者乃惟眚災適爾</span><br/>
<span class='tline' id='l100' data-llen='1950:1973'>　適爾者適會其如此也是則真可讞也末世法壞違</span><br/>
<span class='tline' id='l101' data-llen='1973:1996'>　經背禮然終無許有司論殺小罪之法況使諸侯自</span><br/>
<span class='tline' id='l102' data-llen='1996:2019'>　以向背為喜怒而專殺非死罪者歟以今世之法考</span><br/>
<span class='tline' id='l103' data-llen='2019:2042'>　之謀殺已傷雖未殺皆死雖未傷而置人於必死之</span><br/>
<span class='tline' id='l104' data-llen='2042:2065'>　地亦死鬬殺故殺雖已殺而情可愍者讞過失殺雖</span><br/>
<span class='tline' id='l105' data-llen='2065:2088'>　已殺皆贖夫以未傷未殺而皆云既殺豈非小罪殺</span><br/>
<span class='tline' id='l106' data-llen='2088:2114'><a onclick="displayPageImage('KR1b0006', 'WYG', '012-6b' );" name="012-6b" class="pb">[012-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2114:2137'>　而大罪赦乎豈可以非死罪為小罪也所謂既道極</span><br/>
<span class='tline' id='l108' data-llen='2137:2160'>　辜者是人之罪重情輕盡道以責備則信有大罪矣</span><br/>
<span class='tline' id='l109' data-llen='2160:2183'>　而以常情恕之則不可殺孟子曰夫謂非其有而取</span><br/>
<span class='tline' id='l110' data-llen='2183:2206'>　之為盜者是充類至義之盡也夫充類至義則書之</span><br/>
<span class='tline' id='l111' data-llen='2206:2229'>　所謂盡道也予恐後世好殺者以周公為口實故具</span><br/>
<span class='tline' id='l112' data-llen='2229:2234'>　論之</span><br/>
<span class='tline' id='l113' data-llen='2234:2243'>王曰嗚呼封有敘</span><br/>
<span class='tline' id='l114' data-llen='2243:2253'>　如此則刑有敘也</span><br/>
<span class='tline' id='l115' data-llen='2253:2279'><a onclick="displayPageImage('KR1b0006', 'WYG', '012-7a' );" name="012-7a" class="pb">[012-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2279:2286'>時乃大明服</span><br/>
<span class='tline' id='l117' data-llen='2286:2309'>　春秋傳曰乃大明服已則不明而殺人以逞不亦難</span><br/>
<span class='tline' id='l118' data-llen='2309:2313'>　乎</span><br/>
<span class='tline' id='l119' data-llen='2313:2321'>惟民其敕懋和</span><br/>
<span class='tline' id='l120' data-llen='2321:2327'>　敕正也</span><br/>
<span class='tline' id='l121' data-llen='2327:2350'>若有疾惟民其畢棄咎若保赤子惟民其康乂非汝封</span><br/>
<span class='tline' id='l122' data-llen='2350:2356'>刑人殺人</span><br/>
<span class='tline' id='l123' data-llen='2356:2370'>　刑人殺人者法也非汝意也</span><br/>
<span class='tline' id='l124' data-llen='2370:2396'><a onclick="displayPageImage('KR1b0006', 'WYG', '012-7b' );" name="012-7b" class="pb">[012-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2396:2407'>無或刑人殺人非汝封</span><br/>
<span class='tline' id='l126' data-llen='2407:2426'>　雖非汝意然生殺必聽汝不可使在人也</span><br/>
<span class='tline' id='l127' data-llen='2426:2438'>又曰劓刵人無或劓刵人</span><br/>
<span class='tline' id='l128' data-llen='2438:2461'>　劓割鼻刵割耳也言非獨生殺也劓刵亦如此其文</span><br/>
<span class='tline' id='l129' data-llen='2461:2471'>　略蓋因前之辭也</span><br/>
<span class='tline' id='l130' data-llen='2471:2481'>王曰外事汝陳時臬</span><br/>
<span class='tline' id='l131' data-llen='2481:2504'>　德為内政為外臬闑也凡政事汝當陳此法以為限</span><br/>
<span class='tline' id='l132' data-llen='2504:2509'>　節也</span><br/>
<span class='tline' id='l133' data-llen='2509:2535'><a onclick="displayPageImage('KR1b0006', 'WYG', '012-8a' );" name="012-8a" class="pb">[012-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2535:2544'>司師兹殷罰有倫</span><br/>
<span class='tline' id='l135' data-llen='2544:2559'>　司專也專師此則殷罰有倫矣</span><br/>
<span class='tline' id='l136' data-llen='2559:2578'>又曰要囚服念五六日至于旬時丕蔽要囚</span><br/>
<span class='tline' id='l137' data-llen='2578:2601'>　要獄辭也服念至句日為囚求生道也求之旬日而</span><br/>
<span class='tline' id='l138' data-llen='2601:2611'>　終無生道乃可殺</span><br/>
<span class='tline' id='l139' data-llen='2611:2624'>王曰汝陳時臬事罰蔽殷彝</span><br/>
<span class='tline' id='l140' data-llen='2624:2642'>　汝陳此以限節事罰以蔽殷之常法也</span><br/>
<span class='tline' id='l141' data-llen='2642:2656'>用其義刑義殺勿庸以次汝封</span><br/>
<span class='tline' id='l142' data-llen='2656:2682'><a onclick="displayPageImage('KR1b0006', 'WYG', '012-8b' );" name="012-8b" class="pb">[012-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2682:2688'>　次就也</span><br/>
<span class='tline' id='l144' data-llen='2688:2703'>乃汝盡遜曰時叙惟曰未有遜事</span><br/>
<span class='tline' id='l145' data-llen='2703:2713'>　常自以為不足也</span><br/>
<span class='tline' id='l146' data-llen='2713:2735'>已汝惟小子未其有若汝封之心朕心朕德惟乃知</span><br/>
<span class='tline' id='l147' data-llen='2735:2753'>　將有以深告之故言我與汝相知如此</span><br/>
<span class='tline' id='l148' data-llen='2753:2773'>凡民自得罪冦攘姦宄殺越人于貨暋不畏死</span><br/>
<span class='tline' id='l149' data-llen='2773:2783'>　越顛越也暋强也</span><br/>
<span class='tline' id='l150' data-llen='2783:2788'>罔弗憝</span><br/>
<span class='tline' id='l151' data-llen='2788:2814'><a onclick="displayPageImage('KR1b0006', 'WYG', '012-9a' );" name="012-9a" class="pb">[012-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2814:2826'>　憝惡也人無不惡之者</span><br/>
<span class='tline' id='l153' data-llen='2826:2849'>王曰封元惡大憝矧惟不孝不友子弗祗服厥父事大</span><br/>
<span class='tline' id='l154' data-llen='2849:2872'>傷厥考心于父不能字厥子乃疾厥子于弟弗念天顯</span><br/>
<span class='tline' id='l155' data-llen='2872:2895'>乃弗克恭厥兄兄亦不念鞠子哀大不友于弟惟弔兹</span><br/>
<span class='tline' id='l156' data-llen='2895:2918'>不于我政人得罪天惟與我民彝大泯亂曰乃其速由</span><br/>
<span class='tline' id='l157' data-llen='2918:2932'>文王作罰刑兹無赦不率大戛</span><br/>
<span class='tline' id='l158' data-llen='2932:2955'>　商紂之後三監之世殷人之父子兄弟以相賊虐為</span><br/>
<span class='tline' id='l159' data-llen='2955:2978'>　俗周公之意蓋曰孝友民之天性也不孝不友必有</span><br/>
<span class='tline' id='l160' data-llen='2978:3004'><a onclick="displayPageImage('KR1b0006', 'WYG', '012-9b' );" name="012-9b" class="pb">[012-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3004:3027'>　以使之子弟固有罪矣而父兄獨無過乎故曰凡民</span><br/>
<span class='tline' id='l162' data-llen='3027:3050'>　有自棄於姦宄者此固為元惡大憝矣政刑之所治</span><br/>
<span class='tline' id='l163' data-llen='3050:3073'>　也至于父子兄弟相與為逆亂則治之當有道不可</span><br/>
<span class='tline' id='l164' data-llen='3073:3096'>　與寇攘同法我將誨其子曰汝不服父事豈不大傷</span><br/>
<span class='tline' id='l165' data-llen='3096:3119'>　父心又誨其父曰此非汝子乎何疾之深也又誨其</span><br/>
<span class='tline' id='l166' data-llen='3119:3142'>　弟曰長幼天命也其可不順又誨其兄曰此汝弟也</span><br/>
<span class='tline' id='l167' data-llen='3142:3165'>　獨不念先父母鞠養劬勞之哀乎人非木石禽犢稍</span><br/>
<span class='tline' id='l168' data-llen='3165:3188'>　假以日月須其善心油然而生未有不為君子也我</span><br/>
<span class='tline' id='l169' data-llen='3188:3215'><a onclick="displayPageImage('KR1b0006', 'WYG', '012-10a' );" name="012-10a" class="pb">[012-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3215:3238'>　獨弔閔此人不幸而得罪於三監之世不得罪於我</span><br/>
<span class='tline' id='l171' data-llen='3238:3261'>　政人之手天與我民五常之性而吏不知訓以大泯</span><br/>
<span class='tline' id='l172' data-llen='3261:3284'>　亂乃迫而蹙之曰乃其速由文王作罰刑兹無赦則</span><br/>
<span class='tline' id='l173' data-llen='3284:3307'>　民將辟罪不暇而父子兄弟益相忿疾至於賊殺而</span><br/>
<span class='tline' id='l174' data-llen='3307:3330'>　已後雖大戞擊痛傷之民不率也舜命契為司徒曰</span><br/>
<span class='tline' id='l175' data-llen='3330:3353'>　敬敷五敎在寛寛之言緩也五敎所以復其天性當</span><br/>
<span class='tline' id='l176' data-llen='3353:3362'>　緩而不當速也</span><br/>
<span class='tline' id='l177' data-llen='3362:3371'>矧惟外庶子訓人</span><br/>
<span class='tline' id='l178' data-llen='3371:3398'><a onclick="displayPageImage('KR1b0006', 'WYG', '012-10b' );" name="012-10b" class="pb">[012-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3398:3421'>　禮曰庶子之正於公族者敎之以孝弟睦友子愛明</span><br/>
<span class='tline' id='l180' data-llen='3421:3444'>　父子之義長幼之序言治之以峻急雖國君不能況</span><br/>
<span class='tline' id='l181' data-llen='3444:3450'>　庶子乎</span><br/>
<span class='tline' id='l182' data-llen='3450:3461'>惟厥正人越小臣諸節</span><br/>
<span class='tline' id='l183' data-llen='3461:3477'>　正人官長也諸節諸符節之吏也</span><br/>
<span class='tline' id='l184' data-llen='3477:3500'>乃别播敷造民大譽弗念弗庸瘝厥君時乃引惡惟朕</span><br/>
<span class='tline' id='l185' data-llen='3500:3503'>憝</span><br/>
<span class='tline' id='l186' data-llen='3503:3526'>　汝既不由此道諸臣等又各出私意以布敎令要一</span><br/>
<span class='tline' id='l187' data-llen='3526:3553'><a onclick="displayPageImage('KR1b0006', 'WYG', '012-11a' );" name="012-11a" class="pb">[012-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3553:3576'>　切之譽不念人之不庸以病厥君如是長惡我亦惡</span><br/>
<span class='tline' id='l189' data-llen='3576:3581'>　之矣</span><br/>
<span class='tline' id='l190' data-llen='3581:3603'>已汝乃其速由兹義率殺亦惟君惟長不能厥家人</span><br/>
<span class='tline' id='l191' data-llen='3603:3626'>　汝若速用此道以率民民不率則殺之乃是汝為人</span><br/>
<span class='tline' id='l192' data-llen='3626:3639'>　君長而不能治其家人也</span><br/>
<span class='tline' id='l193' data-llen='3639:3660'>越厥小臣外正惟威惟虐大放王命乃非德用乂</span><br/>
<span class='tline' id='l194' data-llen='3660:3683'>　至於小臣皆為威虐放棄王命此速由兹義率殺之</span><br/>
<span class='tline' id='l195' data-llen='3683:3688'>　致也</span><br/>
<span class='tline' id='l196' data-llen='3688:3715'><a onclick="displayPageImage('KR1b0006', 'WYG', '012-11b' );" name="012-11b" class="pb">[012-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3715:3738'>汝亦罔不克敬典乃由裕民惟文王之敬忌乃裕民曰</span><br/>
<span class='tline' id='l198' data-llen='3738:3750'>我惟有及則予一人以懌</span><br/>
<span class='tline' id='l199' data-llen='3750:3773'>　居敬而行寛裕先法文王之所敬畏乃裕民曰我惟</span><br/>
<span class='tline' id='l200' data-llen='3773:3789'>　有及緩之至也欲速者惟恐不及</span><br/>
<span class='tline' id='l201' data-llen='3789:3800'>王曰封爽惟民迪吉康</span><br/>
<span class='tline' id='l202' data-llen='3800:3813'>　明哉民之迪於吉且安也</span><br/>
<span class='tline' id='l203' data-llen='3813:3830'>我時其惟殷先哲王德用康乂民作求</span><br/>
<span class='tline' id='l204' data-llen='3830:3853'>　作求者為民所求也王弼曰無者求有有者不求所</span><br/>
<span class='tline' id='l205' data-llen='3853:3880'><a onclick="displayPageImage('KR1b0006', 'WYG', '012-12a' );" name="012-12a" class="pb">[012-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3880:3903'>　與危者求安安者不求所保火有其炎寒者附之已</span><br/>
<span class='tline' id='l207' data-llen='3903:3920'>　苟安焉則不寧方來矣是之謂作求</span><br/>
<span class='tline' id='l208' data-llen='3920:3937'>矧今民罔迪不適不迪則罔政在厥邦</span><br/>
<span class='tline' id='l209' data-llen='3937:3960'>　適從也矧今民無有道之而不從者若聽其所為而</span><br/>
<span class='tline' id='l210' data-llen='3960:3972'>　莫之道則是民為政也</span><br/>
<span class='tline' id='l211' data-llen='3972:3992'>王曰封予惟不可不監告汝德之說于罰之行</span><br/>
<span class='tline' id='l212' data-llen='3992:4015'>　德有說說者其理之謂也易曰和順于道德而理於</span><br/>
<span class='tline' id='l213' data-llen='4015:4038'>　義作德而不知其所以然之理則其德若假貸然非</span><br/>
<span class='tline' id='l214' data-llen='4038:4065'><a onclick="displayPageImage('KR1b0006', 'WYG', '012-12b' );" name="012-12b" class="pb">[012-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4065:4088'>　已有也已且不能有安能移諸人此罰所以不行也</span><br/>
<span class='tline' id='l216' data-llen='4088:4111'>今惟民不靜未戾厥心迪屢未同爽惟天其罰殛我我</span><br/>
<span class='tline' id='l217' data-llen='4111:4134'>其不怨惟厥罪無在大亦無在多矧曰其尚顯聞于天</span><br/>
<span class='tline' id='l218' data-llen='4134:4157'>　同從也戾止也今殷民不靜其心無所止戾道之而</span><br/>
<span class='tline' id='l219' data-llen='4157:4180'>　屢不從者罪在我也天其罰殛我明矣我其敢怨無</span><br/>
<span class='tline' id='l220' data-llen='4180:4203'>　曰我無罪罪豈在大與多乎言行之失毫釐為千里</span><br/>
<span class='tline' id='l221' data-llen='4203:4214'>　況其顯聞於天者乎</span><br/>
<span class='tline' id='l222' data-llen='4214:4237'>王曰嗚呼封敬哉無作怨勿用非謀非彝蔽時忱丕則</span><br/>
<span class='tline' id='l223' data-llen='4237:4264'><a onclick="displayPageImage('KR1b0006', 'WYG', '012-13a' );" name="012-13a" class="pb">[012-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4264:4268'>敏德</span><br/>
<span class='tline' id='l225' data-llen='4268:4291'>　非謀不與衆謀者也非彝非故常者也非謀非彝事</span><br/>
<span class='tline' id='l226' data-llen='4291:4314'>　之危疑者也忱言所信者也汝當以所信者決危疑</span><br/>
<span class='tline' id='l227' data-llen='4314:4326'>　不當以危疑決所信也</span><br/>
<span class='tline' id='l228' data-llen='4326:4347'>用康乃心顧乃德遠乃猷裕乃以民寧不汝瑕殄</span><br/>
<span class='tline' id='l229' data-llen='4347:4367'>　汝惟寛裕則民安不汝瑕疵亦不汝遠絶也</span><br/>
<span class='tline' id='l230' data-llen='4367:4390'>王曰嗚呼肆汝小子封惟命不于常汝念哉無我殄享</span><br/>
<span class='tline' id='l231' data-llen='4390:4399'>　無自絶天享也</span><br/>
<span class='tline' id='l232' data-llen='4399:4426'><a onclick="displayPageImage('KR1b0006', 'WYG', '012-13b' );" name="012-13b" class="pb">[012-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4426:4432'>明乃服命</span><br/>
<span class='tline' id='l234' data-llen='4432:4441'>　明汝車服敎令</span><br/>
<span class='tline' id='l235' data-llen='4441:4446'>高乃聽</span><br/>
<span class='tline' id='l236' data-llen='4446:4455'>　聽於先王為高</span><br/>
<span class='tline' id='l237' data-llen='4455:4478'>用康乂民王若曰往哉封勿替敬典聽朕告汝乃以殷</span><br/>
<span class='tline' id='l238' data-llen='4478:4483'>民世享</span><br/>
<span class='tline' id='l239' data-llen='4483:4490'>酒誥第十二</span><br/>
<span class='tline' id='l240' data-llen='4490:4501'>王若曰明大命于妹邦</span><br/>
<span class='tline' id='l241' data-llen='4501:4528'><a onclick="displayPageImage('KR1b0006', 'WYG', '012-14a' );" name="012-14a" class="pb">[012-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4528:4551'>　妹沬也詩所謂沬之鄉矣在朝歌以北俗化紂德沈</span><br/>
<span class='tline' id='l243' data-llen='4551:4561'>　湎於酒故以酒戒</span><br/>
<span class='tline' id='l244' data-llen='4561:4568'>乃穆考文王</span><br/>
<span class='tline' id='l245' data-llen='4568:4578'>　文王於世次為穆</span><br/>
<span class='tline' id='l246' data-llen='4578:4597'>肇國在西土厥誥毖庶邦庶士越少正御事</span><br/>
<span class='tline' id='l247' data-llen='4597:4607'>　少正官之副貳也</span><br/>
<span class='tline' id='l248' data-llen='4607:4615'>朝夕曰祀兹酒</span><br/>
<span class='tline' id='l249' data-llen='4615:4628'>　朝夕敕之惟祭祀則用酒</span><br/>
<span class='tline' id='l250' data-llen='4628:4655'><a onclick="displayPageImage('KR1b0006', 'WYG', '012-14b' );" name="012-14b" class="pb">[012-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4655:4667'>惟天降命肇我民惟元祀</span><br/>
<span class='tline' id='l252' data-llen='4667:4690'>　酒行於天下非小物細故也故本之天天始令民知</span><br/>
<span class='tline' id='l253' data-llen='4690:4702'>　作酒者本為祭祀而已</span><br/>
<span class='tline' id='l254' data-llen='4702:4725'>天降威我民用大亂喪德亦罔非酒惟行越小大邦用</span><br/>
<span class='tline' id='l255' data-llen='4725:4747'>喪亦罔非酒惟辜文王誥敎小子有正有事無彝酒</span><br/>
<span class='tline' id='l256' data-llen='4747:4770'>　彝常也有正有所繩治也有事有所興作也有正有</span><br/>
<span class='tline' id='l257' data-llen='4770:4784'>　事無常酒容其飲於燕閒也</span><br/>
<span class='tline' id='l258' data-llen='4784:4796'>越庶國飲惟祀德將無醉</span><br/>
<span class='tline' id='l259' data-llen='4796:4823'><a onclick="displayPageImage('KR1b0006', 'WYG', '012-15a' );" name="012-15a" class="pb">[012-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4823:4841'>　因祭賜胙乃飲猶曰以德自將無醉也</span><br/>
<span class='tline' id='l261' data-llen='4841:4864'>惟曰我民迪小子惟土物愛厥心臧聰聽祖考之彝訓</span><br/>
<span class='tline' id='l262' data-llen='4864:4887'>越小大德小子惟一妹土嗣爾股肱純其藝黍稷奔走</span><br/>
<span class='tline' id='l263' data-llen='4887:4910'>事厥考厥長肇牽車牛遠服賈用孝養厥父母厥父母</span><br/>
<span class='tline' id='l264' data-llen='4910:4933'>慶自洗腆致用酒庶士有正越庶伯君子其爾典聽朕</span><br/>
<span class='tline' id='l265' data-llen='4933:4956'>敎爾大克羞耉惟君爾乃飲食醉飽丕惟曰爾克永觀</span><br/>
<span class='tline' id='l266' data-llen='4956:4979'>省作稽中德爾尚克羞饋祀爾乃自介用逸兹乃允惟</span><br/>
<span class='tline' id='l267' data-llen='4979:4999'>王正事之臣兹亦惟天若元德永不忘在王家</span><br/>
<span class='tline' id='l268' data-llen='4999:5026'><a onclick="displayPageImage('KR1b0006', 'WYG', '012-15b' );" name="012-15b" class="pb">[012-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5026:5049'>　純大也純其藝黍稷者大脩農事也洗腆逸樂之狀</span><br/>
<span class='tline' id='l270' data-llen='5049:5072'>　也脩進也羞耉惟君者猶曰寡君之老也介副也惟</span><br/>
<span class='tline' id='l271' data-llen='5072:5095'>　曰我民迪於小子之敎懷土安居嗇於用物其心無</span><br/>
<span class='tline' id='l272' data-llen='5095:5118'>　惡以聽祖考之訓小大上下德我小子如一如妹土</span><br/>
<span class='tline' id='l273' data-llen='5118:5141'>　之民皆竭其股肱之力以繼其上之事或大脩農事</span><br/>
<span class='tline' id='l274' data-llen='5141:5164'>　或遠服商賈以養父母父母洗腆自慶則汝民可以</span><br/>
<span class='tline' id='l275' data-llen='5164:5187'>　飲食醉飽也汝小子封能自觀省作稽中德常有則</span><br/>
<span class='tline' id='l276' data-llen='5187:5210'>　於内以察物至又有耆老賢臣可以代汝進饋于廟</span><br/>
<span class='tline' id='l277' data-llen='5210:5237'><a onclick="displayPageImage('KR1b0006', 'WYG', '012-16a' );" name="012-16a" class="pb">[012-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5237:5260'>　者則汝亦可以此人自副而休逸飲食醉飽如此則</span><br/>
<span class='tline' id='l279' data-llen='5260:5283'>　汝小子乃為王正事之臣亦為天所順予元德之君</span><br/>
<span class='tline' id='l280' data-llen='5283:5306'>　永世不忘矣飲酒人情之所不免禁而絶之雖聖人</span><br/>
<span class='tline' id='l281' data-llen='5306:5329'>　有所不能故獨戒其沈湎之禍而開其德飲之樂則</span><br/>
<span class='tline' id='l282' data-llen='5329:5345'>　其法不廢聖人之禁人也蓋如此</span><br/>
<span class='tline' id='l283' data-llen='5345:5368'>王曰封我西土棐徂邦君御事小子尚克用文王敎不</span><br/>
<span class='tline' id='l284' data-llen='5368:5373'>腆于酒</span><br/>
<span class='tline' id='l285' data-llen='5373:5396'>　徂往也我西土邦君輔武王同往伐紂者下至於其</span><br/>
<span class='tline' id='l286' data-llen='5396:5423'><a onclick="displayPageImage('KR1b0006', 'WYG', '012-16b' );" name="012-16b" class="pb">[012-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5423:5439'>　御事小子皆用文王敎不腆于酒</span><br/>
<span class='tline' id='l288' data-llen='5439:5462'>故我至于今克受殷之命王曰封我聞惟曰在昔殷先</span><br/>
<span class='tline' id='l289' data-llen='5462:5485'>哲王迪畏天顯小民經德秉哲自成湯咸至于帝乙成</span><br/>
<span class='tline' id='l290' data-llen='5485:5508'>王畏相惟御事厥棐有恭不敢自暇自逸矧曰其敢崇</span><br/>
<span class='tline' id='l291' data-llen='5508:5531'>飲越在外服侯甸男衛邦伯越在内服百僚庶尹惟亞</span><br/>
<span class='tline' id='l292' data-llen='5531:5554'>惟服宗工越百姓里居罔敢湎于酒不惟不敢亦不暇</span><br/>
<span class='tline' id='l293' data-llen='5554:5567'>惟助成王德顯越尹人祗辟</span><br/>
<span class='tline' id='l294' data-llen='5567:5590'>　崇聚也宗工大臣也我聞惟曰殷之先王畏天道顯</span><br/>
<span class='tline' id='l295' data-llen='5590:5617'><a onclick="displayPageImage('KR1b0006', 'WYG', '012-17a' );" name="012-17a" class="pb">[012-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5617:5640'>　民德常德秉哲自成湯太甲太戊祖乙盤庚武丁帝</span><br/>
<span class='tline' id='l297' data-llen='5640:5663'>　乙七王皆成德之王皆畏敬其輔相至於御事之臣</span><br/>
<span class='tline' id='l298' data-llen='5663:5686'>　所以輔王者皆恭敬不敢暇逸况敢聚飲至於外服</span><br/>
<span class='tline' id='l299' data-llen='5686:5709'>　諸侯内服百僚皆服事其大臣至于百姓大族居于</span><br/>
<span class='tline' id='l300' data-llen='5709:5732'>　閭里者皆不湎于酒不惟不敢亦不暇惟以助王之</span><br/>
<span class='tline' id='l301' data-llen='5732:5748'>　顯民德及以助庶尹之祗厥辟也</span><br/>
<span class='tline' id='l302' data-llen='5748:5771'>我聞亦惟曰在今後嗣王酣身厥命罔顯于民祗保越</span><br/>
<span class='tline' id='l303' data-llen='5771:5794'>怨不易誕惟厥縱淫泆于非彝用燕喪威儀民罔不䀌</span><br/>
<span class='tline' id='l304' data-llen='5794:5821'><a onclick="displayPageImage('KR1b0006', 'WYG', '012-17b' );" name="012-17b" class="pb">[012-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5821:5844'>傷心惟荒腆于酒不惟自息乃逸厥心疾狠不克畏死</span><br/>
<span class='tline' id='l306' data-llen='5844:5867'>辜在商邑越殷國滅無罹弗惟德馨香祀登聞于天誕</span><br/>
<span class='tline' id='l307' data-llen='5867:5890'>惟民怨庶羣自酒腥聞在上故天降喪于殷罔愛于殷</span><br/>
<span class='tline' id='l308' data-llen='5890:5902'>惟逸天非虐惟民自速辜</span><br/>
<span class='tline' id='l309' data-llen='5902:5925'>　今後嗣王紂也祗適也䀌痛也紂酣樂其身命令不</span><br/>
<span class='tline' id='l310' data-llen='5925:5948'>　下行于民本以求慢易之樂也然其德適足以為怨</span><br/>
<span class='tline' id='l311' data-llen='5948:5971'>　仇之保未嘗樂易也紂燕喪其威儀望之不似人君</span><br/>
<span class='tline' id='l312' data-llen='5971:5994'>　民莫不痛其將亡也而猶荒湎不少休息其心為酒</span><br/>
<span class='tline' id='l313' data-llen='5994:6021'><a onclick="displayPageImage('KR1b0006', 'WYG', '012-18a' );" name="012-18a" class="pb">[012-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6021:6044'>　所使忿疾彊狠不復畏死不醉而怒曰奰明醉者常</span><br/>
<span class='tline' id='l315' data-llen='6044:6067'>　怒也國君醉則殺人士庶人則相殺明酒之能使人</span><br/>
<span class='tline' id='l316' data-llen='6067:6090'>　怒也紂之怒至於殺其身而不畏惟多罪逋逃萃于</span><br/>
<span class='tline' id='l317' data-llen='6090:6113'>　商邑上下沈湎及殷之滅此等能無罹乎言與紂俱</span><br/>
<span class='tline' id='l318' data-llen='6113:6136'>　死也天不聞明德之馨但聞刑戮之腥故天之降喪</span><br/>
<span class='tline' id='l319' data-llen='6136:6159'>　於殷無所愛愍者皆以其逸耳非天之虐殷人自速</span><br/>
<span class='tline' id='l320' data-llen='6159:6165'>　其辜也</span><br/>
<span class='tline' id='l321' data-llen='6165:6188'>王曰封予不惟若兹多誥古人有言曰人無於水監當</span><br/>
<span class='tline' id='l322' data-llen='6188:6215'><a onclick="displayPageImage('KR1b0006', 'WYG', '012-18b' );" name="012-18b" class="pb">[012-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6215:6235'>於民監今惟殷墜厥命我其可不大監撫于時</span><br/>
<span class='tline' id='l324' data-llen='6235:6241'>　撫安也</span><br/>
<span class='tline' id='l325' data-llen='6241:6256'>予惟曰汝劼毖殷獻臣侯甸男衛</span><br/>
<span class='tline' id='l326' data-llen='6256:6278'>　劼固也堅固汝心敬畏殷賢臣之在侯甸男衛者</span><br/>
<span class='tline' id='l327' data-llen='6278:6287'>矧大史友内史友</span><br/>
<span class='tline' id='l328' data-llen='6287:6299'>　當時二賢臣封所友者</span><br/>
<span class='tline' id='l329' data-llen='6299:6307'>越獻臣百宗工</span><br/>
<span class='tline' id='l330' data-llen='6307:6322'>　及汝之賢臣與凡大臣百執也</span><br/>
<span class='tline' id='l331' data-llen='6322:6349'><a onclick="displayPageImage('KR1b0006', 'WYG', '012-19a' );" name="012-19a" class="pb">[012-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6349:6359'>矧惟爾事服休服采</span><br/>
<span class='tline' id='l333' data-llen='6359:6382'>　休德也采事也服休以德為事者也服采以事為事</span><br/>
<span class='tline' id='l334' data-llen='6382:6387'>　者也</span><br/>
<span class='tline' id='l335' data-llen='6387:6395'>矧惟若疇圻父</span><br/>
<span class='tline' id='l336' data-llen='6395:6418'>　疇誰也司馬主封圻曰圻父所以訶問寇敵者賈誼</span><br/>
<span class='tline' id='l337' data-llen='6418:6428'>　曰陳利兵而誰何</span><br/>
<span class='tline' id='l338' data-llen='6428:6434'>薄違農父</span><br/>
<span class='tline' id='l339' data-llen='6434:6457'>　薄近也違去也司徒訓農敷五敎曰農父去民最近</span><br/>
<span class='tline' id='l340' data-llen='6457:6484'><a onclick="displayPageImage('KR1b0006', 'WYG', '012-19b' );" name="012-19b" class="pb">[012-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6484:6488'>　也</span><br/>
<span class='tline' id='l342' data-llen='6488:6494'>若保宏父</span><br/>
<span class='tline' id='l343' data-llen='6494:6517'>　保安也宏大也司空斥大都邑曰宏父以保安民居</span><br/>
<span class='tline' id='l344' data-llen='6517:6521'>　者</span><br/>
<span class='tline' id='l345' data-llen='6521:6525'>定辟</span><br/>
<span class='tline' id='l346' data-llen='6525:6548'>　諸侯以定位為難故春秋傳曰厚問定君於石子又</span><br/>
<span class='tline' id='l347' data-llen='6548:6571'>　秦伯謂晉惠公入而未定列故周公戒康叔敬畏衆</span><br/>
<span class='tline' id='l348' data-llen='6571:6580'>　賢士以定位也</span><br/>
<span class='tline' id='l349' data-llen='6580:6607'><a onclick="displayPageImage('KR1b0006', 'WYG', '012-20a' );" name="012-20a" class="pb">[012-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6607:6615'>矧汝剛制于酒</span><br/>
<span class='tline' id='l351' data-llen='6615:6625'>　酒非剛者不能制</span><br/>
<span class='tline' id='l352' data-llen='6625:6646'>厥或誥曰羣飲汝勿佚盡執拘以歸于周予其殺</span><br/>
<span class='tline' id='l353' data-llen='6646:6669'>　予其殺者未必殺也猶今法曰當斬者皆具獄以待</span><br/>
<span class='tline' id='l354' data-llen='6669:6692'>　命不必死也然必立死法者欲人畏而不敢犯也羣</span><br/>
<span class='tline' id='l355' data-llen='6692:6715'>　飲蓋亦當時之法有羣聚飲酒謀為大姦者其詳不</span><br/>
<span class='tline' id='l356' data-llen='6715:6738'>　可得而聞矣如今之法有曰夜聚曉散者皆死罪蓋</span><br/>
<span class='tline' id='l357' data-llen='6738:6761'>　聚而為妖逆者也使後世不知其詳而徒聞其名凡</span><br/>
<span class='tline' id='l358' data-llen='6761:6788'><a onclick="displayPageImage('KR1b0006', 'WYG', '012-20b' );" name="012-20b" class="pb">[012-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='6788:6811'>　民夜相過者輙殺之可乎舊說以為羣飲者周人則</span><br/>
<span class='tline' id='l360' data-llen='6811:6834'>　殺之殷人則勿殺也民同犯一罪而殺其一不殺其</span><br/>
<span class='tline' id='l361' data-llen='6834:6857'>　一周人其肯服乎民羣飲則死公卿大夫羣飲可不</span><br/>
<span class='tline' id='l362' data-llen='6857:6880'>　誅乎不誅吏則無以禁民吏民皆誅則桀紂之虐不</span><br/>
<span class='tline' id='l363' data-llen='6880:6900'>　至於此矣皆事之必不然者予不可以不論</span><br/>
<span class='tline' id='l364' data-llen='6900:6923'>又惟殷之迪諸臣惟工乃湎于酒勿庸殺之姑惟敎之</span><br/>
<span class='tline' id='l365' data-llen='6923:6946'>有斯明享乃不用我敎辭惟我一人弗恤弗蠲乃事時</span><br/>
<span class='tline' id='l366' data-llen='6946:6951'>同于殺</span><br/>
<span class='tline' id='l367' data-llen='6951:6978'><a onclick="displayPageImage('KR1b0006', 'WYG', '012-21a' );" name="012-21a" class="pb">[012-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='6978:7001'>　此謂凡湎于酒而不為他大姦者也不擇殷周而周</span><br/>
<span class='tline' id='l369' data-llen='7001:7024'>　公特言殷者蓋為妺邦化紂之德諸臣百工皆沉湎</span><br/>
<span class='tline' id='l370' data-llen='7024:7047'>　而況民乎故凡湎于酒者皆可教不可殺不分殷周</span><br/>
<span class='tline' id='l371' data-llen='7047:7070'>　也有斯明享者哀敬之意達于民如達于神也如此</span><br/>
<span class='tline' id='l372' data-llen='7070:7093'>　豈復有不用命者乎若我初不知恤此不潔治其事</span><br/>
<span class='tline' id='l373' data-llen='7093:7108'>　則是陷民於死同於我殺之也</span><br/>
<span class='tline' id='l374' data-llen='7108:7126'>王曰封汝典聽朕毖勿辯乃司民湎于酒</span><br/>
<span class='tline' id='l375' data-llen='7126:7149'>　禁之難行者莫若酒周公憂之深矣故卒告之曰汝</span><br/>
<span class='tline' id='l376' data-llen='7149:7176'><a onclick="displayPageImage('KR1b0006', 'WYG', '012-21b' );" name="012-21b" class="pb">[012-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7176:7199'>　既常聽用我所畏慎者又當專建一司以察沉湎若</span><br/>
<span class='tline' id='l378' data-llen='7199:7222'>　以泛責羣吏而不辯其司禁必不行矣或曰自漢武</span><br/>
<span class='tline' id='l379' data-llen='7222:7245'>　帝以來至于今皆有酒禁刑者有至流賞或不貲未</span><br/>
<span class='tline' id='l380' data-llen='7245:7268'>　嘗以少縱而私釀終不能絶也周公獨何以禁之曰</span><br/>
<span class='tline' id='l381' data-llen='7268:7291'>　周公無所利於酒也以正民德而已甲乙皆笞其子</span><br/>
<span class='tline' id='l382' data-llen='7291:7314'>　甲之子服乙之子不服何也甲笞其子而責之學乙</span><br/>
<span class='tline' id='l383' data-llen='7314:7333'>　笞其子而奪之食此周公所以能禁酒也</span><br/>
<span class='tline' id='l384' data-llen='7333:7341'>　書傳卷十二</span><br/>
</p>
<p><br/>
</p>
  </div>
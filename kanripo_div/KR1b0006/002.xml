<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1b0006', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:187'>欽定四庫全書</span><br/>
<span class='tline' id='l9' data-llen='187:208'>　書傳卷二　　　　　　　　宋　蘇軾　撰</span><br/>
<span class='tline' id='l10' data-llen='208:214'>　　虞書</span><br/>
<span class='tline' id='l11' data-llen='214:220'>舜典第二</span><br/>
<span class='tline' id='l12' data-llen='220:242'>虞舜側微堯聞之聰明將使嗣位厯試諸難作舜典</span><br/>
<span class='tline' id='l13' data-llen='242:256'>曰若稽古帝舜曰重華協于帝</span><br/>
<span class='tline' id='l14' data-llen='256:270'>　重襲也華文也襲堯之文也</span><br/>
<span class='tline' id='l15' data-llen='270:280'>濬哲文明溫恭允塞</span><br/>
<span class='tline' id='l16' data-llen='280:306'><a onclick="displayPageImage('KR1b0006', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='306:329'>　濬深也哲智也塞實也書曰剛而塞詩曰秉心塞淵</span><br/>
<span class='tline' id='l18' data-llen='329:336'>𤣥德升聞</span><br/>
<span class='tline' id='l19' data-llen='336:343'>　𤣥幽也</span><br/>
<span class='tline' id='l20' data-llen='343:366'>乃命以位慎徽五典五典克從納于百揆百揆時叙賔</span><br/>
<span class='tline' id='l21' data-llen='366:375'>于四門四門穆穆</span><br/>
<span class='tline' id='l22' data-llen='375:398'>　徽和也五典五敎也司徒之事也揆度也書曰有能</span><br/>
<span class='tline' id='l23' data-llen='398:421'>　奮庸熙帝之載使宅百揆亮采惠疇僉曰伯禹作司</span><br/>
<span class='tline' id='l24' data-llen='421:444'>　空而左氏傳亦云使主后土以揆百事則百揆司空</span><br/>
<span class='tline' id='l25' data-llen='444:470'><a onclick="displayPageImage('KR1b0006', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='470:493'>　之事也四門四方之門也穆穆羙也諸侯之來朝者</span><br/>
<span class='tline' id='l27' data-llen='493:505'>　舜賔迎之宗伯之事也</span><br/>
<span class='tline' id='l28' data-llen='505:517'>納于大麓烈風雷雨弗迷</span><br/>
<span class='tline' id='l29' data-llen='517:540'>　舊說麓録也舜大錄萬機之政隂陽和風雨時自漢</span><br/>
<span class='tline' id='l30' data-llen='540:563'>　以來有是說故章帝始置太傅録尚書事而晉以後</span><br/>
<span class='tline' id='l31' data-llen='563:586'>　强臣將簒者為之其源出於此考其所由蓋古文麓</span><br/>
<span class='tline' id='l32' data-llen='586:609'>　作㯟故學者誤以為錄耳或曰大麓太山麓也古者</span><br/>
<span class='tline' id='l33' data-llen='609:632'>　易姓告代必因泰山除地為墠以告天地故謂之禪</span><br/>
<span class='tline' id='l34' data-llen='632:658'><a onclick="displayPageImage('KR1b0006', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='658:681'>　其禮既不經見而考書之文則堯見舜為政三年而</span><br/>
<span class='tline' id='l36' data-llen='681:704'>　五典從百揆叙四門穆風雨不迷而後告舜以禪位</span><br/>
<span class='tline' id='l37' data-llen='704:727'>　而舜猶讓不敢當也而堯乃於未告舜禪之前先往</span><br/>
<span class='tline' id='l38' data-llen='727:750'>　太山以易姓告代豈事之實也哉書云烈風雷雨弗</span><br/>
<span class='tline' id='l39' data-llen='750:773'>　迷是天有烈風雷雨而舜弗迷也今乃以為隂陽和</span><br/>
<span class='tline' id='l40' data-llen='773:796'>　風雨時逆其文矣太史公曰堯使舜入山林川澤暴</span><br/>
<span class='tline' id='l41' data-llen='796:819'>　風雷雨舜行不迷此其實也堯之所以試舜者亦多</span><br/>
<span class='tline' id='l42' data-llen='819:842'>　方矣洪水為患使舜入山林相視原隰雷雨大至衆</span><br/>
<span class='tline' id='l43' data-llen='842:868'><a onclick="displayPageImage('KR1b0006', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='868:891'>　懼失常而舜不迷其度量有絶人者而天地鬼神亦</span><br/>
<span class='tline' id='l45' data-llen='891:914'>　或有以相之歟且帝王之興其受命之祥卓然見於</span><br/>
<span class='tline' id='l46' data-llen='914:938'>　書詩者多矣河圖洛書𤣥鳥生民之詩豈可謂誣也</span><br/>
<span class='tline' id='l47' data-llen='938:961'>　哉恨學者推之太詳讖緯而後之君子亦矯枉過正</span><br/>
<span class='tline' id='l48' data-llen='961:984'>　舉從而廢之以為王莽公孫述之流沿此作亂使漢</span><br/>
<span class='tline' id='l49' data-llen='984:1007'>　不失德莽述何自而起而歸罪三代受命之符亦過</span><br/>
<span class='tline' id='l50' data-llen='1007:1023'>　矣故夫君子之論取其實而已矣</span><br/>
<span class='tline' id='l51' data-llen='1023:1045'>帝曰格汝舜詢事考言乃言底可績三載汝陟帝位</span><br/>
<span class='tline' id='l52' data-llen='1045:1071'><a onclick="displayPageImage('KR1b0006', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1071:1094'>　格來也詢謀也底致也猶受命而往返而致命也陟</span><br/>
<span class='tline' id='l54' data-llen='1094:1117'>　升也舜之始見堯也必有以論天下之事其措置當</span><br/>
<span class='tline' id='l55' data-llen='1117:1137'>　爾其成當如何考三年而其言驗乃致其功</span><br/>
<span class='tline' id='l56' data-llen='1137:1145'>舜讓于德弗嗣</span><br/>
<span class='tline' id='l57' data-llen='1145:1155'>　以德不能繼為讓</span><br/>
<span class='tline' id='l58' data-llen='1155:1166'>正月上日受終于文祖</span><br/>
<span class='tline' id='l59' data-llen='1166:1189'>　上日上旬日也太史公曰文祖堯之太祖也不於其</span><br/>
<span class='tline' id='l60' data-llen='1189:1212'>　所祖受堯之終必於堯之祖廟有事於祖廟則餘廟</span><br/>
<span class='tline' id='l61' data-llen='1212:1238'><a onclick="displayPageImage('KR1b0006', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1238:1243'>　可知</span><br/>
<span class='tline' id='l63' data-llen='1243:1254'>在璿璣玉衡以齊七政</span><br/>
<span class='tline' id='l64' data-llen='1254:1277'>　在察也璿羙玉也璣衡王者正天文之器可運轉者</span><br/>
<span class='tline' id='l65' data-llen='1277:1287'>　七政日月五星也</span><br/>
<span class='tline' id='l66' data-llen='1287:1294'>肆類于上帝</span><br/>
<span class='tline' id='l67' data-llen='1294:1317'>　肆遂也類事類也以事告非常祀也凡祀上帝必及</span><br/>
<span class='tline' id='l68' data-llen='1317:1340'>　地示何以知其然也以郊之有望知之春秋書不郊</span><br/>
<span class='tline' id='l69' data-llen='1340:1363'>　猶三望傳曰望郊之細也書曰庚戌柴望大告武成</span><br/>
<span class='tline' id='l70' data-llen='1363:1389'><a onclick="displayPageImage('KR1b0006', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1389:1412'>　柴祀天也望祀山川也而禮成於一日祀山川而不</span><br/>
<span class='tline' id='l72' data-llen='1412:1435'>　及地此理之必不然者也是以知祀天必及地也詩</span><br/>
<span class='tline' id='l73' data-llen='1435:1458'>　曰昊天有成命郊祀天地也漢以來學者考之不詳</span><br/>
<span class='tline' id='l74' data-llen='1458:1481'>　而世主或出其私意五畤祭帝汾隂祀后土而王莽</span><br/>
<span class='tline' id='l75' data-llen='1481:1504'>　始合祭天地世祖以來或合或否而唐明皇始下詔</span><br/>
<span class='tline' id='l76' data-llen='1504:1527'>　合祀至于今者疑焉以為莽與明皇始變禮而不知</span><br/>
<span class='tline' id='l77' data-llen='1527:1545'>　祀天之必及地蓋自舜以來見于經矣</span><br/>
<span class='tline' id='l78' data-llen='1545:1559'>禋于六宗望于山川徧于羣神</span><br/>
<span class='tline' id='l79' data-llen='1559:1585'><a onclick="displayPageImage('KR1b0006', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1585:1608'>　精意以享曰禋宗尊也六宗尊神也所祭不經見諸</span><br/>
<span class='tline' id='l81' data-llen='1608:1631'>　儒各以意度之皆可疑惟晉張髦以為三昭三穆學</span><br/>
<span class='tline' id='l82' data-llen='1631:1654'>　者多從其說然以書考之受終之初既有事於文祖</span><br/>
<span class='tline' id='l83' data-llen='1654:1677'>　其勢必及餘廟豈有獨祭文祖於齊七政之前而别</span><br/>
<span class='tline' id='l84' data-llen='1677:1700'>　祭餘廟於類上帝之後者乎以此推之則齊七政之</span><br/>
<span class='tline' id='l85' data-llen='1700:1723'>　後所祭皆天神非人鬼矣孔安國六宗四時也寒暑</span><br/>
<span class='tline' id='l86' data-llen='1723:1746'>　也日也月也星也水旱也其說自西漢有之意其必</span><br/>
<span class='tline' id='l87' data-llen='1746:1769'>　有所傳受非臆度者其神名壇位皆不可以禮推猶</span><br/>
<span class='tline' id='l88' data-llen='1769:1795'><a onclick="displayPageImage('KR1b0006', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1795:1818'>　秦八神漢太乙之類豈區區曲學所能以私意損益</span><br/>
<span class='tline' id='l90' data-llen='1818:1841'>　者哉春秋不郊猶三望三望分野之星與國中山川</span><br/>
<span class='tline' id='l91' data-llen='1841:1864'>　乃知古者郊祭天地必及於天地之間所謂尊神者</span><br/>
<span class='tline' id='l92' data-llen='1864:1887'>　魯諸侯也故三望而已則此禋于六宗望于山川徧</span><br/>
<span class='tline' id='l93' data-llen='1887:1910'>　于羣神蓋與類上帝為一禮耳又以祭法考之其曰</span><br/>
<span class='tline' id='l94' data-llen='1910:1933'>　燔柴於泰壇祭天也瘞埋於泰折祭地也則此所謂</span><br/>
<span class='tline' id='l95' data-llen='1933:1956'>　類于上帝者也埋少牢於泰昭祭時也相近於坎壇</span><br/>
<span class='tline' id='l96' data-llen='1956:1979'>　祭寒暑也王宮祭日也夜明祭月也幽宗祭星也雩</span><br/>
<span class='tline' id='l97' data-llen='1979:2005'><a onclick="displayPageImage('KR1b0006', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2005:2028'>　宗祭水旱也則此所謂禋于六宗也四坎壇祭四方</span><br/>
<span class='tline' id='l99' data-llen='2028:2051'>　也山林川谷丘陵能出雲為風雨見恠物皆曰神有</span><br/>
<span class='tline' id='l100' data-llen='2051:2074'>　天下者祭百神則此所謂望于山川徧于羣神也祭</span><br/>
<span class='tline' id='l101' data-llen='2074:2097'>　法所叙蓋郊祀天地從祀諸神之壇位而舜典之章</span><br/>
<span class='tline' id='l102' data-llen='2097:2120'>　句義疏也故星為幽宗水旱為雩宗合於所謂六宗</span><br/>
<span class='tline' id='l103' data-llen='2120:2141'>　者但鄭𤣥曲為異説而改宗為禜不可信也</span><br/>
<span class='tline' id='l104' data-llen='2141:2160'>輯五瑞既月乃日覲四岳羣牧班瑞于羣后</span><br/>
<span class='tline' id='l105' data-llen='2160:2183'>　輯斂也班還也五瑞五玉也公執桓圭侯執信圭伯</span><br/>
<span class='tline' id='l106' data-llen='2183:2209'><a onclick="displayPageImage('KR1b0006', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2209:2232'>　執躬圭子執穀璧男執蒲璧既盡也正月之末盡也</span><br/>
<span class='tline' id='l108' data-llen='2232:2255'>　蓋齊七政類上帝無暇日見諸侯既月無事則四岳</span><br/>
<span class='tline' id='l109' data-llen='2255:2278'>　羣牧可以日覲矣古者朝覲䞇玉已事則還之故始</span><br/>
<span class='tline' id='l110' data-llen='2278:2285'>　輯而終班</span><br/>
<span class='tline' id='l111' data-llen='2285:2298'>歲二月東巡守至于岱宗柴</span><br/>
<span class='tline' id='l112' data-llen='2298:2321'>　巡守者巡行諸侯之所守也岱宗泰山也柴燔柴祭</span><br/>
<span class='tline' id='l113' data-llen='2321:2328'>　天告至也</span><br/>
<span class='tline' id='l114' data-llen='2328:2335'>望秩于山川</span><br/>
<span class='tline' id='l115' data-llen='2335:2361'><a onclick="displayPageImage('KR1b0006', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2361:2384'>　東嶽諸侯境内名山大川如其秩次望祭之五岳牲</span><br/>
<span class='tline' id='l117' data-llen='2384:2402'>　祀視三公四瀆視諸侯其餘視伯子男</span><br/>
<span class='tline' id='l118' data-llen='2402:2408'>肆覲東后</span><br/>
<span class='tline' id='l119' data-llen='2408:2416'>　東方諸侯也</span><br/>
<span class='tline' id='l120' data-llen='2416:2428'>協時月正日同律度量衡</span><br/>
<span class='tline' id='l121' data-llen='2428:2451'>　合四時之氣節月之大小日之甲乙使齊一也律十</span><br/>
<span class='tline' id='l122' data-llen='2451:2457'>　二律也</span><br/>
<span class='tline' id='l123' data-llen='2457:2471'>脩五禮五玉三帛二生一死䞇</span><br/>
<span class='tline' id='l124' data-llen='2471:2497'><a onclick="displayPageImage('KR1b0006', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2497:2520'>　五禮吉凶軍賔嘉也五玉五瑞也三帛孔安國曰諸</span><br/>
<span class='tline' id='l126' data-llen='2520:2544'>　侯世子執纁公之孤執𤣥附庸之君執黄二生卿執</span><br/>
<span class='tline' id='l127' data-llen='2544:2562'>　羔大夫執㕍一死士執雉執以見曰䞇</span><br/>
<span class='tline' id='l128' data-llen='2562:2570'>如五器卒乃復</span><br/>
<span class='tline' id='l129' data-llen='2570:2583'>　五器五玉也帛生死則否</span><br/>
<span class='tline' id='l130' data-llen='2583:2597'>五月南巡守至于南岳如岱禮</span><br/>
<span class='tline' id='l131' data-llen='2597:2610'>八月西巡守至于西岳如初</span><br/>
<span class='tline' id='l132' data-llen='2610:2626'>十有一月朔巡守至于北岳如西禮</span><br/>
<span class='tline' id='l133' data-llen='2626:2652'><a onclick="displayPageImage('KR1b0006', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2652:2667'>　南岳衡山西岳華山北岳恒山</span><br/>
<span class='tline' id='l135' data-llen='2667:2676'>歸格于藝祖用特</span><br/>
<span class='tline' id='l136' data-llen='2676:2688'>　藝祖文祖也特一牛也</span><br/>
<span class='tline' id='l137' data-llen='2688:2711'>五載一巡守羣后四朝敷奏以言明試以功車服以庸</span><br/>
<span class='tline' id='l138' data-llen='2711:2734'>　敷陳也奏進也庸用也諸侯四朝各使陳其言而試</span><br/>
<span class='tline' id='l139' data-llen='2734:2747'>　其功則賜以車服而用之</span><br/>
<span class='tline' id='l140' data-llen='2747:2754'>肇十有二州</span><br/>
<span class='tline' id='l141' data-llen='2754:2777'>　肇始也禹治水之後舜分兾州為幽州并州分青州</span><br/>
<span class='tline' id='l142' data-llen='2777:2803'><a onclick="displayPageImage('KR1b0006', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2803:2809'>　為營州</span><br/>
<span class='tline' id='l144' data-llen='2809:2816'>封十有二山</span><br/>
<span class='tline' id='l145' data-llen='2816:2834'>　封封殖也十二州之名山皆禁採伐也</span><br/>
<span class='tline' id='l146' data-llen='2834:2842'>濬川象以典刑</span><br/>
<span class='tline' id='l147' data-llen='2842:2862'>　典刑常刑也殺人者死傷人者刑象其所犯</span><br/>
<span class='tline' id='l148' data-llen='2862:2868'>流宥五刑</span><br/>
<span class='tline' id='l149' data-llen='2868:2891'>　五刑墨劓剕宮辟也作五流之法以宥五刑之輕者</span><br/>
<span class='tline' id='l150' data-llen='2891:2914'>　墨薄刑也其宥乃至於流乎曰刑者終身不可復而</span><br/>
<span class='tline' id='l151' data-llen='2914:2940'><a onclick="displayPageImage('KR1b0006', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2940:2955'>　流者有時而釋不賢於刑之乎</span><br/>
<span class='tline' id='l153' data-llen='2955:2961'>鞭作官刑</span><br/>
<span class='tline' id='l154' data-llen='2961:2981'>　官刑以治庶人在官慢於事而未入於刑者</span><br/>
<span class='tline' id='l155' data-llen='2981:2987'>朴作敎刑</span><br/>
<span class='tline' id='l156' data-llen='2987:3000'>　朴榎楚也敎學者所用也</span><br/>
<span class='tline' id='l157' data-llen='3000:3006'>金作贖刑</span><br/>
<span class='tline' id='l158' data-llen='3006:3024'>　過誤而入於刑與罪疑者皆入金以贖</span><br/>
<span class='tline' id='l159' data-llen='3024:3034'>眚災肆赦怙終賊刑</span><br/>
<span class='tline' id='l160' data-llen='3034:3060'><a onclick="displayPageImage('KR1b0006', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3060:3083'>　易曰无妄行有眚眚亦災也眚災者猶曰不幸非其</span><br/>
<span class='tline' id='l162' data-llen='3083:3106'>　罪也肆縱也春秋肆大眚是也怙恃也終不改也賊</span><br/>
<span class='tline' id='l163' data-llen='3106:3129'>　害也不幸而有罪則縱捨之恃惡不悛以害人則刑</span><br/>
<span class='tline' id='l164' data-llen='3129:3133'>　之</span><br/>
<span class='tline' id='l165' data-llen='3133:3144'>欽哉欽哉惟刑之恤哉</span><br/>
<span class='tline' id='l166' data-llen='3144:3150'>　恤憂也</span><br/>
<span class='tline' id='l167' data-llen='3150:3158'>流共工于幽洲</span><br/>
<span class='tline' id='l168' data-llen='3158:3171'>　幽洲北裔洲水中可居者</span><br/>
<span class='tline' id='l169' data-llen='3171:3198'><a onclick="displayPageImage('KR1b0006', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3198:3206'>放驩兜于崇山</span><br/>
<span class='tline' id='l171' data-llen='3206:3213'>　崇山南裔</span><br/>
<span class='tline' id='l172' data-llen='3213:3221'>竄三苗于三危</span><br/>
<span class='tline' id='l173' data-llen='3221:3238'>　三苗縉雲氏之後為諸侯三危西裔</span><br/>
<span class='tline' id='l174' data-llen='3238:3245'>殛鯀于羽山</span><br/>
<span class='tline' id='l175' data-llen='3245:3265'>　羽山東裔在海中殛誅死也流放竄皆遷也</span><br/>
<span class='tline' id='l176' data-llen='3265:3274'>四罪而天下咸服</span><br/>
<span class='tline' id='l177' data-llen='3274:3297'>　此四凶族也其罪則莫得詳矣至於流且死則非小</span><br/>
<span class='tline' id='l178' data-llen='3297:3324'><a onclick="displayPageImage('KR1b0006', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3324:3347'>　罪矣然堯不誅而待舜古今以為疑此皆世家巨室</span><br/>
<span class='tline' id='l180' data-llen='3347:3370'>　其執政用事也久矣非堯始舉而用之苟無大故雖</span><br/>
<span class='tline' id='l181' data-llen='3370:3393'>　知其惡勢不可去至舜為政而四人者不利乃始為</span><br/>
<span class='tline' id='l182' data-llen='3393:3410'>　惡於舜之世如管蔡之於周公也歟</span><br/>
<span class='tline' id='l183' data-llen='3410:3433'>二十有八載帝乃徂落百姓如喪考妣三載四海遏密</span><br/>
<span class='tline' id='l184' data-llen='3433:3437'>八音</span><br/>
<span class='tline' id='l185' data-llen='3437:3460'>　徂落死也考妣父母也遏絶也密靜也堯年十六即</span><br/>
<span class='tline' id='l186' data-llen='3460:3483'>　位七十載求禪試三載自正月上日至崩二十八載</span><br/>
<span class='tline' id='l187' data-llen='3483:3510'><a onclick="displayPageImage('KR1b0006', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3510:3521'>　凡壽一百一十七歲</span><br/>
<span class='tline' id='l189' data-llen='3521:3532'>月正元日舜格于文祖</span><br/>
<span class='tline' id='l190' data-llen='3532:3552'>　月正正月也元日朔日也向告攝今告即位</span><br/>
<span class='tline' id='l191' data-llen='3552:3567'>詢于四岳闢四門明四目達四聰</span><br/>
<span class='tline' id='l192' data-llen='3567:3576'>　廣視聼於四方</span><br/>
<span class='tline' id='l193' data-llen='3576:3588'>咨十有二牧曰食哉惟時</span><br/>
<span class='tline' id='l194' data-llen='3588:3604'>　十二州之牧所重民食惟是而已</span><br/>
<span class='tline' id='l195' data-llen='3604:3622'>柔遠能邇惇德允元而難任人蠻夷率服</span><br/>
<span class='tline' id='l196' data-llen='3622:3649'><a onclick="displayPageImage('KR1b0006', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3649:3672'>　能讀如不相能之能柔懐遠者使與近者相能惇厚</span><br/>
<span class='tline' id='l198' data-llen='3672:3695'>　也元善也難拒也任人佞人也惇厚其德信用善人</span><br/>
<span class='tline' id='l199' data-llen='3695:3718'>　而拒佞人則蠻夷服蓋佞人必好功名不務德而勤</span><br/>
<span class='tline' id='l200' data-llen='3718:3724'>　遠略也</span><br/>
<span class='tline' id='l201' data-llen='3724:3747'>舜曰咨四岳有能奮庸熙帝之載使宅百揆亮采惠疇</span><br/>
<span class='tline' id='l202' data-llen='3747:3770'>　奮立也庸功也熙光也載事也有能立功光堯之事</span><br/>
<span class='tline' id='l203' data-llen='3770:3788'>　者當使宅百揆其能信事而順者誰乎</span><br/>
<span class='tline' id='l204' data-llen='3788:3810'>僉曰伯禹作司空帝曰俞咨禹汝平水土惟時懋哉</span><br/>
<span class='tline' id='l205' data-llen='3810:3837'><a onclick="displayPageImage('KR1b0006', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3837:3843'>　懋勉也</span><br/>
<span class='tline' id='l207' data-llen='3843:3856'>禹拜稽首讓于稷契暨臯陶</span><br/>
<span class='tline' id='l208' data-llen='3856:3871'>　居稷官者棄也契臯陶二臣名</span><br/>
<span class='tline' id='l209' data-llen='3871:3879'>帝曰俞汝往哉</span><br/>
<span class='tline' id='l210' data-llen='3879:3893'>　然其所推之賢不許其讓也</span><br/>
<span class='tline' id='l211' data-llen='3893:3902'>帝曰棄黎民阻饑</span><br/>
<span class='tline' id='l212' data-llen='3902:3909'>　阻險難也</span><br/>
<span class='tline' id='l213' data-llen='3909:3932'>汝后稷播時百穀帝曰契百姓不親五品不遜汝作司</span><br/>
<span class='tline' id='l214' data-llen='3932:3959'><a onclick="displayPageImage('KR1b0006', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='3959:3968'>徒敬敷五敎在寛</span><br/>
<span class='tline' id='l216' data-llen='3968:3991'>　五敎父義母慈兄友弟恭子孝以此敎民必寛而後</span><br/>
<span class='tline' id='l217' data-llen='3991:4007'>　可亟則以德為怨否則相率為偽</span><br/>
<span class='tline' id='l218' data-llen='4007:4021'>帝曰臯陶蠻夷猾夏寇賊姦宄</span><br/>
<span class='tline' id='l219' data-llen='4021:4040'>　猾亂也夏華夏也亂在外曰姦在内曰宄</span><br/>
<span class='tline' id='l220' data-llen='4040:4053'>汝作士五刑有服五服三就</span><br/>
<span class='tline' id='l221' data-llen='4053:4076'>　士理官也服從也三就國語所謂三次也大者陳之</span><br/>
<span class='tline' id='l222' data-llen='4076:4087'>　原野小者致之市朝</span><br/>
<span class='tline' id='l223' data-llen='4087:4114'><a onclick="displayPageImage('KR1b0006', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4114:4128'>五流有宅五宅三居惟明克允</span><br/>
<span class='tline' id='l225' data-llen='4128:4151'>　三居如今律五流其詳不可知矣堯舜以德禮治天</span><br/>
<span class='tline' id='l226' data-llen='4151:4174'>　下雖有蠻夷寇賊時犯其法然未嘗命將出師時使</span><br/>
<span class='tline' id='l227' data-llen='4174:4197'>　臯陶作士以五刑三就五流三居之法治之足矣兵</span><br/>
<span class='tline' id='l228' data-llen='4197:4220'>　既不用度其軍政必㝢於農民當時訓農治民之官</span><br/>
<span class='tline' id='l229' data-llen='4220:4243'>　如十二牧司徒司空之流當兼領其事是以不復立</span><br/>
<span class='tline' id='l230' data-llen='4243:4266'>　司馬也而或者因謂堯時上與司馬為一官誤矣夫</span><br/>
<span class='tline' id='l231' data-llen='4266:4289'>　以將帥之任而兼之於理官無時而可也堯獨安能</span><br/>
<span class='tline' id='l232' data-llen='4289:4316'><a onclick="displayPageImage('KR1b0006', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4316:4321'>　行之</span><br/>
<span class='tline' id='l234' data-llen='4321:4341'>帝曰疇若予工僉曰垂哉帝曰俞咨垂汝共工</span><br/>
<span class='tline' id='l235' data-llen='4341:4347'>　垂臣名</span><br/>
<span class='tline' id='l236' data-llen='4347:4360'>垂拜稽首讓于殳斨暨伯與</span><br/>
<span class='tline' id='l237' data-llen='4360:4366'>　二臣名</span><br/>
<span class='tline' id='l238' data-llen='4366:4375'>帝曰俞往哉汝諧</span><br/>
<span class='tline' id='l239' data-llen='4375:4381'>　諧宜也</span><br/>
<span class='tline' id='l240' data-llen='4381:4394'>帝曰疇若予上下草木鳥獸</span><br/>
<span class='tline' id='l241' data-llen='4394:4421'><a onclick="displayPageImage('KR1b0006', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4421:4430'>　上山也下澤也</span><br/>
<span class='tline' id='l243' data-llen='4430:4436'>僉曰益哉</span><br/>
<span class='tline' id='l244' data-llen='4436:4442'>　伯益也</span><br/>
<span class='tline' id='l245' data-llen='4442:4453'>帝曰俞咨益汝作朕虞</span><br/>
<span class='tline' id='l246' data-llen='4453:4462'>　虞掌山澤之官</span><br/>
<span class='tline' id='l247' data-llen='4462:4474'>益拜稽首讓于朱虎熊羆</span><br/>
<span class='tline' id='l248' data-llen='4474:4480'>　二臣名</span><br/>
<span class='tline' id='l249' data-llen='4480:4503'>帝曰俞往哉汝諧帝曰咨四岳有能典朕三禮僉曰伯</span><br/>
<span class='tline' id='l250' data-llen='4503:4530'><a onclick="displayPageImage('KR1b0006', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4530:4533'>夷</span><br/>
<span class='tline' id='l252' data-llen='4533:4548'>　三禮天地人禮伯夷臣名姜姓</span><br/>
<span class='tline' id='l253' data-llen='4548:4559'>帝曰俞咨伯汝作秩宗</span><br/>
<span class='tline' id='l254' data-llen='4559:4568'>　秩序宗廟之官</span><br/>
<span class='tline' id='l255' data-llen='4568:4578'>夙夜惟寅直哉惟清</span><br/>
<span class='tline' id='l256' data-llen='4578:4601'>　書曰伯夷降典折民惟刑禮之所去刑之所取故古</span><br/>
<span class='tline' id='l257' data-llen='4601:4624'>　者禮官兼折刑夙夜惟寅者為禮也直哉惟清者為</span><br/>
<span class='tline' id='l258' data-llen='4624:4634'>　刑也惟直則刑清</span><br/>
<span class='tline' id='l259' data-llen='4634:4661'><a onclick="displayPageImage('KR1b0006', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4661:4671'>伯拜稽首讓于夔龍</span><br/>
<span class='tline' id='l261' data-llen='4671:4677'>　二臣名</span><br/>
<span class='tline' id='l262' data-llen='4677:4700'>帝曰俞往欽哉帝曰夔命汝典樂敎胄子直而温寛而</span><br/>
<span class='tline' id='l263' data-llen='4700:4711'>栗剛而無虐簡而無傲</span><br/>
<span class='tline' id='l264' data-llen='4711:4734'>　栗莊栗也敎者必因其所長而輔其所不足直者患</span><br/>
<span class='tline' id='l265' data-llen='4734:4752'>　不溫寛者患不栗剛者患虐簡者患傲</span><br/>
<span class='tline' id='l266' data-llen='4752:4766'>詩言志歌永言聲依永律和聲</span><br/>
<span class='tline' id='l267' data-llen='4766:4789'>　言之不足故長言之吟詠其言而樂生焉是謂歌永</span><br/>
<span class='tline' id='l268' data-llen='4789:4816'><a onclick="displayPageImage('KR1b0006', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='4816:4839'>　言聲者樂聲也永者人聲也樂聲升降之節視人聲</span><br/>
<span class='tline' id='l270' data-llen='4839:4862'>　之所能至則為中聲是謂聲依永永則無節無節則</span><br/>
<span class='tline' id='l271' data-llen='4862:4885'>　不中律故以律為之節是謂律和聲孔子論玉之德</span><br/>
<span class='tline' id='l272' data-llen='4885:4908'>　曰叩之有聲清越以長其終詘然樂也夫清越以長</span><br/>
<span class='tline' id='l273' data-llen='4908:4930'>　者永也其終詘然者律也夫樂固成於此二者歟</span><br/>
<span class='tline' id='l274' data-llen='4930:4953'>八音克諧無相奪倫神人以和夔曰於予擊石拊石百</span><br/>
<span class='tline' id='l275' data-llen='4953:4958'>獸率舞</span><br/>
<span class='tline' id='l276' data-llen='4958:4981'>　此舜命九官之際也無緣夔於此獨稱其功此益稷</span><br/>
<span class='tline' id='l277' data-llen='4981:5008'><a onclick="displayPageImage('KR1b0006', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5008:5022'>　之文也簡編脫誤復見於此</span><br/>
<span class='tline' id='l279' data-llen='5022:5045'>帝曰龍朕堲讒說殄行震驚朕師命汝作納言夙夜出</span><br/>
<span class='tline' id='l280' data-llen='5045:5052'>納朕命惟允</span><br/>
<span class='tline' id='l281' data-llen='5052:5075'>　聖疾也殄絶也絶行猶獨行行之不可繼者也惟讒</span><br/>
<span class='tline' id='l282' data-llen='5075:5098'>　說獨行為能動衆納言之官聼下言納於上受上言</span><br/>
<span class='tline' id='l283' data-llen='5098:5121'>　宣於下樞機之官故能為天下言行之帥舜有不問</span><br/>
<span class='tline' id='l284' data-llen='5121:5138'>　而命臣有不讓而受者皆隨其實也</span><br/>
<span class='tline' id='l285' data-llen='5138:5149'>帝曰咨汝二十有二人</span><br/>
<span class='tline' id='l286' data-llen='5149:5176'><a onclick="displayPageImage('KR1b0006', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5176:5199'>　書曰内有百揆四岳堯欲使巽朕位則非四人明矣</span><br/>
<span class='tline' id='l288' data-llen='5199:5222'>　二十二人者蓋十二牧四岳九官也而舊說以為四</span><br/>
<span class='tline' id='l289' data-llen='5222:5245'>　人蓋毎訪四岳必僉曰以答之訪者一而答者衆不</span><br/>
<span class='tline' id='l290' data-llen='5245:5256'>　害四岳之為一人也</span><br/>
<span class='tline' id='l291' data-llen='5256:5265'>欽哉惟時亮天功</span><br/>
<span class='tline' id='l292' data-llen='5265:5271'>　亮弼也</span><br/>
<span class='tline' id='l293' data-llen='5271:5291'>三載考績三考黜陟幽明庶績咸熙分北三苖</span><br/>
<span class='tline' id='l294' data-llen='5291:5314'>　苖之國左洞庭右彭蠡南方之國也而竄之西裔必</span><br/>
<span class='tline' id='l295' data-llen='5314:5341'><a onclick="displayPageImage('KR1b0006', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5341:5364'>　竄其君耳其民未也至此治功大成而苖民猶不服</span><br/>
<span class='tline' id='l297' data-llen='5364:5371'>　故分北之</span><br/>
<span class='tline' id='l298' data-llen='5371:5377'>舜生三十</span><br/>
<span class='tline' id='l299' data-llen='5377:5386'>　為民者三十載</span><br/>
<span class='tline' id='l300' data-llen='5386:5392'>徵庸三十</span><br/>
<span class='tline' id='l301' data-llen='5392:5409'>　歴試三載攝位二十八載通為三十</span><br/>
<span class='tline' id='l302' data-llen='5409:5420'>在位五十載陟方乃死</span><br/>
<span class='tline' id='l303' data-llen='5420:5443'>　堯崩舜服喪三年然後即位蓋年六十二矣在位五</span><br/>
<span class='tline' id='l304' data-llen='5443:5470'><a onclick="displayPageImage('KR1b0006', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5470:5493'>　十載而崩壽百有一十二說者以為舜廵守南方死</span><br/>
<span class='tline' id='l306' data-llen='5493:5516'>　於蒼梧之野韓愈以為非其說曰地傾東南廵非陟</span><br/>
<span class='tline' id='l307' data-llen='5516:5539'>　也陟方者猶曰升遐爾書曰惟新陟王是也傳書者</span><br/>
<span class='tline' id='l308' data-llen='5539:5562'>　以乃死為陟方之訓蓋其章句而後之學者誤以為</span><br/>
<span class='tline' id='l309' data-llen='5562:5572'>　經文此說為得之</span><br/>
<span class='tline' id='l310' data-llen='5572:5595'>帝釐下土方説居方别生分類作汨作九共九篇稾飫</span><br/>
<span class='tline' id='l311' data-llen='5595:5618'>　凡逸書不可强通其訓或曰九共九丘也古文丘共</span><br/>
<span class='tline' id='l312' data-llen='5618:5641'>　相近也其曰述職方以除九丘非也九丘逸矣理或</span><br/>
<span class='tline' id='l313' data-llen='5641:5668'><a onclick="displayPageImage('KR1b0006', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='5668:5673'>　然歟</span><br/>
<span class='tline' id='l315' data-llen='5673:5676'>　</span><br/>
<span class='tline' id='l316' data-llen='5676:5679'>　</span><br/>
<span class='tline' id='l317' data-llen='5679:5682'>　</span><br/>
<span class='tline' id='l318' data-llen='5682:5685'>　</span><br/>
<span class='tline' id='l319' data-llen='5685:5688'>　</span><br/>
<span class='tline' id='l320' data-llen='5688:5691'>　</span><br/>
<span class='tline' id='l321' data-llen='5691:5694'>　</span><br/>
<span class='tline' id='l322' data-llen='5694:5721'><a onclick="displayPageImage('KR1b0006', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='5721:5724'>　</span><br/>
<span class='tline' id='l324' data-llen='5724:5727'>　</span><br/>
<span class='tline' id='l325' data-llen='5727:5730'>　</span><br/>
<span class='tline' id='l326' data-llen='5730:5733'>　</span><br/>
<span class='tline' id='l327' data-llen='5733:5736'>　</span><br/>
<span class='tline' id='l328' data-llen='5736:5739'>　</span><br/>
<span class='tline' id='l329' data-llen='5739:5742'>　</span><br/>
<span class='tline' id='l330' data-llen='5742:5749'>　書傳卷二</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1b0006', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:187'>欽定四庫全書</span><br/>
<span class='tline' id='l9' data-llen='187:208'>　書傳卷三　　　　　　　　宋　蘇軾　撰</span><br/>
<span class='tline' id='l10' data-llen='208:214'>　　虞書</span><br/>
<span class='tline' id='l11' data-llen='214:221'>大禹謨第三</span><br/>
<span class='tline' id='l12' data-llen='221:244'>臯陶矢厥謨禹成厥功帝舜申之作大禹謨臯陶謨益</span><br/>
<span class='tline' id='l13' data-llen='244:247'>稷</span><br/>
<span class='tline' id='l14' data-llen='247:258'>　矢陳也申推明之也</span><br/>
<span class='tline' id='l15' data-llen='258:277'>曰若稽古大禹曰文命敷于四海祗承于帝</span><br/>
<span class='tline' id='l16' data-llen='277:303'><a onclick="displayPageImage('KR1b0006', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='303:326'>　命敎也以文敎布于四海而繼堯舜以文命為禹名</span><br/>
<span class='tline' id='l18' data-llen='326:339'>　則布于四海者為何事耶</span><br/>
<span class='tline' id='l19' data-llen='339:359'>曰后克艱厥后臣克艱厥臣政乃乂黎民敏德</span><br/>
<span class='tline' id='l20' data-llen='359:382'>　此禹之言也君臣各艱畏則非辟無自入民利在為</span><br/>
<span class='tline' id='l21' data-llen='382:392'>　善而已故敏於德</span><br/>
<span class='tline' id='l22' data-llen='392:413'>帝曰俞允若玆嘉言罔攸伏野無遺賢萬邦咸寧</span><br/>
<span class='tline' id='l23' data-llen='413:436'>　君臣無所艱畏則易事而簡賢賢者遁去而善言不</span><br/>
<span class='tline' id='l24' data-llen='436:442'>　敢出矣</span><br/>
<span class='tline' id='l25' data-llen='442:468'><a onclick="displayPageImage('KR1b0006', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='468:489'>稽于衆舍己從人不虐無告不廢困窮惟帝時克</span><br/>
<span class='tline' id='l27' data-llen='489:511'>　無告天民之窮者也困窮士之不遇者也帝堯也</span><br/>
<span class='tline' id='l28' data-llen='511:534'>益曰都帝德廣運乃聖乃神乃武乃文皇天眷命奄有</span><br/>
<span class='tline' id='l29' data-llen='534:542'>四海為天下君</span><br/>
<span class='tline' id='l30' data-llen='542:565'>　都美也至道必簡至言必近君臣相與艱畏舍己而</span><br/>
<span class='tline' id='l31' data-llen='565:588'>　用衆禮鰥寡達窮士其為德若卑約然此夸者之所</span><br/>
<span class='tline' id='l32' data-llen='588:611'>　小而世俗之所謂無所至也故舜特申之曰是德也</span><br/>
<span class='tline' id='l33' data-llen='611:634'>　惟堯能之他人不能也益又從而賛之曰是德也推</span><br/>
<span class='tline' id='l34' data-llen='634:660'><a onclick="displayPageImage('KR1b0006', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='660:683'>　而廣之則乃所以為聖神文武而天之所以命堯為</span><br/>
<span class='tline' id='l36' data-llen='683:693'>　天子者特以是耳</span><br/>
<span class='tline' id='l37' data-llen='693:706'>禹曰惠迪吉從逆凶惟影響</span><br/>
<span class='tline' id='l38' data-llen='706:729'>　惠順也迪道也言吉凶之出於善惡猶影響之生於</span><br/>
<span class='tline' id='l39' data-llen='729:734'>　形聲</span><br/>
<span class='tline' id='l40' data-llen='734:745'>益曰吁戒哉儆戒無虞</span><br/>
<span class='tline' id='l41' data-llen='745:760'>　虞憂也自其未有憂而戒之矣</span><br/>
<span class='tline' id='l42' data-llen='760:782'>罔失法度罔游于逸罔淫于樂任賢勿貳去邪勿疑</span><br/>
<span class='tline' id='l43' data-llen='782:808'><a onclick="displayPageImage('KR1b0006', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='808:816'>　貳不專任也</span><br/>
<span class='tline' id='l45' data-llen='816:826'>疑謀勿成百志惟熙</span><br/>
<span class='tline' id='l46' data-llen='826:849'>　人之為不善雖小人不能無疑凡疑則己則天下無</span><br/>
<span class='tline' id='l47' data-llen='849:872'>　小人矣人之所以不能大相過者皆好行其所疑也</span><br/>
<span class='tline' id='l48' data-llen='872:892'>　疑謀勿成則凡所志皆卓然光明無可媿者</span><br/>
<span class='tline' id='l49' data-llen='892:912'>罔違道以千百姓之譽罔咈百姓以從己之欲</span><br/>
<span class='tline' id='l50' data-llen='912:935'>　民至愚而不可欺凡其所毁譽天且以是為聰明而</span><br/>
<span class='tline' id='l51' data-llen='935:958'>　況人君乎違道足以致民毁而已安能求譽哉以是</span><br/>
<span class='tline' id='l52' data-llen='958:984'><a onclick="displayPageImage('KR1b0006', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='984:1007'>　知堯舜之間所謂百姓者皆謂世家大族也好行小</span><br/>
<span class='tline' id='l54' data-llen='1007:1030'>　慧以求譽於此固不足恤以為不足恤而縱欲以戾</span><br/>
<span class='tline' id='l55' data-llen='1030:1040'>　之亦殆矣咈戾也</span><br/>
<span class='tline' id='l56' data-llen='1040:1050'>無怠無荒四夷來王</span><br/>
<span class='tline' id='l57' data-llen='1050:1073'>　九州之外世一見曰王國語日祭月祀時享歲貢終</span><br/>
<span class='tline' id='l58' data-llen='1073:1077'>　王</span><br/>
<span class='tline' id='l59' data-llen='1077:1100'>禹曰於帝念哉德惟善政政在養民水火金木土穀惟</span><br/>
<span class='tline' id='l60' data-llen='1100:1103'>脩</span><br/>
<span class='tline' id='l61' data-llen='1103:1129'><a onclick="displayPageImage('KR1b0006', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1129:1136'>　所謂六府</span><br/>
<span class='tline' id='l63' data-llen='1136:1146'>正德利用厚生惟和</span><br/>
<span class='tline' id='l64' data-llen='1146:1169'>　所謂三事也春秋傳曰民生厚而德正用利而事節</span><br/>
<span class='tline' id='l65' data-llen='1169:1192'>　正德者管子所謂倉廩實而知禮節衣食足而知榮</span><br/>
<span class='tline' id='l66' data-llen='1192:1215'>　辱也利用利器用也厚生時使薄斂也使民之賴其</span><br/>
<span class='tline' id='l67' data-llen='1215:1238'>　生也者厚也民薄其生則不難犯上矣利用厚生而</span><br/>
<span class='tline' id='l68' data-llen='1238:1261'>　後民德正先言正德者德不正雖有粟吾得而食諸</span><br/>
<span class='tline' id='l69' data-llen='1261:1284'>九功惟敘九敘惟歌戒之用休董之用威勸之以九歌</span><br/>
<span class='tline' id='l70' data-llen='1284:1310'><a onclick="displayPageImage('KR1b0006', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1310:1315'>俾勿壞</span><br/>
<span class='tline' id='l72' data-llen='1315:1338'>　先事而語曰戒休恩也董督也太史公曰沐浴膏澤</span><br/>
<span class='tline' id='l73' data-llen='1338:1361'>　而歌詠勤苦古之治民者於其勤苦之事則歌之使</span><br/>
<span class='tline' id='l74' data-llen='1361:1378'>　忘其勞九功之歌意其若豳詩也歟</span><br/>
<span class='tline' id='l75' data-llen='1378:1400'>帝曰俞地平天成六府三事允治萬世永賴時乃功</span><br/>
<span class='tline' id='l76' data-llen='1400:1419'>　水土治曰平五行敘曰成賴利也乃汝也</span><br/>
<span class='tline' id='l77' data-llen='1419:1440'>帝曰格汝禹朕宅帝位三十有三載耄期倦于勤</span><br/>
<span class='tline' id='l78' data-llen='1440:1454'>　八十九十曰耄百年曰期頤</span><br/>
<span class='tline' id='l79' data-llen='1454:1480'><a onclick="displayPageImage('KR1b0006', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1480:1503'>汝惟不怠總朕師禹曰朕德罔克民不依臯陶邁種德</span><br/>
<span class='tline' id='l81' data-llen='1503:1526'>德乃降黎民懷之帝念哉念兹在兹釋兹在兹名言兹</span><br/>
<span class='tline' id='l82' data-llen='1526:1539'>在兹允出兹在玆惟帝念功</span><br/>
<span class='tline' id='l83' data-llen='1539:1562'>　邁遠也降下也種德者如農夫之種殖也衆人之種</span><br/>
<span class='tline' id='l84' data-llen='1562:1585'>　其德也近朝種而莫穫則其報亦狹矣臯陶之種其</span><br/>
<span class='tline' id='l85' data-llen='1585:1608'>　德也遠造次顛沛未嘗不在於德而不求其報也及</span><br/>
<span class='tline' id='l86' data-llen='1608:1631'>　其充溢而不已則沛然下及於民而民懷之聖人之</span><br/>
<span class='tline' id='l87' data-llen='1631:1654'>　德必始於念故曰帝念哉念兹者固在兹矣及其念</span><br/>
<span class='tline' id='l88' data-llen='1654:1680'><a onclick="displayPageImage('KR1b0006', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1680:1703'>　之至也則雖釋而不念亦未嘗不在兹也其始也念</span><br/>
<span class='tline' id='l90' data-llen='1703:1726'>　仁而仁念義而義及其至也不念而自仁義也是謂</span><br/>
<span class='tline' id='l91' data-llen='1726:1749'>　念兹在兹釋兹在兹名言者其辭命也允出者其情</span><br/>
<span class='tline' id='l92' data-llen='1749:1772'>　實也孔子曰名之必可言言之必可行是之謂名言</span><br/>
<span class='tline' id='l93' data-llen='1772:1795'>　名之以仁固仁矣名之以義固義矣是謂名言兹在</span><br/>
<span class='tline' id='l94' data-llen='1795:1818'>　兹及其念之至也不待名言而情實皆仁義也是謂</span><br/>
<span class='tline' id='l95' data-llen='1818:1841'>　允出兹在兹此帝念念不忘之功也故曰惟帝念功</span><br/>
<span class='tline' id='l96' data-llen='1841:1864'>　禹既以是推臯陶之德因以是敎帝也曰邁種德者</span><br/>
<span class='tline' id='l97' data-llen='1864:1890'><a onclick="displayPageImage('KR1b0006', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1890:1913'>　其德不可以一二數也念之而已念之至者念與不</span><br/>
<span class='tline' id='l99' data-llen='1913:1936'>　念未嘗不在德也其外之辭命其中之情實皆德也</span><br/>
<span class='tline' id='l100' data-llen='1936:1959'>　而德不可勝用矣孔子曰非禮勿視非禮勿聽非禮</span><br/>
<span class='tline' id='l101' data-llen='1959:1982'>　勿言非禮勿動一出於禮而仁不可勝用矣舜禹臯</span><br/>
<span class='tline' id='l102' data-llen='1982:1998'>　陶之微言其傳於孔子者蓋如此</span><br/>
<span class='tline' id='l103' data-llen='1998:2013'>帝曰臯陶惟兹臣庶罔或干予正</span><br/>
<span class='tline' id='l104' data-llen='2013:2019'>　干犯也</span><br/>
<span class='tline' id='l105' data-llen='2019:2042'>汝作士明于五刑以弼五敎期于予治刑期于無刑民</span><br/>
<span class='tline' id='l106' data-llen='2042:2068'><a onclick="displayPageImage('KR1b0006', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2068:2078'>協于中時乃功懋哉</span><br/>
<span class='tline' id='l108' data-llen='2078:2084'>　期至也</span><br/>
<span class='tline' id='l109' data-llen='2084:2107'>臯陶曰帝德罔愆臨下以簡御衆以寛罰弗及嗣賞延</span><br/>
<span class='tline' id='l110' data-llen='2107:2130'>于世宥過無大刑故無小罪疑惟輕功疑惟重與其殺</span><br/>
<span class='tline' id='l111' data-llen='2130:2153'>不辜寧失不經好生之德洽于民心兹用不犯于有司</span><br/>
<span class='tline' id='l112' data-llen='2153:2176'>　帝因禹之讓臯陶故推其功而勉之臯陶憂天下後</span><br/>
<span class='tline' id='l113' data-llen='2176:2199'>　世以刑為足以治也故推明其所自以為非帝之至</span><br/>
<span class='tline' id='l114' data-llen='2199:2207'>　德不能至也</span><br/>
<span class='tline' id='l115' data-llen='2207:2233'><a onclick="displayPageImage('KR1b0006', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2233:2251'>帝曰俾予從欲以治四方風動惟乃之休</span><br/>
<span class='tline' id='l117' data-llen='2251:2274'>　帝之所欲欲民仁而壽且富也風動者如風動物而</span><br/>
<span class='tline' id='l118' data-llen='2274:2281'>　物不病也</span><br/>
<span class='tline' id='l119' data-llen='2281:2298'>帝曰來禹降水儆予成允成功惟汝賢</span><br/>
<span class='tline' id='l120' data-llen='2298:2321'>　降當作洚孟子曰洚水者洪水也天以洪水儆予而</span><br/>
<span class='tline' id='l121' data-llen='2321:2334'>　禹平之使聲敎信于四海</span><br/>
<span class='tline' id='l122' data-llen='2334:2351'>克勤于邦克儉于家不自滿假惟汝賢</span><br/>
<span class='tline' id='l123' data-llen='2351:2357'>　假大也</span><br/>
<span class='tline' id='l124' data-llen='2357:2383'><a onclick="displayPageImage('KR1b0006', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2383:2406'>汝惟不矜天下莫與汝爭能汝惟不伐天下莫與汝爭</span><br/>
<span class='tline' id='l126' data-llen='2406:2429'>功予懋乃德嘉乃丕績天之厯數在爾躬汝終陟元后</span><br/>
<span class='tline' id='l127' data-llen='2429:2447'>人心惟危道心惟微惟精惟一允執厥中</span><br/>
<span class='tline' id='l128' data-llen='2447:2470'>　人心衆人之心也喜怒哀樂之類是也道心本心也</span><br/>
<span class='tline' id='l129' data-llen='2470:2493'>　能生喜怒哀樂者也安危生於喜怒治亂寄於哀樂</span><br/>
<span class='tline' id='l130' data-llen='2493:2516'>　是心之發有動天地傷隂陽之和者亦可謂危矣至</span><br/>
<span class='tline' id='l131' data-llen='2516:2539'>　於本心果安在哉為有耶為無耶有則生喜怒哀樂</span><br/>
<span class='tline' id='l132' data-llen='2539:2562'>　者非本心矣無則孰生喜怒哀樂者故夫本心學者</span><br/>
<span class='tline' id='l133' data-llen='2562:2588'><a onclick="displayPageImage('KR1b0006', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2588:2611'>　不可以力求而達者可以自得也可不謂微乎舜戒</span><br/>
<span class='tline' id='l135' data-llen='2611:2634'>　禹曰吾將使汝從人心乎則人心危而不可據使汝</span><br/>
<span class='tline' id='l136' data-llen='2634:2657'>　從道心乎則道心微而不可見夫心豈有二哉不精</span><br/>
<span class='tline' id='l137' data-llen='2657:2680'>　故也精則一矣子思子曰喜怒哀樂之未發謂之中</span><br/>
<span class='tline' id='l138' data-llen='2680:2703'>　發而皆中節謂之和中也者天下之大本也和也者</span><br/>
<span class='tline' id='l139' data-llen='2703:2726'>　天下之達道也致中和天地位焉萬物育焉夫喜怒</span><br/>
<span class='tline' id='l140' data-llen='2726:2749'>　哀樂之未發是莫可名言者子思名之曰中以為本</span><br/>
<span class='tline' id='l141' data-llen='2749:2772'>　心之表著古之為道者必識此心養之有道則卓然</span><br/>
<span class='tline' id='l142' data-llen='2772:2798'><a onclick="displayPageImage('KR1b0006', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2798:2821'>　可見於至微之中矣夫苟見此心則喜怒哀樂無非</span><br/>
<span class='tline' id='l144' data-llen='2821:2844'>　道者是之謂和喜則為仁怒則為義哀則為禮樂則</span><br/>
<span class='tline' id='l145' data-llen='2844:2867'>　為樂無所往而不為盛德之事其位天地育萬物豈</span><br/>
<span class='tline' id='l146' data-llen='2867:2890'>　足恠哉若夫道心隱微而人心為主喜怒哀樂各隨</span><br/>
<span class='tline' id='l147' data-llen='2890:2913'>　其欲其禍可勝言哉道心即人心也人心即道心也</span><br/>
<span class='tline' id='l148' data-llen='2913:2936'>　放之則二精之則一桀紂非無道心也放之而已堯</span><br/>
<span class='tline' id='l149' data-llen='2936:2959'>　舜非無人心也精之而已舜之所謂道心者子思之</span><br/>
<span class='tline' id='l150' data-llen='2959:2980'>　所謂中也舜之所謂人心者子思之所謂和也</span><br/>
<span class='tline' id='l151' data-llen='2980:3006'><a onclick="displayPageImage('KR1b0006', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3006:3029'>無稽之言勿聽弗詢之謀勿庸可愛非君可畏非民衆</span><br/>
<span class='tline' id='l153' data-llen='3029:3052'>非元后何戴后非衆罔與守邦欽哉慎乃有位敬脩其</span><br/>
<span class='tline' id='l154' data-llen='3052:3056'>可願</span><br/>
<span class='tline' id='l155' data-llen='3056:3079'>　人之所願與聖人同而不脩其可以得所願者孟子</span><br/>
<span class='tline' id='l156' data-llen='3079:3095'>　所謂惡濕而居下惡醉而强酒也</span><br/>
<span class='tline' id='l157' data-llen='3095:3105'>四海困窮天祿永終</span><br/>
<span class='tline' id='l158' data-llen='3105:3128'>　舜之授禹也天下可謂治矣而曰四海困窮者託於</span><br/>
<span class='tline' id='l159' data-llen='3128:3137'>　不能以讓禹也</span><br/>
<span class='tline' id='l160' data-llen='3137:3163'><a onclick="displayPageImage('KR1b0006', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3163:3175'>惟口出好興戎朕言不再</span><br/>
<span class='tline' id='l162' data-llen='3175:3198'>　好爵禄也戎兵刑也吾言非苟而已喜則為爵禄怒</span><br/>
<span class='tline' id='l163' data-llen='3198:3212'>　則為兵刑其為授禹也決矣</span><br/>
<span class='tline' id='l164' data-llen='3212:3220'>禹曰枚卜功臣</span><br/>
<span class='tline' id='l165' data-llen='3220:3226'>　枚厯也</span><br/>
<span class='tline' id='l166' data-llen='3226:3246'>惟吉之從帝曰禹官占惟先蔽志昆命于元龜</span><br/>
<span class='tline' id='l167' data-llen='3246:3269'>　蔽斷也昆後也使卜筮之官占是事必先斷志而後</span><br/>
<span class='tline' id='l168' data-llen='3269:3274'>　令龜</span><br/>
<span class='tline' id='l169' data-llen='3274:3301'><a onclick="displayPageImage('KR1b0006', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3301:3319'>朕志先定詢謀僉同鬼神其依龜筮協從</span><br/>
<span class='tline' id='l171' data-llen='3319:3335'>　其者意之之詞也以龜協從知之</span><br/>
<span class='tline' id='l172' data-llen='3335:3341'>卜不習吉</span><br/>
<span class='tline' id='l173' data-llen='3341:3356'>　習因也卜已吉而更卜為習吉</span><br/>
<span class='tline' id='l174' data-llen='3356:3379'>禹拜稽首固辭帝曰毋惟汝諧正月朔旦受命于神宗</span><br/>
<span class='tline' id='l175' data-llen='3379:3402'>　堯之所從受天下者曰文祖舜之所從受天下者曰</span><br/>
<span class='tline' id='l176' data-llen='3402:3425'>　神宗受天下於人必告於其人之所從受者禮曰有</span><br/>
<span class='tline' id='l177' data-llen='3425:3448'>　虞氏禘黄帝而郊嚳祖顓頊而宗堯則神宗為堯明</span><br/>
<span class='tline' id='l178' data-llen='3448:3475'><a onclick="displayPageImage('KR1b0006', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3475:3498'>　矣舜禹之受天下於堯舜也及堯舜之存而受命於</span><br/>
<span class='tline' id='l180' data-llen='3498:3521'>　其祖宗矣舜受命二十八年而堯崩禹受命十七年</span><br/>
<span class='tline' id='l181' data-llen='3521:3543'>　而舜崩既崩三年然後退而避其子是猶足信乎</span><br/>
<span class='tline' id='l182' data-llen='3543:3565'>率百官若帝之初帝曰咨禹惟時有苗弗率汝徂征</span><br/>
<span class='tline' id='l183' data-llen='3565:3574'>　率循也徂往也</span><br/>
<span class='tline' id='l184' data-llen='3574:3597'>禹乃會羣后誓于師曰濟濟有衆咸聽朕命蠢兹有苗</span><br/>
<span class='tline' id='l185' data-llen='3597:3603'>　蠢動也</span><br/>
<span class='tline' id='l186' data-llen='3603:3626'>昏迷不恭侮慢自賢反道敗德君子在野小人在位民</span><br/>
<span class='tline' id='l187' data-llen='3626:3653'><a onclick="displayPageImage('KR1b0006', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3653:3676'>棄不保天降之咎肆予以爾衆士奉辭伐罪爾尚一乃</span><br/>
<span class='tline' id='l189' data-llen='3676:3680'>心力</span><br/>
<span class='tline' id='l190' data-llen='3680:3687'>　尚庶幾也</span><br/>
<span class='tline' id='l191' data-llen='3687:3710'>其克有勲三旬苗民逆命益賛于禹曰惟德動天無遠</span><br/>
<span class='tline' id='l192' data-llen='3710:3714'>弗届</span><br/>
<span class='tline' id='l193' data-llen='3714:3720'>　屇至也</span><br/>
<span class='tline' id='l194' data-llen='3720:3743'>滿招損謙受益時乃天道帝初于歴山往于田日號泣</span><br/>
<span class='tline' id='l195' data-llen='3743:3766'>于旻天于父母負罪引慝祗載見瞽瞍夔夔齊慄瞽亦</span><br/>
<span class='tline' id='l196' data-llen='3766:3793'><a onclick="displayPageImage('KR1b0006', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3793:3797'>允若</span><br/>
<span class='tline' id='l198' data-llen='3797:3806'>　夔夔敬懼貌也</span><br/>
<span class='tline' id='l199' data-llen='3806:3812'>至諴感神</span><br/>
<span class='tline' id='l200' data-llen='3812:3821'>　以誠感物曰諴</span><br/>
<span class='tline' id='l201' data-llen='3821:3833'>矧兹有苗禹拜昌言曰俞</span><br/>
<span class='tline' id='l202' data-llen='3833:3843'>　昌言盛德之言也</span><br/>
<span class='tline' id='l203' data-llen='3843:3849'>班師振旅</span><br/>
<span class='tline' id='l204' data-llen='3849:3859'>　班還也入曰振旅</span><br/>
<span class='tline' id='l205' data-llen='3859:3886'><a onclick="displayPageImage('KR1b0006', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3886:3894'>帝乃誕敷文德</span><br/>
<span class='tline' id='l207' data-llen='3894:3900'>　誕大也</span><br/>
<span class='tline' id='l208' data-llen='3900:3908'>舞干羽于兩階</span><br/>
<span class='tline' id='l209' data-llen='3908:3924'>　干楯也羽翳也兩階賔主之階也</span><br/>
<span class='tline' id='l210' data-llen='3924:3931'>七旬有苗格</span><br/>
<span class='tline' id='l211' data-llen='3931:3954'>　世傳汲冡書以堯舜為幽囚野死而伊尹為太甲所</span><br/>
<span class='tline' id='l212' data-llen='3954:3977'>　殺或以為信然學者雖非之而心疑其說考之於書</span><br/>
<span class='tline' id='l213' data-llen='3977:4000'>　禹既受命于神宗出征三苖而反帝猶在位脩文德</span><br/>
<span class='tline' id='l214' data-llen='4000:4027'><a onclick="displayPageImage('KR1b0006', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4027:4043'>　舞干羽以來有苖此豈逼禪也哉</span><br/>
<span class='tline' id='l216' data-llen='4043:4050'>臯陶謨第四</span><br/>
<span class='tline' id='l217' data-llen='4050:4067'>曰若稽古臯陶曰允迪厥德謨明弼諧</span><br/>
<span class='tline' id='l218' data-llen='4067:4090'>　迪蹈也謨謀也弼正也諧和也言世所稱臯陶之德</span><br/>
<span class='tline' id='l219' data-llen='4090:4113'>　臯陶信蹈而行之非虚名也其為人謀也明其正人</span><br/>
<span class='tline' id='l220' data-llen='4113:4136'>　之失也和皆臯陶之德也書言若稽古者四蓋史之</span><br/>
<span class='tline' id='l221' data-llen='4136:4159'>　為此書也曰吾順孝古昔而得其為人之大凡如此</span><br/>
<span class='tline' id='l222' data-llen='4159:4182'>　在堯曰放勲欽明文思安安允恭克讓光被四表格</span><br/>
<span class='tline' id='l223' data-llen='4182:4209'><a onclick="displayPageImage('KR1b0006', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4209:4232'>　于上下在舜曰重華協于帝濬哲文明溫恭允塞在</span><br/>
<span class='tline' id='l225' data-llen='4232:4255'>　禹曰文命敷于四海祗承于帝在臯陶曰允迪厥德</span><br/>
<span class='tline' id='l226' data-llen='4255:4278'>　謨明弼諧皆有虞氏之世史官記其所聞之辭也有</span><br/>
<span class='tline' id='l227' data-llen='4278:4301'>　虞氏之世而謂舜臯陶為古可乎曰自今已上皆古</span><br/>
<span class='tline' id='l228' data-llen='4301:4324'>　也何必異代春秋傳凡虞書皆曰夏書則此書作於</span><br/>
<span class='tline' id='l229' data-llen='4324:4336'>　夏氏之世亦不可知也</span><br/>
<span class='tline' id='l230' data-llen='4336:4343'>禹曰俞如何</span><br/>
<span class='tline' id='l231' data-llen='4343:4366'>　允迪厥德謨明弼諧者史之所述非臯陶之言也而</span><br/>
<span class='tline' id='l232' data-llen='4366:4393'><a onclick="displayPageImage('KR1b0006', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4393:4416'>　禹曰俞所然者誰乎此其間必有闕文者矣臯陶有</span><br/>
<span class='tline' id='l234' data-llen='4416:4435'>　言而禹然之且問之簡編脫壞而失之耳</span><br/>
<span class='tline' id='l235' data-llen='4435:4447'>臯陶曰都慎厥身脩思永</span><br/>
<span class='tline' id='l236' data-llen='4447:4470'>　慎其身之所脩者思其久遠之至者禮曰君子過言</span><br/>
<span class='tline' id='l237' data-llen='4470:4493'>　則民作辭過動則民作則故言必慮其所終行必稽</span><br/>
<span class='tline' id='l238' data-llen='4493:4499'>　其所敝</span><br/>
<span class='tline' id='l239' data-llen='4499:4514'>惇敘九族庶明勵翼邇可遠在兹</span><br/>
<span class='tline' id='l240' data-llen='4514:4537'>　惇厚也敘次也庶明衆顯者謂近臣也勵勉也翼輔</span><br/>
<span class='tline' id='l241' data-llen='4537:4564'><a onclick="displayPageImage('KR1b0006', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4564:4584'>　也自脩身以及九族近臣此邇可遠之道也</span><br/>
<span class='tline' id='l243' data-llen='4584:4592'>禹拜昌言曰俞</span><br/>
<span class='tline' id='l244' data-llen='4592:4601'>　盛德之言故拜</span><br/>
<span class='tline' id='l245' data-llen='4601:4624'>臯陶曰都在知人在安民禹曰吁咸若時惟帝其難之</span><br/>
<span class='tline' id='l246' data-llen='4624:4647'>知人則哲能官人安民則惠黎民懷之能哲而惠何憂</span><br/>
<span class='tline' id='l247' data-llen='4647:4666'>乎驩兜何遷乎有苖何畏乎巧言令色孔壬</span><br/>
<span class='tline' id='l248' data-llen='4666:4675'>　孔甚也壬佞也</span><br/>
<span class='tline' id='l249' data-llen='4675:4698'>臯陶曰都亦行有九德亦言其人有德乃言曰載采采</span><br/>
<span class='tline' id='l250' data-llen='4698:4725'><a onclick="displayPageImage('KR1b0006', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4725:4748'>　人有可知之道而無可知之法如蕭何之識韓信此</span><br/>
<span class='tline' id='l252' data-llen='4748:4771'>　豈有法可學哉故聖人不敢言知人輕用人而不疑</span><br/>
<span class='tline' id='l253' data-llen='4771:4794'>　與疑人而不用皆足以敗國而亡家然卒無知人之</span><br/>
<span class='tline' id='l254' data-llen='4794:4817'>　法以諸葛亮之賢而短於知人況其下者乎人主欲</span><br/>
<span class='tline' id='l255' data-llen='4817:4840'>　常有為則事繁而民亂欲常無為則政荒而國削自</span><br/>
<span class='tline' id='l256' data-llen='4840:4863'>　古及今兵强國治而民安者無有也人之難安如此</span><br/>
<span class='tline' id='l257' data-llen='4863:4886'>　此禹之所畏堯舜之所病也臯陶曰然豈可以畏其</span><br/>
<span class='tline' id='l258' data-llen='4886:4909'>　難而不求其術乎蓋亦嘗試以九德求之亦行有九</span><br/>
<span class='tline' id='l259' data-llen='4909:4936'><a onclick="displayPageImage('KR1b0006', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4936:4959'>　德者以此自脩也亦言其人有德者以此求人也論</span><br/>
<span class='tline' id='l261' data-llen='4959:4982'>　其人則曰斯人也有某德言其德則曰是德也有某</span><br/>
<span class='tline' id='l262' data-llen='4982:5000'>　事某事采者事也載采采者歴言之也</span><br/>
<span class='tline' id='l263' data-llen='5000:5011'>禹曰何臯陶曰寛而栗</span><br/>
<span class='tline' id='l264' data-llen='5011:5023'>　栗懼也寛者患不戒懼</span><br/>
<span class='tline' id='l265' data-llen='5023:5031'>柔而立愿而恭</span><br/>
<span class='tline' id='l266' data-llen='5031:5042'>　愿慤也慤者或不恭</span><br/>
<span class='tline' id='l267' data-llen='5042:5047'>亂而敬</span><br/>
<span class='tline' id='l268' data-llen='5047:5074'><a onclick="displayPageImage('KR1b0006', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5074:5097'>　横流而濟曰亂故才過人可以濟大難者曰亂亂臣</span><br/>
<span class='tline' id='l270' data-llen='5097:5113'>　十人是也才過人者患在於夸傲</span><br/>
<span class='tline' id='l271' data-llen='5113:5118'>擾而毅</span><br/>
<span class='tline' id='l272' data-llen='5118:5124'>　擾馴也</span><br/>
<span class='tline' id='l273' data-llen='5124:5132'>直而温簡而亷</span><br/>
<span class='tline' id='l274' data-llen='5132:5142'>　簡易者或無亷隅</span><br/>
<span class='tline' id='l275' data-llen='5142:5147'>剛而塞</span><br/>
<span class='tline' id='l276' data-llen='5147:5170'>　塞實也剛者或色厲而内荏故以實為貴易曰剛徤</span><br/>
<span class='tline' id='l277' data-llen='5170:5197'><a onclick="displayPageImage('KR1b0006', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5197:5208'>　篤實輝光日新其德</span><br/>
<span class='tline' id='l279' data-llen='5208:5219'>彊而義彰厥有常吉哉</span><br/>
<span class='tline' id='l280' data-llen='5219:5239'>　德惟一動罔不吉故常於是德然後為吉也</span><br/>
<span class='tline' id='l281' data-llen='5239:5251'>日宣三德夙夜浚明有家</span><br/>
<span class='tline' id='l282' data-llen='5251:5274'>　宣達也浚盡其才也明察其心也言九德之中得三</span><br/>
<span class='tline' id='l283' data-llen='5274:5297'>　人而宣逹之盡其才而察其心則卿大夫之家可得</span><br/>
<span class='tline' id='l284' data-llen='5297:5303'>　而治也</span><br/>
<span class='tline' id='l285' data-llen='5303:5315'>日嚴祗敬六德亮采有邦</span><br/>
<span class='tline' id='l286' data-llen='5315:5342'><a onclick="displayPageImage('KR1b0006', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5342:5365'>　得六人而嚴憚敬用之信任以事則諸侯之國可得</span><br/>
<span class='tline' id='l288' data-llen='5365:5371'>　而治也</span><br/>
<span class='tline' id='l289' data-llen='5371:5394'>翕受敷施九德咸事俊乂在官百僚師師百工惟時撫</span><br/>
<span class='tline' id='l290' data-llen='5394:5403'>于五辰庶績其凝</span><br/>
<span class='tline' id='l291' data-llen='5403:5426'>　翕合也有治才曰乂撫循也五辰四時也凝成也九</span><br/>
<span class='tline' id='l292' data-llen='5426:5449'>　德竝至文武更進剛柔雜用則以能合而受之為難</span><br/>
<span class='tline' id='l293' data-llen='5449:5472'>　能合而受之矣則以能行其言為難故曰翕受敷施</span><br/>
<span class='tline' id='l294' data-llen='5472:5495'>　九德咸事此天子之事也古之知言者忘言而取意</span><br/>
<span class='tline' id='l295' data-llen='5495:5522'><a onclick="displayPageImage('KR1b0006', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5522:5545'>　故言無不通後之學士膠於言而責其必然故多礙</span><br/>
<span class='tline' id='l297' data-llen='5545:5568'>　多礙故多説天子用九德諸侯用六大夫用三言不</span><br/>
<span class='tline' id='l298' data-llen='5568:5591'>　得不爾而其實未必然也孔子曰天子有爭臣七人</span><br/>
<span class='tline' id='l299' data-llen='5591:5614'>　諸侯五人大夫三人使諸侯而有爭臣七人可得謂</span><br/>
<span class='tline' id='l300' data-llen='5614:5637'>　之僭天子乎故觀書者取其意而已或曰臯陶之九</span><br/>
<span class='tline' id='l301' data-llen='5637:5660'>　德區區剛柔之迹耳何足以與知人之哲乎然則臯</span><br/>
<span class='tline' id='l302' data-llen='5660:5683'>　陶何為立此言也曰何獨臯陶舜命夔曰直而溫寛</span><br/>
<span class='tline' id='l303' data-llen='5683:5706'>　而栗剛而無虐簡而無傲箕子敎武王正直剛克柔</span><br/>
<span class='tline' id='l304' data-llen='5706:5733'><a onclick="displayPageImage('KR1b0006', 'WYG', '003-17b' );" name="003-17b" class="pb">[003-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5733:5756'>　克沉濳剛克高明柔克雖三聖之所陳詳略不同然</span><br/>
<span class='tline' id='l306' data-llen='5756:5779'>　皆以長短相輔剛柔相濟為不知人者立寡過之法</span><br/>
<span class='tline' id='l307' data-llen='5779:5802'>　也其意曰不知人者以此觀人恭其短長剛柔而用</span><br/>
<span class='tline' id='l308' data-llen='5802:5825'>　之可以無大失矣譬如藥之有方聚衆毒而治一病</span><br/>
<span class='tline' id='l309' data-llen='5825:5848'>　君臣相使畏惡相制幸則愈疾不幸亦不至殺人者</span><br/>
<span class='tline' id='l310' data-llen='5848:5861'>　此豈為秦越人華陀設乎</span><br/>
<span class='tline' id='l311' data-llen='5861:5879'>無敎逸欲有邦兢兢業業一日二日萬幾</span><br/>
<span class='tline' id='l312' data-llen='5879:5902'>　事無不待敎而成惟國君之逸欲莫有以敎之者而</span><br/>
<span class='tline' id='l313' data-llen='5902:5929'><a onclick="displayPageImage('KR1b0006', 'WYG', '003-18a' );" name="003-18a" class="pb">[003-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='5929:5952'>　自能也位不期驕祿不期侈故一日二日之間而可</span><br/>
<span class='tline' id='l315' data-llen='5952:5966'>　致危亡者至於無數幾危也</span><br/>
<span class='tline' id='l316' data-llen='5966:5978'>無曠庶官天工人其代之</span><br/>
<span class='tline' id='l317' data-llen='5978:6001'>　天有是事則人有此官官非其人與無官同是廢天</span><br/>
<span class='tline' id='l318' data-llen='6001:6009'>　事也而可乎</span><br/>
<span class='tline' id='l319' data-llen='6009:6022'>天敘有典勑我五典五惇哉</span><br/>
<span class='tline' id='l320' data-llen='6022:6028'>　勑正也</span><br/>
<span class='tline' id='l321' data-llen='6028:6041'>天秩有禮自我五禮五庸哉</span><br/>
<span class='tline' id='l322' data-llen='6041:6068'><a onclick="displayPageImage('KR1b0006', 'WYG', '003-18b' );" name="003-18b" class="pb">[003-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6068:6078'>　秩亦敘也庸常也</span><br/>
<span class='tline' id='l324' data-llen='6078:6087'>同寅協恭和衷哉</span><br/>
<span class='tline' id='l325' data-llen='6087:6096'>　寅敬也衷誠也</span><br/>
<span class='tline' id='l326' data-llen='6096:6119'>天命有德五服五章哉天討有罪五刑五用哉政事懋</span><br/>
<span class='tline' id='l327' data-llen='6119:6124'>哉懋哉</span><br/>
<span class='tline' id='l328' data-llen='6124:6147'>　懋勉也父義母慈兄友弟恭子孝皆出於民性之自</span><br/>
<span class='tline' id='l329' data-llen='6147:6170'>　然孰為此敘者非天乎我特從而正之使益厚耳豺</span><br/>
<span class='tline' id='l330' data-llen='6170:6193'>　獺之敬啁啾之悲交際之歡攘奪之怒牝牡之好此</span><br/>
<span class='tline' id='l331' data-llen='6193:6220'><a onclick="displayPageImage('KR1b0006', 'WYG', '003-19a' );" name="003-19a" class="pb">[003-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6220:6243'>　五禮之所從出也孰為此秩者非天乎我特從而脩</span><br/>
<span class='tline' id='l333' data-llen='6243:6266'>　之使有常耳此二者道德之事非君臣同其誠敬莫</span><br/>
<span class='tline' id='l334' data-llen='6266:6289'>　能致也五等車服天所以命有德而我章之刑罰天</span><br/>
<span class='tline' id='l335' data-llen='6289:6311'>　所以討有罪而我用之此二者政事也勉之而已</span><br/>
<span class='tline' id='l336' data-llen='6311:6334'>天聰明自我民聰明天明畏自我民明威達于上下敬</span><br/>
<span class='tline' id='l337' data-llen='6334:6339'>哉有土</span><br/>
<span class='tline' id='l338' data-llen='6339:6362'>　上帝付耳目於民者以其衆而無私也民所喜怒威</span><br/>
<span class='tline' id='l339' data-llen='6362:6383'>　福行焉自天子達不避貴賤有土者可不敬哉</span><br/>
<span class='tline' id='l340' data-llen='6383:6410'><a onclick="displayPageImage('KR1b0006', 'WYG', '003-19b' );" name="003-19b" class="pb">[003-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6410:6418'>臯陶曰朕言惠</span><br/>
<span class='tline' id='l342' data-llen='6418:6424'>　惠順也</span><br/>
<span class='tline' id='l343' data-llen='6424:6447'>可底行禹曰俞乃言底可績臯陶曰予未有知思曰賛</span><br/>
<span class='tline' id='l344' data-llen='6447:6452'>賛襄哉</span><br/>
<span class='tline' id='l345' data-llen='6452:6459'>　曰當作日</span><br/>
<span class='tline' id='l346' data-llen='6459:6462'>　</span><br/>
<span class='tline' id='l347' data-llen='6462:6465'>　</span><br/>
<span class='tline' id='l348' data-llen='6465:6472'>　書傳卷三</span><br/>
</p>
<p><br/>
</p>
  </div>
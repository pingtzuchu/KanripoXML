<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1b0006', 'WYG', '018-1a' );" name="018-1a" class="pb">[018-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:208'>　書傳卷十八　　　　　　宋　蘇軾　撰</span><br/>
<span class='tline' id='l10' data-llen='208:214'>　　周書</span><br/>
<span class='tline' id='l11' data-llen='214:222'>畢命第二十六</span><br/>
<span class='tline' id='l12' data-llen='222:239'>康王命作冊畢分居里成周郊作畢命</span><br/>
<span class='tline' id='l13' data-llen='239:262'>　畢公弼亮四世蓋甞相文王也至是耄矣而猶勤小</span><br/>
<span class='tline' id='l14' data-llen='262:273'>　物亦可謂盛德也哉</span><br/>
<span class='tline' id='l15' data-llen='273:296'>惟十有二年六月庚午朏越三日壬申王朝步自宗周</span><br/>
<span class='tline' id='l16' data-llen='296:322'><a onclick="displayPageImage('KR1b0006', 'WYG', '018-1b' );" name="018-1b" class="pb">[018-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='322:339'>至于豐以成周之衆命畢公保釐東郊</span><br/>
<span class='tline' id='l18' data-llen='339:359'>　畢公蓋甞相文王故康王就豐文王廟命之</span><br/>
<span class='tline' id='l19' data-llen='359:382'>王若曰嗚呼父師惟文王武王敷大德于天下用克受</span><br/>
<span class='tline' id='l20' data-llen='382:405'>殷命惟周公左右先王綏定厥家毖殷頑民遷于洛邑</span><br/>
<span class='tline' id='l21' data-llen='405:419'>密邇王室式化厥訓既歴三紀</span><br/>
<span class='tline' id='l22' data-llen='419:428'>　十二年爲一紀</span><br/>
<span class='tline' id='l23' data-llen='428:443'>世變風移四方無虞予一人以寧</span><br/>
<span class='tline' id='l24' data-llen='443:459'>　方三監叛天下騷動天子亦不安</span><br/>
<span class='tline' id='l25' data-llen='459:485'><a onclick="displayPageImage('KR1b0006', 'WYG', '018-2a' );" name="018-2a" class="pb">[018-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='485:495'>道有升降政由俗革</span><br/>
<span class='tline' id='l27' data-llen='495:518'>　子思子曰昔吾先君子道隆則從而隆道汚則從而</span><br/>
<span class='tline' id='l28' data-llen='518:540'>　汚伋則安能惟聖人爲能與道升降因俗立政也</span><br/>
<span class='tline' id='l29' data-llen='540:558'>不臧厥臧民罔攸勸惟公懋德克勤小物</span><br/>
<span class='tline' id='l30' data-llen='558:580'>　有道者不以小大變易不忽小物斯不難大事矣</span><br/>
<span class='tline' id='l31' data-llen='580:595'>弼亮四世正色率下罔不祗師言</span><br/>
<span class='tline' id='l32' data-llen='595:612'>　雖正色不言而自服然常敬衆言也</span><br/>
<span class='tline' id='l33' data-llen='612:620'>嘉績多于先王</span><br/>
<span class='tline' id='l34' data-llen='620:646'><a onclick="displayPageImage('KR1b0006', 'WYG', '018-2b' );" name="018-2b" class="pb">[018-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='646:657'>　自文武時已立功矣</span><br/>
<span class='tline' id='l36' data-llen='657:680'>予小子垂拱仰成王曰嗚呼父師今予祗命公以周公</span><br/>
<span class='tline' id='l37' data-llen='680:698'>之事徃哉旌别淑慝表厥宅里彰善癉惡</span><br/>
<span class='tline' id='l38' data-llen='698:704'>　癉病也</span><br/>
<span class='tline' id='l39' data-llen='704:727'>樹之風聲弗率訓典殊厥井疆俾克畏慕申畫郊圻愼</span><br/>
<span class='tline' id='l40' data-llen='727:750'>固封守以康四海政貴有恒辭尚體要不惟好異商俗</span><br/>
<span class='tline' id='l41' data-llen='750:766'>靡靡利口惟賢餘風未殄公其念哉</span><br/>
<span class='tline' id='l42' data-llen='766:789'>　予以書考之知商俗似秦俗蓋二世似紂也張釋之</span><br/>
<span class='tline' id='l43' data-llen='789:815'><a onclick="displayPageImage('KR1b0006', 'WYG', '018-3a' );" name="018-3a" class="pb">[018-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='815:838'>　諫文帝秦以任刀筆之吏爭以亟疾苛察相高其弊</span><br/>
<span class='tline' id='l45' data-llen='838:861'>　徒文具無惻隱之實以故不聞其過陵夷至於二世</span><br/>
<span class='tline' id='l46' data-llen='861:884'>　天下土崩今以嗇夫口辯而超遷之臣恐天下隨風</span><br/>
<span class='tline' id='l47' data-llen='884:907'>　而靡爭爲口辯而無其實凡釋之所論則康王以告</span><br/>
<span class='tline' id='l48' data-llen='907:914'>　畢公者也</span><br/>
<span class='tline' id='l49' data-llen='914:937'>我聞曰世禄之家鮮克由禮以蕩陵德實悖天道敝化</span><br/>
<span class='tline' id='l50' data-llen='937:945'>奢麗萬世同流</span><br/>
<span class='tline' id='l51' data-llen='945:970'>　惟惡能及逺故秦之俗至今猶在也<span class='krp-note'>秦疑當/作殷</span></span><br/>
<span class='tline' id='l52' data-llen='970:996'><a onclick="displayPageImage('KR1b0006', 'WYG', '018-3b' );" name="018-3b" class="pb">[018-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='996:1006'>兹殷庶士席寵惟舊</span><br/>
<span class='tline' id='l54' data-llen='1006:1015'>　乘勢勝物曰席</span><br/>
<span class='tline' id='l55' data-llen='1015:1025'>怙侈滅義服美于人</span><br/>
<span class='tline' id='l56' data-llen='1025:1049'>　用美物多則爲人所畏服鄭子産言伯有用物𢎞而</span><br/>
<span class='tline' id='l57' data-llen='1049:1064'>　取精多則生爲人豪死爲厲鬼</span><br/>
<span class='tline' id='l58' data-llen='1064:1087'>驕淫矜侉將由惡終雖收放心閑之惟艱資富能訓惟</span><br/>
<span class='tline' id='l59' data-llen='1087:1092'>以永年</span><br/>
<span class='tline' id='l60' data-llen='1092:1106'>　富而能訓則可以久安其富</span><br/>
<span class='tline' id='l61' data-llen='1106:1132'><a onclick="displayPageImage('KR1b0006', 'WYG', '018-4a' );" name="018-4a" class="pb">[018-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1132:1155'>惟德惟義時乃大訓不由古訓于何其訓王曰嗚呼父</span><br/>
<span class='tline' id='l63' data-llen='1155:1178'>師邦之安危惟兹殷士不剛不柔厥德允修惟周公克</span><br/>
<span class='tline' id='l64' data-llen='1178:1201'>愼厥始惟君陳克和厥中惟公克成厥終三后恊心同</span><br/>
<span class='tline' id='l65' data-llen='1201:1224'>底于道道洽政治澤潤生民四夷左衽罔不咸賴予小</span><br/>
<span class='tline' id='l66' data-llen='1224:1231'>子永膺多福</span><br/>
<span class='tline' id='l67' data-llen='1231:1254'>　康王以爲邦之安危在殷士又以保釐之任爲足以</span><br/>
<span class='tline' id='l68' data-llen='1254:1277'>　澤生民而服四夷其言若過然殷民至此亦不能睥</span><br/>
<span class='tline' id='l69' data-llen='1277:1300'>　睨周室如三監時矣然猶重其事如此賈誼言秦俗</span><br/>
<span class='tline' id='l70' data-llen='1300:1326'><a onclick="displayPageImage('KR1b0006', 'WYG', '018-4b' );" name="018-4b" class="pb">[018-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1326:1349'>　婦乳其兒與翁併踞母取箕帚立而誶語以此痛哭</span><br/>
<span class='tline' id='l72' data-llen='1349:1372'>　流涕太息以爲漢之所憂無大於此者正此意也古</span><br/>
<span class='tline' id='l73' data-llen='1372:1387'>　之知治體者其論安危蓋如此</span><br/>
<span class='tline' id='l74' data-llen='1387:1410'>公其惟時成周建無窮之基亦有無窮之聞子孫訓其</span><br/>
<span class='tline' id='l75' data-llen='1410:1433'>成式惟乂嗚呼罔曰弗克惟既厥心罔曰民寡惟愼厥</span><br/>
<span class='tline' id='l76' data-llen='1433:1436'>事</span><br/>
<span class='tline' id='l77' data-llen='1436:1459'>　曰弗克者畏其難而不敢爲者也曰民寡者易其事</span><br/>
<span class='tline' id='l78' data-llen='1459:1469'>　以爲不足爲者也</span><br/>
<span class='tline' id='l79' data-llen='1469:1495'><a onclick="displayPageImage('KR1b0006', 'WYG', '018-5a' );" name="018-5a" class="pb">[018-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1495:1508'>欽若先王成烈以休于前政</span><br/>
<span class='tline' id='l81' data-llen='1508:1519'>　前政謂周公君陳也</span><br/>
<span class='tline' id='l82' data-llen='1519:1527'>君牙第二十七</span><br/>
<span class='tline' id='l83' data-llen='1527:1542'>穆王命君牙爲周大司徒作君牙</span><br/>
<span class='tline' id='l84' data-llen='1542:1554'>　穆王滿康王孫昭王子</span><br/>
<span class='tline' id='l85' data-llen='1554:1577'>王若曰嗚呼君牙惟乃祖乃父世篤忠貞服勞王家厥</span><br/>
<span class='tline' id='l86' data-llen='1577:1586'>有成績紀于太常</span><br/>
<span class='tline' id='l87' data-llen='1586:1609'>　周禮司勲凡有功者銘書于王之太常祭于太烝日</span><br/>
<span class='tline' id='l88' data-llen='1609:1635'><a onclick="displayPageImage('KR1b0006', 'WYG', '018-5b' );" name="018-5b" class="pb">[018-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1635:1641'>　月爲常</span><br/>
<span class='tline' id='l90' data-llen='1641:1664'>惟予小子嗣守文武成康遺緒亦惟先王之臣克左右</span><br/>
<span class='tline' id='l91' data-llen='1664:1687'>亂四方心之憂危若蹈虎尾涉于春冰今命爾予翼作</span><br/>
<span class='tline' id='l92' data-llen='1687:1711'>股肱心膂纉乃舊服無忝祖考𢎞敷五典式和民則爾</span><br/>
<span class='tline' id='l93' data-llen='1711:1734'>身克正罔敢弗正民心罔中惟爾之中夏暑雨小民惟</span><br/>
<span class='tline' id='l94' data-llen='1734:1757'>曰怨咨冬祁寒小民亦惟曰怨咨厥惟艱哉思其艱以</span><br/>
<span class='tline' id='l95' data-llen='1757:1765'>圖其易民乃寧</span><br/>
<span class='tline' id='l96' data-llen='1765:1788'>　方周之盛越裳氏來朝曰久矣天之無疾風暴雨也</span><br/>
<span class='tline' id='l97' data-llen='1788:1814'><a onclick="displayPageImage('KR1b0006', 'WYG', '018-6a' );" name="018-6a" class="pb">[018-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1814:1837'>　中國其有聖人乎方是時四夷之民莫不戴王雖風</span><br/>
<span class='tline' id='l99' data-llen='1837:1860'>　雨天事非人力者亦歸德於王及其衰也一寒一暑</span><br/>
<span class='tline' id='l100' data-llen='1860:1883'>　亦惟王之怨是故聖人以民心爲存亡一失其心無</span><br/>
<span class='tline' id='l101' data-llen='1883:1906'>　動而非怨者賞則謂之私罰則謂之虐作德則謂之</span><br/>
<span class='tline' id='l102' data-llen='1906:1929'>　僞不作則謂之漫出令而不信無事而致謗皆王之</span><br/>
<span class='tline' id='l103' data-llen='1929:1952'>　咎也夏諺曰吾王不游吾何以休吾王不豫吾何以</span><br/>
<span class='tline' id='l104' data-llen='1952:1972'>　助游豫且以爲德豈復有風雨寒暑之怨乎</span><br/>
<span class='tline' id='l105' data-llen='1972:1995'>嗚呼丕顯哉文王謨丕承哉武王烈啓佑我後人咸以</span><br/>
<span class='tline' id='l106' data-llen='1995:2021'><a onclick="displayPageImage('KR1b0006', 'WYG', '018-6b' );" name="018-6b" class="pb">[018-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2021:2044'>正罔缺爾惟敬明乃訓用奉若于先王對揚文武之光</span><br/>
<span class='tline' id='l108' data-llen='2044:2066'>命追配于前人王若曰君牙乃惟由先正舊典時式</span><br/>
<span class='tline' id='l109' data-llen='2066:2077'>　先正周召畢公之流</span><br/>
<span class='tline' id='l110' data-llen='2077:2098'>民之治亂在兹率乃祖考之攸行昭乃辟之有乂</span><br/>
<span class='tline' id='l111' data-llen='2098:2121'>　嗚呼予讀穆王之書一篇然後知周德之衰有以也</span><br/>
<span class='tline' id='l112' data-llen='2121:2144'>　夫昭王南征而不復至齊桓公乃以問楚是終穆王</span><br/>
<span class='tline' id='l113' data-llen='2144:2167'>　之世君弑而賊不討也而王初無憤恥之意乃欲以</span><br/>
<span class='tline' id='l114' data-llen='2167:2190'>　車轍馬跡周於天下今觀君牙伯冏二書皆無哀痛</span><br/>
<span class='tline' id='l115' data-llen='2190:2216'><a onclick="displayPageImage('KR1b0006', 'WYG', '018-7a' );" name="018-7a" class="pb">[018-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2216:2239'>　惻怛之語但曰嗣先人宅丕后而已足以見無道之</span><br/>
<span class='tline' id='l117' data-llen='2239:2262'>　情非祭公謀父以祈招之詩收王之放心則王不復</span><br/>
<span class='tline' id='l118' data-llen='2262:2283'>　矣吕刑有哀敬之情蓋在感悔之後時已耄矣</span><br/>
<span class='tline' id='l119' data-llen='2283:2291'>冏命第二十八</span><br/>
<span class='tline' id='l120' data-llen='2291:2306'>穆王命伯冏爲周太僕正作冏命</span><br/>
<span class='tline' id='l121' data-llen='2306:2317'>　太僕正太御中大夫</span><br/>
<span class='tline' id='l122' data-llen='2317:2340'>王若曰伯冏惟予弗克于德嗣先人宅丕后怵惕惟厲</span><br/>
<span class='tline' id='l123' data-llen='2340:2363'>中夜以興思免厥愆昔在文武聰明齊聖小大之臣咸</span><br/>
<span class='tline' id='l124' data-llen='2363:2389'><a onclick="displayPageImage('KR1b0006', 'WYG', '018-7b' );" name="018-7b" class="pb">[018-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2389:2412'>懷忠良其侍御僕從罔匪正人以旦夕承弼厥辟出入</span><br/>
<span class='tline' id='l126' data-llen='2412:2435'>起居罔有不欽發號施令罔有不臧下民祗若萬邦咸</span><br/>
<span class='tline' id='l127' data-llen='2435:2458'>休惟予一人無良實賴左右前後有位之士匡其不及</span><br/>
<span class='tline' id='l128' data-llen='2458:2481'>繩愆糾謬格其非心俾克紹先烈今予命汝作大正正</span><br/>
<span class='tline' id='l129' data-llen='2481:2504'>于羣僕侍御之臣懋乃后德交脩不逮愼簡乃僚無以</span><br/>
<span class='tline' id='l130' data-llen='2504:2527'>巧言令色便辟側媚其惟吉士僕臣正厥后克正僕臣</span><br/>
<span class='tline' id='l131' data-llen='2527:2534'>諛厥后自聖</span><br/>
<span class='tline' id='l132' data-llen='2534:2557'>　至哉此言可以補説命之缺也孔子取於君牙伯冏</span><br/>
<span class='tline' id='l133' data-llen='2557:2583'><a onclick="displayPageImage('KR1b0006', 'WYG', '018-8a' );" name="018-8a" class="pb">[018-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2583:2593'>　二書者獨斯言歟</span><br/>
<span class='tline' id='l135' data-llen='2593:2616'>后德惟臣不德惟臣爾無昵于憸人充耳目之官迪上</span><br/>
<span class='tline' id='l136' data-llen='2616:2639'>以非先王之典非人其吉惟貨其吉若時瘝厥官惟爾</span><br/>
<span class='tline' id='l137' data-llen='2639:2651'>大弗克祗厥辟惟予汝辜</span><br/>
<span class='tline' id='l138' data-llen='2651:2668'>　引小人以昵王人臣不敬莫大於此</span><br/>
<span class='tline' id='l139' data-llen='2668:2683'>王曰嗚呼欽哉永弼乃后于彛憲</span><br/>
<span class='tline' id='l140' data-llen='2683:2686'>　</span><br/>
<span class='tline' id='l141' data-llen='2686:2689'>　</span><br/>
<span class='tline' id='l142' data-llen='2689:2715'><a onclick="displayPageImage('KR1b0006', 'WYG', '018-8b' );" name="018-8b" class="pb">[018-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2715:2718'>　</span><br/>
<span class='tline' id='l144' data-llen='2718:2721'>　</span><br/>
<span class='tline' id='l145' data-llen='2721:2724'>　</span><br/>
<span class='tline' id='l146' data-llen='2724:2727'>　</span><br/>
<span class='tline' id='l147' data-llen='2727:2730'>　</span><br/>
<span class='tline' id='l148' data-llen='2730:2733'>　</span><br/>
<span class='tline' id='l149' data-llen='2733:2736'>　</span><br/>
<span class='tline' id='l150' data-llen='2736:2744'>　書傳卷十八</span><br/>
</p>
<p><br/>
</p>
  </div>
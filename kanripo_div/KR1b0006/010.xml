<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1b0006', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:187'>欽定四庫全書</span><br/>
<span class='tline' id='l9' data-llen='187:208'>　書傳卷丄　　　　　　　　宋　蘇軾　撰</span><br/>
<span class='tline' id='l10' data-llen='208:214'>　　周書</span><br/>
<span class='tline' id='l11' data-llen='214:220'>洪範第六</span><br/>
<span class='tline' id='l12' data-llen='220:238'>武王勝殷殺受立武庚以箕子歸作洪範</span><br/>
<span class='tline' id='l13' data-llen='238:261'>　洪範大法也武王殺受立武庚非所以問洪範者而</span><br/>
<span class='tline' id='l14' data-llen='261:284'>　孔子於此言之明武王之得箕子蓋師而不臣也箕</span><br/>
<span class='tline' id='l15' data-llen='284:307'>　子之言曰殷其淪喪我罔為臣僕殷亡則箕子無復</span><br/>
<span class='tline' id='l16' data-llen='307:333'><a onclick="displayPageImage('KR1b0006', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='333:356'>　仕之道以此表正萬世為君臣之法如伯夷叔齊之</span><br/>
<span class='tline' id='l18' data-llen='356:379'>　志也箕子之道徳賢於㣲子而況武庚乎武王將立</span><br/>
<span class='tline' id='l19' data-llen='379:402'>　殷後必以箕子為首㣲子次之而卒立武庚者必二</span><br/>
<span class='tline' id='l20' data-llen='402:425'>　子辭焉武庚死而立㣲子則是箕子固辭而不可立</span><br/>
<span class='tline' id='l21' data-llen='425:448'>　也太史公曰武王封箕子朝鮮而不臣也非五服之</span><br/>
<span class='tline' id='l22' data-llen='448:472'>　外賓客之國則箕子不可得而侯也然則曷為為武王</span><br/>
<span class='tline' id='l23' data-llen='472:497'>　陳洪範也天以是道畀禹而𫝊至于箕子不可使自我</span><br/>
<span class='tline' id='l24' data-llen='497:523'>　而絶也以武王而不𫝊則天下無復可𫝊者矣故為箕</span><br/>
<span class='tline' id='l25' data-llen='523:549'><a onclick="displayPageImage('KR1b0006', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='549:573'>　子之道者𫝊道則可仕則不可此孔子叙書之意也</span><br/>
<span class='tline' id='l27' data-llen='573:585'>惟十有三祀王訪于箕子</span><br/>
<span class='tline' id='l28' data-llen='585:607'>　商曰祀周曰年在周而稱祀亦箕子不事周之意</span><br/>
<span class='tline' id='l29' data-llen='607:630'>王乃言曰嗚呼箕子惟天隂騭下民相協厥居我不知</span><br/>
<span class='tline' id='l30' data-llen='630:637'>其彝倫攸叙</span><br/>
<span class='tline' id='l31' data-llen='637:660'>　騭升彝常也倫理也天人有相通之道若顯然而通</span><br/>
<span class='tline' id='l32' data-llen='660:683'>　之以交於天地鬼神之間則家為巫史矣故堯命重</span><br/>
<span class='tline' id='l33' data-llen='683:706'>　黎絶地天通惟逹者為能默然而心通也謂之隂騭</span><br/>
<span class='tline' id='l34' data-llen='706:732'><a onclick="displayPageImage('KR1b0006', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='732:755'>　君子而不通天道則無以助民而合其居矣故武王</span><br/>
<span class='tline' id='l36' data-llen='755:768'>　以天人常類之次訪箕子</span><br/>
<span class='tline' id='l37' data-llen='768:775'>箕子乃言曰</span><br/>
<span class='tline' id='l38' data-llen='775:798'>　乃言曰難之也王虚心而後問箕子辭讓而後對也</span><br/>
<span class='tline' id='l39' data-llen='798:821'>我聞在昔鯀陻洪水汨陳其五行帝乃震怒不畀洪範</span><br/>
<span class='tline' id='l40' data-llen='821:844'>九疇彝倫攸斁鯀則殛死禹乃嗣興天乃錫禹洪範九</span><br/>
<span class='tline' id='l41' data-llen='844:851'>疇彝倫攸叙</span><br/>
<span class='tline' id='l42' data-llen='851:874'>　汨亂也九疇如草木之區别也斁厭也執一而不知</span><br/>
<span class='tline' id='l43' data-llen='874:900'><a onclick="displayPageImage('KR1b0006', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='900:923'>　變鮮不厭者孔子曰克伐怨慾不行焉可為難矣好</span><br/>
<span class='tline' id='l45' data-llen='923:946'>　勝之謂克治民而求勝民者必亡治病而求勝病者</span><br/>
<span class='tline' id='l46' data-llen='946:969'>　必殺人堯謂鯀方命圯族楚詞云鯀婞直以亡身知</span><br/>
<span class='tline' id='l47' data-llen='969:992'>　其剛愎好勝者也五行土勝水鯀知此而已不通其</span><br/>
<span class='tline' id='l48' data-llen='992:1015'>　變犬物之方壯不逹其怒而投之以其所畏其爭必</span><br/>
<span class='tline' id='l49' data-llen='1015:1038'>　大豈獨水哉以其殛死知帝之震怒也舊說河出圖</span><br/>
<span class='tline' id='l50' data-llen='1038:1062'>　洛出書河圖為八卦洛書為九疇其𫝊也尚矣學者</span><br/>
<span class='tline' id='l51' data-llen='1062:1085'>　或疑而不敢言以予觀之圖書之文必粗有八卦九</span><br/>
<span class='tline' id='l52' data-llen='1085:1111'><a onclick="displayPageImage('KR1b0006', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1111:1134'>　疇之象數以發伏羲與禹之知如春秋之以麟作也</span><br/>
<span class='tline' id='l54' data-llen='1134:1143'>　豈可謂無也哉</span><br/>
<span class='tline' id='l55' data-llen='1143:1150'>初一曰五行</span><br/>
<span class='tline' id='l56' data-llen='1150:1163'>　無所不用五行故不言用</span><br/>
<span class='tline' id='l57' data-llen='1163:1179'>次二曰敬用五事次三曰農用八政</span><br/>
<span class='tline' id='l58' data-llen='1179:1185'>　農厚也</span><br/>
<span class='tline' id='l59' data-llen='1185:1208'>次四曰協用五紀次五曰建用皇極次六曰乂用三德</span><br/>
<span class='tline' id='l60' data-llen='1208:1231'>次七曰明用稽疑次八曰念用庶徵次九曰嚮用五福</span><br/>
<span class='tline' id='l61' data-llen='1231:1257'><a onclick="displayPageImage('KR1b0006', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1257:1263'>威用六極</span><br/>
<span class='tline' id='l63' data-llen='1263:1279'>　嚮趨也用福極使人知所趨避也</span><br/>
<span class='tline' id='l64' data-llen='1279:1299'>一五行一曰水二曰火三曰木四曰金五曰土</span><br/>
<span class='tline' id='l65' data-llen='1299:1317'>　此五行生數也生成之數解見易𫝊</span><br/>
<span class='tline' id='l66' data-llen='1317:1339'>水曰潤下火曰炎上木曰曲直金曰從革上爰稼穡</span><br/>
<span class='tline' id='l67' data-llen='1339:1362'>　皆其德也水不潤下則不能生物故水以潤下為德</span><br/>
<span class='tline' id='l68' data-llen='1362:1385'>　火不炎上則不能熟物故火以炎上為徳木曰曲直</span><br/>
<span class='tline' id='l69' data-llen='1385:1408'>　謂其能從繩墨也木不曲直則不能棟宇故木以曲</span><br/>
<span class='tline' id='l70' data-llen='1408:1434'><a onclick="displayPageImage('KR1b0006', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1434:1457'>　直為德金曰從革謂其能就鎔範也金不變化則不</span><br/>
<span class='tline' id='l72' data-llen='1457:1480'>　能成器故金以從革為德土無所不用不可以一德</span><br/>
<span class='tline' id='l73' data-llen='1480:1503'>　名而其德盛於稼穡不曰曰而曰爰爰於也曰者所</span><br/>
<span class='tline' id='l74' data-llen='1503:1526'>　以名之也無成名無專氣無定位蓋曰於此稼穡而</span><br/>
<span class='tline' id='l75' data-llen='1526:1535'>　非所以名之也</span><br/>
<span class='tline' id='l76' data-llen='1535:1557'>潤下作鹹炎上作苦曲直作酸從革作辛稼穡作甘</span><br/>
<span class='tline' id='l77' data-llen='1557:1580'>　五行之所作不可勝言也可言者聲色臭味而已人</span><br/>
<span class='tline' id='l78' data-llen='1580:1600'>　之用是四者惟味為急故舉味以見其餘也</span><br/>
<span class='tline' id='l79' data-llen='1600:1626'><a onclick="displayPageImage('KR1b0006', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1626:1649'>二五事一曰貌二曰言三曰視四曰聽五曰思貌曰恭</span><br/>
<span class='tline' id='l81' data-llen='1649:1672'>言曰從視曰明聽曰聰思曰睿㳟作肅從作乂明作哲</span><br/>
<span class='tline' id='l82' data-llen='1672:1680'>聰作謀睿作聖</span><br/>
<span class='tline' id='l83' data-llen='1680:1703'>　人生而有耳目口鼻視聽言思之具中有知而外有</span><br/>
<span class='tline' id='l84' data-llen='1703:1726'>　容與生俱生者也今五事先貌而次言然後有視聽</span><br/>
<span class='tline' id='l85' data-llen='1726:1749'>　已而乃有思何也人之生也五事皆具而未能用也</span><br/>
<span class='tline' id='l86' data-llen='1749:1772'>　自其始孩而貌知恭見其父母匍匐而就之擎跽而</span><br/>
<span class='tline' id='l87' data-llen='1772:1795'>　禮之是貌恭者先成也稍長而知言語以達其意故</span><br/>
<span class='tline' id='l88' data-llen='1795:1821'><a onclick="displayPageImage('KR1b0006', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1821:1844'>　言從者次之於是始有識别而目乃知物之羙惡耳</span><br/>
<span class='tline' id='l90' data-llen='1844:1867'>　乃知事之然否於是而致其思無所不至矣故視明</span><br/>
<span class='tline' id='l91' data-llen='1867:1890'>　聽聰思睿者又次之睿者達也窮理之謂也貌恭而</span><br/>
<span class='tline' id='l92' data-llen='1890:1913'>　人畏之謂之肅言從而民服之謂之乂視明而不為</span><br/>
<span class='tline' id='l93' data-llen='1913:1936'>　色所眩謂之哲聽聰而不為言所移謂之謀致思自</span><br/>
<span class='tline' id='l94' data-llen='1936:1959'>　窮理盡性以至於命謂之聖此天理之自然由匹夫</span><br/>
<span class='tline' id='l95' data-llen='1959:1982'>　而為聖人之具也聖人以為此五者之事可以交天</span><br/>
<span class='tline' id='l96' data-llen='1982:2005'>　人之際治隂陽之變山川之有草木如人之有容色</span><br/>
<span class='tline' id='l97' data-llen='2005:2031'><a onclick="displayPageImage('KR1b0006', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2031:2054'>　威儀也故貌為木而可以治雨金之聲如人之有言</span><br/>
<span class='tline' id='l99' data-llen='2054:2077'>　也故言為金而可以治暘火之外景如人之有目也</span><br/>
<span class='tline' id='l100' data-llen='2077:2100'>　故視為火而可以治燠水之内景如人之有耳也故</span><br/>
<span class='tline' id='l101' data-llen='2100:2123'>　聴為水而可以治寒土行於四時金木水火得之而</span><br/>
<span class='tline' id='l102' data-llen='2123:2146'>　後成如人心之無所不在也故思為土而可以治風</span><br/>
<span class='tline' id='l103' data-llen='2146:2169'>　此洪範言天人之大略也或曰五事之叙與五行之</span><br/>
<span class='tline' id='l104' data-llen='2169:2192'>　叙異蓋從其相勝者是殆不然聖人叙五事專以人</span><br/>
<span class='tline' id='l105' data-llen='2192:2215'>　事之理為先後如向所云者其合於五勝適會其然</span><br/>
<span class='tline' id='l106' data-llen='2215:2241'><a onclick="displayPageImage('KR1b0006', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2241:2253'>　耳從而為之說則過矣</span><br/>
<span class='tline' id='l108' data-llen='2253:2276'>三八政一曰食二曰貨三曰祀四曰司空五曰司徒六</span><br/>
<span class='tline' id='l109' data-llen='2276:2287'>曰司寇七曰賔八曰師</span><br/>
<span class='tline' id='l110' data-llen='2287:2310'>　食為首貨次之祀次之食貨所以養生而祀所以事</span><br/>
<span class='tline' id='l111' data-llen='2310:2333'>　死也生死之理得則司空定其居居定而後可敎既</span><br/>
<span class='tline' id='l112' data-llen='2333:2356'>　敎而後可誅故司空司徒司寇次之所以治民者至</span><br/>
<span class='tline' id='l113' data-llen='2356:2379'>　矣然後治諸侯治諸侯莫若禮所以賔之者備矣而</span><br/>
<span class='tline' id='l114' data-llen='2379:2394'>　猶不服則兵可用故賔而後師</span><br/>
<span class='tline' id='l115' data-llen='2394:2420'><a onclick="displayPageImage('KR1b0006', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2420:2428'>四五紀一曰歲</span><br/>
<span class='tline' id='l117' data-llen='2428:2436'>　歲星所次也</span><br/>
<span class='tline' id='l118' data-llen='2436:2441'>二曰月</span><br/>
<span class='tline' id='l119' data-llen='2441:2448'>　月所躔也</span><br/>
<span class='tline' id='l120' data-llen='2448:2453'>三曰日</span><br/>
<span class='tline' id='l121' data-llen='2453:2460'>　日所在也</span><br/>
<span class='tline' id='l122' data-llen='2460:2466'>四曰星辰</span><br/>
<span class='tline' id='l123' data-llen='2466:2489'>　星二十八宿辰十二次也星辰者歲月日之所行也</span><br/>
<span class='tline' id='l124' data-llen='2489:2515'><a onclick="displayPageImage('KR1b0006', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2515:2527'>　此四者所以授民時也</span><br/>
<span class='tline' id='l126' data-llen='2527:2533'>五曰厯數</span><br/>
<span class='tline' id='l127' data-llen='2533:2556'>　以厯授民時則并彼四者為一矣豈復與彼四者列</span><br/>
<span class='tline' id='l128' data-llen='2556:2579'>　而為五哉予以是知厯者授民時者也數者如陽九</span><br/>
<span class='tline' id='l129' data-llen='2579:2602'>　百六之類聖人以是前知吉凶者也書曰天之厯數</span><br/>
<span class='tline' id='l130' data-llen='2602:2608'>　在爾躬</span><br/>
<span class='tline' id='l131' data-llen='2608:2613'>五皇極</span><br/>
<span class='tline' id='l132' data-llen='2613:2636'>　大而無際謂之皇莊子曰無門無旁四達之皇皇至</span><br/>
<span class='tline' id='l133' data-llen='2636:2662'><a onclick="displayPageImage('KR1b0006', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2662:2685'>　而無餘謂之極子思子曰喜怒哀樂之未發謂之中</span><br/>
<span class='tline' id='l135' data-llen='2685:2708'>　道有進此者乎故曰極亦曰中孔子曰過猶不及學</span><br/>
<span class='tline' id='l136' data-llen='2708:2731'>　者因是以謂中者過與不及之間之謂也陋哉斯言</span><br/>
<span class='tline' id='l137' data-llen='2731:2754'>　也聵者之言不粗則微何也耳之官廢則粗微之制</span><br/>
<span class='tline' id='l138' data-llen='2754:2777'>　不在我也聰者之言無粗微豈復擇粗微之間而後</span><br/>
<span class='tline' id='l139' data-llen='2777:2800'>　言乎中則極極則中中極一物也學者知此則幾矣</span><br/>
<span class='tline' id='l140' data-llen='2800:2807'>皇建其有極</span><br/>
<span class='tline' id='l141' data-llen='2807:2818'>　大立是道以為民極</span><br/>
<span class='tline' id='l142' data-llen='2818:2844'><a onclick="displayPageImage('KR1b0006', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2844:2861'>斂時五福用敷錫厥庶民惟時厥庶民</span><br/>
<span class='tline' id='l144' data-llen='2861:2878'>　我有是道五福自至可以錫庶民矣</span><br/>
<span class='tline' id='l145' data-llen='2878:2883'>于汝極</span><br/>
<span class='tline' id='l146' data-llen='2883:2897'>　我有是道則民皆取中于我</span><br/>
<span class='tline' id='l147' data-llen='2897:2903'>錫汝保極</span><br/>
<span class='tline' id='l148' data-llen='2903:2926'>　我有是道則民皆保我以安我以五福錫民民以保</span><br/>
<span class='tline' id='l149' data-llen='2926:2932'>　安錫我</span><br/>
<span class='tline' id='l150' data-llen='2932:2955'>凡厥庶民無有淫朋人無有比德惟皇作極凡厥庶民</span><br/>
<span class='tline' id='l151' data-llen='2955:2981'><a onclick="displayPageImage('KR1b0006', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2981:3004'>有猷有為有守汝則念之不協于極不罹于咎皇則受</span><br/>
<span class='tline' id='l153' data-llen='3004:3027'>之而康而色曰予攸好德汝則錫之福時人斯其惟皇</span><br/>
<span class='tline' id='l154' data-llen='3027:3050'>之極無虐㷀獨而畏高明人之有能有為使羞其行而</span><br/>
<span class='tline' id='l155' data-llen='3050:3073'>邦其昌凡厥正人既富方榖汝弗能使有好于而家時</span><br/>
<span class='tline' id='l156' data-llen='3073:3094'>人斯其辜于其無好德汝雖錫之福其作汝用咎</span><br/>
<span class='tline' id='l157' data-llen='3094:3117'>　皇極之道大矣無所不受無所不可苟非淫朋比德</span><br/>
<span class='tline' id='l158' data-llen='3117:3140'>　自棄於邪者皆可受而成就之與作極也有猷者有</span><br/>
<span class='tline' id='l159' data-llen='3140:3163'>　謀慮者也有為者有材力者也有守者有節守者也</span><br/>
<span class='tline' id='l160' data-llen='3163:3189'><a onclick="displayPageImage('KR1b0006', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3189:3212'>　皆可與作極者也汝則念之勿忘也雖不協于極而</span><br/>
<span class='tline' id='l162' data-llen='3212:3235'>　未麗於惡者汝則受之勿棄也有自言者曰我所好</span><br/>
<span class='tline' id='l163' data-llen='3235:3258'>　者德也雖真偽未可知汝則錫之福則人知為善之</span><br/>
<span class='tline' id='l164' data-llen='3258:3281'>　利斯大作極矣虐㷀獨而畏高明則人慕冨貴厭貧</span><br/>
<span class='tline' id='l165' data-llen='3281:3304'>　賤利不在於為善矣人之有能有為皆得自進而邦</span><br/>
<span class='tline' id='l166' data-llen='3304:3327'>　乃昌雖正人亦有見而後仁既富而後為善者汝知</span><br/>
<span class='tline' id='l167' data-llen='3327:3350'>　其不邪斯可進矣不必待其有善而後禄也汝見正</span><br/>
<span class='tline' id='l168' data-llen='3350:3373'>　人而不能進使與汝國家相好則此正人亦或去而</span><br/>
<span class='tline' id='l169' data-llen='3373:3400'><a onclick="displayPageImage('KR1b0006', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3400:3423'>　為惡也于其無好德者所謂淫朋比德自棄於邪者</span><br/>
<span class='tline' id='l171' data-llen='3423:3446'>　也斯人而錫之福則汝亦有咎矣大哉皇極之道非</span><br/>
<span class='tline' id='l172' data-llen='3446:3469'>　大人其孰能行之嗚呼此固硜硜者之所大笑也歟</span><br/>
<span class='tline' id='l173' data-llen='3469:3492'>　不協于極而受之自言好德而信之必有欺我而敗</span><br/>
<span class='tline' id='l174' data-llen='3492:3515'>　事者矣然得者必多失者必少唐武氏之無道也獨</span><br/>
<span class='tline' id='l175' data-llen='3515:3538'>　於進人無所留難非徒人得薦士亦許自舉其材其</span><br/>
<span class='tline' id='l176' data-llen='3538:3561'>　後開元賢臣致刑措者皆武氏所收也德宗好察而</span><br/>
<span class='tline' id='l177' data-llen='3561:3584'>　多忌士無賢愚皆不得進國空無人以致奉天之禍</span><br/>
<span class='tline' id='l178' data-llen='3584:3611'><a onclick="displayPageImage('KR1b0006', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3611:3634'>　故陸䞇有言武后以易得人而陛下以精失士至哉</span><br/>
<span class='tline' id='l180' data-llen='3634:3657'>　斯言也昔常袞為相艱於進人賢愚同滯及崔祐甫</span><br/>
<span class='tline' id='l181' data-llen='3657:3680'>　代之未朞年除吏八百多其親舊其曰非親舊莫由</span><br/>
<span class='tline' id='l182' data-llen='3680:3698'>　知之若祐甫與䞇真可與論皇極者也</span><br/>
<span class='tline' id='l183' data-llen='3698:3721'>無偏無陂遵王之義無有作好遵王之道無有作惡遵</span><br/>
<span class='tline' id='l184' data-llen='3721:3744'>王之路無偏無黨王道蕩蕩無黨無偏王道平平無反</span><br/>
<span class='tline' id='l185' data-llen='3744:3760'>無側王道正直會其有極歸其有極</span><br/>
<span class='tline' id='l186' data-llen='3760:3783'>　偏陂反側而作好惡此㝡害皇極者皇極無可作可</span><br/>
<span class='tline' id='l187' data-llen='3783:3810'><a onclick="displayPageImage('KR1b0006', 'WYG', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3810:3825'>　作非皇極也去其害皇極而已</span><br/>
<span class='tline' id='l189' data-llen='3825:3841'>曰皇極之敷言是彝是訓于帝其訓</span><br/>
<span class='tline' id='l190' data-llen='3841:3864'>　天之錫禹九疇不能如是諄諄也蓋粗有象數而已</span><br/>
<span class='tline' id='l191' data-llen='3864:3887'>　禹箕子推而廣之至皇極尤詳曰此非皆帝之言也</span><br/>
<span class='tline' id='l192' data-llen='3887:3910'>　皇極之敷言也帝以數象告而我敷廣其言為彝訓</span><br/>
<span class='tline' id='l193' data-llen='3910:3925'>　亦與帝言無異故曰于帝其訓</span><br/>
<span class='tline' id='l194' data-llen='3925:3948'>凡厥庶民極之敷言是訓是行以近天子之光曰天子</span><br/>
<span class='tline' id='l195' data-llen='3948:3959'>作民父母以為天下王</span><br/>
<span class='tline' id='l196' data-llen='3959:3986'><a onclick="displayPageImage('KR1b0006', 'WYG', '010-11b' );" name="010-11b" class="pb">[010-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3986:4009'>　皇極非獨天子事也使庶人而能訓行此敷言者其</span><br/>
<span class='tline' id='l198' data-llen='4009:4032'>　功烈豈可勝言哉亦足以附益天子之光明且能使</span><br/>
<span class='tline' id='l199' data-llen='4032:4044'>　其民愛其君如父母也</span><br/>
<span class='tline' id='l200' data-llen='4044:4067'>六三德一曰正直二曰剛克三曰柔克平康正直彊弗</span><br/>
<span class='tline' id='l201' data-llen='4067:4076'>友剛克燮友柔克</span><br/>
<span class='tline' id='l202' data-llen='4076:4099'>　不剛不柔曰正直孔子曰以直報怨平安無事用正</span><br/>
<span class='tline' id='l203' data-llen='4099:4122'>　直而已燮和也過彊不順者則以剛勝之人治之和</span><br/>
<span class='tline' id='l204' data-llen='4122:4145'>　順者則以柔順之人養之所謂剛亦不吐柔亦不茹</span><br/>
<span class='tline' id='l205' data-llen='4145:4172'><a onclick="displayPageImage('KR1b0006', 'WYG', '010-12a' );" name="010-12a" class="pb">[010-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4172:4176'>　也</span><br/>
<span class='tline' id='l207' data-llen='4176:4186'>沈濳剛克高明柔克</span><br/>
<span class='tline' id='l208' data-llen='4186:4209'>　沈濳地也坤至柔而動也剛是以剛勝也高明天也</span><br/>
<span class='tline' id='l209' data-llen='4209:4232'>　天為剛德猶不干時是以柔勝也坤六二直方大乾</span><br/>
<span class='tline' id='l210' data-llen='4232:4255'>　上九亢龍有悔臣當執剛以正君君當體柔以納臣</span><br/>
<span class='tline' id='l211' data-llen='4255:4259'>　也</span><br/>
<span class='tline' id='l212' data-llen='4259:4282'>惟辟作福惟辟作威惟辟玉食臣無有作福作威玉食</span><br/>
<span class='tline' id='l213' data-llen='4282:4305'>臣之有作福作威玉食其害于而家凶于而國人用側</span><br/>
<span class='tline' id='l214' data-llen='4305:4332'><a onclick="displayPageImage('KR1b0006', 'WYG', '010-12b' );" name="010-12b" class="pb">[010-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4332:4340'>頗僻民用僭忒</span><br/>
<span class='tline' id='l216' data-llen='4340:4363'>　聖人之憂世深矣其言世為天下則既陳天地君臣</span><br/>
<span class='tline' id='l217' data-llen='4363:4386'>　剛柔之道矣則憂後世因是以亂君臣之分故復深</span><br/>
<span class='tline' id='l218' data-llen='4386:4391'>　戒之</span><br/>
<span class='tline' id='l219' data-llen='4391:4402'>七稽疑擇建立卜筮人</span><br/>
<span class='tline' id='l220' data-llen='4402:4420'>　將與卿士皆謀及之其可不擇而立乎</span><br/>
<span class='tline' id='l221' data-llen='4420:4426'>乃命卜筮</span><br/>
<span class='tline' id='l222' data-llen='4426:4442'>　卜筮必命此人不使不立者占也</span><br/>
<span class='tline' id='l223' data-llen='4442:4469'><a onclick="displayPageImage('KR1b0006', 'WYG', '010-13a' );" name="010-13a" class="pb">[010-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4469:4473'>曰雨</span><br/>
<span class='tline' id='l225' data-llen='4473:4480'>　其兆如雨</span><br/>
<span class='tline' id='l226' data-llen='4480:4484'>曰霽</span><br/>
<span class='tline' id='l227' data-llen='4484:4490'>　如雨止</span><br/>
<span class='tline' id='l228' data-llen='4490:4494'>曰䝉</span><br/>
<span class='tline' id='l229' data-llen='4494:4500'>　如蒙霧</span><br/>
<span class='tline' id='l230' data-llen='4500:4504'>曰驛</span><br/>
<span class='tline' id='l231' data-llen='4504:4513'>　兆絡驛不相屬</span><br/>
<span class='tline' id='l232' data-llen='4513:4540'><a onclick="displayPageImage('KR1b0006', 'WYG', '010-13b' );" name="010-13b" class="pb">[010-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4540:4544'>曰克</span><br/>
<span class='tline' id='l234' data-llen='4544:4552'>　兆相錯入也</span><br/>
<span class='tline' id='l235' data-llen='4552:4558'>曰貞曰悔</span><br/>
<span class='tline' id='l236' data-llen='4558:4581'>　春秋傳曰秦伯伐晉卜徒父筮之遇蠱曰蠱之貞風</span><br/>
<span class='tline' id='l237' data-llen='4581:4604'>　也其悔山也是内卦為貞外卦為悔也卦之不變者</span><br/>
<span class='tline' id='l238' data-llen='4604:4627'>　占卦而不占爻故用貞悔占者變者則止以所變之</span><br/>
<span class='tline' id='l239' data-llen='4627:4648'>　爻占之其謂之貞悔者古語如此莫知其訓也</span><br/>
<span class='tline' id='l240' data-llen='4648:4659'>凡七卜五占用二衍忒</span><br/>
<span class='tline' id='l241' data-llen='4659:4686'><a onclick="displayPageImage('KR1b0006', 'WYG', '010-14a' );" name="010-14a" class="pb">[010-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4686:4709'>　衍推也忒過也謂變而適他卦者也卜用其五占也</span><br/>
<span class='tline' id='l243' data-llen='4709:4732'>　於二曰貞曰悔此其不變者耳又當推其變者皆占</span><br/>
<span class='tline' id='l244' data-llen='4732:4736'>　之</span><br/>
<span class='tline' id='l245' data-llen='4736:4753'>立時人作卜筮三人占則從二人之言</span><br/>
<span class='tline' id='l246' data-llen='4753:4776'>　既立此人為卜筮矣則當信而從之其占不同則當</span><br/>
<span class='tline' id='l247' data-llen='4776:4781'>　從衆</span><br/>
<span class='tline' id='l248' data-llen='4781:4800'>汝則有大疑謀及乃心謀及卿士謀及庶人</span><br/>
<span class='tline' id='l249' data-llen='4800:4823'>　聖人無私之至視其心與卿士庶人如一皆謀及之</span><br/>
<span class='tline' id='l250' data-llen='4823:4850'><a onclick="displayPageImage('KR1b0006', 'WYG', '010-14b' );" name="010-14b" class="pb">[010-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4850:4873'>　周禮有外朝致民之法然上酌民言聴輿人之誦皆</span><br/>
<span class='tline' id='l252' data-llen='4873:4881'>　謀及之道也</span><br/>
<span class='tline' id='l253' data-llen='4881:4904'>謀及卜筮汝則從龜從筮從卿士從庶民從是之謂大</span><br/>
<span class='tline' id='l254' data-llen='4904:4927'>同身其康彊子孫其逢吉汝則從龜從筮從卿士逆庶</span><br/>
<span class='tline' id='l255' data-llen='4927:4950'>民逆吉卿士從龜從筮從汝則逆庶民逆吉庶民從龜</span><br/>
<span class='tline' id='l256' data-llen='4950:4973'>從筮從汝則逆卿士逆吉汝則從龜從筮逆卿士逆庶</span><br/>
<span class='tline' id='l257' data-llen='4973:4995'>民逆作内吉作外凶龜筮共違于人用靜吉用作凶</span><br/>
<span class='tline' id='l258' data-llen='4995:5012'>　内祭祀昏冠之類外出師征伐之類</span><br/>
<span class='tline' id='l259' data-llen='5012:5039'><a onclick="displayPageImage('KR1b0006', 'WYG', '010-15a' );" name="010-15a" class="pb">[010-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5039:5056'>八庶徵曰雨曰暘曰燠曰寒曰風曰時</span><br/>
<span class='tline' id='l261' data-llen='5056:5079'>　貌木也其徵為雨言金也其徵為暘視火也其徵為</span><br/>
<span class='tline' id='l262' data-llen='5079:5102'>　燠聴水也其徵為寒思土也其徵為風聖人何以知</span><br/>
<span class='tline' id='l263' data-llen='5102:5125'>　之以四時知之也四時之氣木為春春多雨故雨為</span><br/>
<span class='tline' id='l264' data-llen='5125:5148'>　貌徵金為秋秋多旱故暘為言徴火為夏夏多燠故</span><br/>
<span class='tline' id='l265' data-llen='5148:5171'>　燠為視徵水為冬冬多寒故寒為聴徵土為四季而</span><br/>
<span class='tline' id='l266' data-llen='5171:5194'>　風行於四時故風為思徵箕子既叙此五徵矣則又</span><br/>
<span class='tline' id='l267' data-llen='5194:5214'>　有曰時者明此五徵以四時五行推知之也</span><br/>
<span class='tline' id='l268' data-llen='5214:5241'><a onclick="displayPageImage('KR1b0006', 'WYG', '010-15b' );" name="010-15b" class="pb">[010-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5241:5263'>五者來備各以其叙庶草蕃廡一極備凶一極無凶</span><br/>
<span class='tline' id='l270' data-llen='5263:5286'>　備者皆有而不過也極備者過多也極無者過少也</span><br/>
<span class='tline' id='l271' data-llen='5286:5300'>　此五者有一如此則皆凶也</span><br/>
<span class='tline' id='l272' data-llen='5300:5323'>曰休徵曰肅時雨若曰乂時暘若曰哲時燠若曰謀時</span><br/>
<span class='tline' id='l273' data-llen='5323:5340'>寒若曰聖時風若曰咎徵曰狂恒雨若</span><br/>
<span class='tline' id='l274' data-llen='5340:5348'>　貌不肅則狂</span><br/>
<span class='tline' id='l275' data-llen='5348:5355'>曰僭恒暘若</span><br/>
<span class='tline' id='l276' data-llen='5355:5367'>　言不從則僭僭不信也</span><br/>
<span class='tline' id='l277' data-llen='5367:5394'><a onclick="displayPageImage('KR1b0006', 'WYG', '010-16a' );" name="010-16a" class="pb">[010-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5394:5401'>曰豫恒燠若</span><br/>
<span class='tline' id='l279' data-llen='5401:5415'>　視不哲則豫豫淫樂於色也</span><br/>
<span class='tline' id='l280' data-llen='5415:5422'>曰急恒寒若</span><br/>
<span class='tline' id='l281' data-llen='5422:5435'>　聴不聰則曰急急過察也</span><br/>
<span class='tline' id='l282' data-llen='5435:5442'>曰䝉恒風若</span><br/>
<span class='tline' id='l283' data-llen='5442:5453'>　思不睿則蒙蒙暗也</span><br/>
<span class='tline' id='l284' data-llen='5453:5460'>曰王省惟歲</span><br/>
<span class='tline' id='l285' data-llen='5460:5483'>　自此以下皆五紀之文也簡編脫誤是以在此其文</span><br/>
<span class='tline' id='l286' data-llen='5483:5510'><a onclick="displayPageImage('KR1b0006', 'WYG', '010-16b' );" name="010-16b" class="pb">[010-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5510:5533'>　當在五曰厯數之後莊子曰除日無歲王省百官而</span><br/>
<span class='tline' id='l288' data-llen='5533:5549'>　不兼有司之事如歲之總日月也</span><br/>
<span class='tline' id='l289' data-llen='5549:5559'>卿士惟月師尹惟日</span><br/>
<span class='tline' id='l290' data-llen='5559:5572'>　卿士亦不侵師尹之職也</span><br/>
<span class='tline' id='l291' data-llen='5572:5595'>歲月日時無易百榖用成乂用明俊民用章家用平康</span><br/>
<span class='tline' id='l292' data-llen='5595:5618'>日月歲時既易百穀用不成乂用昏不明俊民用微家</span><br/>
<span class='tline' id='l293' data-llen='5618:5623'>用不寧</span><br/>
<span class='tline' id='l294' data-llen='5623:5646'>　歲月日時相奪則百穀不成君臣相侵則治不明俊</span><br/>
<span class='tline' id='l295' data-llen='5646:5673'><a onclick="displayPageImage('KR1b0006', 'WYG', '010-17a' );" name="010-17a" class="pb">[010-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5673:5682'>　民微而家不寧</span><br/>
<span class='tline' id='l297' data-llen='5682:5705'>庶民惟星星有好風星有好雨日月之行則有冬有夏</span><br/>
<span class='tline' id='l298' data-llen='5705:5715'>月之從星則以風雨</span><br/>
<span class='tline' id='l299' data-llen='5715:5738'>　箕好風畢好雨月在箕則多風在畢則多雨言歲之</span><br/>
<span class='tline' id='l300' data-llen='5738:5761'>　寒燠由日月其風雨由星以明卿士之能為國休戚</span><br/>
<span class='tline' id='l301' data-llen='5761:5773'>　庶民之能為君禍福也</span><br/>
<span class='tline' id='l302' data-llen='5773:5788'>九五福一曰壽二曰富三曰康寧</span><br/>
<span class='tline' id='l303' data-llen='5788:5794'>　無疾病</span><br/>
<span class='tline' id='l304' data-llen='5794:5821'><a onclick="displayPageImage('KR1b0006', 'WYG', '010-17b' );" name="010-17b" class="pb">[010-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5821:5828'>四曰攸好德</span><br/>
<span class='tline' id='l306' data-llen='5828:5843'>　作德心逸日休其為福也大矣</span><br/>
<span class='tline' id='l307' data-llen='5843:5852'>五曰考終命六極</span><br/>
<span class='tline' id='l308' data-llen='5852:5858'>　極窮也</span><br/>
<span class='tline' id='l309' data-llen='5858:5865'>一曰凶短折</span><br/>
<span class='tline' id='l310' data-llen='5865:5874'>　不得其死曰凶</span><br/>
<span class='tline' id='l311' data-llen='5874:5879'>二曰疾</span><br/>
<span class='tline' id='l312' data-llen='5879:5885'>　多疾病</span><br/>
<span class='tline' id='l313' data-llen='5885:5912'><a onclick="displayPageImage('KR1b0006', 'WYG', '010-18a' );" name="010-18a" class="pb">[010-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='5912:5917'>三曰憂</span><br/>
<span class='tline' id='l315' data-llen='5917:5929'>　人有常戚戚者亦命也</span><br/>
<span class='tline' id='l316' data-llen='5929:5937'>四曰貧五曰惡</span><br/>
<span class='tline' id='l317' data-llen='5937:5943'>　醜陋也</span><br/>
<span class='tline' id='l318' data-llen='5943:5948'>六曰弱</span><br/>
<span class='tline' id='l319' data-llen='5948:5971'>　尫劣也福之反則極也極之對則福也五與六豈其</span><br/>
<span class='tline' id='l320' data-llen='5971:5994'>　盡之皇極之建則多福不建則多極皆其大略也必</span><br/>
<span class='tline' id='l321' data-llen='5994:6005'>　曰何以致之則過矣</span><br/>
<span class='tline' id='l322' data-llen='6005:6032'><a onclick="displayPageImage('KR1b0006', 'WYG', '010-18b' );" name="010-18b" class="pb">[010-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6032:6048'>武王既勝殷邦諸侯班宗彝作分器</span><br/>
<span class='tline' id='l324' data-llen='6048:6067'>　宗彝宗廟彝尊也以為諸侯分器一篇亡</span><br/>
<span class='tline' id='l325' data-llen='6067:6070'>　</span><br/>
<span class='tline' id='l326' data-llen='6070:6073'>　</span><br/>
<span class='tline' id='l327' data-llen='6073:6076'>　</span><br/>
<span class='tline' id='l328' data-llen='6076:6079'>　</span><br/>
<span class='tline' id='l329' data-llen='6079:6082'>　</span><br/>
<span class='tline' id='l330' data-llen='6082:6089'>　書傳卷十</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1b0006', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:187'>欽定四庫全書</span><br/>
<span class='tline' id='l9' data-llen='187:208'>　書傳卷七　　　　　　　　宋　蘇軾　撰</span><br/>
<span class='tline' id='l10' data-llen='208:214'>　　商書</span><br/>
<span class='tline' id='l11' data-llen='214:220'>湯誓第一</span><br/>
<span class='tline' id='l12' data-llen='220:228'>伊尹相湯伐桀</span><br/>
<span class='tline' id='l13' data-llen='228:252'>　古之君臣有如二君而不相疑者湯之於伊尹劉𤣥</span><br/>
<span class='tline' id='l14' data-llen='252:275'>　德之於諸葛孔明是也湯言聿求元聖與之戮力而</span><br/>
<span class='tline' id='l15' data-llen='275:298'>　伊尹曰惟尹躬暨湯咸有一德其君臣相期如此故</span><br/>
<span class='tline' id='l16' data-llen='298:324'><a onclick="displayPageImage('KR1b0006', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='324:347'>　孔子曰伊尹相湯伐桀太甲不明而廢之思庸而復</span><br/>
<span class='tline' id='l18' data-llen='347:371'>　之君臣相安此聖人之事也𤣥德孔明雖非聖人然</span><br/>
<span class='tline' id='l19' data-llen='371:395'>　其君臣相友之契亦庶幾於此矣𤣥德之將死也囑</span><br/>
<span class='tline' id='l20' data-llen='395:418'>　孔明曰禪可輔輔之不可君自取之非伊尹之流而</span><br/>
<span class='tline' id='l21' data-llen='418:441'>　可以屬此乎孔明專蜀事二君雍容進退初不自疑</span><br/>
<span class='tline' id='l22' data-llen='441:464'>　人亦莫之疑者使常人處之不為竇武何進則為曹</span><br/>
<span class='tline' id='l23' data-llen='464:487'>　操司馬仲逹矣世多疑伊尹之事至謂太甲為殺伊</span><br/>
<span class='tline' id='l24' data-llen='487:500'>　尹者皆以常情度聖賢也</span><br/>
<span class='tline' id='l25' data-llen='500:526'><a onclick="displayPageImage('KR1b0006', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='526:543'>升自陑遂與桀戰於鳴條之野作湯誓</span><br/>
<span class='tline' id='l27' data-llen='543:566'>　孔安國以謂桀都安邑陑在河曲之南安邑之西湯</span><br/>
<span class='tline' id='l28' data-llen='566:589'>　自亳往當由東行故以升自陑為出不意又言武王</span><br/>
<span class='tline' id='l29' data-llen='589:612'>　觀兵孟津以卜諸侯之心而退以示弱其言湯武皆</span><br/>
<span class='tline' id='l30' data-llen='612:635'>　陋甚古今地名道路有改易不可知者安知陑鳴條</span><br/>
<span class='tline' id='l31' data-llen='635:658'>　之必在安邑西耶升陑以戰記事之實猶泰誓師渡</span><br/>
<span class='tline' id='l32' data-llen='658:681'>　孟津而已或曰升髙而戰非地利以人和而已夫恃</span><br/>
<span class='tline' id='l33' data-llen='681:702'>　人和而行師於不利之地亦非人情故皆不取</span><br/>
<span class='tline' id='l34' data-llen='702:728'><a onclick="displayPageImage('KR1b0006', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='728:751'>王曰格爾衆庶悉聽朕言非台小子敢行稱亂有夏多</span><br/>
<span class='tline' id='l36' data-llen='751:774'>罪天命殛之今爾有衆汝曰我后不恤我衆舍我穡事</span><br/>
<span class='tline' id='l37' data-llen='774:797'>而割正夏予惟聞汝衆言夏氏有罪予畏上帝不敢不</span><br/>
<span class='tline' id='l38' data-llen='797:820'>正今汝其曰夏罪其如台夏王率遏衆力率割夏邑有</span><br/>
<span class='tline' id='l39' data-llen='820:843'>衆率怠弗協曰時日曷喪予及汝皆亡夏德若兹今朕</span><br/>
<span class='tline' id='l40' data-llen='843:847'>必徃</span><br/>
<span class='tline' id='l41' data-llen='847:870'>　桀之惡不能及商民商民安於無事而畏伐桀之勞</span><br/>
<span class='tline' id='l42' data-llen='870:893'>　故曰我后不恤我衆舍我穡事而割正夏夏氏之罪</span><br/>
<span class='tline' id='l43' data-llen='893:919'><a onclick="displayPageImage('KR1b0006', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='919:942'>　其能若我何故湯告之曰夏王遏絶衆力以割夏邑</span><br/>
<span class='tline' id='l45' data-llen='942:965'>　其民皆曰何時何日當喪吾欲與之皆亡其亟若此</span><br/>
<span class='tline' id='l46' data-llen='965:973'>　不可以不救</span><br/>
<span class='tline' id='l47' data-llen='973:996'>爾尚輔予一人致天之罰予其大賚汝爾無不信朕不</span><br/>
<span class='tline' id='l48' data-llen='996:1014'>食言爾不從誓言予則孥戮汝罔有攸赦</span><br/>
<span class='tline' id='l49' data-llen='1014:1033'>湯既勝夏欲遷其社不可作夏社疑至臣扈</span><br/>
<span class='tline' id='l50' data-llen='1033:1056'>　春秋傳曰共工氏有子曰句龍為后土后土為社烈</span><br/>
<span class='tline' id='l51' data-llen='1056:1079'>　山氏之子曰柱為稷自夏以上祀之周棄亦為稷自</span><br/>
<span class='tline' id='l52' data-llen='1079:1105'><a onclick="displayPageImage('KR1b0006', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1105:1128'>　商以來祀之是湯以棄易柱而無以易句龍者故曰</span><br/>
<span class='tline' id='l54' data-llen='1128:1137'>　欲遷其社不可</span><br/>
<span class='tline' id='l55' data-llen='1137:1151'>夏師敗績湯遂從之遂伐三朡</span><br/>
<span class='tline' id='l56' data-llen='1151:1164'>俘厥寶玉誼伯仲伯作典寶</span><br/>
<span class='tline' id='l57' data-llen='1164:1175'>　三朡今定陶四篇亡</span><br/>
<span class='tline' id='l58' data-llen='1175:1183'>仲虺之誥第二</span><br/>
<span class='tline' id='l59' data-llen='1183:1193'>湯歸自夏至于大坰</span><br/>
<span class='tline' id='l60' data-llen='1193:1206'>　大坰地名史記作泰卷陶</span><br/>
<span class='tline' id='l61' data-llen='1206:1232'><a onclick="displayPageImage('KR1b0006', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1232:1238'>仲虺作誥</span><br/>
<span class='tline' id='l63' data-llen='1238:1261'>　春秋傳曰薛之皇祖奚仲居薛以為夏車正仲虺居</span><br/>
<span class='tline' id='l64' data-llen='1261:1270'>　薛以為湯左相</span><br/>
<span class='tline' id='l65' data-llen='1270:1279'>成湯放桀于南巢</span><br/>
<span class='tline' id='l66' data-llen='1279:1302'>　廬江六縣東有居巢城書有巢伯來朝春秋楚人圍</span><br/>
<span class='tline' id='l67' data-llen='1302:1314'>　巢桀奔于此湯不殺也</span><br/>
<span class='tline' id='l68' data-llen='1314:1330'>惟有慙德曰予恐來世以台為口實</span><br/>
<span class='tline' id='l69' data-llen='1330:1352'>　後世放殺其君者必以湯武藉口其為病也大矣</span><br/>
<span class='tline' id='l70' data-llen='1352:1378'><a onclick="displayPageImage('KR1b0006', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1378:1401'>仲虺乃作誥曰嗚呼惟天生民有欲無主乃亂惟天生</span><br/>
<span class='tline' id='l72' data-llen='1401:1421'>聰明時乂有夏昏德民墜塗炭天乃錫王勇智</span><br/>
<span class='tline' id='l73' data-llen='1421:1444'>　凡聖人之德仁義孝弟忠信禮樂之類皆可以學至</span><br/>
<span class='tline' id='l74' data-llen='1444:1467'>　惟勇也智也必天予而後能非天予而欲以學求之</span><br/>
<span class='tline' id='l75' data-llen='1467:1490'>　則智勇皆凶德也漢髙祖識三傑於衆人之中知周</span><br/>
<span class='tline' id='l76' data-llen='1490:1513'>　勃陳平於一世之後此天所予智也光武平生畏怯</span><br/>
<span class='tline' id='l77' data-llen='1513:1536'>　見大敵勇此天所予勇也豈可學哉若漢武帝唐德</span><br/>
<span class='tline' id='l78' data-llen='1536:1559'>　宗之流則古之學勇智者也足以敝其國殘其民而</span><br/>
<span class='tline' id='l79' data-llen='1559:1585'><a onclick="displayPageImage('KR1b0006', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1585:1608'>　已矣故天不予是德則君子不敢言智勇短於智勇</span><br/>
<span class='tline' id='l81' data-llen='1608:1631'>　而厚於仁不害其為令德之主也周公亦曰今天其</span><br/>
<span class='tline' id='l82' data-llen='1631:1654'>　命哲命吉凶命厯年哲者知人之謂也知人與不知</span><br/>
<span class='tline' id='l83' data-llen='1654:1677'>　人乃與吉凶厯年同出於天命蓋教成王不强其所</span><br/>
<span class='tline' id='l84' data-llen='1677:1682'>　無也</span><br/>
<span class='tline' id='l85' data-llen='1682:1700'>表正萬邦纉禹舊服兹率厥典奉若天命</span><br/>
<span class='tline' id='l86' data-llen='1700:1710'>　纉繼也服五服也</span><br/>
<span class='tline' id='l87' data-llen='1710:1733'>夏王有罪矯誣上天以布命于下帝用不臧式商受命</span><br/>
<span class='tline' id='l88' data-llen='1733:1759'><a onclick="displayPageImage('KR1b0006', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1759:1782'>用爽厥師簡賢附勢實繁有徒肇我邦于有夏若苖之</span><br/>
<span class='tline' id='l90' data-llen='1782:1805'>有莠若粟之有秕小大戰戰罔不懼于非辜矧予之德</span><br/>
<span class='tline' id='l91' data-llen='1805:1811'>言足聽聞</span><br/>
<span class='tline' id='l92' data-llen='1811:1834'>　矯詐也臧善也式用也爽明肇啟也簡慢也帝既不</span><br/>
<span class='tline' id='l93' data-llen='1834:1857'>　善桀故用湯為受命之君彰明其衆於天下而桀之</span><br/>
<span class='tline' id='l94' data-llen='1857:1880'>　黨惡之流欲并我以啟其國若欲去莠秕然故小大</span><br/>
<span class='tline' id='l95' data-llen='1880:1903'>　戰戰無罪而懼況我以德見忌乎蓋言我不放桀則</span><br/>
<span class='tline' id='l96' data-llen='1903:1911'>　桀必滅我也</span><br/>
<span class='tline' id='l97' data-llen='1911:1937'><a onclick="displayPageImage('KR1b0006', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1937:1960'>惟王不邇聲色不殖貨利德懋懋官功懋懋賞用人惟</span><br/>
<span class='tline' id='l99' data-llen='1960:1963'>己</span><br/>
<span class='tline' id='l100' data-llen='1963:1970'>　如自己出</span><br/>
<span class='tline' id='l101' data-llen='1970:1993'>改過不吝克寛克仁彰信兆民乃葛伯仇餉初征自葛</span><br/>
<span class='tline' id='l102' data-llen='1993:2016'>東征西夷怨南征北狄怨曰奚獨後予攸徂之民室家</span><br/>
<span class='tline' id='l103' data-llen='2016:2036'>相慶曰徯予后后來其蘇民之戴商厥惟舊哉</span><br/>
<span class='tline' id='l104' data-llen='2036:2055'>　用兵如施鍼石則病者惟恐其來之後也</span><br/>
<span class='tline' id='l105' data-llen='2055:2078'>佑賢輔德顯忠遂良兼弱攻昧取亂侮亡推亡固存邦</span><br/>
<span class='tline' id='l106' data-llen='2078:2104'><a onclick="displayPageImage('KR1b0006', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2104:2109'>乃其昌</span><br/>
<span class='tline' id='l108' data-llen='2109:2129'>　善者自遂惡者自亡湯豈有心哉應物而已</span><br/>
<span class='tline' id='l109' data-llen='2129:2152'>德日新萬邦惟懷志自滿九族乃離王懋昭大德建中</span><br/>
<span class='tline' id='l110' data-llen='2152:2164'>于民以義制事以禮制心</span><br/>
<span class='tline' id='l111' data-llen='2164:2185'>　未嘗作事也事以義起未嘗有心也心以禮作</span><br/>
<span class='tline' id='l112' data-llen='2185:2191'>垂裕後昆</span><br/>
<span class='tline' id='l113' data-llen='2191:2197'>　裕餘也</span><br/>
<span class='tline' id='l114' data-llen='2197:2219'>予聞曰能自得師者王謂人莫己若者亡好問則裕</span><br/>
<span class='tline' id='l115' data-llen='2219:2245'><a onclick="displayPageImage('KR1b0006', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2245:2251'>　裕廣也</span><br/>
<span class='tline' id='l117' data-llen='2251:2274'>自用則小嗚呼慎厥終惟其始殖有禮覆昏㬥欽崇天</span><br/>
<span class='tline' id='l118' data-llen='2274:2281'>道永保天命</span><br/>
<span class='tline' id='l119' data-llen='2281:2304'>　湯之慙德仁人君子莫大之病也仲虺恐其憂媿不</span><br/>
<span class='tline' id='l120' data-llen='2304:2327'>　已以害維新之政故思有以廣其意者首言桀得罪</span><br/>
<span class='tline' id='l121' data-llen='2327:2350'>　於天天命不可辭次言桀之必害己終言湯之勲德</span><br/>
<span class='tline' id='l122' data-llen='2350:2373'>　足以受天下者乃因極陳為君艱難安危禍福可畏</span><br/>
<span class='tline' id='l123' data-llen='2373:2396'>　之道以明今者受夏非以利己乃為無窮之恤以慰</span><br/>
<span class='tline' id='l124' data-llen='2396:2422'><a onclick="displayPageImage('KR1b0006', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2422:2445'>　湯而解其慙仲虺之忠愛可謂至矣然而湯之所慙</span><br/>
<span class='tline' id='l126' data-llen='2445:2468'>　來世口實之病仲虺終不敢謂無也夫君臣之分放</span><br/>
<span class='tline' id='l127' data-llen='2468:2488'>　弑之名雖其臣子有不能文況萬世之後乎</span><br/>
<span class='tline' id='l128' data-llen='2488:2494'>湯誥第三</span><br/>
<span class='tline' id='l129' data-llen='2494:2508'>湯既黜夏命復歸于亳作湯誥</span><br/>
<span class='tline' id='l130' data-llen='2508:2518'>　亳在梁國榖熟縣</span><br/>
<span class='tline' id='l131' data-llen='2518:2532'>王歸自克夏至于亳誕告萬方</span><br/>
<span class='tline' id='l132' data-llen='2532:2538'>　誕大也</span><br/>
<span class='tline' id='l133' data-llen='2538:2564'><a onclick="displayPageImage('KR1b0006', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2564:2587'>王曰嗟爾萬方有衆明聽予一人誥惟皇上帝降衷于</span><br/>
<span class='tline' id='l135' data-llen='2587:2601'>下民若有恒性克綏厥猷惟后</span><br/>
<span class='tline' id='l136' data-llen='2601:2624'>　衷誠也若順也仁義之性人所咸有故言天降也順</span><br/>
<span class='tline' id='l137' data-llen='2624:2647'>　其有常之性其無常者喜怒哀樂之變非性也能安</span><br/>
<span class='tline' id='l138' data-llen='2647:2655'>　此道乃君也</span><br/>
<span class='tline' id='l139' data-llen='2655:2678'>夏王滅德作威以敷虐于爾萬方百姓爾萬方百姓罹</span><br/>
<span class='tline' id='l140' data-llen='2678:2701'>其凶害弗忍茶毒竝告無辜于上下神祗天道福善禍</span><br/>
<span class='tline' id='l141' data-llen='2701:2724'>淫降災于夏以彰厥罪肆台小子將天命明威不敢赦</span><br/>
<span class='tline' id='l142' data-llen='2724:2750'><a onclick="displayPageImage('KR1b0006', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2750:2774'>敢用𤣥牡敢昭告于上天神后請罪有夏聿求元聖與</span><br/>
<span class='tline' id='l144' data-llen='2774:2786'>之戮力以與爾有衆請命</span><br/>
<span class='tline' id='l145' data-llen='2786:2803'>　請罪者為桀謝罪請命者為民祈福</span><br/>
<span class='tline' id='l146' data-llen='2803:2826'>上天孚佑下民罪人黜服天命弗僭賁若草木兆民允</span><br/>
<span class='tline' id='l147' data-llen='2826:2829'>殖</span><br/>
<span class='tline' id='l148' data-llen='2829:2852'>　僭不信也言天命有信視民所與則殖之所不與則</span><br/>
<span class='tline' id='l149' data-llen='2852:2875'>　蹶之若草木然民所殖則生不殖則死賁飾也其理</span><br/>
<span class='tline' id='l150' data-llen='2875:2886'>　明甚炳然如丹青也</span><br/>
<span class='tline' id='l151' data-llen='2886:2912'><a onclick="displayPageImage('KR1b0006', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2912:2935'>俾予一人輯寧爾邦家兹朕未知獲戾于上下慄慄危</span><br/>
<span class='tline' id='l153' data-llen='2935:2944'>懼若將隕于深淵</span><br/>
<span class='tline' id='l154' data-llen='2944:2954'>　此亦慙德之言也</span><br/>
<span class='tline' id='l155' data-llen='2954:2968'>凡我造邦無從匪彝無即慆淫</span><br/>
<span class='tline' id='l156' data-llen='2968:2982'>　彝常也慆慢也戒諸侯之言</span><br/>
<span class='tline' id='l157' data-llen='2982:3005'>各守爾典以承天休爾有善朕弗敢蔽罪當朕躬弗敢</span><br/>
<span class='tline' id='l158' data-llen='3005:3016'>自赦惟簡在上帝之心</span><br/>
<span class='tline' id='l159' data-llen='3016:3028'>　言上帝當簡察其善惡</span><br/>
<span class='tline' id='l160' data-llen='3028:3054'><a onclick="displayPageImage('KR1b0006', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3054:3077'>其爾萬方有罪在予一人予一人有罪無以爾萬方嗚</span><br/>
<span class='tline' id='l162' data-llen='3077:3088'>呼尚克時忱乃亦有終</span><br/>
<span class='tline' id='l163' data-llen='3088:3097'>　庶幾能信此也</span><br/>
<span class='tline' id='l164' data-llen='3097:3104'>咎單作明居</span><br/>
<span class='tline' id='l165' data-llen='3104:3110'>　一篇亡</span><br/>
<span class='tline' id='l166' data-llen='3110:3116'>伊訓第四</span><br/>
<span class='tline' id='l167' data-llen='3116:3135'>成湯既没太甲元年伊尹作伊訓肆命徂后</span><br/>
<span class='tline' id='l168' data-llen='3135:3158'>　史記湯之子太丁未立而卒湯崩太丁之弟外丙立</span><br/>
<span class='tline' id='l169' data-llen='3158:3185'><a onclick="displayPageImage('KR1b0006', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3185:3208'>　二年崩外丙之弟仲壬立四年崩伊尹乃立太丁之</span><br/>
<span class='tline' id='l171' data-llen='3208:3231'>　子太甲太史公按世本湯之後二帝七年而後至太</span><br/>
<span class='tline' id='l172' data-llen='3231:3254'>　甲其迹明甚不可不信而孔安國獨據經臆度以為</span><br/>
<span class='tline' id='l173' data-llen='3254:3277'>　成湯没而太甲立且於是歲改元學者因謂太史公</span><br/>
<span class='tline' id='l174' data-llen='3277:3300'>　為妄初無二帝而太史公妄增之豈有此理哉經云</span><br/>
<span class='tline' id='l175' data-llen='3300:3323'>　湯既没大甲元年者非謂湯之崩在太甲元年也伊</span><br/>
<span class='tline' id='l176' data-llen='3323:3346'>　尹稱湯以訓故孔子敘書亦以湯為首殷道親親兄</span><br/>
<span class='tline' id='l177' data-llen='3346:3369'>　死弟及若湯崩舍外丙而立太丁之子則殷道非親</span><br/>
<span class='tline' id='l178' data-llen='3369:3396'><a onclick="displayPageImage('KR1b0006', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3396:3419'>　親矣而可乎以此知史記之不妄也安國謂湯崩之</span><br/>
<span class='tline' id='l180' data-llen='3419:3442'>　歲而太甲改元不待明年者亦因經文以臆也經云</span><br/>
<span class='tline' id='l181' data-llen='3442:3465'>　惟元祀十有二月伊尹祠于先王奉嗣王祗見厥祖</span><br/>
<span class='tline' id='l182' data-llen='3465:3488'>　者蓋太甲立之明年正月也正月而謂之十二月何</span><br/>
<span class='tline' id='l183' data-llen='3488:3511'>　也殷之正月則夏之十二月也殷雖以建丑為正猶</span><br/>
<span class='tline' id='l184' data-llen='3511:3534'>　以夏正數月亦猶周公作豳詩於成王之世而云七</span><br/>
<span class='tline' id='l185' data-llen='3534:3557'>　月流火九月授衣皆夏正也史記秦始皇三十一年</span><br/>
<span class='tline' id='l186' data-llen='3557:3580'>　十二月更名臘曰嘉平夫臘必建丑之月也秦以十</span><br/>
<span class='tline' id='l187' data-llen='3580:3607'><a onclick="displayPageImage('KR1b0006', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3607:3630'>　月為正則臘當在三月而云十二月以是知古者雖</span><br/>
<span class='tline' id='l189' data-llen='3630:3653'>　改正朔然猶以夏正數月也崩年改元亂世之事不</span><br/>
<span class='tline' id='l190' data-llen='3653:3668'>　容伊尹在而有之不可以不辨</span><br/>
<span class='tline' id='l191' data-llen='3668:3691'>惟元祀十有二月乙丑伊尹祠于先王奉嗣王祗見厥</span><br/>
<span class='tline' id='l192' data-llen='3691:3708'>祖侯甸羣后咸在百官總已以聽冡宰</span><br/>
<span class='tline' id='l193' data-llen='3708:3729'>　湯崩雖乆矣而仲壬之服未除故冡宰為政也</span><br/>
<span class='tline' id='l194' data-llen='3729:3752'>伊尹乃明言烈祖之成德以訓于王曰嗚呼古冇夏先</span><br/>
<span class='tline' id='l195' data-llen='3752:3775'>后方懋厥德罔有天災山川鬼神亦莫不寧暨鳥獸魚</span><br/>
<span class='tline' id='l196' data-llen='3775:3802'><a onclick="displayPageImage('KR1b0006', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3802:3823'>龞咸若于其子孫弗率皇天降災假手于我有命</span><br/>
<span class='tline' id='l198' data-llen='3823:3834'>　我有天命之君湯也</span><br/>
<span class='tline' id='l199' data-llen='3834:3845'>造攻自鳴條朕哉自亳</span><br/>
<span class='tline' id='l200' data-llen='3845:3863'>　造哉皆始也始攻自鳴條始建號自亳</span><br/>
<span class='tline' id='l201' data-llen='3863:3886'>惟我商王布昭聖武代虐以寛兆民允懷今王嗣厥德</span><br/>
<span class='tline' id='l202' data-llen='3886:3909'>罔不在初立愛惟親立敬惟長始于家邦終于四海嗚</span><br/>
<span class='tline' id='l203' data-llen='3909:3918'>呼先王肇修人紀</span><br/>
<span class='tline' id='l204' data-llen='3918:3930'>　戒其恃天命不修人事</span><br/>
<span class='tline' id='l205' data-llen='3930:3957'><a onclick="displayPageImage('KR1b0006', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3957:3975'>從諫弗咈先民時若居上克明為下克忠</span><br/>
<span class='tline' id='l207' data-llen='3975:3984'>　言君明臣忠也</span><br/>
<span class='tline' id='l208' data-llen='3984:4007'>與人不求備檢身若不及以至于有萬邦茲惟艱哉敷</span><br/>
<span class='tline' id='l209' data-llen='4007:4030'>求哲人俾輔于爾後嗣制官刑儆于有位曰敢有恒舞</span><br/>
<span class='tline' id='l210' data-llen='4030:4042'>于宮酣歌于室時謂巫風</span><br/>
<span class='tline' id='l211' data-llen='4042:4059'>　詩云無冬無夏值其鷺羽此巫風也</span><br/>
<span class='tline' id='l212' data-llen='4059:4071'>敢有殉于貨色恒于遊畋</span><br/>
<span class='tline' id='l213' data-llen='4071:4083'>　從流上而忘反謂之遊</span><br/>
<span class='tline' id='l214' data-llen='4083:4110'><a onclick="displayPageImage('KR1b0006', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4110:4133'>時謂淫風敢有侮聖言逆忠直逺耆德比頑童時謂亂</span><br/>
<span class='tline' id='l216' data-llen='4133:4156'>風惟兹三風十愆卿士有一于身家必喪邦君有一于</span><br/>
<span class='tline' id='l217' data-llen='4156:4169'>身國必亡臣下不匡其刑墨</span><br/>
<span class='tline' id='l218' data-llen='4169:4178'>　匡正也謂諫也</span><br/>
<span class='tline' id='l219' data-llen='4178:4185'>具訓于䝉士</span><br/>
<span class='tline' id='l220' data-llen='4185:4201'>　蒙童也士自童幼即以此訓之也</span><br/>
<span class='tline' id='l221' data-llen='4201:4224'>嗚呼嗣王祗厥身念哉聖謨洋洋嘉言孔彰惟上帝不</span><br/>
<span class='tline' id='l222' data-llen='4224:4247'>常作善降之百祥作不善降之百殃爾惟德罔小萬邦</span><br/>
<span class='tline' id='l223' data-llen='4247:4274'><a onclick="displayPageImage('KR1b0006', 'WYG', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4274:4287'>惟慶爾惟不德罔大墜厥宗</span><br/>
<span class='tline' id='l225' data-llen='4287:4310'>　爾若作德雖小善足以慶萬邦若其不德不待大惡</span><br/>
<span class='tline' id='l226' data-llen='4310:4315'>　而亡</span><br/>
<span class='tline' id='l227' data-llen='4315:4321'>肆命徂后</span><br/>
<span class='tline' id='l228' data-llen='4321:4327'>　二篇亡</span><br/>
<span class='tline' id='l229' data-llen='4327:4334'>大甲上第五</span><br/>
<span class='tline' id='l230' data-llen='4334:4357'>太甲既立不明伊尹放諸桐三年復歸于亳思庸伊尹</span><br/>
<span class='tline' id='l231' data-llen='4357:4364'>作太甲三篇</span><br/>
<span class='tline' id='l232' data-llen='4364:4391'><a onclick="displayPageImage('KR1b0006', 'WYG', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4391:4414'>　思用伊尹之言也湯放桀伊尹放太甲古未有是皆</span><br/>
<span class='tline' id='l234' data-llen='4414:4437'>　聖人不得已之變也故湯以慙德為法受惡曰此我</span><br/>
<span class='tline' id='l235' data-llen='4437:4460'>　之所以甚病也亂臣賊子庶乎其少衰矣湯不放桀</span><br/>
<span class='tline' id='l236' data-llen='4460:4483'>　伊尹不放太甲不獨病一時而已將使後世無道之</span><br/>
<span class='tline' id='l237' data-llen='4483:4506'>　君謂天下無柰我何此其病與口實之慙均耳聖人</span><br/>
<span class='tline' id='l238' data-llen='4506:4529'>　以為寧慙已以救天下後世故不得已而為之以為</span><br/>
<span class='tline' id='l239' data-llen='4529:4552'>　不得已之變則可以為道固當爾則不可使太甲不</span><br/>
<span class='tline' id='l240' data-llen='4552:4575'>　思庸伊尹卒故之而更立主則其慙有大於湯者矣</span><br/>
<span class='tline' id='l241' data-llen='4575:4602'><a onclick="displayPageImage('KR1b0006', 'WYG', '007-14a' );" name="007-14a" class="pb">[007-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4602:4612'>惟嗣王不惠于阿衡</span><br/>
<span class='tline' id='l243' data-llen='4612:4635'>　惠順也阿倚也衡平也言天下之所倚平也阿衡伊</span><br/>
<span class='tline' id='l244' data-llen='4635:4657'>　尹之號猶曰師尚父云爾師其官也尚父其號也</span><br/>
<span class='tline' id='l245' data-llen='4657:4672'>伊尹作書曰先王顧諟天之明命</span><br/>
<span class='tline' id='l246' data-llen='4672:4693'>　顧眷也以言許人曰諟言湯為天命之眷許也</span><br/>
<span class='tline' id='l247' data-llen='4693:4716'>以承上下神祗社稷宗廟罔不祗肅天監厥德用集大</span><br/>
<span class='tline' id='l248' data-llen='4716:4733'>命撫綏萬方惟尹躬克左右厥辟宅師</span><br/>
<span class='tline' id='l249' data-llen='4733:4748'>　伊尹助其君居集天下之衆也</span><br/>
<span class='tline' id='l250' data-llen='4748:4775'><a onclick="displayPageImage('KR1b0006', 'WYG', '007-14b' );" name="007-14b" class="pb">[007-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4775:4793'>肆嗣王丕承基緒惟尹躬先見于西邑夏</span><br/>
<span class='tline' id='l252' data-llen='4793:4804'>　丕大也夏都在亳西</span><br/>
<span class='tline' id='l253' data-llen='4804:4810'>自周有終</span><br/>
<span class='tline' id='l254' data-llen='4810:4829'>　自由也忠信為周由忠信之道則有終也</span><br/>
<span class='tline' id='l255' data-llen='4829:4847'>相亦惟終其後嗣王罔克有終相亦罔終</span><br/>
<span class='tline' id='l256' data-llen='4847:4859'>　言君臣一體禍福同也</span><br/>
<span class='tline' id='l257' data-llen='4859:4869'>嗣王戒哉祗爾厥辟</span><br/>
<span class='tline' id='l258' data-llen='4869:4881'>　辟君也敬其為君之道</span><br/>
<span class='tline' id='l259' data-llen='4881:4908'><a onclick="displayPageImage('KR1b0006', 'WYG', '007-15a' );" name="007-15a" class="pb">[007-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4908:4922'>辟不辟沗厥祖王惟庸罔念聞</span><br/>
<span class='tline' id='l261' data-llen='4922:4942'>　沗辱也以不善為常聞伊尹之訓若不聞然</span><br/>
<span class='tline' id='l262' data-llen='4942:4959'>伊尹乃言曰先王昧爽丕顯坐以待旦</span><br/>
<span class='tline' id='l263' data-llen='4959:4980'>　方天昧明之間先王已大明其心思道以待旦</span><br/>
<span class='tline' id='l264' data-llen='4980:4990'>旁求俊彦啟迪後人</span><br/>
<span class='tline' id='l265' data-llen='4990:5006'>　彦美士也以賢者遺子孫開道之</span><br/>
<span class='tline' id='l266' data-llen='5006:5015'>無越厥命以自覆</span><br/>
<span class='tline' id='l267' data-llen='5015:5022'>　越墜失也</span><br/>
<span class='tline' id='l268' data-llen='5022:5049'><a onclick="displayPageImage('KR1b0006', 'WYG', '007-15b' );" name="007-15b" class="pb">[007-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5049:5059'>慎乃儉德惟懷永圖</span><br/>
<span class='tline' id='l270' data-llen='5059:5078'>　以約失之者鮮矣未有泰侈而能乆者也</span><br/>
<span class='tline' id='l271' data-llen='5078:5091'>若虞機張徃省括于度則釋</span><br/>
<span class='tline' id='l272' data-llen='5091:5114'>　虞虞人也機張所以射鳥獸者省察也括隱括也度</span><br/>
<span class='tline' id='l273' data-llen='5114:5137'>　機之準望也釋捨也詩曰舍矢如破準望有毫釐之</span><br/>
<span class='tline' id='l274' data-llen='5137:5160'>　差則所中有尋丈之失矣言人君所為得失微而禍</span><br/>
<span class='tline' id='l275' data-llen='5160:5169'>　福大亦如此也</span><br/>
<span class='tline' id='l276' data-llen='5169:5174'>欽厥止</span><br/>
<span class='tline' id='l277' data-llen='5174:5201'><a onclick="displayPageImage('KR1b0006', 'WYG', '007-16a' );" name="007-16a" class="pb">[007-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5201:5215'>　止居也孔子曰居敬而行簡</span><br/>
<span class='tline' id='l279' data-llen='5215:5230'>率乃祖攸行惟朕以懌萬世有辭</span><br/>
<span class='tline' id='l280' data-llen='5230:5245'>　辭所以名言於天下後世者也</span><br/>
<span class='tline' id='l281' data-llen='5245:5262'>王未克變伊尹曰兹乃不義習與性成</span><br/>
<span class='tline' id='l282' data-llen='5262:5285'>　性無不善者今王習為不義則性淪於習巾皆成於</span><br/>
<span class='tline' id='l283' data-llen='5285:5290'>　惡也</span><br/>
<span class='tline' id='l284' data-llen='5290:5312'>予弗狎于弗順營于桐宮密邇先王其訓無俾世迷</span><br/>
<span class='tline' id='l285' data-llen='5312:5335'>　狎近也王之不義以近羣小故也故獨使居於桐宮</span><br/>
<span class='tline' id='l286' data-llen='5335:5362'><a onclick="displayPageImage('KR1b0006', 'WYG', '007-16b' );" name="007-16b" class="pb">[007-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5362:5385'>　密邇先王之陵墓以思哀而生善心此先王之訓也</span><br/>
<span class='tline' id='l288' data-llen='5385:5408'>　迷讀如懷寶迷邦之迷我不訓正太甲則是懷道以</span><br/>
<span class='tline' id='l289' data-llen='5408:5415'>　迷天下也</span><br/>
<span class='tline' id='l290' data-llen='5415:5427'>王徂桐宮居憂克終允德</span><br/>
<span class='tline' id='l291' data-llen='5427:5434'>太甲中第六</span><br/>
<span class='tline' id='l292' data-llen='5434:5444'>惟三祀十有二月朔</span><br/>
<span class='tline' id='l293' data-llen='5444:5454'>　此亦三年正月也</span><br/>
<span class='tline' id='l294' data-llen='5454:5467'>伊尹以冕服奉嗣王歸于亳</span><br/>
<span class='tline' id='l295' data-llen='5467:5494'><a onclick="displayPageImage('KR1b0006', 'WYG', '007-17a' );" name="007-17a" class="pb">[007-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5494:5501'>　始吉服也</span><br/>
<span class='tline' id='l297' data-llen='5501:5515'>作書曰民非后罔克胥匡以生</span><br/>
<span class='tline' id='l298' data-llen='5515:5523'>　胥匡相正也</span><br/>
<span class='tline' id='l299' data-llen='5523:5533'>后非民罔以辟四方</span><br/>
<span class='tline' id='l300' data-llen='5533:5547'>　言民去之則吾無與為君者</span><br/>
<span class='tline' id='l301' data-llen='5547:5570'>皇天眷佑有商俾嗣王克終厥德實萬世無疆之休王</span><br/>
<span class='tline' id='l302' data-llen='5570:5588'>拜手稽首曰予小子不明于德自底不類</span><br/>
<span class='tline' id='l303' data-llen='5588:5597'>　不類猶失常也</span><br/>
<span class='tline' id='l304' data-llen='5597:5624'><a onclick="displayPageImage('KR1b0006', 'WYG', '007-17b' );" name="007-17b" class="pb">[007-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5624:5647'>欲敗度縱敗禮以速戾于厥躬天作孽猶可違自作孽</span><br/>
<span class='tline' id='l306' data-llen='5647:5652'>不可逭</span><br/>
<span class='tline' id='l307' data-llen='5652:5675'>　孽妖也違逭皆避也妖祥之來有可以避者此天作</span><br/>
<span class='tline' id='l308' data-llen='5675:5690'>　也若妖由人興則無可避之理</span><br/>
<span class='tline' id='l309' data-llen='5690:5713'>既徃背師保之訓弗克于厥初尚頼匡救之德圖惟厥</span><br/>
<span class='tline' id='l310' data-llen='5713:5734'>終伊尹拜手稽首曰修厥身允德協于下惟明后</span><br/>
<span class='tline' id='l311' data-llen='5734:5757'>　允德信有德也下之協從從其非偽者蓋欲天下中</span><br/>
<span class='tline' id='l312' data-llen='5757:5780'>　心悦而誠服苟非其德出於其固有之誠心未有能</span><br/>
<span class='tline' id='l313' data-llen='5780:5807'><a onclick="displayPageImage('KR1b0006', 'WYG', '007-18a' );" name="007-18a" class="pb">[007-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='5807:5812'>　至者</span><br/>
<span class='tline' id='l315' data-llen='5812:5835'>先王子惠困窮民服厥命罔有不悦竝其有邦厥鄰乃</span><br/>
<span class='tline' id='l316' data-llen='5835:5845'>曰徯我后后來無罰</span><br/>
<span class='tline' id='l317' data-llen='5845:5868'>　上失其道民散乆矣凡麗于罰皆君使之湯來則我</span><br/>
<span class='tline' id='l318' data-llen='5868:5875'>　自無罪矣</span><br/>
<span class='tline' id='l319' data-llen='5875:5898'>王懋乃德視乃厥祖無時豫怠奉先思孝接下思㳟視</span><br/>
<span class='tline' id='l320' data-llen='5898:5907'>逺惟明聽德惟聰</span><br/>
<span class='tline' id='l321' data-llen='5907:5922'>　視不及逺非明聽不擇善非聰</span><br/>
<span class='tline' id='l322' data-llen='5922:5949'><a onclick="displayPageImage('KR1b0006', 'WYG', '007-18b' );" name="007-18b" class="pb">[007-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='5949:5958'>朕承王之休無斁</span><br/>
<span class='tline' id='l324' data-llen='5958:5964'>　斁厭也</span><br/>
<span class='tline' id='l325' data-llen='5964:5971'>太甲下第七</span><br/>
<span class='tline' id='l326' data-llen='5971:5979'>伊尹申誥于王</span><br/>
<span class='tline' id='l327' data-llen='5979:5985'>　申重也</span><br/>
<span class='tline' id='l328' data-llen='5985:6008'>曰鳴呼惟天無親克敬惟親民罔常懷懷于有仁鬼神</span><br/>
<span class='tline' id='l329' data-llen='6008:6031'>無常享享于克誠天位艱哉德惟治否德亂與治同道</span><br/>
<span class='tline' id='l330' data-llen='6031:6043'>罔不興與亂同事罔不亡</span><br/>
<span class='tline' id='l331' data-llen='6043:6070'><a onclick="displayPageImage('KR1b0006', 'WYG', '007-19a' );" name="007-19a" class="pb">[007-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6070:6093'>　堯舜讓而帝之噲讓而絶湯武行仁義而王宋襄公</span><br/>
<span class='tline' id='l333' data-llen='6093:6116'>　行仁而亡與治同道罔不興與亂同事罔不亡也必</span><br/>
<span class='tline' id='l334' data-llen='6116:6139'>　同道而後興道同者事未必同也周厲王弭謗秦始</span><br/>
<span class='tline' id='l335' data-llen='6139:6162'>　皇禁偶語周景王鑄大錢王莾作泉貨紂積鉅橋之</span><br/>
<span class='tline' id='l336' data-llen='6162:6185'>　粟隋煬帝洛口諸倉其事同其道無不同者故與亂</span><br/>
<span class='tline' id='l337' data-llen='6185:6193'>　同事則亡矣</span><br/>
<span class='tline' id='l338' data-llen='6193:6204'>終始慎厥與惟明明后</span><br/>
<span class='tline' id='l339' data-llen='6204:6227'>　慎所與之人也君子難合而易離能與君子固難矣</span><br/>
<span class='tline' id='l340' data-llen='6227:6254'><a onclick="displayPageImage('KR1b0006', 'WYG', '007-19b' );" name="007-19b" class="pb">[007-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6254:6263'>　能終始之尤難</span><br/>
<span class='tline' id='l342' data-llen='6263:6277'>先王惟時懋敬厥德克配上帝</span><br/>
<span class='tline' id='l343' data-llen='6277:6300'>　湯惟能如是勉敬厥德故能配天天無言無作而四</span><br/>
<span class='tline' id='l344' data-llen='6300:6321'>　時行百物生王亦如是老子曰王乃天天乃道</span><br/>
<span class='tline' id='l345' data-llen='6321:6344'>今王嗣有令緒尚監兹哉若升髙必自下若陟遐必自</span><br/>
<span class='tline' id='l346' data-llen='6344:6347'>邇</span><br/>
<span class='tline' id='l347' data-llen='6347:6370'>　邇者逺之始下者髙之本升髙而不自下陟遐而不</span><br/>
<span class='tline' id='l348' data-llen='6370:6386'>　自邇慕道而求速逹皆自欺而已</span><br/>
<span class='tline' id='l349' data-llen='6386:6413'><a onclick="displayPageImage('KR1b0006', 'WYG', '007-20a' );" name="007-20a" class="pb">[007-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6413:6427'>無輕民事惟難無安厥位惟危</span><br/>
<span class='tline' id='l351' data-llen='6427:6438'>　輕之則難安之則危</span><br/>
<span class='tline' id='l352' data-llen='6438:6444'>慎終于始</span><br/>
<span class='tline' id='l353' data-llen='6444:6455'>　慮終必自其始慎之</span><br/>
<span class='tline' id='l354' data-llen='6455:6478'>有言逆于汝心必求諸道有言遜于汝志必求諸非道</span><br/>
<span class='tline' id='l355' data-llen='6478:6498'>嗚呼弗慮胡獲弗為胡成一人元良萬邦以貞</span><br/>
<span class='tline' id='l356' data-llen='6498:6521'>　伊尹憂太甲之深故所戒者非一有言合于道則逆</span><br/>
<span class='tline' id='l357' data-llen='6521:6544'>　汝心合于非道則順汝志如此則是患不可勝慮事</span><br/>
<span class='tline' id='l358' data-llen='6544:6571'><a onclick="displayPageImage('KR1b0006', 'WYG', '007-20b' );" name="007-20b" class="pb">[007-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='6571:6594'>　不可勝為矣故歎曰嗚呼弗慮胡獲弗為胡成亦治</span><br/>
<span class='tline' id='l360' data-llen='6594:6617'>　其元良而已此所謂要道也元始也良其良心也人</span><br/>
<span class='tline' id='l361' data-llen='6617:6640'>　君能治其始有之良心則萬邦不令而自正前言皆</span><br/>
<span class='tline' id='l362' data-llen='6640:6646'>　籧篨矣</span><br/>
<span class='tline' id='l363' data-llen='6646:6669'>君罔以辯言亂舊政臣罔以寵利居成功邦其永孚于</span><br/>
<span class='tline' id='l364' data-llen='6669:6672'>休</span><br/>
<span class='tline' id='l365' data-llen='6672:6695'>　天下之亂必始於君臣攜離君以辯言亂舊政則大</span><br/>
<span class='tline' id='l366' data-llen='6695:6715'>　臣懼臣以寵利居成功則人主疑亂之始也</span><br/>
<span class='tline' id='l367' data-llen='6715:6742'><a onclick="displayPageImage('KR1b0006', 'WYG', '007-21a' );" name="007-21a" class="pb">[007-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='6742:6750'>咸有一德第八</span><br/>
<span class='tline' id='l369' data-llen='6750:6759'>伊尹作咸有一德</span><br/>
<span class='tline' id='l370' data-llen='6759:6782'>伊尹既復政厥辟將告歸乃陳戒于德曰嗚呼天難諶</span><br/>
<span class='tline' id='l371' data-llen='6782:6788'>　諶信也</span><br/>
<span class='tline' id='l372' data-llen='6788:6807'>命靡常常厥德保厥位厥德靡常九冇以亡</span><br/>
<span class='tline' id='l373' data-llen='6807:6815'>　九有九州也</span><br/>
<span class='tline' id='l374' data-llen='6815:6838'>夏王弗克庸德慢神虐民皇天弗保監于萬方啟迪有</span><br/>
<span class='tline' id='l375' data-llen='6838:6861'>命眷求一德俾作神主惟尹躬暨湯咸有一德克享天</span><br/>
<span class='tline' id='l376' data-llen='6861:6888'><a onclick="displayPageImage('KR1b0006', 'WYG', '007-21b' );" name="007-21b" class="pb">[007-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='6888:6911'>心受天明命以有九有之師爰革夏正非天私我有商</span><br/>
<span class='tline' id='l378' data-llen='6911:6934'>惟天佑于一德非商求于下民惟民歸于一德德惟一</span><br/>
<span class='tline' id='l379' data-llen='6934:6957'>動罔不吉德二三動罔不凶惟吉凶不僭在人惟天降</span><br/>
<span class='tline' id='l380' data-llen='6957:6980'>災祥在德今嗣王新服厥命惟新厥德終始惟一時乃</span><br/>
<span class='tline' id='l381' data-llen='6980:6984'>日新</span><br/>
<span class='tline' id='l382' data-llen='6984:7007'>　一者不變也如其善而一也不亦善乎如其不善而</span><br/>
<span class='tline' id='l383' data-llen='7007:7030'>　一也不幾桀乎曰非此之謂也中有主之謂一中有</span><br/>
<span class='tline' id='l384' data-llen='7030:7053'>　主則物至而應物至而應則日新矣中無主則物為</span><br/>
<span class='tline' id='l385' data-llen='7053:7080'><a onclick="displayPageImage('KR1b0006', 'WYG', '007-22a' );" name="007-22a" class="pb">[007-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7080:7103'>　宰凡喜怒哀樂皆物也而誰使新之故伊尹曰終始</span><br/>
<span class='tline' id='l387' data-llen='7103:7126'>　惟一時乃日新予嘗有言聖人如天時殺時生君子</span><br/>
<span class='tline' id='l388' data-llen='7126:7149'>　如水因物賦形天不違仁水不失平惟一故新惟新</span><br/>
<span class='tline' id='l389' data-llen='7149:7172'>　故一一故不流新故無斁此伏羲以來所傳要道也</span><br/>
<span class='tline' id='l390' data-llen='7172:7195'>　伊尹恥其君不如堯舜故以是訓之如衆人之言新</span><br/>
<span class='tline' id='l391' data-llen='7195:7218'>　則不能一而一非新也伊尹曰一所以新也是謂萬</span><br/>
<span class='tline' id='l392' data-llen='7218:7235'>　物竝育而不相害道竝行而不相悖</span><br/>
<span class='tline' id='l393' data-llen='7235:7256'>任官惟賢才左右惟其人臣為上為德為下為民</span><br/>
<span class='tline' id='l394' data-llen='7256:7283'><a onclick="displayPageImage('KR1b0006', 'WYG', '007-22b' );" name="007-22b" class="pb">[007-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='7283:7306'>　士之所求者爵禄而爵禄我有也挾是心以輕士此</span><br/>
<span class='tline' id='l396' data-llen='7306:7329'>　最人主之大患故告之曰臣之所以為民上者非為</span><br/>
<span class='tline' id='l397' data-llen='7329:7352'>　爵禄也為德也德非位不行其所以為我下者非為</span><br/>
<span class='tline' id='l398' data-llen='7352:7375'>　爵禄也為民屈也知此則知敬其臣知敬其臣而後</span><br/>
<span class='tline' id='l399' data-llen='7375:7381'>　天位安</span><br/>
<span class='tline' id='l400' data-llen='7381:7391'>其難其慎惟和惟一</span><br/>
<span class='tline' id='l401' data-llen='7391:7404'>　和如晏平仲之所謂和也</span><br/>
<span class='tline' id='l402' data-llen='7404:7422'>德無常師主善為師善無常主協于克一</span><br/>
<span class='tline' id='l403' data-llen='7422:7449'><a onclick="displayPageImage('KR1b0006', 'WYG', '007-23a' );" name="007-23a" class="pb">[007-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='7449:7462'>　中無主者雖為善皆偽也</span><br/>
<span class='tline' id='l405' data-llen='7462:7473'>俾萬姓咸曰大哉王言</span><br/>
<span class='tline' id='l406' data-llen='7473:7489'>　名之必可言言之必可行是謂大</span><br/>
<span class='tline' id='l407' data-llen='7489:7497'>又曰一哉王心</span><br/>
<span class='tline' id='l408' data-llen='7497:7511'>　如天地之有信可恃以安也</span><br/>
<span class='tline' id='l409' data-llen='7511:7534'>克綏先王之禄永底烝民之生嗚呼七世之廟可以觀</span><br/>
<span class='tline' id='l410' data-llen='7534:7545'>德萬夫之長可以觀政</span><br/>
<span class='tline' id='l411' data-llen='7545:7560'>　非德無以遺後非政無以齊衆</span><br/>
<span class='tline' id='l412' data-llen='7560:7587'><a onclick="displayPageImage('KR1b0006', 'WYG', '007-23b' );" name="007-23b" class="pb">[007-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='7587:7610'>后非民罔使民非后罔事無自廣以狹人匹夫匹婦不</span><br/>
<span class='tline' id='l414' data-llen='7610:7622'>獲自盡民主罔與成厥功</span><br/>
<span class='tline' id='l415' data-llen='7622:7642'>沃丁既葬伊尹于亳咎單遂訓伊尹事作沃丁</span><br/>
<span class='tline' id='l416' data-llen='7642:7665'>　咎單訓伊尹事猶曹參述行蕭何之政也咎單作明</span><br/>
<span class='tline' id='l417' data-llen='7665:7688'>　居司空之職也舜宅百揆亦司空之事也禹作司空</span><br/>
<span class='tline' id='l418' data-llen='7688:7711'>　以此考之自堯舜至商蓋嘗以司空為政也歟沃丁</span><br/>
<span class='tline' id='l419' data-llen='7711:7734'>　太甲子自克夏至沃丁五十有二年伊尹亦上壽矣</span><br/>
<span class='tline' id='l420' data-llen='7734:7741'>伊陟相太戊</span><br/>
<span class='tline' id='l421' data-llen='7741:7768'><a onclick="displayPageImage('KR1b0006', 'WYG', '007-24a' );" name="007-24a" class="pb">[007-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='7768:7783'>　伊陟伊尹子太戊帝太庚之子</span><br/>
<span class='tline' id='l423' data-llen='7783:7794'>亳有祥桑穀共生于朝</span><br/>
<span class='tline' id='l424' data-llen='7794:7809'>　桑穀合生于朝七日而拱妖也</span><br/>
<span class='tline' id='l425' data-llen='7809:7822'>伊陟賛于巫咸作咸乂四篇</span><br/>
<span class='tline' id='l426' data-llen='7822:7836'>　書曰在太戊時巫咸乂王家</span><br/>
<span class='tline' id='l427' data-llen='7836:7857'>太戊賛于伊陟作伊陟原命仲丁遷于囂作仲丁</span><br/>
<span class='tline' id='l428' data-llen='7857:7880'>　仲丁大戊子自亳遷囂囂在陳留浚儀縣或曰今河</span><br/>
<span class='tline' id='l429' data-llen='7880:7886'>　南敖倉</span><br/>
<span class='tline' id='l430' data-llen='7886:7913'><a onclick="displayPageImage('KR1b0006', 'WYG', '007-24b' );" name="007-24b" class="pb">[007-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='7913:7924'>河亶甲居相作河亶甲</span><br/>
<span class='tline' id='l432' data-llen='7924:7937'>　河亶甲仲丁弟相在河北</span><br/>
<span class='tline' id='l433' data-llen='7937:7947'>祖乙圯于耿作祖乙</span><br/>
<span class='tline' id='l434' data-llen='7947:7970'>　祖乙河亶甲子耿在河東皮氏縣耿鄉圯毁也都邑</span><br/>
<span class='tline' id='l435' data-llen='7970:7981'>　為水所毁凡十篇亡</span><br/>
<span class='tline' id='l436' data-llen='7981:7984'>　</span><br/>
<span class='tline' id='l437' data-llen='7984:7987'>　</span><br/>
<span class='tline' id='l438' data-llen='7987:7994'>　書傳卷七</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1b0006', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:209'>　書傳卷十五　　　　　　　宋　蘇軾　撰</span><br/>
<span class='tline' id='l10' data-llen='209:215'>　　周書</span><br/>
<span class='tline' id='l11' data-llen='215:222'>君奭第十八</span><br/>
<span class='tline' id='l12' data-llen='222:238'>召公為保周公為師相成王為左右</span><br/>
<span class='tline' id='l13' data-llen='238:261'>　三公論道左右相任事周公召公以師保為左右相</span><br/>
<span class='tline' id='l14' data-llen='261:272'>召公不悦周公作君奭</span><br/>
<span class='tline' id='l15' data-llen='272:295'>　舊說或謂召公疑周公陋哉斯言也方周公攝政管</span><br/>
<span class='tline' id='l16' data-llen='295:321'><a onclick="displayPageImage('KR1b0006', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='321:344'>　蔡流言周公晏然不自疑當時大臣亦莫之疑者何</span><br/>
<span class='tline' id='l18' data-llen='344:367'>　獨召公也今已復子明辟召公復何疑乎然則何為</span><br/>
<span class='tline' id='l19' data-llen='367:390'>　不悦也功成身退天之道也故伊尹既復政則告歸</span><br/>
<span class='tline' id='l20' data-llen='390:413'>　而周公不歸此召公所以不悦也然則周公何以不</span><br/>
<span class='tline' id='l21' data-llen='413:436'>　歸也察成王之德未可以舍而去也周公齊百官以</span><br/>
<span class='tline' id='l22' data-llen='436:459'>　從王而王之所用悉其私人受敎於王者此其德豈</span><br/>
<span class='tline' id='l23' data-llen='459:482'>　能離師輔而弗反也哉故召公之不悅為周公謀也</span><br/>
<span class='tline' id='l24' data-llen='482:505'>　人臣之常道也而周公之不歸為周謀也宗臣之深</span><br/>
<span class='tline' id='l25' data-llen='505:531'><a onclick="displayPageImage('KR1b0006', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='531:554'>　憂也召公豈獨欲周公之歸哉蓋亦欲因復辟之初</span><br/>
<span class='tline' id='l27' data-llen='554:577'>　而退老於厥邑特以周公未歸故不敢也何以知之</span><br/>
<span class='tline' id='l28' data-llen='577:600'>　此書非獨周公自言其當留亦多留召公語以此知</span><br/>
<span class='tline' id='l29' data-llen='600:608'>　召公欲去也</span><br/>
<span class='tline' id='l30' data-llen='608:631'>周公若曰君奭弗弔天降喪于殷殷既墜厥命我有周</span><br/>
<span class='tline' id='l31' data-llen='631:654'>既受我不敢知曰厥基永孚于休若天棐忱我亦不敢</span><br/>
<span class='tline' id='l32' data-llen='654:677'>知曰其終出于不祥嗚呼君已曰時我我亦不敢寧于</span><br/>
<span class='tline' id='l33' data-llen='677:696'>上帝命弗永遠念天威越我民罔尤違惟人</span><br/>
<span class='tline' id='l34' data-llen='696:722'><a onclick="displayPageImage('KR1b0006', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='722:745'>　周公昔甞告召公曰天其將使周室永孚于休歟抑</span><br/>
<span class='tline' id='l36' data-llen='745:768'>　將終出於不祥歟皆未可知也于時召公答曰是在</span><br/>
<span class='tline' id='l37' data-llen='768:791'>　我而已我若能祗上帝命不敢荒寧則天永孚于休</span><br/>
<span class='tline' id='l38' data-llen='791:814'>　若其以念我天威及使我民無所尤違則天將終出</span><br/>
<span class='tline' id='l39' data-llen='814:837'>　于不祥此皆在人而已今我不去正為此耳故舉其</span><br/>
<span class='tline' id='l40' data-llen='837:845'>　昔言以喻之</span><br/>
<span class='tline' id='l41' data-llen='845:868'>在我後嗣子孫大弗克㳟上下遏佚前人光在家不知</span><br/>
<span class='tline' id='l42' data-llen='868:891'>天命不易天難諶乃其墜命弗克經歴嗣前人㳟明德</span><br/>
<span class='tline' id='l43' data-llen='891:917'><a onclick="displayPageImage('KR1b0006', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='917:940'>　此皆罪成王之言在察也遏絶也佚失也經厯厯年</span><br/>
<span class='tline' id='l45' data-llen='940:963'>　長久言我察成王之德大未能事天地遏絶放失前</span><br/>
<span class='tline' id='l46' data-llen='963:986'>　人之光明蓋生於深宮之中不知天命不易我若去</span><br/>
<span class='tline' id='l47' data-llen='986:1008'>　之其將弗永年矣周公蓋以丕視功載知其如此</span><br/>
<span class='tline' id='l48' data-llen='1008:1030'>在今予小子旦非克有正迪惟前人光施于我沖子</span><br/>
<span class='tline' id='l49' data-llen='1030:1053'>　沖子之不正吾亦安能正之哉獨示之以前人光明</span><br/>
<span class='tline' id='l50' data-llen='1053:1070'>　之德使不習于下流其為正也大矣</span><br/>
<span class='tline' id='l51' data-llen='1070:1093'>又曰天不可信我道惟寧王德延天不庸釋于文王受</span><br/>
<span class='tline' id='l52' data-llen='1093:1119'><a onclick="displayPageImage('KR1b0006', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1119:1122'>命</span><br/>
<span class='tline' id='l54' data-llen='1122:1145'>　天命不常我所以輔成王之道惟以延武王之德使</span><br/>
<span class='tline' id='l55' data-llen='1145:1159'>　天下不捨文王所受之命也</span><br/>
<span class='tline' id='l56' data-llen='1159:1182'>公曰君奭我聞在昔成湯既受命時則有若伊尹格于</span><br/>
<span class='tline' id='l57' data-llen='1182:1195'>皇天在太甲時則有若保衡</span><br/>
<span class='tline' id='l58' data-llen='1195:1202'>　即伊尹也</span><br/>
<span class='tline' id='l59' data-llen='1202:1219'>在太戊時則有若伊陟臣扈格于上帝</span><br/>
<span class='tline' id='l60' data-llen='1219:1242'>　湯初克夏欲遷夏社作臣扈之篇湯享國十三年又</span><br/>
<span class='tline' id='l61' data-llen='1242:1268'><a onclick="displayPageImage('KR1b0006', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1268:1291'>　七年而太甲立太甲享國三十二年又更四帝乃至</span><br/>
<span class='tline' id='l63' data-llen='1291:1308'>　太戊而臣扈猶在豈非夀百餘歲哉</span><br/>
<span class='tline' id='l64' data-llen='1308:1324'>巫咸乂王家在祖乙時則有若巫賢</span><br/>
<span class='tline' id='l65' data-llen='1324:1334'>　賢亦巫咸之子孫</span><br/>
<span class='tline' id='l66' data-llen='1334:1345'>在武丁時則有若甘盤</span><br/>
<span class='tline' id='l67' data-llen='1345:1368'>　殷有聖賢之君七此獨言五下文云殷禮陟配天豈</span><br/>
<span class='tline' id='l68' data-llen='1368:1391'>　配祀于天者止此五王而其臣皆配食於廟乎在武</span><br/>
<span class='tline' id='l69' data-llen='1391:1414'>　丁時不言傅説豈傅説不配食於配天之王乎其詳</span><br/>
<span class='tline' id='l70' data-llen='1414:1440'><a onclick="displayPageImage('KR1b0006', 'WYG', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1440:1449'>　不可得而聞矣</span><br/>
<span class='tline' id='l72' data-llen='1449:1470'>率惟兹有陳保乂有殷故殷禮陟配天多歴年所</span><br/>
<span class='tline' id='l73' data-llen='1470:1493'>　陳久也陟升遐也言此諸臣為政不久則不能保乂</span><br/>
<span class='tline' id='l74' data-llen='1493:1516'>　有殷且使其王升遐則配天致殷有天下多歴年所</span><br/>
<span class='tline' id='l75' data-llen='1516:1529'>　此周公所以久留之意也</span><br/>
<span class='tline' id='l76' data-llen='1529:1552'>天惟純佑命則商實百姓王人罔不秉德明恤小臣屏</span><br/>
<span class='tline' id='l77' data-llen='1552:1575'>侯甸矧咸奔走惟兹惟德稱用乂厥辟故一人有事于</span><br/>
<span class='tline' id='l78' data-llen='1575:1586'>四方若卜筮罔不是孚</span><br/>
<span class='tline' id='l79' data-llen='1586:1612'><a onclick="displayPageImage('KR1b0006', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1612:1635'>　此明主賢臣為政既久則天乃為純佑者是命商之</span><br/>
<span class='tline' id='l81' data-llen='1635:1658'>　百族大姓及王臣之微者實皆秉德明恤以至于小</span><br/>
<span class='tline' id='l82' data-llen='1658:1681'>　臣藩屏侯甸者皆得其人況於奔走執事之臣皆以</span><br/>
<span class='tline' id='l83' data-llen='1681:1704'>　此道此德舉用乂厥辟以上下同德故有事于四方</span><br/>
<span class='tline' id='l84' data-llen='1704:1724'>　則民信之若蓍龜然此又周公久留之意也</span><br/>
<span class='tline' id='l85' data-llen='1724:1744'>公曰君奭天夀平格保乂有殷有殷嗣天滅威</span><br/>
<span class='tline' id='l86' data-llen='1744:1767'>　天夀此中宗高宗祖甲和平至道之王使保乂有殷</span><br/>
<span class='tline' id='l87' data-llen='1767:1785'>　此三王皆能繼天滅威滅威者除害也</span><br/>
<span class='tline' id='l88' data-llen='1785:1811'><a onclick="displayPageImage('KR1b0006', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1811:1828'>今汝永念則有固命厥亂明我新造邦</span><br/>
<span class='tline' id='l90' data-llen='1828:1851'>　汝若憂思深長則天命乃可堅固汝其念有以濟明</span><br/>
<span class='tline' id='l91' data-llen='1851:1857'>　我邦者</span><br/>
<span class='tline' id='l92' data-llen='1857:1880'>公曰君奭在昔上帝割申勸寧王之德其集大命于厥</span><br/>
<span class='tline' id='l93' data-llen='1880:1883'>躬</span><br/>
<span class='tline' id='l94' data-llen='1883:1906'>　寧王武王也天降割喪文王申勸武王之德而集天</span><br/>
<span class='tline' id='l95' data-llen='1906:1911'>　命也</span><br/>
<span class='tline' id='l96' data-llen='1911:1923'>惟文王尚克脩和我有夏</span><br/>
<span class='tline' id='l97' data-llen='1923:1949'><a onclick="displayPageImage('KR1b0006', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1949:1955'>　諸夏也</span><br/>
<span class='tline' id='l99' data-llen='1955:1963'>亦惟有若虢叔</span><br/>
<span class='tline' id='l100' data-llen='1963:1972'>　王季子文王弟</span><br/>
<span class='tline' id='l101' data-llen='1972:1992'>有若閎夭有若散宜生有若泰顛有若南宫括</span><br/>
<span class='tline' id='l102' data-llen='1992:2015'>　五人皆賢臣有道德者不及太公望者太公專治兵</span><br/>
<span class='tline' id='l103' data-llen='2015:2027'>　事功臣非周公所法也</span><br/>
<span class='tline' id='l104' data-llen='2027:2047'>又曰無能往來兹迪彝敎文王蔑德降于國人</span><br/>
<span class='tline' id='l105' data-llen='2047:2070'>　此五人者文王疏附先後奔走禦侮之友也故曰文</span><br/>
<span class='tline' id='l106' data-llen='2070:2096'><a onclick="displayPageImage('KR1b0006', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2096:2119'>　王若不能與此五人者往來使以常道敎文王則無</span><br/>
<span class='tline' id='l108' data-llen='2119:2129'>　德以降于國人也</span><br/>
<span class='tline' id='l109' data-llen='2129:2152'>亦惟純佑秉德迪知天威乃惟時昭文王迪見冐聞于</span><br/>
<span class='tline' id='l110' data-llen='2152:2163'>上帝惟時受有殷命哉</span><br/>
<span class='tline' id='l111' data-llen='2163:2183'>　迪見者以道顯也冐聞者以德被天下聞也</span><br/>
<span class='tline' id='l112' data-llen='2183:2191'>武王惟兹四人</span><br/>
<span class='tline' id='l113' data-llen='2191:2198'>　虢叔亡矣</span><br/>
<span class='tline' id='l114' data-llen='2198:2221'>尚迪有祿後暨武王誕將天威咸劉厥敵惟兹四人昭</span><br/>
<span class='tline' id='l115' data-llen='2221:2247'><a onclick="displayPageImage('KR1b0006', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2247:2257'>武王惟冐丕單稱德</span><br/>
<span class='tline' id='l117' data-llen='2257:2276'>　凡周德之所被及者其民盡稱誦武王也</span><br/>
<span class='tline' id='l118' data-llen='2276:2299'>今在予小子旦若游大川予往暨汝奭其濟小子同未</span><br/>
<span class='tline' id='l119' data-llen='2299:2307'>在位誕無我責</span><br/>
<span class='tline' id='l120' data-llen='2307:2330'>　游大川者必濟而後已令予與汝奭同濟小子其可</span><br/>
<span class='tline' id='l121' data-llen='2330:2339'>　以中流而止乎</span><br/>
<span class='tline' id='l122' data-llen='2339:2362'>收罔朂不及耉造德不降我則鳴鳥不聞矧曰其有能</span><br/>
<span class='tline' id='l123' data-llen='2362:2365'>格</span><br/>
<span class='tline' id='l124' data-llen='2365:2391'><a onclick="displayPageImage('KR1b0006', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2391:2415'>　周人以鸑鷟鳴於𡵨山為文王受命之符故其詩曰</span><br/>
<span class='tline' id='l126' data-llen='2415:2438'>　鳯皇鳴矣于彼高岡我與汝奭皆文王舊臣同聞鳴</span><br/>
<span class='tline' id='l127' data-llen='2438:2461'>　鳥者也我與汝同聞見受命之符而今又同輔孺子</span><br/>
<span class='tline' id='l128' data-llen='2461:2484'>　其可以不俟王業之大成而言去乎我當收蓄成王</span><br/>
<span class='tline' id='l129' data-llen='2484:2507'>　不勉不及之心又當留汝奭耉老成人以自助汝若</span><br/>
<span class='tline' id='l130' data-llen='2507:2530'>　不降意小留則是天不欲我終王業定天命也天如</span><br/>
<span class='tline' id='l131' data-llen='2530:2553'>　不欲我終王業定天命則當時必不使我與汝同聞</span><br/>
<span class='tline' id='l132' data-llen='2553:2566'>　鳴鳥矣況能格于皇天乎</span><br/>
<span class='tline' id='l133' data-llen='2566:2592'><a onclick="displayPageImage('KR1b0006', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2592:2615'>公曰嗚呼君肆其監于兹我受命無疆惟休亦大惟艱</span><br/>
<span class='tline' id='l135' data-llen='2615:2623'>告君乃猷裕我</span><br/>
<span class='tline' id='l136' data-llen='2623:2630'>　謀廣我意</span><br/>
<span class='tline' id='l137' data-llen='2630:2653'>不以後人迷公曰前人敷乃心乃悉命汝作汝民極曰</span><br/>
<span class='tline' id='l138' data-llen='2653:2676'>汝明朂偶王在亶乘兹大命惟文王德丕承無疆之恤</span><br/>
<span class='tline' id='l139' data-llen='2676:2699'>　周公與召公同受武王顧命輔成王故周公曰前人</span><br/>
<span class='tline' id='l140' data-llen='2699:2722'>　敷其心腹以命汝位三公以為民極且曰汝當明朂</span><br/>
<span class='tline' id='l141' data-llen='2722:2745'>　孺子如耕之有偶也在於相信如車之有馭也并力</span><br/>
<span class='tline' id='l142' data-llen='2745:2771'><a onclick="displayPageImage('KR1b0006', 'WYG', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2771:2794'>　一心以載天命念文考之舊德以丕承無疆之憂武</span><br/>
<span class='tline' id='l144' data-llen='2794:2808'>　王之言如此而可以求去乎</span><br/>
<span class='tline' id='l145' data-llen='2808:2817'>公曰君告汝朕允</span><br/>
<span class='tline' id='l146' data-llen='2817:2826'>　告汝以我誠心</span><br/>
<span class='tline' id='l147' data-llen='2826:2842'>保奭其汝克敬以予監于殷喪大否</span><br/>
<span class='tline' id='l148' data-llen='2842:2861'>　殷之喪其否塞大亂至於如此可不懼乎</span><br/>
<span class='tline' id='l149' data-llen='2861:2882'>肆念我天威予不允惟若兹誥予惟曰襄我二人</span><br/>
<span class='tline' id='l150' data-llen='2882:2905'>　襄成也予本不欲如此告也予惟曰王業之成在我</span><br/>
<span class='tline' id='l151' data-llen='2905:2931'><a onclick="displayPageImage('KR1b0006', 'WYG', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2931:2940'>　與汝二人而已</span><br/>
<span class='tline' id='l153' data-llen='2940:2962'>汝有合哉言曰在時二人天休滋至惟時二人弗戡</span><br/>
<span class='tline' id='l154' data-llen='2962:2985'>　汝聞我言而心有合也曰信如我言在我二人而已</span><br/>
<span class='tline' id='l155' data-llen='2985:3008'>　然今天方保周王室日昌大在我二人受此福乎德</span><br/>
<span class='tline' id='l156' data-llen='3008:3031'>　勝福則安福勝德則危今天休滋至恐二人德不能</span><br/>
<span class='tline' id='l157' data-llen='3031:3051'>　勝也由此知召公之不悅蓋以滿溢為憂也</span><br/>
<span class='tline' id='l158' data-llen='3051:3069'>其汝克敬德明我俊民在讓後人于丕時</span><br/>
<span class='tline' id='l159' data-llen='3069:3092'>　周公言汝奭以滿溢為憂乎則當求俊民而顯明之</span><br/>
<span class='tline' id='l160' data-llen='3092:3118'><a onclick="displayPageImage('KR1b0006', 'WYG', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3118:3137'>　他日讓此後人惟昌大之時而去未晚也</span><br/>
<span class='tline' id='l162' data-llen='3137:3154'>嗚呼篤棐時二人我式克至于今日休</span><br/>
<span class='tline' id='l163' data-llen='3154:3173'>　以我二人厚輔之故周室乃有今日之休</span><br/>
<span class='tline' id='l164' data-llen='3173:3194'>我咸成文王功于不怠丕冐海隅出日罔不率俾</span><br/>
<span class='tline' id='l165' data-llen='3194:3217'>　我以今日之休為未足也惟至於日月所照莫不祗</span><br/>
<span class='tline' id='l166' data-llen='3217:3224'>　服乃已也</span><br/>
<span class='tline' id='l167' data-llen='3224:3236'>公曰君予不惠若兹多誥</span><br/>
<span class='tline' id='l168' data-llen='3236:3244'>　惠猶言願也</span><br/>
<span class='tline' id='l169' data-llen='3244:3271'><a onclick="displayPageImage('KR1b0006', 'WYG', '015-10a' );" name="015-10a" class="pb">[015-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3271:3281'>予惟用閔于天越民</span><br/>
<span class='tline' id='l171' data-llen='3281:3298'>　予惟哀天命之不終及民之無辜也</span><br/>
<span class='tline' id='l172' data-llen='3298:3321'>公曰嗚呼君惟乃知民德亦罔不能厥初惟其終祗若</span><br/>
<span class='tline' id='l173' data-llen='3321:3328'>兹往敬用治</span><br/>
<span class='tline' id='l174' data-llen='3328:3337'>蔡仲之命第十九</span><br/>
<span class='tline' id='l175' data-llen='3337:3356'>蔡叔既沒王命蔡仲踐諸侯位作蔡仲之命</span><br/>
<span class='tline' id='l176' data-llen='3356:3379'>　蔡叔死于囚不得稱沒仲為卿士無囚父用子之理</span><br/>
<span class='tline' id='l177' data-llen='3379:3402'>　蓋釋之矣仲踐蔡叔之舊國以鮮為始封之君則周</span><br/>
<span class='tline' id='l178' data-llen='3402:3429'><a onclick="displayPageImage('KR1b0006', 'WYG', '015-10b' );" name="015-10b" class="pb">[015-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3429:3441'>　既赦其罪矣故得稱沒</span><br/>
<span class='tline' id='l180' data-llen='3441:3464'>惟周公位冡宰正百工羣叔流言乃致辟管叔于商囚</span><br/>
<span class='tline' id='l181' data-llen='3464:3471'>蔡叔于郭鄰</span><br/>
<span class='tline' id='l182' data-llen='3471:3485'>　郭虢也周禮六遂五家為鄰</span><br/>
<span class='tline' id='l183' data-llen='3485:3501'>以車七乘降霍叔于庶人三年不齒</span><br/>
<span class='tline' id='l184' data-llen='3501:3524'>　周公不以流言殺骨肉若管叔不挾武庚以叛亦不</span><br/>
<span class='tline' id='l185' data-llen='3524:3547'>　誅也蔡叔囚而不誅至子乃封霍叔降而不囚三年</span><br/>
<span class='tline' id='l186' data-llen='3547:3562'>　復封之霍此周公治親之道也</span><br/>
<span class='tline' id='l187' data-llen='3562:3589'><a onclick="displayPageImage('KR1b0006', 'WYG', '015-11a' );" name="015-11a" class="pb">[015-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3589:3612'>蔡仲克庸祗德周公以為卿士叔卒乃命諸王邦之蔡</span><br/>
<span class='tline' id='l189' data-llen='3612:3635'>　蔡叔未卒仲無君國之理蒯瞶在而輒立衛是以亂</span><br/>
<span class='tline' id='l190' data-llen='3635:3658'>　孔子將為政於衛必以正名為先則周公封蔡仲必</span><br/>
<span class='tline' id='l191' data-llen='3658:3667'>　在叔卒之後也</span><br/>
<span class='tline' id='l192' data-llen='3667:3690'>王若曰小子胡惟爾率德改行克慎厥猷肆予命爾侯</span><br/>
<span class='tline' id='l193' data-llen='3690:3713'>于東土往即乃封敬哉爾尚蓋前人之愆惟忠惟孝爾</span><br/>
<span class='tline' id='l194' data-llen='3713:3720'>乃邁迹自身</span><br/>
<span class='tline' id='l195' data-llen='3720:3737'>　邁德自已使人可以循迹而法汝也</span><br/>
<span class='tline' id='l196' data-llen='3737:3764'><a onclick="displayPageImage('KR1b0006', 'WYG', '015-11b' );" name="015-11b" class="pb">[015-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3764:3787'>克勤無怠以垂憲乃後率乃祖文王之彝訓無若爾考</span><br/>
<span class='tline' id='l198' data-llen='3787:3810'>之違王命皇天無親惟德是輔民心無常惟惠之懷為</span><br/>
<span class='tline' id='l199' data-llen='3810:3833'>善不同同歸于治為惡不同同歸于亂爾其戒哉慎厥</span><br/>
<span class='tline' id='l200' data-llen='3833:3856'>初惟厥終終以不困不惟厥終終以困窮懋乃攸績睦</span><br/>
<span class='tline' id='l201' data-llen='3856:3879'>乃四鄰以蕃王室以和兄弟康濟小民率自中無作聰</span><br/>
<span class='tline' id='l202' data-llen='3879:3885'>明亂舊章</span><br/>
<span class='tline' id='l203' data-llen='3885:3908'>　中情也治國濟民皆以情不以偽也中不足則必彊</span><br/>
<span class='tline' id='l204' data-llen='3908:3928'>　諸外故作聰明而實聰明者未嘗亂舊章也</span><br/>
<span class='tline' id='l205' data-llen='3928:3955'><a onclick="displayPageImage('KR1b0006', 'WYG', '015-12a' );" name="015-12a" class="pb">[015-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3955:3968'>詳乃視聽罔以側言改厥度</span><br/>
<span class='tline' id='l207' data-llen='3968:3991'>　以一偏之言而改其常度非其本心也生於視聴之</span><br/>
<span class='tline' id='l208' data-llen='3991:4014'>　不審爾故患在欲速不在緩緩則視聽審而事無不</span><br/>
<span class='tline' id='l209' data-llen='4014:4019'>　中矣</span><br/>
<span class='tline' id='l210' data-llen='4019:4042'>則予一人汝嘉王曰嗚呼小子胡汝往哉無荒棄朕命</span><br/>
<span class='tline' id='l211' data-llen='4042:4057'>成王東伐淮夷遂踐奄作成王政</span><br/>
<span class='tline' id='l212' data-llen='4057:4063'>　踐滅也</span><br/>
<span class='tline' id='l213' data-llen='4063:4086'>成王既踐奄將遷其君於蒲姑周公告召公作將蒲姑</span><br/>
<span class='tline' id='l214' data-llen='4086:4113'><a onclick="displayPageImage('KR1b0006', 'WYG', '015-12b' );" name="015-12b" class="pb">[015-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4113:4136'>　晏子謂齊景公古之居此者有蒲姑氏樂安縣北有</span><br/>
<span class='tline' id='l216' data-llen='4136:4145'>　蒲姑城二篇亡</span><br/>
<span class='tline' id='l217' data-llen='4145:4152'>多方第二十</span><br/>
<span class='tline' id='l218' data-llen='4152:4168'>成王歸自奄在宗周誥庶邦作多方</span><br/>
<span class='tline' id='l219' data-llen='4168:4191'>　自大誥康誥酒誥梓材召洛誥多士多方八篇雖所</span><br/>
<span class='tline' id='l220' data-llen='4191:4214'>　誥不一然大略以殷人不心服周而作也予讀泰誓</span><br/>
<span class='tline' id='l221' data-llen='4214:4237'>　牧誓武成常怪周取殷之易及讀此八篇又怪周安</span><br/>
<span class='tline' id='l222' data-llen='4237:4260'>　殷之難也多方所告不止殷人乃及四方之士是紛</span><br/>
<span class='tline' id='l223' data-llen='4260:4287'><a onclick="displayPageImage('KR1b0006', 'WYG', '015-13a' );" name="015-13a" class="pb">[015-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4287:4310'>　紛焉不心服者非獨殷人也予乃今知湯已下七王</span><br/>
<span class='tline' id='l225' data-llen='4310:4333'>　之德深矣方紂之虐人如在膏火中歸周如流不暇</span><br/>
<span class='tline' id='l226' data-llen='4333:4356'>　念先王之德及天下粗定人自膏火中出即念殷先</span><br/>
<span class='tline' id='l227' data-llen='4356:4379'>　七王如父母雖以武王周公之聖相繼撫之而莫能</span><br/>
<span class='tline' id='l228' data-llen='4379:4402'>　禁也夫以西漢道德比之殷猶珷玞之與羙玉也然</span><br/>
<span class='tline' id='l229' data-llen='4402:4425'>　王莽公孫述隗囂之流終不能使人忘漢光武之成</span><br/>
<span class='tline' id='l230' data-llen='4425:4448'>　功若建瓴然使周無周公則殷之復興也必矣此周</span><br/>
<span class='tline' id='l231' data-llen='4448:4461'>　公之所以畏而不敢去也</span><br/>
<span class='tline' id='l232' data-llen='4461:4488'><a onclick="displayPageImage('KR1b0006', 'WYG', '015-13b' );" name="015-13b" class="pb">[015-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4488:4511'>惟五月丁亥王來自奄至于宗周周公曰王若曰猷告</span><br/>
<span class='tline' id='l234' data-llen='4511:4524'>爾四國多方惟爾殷侯尹民</span><br/>
<span class='tline' id='l235' data-llen='4524:4540'>　周公以王命告諸侯及凡尹民者</span><br/>
<span class='tline' id='l236' data-llen='4540:4552'>我惟大降爾命爾罔不知</span><br/>
<span class='tline' id='l237' data-llen='4552:4567'>　大降爾命謂誅三監黜殷時也</span><br/>
<span class='tline' id='l238' data-llen='4567:4581'>洪惟圖天之命弗永寅念于祀</span><br/>
<span class='tline' id='l239' data-llen='4581:4604'>　圗天之命猶曰徼福于天小人之求福者必以祭祀</span><br/>
<span class='tline' id='l240' data-llen='4604:4627'>　念汝殷人大惟徼福于天而不念敬祀是求非望也</span><br/>
<span class='tline' id='l241' data-llen='4627:4654'><a onclick="displayPageImage('KR1b0006', 'WYG', '015-14a' );" name="015-14a" class="pb">[015-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4654:4673'>惟帝降格于夏有夏誕厥逸不肯慼言于民</span><br/>
<span class='tline' id='l243' data-llen='4673:4696'>　帝非不降格于夏而夏乃大厥逸無憂民之言雖無</span><br/>
<span class='tline' id='l244' data-llen='4696:4719'>　憂民之心而有其言民猶不怒天猶赦之猶賢於初</span><br/>
<span class='tline' id='l245' data-llen='4719:4730'>　無言者棄民之深也</span><br/>
<span class='tline' id='l246' data-llen='4730:4745'>乃大淫昏不克終日勸于帝之迪</span><br/>
<span class='tline' id='l247' data-llen='4745:4763'>　桀未嘗肯以一日之力勉行順天之道</span><br/>
<span class='tline' id='l248' data-llen='4763:4781'>乃爾攸聞厥圗帝之命不克開于民之麗</span><br/>
<span class='tline' id='l249' data-llen='4781:4804'>　麗著也奠民之居王政之本民不土著雖堯舜不能</span><br/>
<span class='tline' id='l250' data-llen='4804:4831'><a onclick="displayPageImage('KR1b0006', 'WYG', '015-14b' );" name="015-14b" class="pb">[015-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4831:4854'>　使無亂桀之所以徼福于天者皆非其道未嘗開衣</span><br/>
<span class='tline' id='l252' data-llen='4854:4865'>　食之源以定民居也</span><br/>
<span class='tline' id='l253' data-llen='4865:4880'>乃大降罰崇亂有夏因甲于内亂</span><br/>
<span class='tline' id='l254' data-llen='4880:4890'>　甲始也亂自内起</span><br/>
<span class='tline' id='l255' data-llen='4890:4908'>不克靈承于旅罔丕惟進之恭洪舒于民</span><br/>
<span class='tline' id='l256' data-llen='4908:4931'>　古者謂大祭祀曰旅言不能承祀天地鬼神又不知</span><br/>
<span class='tline' id='l257' data-llen='4931:4944'>　進德之恭而大慢于民也</span><br/>
<span class='tline' id='l258' data-llen='4944:4960'>亦惟有夏之民叨懫日欽劓割夏色</span><br/>
<span class='tline' id='l259' data-llen='4960:4987'><a onclick="displayPageImage('KR1b0006', 'WYG', '015-15a' );" name="015-15a" class="pb">[015-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4987:5005'>　叨貪也懫忿也尊用此人使劓割夏邑</span><br/>
<span class='tline' id='l261' data-llen='5005:5028'>天惟時求民主乃大降顯休命于成湯刑殄有夏惟天</span><br/>
<span class='tline' id='l262' data-llen='5028:5033'>不畀純</span><br/>
<span class='tline' id='l263' data-llen='5033:5043'>　不與桀者亦大矣</span><br/>
<span class='tline' id='l264' data-llen='5043:5060'>乃惟以爾多方之義民不克永于多享</span><br/>
<span class='tline' id='l265' data-llen='5060:5083'>　義民正人也桀所害者皆正人天以此故不可使桀</span><br/>
<span class='tline' id='l266' data-llen='5083:5092'>　永年而多享也</span><br/>
<span class='tline' id='l267' data-llen='5092:5108'>惟夏之恭多士大不克明保享于民</span><br/>
<span class='tline' id='l268' data-llen='5108:5135'><a onclick="displayPageImage('KR1b0006', 'WYG', '015-15b' );" name="015-15b" class="pb">[015-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5135:5155'>　桀之所尊用者皆不能知保享于民之道也</span><br/>
<span class='tline' id='l270' data-llen='5155:5171'>乃胥惟虐于民至于百為大不克開</span><br/>
<span class='tline' id='l271' data-llen='5171:5177'>　開明也</span><br/>
<span class='tline' id='l272' data-llen='5177:5194'>乃惟成湯克以爾多方簡代夏作民主</span><br/>
<span class='tline' id='l273' data-llen='5194:5200'>　簡至也</span><br/>
<span class='tline' id='l274' data-llen='5200:5223'>慎厥麗乃勸厥民刑用勸以至于帝乙罔不明德慎罰</span><br/>
<span class='tline' id='l275' data-llen='5223:5246'>亦克用勸要囚殄戮多罪亦克用勸開釋無辜亦克用</span><br/>
<span class='tline' id='l276' data-llen='5246:5249'>勸</span><br/>
<span class='tline' id='l277' data-llen='5249:5276'><a onclick="displayPageImage('KR1b0006', 'WYG', '015-16a' );" name="015-16a" class="pb">[015-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5276:5299'>　自湯以來皆謹土著之政民既奠居則刑罰可以勸</span><br/>
<span class='tline' id='l279' data-llen='5299:5307'>　而況於賞乎</span><br/>
<span class='tline' id='l280' data-llen='5307:5330'>今至于爾辟弗克以爾多方享天之命嗚呼王若曰誥</span><br/>
<span class='tline' id='l281' data-llen='5330:5353'>告爾多方非天庸釋有夏非天庸釋有殷乃惟爾辟以</span><br/>
<span class='tline' id='l282' data-llen='5353:5367'>爾多方大淫圖天之命屑有辭</span><br/>
<span class='tline' id='l283' data-llen='5367:5384'>　屑輕也紂責命于天輕出怨天之辭</span><br/>
<span class='tline' id='l284' data-llen='5384:5405'>乃惟有夏圖厥政不集于享天降時喪有邦間之</span><br/>
<span class='tline' id='l285' data-llen='5405:5428'>　夏政不享于天則其諸侯間而取之亦如今殷之為</span><br/>
<span class='tline' id='l286' data-llen='5428:5455'><a onclick="displayPageImage('KR1b0006', 'WYG', '015-16b' );" name="015-16b" class="pb">[015-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5455:5461'>　周取也</span><br/>
<span class='tline' id='l288' data-llen='5461:5483'>乃惟爾商後王逸厥逸圖厥政不蠲烝天惟降時喪</span><br/>
<span class='tline' id='l289' data-llen='5483:5501'>　蠲潔也烝升也其升聞于天者不潔也</span><br/>
<span class='tline' id='l290' data-llen='5501:5515'>惟聖罔念作狂惟狂克念作聖</span><br/>
<span class='tline' id='l291' data-llen='5515:5538'>　世未甞有自狂作聖自聖作狂之人而有自聖作狂</span><br/>
<span class='tline' id='l292' data-llen='5538:5554'>　自狂作聖之道在念不念之間耳</span><br/>
<span class='tline' id='l293' data-llen='5554:5573'>天惟五年須暇之子孫誕作民主罔可念聽</span><br/>
<span class='tline' id='l294' data-llen='5573:5596'>　須待也暇間也武王服喪三年還師二年天佑殷之</span><br/>
<span class='tline' id='l295' data-llen='5596:5623'><a onclick="displayPageImage('KR1b0006', 'WYG', '015-17a' );" name="015-17a" class="pb">[015-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5623:5646'>　子孫以此五年暇以待之夫聖狂之間如反覆手而</span><br/>
<span class='tline' id='l297' data-llen='5646:5669'>　況五年之久足以悔禍復天命矣紂惟曰我民主也</span><br/>
<span class='tline' id='l298' data-llen='5669:5683'>　其若我何其言無可念聽者</span><br/>
<span class='tline' id='l299' data-llen='5683:5706'>天惟求爾多方大動以威開厥顧天惟爾多方罔堪顧</span><br/>
<span class='tline' id='l300' data-llen='5706:5729'>之惟我周王靈承于旅克堪用德惟典神天天惟式敎</span><br/>
<span class='tline' id='l301' data-llen='5729:5752'>我用休簡畀殷命尹爾多方今我曷敢多誥我惟大降</span><br/>
<span class='tline' id='l302' data-llen='5752:5775'>爾四國民命爾曷不忱裕之于爾多方爾曷不夾介乂</span><br/>
<span class='tline' id='l303' data-llen='5775:5784'>我周王享天之命</span><br/>
<span class='tline' id='l304' data-llen='5784:5811'><a onclick="displayPageImage('KR1b0006', 'WYG', '015-17b' );" name="015-17b" class="pb">[015-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5811:5820'>　夾輔也介助也</span><br/>
<span class='tline' id='l306' data-llen='5820:5843'>今爾尚宅爾宅畋爾田爾曷不惠王熙天之命爾乃迪</span><br/>
<span class='tline' id='l307' data-llen='5843:5852'>屢不静爾心未愛</span><br/>
<span class='tline' id='l308' data-llen='5852:5868'>　道爾而數不静者以爾心未仁也</span><br/>
<span class='tline' id='l309' data-llen='5868:5883'>爾乃不大宅天命爾乃屑播天命</span><br/>
<span class='tline' id='l310' data-llen='5883:5891'>　輕棄天命也</span><br/>
<span class='tline' id='l311' data-llen='5891:5914'>爾乃自作不典圖忱于正我惟時其敎告之我惟時其</span><br/>
<span class='tline' id='l312' data-llen='5914:5920'>戰要囚之</span><br/>
<span class='tline' id='l313' data-llen='5920:5947'><a onclick="displayPageImage('KR1b0006', 'WYG', '015-18a' );" name="015-18a" class="pb">[015-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='5947:5968'>　我欲汝信于正故敎告之不改則戰恐要囚之</span><br/>
<span class='tline' id='l315' data-llen='5968:5991'>至于再至于三乃有不用我降爾命我乃其大罰殛之</span><br/>
<span class='tline' id='l316' data-llen='5991:6014'>非我有周秉德不康寧乃惟爾自速辜王曰嗚呼猷告</span><br/>
<span class='tline' id='l317' data-llen='6014:6034'>爾有方多士暨殷多士今爾奔走臣我監五祀</span><br/>
<span class='tline' id='l318' data-llen='6034:6053'>　汝奔走事我我監視汝所為五年於此矣</span><br/>
<span class='tline' id='l319' data-llen='6053:6069'>越惟有胥伯大小多正爾罔不克臬</span><br/>
<span class='tline' id='l320' data-llen='6069:6092'>　伯長也汝自有相君相長者至於小大衆正之人皆</span><br/>
<span class='tline' id='l321' data-llen='6092:6101'>　汝所能作止也</span><br/>
<span class='tline' id='l322' data-llen='6101:6128'><a onclick="displayPageImage('KR1b0006', 'WYG', '015-18b' );" name="015-18b" class="pb">[015-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6128:6151'>自作不和爾惟和哉爾室不睦爾惟和哉爾邑克明爾</span><br/>
<span class='tline' id='l324' data-llen='6151:6158'>惟克勤乃事</span><br/>
<span class='tline' id='l325' data-llen='6158:6175'>　家不和則邑不明雖勤於事無益也</span><br/>
<span class='tline' id='l326' data-llen='6175:6192'>爾尚不忌于凶德亦則以穆穆在乃位</span><br/>
<span class='tline' id='l327' data-llen='6192:6202'>　服凶人莫如和敬</span><br/>
<span class='tline' id='l328' data-llen='6202:6211'>克閱于乃邑謀介</span><br/>
<span class='tline' id='l329' data-llen='6211:6221'>　簡邑人以自介副</span><br/>
<span class='tline' id='l330' data-llen='6221:6244'>爾乃自時洛邑尚永力畋爾田天惟畀矜爾我有周惟</span><br/>
<span class='tline' id='l331' data-llen='6244:6271'><a onclick="displayPageImage('KR1b0006', 'WYG', '015-19a' );" name="015-19a" class="pb">[015-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6271:6278'>其大介賚爾</span><br/>
<span class='tline' id='l333' data-llen='6278:6284'>　介助也</span><br/>
<span class='tline' id='l334' data-llen='6284:6307'>迪簡在王庭尚爾事有服在大僚王曰嗚呼多士爾不</span><br/>
<span class='tline' id='l335' data-llen='6307:6327'>克勸忱我命爾亦則惟不克享凡民惟曰不享</span><br/>
<span class='tline' id='l336' data-llen='6327:6340'>　爾不我享民亦不爾敬矣</span><br/>
<span class='tline' id='l337' data-llen='6340:6352'>爾乃惟逸惟頗大遠王命</span><br/>
<span class='tline' id='l338' data-llen='6352:6360'>　迪簡之命也</span><br/>
<span class='tline' id='l339' data-llen='6360:6381'>則惟爾多方探天之威我則致天之罰離逖爾土</span><br/>
<span class='tline' id='l340' data-llen='6381:6408'><a onclick="displayPageImage('KR1b0006', 'WYG', '015-19b' );" name="015-19b" class="pb">[015-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6408:6415'>　將遠徙之</span><br/>
<span class='tline' id='l342' data-llen='6415:6438'>王曰我不惟多誥我惟祗告爾命又曰時惟爾初不克</span><br/>
<span class='tline' id='l343' data-llen='6438:6447'>敬于和則無我怨</span><br/>
<span class='tline' id='l344' data-llen='6447:6470'>　今既戒汝以和敬汝不能用則他日又舉今言以告</span><br/>
<span class='tline' id='l345' data-llen='6470:6477'>　汝無怨也</span><br/>
<span class='tline' id='l346' data-llen='6477:6480'>　</span><br/>
<span class='tline' id='l347' data-llen='6480:6483'>　</span><br/>
<span class='tline' id='l348' data-llen='6483:6491'>　書傳卷十五</span><br/>
</p>
<p><br/>
</p>
  </div>
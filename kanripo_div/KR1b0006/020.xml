<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1b0006', 'WYG', '020-1a' );" name="020-1a" class="pb">[020-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:208'>　書傳卷二十　　　　　　宋　蘇軾　撰</span><br/>
<span class='tline' id='l10' data-llen='208:214'>　　周書</span><br/>
<span class='tline' id='l11' data-llen='214:223'>文侯之命第三十</span><br/>
<span class='tline' id='l12' data-llen='223:240'>平王錫晉文侯秬鬯圭瓚作文侯之命</span><br/>
<span class='tline' id='l13' data-llen='240:263'>　平王幽王之子宜臼也文侯仇義和其字也以圭爲</span><br/>
<span class='tline' id='l14' data-llen='263:271'>　杓柄曰圭瓚</span><br/>
<span class='tline' id='l15' data-llen='271:294'>王若曰父義和丕顯文武克愼明德昭升于上敷聞在</span><br/>
<span class='tline' id='l16' data-llen='294:320'><a onclick="displayPageImage('KR1b0006', 'WYG', '020-1b' );" name="020-1b" class="pb">[020-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='320:343'>下惟時上帝集厥命于文王亦惟先正克左右昭事厥</span><br/>
<span class='tline' id='l18' data-llen='343:361'>辟越小大謀猷罔不率從肆先祖懷在位</span><br/>
<span class='tline' id='l19' data-llen='361:367'>　懷安也</span><br/>
<span class='tline' id='l20' data-llen='367:380'>嗚呼閔予小子嗣造天丕愆</span><br/>
<span class='tline' id='l21' data-llen='380:391'>　痛幽王犬戎之禍也</span><br/>
<span class='tline' id='l22' data-llen='391:405'>殄資澤于下民侵戎我國家純</span><br/>
<span class='tline' id='l23' data-llen='405:428'>　殄絶也純大也言無以資給惠利下民民莫爲用者</span><br/>
<span class='tline' id='l24' data-llen='428:445'>　故爲犬戎所侵害我國家者亦大矣</span><br/>
<span class='tline' id='l25' data-llen='445:471'><a onclick="displayPageImage('KR1b0006', 'WYG', '020-2a' );" name="020-2a" class="pb">[020-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='471:485'>即我御事罔或耆壽俊在厥服</span><br/>
<span class='tline' id='l27' data-llen='485:508'>　西周之所以亡者無人也耆而俊者皆不在位春秋</span><br/>
<span class='tline' id='l28' data-llen='508:523'>　傳曰惡角犀豐滿而近頑童焉</span><br/>
<span class='tline' id='l29' data-llen='523:539'>予則罔克曰惟祖惟父其伊恤朕躬</span><br/>
<span class='tline' id='l30' data-llen='539:555'>　諸侯在我祖父行者其誰恤我哉</span><br/>
<span class='tline' id='l31' data-llen='555:564'>嗚呼有績予一人</span><br/>
<span class='tline' id='l32' data-llen='564:576'>　有能致功予一人者乎</span><br/>
<span class='tline' id='l33' data-llen='576:591'>永綏在位父義和汝克昭乃顯祖</span><br/>
<span class='tline' id='l34' data-llen='591:617'><a onclick="displayPageImage('KR1b0006', 'WYG', '020-2b' );" name="020-2b" class="pb">[020-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='617:624'>　謂唐叔也</span><br/>
<span class='tline' id='l36' data-llen='624:642'>汝肇刑文武用㑹紹乃辟追孝于前文人</span><br/>
<span class='tline' id='l37' data-llen='642:665'>　汝始法文武之道以和㑹紹接我使得追孝于前文</span><br/>
<span class='tline' id='l38' data-llen='665:673'>　人奉祭祀也</span><br/>
<span class='tline' id='l39' data-llen='673:682'>汝多脩扞我于艱</span><br/>
<span class='tline' id='l40' data-llen='682:696'>　多所脩完扞衞我于艱難也</span><br/>
<span class='tline' id='l41' data-llen='696:719'>若汝予嘉王曰父義和其歸視爾師寧爾邦用賚爾秬</span><br/>
<span class='tline' id='l42' data-llen='719:736'>鬯一卣彤弓一彤矢百盧弓一盧矢百</span><br/>
<span class='tline' id='l43' data-llen='736:762'><a onclick="displayPageImage('KR1b0006', 'WYG', '020-3a' );" name="020-3a" class="pb">[020-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='762:772'>　賜弓矢使得征伐</span><br/>
<span class='tline' id='l45' data-llen='772:795'>馬四匹父徃哉柔逺能邇惠康小民無荒寧簡恤爾都</span><br/>
<span class='tline' id='l46' data-llen='795:806'>　簡閲其士惠恤其民</span><br/>
<span class='tline' id='l47' data-llen='806:813'>用成爾顯德</span><br/>
<span class='tline' id='l48' data-llen='813:836'>　予讀文侯篇知東周之不復興也宗周傾覆禍敗極</span><br/>
<span class='tline' id='l49' data-llen='836:859'>　矣平王宜若衞文公越句踐然今其書乃施施焉與</span><br/>
<span class='tline' id='l50' data-llen='859:882'>　平康之世無異春秋傳曰厲王之禍諸侯釋位以問</span><br/>
<span class='tline' id='l51' data-llen='882:905'>　王政宣王有志而後效官讀文侯之篇知平王之無</span><br/>
<span class='tline' id='l52' data-llen='905:931'><a onclick="displayPageImage('KR1b0006', 'WYG', '020-3b' );" name="020-3b" class="pb">[020-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='931:954'>　志也唐德宗奉天之難陸䞇爲作制書武夫悍卒皆</span><br/>
<span class='tline' id='l54' data-llen='954:974'>　爲出涕唐是以復興嗚呼平王獨無此臣哉</span><br/>
<span class='tline' id='l55' data-llen='974:982'>費誓第三十一</span><br/>
<span class='tline' id='l56' data-llen='982:1002'>魯侯伯禽宅曲阜徐夷並興東郊不開作費誓</span><br/>
<span class='tline' id='l57' data-llen='1002:1025'>　伯禽周公子費在東海郡後爲季氏邑非魯近郊蓋</span><br/>
<span class='tline' id='l58' data-llen='1025:1034'>　當時治兵於費</span><br/>
<span class='tline' id='l59' data-llen='1034:1044'>公曰嗟人無譁聽命</span><br/>
<span class='tline' id='l60' data-llen='1044:1050'>　譁讙也</span><br/>
<span class='tline' id='l61' data-llen='1050:1076'><a onclick="displayPageImage('KR1b0006', 'WYG', '020-4a' );" name="020-4a" class="pb">[020-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1076:1086'>徂兹淮夷徐戎並興</span><br/>
<span class='tline' id='l63' data-llen='1086:1109'>　成王征淮夷滅奄蓋此徐州之戎及淮浦之夷叛已</span><br/>
<span class='tline' id='l64' data-llen='1109:1132'>　久矣及伯禽就國則並起攻魯故曰徂兹淮夷徐戎</span><br/>
<span class='tline' id='l65' data-llen='1132:1146'>　並興徂兹者猶云徃者云爾</span><br/>
<span class='tline' id='l66' data-llen='1146:1169'>善穀乃甲冑敿乃干無敢不弔備乃弓矢鍛乃戈矛礪</span><br/>
<span class='tline' id='l67' data-llen='1169:1178'>乃鋒刃無敢不善</span><br/>
<span class='tline' id='l68' data-llen='1178:1200'>　<img height='20' width='20' alt='&amp;KR1600' title='KR1600' src='https://raw.githubusercontent.com/kanripo/KR-Gaiji/master/images/KR1600.png'/>敿鍛礪皆脩治也弔精至也</span><br/>
<span class='tline' id='l69' data-llen='1200:1209'>今惟淫舍牿牛馬</span><br/>
<span class='tline' id='l70' data-llen='1209:1235'><a onclick="displayPageImage('KR1b0006', 'WYG', '020-4b' );" name="020-4b" class="pb">[020-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1235:1258'>　牿所以械牛馬者今當用之於戰故大釋其牿淫大</span><br/>
<span class='tline' id='l72' data-llen='1258:1262'>　也</span><br/>
<span class='tline' id='l73' data-llen='1262:1282'>杜乃擭敜乃穽無敢傷牿牿之傷汝則有常刑</span><br/>
<span class='tline' id='l74' data-llen='1282:1305'>　擭機檻也敜塞也恐傷此釋牿之牛馬此令軍所在</span><br/>
<span class='tline' id='l75' data-llen='1305:1311'>　居民也</span><br/>
<span class='tline' id='l76' data-llen='1311:1334'>馬牛其風臣妾逋逃勿敢越逐祗復之我商賚汝乃越</span><br/>
<span class='tline' id='l77' data-llen='1334:1344'>逐不復汝則有常刑</span><br/>
<span class='tline' id='l78' data-llen='1344:1367'>　軍亂生於動故軍以各居其所不動爲法若牛馬風</span><br/>
<span class='tline' id='l79' data-llen='1367:1393'><a onclick="displayPageImage('KR1b0006', 'WYG', '020-5a' );" name="020-5a" class="pb">[020-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1393:1416'>　逸臣妾逋逃而聽其越逐則軍或以亂亦恐姦人規</span><br/>
<span class='tline' id='l81' data-llen='1416:1439'>　亂我軍故竊牛馬誘臣妾以發之禁其主使不得捕</span><br/>
<span class='tline' id='l82' data-llen='1439:1462'>　逐則軍自定得此風逃者當敬復其主我當商度有</span><br/>
<span class='tline' id='l83' data-llen='1462:1483'>　以賜汝若其越逐與其得而不復者皆有常刑</span><br/>
<span class='tline' id='l84' data-llen='1483:1506'>無敢寇攘踰垣牆竊馬牛誘臣妾汝則冇常刑甲戌我</span><br/>
<span class='tline' id='l85' data-llen='1506:1529'>惟征徐戎峙乃糗糧無敢不逮汝則有大刑魯人三郊</span><br/>
<span class='tline' id='l86' data-llen='1529:1542'>三遂峙乃楨榦甲戌我惟築</span><br/>
<span class='tline' id='l87' data-llen='1542:1565'>　糗糒也師逺行則用之楨榦皆木也所以築者徐戎</span><br/>
<span class='tline' id='l88' data-llen='1565:1591'><a onclick="displayPageImage('KR1b0006', 'WYG', '020-5b' );" name="020-5b" class="pb">[020-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1591:1614'>　淮夷近在魯東郊不伐之於郊而載糗糧逺征其國</span><br/>
<span class='tline' id='l90' data-llen='1614:1637'>　既以甲戌築又以甲戌行何也古來未有知其説者</span><br/>
<span class='tline' id='l91' data-llen='1637:1660'>　以予考之伯禽初至魯魯人未附韓信所謂非素拊</span><br/>
<span class='tline' id='l92' data-llen='1660:1683'>　循士大夫驅市人而戰者若伐之於東郊魯人自戰</span><br/>
<span class='tline' id='l93' data-llen='1683:1706'>　其地易以敗散築城而守之徐夷必爭使土功不得</span><br/>
<span class='tline' id='l94' data-llen='1706:1729'>　成故以是日築亦以是日行徐夷方空國寇魯魯侯</span><br/>
<span class='tline' id='l95' data-llen='1729:1752'>　乃以大兵徃攻其巢穴師興之日東郊之圍自解所</span><br/>
<span class='tline' id='l96' data-llen='1752:1775'>　謂攻其必救築者亦得成功也費誓言征言築而終</span><br/>
<span class='tline' id='l97' data-llen='1775:1801'><a onclick="displayPageImage('KR1b0006', 'WYG', '020-6a' );" name="020-6a" class="pb">[020-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1801:1822'>　不言戰蓋妙於用兵周公之子蓋亦多材藝耳</span><br/>
<span class='tline' id='l99' data-llen='1822:1836'>無敢不供汝則有無餘刑非殺</span><br/>
<span class='tline' id='l100' data-llen='1836:1859'>　汝敢不供楨榦則吾之刑汝不遺餘力矣特不殺而</span><br/>
<span class='tline' id='l101' data-llen='1859:1882'>　已糗糧芻茭不供則軍飢故皆用大刑大刑死刑也</span><br/>
<span class='tline' id='l102' data-llen='1882:1905'>　楨榦不供比芻糧差緩故用無餘刑而非殺近時學</span><br/>
<span class='tline' id='l103' data-llen='1905:1928'>　者乃謂無餘刑孥戮其妻子非止殺其身而已夫至</span><br/>
<span class='tline' id='l104' data-llen='1928:1951'>　於殺而猶不止誰忍言之伯禽周公子也而至於是</span><br/>
<span class='tline' id='l105' data-llen='1951:1955'>　哉</span><br/>
<span class='tline' id='l106' data-llen='1955:1981'><a onclick="displayPageImage('KR1b0006', 'WYG', '020-6b' );" name="020-6b" class="pb">[020-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='1981:2002'>魯人三郊三遂峙乃芻茭無敢不多汝則有大刑</span><br/>
<span class='tline' id='l108' data-llen='2002:2025'>　言魯人以别之知當時有諸侯之師也楨榦芻茭皆</span><br/>
<span class='tline' id='l109' data-llen='2025:2048'>　重物故獨使魯人供之三郊三遂南西北方郊遂之</span><br/>
<span class='tline' id='l110' data-llen='2048:2071'>　人東郊以備寇不供也徐夷作難久矣魯國受其害</span><br/>
<span class='tline' id='l111' data-llen='2071:2094'>　而以宅伯禽知周公不私其子伯禽生而富貴安佚</span><br/>
<span class='tline' id='l112' data-llen='2094:2117'>　始侯於魯遇難而能濟達於政練於兵皆見於費誓</span><br/>
<span class='tline' id='l113' data-llen='2117:2137'>　見周公教子之有方也孔子敘書蓋取此也</span><br/>
<span class='tline' id='l114' data-llen='2137:2145'>秦誓第三十二</span><br/>
<span class='tline' id='l115' data-llen='2145:2171'><a onclick="displayPageImage('KR1b0006', 'WYG', '020-7a' );" name="020-7a" class="pb">[020-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2171:2178'>秦穆公伐鄭</span><br/>
<span class='tline' id='l117' data-llen='2178:2186'>　秦穆公任好</span><br/>
<span class='tline' id='l118' data-llen='2186:2193'>晉襄公帥師</span><br/>
<span class='tline' id='l119' data-llen='2193:2202'>　襄公歡文公子</span><br/>
<span class='tline' id='l120' data-llen='2202:2212'>敗諸崤還歸作泰誓</span><br/>
<span class='tline' id='l121' data-llen='2212:2235'>　秦穆公違蹇叔以貪勤民爲晉所敗不殺孟明而復</span><br/>
<span class='tline' id='l122' data-llen='2235:2259'>　用之悔過自誓孔子蓋有取焉崤在𢎞農澠池縣西</span><br/>
<span class='tline' id='l123' data-llen='2259:2277'>公曰嗟我士聽無譁予誓告汝羣言之首</span><br/>
<span class='tline' id='l124' data-llen='2277:2303'><a onclick="displayPageImage('KR1b0006', 'WYG', '020-7b' );" name="020-7b" class="pb">[020-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2303:2312'>　此篇首要言也</span><br/>
<span class='tline' id='l126' data-llen='2312:2326'>古人有言曰民訖自若是多盤</span><br/>
<span class='tline' id='l127' data-llen='2326:2349'>　孔子曰人之言曰予無樂乎爲君惟其言而莫予違</span><br/>
<span class='tline' id='l128' data-llen='2349:2372'>　也孔子蓋以爲一言而喪邦者此言也民訖自若是</span><br/>
<span class='tline' id='l129' data-llen='2372:2395'>　民盡順我而不我違樂則樂矣不幾於游盤無度以</span><br/>
<span class='tline' id='l130' data-llen='2395:2406'>　亡其國如夏太康乎</span><br/>
<span class='tline' id='l131' data-llen='2406:2423'>責人斯無難惟受責俾如流是惟艱哉</span><br/>
<span class='tline' id='l132' data-llen='2423:2446'>　人知聲色之害己也然終好之知藥石之壽已也然</span><br/>
<span class='tline' id='l133' data-llen='2446:2472'><a onclick="displayPageImage('KR1b0006', 'WYG', '020-8a' );" name="020-8a" class="pb">[020-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2472:2495'>　終惡之豈好死而惡生哉私欲勝也夫惟少私寡欲</span><br/>
<span class='tline' id='l135' data-llen='2495:2511'>　者爲能受責而不責人是以難也</span><br/>
<span class='tline' id='l136' data-llen='2511:2525'>我心之憂日月逾邁若弗云來</span><br/>
<span class='tline' id='l137' data-llen='2525:2548'>　已犯之惡既成而不可追未遷之善未成而不可補</span><br/>
<span class='tline' id='l138' data-llen='2548:2570'>　日月逝而不復反我心皇皇若無明日悔之至也</span><br/>
<span class='tline' id='l139' data-llen='2570:2593'>惟古之謀人則曰未就予忌惟今之謀人姑將以爲親</span><br/>
<span class='tline' id='l140' data-llen='2593:2616'>　我視在朝之謀人未見可以就問使我敬畏如古人</span><br/>
<span class='tline' id='l141' data-llen='2616:2631'>　者故且用今之流親己者而已</span><br/>
<span class='tline' id='l142' data-llen='2631:2657'><a onclick="displayPageImage('KR1b0006', 'WYG', '020-8b' );" name="020-8b" class="pb">[020-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2657:2673'>雖則云然尚猷詢兹黄髪則罔所愆</span><br/>
<span class='tline' id='l144' data-llen='2673:2695'>　雖不免且用孟明然必訪諸黄髪如蹇叔之流也</span><br/>
<span class='tline' id='l145' data-llen='2695:2709'>番番良士旅力既愆我尚有之</span><br/>
<span class='tline' id='l146' data-llen='2709:2729'>　番番老者雖旅力既愆我猶庶幾得而用之</span><br/>
<span class='tline' id='l147' data-llen='2729:2743'>仡仡勇夫射御不違我尚不欲</span><br/>
<span class='tline' id='l148' data-llen='2743:2763'>　仡仡勇者雖射御不違我猶庶幾疎而逺之</span><br/>
<span class='tline' id='l149' data-llen='2763:2781'>惟截截善諞言俾君子易辭我皇多有之</span><br/>
<span class='tline' id='l150' data-llen='2781:2804'>　諞巧也皇暇也仡仡勇夫且不欲而巧言令色使君</span><br/>
<span class='tline' id='l151' data-llen='2804:2830'><a onclick="displayPageImage('KR1b0006', 'WYG', '020-9a' );" name="020-9a" class="pb">[020-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2830:2847'>　子變志易辭者我何暇復多有之哉</span><br/>
<span class='tline' id='l153' data-llen='2847:2870'>昧昧我思之如有一介臣斷斷猗無他技其心休休焉</span><br/>
<span class='tline' id='l154' data-llen='2870:2893'>其如有容人之有技若已有之人之彦聖其心好之不</span><br/>
<span class='tline' id='l155' data-llen='2893:2916'>啻如自其口出是能容之以保我子孫黎民亦職有利</span><br/>
<span class='tline' id='l156' data-llen='2916:2919'>哉</span><br/>
<span class='tline' id='l157' data-llen='2919:2942'>　我昧旦而起則思之矣曰安得是人哉得是人而付</span><br/>
<span class='tline' id='l158' data-llen='2942:2954'>　之子孫黎民我無恨矣</span><br/>
<span class='tline' id='l159' data-llen='2954:2977'>人之有技冒疾以惡之人之彦聖而違之俾不達是不</span><br/>
<span class='tline' id='l160' data-llen='2977:3003'><a onclick="displayPageImage('KR1b0006', 'WYG', '020-9b' );" name="020-9b" class="pb">[020-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3003:3020'>能容以不能保我子孫黎民亦曰殆哉</span><br/>
<span class='tline' id='l162' data-llen='3020:3044'>　至哉穆公之論此二人也前一人似房𤣥齡後一人</span><br/>
<span class='tline' id='l163' data-llen='3044:3059'>　似李林甫後之人主鑒此足矣</span><br/>
<span class='tline' id='l164' data-llen='3059:3065'>邦之杌隉</span><br/>
<span class='tline' id='l165' data-llen='3065:3071'>　不安也</span><br/>
<span class='tline' id='l166' data-llen='3071:3087'>曰由一人邦之榮懷亦尚一人之慶</span><br/>
<span class='tline' id='l167' data-llen='3087:3093'>　懷安也</span><br/>
<span class='tline' id='l168' data-llen='3093:3101'>　書傳卷二十</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0013', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　増修東萊書説卷四　　　　宋　時瀾　撰</span><br/>
<span class='tline' id='l10' data-llen='212:227'>臯陶謨第四　　　　　　虞書</span><br/>
<span class='tline' id='l11' data-llen='227:235'>曰若稽古臯陶</span><br/>
<span class='tline' id='l12' data-llen='235:258'>　堯舜禹謂之若稽古固也臯陶臣也亦與三聖人並</span><br/>
<span class='tline' id='l13' data-llen='258:281'>　稱何哉盖舜以孝禹以功臯陶以謨後世嘗並稱美</span><br/>
<span class='tline' id='l14' data-llen='281:304'>　舜以不得禹臯陶為已憂未聞舎臯陶而獨稱禹也</span><br/>
<span class='tline' id='l15' data-llen='304:327'>　禹臯陶一體之人也使禹不受舜之位則臯陶為天</span><br/>
<span class='tline' id='l16' data-llen='327:353'><a onclick="displayPageImage('KR1b0013', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='353:376'>　子矣使舜不受堯之位則四岳為天子矣臯陶亦堯</span><br/>
<span class='tline' id='l18' data-llen='376:399'>　時四岳之類也況舜有天下選於衆舉臯陶不仁者</span><br/>
<span class='tline' id='l19' data-llen='399:422'>　逺矣益稷之徒不得而與也虞廷之臣獨臯陶稱若</span><br/>
<span class='tline' id='l20' data-llen='422:445'>　稽古史臣特以是推臯陶而附之於三聖人之列臯</span><br/>
<span class='tline' id='l21' data-llen='445:461'>　陶與禹分位相去不逺皆亞聖也</span><br/>
<span class='tline' id='l22' data-llen='461:472'>曰允廸厥徳謨明弼諧</span><br/>
<span class='tline' id='l23' data-llen='472:495'>　此二句史官所以斷臯陶之為人有徳者必有言臯</span><br/>
<span class='tline' id='l24' data-llen='495:518'>　陶以謨聞於天下史官恐人徒知其謨而不知其謨</span><br/>
<span class='tline' id='l25' data-llen='518:544'><a onclick="displayPageImage('KR1b0013', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='544:567'>　之出於徳故先言允廸厥徳指其根本以示人也惟</span><br/>
<span class='tline' id='l27' data-llen='567:590'>　其有徳故以謨則明以弼君則諧和允迪者實用工</span><br/>
<span class='tline' id='l28' data-llen='590:598'>　履踐之地也</span><br/>
<span class='tline' id='l29' data-llen='598:605'>禹曰俞如何</span><br/>
<span class='tline' id='l30' data-llen='605:628'>　或言上有闕文未可知臯陶必先有所言禹始發問</span><br/>
<span class='tline' id='l31' data-llen='628:641'>　如大禹謨先載禹言之類</span><br/>
<span class='tline' id='l32' data-llen='641:664'>臯陶曰都慎厥身修思永惇敘九族庶明勵翼邇可逺</span><br/>
<span class='tline' id='l33' data-llen='664:668'>在兹</span><br/>
<span class='tline' id='l34' data-llen='668:694'><a onclick="displayPageImage('KR1b0013', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='694:717'>　都者嘆美之辭也先嘆美而後言者不敢易其辭也</span><br/>
<span class='tline' id='l36' data-llen='717:740'>　大抵齊家治國至於平天下皆自身修而出故當修</span><br/>
<span class='tline' id='l37' data-llen='740:763'>　身之際必深思永久之理可久而後功用無窮也惇</span><br/>
<span class='tline' id='l38' data-llen='763:786'>　敘九族自身修而見於齊家也伊川家人傳曰正倫</span><br/>
<span class='tline' id='l39' data-llen='786:809'>　理篤恩義惟惇敘足以該齊家之道也庶明勵翼又</span><br/>
<span class='tline' id='l40' data-llen='809:832'>　大於一家者朝廷之上百官之中明白一心各思勉</span><br/>
<span class='tline' id='l41' data-llen='832:855'>　勵翼敬以奉其職翼與小心翼翼之翼同自齊家以</span><br/>
<span class='tline' id='l42' data-llen='855:878'>　至於治國皆自根本始故曰邇可逺在兹可之一字</span><br/>
<span class='tline' id='l43' data-llen='878:904'><a onclick="displayPageImage('KR1b0013', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='904:927'>　不可不味可者明其有此理也盖用工不已則其理</span><br/>
<span class='tline' id='l45' data-llen='927:946'>　可逺非謂修身即能齊家治國平天下也</span><br/>
<span class='tline' id='l46' data-llen='946:954'>禹拜昌言曰俞</span><br/>
<span class='tline' id='l47' data-llen='954:977'>　禹克勤克儉不自滿假學問工夫之深其於身修思</span><br/>
<span class='tline' id='l48' data-llen='977:1000'>　永之道巳入其奥故聞臯陶之言不特俞之且拜之</span><br/>
<span class='tline' id='l49' data-llen='1000:1024'>　盖深契乎心故感𤼵之機形之拜而不自知孟子所</span><br/>
<span class='tline' id='l50' data-llen='1024:1035'>　謂禹聞善言則拜也</span><br/>
<span class='tline' id='l51' data-llen='1035:1047'>臯陶曰都在知人在安民</span><br/>
<span class='tline' id='l52' data-llen='1047:1073'><a onclick="displayPageImage('KR1b0013', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1073:1096'>　臯陶言自修身至於治國平天下本末巳備茍不明</span><br/>
<span class='tline' id='l54' data-llen='1096:1119'>　所謂知人安民則不足以盡修身之理盖知人安民</span><br/>
<span class='tline' id='l55' data-llen='1119:1142'>　乃修身中綱目之大者臯陶特指以為言謂修身之</span><br/>
<span class='tline' id='l56' data-llen='1142:1165'>　道當先於其大者而致力兩曰在者辭定而理决可</span><br/>
<span class='tline' id='l57' data-llen='1165:1179'>　以知其為修身用工之地也</span><br/>
<span class='tline' id='l58' data-llen='1179:1202'>禹曰吁咸若時惟帝其難之知人則哲能官人安民則</span><br/>
<span class='tline' id='l59' data-llen='1202:1225'>惠黎民懐之能哲而惠何憂乎驩兠何遷乎有苖何畏</span><br/>
<span class='tline' id='l60' data-llen='1225:1234'>乎巧言令色孔壬</span><br/>
<span class='tline' id='l61' data-llen='1234:1260'><a onclick="displayPageImage('KR1b0013', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1260:1283'>　禹與臯陶其心相應故聞其言悄然而嘆盖禹於克</span><br/>
<span class='tline' id='l63' data-llen='1283:1306'>　艱之理踐履既深而知知人安民之為不易吁者嘆</span><br/>
<span class='tline' id='l64' data-llen='1306:1329'>　其難之意非病其難也咸若時謂兩者俱如此雖以</span><br/>
<span class='tline' id='l65' data-llen='1329:1352'>　帝舜之聖尚亦難之况於已乎見禹用工之切不獨</span><br/>
<span class='tline' id='l66' data-llen='1352:1375'>　見已之難而又見舜之難故予何言思日孜孜常有</span><br/>
<span class='tline' id='l67' data-llen='1375:1398'>　不自足之心視知人安民為至重謂知人即哲即可</span><br/>
<span class='tline' id='l68' data-llen='1398:1421'>　謂之能官人安民即惠即可以致黎民之懐哲惠兩</span><br/>
<span class='tline' id='l69' data-llen='1421:1444'>　盡何憂驩兠何遷有苖何畏巧言令色孔壬若有驚</span><br/>
<span class='tline' id='l70' data-llen='1444:1470'><a onclick="displayPageImage('KR1b0013', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1470:1493'>　愕怪訝之意要之哲惠之理禹已心知意會踐履之</span><br/>
<span class='tline' id='l72' data-llen='1493:1516'>　人實知其中工夫之多故聞其言論其事不覺自以</span><br/>
<span class='tline' id='l73' data-llen='1516:1539'>　為難也若未嘗學問口耳之間浮聽而浪言之必以</span><br/>
<span class='tline' id='l74' data-llen='1539:1562'>　知人安民為何難曽不知堯舜修已以安百姓其猶</span><br/>
<span class='tline' id='l75' data-llen='1562:1585'>　病諸堯舜非病而不能行兢兢業業以盡其道也知</span><br/>
<span class='tline' id='l76' data-llen='1585:1601'>　堯舜病諸之意則知禹難之之意</span><br/>
<span class='tline' id='l77' data-llen='1601:1624'>臯陶曰都亦行有九徳亦言其人有徳乃言曰載采采</span><br/>
<span class='tline' id='l78' data-llen='1624:1647'>　臯陶聞禹以為難乃告以切近用工之地謂人之行</span><br/>
<span class='tline' id='l79' data-llen='1647:1673'><a onclick="displayPageImage('KR1b0013', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1673:1696'>　亦有九徳之可觀亦可以即其行而言人之有徳曰</span><br/>
<span class='tline' id='l81' data-llen='1696:1719'>　亦者自是可以造知人安民之道也臯陶言不盡意</span><br/>
<span class='tline' id='l82' data-llen='1719:1742'>　乃言曰將事事而條陳之采事也載自任也臯陶自</span><br/>
<span class='tline' id='l83' data-llen='1742:1765'>　任事事條陳盖深與禹相得言之未盡故繼言之不</span><br/>
<span class='tline' id='l84' data-llen='1765:1771'>　待問也</span><br/>
<span class='tline' id='l85' data-llen='1771:1776'>禹曰何</span><br/>
<span class='tline' id='l86' data-llen='1776:1799'>　臯陶曰載采采而未言其目禹即叩采采之意臯陶</span><br/>
<span class='tline' id='l87' data-llen='1799:1822'>　之言未終而禹即問如人對語意味相屬其中自有</span><br/>
<span class='tline' id='l88' data-llen='1822:1848'><a onclick="displayPageImage('KR1b0013', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1848:1855'>　不容巳者</span><br/>
<span class='tline' id='l90' data-llen='1855:1878'>臯陶曰寛而栗柔而立愿而恭亂而敬擾而毅直而温</span><br/>
<span class='tline' id='l91' data-llen='1878:1895'>簡而廉剛而塞彊而義彰厥有常吉哉</span><br/>
<span class='tline' id='l92' data-llen='1895:1918'>　臯陶於此歴言之九徳非相濟之謂也栗濟寛立濟</span><br/>
<span class='tline' id='l93' data-llen='1918:1941'>　柔即不可謂之寛徳柔徳矣盖有所偏然後有所濟</span><br/>
<span class='tline' id='l94' data-llen='1941:1964'>　既謂之徳則純全也如寛而不栗則縱弛之人柔而</span><br/>
<span class='tline' id='l95' data-llen='1964:1987'>　不立則懦弱之人豈所謂徳乎九徳盖自然而然莫</span><br/>
<span class='tline' id='l96' data-llen='1987:2010'>　之為而為者初不俟強勉作為也大抵寛多失於闊</span><br/>
<span class='tline' id='l97' data-llen='2010:2036'><a onclick="displayPageImage('KR1b0013', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2036:2059'>　略寛之中必自有所謂整齊者柔多失之委靡柔之</span><br/>
<span class='tline' id='l99' data-llen='2059:2082'>　中必自有所謂卓立者愿者持心謹慤恥言人過多</span><br/>
<span class='tline' id='l100' data-llen='2082:2105'>　不盡情自以為恭也殊不知責難於君謂之恭待人</span><br/>
<span class='tline' id='l101' data-llen='2105:2128'>　不以誠實乃不恭之大者亂者能治亂之人多恃才</span><br/>
<span class='tline' id='l102' data-llen='2128:2151'>　作為大則為鯀小則為盆成括必加之以敬則處事</span><br/>
<span class='tline' id='l103' data-llen='2151:2174'>　而當擾者通熟於事之人恃其通熟心忽而志緩反</span><br/>
<span class='tline' id='l104' data-llen='2174:2197'>　失之猶豫必加果毅則任事而成直者多失於訐必</span><br/>
<span class='tline' id='l105' data-llen='2197:2220'>　養之以温簡者多失於鹵莽必収之以廉隅剛者多</span><br/>
<span class='tline' id='l106' data-llen='2220:2246'><a onclick="displayPageImage('KR1b0013', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2246:2269'>　不充實所謂棖也慾焉得剛惟剛而能塞則如孟子</span><br/>
<span class='tline' id='l108' data-llen='2269:2292'>　至大至剛浩然之氣塞乎天地彊者多失於勇而無</span><br/>
<span class='tline' id='l109' data-llen='2292:2315'>　義所謂有勇而無義為亂惟彊而有義則如孟子之</span><br/>
<span class='tline' id='l110' data-llen='2315:2338'>　過孟賁逺矣彰厥有常吉哉凡此九徳又當觀之於</span><br/>
<span class='tline' id='l111' data-llen='2338:2361'>　平昔考之於閒暇惟徳之有常者彰而用之則為國</span><br/>
<span class='tline' id='l112' data-llen='2361:2375'>　家之福常者常久而不變也</span><br/>
<span class='tline' id='l113' data-llen='2375:2397'>日宣三徳夙夜浚明有家日嚴祗敬六徳亮采有邦</span><br/>
<span class='tline' id='l114' data-llen='2397:2420'>　臯陶既言九徳之目矣而繼之以徳之序三徳之人</span><br/>
<span class='tline' id='l115' data-llen='2420:2446'><a onclick="displayPageImage('KR1b0013', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2446:2470'>　大夫所當用也日宣逹其情而使至於無𨼆則有家</span><br/>
<span class='tline' id='l117' data-llen='2470:2493'>　之事自夙夜而浚明觀浚明之象若整整然有條理</span><br/>
<span class='tline' id='l118' data-llen='2493:2516'>　而不紊也六徳之人諸侯所當用也日嚴祗敬與日</span><br/>
<span class='tline' id='l119' data-llen='2516:2539'>　宣之意合而觀之謂之宣則敬在其中矣此特言嚴</span><br/>
<span class='tline' id='l120' data-llen='2539:2562'>　祗敬位愈髙而心愈敬也雖有三徳六徳之人而不</span><br/>
<span class='tline' id='l121' data-llen='2562:2585'>　知此則亦徒然爾魯穆公之側非無子思齊宣王之</span><br/>
<span class='tline' id='l122' data-llen='2585:2608'>　國非無孟子但穆宣無日宣祗敬之心所以不能浚</span><br/>
<span class='tline' id='l123' data-llen='2608:2631'>　明其家亮采其邦也日宣嚴祗自有尊禮信任之意</span><br/>
<span class='tline' id='l124' data-llen='2631:2657'><a onclick="displayPageImage('KR1b0013', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2657:2680'>　在其中三徳六徳不必指言於九徳之中得其三得</span><br/>
<span class='tline' id='l126' data-llen='2680:2703'>　其六也治有廣狹事有小大故所用之人有多寡也</span><br/>
<span class='tline' id='l127' data-llen='2703:2726'>翕受敷施九徳咸事俊乂在官百僚師師百工惟時撫</span><br/>
<span class='tline' id='l128' data-llen='2726:2735'>于五辰庶績其凝</span><br/>
<span class='tline' id='l129' data-llen='2735:2758'>　見此人君如天之無不覆地之無不載不以一己之</span><br/>
<span class='tline' id='l130' data-llen='2758:2781'>　才為才而斂天下之才以為才故合九徳之人而受</span><br/>
<span class='tline' id='l131' data-llen='2781:2804'>　之又布之於職事之間使九徳之人咸事而無遺才</span><br/>
<span class='tline' id='l132' data-llen='2804:2827'>　俊乂之人在官而無曠職此人君之體也然猶言百</span><br/>
<span class='tline' id='l133' data-llen='2827:2853'><a onclick="displayPageImage('KR1b0013', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2853:2876'>　僚師師百工惟時何也盖衆賢既進猶有所當用心</span><br/>
<span class='tline' id='l135' data-llen='2876:2899'>　者惟聖人乃能公天下以為心降聖人一等未必能</span><br/>
<span class='tline' id='l136' data-llen='2899:2922'>　免毫釐之私若果有之豈能逓相觀法以興事造業</span><br/>
<span class='tline' id='l137' data-llen='2922:2945'>　則必分朋立黨反以害事故咸事在官之後必有以</span><br/>
<span class='tline' id='l138' data-llen='2945:2968'>　興起其相師之風而欽哉惟時以亮天功可也百僚</span><br/>
<span class='tline' id='l139' data-llen='2968:2991'>　百工非有不同師師有僚友之義故曰僚自職業言</span><br/>
<span class='tline' id='l140' data-llen='2991:3014'>　之故曰工撫于五辰在天得其全者為五辰在物得</span><br/>
<span class='tline' id='l141' data-llen='3014:3037'>　其偏者為五行同此一氣也自其勢論之五辰在天</span><br/>
<span class='tline' id='l142' data-llen='3037:3063'><a onclick="displayPageImage('KR1b0013', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3063:3086'>　人於何而可撫以其理論之則未嘗有間在我之五</span><br/>
<span class='tline' id='l144' data-llen='3086:3109'>　行既得其理則在天之五辰亦得其理矣百僚師師</span><br/>
<span class='tline' id='l145' data-llen='3109:3132'>　百工惟時事事物物各得其性則五辰自然循軌庶</span><br/>
<span class='tline' id='l146' data-llen='3132:3155'>　績故凝而不散也後世人臣之立功有随成而壊者</span><br/>
<span class='tline' id='l147' data-llen='3155:3172'>　是不凝也功愈久而愈隆乃凝之意</span><br/>
<span class='tline' id='l148' data-llen='3172:3180'>無教逸欲有邦</span><br/>
<span class='tline' id='l149' data-llen='3180:3203'>　逸欲者亡國敗家之事雖至無道之君豈欲有邦為</span><br/>
<span class='tline' id='l150' data-llen='3203:3226'>　此而教之哉盖一人者諸侯之觀瞻上有一毫之縱</span><br/>
<span class='tline' id='l151' data-llen='3226:3252'><a onclick="displayPageImage('KR1b0013', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3252:3266'>　弛惰慢即是教逸欲之道也</span><br/>
<span class='tline' id='l153' data-llen='3266:3288'>兢兢業業一日二日萬幾無曠庶官天工人其代之</span><br/>
<span class='tline' id='l154' data-llen='3288:3311'>　兢業者敬之形容也幾者動之微也一日二日之中</span><br/>
<span class='tline' id='l155' data-llen='3311:3334'>　幾微有萬而難察兢業之心稍有不接則忘失於幾</span><br/>
<span class='tline' id='l156' data-llen='3334:3357'>　微者必多矣非持敬之功深到則致察之精切何以</span><br/>
<span class='tline' id='l157' data-llen='3357:3380'>　及此自微而動之善則善之惡則惡一心之中少有</span><br/>
<span class='tline' id='l158' data-llen='3380:3403'>　不敬善惡自此判矣無曠庶官非特無其人之為曠</span><br/>
<span class='tline' id='l159' data-llen='3403:3426'>　盖非其人之為曠也天工人其代之凡在職位無非</span><br/>
<span class='tline' id='l160' data-llen='3426:3452'><a onclick="displayPageImage('KR1b0013', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3452:3475'>　代天理物耳如天之為然後能亮天工其可不敬乎</span><br/>
<span class='tline' id='l162' data-llen='3475:3498'>天敘有典勑我五典五惇哉天秩有禮自我五禮有庸</span><br/>
<span class='tline' id='l163' data-llen='3498:3509'>哉同寅協恭和𠂻哉</span><br/>
<span class='tline' id='l164' data-llen='3509:3532'>　天命在人自然有君臣父子之教在我則勑之勑者</span><br/>
<span class='tline' id='l165' data-llen='3532:3555'>　整齊之功也惇者厚也惟民生厚民之五典本無不</span><br/>
<span class='tline' id='l166' data-llen='3555:3578'>　厚勑之使歸厚而巳勑之之道從厚則近本也物聚</span><br/>
<span class='tline' id='l167' data-llen='3578:3601'>　然後有禮人羣則禮自生豈非天秩然自我而出天</span><br/>
<span class='tline' id='l168' data-llen='3601:3624'>　下惟視吾用之如何爾典禮出於天天命之謂性也</span><br/>
<span class='tline' id='l169' data-llen='3624:3651'><a onclick="displayPageImage('KR1b0013', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3651:3674'>　曰惇曰庸修道之謂教也天敘天秩非人所為惟君</span><br/>
<span class='tline' id='l171' data-llen='3674:3698'>　與天為一故能惇之庸之也同寅協恭和𠂻哉典禮</span><br/>
<span class='tline' id='l172' data-llen='3698:3721'>　之根源也君臣聚精㑹神與天無間則所惇所庸乃</span><br/>
<span class='tline' id='l173' data-llen='3721:3738'>　天之典禮不然則典禮無非虚文矣</span><br/>
<span class='tline' id='l174' data-llen='3738:3761'>天命有徳五服五章哉天討有罪五刑五用哉政事懋</span><br/>
<span class='tline' id='l175' data-llen='3761:3766'>哉懋哉</span><br/>
<span class='tline' id='l176' data-llen='3766:3789'>　命有徳討有罪直言五服五章五刑五用皆不云我</span><br/>
<span class='tline' id='l177' data-llen='3789:3812'>　者見賞罰之純乎天也盖典禮雖本於天猶待人輔</span><br/>
<span class='tline' id='l178' data-llen='3812:3839'><a onclick="displayPageImage('KR1b0013', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3839:3862'>　相撙節而成之若賞罰則不可加一毫於其間有一</span><br/>
<span class='tline' id='l180' data-llen='3862:3886'>　毫之人欲則賞罰我之賞罰非天之賞罰矣觀鯀於舜</span><br/>
<span class='tline' id='l181' data-llen='3886:3909'>　而誅禹於舜而用此天命天討也舜可謂不以我矣</span><br/>
<span class='tline' id='l182' data-llen='3909:3932'>　政事懋哉懋哉言賞罰此心勉勉不巳不可有一毫</span><br/>
<span class='tline' id='l183' data-llen='3932:3951'>　止息有所止息則有我之心乗間而生矣</span><br/>
<span class='tline' id='l184' data-llen='3951:3974'>天聰明自我民聰明天明畏自我民明威逹于上下敬</span><br/>
<span class='tline' id='l185' data-llen='3974:3979'>哉有土</span><br/>
<span class='tline' id='l186' data-llen='3979:4003'>　自我之言天人貫通之理也天有顯道厥𩔖惟彰自</span><br/>
<span class='tline' id='l187' data-llen='4003:4030'><a onclick="displayPageImage('KR1b0013', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4030:4053'>　我民聰明觀之於斯民生知之時則可見自我民明</span><br/>
<span class='tline' id='l189' data-llen='4053:4076'>　威觀之於人心凛然不可犯之地則可見逹于上下</span><br/>
<span class='tline' id='l190' data-llen='4076:4096'>　此理徹上下而無間斷有土之君其可不敬</span><br/>
<span class='tline' id='l191' data-llen='4096:4119'>臯陶曰朕言惠可厎行禹曰俞乃言厎可績臯陶曰予</span><br/>
<span class='tline' id='l192' data-llen='4119:4130'>未有知思曰賛賛襄哉</span><br/>
<span class='tline' id='l193' data-llen='4130:4153'>　臯陶謂我之言順果可以厎行否禹賛美其言可厎</span><br/>
<span class='tline' id='l194' data-llen='4153:4176'>　於成功臯陶慊然以為予未有知思曰賛賛襄哉而</span><br/>
<span class='tline' id='l195' data-llen='4176:4199'>　巳觀臯陶陳知人安民之謨如此方且淡然不自以</span><br/>
<span class='tline' id='l196' data-llen='4199:4226'><a onclick="displayPageImage('KR1b0013', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4226:4249'>　為可行賈誼治安一䇿才略如不可勝用曰醫能治</span><br/>
<span class='tline' id='l198' data-llen='4249:4272'>　之而上不使又曰陛下何不令臣屬國之官視臯陶</span><br/>
<span class='tline' id='l199' data-llen='4272:4295'>　氣象為如何禹與臯陶於舜之前交陳治道周旋切</span><br/>
<span class='tline' id='l200' data-llen='4295:4318'>　至舜恭已無為聽臣之論治而已言若稽古止於臯</span><br/>
<span class='tline' id='l201' data-llen='4318:4331'>　陶見臯陶之徳與禹相參</span><br/>
<span class='tline' id='l202' data-llen='4331:4348'>益稷第五　　　　　　　　　虞書</span><br/>
<span class='tline' id='l203' data-llen='4348:4352'>益稷</span><br/>
<span class='tline' id='l204' data-llen='4352:4375'>　益稷與臯陶謨文相連以簡編之重分為兩篇議論</span><br/>
<span class='tline' id='l205' data-llen='4375:4402'><a onclick="displayPageImage('KR1b0013', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4402:4425'>　相承初不間斷益稷名篇非有意但以禹首舉益稷</span><br/>
<span class='tline' id='l207' data-llen='4425:4448'>　為言故取以紀其目如論語學而子罕無他義理取</span><br/>
<span class='tline' id='l208' data-llen='4448:4462'>　其初説以記紀事之次序耳</span><br/>
<span class='tline' id='l209' data-llen='4462:4485'>帝曰來禹汝亦昌言禹拜曰都帝予何言予思日孜孜</span><br/>
<span class='tline' id='l210' data-llen='4485:4508'>　臯陶之謨既陳舜見禹在側故來禹亦使昌言而無</span><br/>
<span class='tline' id='l211' data-llen='4508:4532'>　𨼆猶露斧鑿禹曰都以下三句與曽㸃之言略相似</span><br/>
<span class='tline' id='l212' data-llen='4532:4555'>　但曽㸃氣象猶有未平聖賢分量不同此則穏貼耳</span><br/>
<span class='tline' id='l213' data-llen='4555:4578'>　禹所以不言惟思日孜孜盖其用心在純亦不巳之</span><br/>
<span class='tline' id='l214' data-llen='4578:4605'><a onclick="displayPageImage('KR1b0013', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4605:4628'>　地造理之深見天下之理無窮愈加勉而愈不自足</span><br/>
<span class='tline' id='l216' data-llen='4628:4651'>　孔子謂不知老之將至云爾正此意也禹憂其職之</span><br/>
<span class='tline' id='l217' data-llen='4651:4666'>　未盡如此何暇分其心於陳謨</span><br/>
<span class='tline' id='l218' data-llen='4666:4674'>臯陶曰吁如何</span><br/>
<span class='tline' id='l219' data-llen='4674:4697'>　吁亦悄然之辭畏聖人之意臯陶用功亦造禹地故</span><br/>
<span class='tline' id='l220' data-llen='4697:4706'>　復問其如何也</span><br/>
<span class='tline' id='l221' data-llen='4706:4729'>禹曰洪水滔天浩浩懐山襄陵下民昬墊予乗四載随</span><br/>
<span class='tline' id='l222' data-llen='4729:4752'>山刋木暨益奏庶鮮食予決九川距四海濬畎澮距川</span><br/>
<span class='tline' id='l223' data-llen='4752:4779'><a onclick="displayPageImage('KR1b0013', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4779:4802'>暨稷播奏庶艱食鮮食懋遷有無化居烝民乃粒萬邦</span><br/>
<span class='tline' id='l225' data-llen='4802:4814'>作乂臯陶曰俞師汝昌言</span><br/>
<span class='tline' id='l226' data-llen='4814:4837'>　予乗四載即舊注所謂水乗舟陸乗車泥乗輴山乗</span><br/>
<span class='tline' id='l227' data-llen='4837:4860'>　樏也随山刋其木以相視水勢於是與益進衆鳥獸</span><br/>
<span class='tline' id='l228' data-llen='4860:4883'>　之食於民九川水之大者俾入於海畎澮水之小者</span><br/>
<span class='tline' id='l229' data-llen='4883:4906'>　俾入於川大水決而有所入小水濬而有所歸治水</span><br/>
<span class='tline' id='l230' data-llen='4906:4929'>　之序也於是與稷播艱食奏鮮食鮮食亦鳥獸之食</span><br/>
<span class='tline' id='l231' data-llen='4929:4952'>　也水土方平民之播種尚艱故曰艱食粟榖之食也</span><br/>
<span class='tline' id='l232' data-llen='4952:4979'><a onclick="displayPageImage('KR1b0013', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4979:5002'>　惟其艱故以鮮食兼之當洪水未平之時道路壅塞</span><br/>
<span class='tline' id='l234' data-llen='5002:5025'>　阻不相通九州所有偏聚其處至是懋遷彼此之有</span><br/>
<span class='tline' id='l235' data-llen='5025:5048'>　無更相補易化其所居使之均足烝民乃粒曰乃者</span><br/>
<span class='tline' id='l236' data-llen='5048:5071'>　深見艱難之意洪水之勢滔天禹之用工非一手一</span><br/>
<span class='tline' id='l237' data-llen='5071:5094'>　足之力非一朝一夕之故然後乃得而粒食萬邦以</span><br/>
<span class='tline' id='l238' data-llen='5094:5117'>　治此非禹之夸辭也禹在虞朝不矜不伐不自滿假</span><br/>
<span class='tline' id='l239' data-llen='5117:5140'>　成功之後宜其所過者化而日求新功不忮不求何</span><br/>
<span class='tline' id='l240' data-llen='5140:5163'>　用不臧子路終身誦之夫子則曰是道也何足以臧</span><br/>
<span class='tline' id='l241' data-llen='5163:5190'><a onclick="displayPageImage('KR1b0013', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5190:5213'>　禹聖人也豈不知此乃歴舉其功若矜伐者何也盖</span><br/>
<span class='tline' id='l243' data-llen='5213:5236'>　艱難之念恐其易忘平成之功恐其難保正如管仲</span><br/>
<span class='tline' id='l244' data-llen='5236:5259'>　告桓公無忘在莒時之意其意謂昔者艱難如此今</span><br/>
<span class='tline' id='l245' data-llen='5259:5282'>　雖平成昔者之心頃刻不可忘正其持敬不息之工</span><br/>
<span class='tline' id='l246' data-llen='5282:5306'>　夫所不期而𤼵也禹雖不陳謨乃陳謨之大者故臯</span><br/>
<span class='tline' id='l247' data-llen='5306:5329'>　陶曰師汝昌言使禹自言其功而非有深意何以謂</span><br/>
<span class='tline' id='l248' data-llen='5329:5336'>　之昌言哉</span><br/>
<span class='tline' id='l249' data-llen='5336:5349'>禹曰都帝慎乃在位帝曰俞</span><br/>
<span class='tline' id='l250' data-llen='5349:5376'><a onclick="displayPageImage('KR1b0013', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5376:5399'>　吁而曰都者禹體得艱難戒懼之中有至樂之地也</span><br/>
<span class='tline' id='l252' data-llen='5399:5413'>　帝曰俞領其言而嘆其然也</span><br/>
<span class='tline' id='l253' data-llen='5413:5436'>禹曰安汝止惟幾惟康其弼直惟動丕應徯志以昭受</span><br/>
<span class='tline' id='l254' data-llen='5436:5446'>上帝天其申命用休</span><br/>
<span class='tline' id='l255' data-llen='5446:5469'>　止者知其所止之止將以安汝心之所止必於動之</span><br/>
<span class='tline' id='l256' data-llen='5469:5492'>　微及静而無事之時常致省察之功又必輔弼之人</span><br/>
<span class='tline' id='l257' data-llen='5492:5516'>　直而無𨼆不直則啓沃之功不至省察之所不及所</span><br/>
<span class='tline' id='l258' data-llen='5516:5539'>　止或不得其安矣大抵治身之道毫釐眇忽晏閒暇</span><br/>
<span class='tline' id='l259' data-llen='5539:5566'><a onclick="displayPageImage('KR1b0013', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5566:5589'>　豫工夫最切而繩愆糾謬格其非心隄防最要惟幾</span><br/>
<span class='tline' id='l261' data-llen='5589:5612'>　惟康則内得其養其弼直則外得其養内外交得其</span><br/>
<span class='tline' id='l262' data-llen='5612:5635'>　養則茍有所動而舟車所至日月所照莫不翕然大</span><br/>
<span class='tline' id='l263' data-llen='5635:5658'>　應所徯之志矣徯志者人有此志徯望於我我之動</span><br/>
<span class='tline' id='l264' data-llen='5658:5681'>　能大應之則昭然可以對越上帝之心不辱天佑下</span><br/>
<span class='tline' id='l265' data-llen='5681:5704'>　民作君師之意故天從而命之用至休美以是知天</span><br/>
<span class='tline' id='l266' data-llen='5704:5727'>　命非自外至從而申之耳有以治己之心有以契天</span><br/>
<span class='tline' id='l267' data-llen='5727:5749'>　下之心而昭然可以對越上帝之心天豈庸釋哉</span><br/>
<span class='tline' id='l268' data-llen='5749:5776'><a onclick="displayPageImage('KR1b0013', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5776:5792'>帝曰吁臣哉鄰哉鄰哉臣哉禹曰俞</span><br/>
<span class='tline' id='l270' data-llen='5792:5815'>　帝深領禹之言實欲用功是以深知左右頃刻不可</span><br/>
<span class='tline' id='l271' data-llen='5815:5838'>　無人而再三反復臣鄰之義的切如此臣鄰指禹言</span><br/>
<span class='tline' id='l272' data-llen='5838:5842'>　之</span><br/>
<span class='tline' id='l273' data-llen='5842:5865'>帝曰臣作朕股肱耳目予欲左右有民汝翼予欲宣力</span><br/>
<span class='tline' id='l274' data-llen='5865:5888'>四方汝為予欲觀古人之象日月星辰山龍華蟲作㑹</span><br/>
<span class='tline' id='l275' data-llen='5888:5911'>宗彝藻火粉米黼黻絺繡以五采彰施于五色作服汝</span><br/>
<span class='tline' id='l276' data-llen='5911:5934'>明予欲聞六律五聲八音在治忽以出納五言汝聼予</span><br/>
<span class='tline' id='l277' data-llen='5934:5961'><a onclick="displayPageImage('KR1b0013', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5961:5974'>違汝弼汝無面從退有後言</span><br/>
<span class='tline' id='l279' data-llen='5974:5997'>　作朕股肱耳目君為元首股肱耳目臣為之君臣相</span><br/>
<span class='tline' id='l280' data-llen='5997:6020'>　須為一體也予欲左右扶持其民翼而左右者汝也</span><br/>
<span class='tline' id='l281' data-llen='6020:6043'>　予欲宣康濟之力而及於四方為其事者汝也竭股</span><br/>
<span class='tline' id='l282' data-llen='6043:6066'>　肱之勞以任天下非一手一足之謂也予欲觀古人</span><br/>
<span class='tline' id='l283' data-llen='6066:6089'>　之象黄帝堯舜垂衣裳而天下治自黄帝巳有衣裳</span><br/>
<span class='tline' id='l284' data-llen='6089:6112'>　故曰觀也日月星辰山龍華蟲此六章者㑹之於衣</span><br/>
<span class='tline' id='l285' data-llen='6112:6135'>　以為在上之服宗廟之彝尊亦用此六章之飾藻火</span><br/>
<span class='tline' id='l286' data-llen='6135:6162'><a onclick="displayPageImage('KR1b0013', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6162:6185'>　粉米黼黻此六章者繡之於絺以為在下之服凡此</span><br/>
<span class='tline' id='l288' data-llen='6185:6208'>　十二章以五采施五色而作服所頼以明之者汝也</span><br/>
<span class='tline' id='l289' data-llen='6208:6231'>　予欲聞六律五聲八音在治忽六律五聲八音者天</span><br/>
<span class='tline' id='l290' data-llen='6231:6254'>　地自然之和也以此察治忽則無纎毫之偽出納五</span><br/>
<span class='tline' id='l291' data-llen='6254:6277'>　言五言樂之成言者三百篇之詩是也詩有出於上</span><br/>
<span class='tline' id='l292' data-llen='6277:6300'>　者為出有出於下者為納出納作之於樂所頼以聽</span><br/>
<span class='tline' id='l293' data-llen='6300:6323'>　之者汝也予違汝弼汝無面從退有後言不獨教禹</span><br/>
<span class='tline' id='l294' data-llen='6323:6346'>　作股肱耳目至此舜連一身亦責付禹也古人君臣</span><br/>
<span class='tline' id='l295' data-llen='6346:6373'><a onclick="displayPageImage('KR1b0013', 'WYG', '004-17a' );" name="004-17a" class="pb">[004-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6373:6396'>　之義委任之至如此舜之為君非有所慊而畏人之</span><br/>
<span class='tline' id='l297' data-llen='6396:6419'>　後言非容受之意有所未盡而致人之後言虞廷之</span><br/>
<span class='tline' id='l298' data-llen='6419:6442'>　臣又非肯欺其君而為面是背非之行也聖人敬畏</span><br/>
<span class='tline' id='l299' data-llen='6442:6465'>　無巳虗懐待諫惟恐過之不聞而深憂夫至尊居於</span><br/>
<span class='tline' id='l300' data-llen='6465:6488'>　九重之上在下者常有難言之患求言之切至也凡</span><br/>
<span class='tline' id='l301' data-llen='6488:6511'>　此數端皆所以論為治之道作服飾以祭天地宗廟</span><br/>
<span class='tline' id='l302' data-llen='6511:6534'>　禮之大者也六律八音五聲樂之大者也治定功成</span><br/>
<span class='tline' id='l303' data-llen='6534:6557'>　制禮作樂之時也禮樂非可以虛文舉言禮樂必於</span><br/>
<span class='tline' id='l304' data-llen='6557:6584'><a onclick="displayPageImage('KR1b0013', 'WYG', '004-17b' );" name="004-17b" class="pb">[004-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6584:6607'>　左右宣力之後者人民和氣浹洽然後可以興禮樂</span><br/>
<span class='tline' id='l306' data-llen='6607:6615'>　固有次序也</span><br/>
<span class='tline' id='l307' data-llen='6615:6638'>欽四鄰庶頑讒説若不在時侯以明之撻以記之書用</span><br/>
<span class='tline' id='l308' data-llen='6638:6661'>識哉欲並生哉工以納言時而颺之格則承之庸之否</span><br/>
<span class='tline' id='l309' data-llen='6661:6666'>則威之</span><br/>
<span class='tline' id='l310' data-llen='6666:6689'>　四鄰左右前後之近臣也師臣者帝賔臣者王友臣</span><br/>
<span class='tline' id='l311' data-llen='6689:6712'>　者霸自古以來成王畏相無不以欽大臣而興者皆</span><br/>
<span class='tline' id='l312' data-llen='6712:6735'>　原於舜臣鄰之意也自此論教育人才之理庶頑讒</span><br/>
<span class='tline' id='l313' data-llen='6735:6762'><a onclick="displayPageImage('KR1b0013', 'WYG', '004-18a' );" name="004-18a" class="pb">[004-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6762:6785'>　説若不在是於是収而化之始則用射侯之禮以明</span><br/>
<span class='tline' id='l315' data-llen='6785:6808'>　之射者心正然後能中揖讓而升下而飲非敬不可</span><br/>
<span class='tline' id='l316' data-llen='6808:6832'>　所以𤼵其敬心也撻而記之記者使之自記非教者</span><br/>
<span class='tline' id='l317' data-llen='6832:6855'>　記之也又書之於簡冊以識其過人之有過窘誚之</span><br/>
<span class='tline' id='l318' data-llen='6855:6878'>　時愧悔之意必生漸久而漸忘是以改過常不力撻</span><br/>
<span class='tline' id='l319' data-llen='6878:6901'>　而必記又有書以識之非斥絶之也存其過所以存</span><br/>
<span class='tline' id='l320' data-llen='6901:6924'>　其恥目接於所記所書則必恥恥則善心生欲並生</span><br/>
<span class='tline' id='l321' data-llen='6924:6947'>　哉欲與之並生於天地之間善者生之理也工者掌</span><br/>
<span class='tline' id='l322' data-llen='6947:6974'><a onclick="displayPageImage('KR1b0013', 'WYG', '004-18b' );" name="004-18b" class="pb">[004-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6974:6997'>　誦詩之官也時而颺之颺其詩也以騐其從化與否</span><br/>
<span class='tline' id='l324' data-llen='6997:7020'>　也詩者出於情性古人采詩以觀民風即此意也春</span><br/>
<span class='tline' id='l325' data-llen='7020:7044'>　秋列國盟㑹賦詩之際不能自𨼆其情况唐虞之時</span><br/>
<span class='tline' id='l326' data-llen='7044:7067'>　詩有不出於真情者乎歌其詩以觀之感格而化者</span><br/>
<span class='tline' id='l327' data-llen='7067:7090'>　可得而知而感化者復有淺深或尊承之或任用之</span><br/>
<span class='tline' id='l328' data-llen='7090:7113'>　至於怙終不悛者而後用法以刑之舜何為於讒説</span><br/>
<span class='tline' id='l329' data-llen='7113:7136'>　者教之如此其至盖作之君作之師不如是則不足</span><br/>
<span class='tline' id='l330' data-llen='7136:7146'>　以盡君師之職也</span><br/>
<span class='tline' id='l331' data-llen='7146:7173'><a onclick="displayPageImage('KR1b0013', 'WYG', '004-19a' );" name="004-19a" class="pb">[004-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7173:7196'>禹曰俞哉帝光天之下至于海隅蒼生萬邦黎獻共惟</span><br/>
<span class='tline' id='l333' data-llen='7196:7219'>帝臣惟帝時舉敷納以言明庶以功車服以庸誰敢不</span><br/>
<span class='tline' id='l334' data-llen='7219:7235'>讓敢不敬應帝不時敷同日奏罔功</span><br/>
<span class='tline' id='l335' data-llen='7235:7258'>　俞哉者然其言而猶有可言之謂也教育之道固詳</span><br/>
<span class='tline' id='l336' data-llen='7258:7281'>　矣然或撻或識規模若廹頑讒之人亦具天地之理</span><br/>
<span class='tline' id='l337' data-llen='7281:7304'>　人君統大體以臨之示大法以警之則誰敢不遜敢</span><br/>
<span class='tline' id='l338' data-llen='7304:7327'>　不敬應上之規模廣大故功用之著於下者亦廣大</span><br/>
<span class='tline' id='l339' data-llen='7327:7350'>　普天之下率土之濵莫不精白承休徳所謂頑讒自</span><br/>
<span class='tline' id='l340' data-llen='7350:7377'><a onclick="displayPageImage('KR1b0013', 'WYG', '004-19b' );" name="004-19b" class="pb">[004-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7377:7400'>　無有也帝不時敷同日奏罔功禹不待舜問即言帝</span><br/>
<span class='tline' id='l342' data-llen='7400:7423'>　若不如此用人則將見皆同日而奏無功欲舜灼然</span><br/>
<span class='tline' id='l343' data-llen='7423:7446'>　盡心於此大者否則即有如此大害也前一節議論</span><br/>
<span class='tline' id='l344' data-llen='7446:7460'>　必得此一節議論其義始備</span><br/>
<span class='tline' id='l345' data-llen='7460:7483'>無若丹朱傲惟慢遊是好傲虐是作罔晝夜頟頟罔水</span><br/>
<span class='tline' id='l346' data-llen='7483:7495'>行舟朋淫于家用殄厥世</span><br/>
<span class='tline' id='l347' data-llen='7495:7518'>　禹既推其理之廣大又収拾於工夫之切近者言丹</span><br/>
<span class='tline' id='l348' data-llen='7518:7541'>　朱之傲始於慢遊是好爾慢遊不巳遂至於傲虐是</span><br/>
<span class='tline' id='l349' data-llen='7541:7568'><a onclick="displayPageImage('KR1b0013', 'WYG', '004-20a' );" name="004-20a" class="pb">[004-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7568:7591'>　作夫慢遊之罪不過怠惰嬉遊何至於傲虐之作而</span><br/>
<span class='tline' id='l351' data-llen='7591:7614'>　用是以殄厥世盖為惡之初以慢遊之過小為不害</span><br/>
<span class='tline' id='l352' data-llen='7614:7637'>　日復一日惡力浸長則慢遊之念轉為傲虐而不自</span><br/>
<span class='tline' id='l353' data-llen='7637:7660'>　知傲而至於虐惡力猛矣則何惡不可為及其成熟</span><br/>
<span class='tline' id='l354' data-llen='7660:7683'>　自然足以殄厥世也罔晝夜頟頟頟頟然勇於惡昬</span><br/>
<span class='tline' id='l355' data-llen='7683:7706'>　肆而窮日夜之力也舜大聖人也視丹朱不啻天淵</span><br/>
<span class='tline' id='l356' data-llen='7706:7729'>　禹為舜憂而恐其若丹朱之傲何也聖人與天地萬</span><br/>
<span class='tline' id='l357' data-llen='7729:7753'>　物為一體天地之中一物順理無非所以𤼵吾之良</span><br/>
<span class='tline' id='l358' data-llen='7753:7780'><a onclick="displayPageImage('KR1b0013', 'WYG', '004-20b' );" name="004-20b" class="pb">[004-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7780:7803'>　心一物不順理無非所以警吾不善之端也所謂見</span><br/>
<span class='tline' id='l360' data-llen='7803:7826'>　賢思齊焉見不賢而内自省丹朱之不肖去舜雖逺</span><br/>
<span class='tline' id='l361' data-llen='7826:7849'>　而慢遊之初實人心之所易入安得不要其終以為</span><br/>
<span class='tline' id='l362' data-llen='7849:7863'>　戒見聖人之工夫愈無窮也</span><br/>
<span class='tline' id='l363' data-llen='7863:7886'>予創若時娶于塗山辛壬癸甲啓呱呱而泣予弗子惟</span><br/>
<span class='tline' id='l364' data-llen='7886:7909'>荒度土功弼成五服至于五千州十有二師外薄四海</span><br/>
<span class='tline' id='l365' data-llen='7909:7928'>咸建五長各廸有功苗頑弗即工帝其念哉</span><br/>
<span class='tline' id='l366' data-llen='7928:7951'>　禹懲丹朱之惡而求之於身曰創者見惡而為善之</span><br/>
<span class='tline' id='l367' data-llen='7951:7978'><a onclick="displayPageImage('KR1b0013', 'WYG', '004-21a' );" name="004-21a" class="pb">[004-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7978:8001'>　力也惡在丹朱創在禹是禹因傲而得敬也平成功</span><br/>
<span class='tline' id='l369' data-llen='8001:8024'>　用盡於此而出也丹朱至於殄世其始不過慢心禹</span><br/>
<span class='tline' id='l370' data-llen='8024:8047'>　至於各迪有功其始不過敬心善惡之端也予弗子</span><br/>
<span class='tline' id='l371' data-llen='8047:8070'>　惟荒度土功禹以天下為一已憂也五服二千五百</span><br/>
<span class='tline' id='l372' data-llen='8070:8093'>　里方面共五千每州各立一師外及四海皆立五長</span><br/>
<span class='tline' id='l373' data-llen='8093:8116'>　以相統率禹經理天下之大略也各迪有功苗頑弗</span><br/>
<span class='tline' id='l374' data-llen='8116:8139'>　即工深足以見舜世教化之盛各迪有功如周時人</span><br/>
<span class='tline' id='l375' data-llen='8139:8162'>　人有士君子之行天下皆迪功則不即功者易見獨</span><br/>
<span class='tline' id='l376' data-llen='8162:8189'><a onclick="displayPageImage('KR1b0013', 'WYG', '004-21b' );" name="004-21b" class="pb">[004-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8189:8212'>　舉苗一人之頑弗即其工則自苗之外必無不即工</span><br/>
<span class='tline' id='l378' data-llen='8212:8235'>　之人矣以禹之敬勤勞治水如此懲創自反如此苗</span><br/>
<span class='tline' id='l379' data-llen='8235:8258'>　尚未即工則敬之工夫其可已乎帝其念哉禹將與</span><br/>
<span class='tline' id='l380' data-llen='8258:8281'>　帝相與自反共致力於未盡之工夫也不徒苗之頑</span><br/>
<span class='tline' id='l381' data-llen='8281:8304'>　在所當念天下之事盡在於艱難之中念哉之意無</span><br/>
<span class='tline' id='l382' data-llen='8304:8312'>　時而可巳也</span><br/>
<span class='tline' id='l383' data-llen='8312:8335'>帝曰迪朕徳時乃功惟敘臯陶方祗厥敘方施象刑惟</span><br/>
<span class='tline' id='l384' data-llen='8335:8338'>明</span><br/>
<span class='tline' id='l385' data-llen='8338:8365'><a onclick="displayPageImage('KR1b0013', 'WYG', '004-22a' );" name="004-22a" class="pb">[004-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8365:8388'>　舜謂能導迪我之徳者皆禹之功秩然而有次序歸</span><br/>
<span class='tline' id='l387' data-llen='8388:8411'>　各迪有功之功於禹也臯陶祗敬汝之功施象刑而</span><br/>
<span class='tline' id='l388' data-llen='8411:8434'>　極其明任苗弗即工之責於臯陶也功歸之禹責任</span><br/>
<span class='tline' id='l389' data-llen='8434:8453'>　之臯陶而舜無所與君臣一體本無間也</span><br/>
<span class='tline' id='l390' data-llen='8453:8476'>夔曰戞撃鳴球搏拊琴瑟以詠祖考來格虞賔在位羣</span><br/>
<span class='tline' id='l391' data-llen='8476:8499'>后徳讓下管鼗鼓合止柷敔笙鏞以間鳥獸蹌蹌簫韶</span><br/>
<span class='tline' id='l392' data-llen='8499:8507'>九成鳯凰來儀</span><br/>
<span class='tline' id='l393' data-llen='8507:8530'>　此又一節也治定功成夔故以樂之至和為言祖考</span><br/>
<span class='tline' id='l394' data-llen='8530:8557'><a onclick="displayPageImage('KR1b0013', 'WYG', '004-22b' );" name="004-22b" class="pb">[004-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8557:8581'>　來格其幽𡨕所感如此虞賔在位羣后以徳相遜所</span><br/>
<span class='tline' id='l396' data-llen='8581:8604'>　謂相維辟公天子穆穆濟濟多士秉文之徳也其明</span><br/>
<span class='tline' id='l397' data-llen='8604:8627'>　而人和如此則堂上之樂可知矣至於堂下之樂作</span><br/>
<span class='tline' id='l398' data-llen='8627:8650'>　鳥獸蹌蹌然而舞其和又可知也簫韶九成樂大備</span><br/>
<span class='tline' id='l399' data-llen='8650:8673'>　之時雖至治之祥如鳯凰亦來儀言和之至也史官</span><br/>
<span class='tline' id='l400' data-llen='8673:8696'>　特以虞樂結虞書五篇之終盖成於樂帝王至治之</span><br/>
<span class='tline' id='l401' data-llen='8696:8719'>　盛泰和之氣鼓舞動盪者如此如祖考如虞賔如羣</span><br/>
<span class='tline' id='l402' data-llen='8719:8739'>　后如鳥獸如鳯凰如百獸盡在舜和氣之中</span><br/>
<span class='tline' id='l403' data-llen='8739:8766'><a onclick="displayPageImage('KR1b0013', 'WYG', '004-23a' );" name="004-23a" class="pb">[004-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8766:8784'>夔曰於予擊石拊石百獸率舞庶尹允諧</span><br/>
<span class='tline' id='l405' data-llen='8784:8807'>　夔又申言之曰我作樂百獸無知者尚且率舞則庶</span><br/>
<span class='tline' id='l406' data-llen='8807:8830'>　尹信其和諧夔前言舜樂如此之盛矣至此再言夔</span><br/>
<span class='tline' id='l407' data-llen='8830:8853'>　曰於予以别之盖前之樂舜之樂也後之樂夔之樂</span><br/>
<span class='tline' id='l408' data-llen='8853:8876'>　也舜樂之盛雖職在后夔而實本於帝舜之徳於此</span><br/>
<span class='tline' id='l409' data-llen='8876:8899'>　而後自謂我之樂非自夸也樂使人鼓舞動盪而不</span><br/>
<span class='tline' id='l410' data-llen='8899:8922'>　自知所謂樂則生矣生則烏可巳也所以重復言之</span><br/>
<span class='tline' id='l411' data-llen='8922:8943'>　感𤼵而不能自己擊拊即前之戞擊搏拊也</span><br/>
<span class='tline' id='l412' data-llen='8943:8970'><a onclick="displayPageImage('KR1b0013', 'WYG', '004-23b' );" name="004-23b" class="pb">[004-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8970:8985'>帝庸作歌曰勑天之命惟時惟幾</span><br/>
<span class='tline' id='l414' data-llen='8985:9008'>　見於歌詩嗟嘆之不足故咏歌之也不惟夔之言樂</span><br/>
<span class='tline' id='l415' data-llen='9008:9032'>　重複而不能巳舜𤼵於言語亦不能已所以帝庸作</span><br/>
<span class='tline' id='l416' data-llen='9032:9055'>　歌曰乃賡載歌又歌曰亦重複而不自覺盖鼓舞動</span><br/>
<span class='tline' id='l417' data-llen='9055:9078'>　盪樂之體也勑天之命惟時惟幾此聖人之真樂也</span><br/>
<span class='tline' id='l418' data-llen='9078:9101'>　庸者因用此以作歌也天命流行内而起居寢處外</span><br/>
<span class='tline' id='l419' data-llen='9101:9124'>　而天下萬事無非天命必有以勑正之勑之工夫少</span><br/>
<span class='tline' id='l420' data-llen='9124:9147'>　間便不是天命雜於人為矣則天命即不得其正矣</span><br/>
<span class='tline' id='l421' data-llen='9147:9174'><a onclick="displayPageImage('KR1b0013', 'WYG', '004-24a' );" name="004-24a" class="pb">[004-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9174:9197'>　勑者整勑之意也時者時時勑之幾又時之微者也</span><br/>
<span class='tline' id='l423' data-llen='9197:9220'>　若頃刻之際幾微之中一毫不勑則私欲間之此精</span><br/>
<span class='tline' id='l424' data-llen='9220:9243'>　密之工夫也大抵天命流行而不息聖人亦當流行</span><br/>
<span class='tline' id='l425' data-llen='9243:9266'>　而不息詩曰維天之命於穆不巳又曰文王之徳之</span><br/>
<span class='tline' id='l426' data-llen='9266:9289'>　純純亦不已觀不已之意則知時幾之意矣此舜居</span><br/>
<span class='tline' id='l427' data-llen='9289:9299'>　太平極治之心也</span><br/>
<span class='tline' id='l428' data-llen='9299:9316'>乃歌曰股肱喜哉元首起哉百工熈哉</span><br/>
<span class='tline' id='l429' data-llen='9316:9339'>　言勑天之命惟時惟幾必頼人臣輔佐君對臣則先</span><br/>
<span class='tline' id='l430' data-llen='9339:9366'><a onclick="displayPageImage('KR1b0013', 'WYG', '004-24b' );" name="004-24b" class="pb">[004-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9366:9389'>　言股肱喜亦奮庸之意也股肱喜而常舉是意於下</span><br/>
<span class='tline' id='l432' data-llen='9389:9412'>　則元首興起不昬滯於上矣朝廷如此百工安得不</span><br/>
<span class='tline' id='l433' data-llen='9412:9419'>　廣且明哉</span><br/>
<span class='tline' id='l434' data-llen='9419:9442'>臯陶拜手稽首颺言曰念哉率作興事慎乃憲欽哉屢</span><br/>
<span class='tline' id='l435' data-llen='9442:9449'>省乃成欽哉</span><br/>
<span class='tline' id='l436' data-llen='9449:9472'>　颺言者大聲而言也形於聲音動於愾歎而不自知</span><br/>
<span class='tline' id='l437' data-llen='9472:9495'>　拜手稽首大聲言之念哉凡率作興事之際必常常</span><br/>
<span class='tline' id='l438' data-llen='9495:9518'>　致其敬也所謂率作興事慎乃憲最要看大率人一</span><br/>
<span class='tline' id='l439' data-llen='9518:9545'><a onclick="displayPageImage('KR1b0013', 'WYG', '004-25a' );" name="004-25a" class="pb">[004-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9545:9568'>　味興起去做事都不思只是㑹有失興者奮勵之謂</span><br/>
<span class='tline' id='l441' data-llen='9568:9591'>　也事固以奮庸而立又必謹守其法加之以欽此是</span><br/>
<span class='tline' id='l442' data-llen='9591:9614'>　情性之正天理之公矣屢省乃成不可作保治看只</span><br/>
<span class='tline' id='l443' data-llen='9614:9637'>　是時時思量所以成處屢者無時而不省也乃者事</span><br/>
<span class='tline' id='l444' data-llen='9637:9660'>　之所以成也事所以成時時省之盖日中則昃月盈</span><br/>
<span class='tline' id='l445' data-llen='9660:9680'>　則虧當既濟大亨之時省察之功不可歇也</span><br/>
<span class='tline' id='l446' data-llen='9680:9699'>乃賡載歌曰元首明哉股肱良哉庶事康哉</span><br/>
<span class='tline' id='l447' data-llen='9699:9722'>　臣稱君則先言元首明者君道之本體也居上克明</span><br/>
<span class='tline' id='l448' data-llen='9722:9749'><a onclick="displayPageImage('KR1b0013', 'WYG', '004-25b' );" name="004-25b" class="pb">[004-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9749:9772'>　惟明明后元首明於上則股肱無有不良歸美未幾</span><br/>
<span class='tline' id='l450' data-llen='9772:9786'>　警戒繼之聖賢相與之意也</span><br/>
<span class='tline' id='l451' data-llen='9786:9804'>又歌曰元首叢脞哉股肱惰哉萬事墮哉</span><br/>
<span class='tline' id='l452' data-llen='9804:9827'>　君道在於無為侵臣之職則叢脞哉叢脞者不知綱</span><br/>
<span class='tline' id='l453' data-llen='9827:9850'>　領之謂也舜之時太平無事不可復有所増茍彊欲</span><br/>
<span class='tline' id='l454' data-llen='9850:9873'>　有為即成叢脞之害臣歌先元首君歌先股肱交相</span><br/>
<span class='tline' id='l455' data-llen='9873:9881'>　責任之義也</span><br/>
<span class='tline' id='l456' data-llen='9881:9890'>帝拜曰俞往欽哉</span><br/>
<span class='tline' id='l457' data-llen='9890:9917'><a onclick="displayPageImage('KR1b0013', 'WYG', '004-26a' );" name="004-26a" class="pb">[004-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9917:9940'>　臯陶切直辨論至此深契帝舜之心拜而受之有不</span><br/>
<span class='tline' id='l459' data-llen='9940:9963'>　自覺盖古者君臣席地而坐故聞臯陶之言而遽拜</span><br/>
<span class='tline' id='l460' data-llen='9963:9986'>　君猶父也無拜臣之禮一言之間可以為帝者師以</span><br/>
<span class='tline' id='l461' data-llen='9986:10009'>　師禮拜而俞之觀往欽哉一語古人所謂堯舜雖沒</span><br/>
<span class='tline' id='l462' data-llen='10009:10032'>　千百年其心至今猶在也此篇大槩脉絡固相通然</span><br/>
<span class='tline' id='l463' data-llen='10032:10055'>　其間非一時之言往欽哉之言意有不同前者以戒</span><br/>
<span class='tline' id='l464' data-llen='10055:10078'>　羣臣往敬其所行此乃君臣相戒自今巳往敬而勿</span><br/>
<span class='tline' id='l465' data-llen='10078:10101'>　失舜臯陶之賡歌三百篇之祖也治定功成君臣陶</span><br/>
<span class='tline' id='l466' data-llen='10101:10128'><a onclick="displayPageImage('KR1b0013', 'WYG', '004-26b' );" name="004-26b" class="pb">[004-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10128:10151'>　於至和不能自巳正薫陶浹洽手舞足蹈之時於是</span><br/>
<span class='tline' id='l468' data-llen='10151:10175'>　時而作歌宜其𤼵揚蹈厲而云勑天之命惟時惟幾</span><br/>
<span class='tline' id='l469' data-llen='10175:10198'>　至樂乃在警戒畏懼之中臯陶聞之天機自動颺言</span><br/>
<span class='tline' id='l470' data-llen='10198:10221'>　大呼亦當鋪張治功而不出於規矩凖繩之中皆不</span><br/>
<span class='tline' id='l471' data-llen='10221:10244'>　失其則者所以見情性之正而為本於三百篇也臯</span><br/>
<span class='tline' id='l472' data-llen='10244:10267'>　陶之歌百代為君者所當戒而於舜時為尤切舜之</span><br/>
<span class='tline' id='l473' data-llen='10267:10290'>　時恭已正南面法度彰禮樂著羣賢布職但總其大</span><br/>
<span class='tline' id='l474' data-llen='10290:10313'>　綱不可復加正所謂無妄之往何之矣二典三謨或</span><br/>
<span class='tline' id='l475' data-llen='10313:10340'><a onclick="displayPageImage('KR1b0013', 'WYG', '004-27a' );" name="004-27a" class="pb">[004-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10340:10363'>　記其臣之拜或記其君之拜皆和氣浹洽不自知其</span><br/>
<span class='tline' id='l477' data-llen='10363:10370'>　所以然也</span><br/>
<span class='tline' id='l478' data-llen='10370:10373'>　</span><br/>
<span class='tline' id='l479' data-llen='10373:10376'>　</span><br/>
<span class='tline' id='l480' data-llen='10376:10379'>　</span><br/>
<span class='tline' id='l481' data-llen='10379:10382'>　</span><br/>
<span class='tline' id='l482' data-llen='10382:10385'>　</span><br/>
<span class='tline' id='l483' data-llen='10385:10388'>　</span><br/>
<span class='tline' id='l484' data-llen='10388:10415'><a onclick="displayPageImage('KR1b0013', 'WYG', '004-27b' );" name="004-27b" class="pb">[004-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10415:10418'>　</span><br/>
<span class='tline' id='l486' data-llen='10418:10421'>　</span><br/>
<span class='tline' id='l487' data-llen='10421:10424'>　</span><br/>
<span class='tline' id='l488' data-llen='10424:10427'>　</span><br/>
<span class='tline' id='l489' data-llen='10427:10430'>　</span><br/>
<span class='tline' id='l490' data-llen='10430:10433'>　</span><br/>
<span class='tline' id='l491' data-llen='10433:10436'>　</span><br/>
<span class='tline' id='l492' data-llen='10436:10447'>　増修東萊書説卷四</span><br/>
</p>
<p><br/>
</p>
  </div>
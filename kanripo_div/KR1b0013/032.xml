<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1b0013', 'WYG', '032-1a' );" name="032-1a" class="pb">[032-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　增修東萊書說卷三十二　　宋　時瀾　撰</span><br/>
<span class='tline' id='l10' data-llen='214:229'>康王之誥第二十五　　　周書</span><br/>
<span class='tline' id='l11' data-llen='229:252'>　舜除堯之喪格廟而咨岳牧成王除武王之喪朝廟</span><br/>
<span class='tline' id='l12' data-llen='252:275'>　而訪羣臣皆百代之正禮然成湯方沒伊尹遽偕羣</span><br/>
<span class='tline' id='l13' data-llen='275:298'>　后侯甸訓太甲焉禮固有時而變矣說者不疑太甲</span><br/>
<span class='tline' id='l14' data-llen='298:321'>　受伊尹羣后之訓于居憂之時乃疑康王受召畢諸</span><br/>
<span class='tline' id='l15' data-llen='321:344'>　侯之戒于宅䘏之日甚者或以晉辭諸侯為證然則</span><br/>
<span class='tline' id='l16' data-llen='344:370'><a onclick="displayPageImage('KR1b0013', 'WYG', '032-1b' );" name="032-1b" class="pb">[032-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='370:387'>　隆周之元老反不若衰晉之陪臣邪</span><br/>
<span class='tline' id='l18' data-llen='387:404'>康王既尸天子遂誥諸侯作康王之誥</span><br/>
<span class='tline' id='l19' data-llen='404:427'>　此孔子之書法也遂繼事之辭也既宅尊位繼即誥</span><br/>
<span class='tline' id='l20' data-llen='427:451'>　諸侯其辭之廹則其𫝑必有不容巳者四國流言之</span><br/>
<span class='tline' id='l21' data-llen='451:474'>　變未逺亟頒新天子之號令所以鎮浮議而折姦萌</span><br/>
<span class='tline' id='l22' data-llen='474:497'>　茍其不然哀恫不言之際康王二公豈得已而不已</span><br/>
<span class='tline' id='l23' data-llen='497:520'>　者乎序辭之亟所以發明康王二公不獲已之本心</span><br/>
<span class='tline' id='l24' data-llen='520:524'>　也</span><br/>
<span class='tline' id='l25' data-llen='524:550'><a onclick="displayPageImage('KR1b0013', 'WYG', '032-2a' );" name="032-2a" class="pb">[032-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='550:573'>王出在應門之内太保率西方諸侯入應門左畢公率</span><br/>
<span class='tline' id='l27' data-llen='573:596'>東方諸侯入應門右皆布乗黄朱賔稱奉圭兼幣曰一</span><br/>
<span class='tline' id='l28' data-llen='596:619'>二臣衞敢執壤奠皆再拜稽首王義嗣徳答拜太保暨</span><br/>
<span class='tline' id='l29' data-llen='619:632'>芮伯咸進相揖皆再拜稽首</span><br/>
<span class='tline' id='l30' data-llen='632:655'>　周之朝儀略見於此孔安國謂王出畢門立應門内</span><br/>
<span class='tline' id='l31' data-llen='655:678'>　南面鄭衆周禮謂王有五門一曰臯門二曰雉門三</span><br/>
<span class='tline' id='l32' data-llen='678:701'>　曰庫門四曰應門五曰路門路門一曰畢門外朝在</span><br/>
<span class='tline' id='l33' data-llen='701:724'>　路門外則應門之内盖外朝所在也周中分天下諸</span><br/>
<span class='tline' id='l34' data-llen='724:750'><a onclick="displayPageImage('KR1b0013', 'WYG', '032-2b' );" name="032-2b" class="pb">[032-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='750:773'>　侯主以二伯自陜以東周公主之自陜以西召公主</span><br/>
<span class='tline' id='l36' data-llen='773:796'>　之召公率西方諸侯盖仍西伯之舊職畢公率東方</span><br/>
<span class='tline' id='l37' data-llen='796:819'>　諸侯則繼周公為東伯矣諸侯入應門列於左右此</span><br/>
<span class='tline' id='l38' data-llen='819:843'>　朝㑹分班儀也布乗者陳四馬黄朱若匪厥𤣥黄之</span><br/>
<span class='tline' id='l39' data-llen='843:867'>　𩔖皆庭實也賔稱奉圭兼幣曰一二臣衞敢執壤奠</span><br/>
<span class='tline' id='l40' data-llen='867:890'>　者王朝謂諸侯為賔謂諸侯之孤卿為客諸侯致辭</span><br/>
<span class='tline' id='l41' data-llen='890:913'>　貢其圭幣一二臣衛猶言二三臣壤奠猶言川奠澤</span><br/>
<span class='tline' id='l42' data-llen='913:936'>　物之奠謂土産也皆再拜稽首盖拜而獻其幣也王</span><br/>
<span class='tline' id='l43' data-llen='936:962'><a onclick="displayPageImage('KR1b0013', 'WYG', '032-3a' );" name="032-3a" class="pb">[032-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='962:985'>　義嗣徳答拜者言非常禮新履尊位義諸侯之嗣徳</span><br/>
<span class='tline' id='l45' data-llen='985:1008'>　不忘故答拜而特受其幣也太保暨芮伯咸進相揖</span><br/>
<span class='tline' id='l46' data-llen='1008:1031'>　皆再拜稽首者此朝㑹合班儀也始而分班則諸侯</span><br/>
<span class='tline' id='l47' data-llen='1031:1054'>　兩列西伯與東伯之位相對今而合班則六卿前列</span><br/>
<span class='tline' id='l48' data-llen='1054:1077'>　冢宰與司徒之位相次故太保與芮伯咸進相揖移</span><br/>
<span class='tline' id='l49' data-llen='1077:1100'>　位少前與在位者皆再拜稽首而進戒也乃若周官</span><br/>
<span class='tline' id='l50' data-llen='1100:1123'>　外朝之法左九棘孤卿大夫位焉右九棘公侯伯子</span><br/>
<span class='tline' id='l51' data-llen='1123:1146'>　男位焉面三槐三公位焉此常朝之儀爾非新天子</span><br/>
<span class='tline' id='l52' data-llen='1146:1172'><a onclick="displayPageImage('KR1b0013', 'WYG', '032-3b' );" name="032-3b" class="pb">[032-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1172:1183'>　朝諸侯羣臣之儀也</span><br/>
<span class='tline' id='l54' data-llen='1183:1206'>曰敢敬告天子皇天改大邦殷之命惟周文武誕受羑</span><br/>
<span class='tline' id='l55' data-llen='1206:1229'>若克恤西土惟新陟王畢協賞罰戡定厥功用敷遺後</span><br/>
<span class='tline' id='l56' data-llen='1229:1249'>人休今王敬之哉張皇六師無壞我髙祖寡命</span><br/>
<span class='tline' id='l57' data-llen='1249:1272'>　此進戒之辭也堂堂大邦之殷而皇天改其命先儆</span><br/>
<span class='tline' id='l58' data-llen='1272:1295'>　之以天命不易也惟周文武誕受羑若克恤西土者</span><br/>
<span class='tline' id='l59' data-llen='1295:1318'>　復告以文武之所成就盖自憂患艱難得之也羑里</span><br/>
<span class='tline' id='l60' data-llen='1318:1341'>　之囚厄莫甚焉於此能順則天下之理無乎不順天</span><br/>
<span class='tline' id='l61' data-llen='1341:1367'><a onclick="displayPageImage('KR1b0013', 'WYG', '032-4a' );" name="032-4a" class="pb">[032-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1367:1390'>　所以畀付文王而進徳作聖者庶其在此而武王則</span><br/>
<span class='tline' id='l63' data-llen='1390:1413'>　親傳之於文王也故謂之誕受羑若文武得之於憂</span><br/>
<span class='tline' id='l64' data-llen='1413:1436'>　患艱難故能視民如傷軫恤西土盖身常履之推己</span><br/>
<span class='tline' id='l65' data-llen='1436:1459'>　以及人也惟新陟王畢協賞罰戡定厥功用敷遺後</span><br/>
<span class='tline' id='l66' data-llen='1459:1482'>　人休者時成王未諡故謂之新陟王賞罰謂之畢協</span><br/>
<span class='tline' id='l67' data-llen='1482:1505'>　盖無不合於理所以人心恱服故能戡定天下業垂</span><br/>
<span class='tline' id='l68' data-llen='1505:1528'>　後嗣也成王緝熈光明之學與夫禮樂敎化可舉以</span><br/>
<span class='tline' id='l69' data-llen='1528:1551'>　告康王者固多今獨舉賞罰之末以戒似非責難之</span><br/>
<span class='tline' id='l70' data-llen='1551:1577'><a onclick="displayPageImage('KR1b0013', 'WYG', '032-4b' );" name="032-4b" class="pb">[032-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1577:1600'>　義盖康王自為太子齒胄保傅之敎固已識其體矣</span><br/>
<span class='tline' id='l72' data-llen='1600:1623'>　今而嗣服見於用者方自此始賞罰學之見於用者</span><br/>
<span class='tline' id='l73' data-llen='1623:1646'>　也盡已之性然後能盡人之性一毫未盡則物不能</span><br/>
<span class='tline' id='l74' data-llen='1646:1669'>　徧察而賞罰不能無差成王賞罰之畢協是乃其學</span><br/>
<span class='tline' id='l75' data-llen='1669:1692'>　之緝熈光明者也張皇六師無壊我髙祖寡命豈導</span><br/>
<span class='tline' id='l76' data-llen='1692:1715'>　康王以窮兵黷武哉守成之主多溺於宴安而無立</span><br/>
<span class='tline' id='l77' data-llen='1715:1738'>　志故告之以奮振自彊大戒戎備無弛惰而隳壊祖</span><br/>
<span class='tline' id='l78' data-llen='1738:1761'>　宗艱難寡徳之基命也不知畏天不知憂患不習世</span><br/>
<span class='tline' id='l79' data-llen='1761:1787'><a onclick="displayPageImage('KR1b0013', 'WYG', '032-5a' );" name="032-5a" class="pb">[032-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1787:1810'>　故不自振起乃繼世者之所共病故召公必精言之</span><br/>
<span class='tline' id='l81' data-llen='1810:1833'>王若曰庻邦侯甸男衞惟予一人釗報誥昔君文武丕</span><br/>
<span class='tline' id='l82' data-llen='1833:1856'>平富不務咎厎至齊信用昭明于天下則亦有熊羆之</span><br/>
<span class='tline' id='l83' data-llen='1856:1879'>士不二心之臣保乂王家用端命于上帝皇天用訓厥</span><br/>
<span class='tline' id='l84' data-llen='1879:1902'>道付畀四方乃命建侯樹屏在我後之人今予一二伯</span><br/>
<span class='tline' id='l85' data-llen='1902:1925'>父尚胥暨顧綏爾先公之臣服于先王雖爾身在外乃</span><br/>
<span class='tline' id='l86' data-llen='1925:1943'>心罔不在王室用奉恤厥若無遺鞠子羞</span><br/>
<span class='tline' id='l87' data-llen='1943:1966'>　康王之論文武非深達君徳而明仁體者不足以與</span><br/>
<span class='tline' id='l88' data-llen='1966:1992'><a onclick="displayPageImage('KR1b0013', 'WYG', '032-5b' );" name="032-5b" class="pb">[032-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1992:2015'>　此丕平富者覆載溥博均平富養至仁無外之體也</span><br/>
<span class='tline' id='l90' data-llen='2015:2038'>　茍志於仁矣無惡也况文武之仁溥博如天何由復</span><br/>
<span class='tline' id='l91' data-llen='2038:2061'>　務咎虐乎不務咎若不待言所以必言之者盖形容</span><br/>
<span class='tline' id='l92' data-llen='2061:2084'>　文武天地發生之心粹然專以愛育長養為事猶孟</span><br/>
<span class='tline' id='l93' data-llen='2084:2107'>　子不嗜殺人之論也是心也有毫髪之未盡則不得</span><br/>
<span class='tline' id='l94' data-llen='2107:2130'>　謂之厎止其至有毫髪之未實則不得謂之齊壹於</span><br/>
<span class='tline' id='l95' data-llen='2130:2153'>　信曰厎至齊信者又所以形容是心之盡而實也篤</span><br/>
<span class='tline' id='l96' data-llen='2153:2176'>　實則輝光用昭明于天下表裏之符也則亦有熊羆</span><br/>
<span class='tline' id='l97' data-llen='2176:2202'><a onclick="displayPageImage('KR1b0013', 'WYG', '032-6a' );" name="032-6a" class="pb">[032-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2202:2225'>　之士不二心之臣保乂王家者非一人也使在庭之</span><br/>
<span class='tline' id='l99' data-llen='2225:2248'>　臣猶有未竭其忠力者固為吾心之未孚若曰聖而</span><br/>
<span class='tline' id='l100' data-llen='2248:2271'>　無待於助則狹隘私吝愈非是心之體矣莫非命也</span><br/>
<span class='tline' id='l101' data-llen='2271:2294'>　順受其正則謂之端命文武君臣盡道以正理而受</span><br/>
<span class='tline' id='l102' data-llen='2294:2317'>　正命於上帝端直相當無少囬曲也皇天用訓厥道</span><br/>
<span class='tline' id='l103' data-llen='2317:2340'>　付畀四方訓順也順其道而付畀四方天非有加損</span><br/>
<span class='tline' id='l104' data-llen='2340:2363'>　於其間也乃命建侯樹屏在我後之人者言文武既</span><br/>
<span class='tline' id='l105' data-llen='2363:2386'>　得天下均天施而分天職與天下共守之乃所以顧</span><br/>
<span class='tline' id='l106' data-llen='2386:2412'><a onclick="displayPageImage('KR1b0013', 'WYG', '032-6b' );" name="032-6b" class="pb">[032-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2412:2435'>　存後之人彼罷侯置守以私其子孫盖不知天者也</span><br/>
<span class='tline' id='l108' data-llen='2435:2458'>　胥相也暨與也言一二諸侯當相與顧先王建侯樹</span><br/>
<span class='tline' id='l109' data-llen='2458:2481'>　屏之意綏撫爾先公所遺之臣民以服事于先王先</span><br/>
<span class='tline' id='l110' data-llen='2481:2504'>　王徃矣今所事者康王而猶謂之服於先王者天下</span><br/>
<span class='tline' id='l111' data-llen='2504:2527'>　非康王之天下乃文武之天下亦猶臣非諸侯之臣</span><br/>
<span class='tline' id='l112' data-llen='2527:2550'>　乃先公之臣皆不可認為已有也雖爾身在外乃心</span><br/>
<span class='tline' id='l113' data-llen='2550:2573'>　罔不在王室心者身之綱王室者諸侯之綱諸侯而</span><br/>
<span class='tline' id='l114' data-llen='2573:2596'>　不在王室則既失其綱渙散悖亂無所厎麗矣此乃</span><br/>
<span class='tline' id='l115' data-llen='2596:2622'><a onclick="displayPageImage('KR1b0013', 'WYG', '032-7a' );" name="032-7a" class="pb">[032-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2622:2645'>　君臣相勑戒之至意初非欲其嚮已以自利然藩屏</span><br/>
<span class='tline' id='l117' data-llen='2645:2668'>　擁衞之意亦在其中特不可以私觀之耳用奉恤厥</span><br/>
<span class='tline' id='l118' data-llen='2668:2691'>　若無遺鞠子羞總戒之以敬奉憂恤所當順者順理</span><br/>
<span class='tline' id='l119' data-llen='2691:2714'>　則一而時位則殊厥若者諸侯之所當順也人孰不</span><br/>
<span class='tline' id='l120' data-llen='2714:2737'>　欲順理時位之不識則其順或非所順焉惟止其所</span><br/>
<span class='tline' id='l121' data-llen='2737:2760'>　者斯知之矣康王以天子臨諸侯有征伐焉有刑罰</span><br/>
<span class='tline' id='l122' data-llen='2760:2783'>　焉今悉置不言獨戒以無遺我稚子之羞退託謙沖</span><br/>
<span class='tline' id='l123' data-llen='2783:2801'>　不以威力要束天下感人心之至者也</span><br/>
<span class='tline' id='l124' data-llen='2801:2827'><a onclick="displayPageImage('KR1b0013', 'WYG', '032-7b' );" name="032-7b" class="pb">[032-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2827:2845'>羣公既皆聽命相揖趨出王釋冕反喪服</span><br/>
<span class='tline' id='l126' data-llen='2845:2868'>　吉凶異容發大命而告諸侯故服不得巳而變羣公</span><br/>
<span class='tline' id='l127' data-llen='2868:2891'>　既出即反其初亦足以見康王之冕服在事而不在</span><br/>
<span class='tline' id='l128' data-llen='2891:2896'>　己也</span><br/>
<span class='tline' id='l129' data-llen='2896:2911'>畢命第二十六　　　　　周書</span><br/>
<span class='tline' id='l130' data-llen='2911:2934'>　武成歸獸之後既垂拱而天下治矣終武王之世未</span><br/>
<span class='tline' id='l131' data-llen='2934:2957'>　聞以商民為慮也管蔡武庚一摇之後懲治化養更</span><br/>
<span class='tline' id='l132' data-llen='2957:2980'>　三紀而始復平何哉盖新善未固固為易奪而舊惡</span><br/>
<span class='tline' id='l133' data-llen='2980:3006'><a onclick="displayPageImage('KR1b0013', 'WYG', '032-8a' );" name="032-8a" class="pb">[032-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3006:3029'>　之再動者蔓延連綴尤難乎其剪除也噫豈獨商民</span><br/>
<span class='tline' id='l135' data-llen='3029:3035'>　為然哉</span><br/>
<span class='tline' id='l136' data-llen='3035:3052'>康王命作冊畢分居里成周郊作畢命</span><br/>
<span class='tline' id='l137' data-llen='3052:3075'>　周公之始遷商民也命之宅爾宅畋爾田而戒長治</span><br/>
<span class='tline' id='l138' data-llen='3075:3098'>　之者不忌於凶徳包以大度善惡並育所以安反側</span><br/>
<span class='tline' id='l139' data-llen='3098:3121'>　而平危疑也至於君陳則商民寖服周之化矣於是</span><br/>
<span class='tline' id='l140' data-llen='3121:3144'>　簡厥修亦簡其或不修進厥良以率其或不良始表</span><br/>
<span class='tline' id='l141' data-llen='3144:3167'>　其善者而出之使惡者知愧而自勸猶未大區别之</span><br/>
<span class='tline' id='l142' data-llen='3167:3193'><a onclick="displayPageImage('KR1b0013', 'WYG', '032-8b' );" name="032-8b" class="pb">[032-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3193:3216'>　也至於康王則世既變而風既移矣所謂負固而未</span><br/>
<span class='tline' id='l144' data-llen='3216:3239'>　移者盖猶稊米之在太倉爾茍兼蓄而并容之則餘</span><br/>
<span class='tline' id='l145' data-llen='3239:3262'>　孽不盡將復為良民之害於是冊命畢公分别居里</span><br/>
<span class='tline' id='l146' data-llen='3262:3286'>　不惟惡不能染善而為惡者無以自容𫝑不得不入</span><br/>
<span class='tline' id='l147' data-llen='3286:3309'>　於善矣此周郊之政所以成也盖惟此時然後可以</span><br/>
<span class='tline' id='l148' data-llen='3309:3322'>　舉此政為治之序固如此</span><br/>
<span class='tline' id='l149' data-llen='3322:3345'>惟十有二年六月庚午朏越三日壬申王朝歩自宗周</span><br/>
<span class='tline' id='l150' data-llen='3345:3362'>至于豐以成周之衆命畢公保釐東郊</span><br/>
<span class='tline' id='l151' data-llen='3362:3388'><a onclick="displayPageImage('KR1b0013', 'WYG', '032-9a' );" name="032-9a" class="pb">[032-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3388:3411'>　冊命之日盖康王十二年六月六日也王朝歩自宗</span><br/>
<span class='tline' id='l153' data-llen='3411:3434'>　周至于豐即文武之廟而發命重其事也保者飬也</span><br/>
<span class='tline' id='l154' data-llen='3434:3458'>　釐者治也曰保釐則所謂旌别淑慝表厥宅里之𩔖</span><br/>
<span class='tline' id='l155' data-llen='3458:3481'>　盖有恩意行乎其間非斬然割裂無復潤澤也觀保</span><br/>
<span class='tline' id='l156' data-llen='3481:3495'>　釐二字而一篇治體可舉矣</span><br/>
<span class='tline' id='l157' data-llen='3495:3518'>王若曰嗚呼父師惟文王武王敷大徳于天下用克受</span><br/>
<span class='tline' id='l158' data-llen='3518:3541'>殷命惟周公左右先王綏定厥家毖殷頑民遷于洛邑</span><br/>
<span class='tline' id='l159' data-llen='3541:3564'>密邇王室式化厥訓既歴三紀世變風移四方無虞予</span><br/>
<span class='tline' id='l160' data-llen='3564:3590'><a onclick="displayPageImage('KR1b0013', 'WYG', '032-9b' );" name="032-9b" class="pb">[032-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3590:3612'>一人以寜道有升降政由俗革不臧厥臧民罔攸勸</span><br/>
<span class='tline' id='l162' data-llen='3612:3635'>　以文武之敷大徳始能受殷命言得之難也以周公</span><br/>
<span class='tline' id='l163' data-llen='3635:3658'>　之左右輔相始能綏定厥家言安之難也所謂殷之</span><br/>
<span class='tline' id='l164' data-llen='3658:3681'>　頑民則尤其難安者周公尤謹之而不敢忽遷于洛</span><br/>
<span class='tline' id='l165' data-llen='3681:3704'>　邑密邇王室親與之居朝夕浸漬入於典訓既歴三</span><br/>
<span class='tline' id='l166' data-llen='3704:3727'>　紀世已變而風方移言敎飬浹洽之難也今四方無</span><br/>
<span class='tline' id='l167' data-llen='3727:3750'>　虞予一人以寜矣前人積累艱難至此而我一朝享</span><br/>
<span class='tline' id='l168' data-llen='3750:3773'>　之甚可懼也况道有升降一泰一否囬復無窮可不</span><br/>
<span class='tline' id='l169' data-llen='3773:3800'><a onclick="displayPageImage('KR1b0013', 'WYG', '032-10a' );" name="032-10a" class="pb">[032-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3800:3823'>　思所以維持者乎所以維持之政要必由風俗變革</span><br/>
<span class='tline' id='l171' data-llen='3823:3846'>　而後可法制以束之智力以持之可暫而不可乆也</span><br/>
<span class='tline' id='l172' data-llen='3846:3869'>　既曰世變風移矣而猶欲其俗革者風移雖靡然從</span><br/>
<span class='tline' id='l173' data-llen='3869:3892'>　善未若俗革則舊染之習無毫髮存至是而治始可</span><br/>
<span class='tline' id='l174' data-llen='3892:3915'>　保也不臧厥臧民罔攸勸革俗之道也君道當識其</span><br/>
<span class='tline' id='l175' data-llen='3915:3938'>　大者商民之餘俗欲事事而革之顧不勞哉善其善</span><br/>
<span class='tline' id='l176' data-llen='3938:3961'>　者以率之則民斯勸矣命畢公以保釐臧厥臧之大</span><br/>
<span class='tline' id='l177' data-llen='3961:3966'>　者也</span><br/>
<span class='tline' id='l178' data-llen='3966:3993'><a onclick="displayPageImage('KR1b0013', 'WYG', '032-10b' );" name="032-10b" class="pb">[032-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3993:4016'>惟公懋徳克勤小物弼亮四世正色率下罔不祗師言</span><br/>
<span class='tline' id='l180' data-llen='4016:4031'>嘉績多于先王予小子垂拱仰成</span><br/>
<span class='tline' id='l181' data-llen='4031:4054'>　畢公天下之大老也康王不稱其成徳而稱其懋徳</span><br/>
<span class='tline' id='l182' data-llen='4054:4077'>　不稱其緫大體而稱其勤小物者盖以成徳自居則</span><br/>
<span class='tline' id='l183' data-llen='4077:4100'>　止矣於小物而忽焉亦非所謂造次顛沛必於是者</span><br/>
<span class='tline' id='l184' data-llen='4100:4123'>　也惟勉於徳者貫稚耄而不息故勤於物者一小大</span><br/>
<span class='tline' id='l185' data-llen='4123:4146'>　而無閒康王此言不特善形容畢公之徳亦見其拳</span><br/>
<span class='tline' id='l186' data-llen='4146:4169'>　拳於師保觀之詳而察之精也弼亮四世正色率下</span><br/>
<span class='tline' id='l187' data-llen='4169:4196'><a onclick="displayPageImage('KR1b0013', 'WYG', '032-11a' );" name="032-11a" class="pb">[032-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4196:4219'>　罔不祗師言言畢公輔導四世風采凝峻表儀朝著</span><br/>
<span class='tline' id='l189' data-llen='4219:4242'>　若小若大罔不祗服父師之訓徳容之威重衆望之</span><br/>
<span class='tline' id='l190' data-llen='4242:4265'>　孚信飬之者盖非一日之積也休嘉之績在於先王</span><br/>
<span class='tline' id='l191' data-llen='4265:4288'>　之世者固不可一二數矣康王於此復何疑哉惟知</span><br/>
<span class='tline' id='l192' data-llen='4288:4311'>　委心以聽而巳極敘畢公之功徳所以歸重畢公而</span><br/>
<span class='tline' id='l193' data-llen='4311:4322'>　將付以保釐之寄也</span><br/>
<span class='tline' id='l194' data-llen='4322:4345'>王曰嗚呼父師今予祗命公以周公之事徃哉旌别淑</span><br/>
<span class='tline' id='l195' data-llen='4345:4368'>慝表厥宅里彰善癉惡樹之風聲弗率訓典殊厥井疆</span><br/>
<span class='tline' id='l196' data-llen='4368:4395'><a onclick="displayPageImage('KR1b0013', 'WYG', '032-11b' );" name="032-11b" class="pb">[032-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4395:4418'>俾克畏慕申畫郊圻慎固封守以康四海政貴有恒辭</span><br/>
<span class='tline' id='l198' data-llen='4418:4441'>尚體要不惟好異商俗靡靡利口惟賢餘風未殄公其</span><br/>
<span class='tline' id='l199' data-llen='4441:4445'>念哉</span><br/>
<span class='tline' id='l200' data-llen='4445:4468'>　康王不敢以它煩元老保釐東郊者乃周公之事是</span><br/>
<span class='tline' id='l201' data-llen='4468:4491'>　以敢勞公一行言之敬而待之尊體貌重臣當如是</span><br/>
<span class='tline' id='l202' data-llen='4491:4514'>　也自旌别淑慝而下皆告以東郊之政也旌别善惡</span><br/>
<span class='tline' id='l203' data-llen='4514:4537'>　表其宅里此為友民之族彼為頑民之閭則善者盖</span><br/>
<span class='tline' id='l204' data-llen='4537:4560'>　益彰而惡者亦甚病矣榮辱不止於一時而流芳遺</span><br/>
<span class='tline' id='l205' data-llen='4560:4587'><a onclick="displayPageImage('KR1b0013', 'WYG', '032-12a' );" name="032-12a" class="pb">[032-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4587:4610'>　臭傳將百年而未泯所謂立之風聲也人存則政舉</span><br/>
<span class='tline' id='l207' data-llen='4610:4633'>　人亡則政息惟風聲所傳雖事徃迹陳而興起如新</span><br/>
<span class='tline' id='l208' data-llen='4633:4656'>　此先王所以維持後世者也所以科擇不率訓典之</span><br/>
<span class='tline' id='l209' data-llen='4656:4680'>　徒而殊其井疆者豈真欲絶之而置於人𩔖之外哉</span><br/>
<span class='tline' id='l210' data-llen='4680:4703'>　乃欲使其能畏慕卒歸於善而已是則旌别淑慝之</span><br/>
<span class='tline' id='l211' data-llen='4703:4726'>　本心也五陽一隂然後可以夬決揚庭不知時義而</span><br/>
<span class='tline' id='l212' data-llen='4726:4749'>　錯施之或以召亂康王之後要必論其世也因區别</span><br/>
<span class='tline' id='l213' data-llen='4749:4772'>　井閭遂併與郊圻封守而整齊之郊遂之制建都之</span><br/>
<span class='tline' id='l214' data-llen='4772:4799'><a onclick="displayPageImage('KR1b0013', 'WYG', '032-12b' );" name="032-12b" class="pb">[032-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4799:4822'>　始固巳畫矣曰申畫者復治之也溝封之險建都之</span><br/>
<span class='tline' id='l216' data-llen='4822:4845'>　始固有守矣曰慎固者謹備之也疆域障塞嵗久則</span><br/>
<span class='tline' id='l217' data-llen='4845:4868'>　易堙世平則易玩時緝屢省乃所以尊嚴王畿王畿</span><br/>
<span class='tline' id='l218' data-llen='4868:4891'>　安則四海安矣政貴有恒辭尚體要不惟好異者政</span><br/>
<span class='tline' id='l219' data-llen='4891:4914'>　事安重辭令省實深懲作聦明趨浮末之異好凡論</span><br/>
<span class='tline' id='l220' data-llen='4914:4937'>　治體者固皆然在商俗言之尤為對病之藥盖其俗</span><br/>
<span class='tline' id='l221' data-llen='4937:4960'>　靡靡利口是賢餘風未殄政當以渾厚敦朴鎮之畢</span><br/>
<span class='tline' id='l222' data-llen='4960:4969'>　公所當深念也</span><br/>
<span class='tline' id='l223' data-llen='4969:4996'><a onclick="displayPageImage('KR1b0013', 'WYG', '032-13a' );" name="032-13a" class="pb">[032-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4996:5019'>我聞曰世禄之家鮮克由禮以蕩陵徳實悖天道敝化</span><br/>
<span class='tline' id='l225' data-llen='5019:5042'>奢麗萬世同流兹殷庶士席寵惟舊怙侈滅義服羙于</span><br/>
<span class='tline' id='l226' data-llen='5042:5065'>人驕淫矜侉將由惡終雖收放心閑之惟艱資富能訓</span><br/>
<span class='tline' id='l227' data-llen='5065:5087'>惟以永年惟德惟義時乃大訓不由古訓于何其訓</span><br/>
<span class='tline' id='l228' data-llen='5087:5110'>　此論商民之病源也故先取古人之論世族者證之</span><br/>
<span class='tline' id='l229' data-llen='5110:5133'>　世禄之家不可槩謂之無禮法也逸樂豢飬之所移</span><br/>
<span class='tline' id='l230' data-llen='5133:5156'>　其能由禮則鮮矣旣不由禮則心無所制肆其驕蕩</span><br/>
<span class='tline' id='l231' data-llen='5156:5179'>　陵蔑有徳不知忌憚天道虧盈而益謙則悖天道也</span><br/>
<span class='tline' id='l232' data-llen='5179:5206'><a onclick="displayPageImage('KR1b0013', 'WYG', '032-13b' );" name="032-13b" class="pb">[032-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5206:5229'>　甚矣興門之俗儉衰門之俗侈家之衰敝其化未有</span><br/>
<span class='tline' id='l234' data-llen='5229:5252'>　不侈麗盖萬世而同流也古人論世俗之病必舉而</span><br/>
<span class='tline' id='l235' data-llen='5252:5275'>　歸之驕侈此乃商民受病之源也兹殷庶士席寵惟</span><br/>
<span class='tline' id='l236' data-llen='5275:5299'>　舊慿藉光寵助𤼵其私欲者有自來矣私欲公義相</span><br/>
<span class='tline' id='l237' data-llen='5299:5322'>　為消長故怙侈則滅義義滅則無復羞惡之端徒以</span><br/>
<span class='tline' id='l238' data-llen='5322:5345'>　服飾之羙誇于人而身之不羙則莫之恥也流而不</span><br/>
<span class='tline' id='l239' data-llen='5345:5368'>　反驕滛矜侉百邪並見殆將以惡終矣頼洛邑之遷</span><br/>
<span class='tline' id='l240' data-llen='5368:5391'>　式化厥訓拯其將亡而敎育之盖再生之賜也敎育</span><br/>
<span class='tline' id='l241' data-llen='5391:5418'><a onclick="displayPageImage('KR1b0013', 'WYG', '032-14a' );" name="032-14a" class="pb">[032-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5418:5441'>　之乆雖已收其放心所以閑其邪則甚難此畢公所</span><br/>
<span class='tline' id='l243' data-llen='5441:5464'>　當講也資富而能訓所以使民之永年徒資以富而</span><br/>
<span class='tline' id='l244' data-llen='5464:5487'>　不能敎將不能永厎民之生矣畢公治商民承三紀</span><br/>
<span class='tline' id='l245' data-llen='5487:5510'>　富庶涵飬之餘訓廸而閑其邪者盖不可後也惟徳</span><br/>
<span class='tline' id='l246' data-llen='5510:5533'>　惟義時乃大訓夫豈外立其敎以訓之哉心之實然</span><br/>
<span class='tline' id='l247' data-llen='5533:5556'>　者謂之徳心之當然者謂之義體用具舉此盡心之</span><br/>
<span class='tline' id='l248' data-llen='5556:5579'>　學訓莫大於是也不由古訓于何其訓者善無證則</span><br/>
<span class='tline' id='l249' data-llen='5579:5602'>　民不從然亦不出其心之所同然也古之敎者不陵</span><br/>
<span class='tline' id='l250' data-llen='5602:5629'><a onclick="displayPageImage('KR1b0013', 'WYG', '032-14b' );" name="032-14b" class="pb">[032-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5629:5652'>　節當是時商民既收放心矣故可以徳義之訓示之</span><br/>
<span class='tline' id='l252' data-llen='5652:5675'>王曰嗚呼父師邦之安危惟兹殷士不剛不柔厥徳允</span><br/>
<span class='tline' id='l253' data-llen='5675:5698'>修惟周公克慎厥始惟君陳克和厥中惟公克成厥終</span><br/>
<span class='tline' id='l254' data-llen='5698:5721'>三后協心同厎于道道洽政治澤潤生民四夷左衽罔</span><br/>
<span class='tline' id='l255' data-llen='5721:5744'>不咸頼予小子永膺多福公其惟時成周建無窮之基</span><br/>
<span class='tline' id='l256' data-llen='5744:5760'>亦有無窮之聞子孫訓其成式惟乂</span><br/>
<span class='tline' id='l257' data-llen='5760:5783'>　康王之時四方既無虞矣猶曰邦之安危惟兹商士</span><br/>
<span class='tline' id='l258' data-llen='5783:5806'>　盖保治兢業之心也保治固當不忘兢業茍惴惴然</span><br/>
<span class='tline' id='l259' data-llen='5806:5833'><a onclick="displayPageImage('KR1b0013', 'WYG', '032-15a' );" name="032-15a" class="pb">[032-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5833:5856'>　懼其變亂加意而治之非過則不及矣秦始皇以安</span><br/>
<span class='tline' id='l261' data-llen='5856:5879'>　危繫於匈奴而急之以剛唐徳宗以安危繫於藩鎮</span><br/>
<span class='tline' id='l262' data-llen='5879:5902'>　而緩之以柔皆反致大患加意之害也故康王命畢</span><br/>
<span class='tline' id='l263' data-llen='5902:5925'>　公治商民惟使之不剛不柔然後許以徳之允修盖</span><br/>
<span class='tline' id='l264' data-llen='5925:5948'>　偏剛偏柔皆私意之為而非所謂徳也惟周公克慎</span><br/>
<span class='tline' id='l265' data-llen='5948:5971'>　厥始遷商民之初造端正始不可少差也惟君陳克</span><br/>
<span class='tline' id='l266' data-llen='5971:5994'>　和厥中繼周公之後保飬撫摩以和為貴也惟公克</span><br/>
<span class='tline' id='l267' data-llen='5994:6017'>　成厥終有周公君陳而無畢公以成之是耕而不穫</span><br/>
<span class='tline' id='l268' data-llen='6017:6044'><a onclick="displayPageImage('KR1b0013', 'WYG', '032-15b' );" name="032-15b" class="pb">[032-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6044:6067'>　前人之勤勞皆虛弃矣終之之責為尤重也曰慎曰</span><br/>
<span class='tline' id='l270' data-llen='6067:6090'>　和曰成義雖不同心之協而厎於道則同盖皆不得</span><br/>
<span class='tline' id='l271' data-llen='6090:6113'>　不然之理無二本也聖賢相繼理事周浹則澤潤生</span><br/>
<span class='tline' id='l272' data-llen='6113:6136'>　民四夷左衽罔不咸賴康王亦坐享其成而永膺多</span><br/>
<span class='tline' id='l273' data-llen='6136:6159'>　福矣三后所治者洛邑而施及四夷無它焉王畿四</span><br/>
<span class='tline' id='l274' data-llen='6159:6182'>　方之本自源及流推而放之也康王復勉畢公以於</span><br/>
<span class='tline' id='l275' data-llen='6182:6205'>　此成周建無窮之基則亦有無窮之聞子孫順其成</span><br/>
<span class='tline' id='l276' data-llen='6205:6228'>　法得以為治畢公四世大老豈有意於立後世名而</span><br/>
<span class='tline' id='l277' data-llen='6228:6255'><a onclick="displayPageImage('KR1b0013', 'WYG', '032-16a' );" name="032-16a" class="pb">[032-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6255:6278'>　勲徳之隆亦豈少此康王所以望之者盖相期以無</span><br/>
<span class='tline' id='l279' data-llen='6278:6298'>　窮之事業乃尊之之至孰敢以名譽誘公哉</span><br/>
<span class='tline' id='l280' data-llen='6298:6321'>嗚呼罔曰弗克惟既厥心罔曰民寡惟慎厥事欽若先</span><br/>
<span class='tline' id='l281' data-llen='6321:6331'>王成烈以休于前政</span><br/>
<span class='tline' id='l282' data-llen='6331:6354'>　畢命之篇前頌而後規畢公非待規者也三代君臣</span><br/>
<span class='tline' id='l283' data-llen='6354:6377'>　相與警戒無時而不存未嘗以盛徳廢也人之於事</span><br/>
<span class='tline' id='l284' data-llen='6377:6400'>　不視之太重而畏其難則視之太輕而忽其易大抵</span><br/>
<span class='tline' id='l285' data-llen='6400:6423'>　不出此兩病罔曰弗克惟既厥心無徒憚其難惟當</span><br/>
<span class='tline' id='l286' data-llen='6423:6450'><a onclick="displayPageImage('KR1b0013', 'WYG', '032-16b' );" name="032-16b" class="pb">[032-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6450:6473'>　盡其心也罔曰民寡惟慎厥事無遽謂之易惟當敬</span><br/>
<span class='tline' id='l288' data-llen='6473:6496'>　其事也欽若先王成烈以休于前政又終勉之焉東</span><br/>
<span class='tline' id='l289' data-llen='6496:6519'>　郊之前政君陳猶可休也周公豈易休乎康王之望</span><br/>
<span class='tline' id='l290' data-llen='6519:6528'>　畢公者𢎞矣</span><br/>
<span class='tline' id='l291' data-llen='6528:6531'>　</span><br/>
<span class='tline' id='l292' data-llen='6531:6534'>　</span><br/>
<span class='tline' id='l293' data-llen='6534:6537'>　</span><br/>
<span class='tline' id='l294' data-llen='6537:6550'>　增修東萊書說卷三十二</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1b0013', 'WYG', '026-1a' );" name="026-1a" class="pb">[026-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　増修東萊書說卷二十六　　宋　時瀾　撰</span><br/>
<span class='tline' id='l10' data-llen='214:229'>君奭第十八　　　　　　周書</span><br/>
<span class='tline' id='l11' data-llen='229:252'>　召公不疑周公前輩辨之悉矣於其盛滿而欲去周</span><br/>
<span class='tline' id='l12' data-llen='252:275'>　公反覆留之不遺餘力後世權位相軋之際排之使</span><br/>
<span class='tline' id='l13' data-llen='275:298'>　去則多有之挽之使留盖亦鮮矣周公固不可以後</span><br/>
<span class='tline' id='l14' data-llen='298:321'>　世論也然大臣之秉心公則深恐無助私則惟恐不</span><br/>
<span class='tline' id='l15' data-llen='321:336'>　專公私之間世主所當深察也</span><br/>
<span class='tline' id='l16' data-llen='336:362'><a onclick="displayPageImage('KR1b0013', 'WYG', '026-1b' );" name="026-1b" class="pb">[026-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='362:385'>召公爲保周公爲師相成王爲左右召公不說周公作</span><br/>
<span class='tline' id='l18' data-llen='385:389'>君奭</span><br/>
<span class='tline' id='l19' data-llen='389:412'>　成功不可居也洛邑成而周公告歸盖與召公同心</span><br/>
<span class='tline' id='l20' data-llen='412:435'>　也巳而成王盡禮以留之周公既幡然而改矣而召</span><br/>
<span class='tline' id='l21' data-llen='435:458'>　公猶守前日欲退之心未改也故於師保左右輔相</span><br/>
<span class='tline' id='l22' data-llen='458:481'>　之任則不說焉周公乃作此書反覆開諭挽留之於</span><br/>
<span class='tline' id='l23' data-llen='481:504'>　是始為周公留周公聖人也視周公以為去就可以</span><br/>
<span class='tline' id='l24' data-llen='504:527'>　不差也召公於吾心之未諭未甞以周公留而我亦</span><br/>
<span class='tline' id='l25' data-llen='527:553'><a onclick="displayPageImage('KR1b0013', 'WYG', '026-2a' );" name="026-2a" class="pb">[026-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='553:576'>　留不茍於隨如此及其既諭也非特暫留於一時相</span><br/>
<span class='tline' id='l27' data-llen='576:599'>　成王又相康王身任托孤寄命之責而不辭葢有味</span><br/>
<span class='tline' id='l28' data-llen='599:622'>　於周公之言矣惟其重於隨所以篤於信也嗚呼斯</span><br/>
<span class='tline' id='l29' data-llen='622:632'>　其所以為召公歟</span><br/>
<span class='tline' id='l30' data-llen='632:655'>周公若曰君奭弗弔天降喪于殷殷既墜厥命我有周</span><br/>
<span class='tline' id='l31' data-llen='655:678'>既受我不敢知曰厥基永孚于休若天棐忱我亦不敢</span><br/>
<span class='tline' id='l32' data-llen='678:701'>知曰其終出於不祥嗚呼君巳曰時我我亦不敢寧于</span><br/>
<span class='tline' id='l33' data-llen='701:724'>上帝命弗永逺念天威越我民罔尤違惟人在我後嗣</span><br/>
<span class='tline' id='l34' data-llen='724:750'><a onclick="displayPageImage('KR1b0013', 'WYG', '026-2b' );" name="026-2b" class="pb">[026-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='750:773'>子孫大弗克恭上下遏佚前人光在家不知天命不易</span><br/>
<span class='tline' id='l36' data-llen='773:796'>天難諶乃其墜命弗克經歴嗣前人恭明德在今予小</span><br/>
<span class='tline' id='l37' data-llen='796:819'>子旦非克有正迪惟前人光施于我沖子又曰天不可</span><br/>
<span class='tline' id='l38' data-llen='819:838'>信我道惟寧王徳延天不庸釋于文王受命</span><br/>
<span class='tline' id='l39' data-llen='838:861'>　以名相命周初葢猶質也殷之喪亂自後世之私言</span><br/>
<span class='tline' id='l40' data-llen='861:884'>　之則殷之禍周之福也多士告殷民而曰弗弔則憫</span><br/>
<span class='tline' id='l41' data-llen='884:907'>　勞之辭耳今周公之告召公周家大臣自相與語亦</span><br/>
<span class='tline' id='l42' data-llen='907:930'>　首曰弗弔葢聖賢以天下為心不幸而遇喪亂又不</span><br/>
<span class='tline' id='l43' data-llen='930:956'><a onclick="displayPageImage('KR1b0013', 'WYG', '026-3a' );" name="026-3a" class="pb">[026-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='956:979'>　幸而任此責豈其所樂哉天降喪于殷殷既墜厥命</span><br/>
<span class='tline' id='l45' data-llen='979:1002'>　我有周既受之矣其何以承之乎我不敢知曰其基</span><br/>
<span class='tline' id='l46' data-llen='1002:1025'>　業永可保信期於休盛惟順天則庶乎輔成我之誠</span><br/>
<span class='tline' id='l47' data-llen='1025:1048'>　忱我亦不敢知曰其終出于不祥而自弃於不可為</span><br/>
<span class='tline' id='l48' data-llen='1048:1071'>　也人之於天或恃而不自修或懼而不自彊謂厥基</span><br/>
<span class='tline' id='l49' data-llen='1071:1094'>　永孚于休恃而不修者也意天之必福已者也謂其</span><br/>
<span class='tline' id='l50' data-llen='1094:1117'>　終出于不祥懼而不自彊者也意天之必禍已者也</span><br/>
<span class='tline' id='l51' data-llen='1117:1140'>　天無必必非天也必之者非知天也周公謂吾之於</span><br/>
<span class='tline' id='l52' data-llen='1140:1166'><a onclick="displayPageImage('KR1b0013', 'WYG', '026-3b' );" name="026-3b" class="pb">[026-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1166:1189'>　天豈敢計禍福必之哉惟盡在我之誠以順天而巳</span><br/>
<span class='tline' id='l54' data-llen='1189:1212'>　復嘆息引召公前日之言而質之召公巳甞曰是在</span><br/>
<span class='tline' id='l55' data-llen='1212:1235'>　我矣我亦如召公之意不敢自惰而安于上帝之命</span><br/>
<span class='tline' id='l56' data-llen='1235:1258'>　盍相與悉心而奉天曷為遽忘前日之言而欲去也</span><br/>
<span class='tline' id='l57' data-llen='1258:1281'>　召誥言天屢云我不敢知與周公若合符節則召公</span><br/>
<span class='tline' id='l58' data-llen='1281:1304'>　前日之言可推矣弗永逺念天威越我民㒺尤違惟</span><br/>
<span class='tline' id='l59' data-llen='1304:1327'>　人在我後嗣子孫大弗克恭上下遏佚前人光在家</span><br/>
<span class='tline' id='l60' data-llen='1327:1350'>　不知者周公告召公茍弗永逺念天威之可畏於今</span><br/>
<span class='tline' id='l61' data-llen='1350:1376'><a onclick="displayPageImage('KR1b0013', 'WYG', '026-4a' );" name="026-4a" class="pb">[026-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1376:1399'>　日我民無怨尤違戾之時遂謂天命巳固民心巳安</span><br/>
<span class='tline' id='l63' data-llen='1399:1422'>　可以退身而它日之事則惟它日之人在我後嗣子</span><br/>
<span class='tline' id='l64' data-llen='1422:1445'>　孫之側者自任其責召公之意雖若此如萬一後嗣</span><br/>
<span class='tline' id='l65' data-llen='1445:1468'>　大不能恭敬上下驕慢侈肆遏絶佚墜祖宗之光明</span><br/>
<span class='tline' id='l66' data-llen='1468:1491'>　則宗臣之義可云我在家而不知乎固不得以既退</span><br/>
<span class='tline' id='l67' data-llen='1491:1514'>　而逃其責也曷若今相與勉留而扶持之乎天命不</span><br/>
<span class='tline' id='l68' data-llen='1514:1537'>　易天難諶者不易盖天命之理天命至公不可攀援</span><br/>
<span class='tline' id='l69' data-llen='1537:1560'>　不可倚著古先聖王所以兢兢慄慄若隕深淵者也</span><br/>
<span class='tline' id='l70' data-llen='1560:1586'><a onclick="displayPageImage('KR1b0013', 'WYG', '026-4b' );" name="026-4b" class="pb">[026-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1586:1609'>　驗吾心操舎之際則知之矣自天言之則曰不易自</span><br/>
<span class='tline' id='l72' data-llen='1609:1632'>　人觀天言之則曰難諶易而信之則未甞知所謂不</span><br/>
<span class='tline' id='l73' data-llen='1632:1655'>　易者也乃其墜天之命則其亡忽焉不能少經歴歳</span><br/>
<span class='tline' id='l74' data-llen='1655:1678'>　時斯其所以為不易難諶也其可謂天命既固而不</span><br/>
<span class='tline' id='l75' data-llen='1678:1701'>　扶持之乎嗣前人恭明徳在今予小子旦非克有正</span><br/>
<span class='tline' id='l76' data-llen='1701:1724'>　迪惟前人光施於我沖子者既言天命難保又言保</span><br/>
<span class='tline' id='l77' data-llen='1724:1747'>　祖宗之業者責實在於周公前人文武也恭明徳恭</span><br/>
<span class='tline' id='l78' data-llen='1747:1770'>　承文武之明徳也是責雖在我我豈能自有所為哉</span><br/>
<span class='tline' id='l79' data-llen='1770:1796'><a onclick="displayPageImage('KR1b0013', 'WYG', '026-5a' );" name="026-5a" class="pb">[026-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1796:1819'>　不過啓迪開導前人文武之光明施於我幼沖之成</span><br/>
<span class='tline' id='l81' data-llen='1819:1842'>　王而巳明徳者光之體光者明徳之發由恭承則言</span><br/>
<span class='tline' id='l82' data-llen='1842:1865'>　其體由施用則言其發也玩非克有正之辭則周公</span><br/>
<span class='tline' id='l83' data-llen='1865:1888'>　退托求助於召公之意在其中矣又曰天不可信我</span><br/>
<span class='tline' id='l84' data-llen='1888:1911'>　道惟寧王徳延天不庸釋于文王受命者凡分章皆</span><br/>
<span class='tline' id='l85' data-llen='1911:1934'>　更端又曰則紀其語之既終復續形容議論之起伏</span><br/>
<span class='tline' id='l86' data-llen='1934:1957'>　并與精神而寫之者也天命不易固不可信在我之</span><br/>
<span class='tline' id='l87' data-llen='1957:1980'>　道惟思文王之徳則可以延世天必不用釋於文王</span><br/>
<span class='tline' id='l88' data-llen='1980:2006'><a onclick="displayPageImage('KR1b0013', 'WYG', '026-5b' );" name="026-5b" class="pb">[026-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2006:2029'>　所受之命也徒信天而不知反求則以天為在外信</span><br/>
<span class='tline' id='l90' data-llen='2029:2052'>　文王所以得天者是則信天之實也上天之載無聲</span><br/>
<span class='tline' id='l91' data-llen='2052:2075'>　無臭儀刑文王萬邦作孚求天者莫親於文王也言</span><br/>
<span class='tline' id='l92' data-llen='2075:2093'>　此者所以繹迪前人光之意而終之也</span><br/>
<span class='tline' id='l93' data-llen='2093:2116'>公曰君奭我聞在昔成湯既受命時則有若伊尹格于</span><br/>
<span class='tline' id='l94' data-llen='2116:2139'>皇天在太甲時則有若保衡在太戊時則有若伊陟臣</span><br/>
<span class='tline' id='l95' data-llen='2139:2162'>扈格于上帝巫咸乂王家在祖乙時則有若巫賢在武</span><br/>
<span class='tline' id='l96' data-llen='2162:2185'>丁時則有若甘盤率惟兹有陳保乂有殷故殷禮陟配</span><br/>
<span class='tline' id='l97' data-llen='2185:2211'><a onclick="displayPageImage('KR1b0013', 'WYG', '026-6a' );" name="026-6a" class="pb">[026-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2211:2234'>天多歴年所天惟純佑命則商實百姓王人罔不秉徳</span><br/>
<span class='tline' id='l99' data-llen='2234:2256'>明恤小臣屏侯甸矧咸奔走惟兹惟徳稱用乂厥辟</span><br/>
<span class='tline' id='l100' data-llen='2256:2273'>故一人有事于四方若卜筮罔不是孚</span><br/>
<span class='tline' id='l101' data-llen='2273:2296'>　此章序商六臣之烈盖勉召公以匹休於前人也伊</span><br/>
<span class='tline' id='l102' data-llen='2296:2319'>　尹之佐湯以聖輔聖其治化與天無間故曰格于皇</span><br/>
<span class='tline' id='l103' data-llen='2319:2342'>　天言其通於天也伊陟臣扈之佐太戊以賢輔賢其</span><br/>
<span class='tline' id='l104' data-llen='2342:2365'>　治化克厭帝心故曰格于上帝言其通於帝也自其</span><br/>
<span class='tline' id='l105' data-llen='2365:2388'>　徧覆包含言之則謂之天自其主宰言之則謂之帝</span><br/>
<span class='tline' id='l106' data-llen='2388:2414'><a onclick="displayPageImage('KR1b0013', 'WYG', '026-6b' );" name="026-6b" class="pb">[026-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2414:2437'>　天譬則性帝譬則心初非二也凡書之或稱天或稱</span><br/>
<span class='tline' id='l108' data-llen='2437:2460'>　帝各隨所指非有所輕重至於此章對言之則見聖</span><br/>
<span class='tline' id='l109' data-llen='2460:2483'>　賢之分焉格于上帝猶以存主者言之也至於格于</span><br/>
<span class='tline' id='l110' data-llen='2483:2506'>　皇天則渾然天體不可以存主言矣雖然太甲之保</span><br/>
<span class='tline' id='l111' data-llen='2506:2529'>　衡即前日之伊尹也佐湯則格于天佐太甲則格于</span><br/>
<span class='tline' id='l112' data-llen='2529:2552'>　帝何也非伊尹之治化不若前日太甲則不若湯也</span><br/>
<span class='tline' id='l113' data-llen='2552:2575'>　伊尹之於太甲亦未嘗以其不若湯降一等而自貶</span><br/>
<span class='tline' id='l114' data-llen='2575:2598'>　也咸有一徳之篇固以湯期太甲其未入聖域未格</span><br/>
<span class='tline' id='l115' data-llen='2598:2624'><a onclick="displayPageImage('KR1b0013', 'WYG', '026-7a' );" name="026-7a" class="pb">[026-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2624:2647'>　皇天盖太甲之責也巫咸亦太戊之輔相也不置之</span><br/>
<span class='tline' id='l117' data-llen='2647:2670'>　伊陟臣扈之列止言其乂王家何也咸之為治功在</span><br/>
<span class='tline' id='l118' data-llen='2670:2693'>　王室而精微之藴猶有愧於二臣也祖乙之有巫賢</span><br/>
<span class='tline' id='l119' data-llen='2693:2717'>　武丁之有甘盤不言其治功髙下者盖周公之論本非</span><br/>
<span class='tline' id='l120' data-llen='2717:2740'>　為方人而發成湯與太甲太戊致治有聖賢之異其</span><br/>
<span class='tline' id='l121' data-llen='2740:2763'>　辭不得而同伊尹扵成湯太甲所事有前後之異其</span><br/>
<span class='tline' id='l122' data-llen='2763:2786'>　辭不得而同巫咸與伊陟臣扈並時有優劣之異其</span><br/>
<span class='tline' id='l123' data-llen='2786:2809'>　辭不得而同若巫賢甘盤各著聲烈於一朝無所疑</span><br/>
<span class='tline' id='l124' data-llen='2809:2835'><a onclick="displayPageImage('KR1b0013', 'WYG', '026-7b' );" name="026-7b" class="pb">[026-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2835:2858'>　混固不必銖銖而較之也巫咸之事不見於經矣武</span><br/>
<span class='tline' id='l126' data-llen='2858:2881'>　丁舊學于甘盤既乃遁于荒野而四海仰徳實傳說</span><br/>
<span class='tline' id='l127' data-llen='2881:2904'>　之力舍說而舉盤者盖盤源也說委也先河後海之</span><br/>
<span class='tline' id='l128' data-llen='2904:2927'>　意也率惟兹有陳保乂有殷故殷禮陟配天多歴年</span><br/>
<span class='tline' id='l129' data-llen='2927:2950'>　所者言是六臣率循深惟此道而勲名各有陳列布</span><br/>
<span class='tline' id='l130' data-llen='2950:2973'>　在天下故殷家之禮升而配天多歴歳序惟天子祀</span><br/>
<span class='tline' id='l131' data-llen='2973:2996'>　以祖配天而冕服鼎爼莫不配天之數然則配天之</span><br/>
<span class='tline' id='l132' data-llen='2996:3019'>　禮盖天子之禮也自湯以諸侯升而用天子之禮乆</span><br/>
<span class='tline' id='l133' data-llen='3019:3045'><a onclick="displayPageImage('KR1b0013', 'WYG', '026-8a' );" name="026-8a" class="pb">[026-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3045:3068'>　而不墜實六臣之力也六臣所率惟者皆此道而心</span><br/>
<span class='tline' id='l135' data-llen='3068:3091'>　之所至則有差焉孟子論伯夷伊尹孔子而終之以</span><br/>
<span class='tline' id='l136' data-llen='3091:3114'>　是則同亦此意也天惟純佑命則商實百姓者命而</span><br/>
<span class='tline' id='l137' data-llen='3114:3137'>　曰純言其眷命之甚篤也眷命之甚篤則以商家富</span><br/>
<span class='tline' id='l138' data-llen='3137:3160'>　實百姓厚於民故天亦厚之也是盖六臣深知根本</span><br/>
<span class='tline' id='l139' data-llen='3160:3183'>　之所在而祈天永命也王人罔不秉徳明恤小臣屏</span><br/>
<span class='tline' id='l140' data-llen='3183:3206'>　侯甸者王人王也六臣格其君心其王罔不秉君徳</span><br/>
<span class='tline' id='l141' data-llen='3206:3229'>　於上明恤猶顯比之謂盖顯然以至公拊恤天下在</span><br/>
<span class='tline' id='l142' data-llen='3229:3255'><a onclick="displayPageImage('KR1b0013', 'WYG', '026-8b' );" name="026-8b" class="pb">[026-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3255:3278'>　内則逮卑賤之小臣在外則逮於藩屏之侯甸内言</span><br/>
<span class='tline' id='l144' data-llen='3278:3301'>　小臣極其目也外言侯甸舉其綱也恩意浹洽於内</span><br/>
<span class='tline' id='l145' data-llen='3301:3324'>　外公平周溥斯乃所秉之君徳也後世之君私昵小</span><br/>
<span class='tline' id='l146' data-llen='3324:3347'>　臣優伶僕隷光寵赫弈而偏愛一國如平王之貳于</span><br/>
<span class='tline' id='l147' data-llen='3347:3370'>　虢者䘏之非不深可以謂之明恤乎矧咸奔走惟兹</span><br/>
<span class='tline' id='l148' data-llen='3370:3393'>　惟徳稱用乂厥辟故一人有事于四方若卜筮罔不</span><br/>
<span class='tline' id='l149' data-llen='3393:3416'>　是孚者言君固秉徳況凡奔走在列者惟此之故惟</span><br/>
<span class='tline' id='l150' data-llen='3416:3439'>　徳之稱以用乂其君君徳成就彰信兆民凡有所為</span><br/>
<span class='tline' id='l151' data-llen='3439:3465'><a onclick="displayPageImage('KR1b0013', 'WYG', '026-9a' );" name="026-9a" class="pb">[026-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3465:3488'>　於四方安得不如卜筮之神民罔不信乎乂云者規</span><br/>
<span class='tline' id='l153' data-llen='3488:3511'>　諌箴誨以治之也六臣下實其民上格其君又號召</span><br/>
<span class='tline' id='l154' data-llen='3511:3534'>　天下之賢俊使朝夕以道徳之言涵浸薫陶以厎於</span><br/>
<span class='tline' id='l155' data-llen='3534:3557'>　罔不是孚之盛此真大臣之職業也大臣之職業如</span><br/>
<span class='tline' id='l156' data-llen='3557:3573'>　此召公不景行行止而遽言退乎</span><br/>
<span class='tline' id='l157' data-llen='3573:3596'>公曰君奭天壽平格保乂有殷有殷嗣天滅威今汝永</span><br/>
<span class='tline' id='l158' data-llen='3596:3610'>念則有固命厥亂明我新造邦</span><br/>
<span class='tline' id='l159' data-llen='3610:3633'>　坦然無私之謂平格者通徹三極而無間者也天無</span><br/>
<span class='tline' id='l160' data-llen='3633:3659'><a onclick="displayPageImage('KR1b0013', 'WYG', '026-9b' );" name="026-9b" class="pb">[026-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3659:3682'>　私壽惟其至平通格於天者則壽之平則常永悠乆</span><br/>
<span class='tline' id='l162' data-llen='3682:3705'>　有壽之道壽其當壽無所加損斯其所以為天也斯</span><br/>
<span class='tline' id='l163' data-llen='3705:3728'>　其所以保乂安治而壽有殷之祚者也前章序成湯</span><br/>
<span class='tline' id='l164' data-llen='3728:3751'>　伊尹而下君臣各盡其職不虧不偏盖平格之實也</span><br/>
<span class='tline' id='l165' data-llen='3751:3774'>　天之保乂有殷如此至于殷紂亦嗣天位乃驟罹滅</span><br/>
<span class='tline' id='l166' data-llen='3774:3797'>　亡之威曽不賴前人而免焉益見天之無私壽也今</span><br/>
<span class='tline' id='l167' data-llen='3797:3820'>　汝永念則有固命厥亂明我新造邦者周公言天命</span><br/>
<span class='tline' id='l168' data-llen='3820:3843'>　之無常而歸重於召公商家先哲王之多也基業之</span><br/>
<span class='tline' id='l169' data-llen='3843:3870'><a onclick="displayPageImage('KR1b0013', 'WYG', '026-10a' );" name="026-10a" class="pb">[026-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3870:3893'>　厚也一旦失道而滅天曽不以私壽之況我新造之</span><br/>
<span class='tline' id='l171' data-llen='3893:3916'>　周天命未固者乎汝召公勉留而為周家永乆之念</span><br/>
<span class='tline' id='l172' data-llen='3916:3939'>　則有固命矣國命之固不固惟繋於召公念之永不</span><br/>
<span class='tline' id='l173' data-llen='3939:3962'>　永其忍不為此而留哉召公而永念則天命必固其</span><br/>
<span class='tline' id='l174' data-llen='3962:3985'>　治效亦赫然明著於我新造之邦而身與國俱顯否</span><br/>
<span class='tline' id='l175' data-llen='3985:3995'>　則身與國俱辱矣</span><br/>
<span class='tline' id='l176' data-llen='3995:4018'>公曰君奭在昔上帝割申勸寧王之徳其集大命于厥</span><br/>
<span class='tline' id='l177' data-llen='4018:4041'>躬惟文王尚克修和我有夏亦惟有若虢叔有若閎夭</span><br/>
<span class='tline' id='l178' data-llen='4041:4068'><a onclick="displayPageImage('KR1b0013', 'WYG', '026-10b' );" name="026-10b" class="pb">[026-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4068:4091'>有若散宜生有若泰顚有若南宫括又曰無能往來兹</span><br/>
<span class='tline' id='l180' data-llen='4091:4114'>迪彞教文王蔑徳降于國人亦惟純佑秉徳迪知天威</span><br/>
<span class='tline' id='l181' data-llen='4114:4137'>乃惟時昭文王迪見冒聞于上帝惟時受有殷命哉武</span><br/>
<span class='tline' id='l182' data-llen='4137:4160'>王惟兹四人尚迪有禄後暨武王誕將天威咸劉厥敵</span><br/>
<span class='tline' id='l183' data-llen='4160:4183'>惟兹四人昭武王惟冒丕單稱徳今在予小子旦若游</span><br/>
<span class='tline' id='l184' data-llen='4183:4206'>大川予往暨汝奭其濟小子同未在位誕無我責收罔</span><br/>
<span class='tline' id='l185' data-llen='4206:4228'>勗不及耉造徳不降我則鳴鳥不聞矧曰其有能格</span><br/>
<span class='tline' id='l186' data-llen='4228:4251'>　商與周接其興亡既可見矣若文武之朝則召公回</span><br/>
<span class='tline' id='l187' data-llen='4251:4278'><a onclick="displayPageImage('KR1b0013', 'WYG', '026-11a' );" name="026-11a" class="pb">[026-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4278:4301'>　翔其間而身履者也故周公復舉其親見者以警之</span><br/>
<span class='tline' id='l189' data-llen='4301:4324'>　割裁也申重也勸勉也上帝之相文王裁割其偏申</span><br/>
<span class='tline' id='l190' data-llen='4324:4347'>　重勸勉以日新其徳以集大命於其躬徳成則命集</span><br/>
<span class='tline' id='l191' data-llen='4347:4370'>　徳者命之實命者徳之致也帝謂文王無然畔援無</span><br/>
<span class='tline' id='l192' data-llen='4370:4393'>　然歆羨盖所以割文王之徳而致其密察之工文王</span><br/>
<span class='tline' id='l193' data-llen='4393:4416'>　陟降在帝左右亹亹文王令聞不巳盖所以申勸文</span><br/>
<span class='tline' id='l194' data-llen='4416:4439'>　王之徳而進其緝熈之學文王之密察緝熈是乃上</span><br/>
<span class='tline' id='l195' data-llen='4439:4462'>　帝之割申勸非復有詔之者也文王既集大命則任</span><br/>
<span class='tline' id='l196' data-llen='4462:4489'><a onclick="displayPageImage('KR1b0013', 'WYG', '026-11b' );" name="026-11b" class="pb">[026-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4489:4512'>　天下之責故其心庶幾能修和於諸夏以盡其職分</span><br/>
<span class='tline' id='l198' data-llen='4512:4535'>　太和雖貫古今盈宇宙而不息然紂為天下宗主窮</span><br/>
<span class='tline' id='l199' data-llen='4535:4558'>　凶極虐戾氣充塞而和則愆矣修而復之實文王責</span><br/>
<span class='tline' id='l200' data-llen='4558:4581'>　自朝至于日中昃不遑暇食用咸和萬民則修和之</span><br/>
<span class='tline' id='l201' data-llen='4581:4604'>　實也所謂修和盖本於割申勸以修己之和推而放</span><br/>
<span class='tline' id='l202' data-llen='4604:4627'>　之於諸夏也尚克者望道未之見之心也如曰巳克</span><br/>
<span class='tline' id='l203' data-llen='4627:4650'>　則豈所謂純亦不巳乎文王之所以内進厥徳外和</span><br/>
<span class='tline' id='l204' data-llen='4650:4673'>　有夏合内外之道者盖亦有賢哲之輔焉虢叔閎夭</span><br/>
<span class='tline' id='l205' data-llen='4673:4700'><a onclick="displayPageImage('KR1b0013', 'WYG', '026-12a' );" name="026-12a" class="pb">[026-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4700:4723'>　散宜生泰顚南宫括是五臣者皆胥附先後以輔文</span><br/>
<span class='tline' id='l207' data-llen='4723:4746'>　王可謂盛矣文王猶歉然未足復曰人材之少無能</span><br/>
<span class='tline' id='l208' data-llen='4746:4769'>　往来君民之間以迪導常教於下者故文王自視蔑</span><br/>
<span class='tline' id='l209' data-llen='4769:4792'>　有少徳降于國人賢巳衆而視之若寡徳巳盛而視</span><br/>
<span class='tline' id='l210' data-llen='4792:4815'>　之若無此乃純亦不巳之心也想召公聞此言反視</span><br/>
<span class='tline' id='l211' data-llen='4815:4838'>　已之功業眇然一羽之在太空敢自謂成而欲去乎</span><br/>
<span class='tline' id='l212' data-llen='4838:4861'>　文王既不巳如此亦惟五臣者純一佐佑秉徳不移</span><br/>
<span class='tline' id='l213' data-llen='4861:4884'>　蹈履至到實知天威以顯其君而受殷命故曰乃惟</span><br/>
<span class='tline' id='l214' data-llen='4884:4911'><a onclick="displayPageImage('KR1b0013', 'WYG', '026-12b' );" name="026-12b" class="pb">[026-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4911:4934'>　時昭文王迪見冒聞于上帝惟時受有殷命哉迪見</span><br/>
<span class='tline' id='l216' data-llen='4934:4957'>　者蹈履而實見非小知之窺測也冒聞者覆冒而徧</span><br/>
<span class='tline' id='l217' data-llen='4957:4980'>　聞非一事之感格也武王惟兹四人尚迪有禄孔氏</span><br/>
<span class='tline' id='l218' data-llen='4980:5003'>　謂虢叔先没意其或有所傳歟武王繼世文王五臣</span><br/>
<span class='tline' id='l219' data-llen='5003:5026'>　雖一人先没惟此四人者尚蹈有禄位盖言賴故老</span><br/>
<span class='tline' id='l220' data-llen='5026:5049'>　之猶存也後暨武王誕將天威咸劉厥敵者言四人</span><br/>
<span class='tline' id='l221' data-llen='5049:5072'>　後與武王大將天討䖍劉其敵盖言其集大勲也惟</span><br/>
<span class='tline' id='l222' data-llen='5072:5095'>　兹四人昭武王惟冒丕單稱徳者既集大勲遂顯其</span><br/>
<span class='tline' id='l223' data-llen='5095:5122'><a onclick="displayPageImage('KR1b0013', 'WYG', '026-13a' );" name="026-13a" class="pb">[026-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5122:5145'>　君惟覆冒之所及大盡稱武王之徳盖言其達聲教</span><br/>
<span class='tline' id='l225' data-llen='5145:5168'>　于四海也造端於文王故論其原成終於武王故論</span><br/>
<span class='tline' id='l226' data-llen='5168:5191'>　其效固相為終始也師尚父之事文武烈莫盛焉不</span><br/>
<span class='tline' id='l227' data-llen='5191:5214'>　預五臣之列盖一時議論或詳或畧隨意而言主於</span><br/>
<span class='tline' id='l228' data-llen='5214:5237'>　留召公而非欲為人物之評也文武君臣於天人之</span><br/>
<span class='tline' id='l229' data-llen='5237:5260'>　際佑曰純佑知曰迪知見曰迪見聞曰冒聞將曰誕</span><br/>
<span class='tline' id='l230' data-llen='5260:5283'>　將稱曰單稱凡皆致其一知其至大其用極其效非</span><br/>
<span class='tline' id='l231' data-llen='5283:5306'>　若後世乍出乍入安於小成者之為也今在予小子</span><br/>
<span class='tline' id='l232' data-llen='5306:5333'><a onclick="displayPageImage('KR1b0013', 'WYG', '026-13b' );" name="026-13b" class="pb">[026-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5333:5356'>　旦若游大川予往暨汝奭其濟者周公言今兩聖五</span><br/>
<span class='tline' id='l234' data-llen='5356:5379'>　賢之責皆在我之一身懼不能勝若游大川罔知津</span><br/>
<span class='tline' id='l235' data-llen='5379:5402'>　涯豈能獨濟哉予往與汝召公其共濟可也求助之</span><br/>
<span class='tline' id='l236' data-llen='5402:5425'>　切也小子同未在位誕無我責者此小子乃指成王</span><br/>
<span class='tline' id='l237' data-llen='5425:5448'>　言成王雖巳親政然幼沖小子未知艱難政當同未</span><br/>
<span class='tline' id='l238' data-llen='5448:5471'>　在位之時而盡瘁扶持之不可以成王既在位而大</span><br/>
<span class='tline' id='l239' data-llen='5471:5494'>　責我以當去也收罔勗不及耉造徳不降我則鳴鳥</span><br/>
<span class='tline' id='l240' data-llen='5494:5517'>　不聞矧曰其有能格者言召公若收斂退藏罔勗勉</span><br/>
<span class='tline' id='l241' data-llen='5517:5544'><a onclick="displayPageImage('KR1b0013', 'WYG', '026-14a' );" name="026-14a" class="pb">[026-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5544:5567'>　成王之所不逮以耉老為徳髙視逺引不降心而屈</span><br/>
<span class='tline' id='l243' data-llen='5567:5590'>　留則周家之治可憂矣鳴鳥盖是時周方盛隆鳴鳳</span><br/>
<span class='tline' id='l244' data-llen='5590:5613'>　在郊卷阿鳴于髙岡者乃詠其實周公謂召公若收</span><br/>
<span class='tline' id='l245' data-llen='5613:5636'>　斂以老成自居不屑國事則我豈能獨保今日之盛</span><br/>
<span class='tline' id='l246' data-llen='5636:5659'>　在郊之鳳將藏而不復聞其鳴況敢言進此而有所</span><br/>
<span class='tline' id='l247' data-llen='5659:5682'>　感格乎自後世觀之天下可無召公不可無周公而</span><br/>
<span class='tline' id='l248' data-llen='5682:5705'>　周公於召公之去反惴惴然惟恐其不留焉斯周公</span><br/>
<span class='tline' id='l249' data-llen='5705:5715'>　之所以為周公也</span><br/>
<span class='tline' id='l250' data-llen='5715:5742'><a onclick="displayPageImage('KR1b0013', 'WYG', '026-14b' );" name="026-14b" class="pb">[026-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5742:5765'>公曰嗚呼君肆其監于兹我受命無疆惟休亦大惟艱</span><br/>
<span class='tline' id='l252' data-llen='5765:5778'>告君乃猷裕我不以後人迷</span><br/>
<span class='tline' id='l253' data-llen='5778:5801'>　周公歴陳文武股肱之盛復嘆息告召公肆其監于</span><br/>
<span class='tline' id='l254' data-llen='5801:5824'>　兹勉其視此而自彊也我受命無疆惟休亦大惟艱</span><br/>
<span class='tline' id='l255' data-llen='5824:5847'>　者周公深思王業一則以喜一則以懼文武之受命</span><br/>
<span class='tline' id='l256' data-llen='5847:5870'>　其休則無疆也迹夫后稷公劉以来積累締造盖亦</span><br/>
<span class='tline' id='l257' data-llen='5870:5893'>　艱難之大者也思其休豈不可喜固當有以承之思</span><br/>
<span class='tline' id='l258' data-llen='5893:5916'>　其艱豈不可懼固當有以保之苟欲潔其身而不為</span><br/>
<span class='tline' id='l259' data-llen='5916:5943'><a onclick="displayPageImage('KR1b0013', 'WYG', '026-15a' );" name="026-15a" class="pb">[026-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5943:5966'>　社稷深長之慮則亦硜硜然狭隘之甚矣告君乃猷</span><br/>
<span class='tline' id='l261' data-llen='5966:5989'>　裕者告召公勿狭隘欲去盍謀所以寛裕者可也鄭</span><br/>
<span class='tline' id='l262' data-llen='5989:6012'>　氏謂召公不說似隘急故令謀於寛裕是也盖大臣</span><br/>
<span class='tline' id='l263' data-llen='6012:6035'>　之位百責所萃震撼擊撞欲其鎮定辛甘燥濕欲其</span><br/>
<span class='tline' id='l264' data-llen='6035:6058'>　調齊盤錯棼結欲其解紓黮闇汚濁欲其茹納自非</span><br/>
<span class='tline' id='l265' data-llen='6058:6081'>　曠度洪量與夫患失乾没者未甞無翩然舎去之意</span><br/>
<span class='tline' id='l266' data-llen='6081:6104'>　況召公親遭大變破斧缺斨之時屈折調䕶心勞力</span><br/>
<span class='tline' id='l267' data-llen='6104:6127'>　瘁又非平時大臣之比顧以成王未親政不敢乞身</span><br/>
<span class='tline' id='l268' data-llen='6127:6154'><a onclick="displayPageImage('KR1b0013', 'WYG', '026-15b' );" name="026-15b" class="pb">[026-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6154:6177'>　耳一旦政柄有歸方欲償前日之志而反不得遂焉</span><br/>
<span class='tline' id='l270' data-llen='6177:6200'>　此所以鞅鞅不恱也是則然矣盍謀所以寛裕者乎</span><br/>
<span class='tline' id='l271' data-llen='6200:6223'>　誠寛裕其心逺思文武王業之艱難展布四體為乆</span><br/>
<span class='tline' id='l272' data-llen='6223:6246'>　大之規摹則向来勌厭急狹之病自融釋於平寛之</span><br/>
<span class='tline' id='l273' data-llen='6246:6269'>　域矣我不以後人迷者周公言我終不獨善而使後</span><br/>
<span class='tline' id='l274' data-llen='6269:6292'>　人迷亂此盖自言其所以不去者而亦以勉召公也</span><br/>
<span class='tline' id='l275' data-llen='6292:6315'>公曰前人敷乃心乃悉命汝作汝民極曰汝明勗偶王</span><br/>
<span class='tline' id='l276' data-llen='6315:6333'>在亶乗兹大命惟文王徳丕承無疆之恤</span><br/>
<span class='tline' id='l277' data-llen='6333:6360'><a onclick="displayPageImage('KR1b0013', 'WYG', '026-16a' );" name="026-16a" class="pb">[026-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6360:6383'>　此章舉文武所以命召公者以感動之也前人敷乃</span><br/>
<span class='tline' id='l279' data-llen='6383:6406'>　心乃悉命汝作汝民極曰汝明勗偶王在亶乗兹大</span><br/>
<span class='tline' id='l280' data-llen='6406:6429'>　命者前人文武也文武布宣其心乃悉傾倒以命汝</span><br/>
<span class='tline' id='l281' data-llen='6429:6452'>　召公置之輔佐儀刑具瞻俾作汝民之根極其命之</span><br/>
<span class='tline' id='l282' data-llen='6452:6475'>　辭則曰汝明明勉勵以配偶輔佐王者命之大如此</span><br/>
<span class='tline' id='l283' data-llen='6475:6498'>　為召公者在至誠服乗此大命不可失墜今而遽去</span><br/>
<span class='tline' id='l284' data-llen='6498:6521'>　則是墜此命而非乗此命矣惟文王徳丕承無疆之</span><br/>
<span class='tline' id='l285' data-llen='6521:6544'>　恤者又追文王之殊遇以感之召公縱不為成王留</span><br/>
<span class='tline' id='l286' data-llen='6544:6571'><a onclick="displayPageImage('KR1b0013', 'WYG', '026-16b' );" name="026-16b" class="pb">[026-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6571:6594'>　不為周公留盍亦惟念文王前日眷遇之厚徳為我</span><br/>
<span class='tline' id='l288' data-llen='6594:6617'>　周家大受無窮之憂責乎想召公聞斯言必竦然動</span><br/>
<span class='tline' id='l289' data-llen='6617:6640'>　於中矣洛誥周公之復留實以文武之故今召公欲</span><br/>
<span class='tline' id='l290' data-llen='6640:6663'>　去周公復舉文武以感之非惟周召一心而文武所</span><br/>
<span class='tline' id='l291' data-llen='6663:6686'>　以使人惓惓於再世之後周公父子兄弟間固不待</span><br/>
<span class='tline' id='l292' data-llen='6686:6709'>　論而召公之為此身老而不敢言歸則其待大臣者</span><br/>
<span class='tline' id='l293' data-llen='6709:6718'>　亦可得而推矣</span><br/>
<span class='tline' id='l294' data-llen='6718:6741'>公曰君告汝朕允保奭其汝克敬以予監于殷喪大否</span><br/>
<span class='tline' id='l295' data-llen='6741:6768'><a onclick="displayPageImage('KR1b0013', 'WYG', '026-17a' );" name="026-17a" class="pb">[026-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6768:6791'>肆念我天威予不允惟若兹誥予惟曰襄我二人汝有</span><br/>
<span class='tline' id='l297' data-llen='6791:6814'>合哉言曰在時二人天休滋至惟時二人弗戡其汝克</span><br/>
<span class='tline' id='l298' data-llen='6814:6837'>敬徳明我俊民在譲後人于丕時嗚呼篤棐時二人我</span><br/>
<span class='tline' id='l299' data-llen='6837:6860'>式克至于今日休我咸成文王功于不怠丕冒海隅出</span><br/>
<span class='tline' id='l300' data-llen='6860:6867'>日罔不率俾</span><br/>
<span class='tline' id='l301' data-llen='6867:6890'>　告汝朕允周公言凡所以告召公皆我所確信允當</span><br/>
<span class='tline' id='l302' data-llen='6890:6913'>　而不可易者非苟言之也保奭呼其官而告之也其</span><br/>
<span class='tline' id='l303' data-llen='6913:6936'>　汝克敬以予監于殷喪大否肆念我天威者深勉召</span><br/>
<span class='tline' id='l304' data-llen='6936:6963'><a onclick="displayPageImage('KR1b0013', 'WYG', '026-17b' );" name="026-17b" class="pb">[026-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6963:6986'>　公之畏天也是心不存則雖前日天降禍於殷覆轍</span><br/>
<span class='tline' id='l306' data-llen='6986:7009'>　未逺猶不知省其用力於敬為我監觀殷亡之大亂</span><br/>
<span class='tline' id='l307' data-llen='7009:7032'>　以此之故念我天威之可畏而于時保之是心存則</span><br/>
<span class='tline' id='l308' data-llen='7032:7055'>　天威盖凛然矣監殷召公所自監而謂之以我者以</span><br/>
<span class='tline' id='l309' data-llen='7055:7078'>　周公之重而敦勉之也召公成徳之彦其操存者熟</span><br/>
<span class='tline' id='l310' data-llen='7078:7101'>　矣牧野之事寧有遺落而忽忘之乎盖心不可有所</span><br/>
<span class='tline' id='l311' data-llen='7101:7124'>　倚當其欲退之心重則心倚於退矣倚於此則遺於</span><br/>
<span class='tline' id='l312' data-llen='7124:7147'>　彼此周公所以大儆之以操存之功也然召公所謂</span><br/>
<span class='tline' id='l313' data-llen='7147:7174'><a onclick="displayPageImage('KR1b0013', 'WYG', '026-18a' );" name="026-18a" class="pb">[026-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7174:7197'>　不存者豈若常人然哉亦毫釐之間耳惟周公能見</span><br/>
<span class='tline' id='l315' data-llen='7197:7220'>　之惟周公能治之當其相與語微有不寛隨以告君</span><br/>
<span class='tline' id='l316' data-llen='7220:7243'>　乃猷裕開之微有不存隨以其汝克敬斂之開歛於</span><br/>
<span class='tline' id='l317' data-llen='7243:7266'>　眇忽將形之際是以洙泗鑪錘之妙而用於豐鎬鼎</span><br/>
<span class='tline' id='l318' data-llen='7266:7289'>　鉉之間何其盛也周公復言予不信惟今日若此告</span><br/>
<span class='tline' id='l319' data-llen='7289:7312'>　諭予固每惟曰所以念天威而保之實因我二人豈</span><br/>
<span class='tline' id='l320' data-llen='7312:7335'>　可舎去盖甞問汝汝之見有合於此哉其不合於此</span><br/>
<span class='tline' id='l321' data-llen='7335:7358'>　哉汝則言曰誠在是二人但天休滋至功業日盛福</span><br/>
<span class='tline' id='l322' data-llen='7358:7385'><a onclick="displayPageImage('KR1b0013', 'WYG', '026-18b' );" name="026-18b" class="pb">[026-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7385:7408'>　禄日増惟是我二人將不能勝盍相與避滿盈乎其</span><br/>
<span class='tline' id='l324' data-llen='7408:7431'>　汝克自敬徳益加抑畏明揚俊民布於列位以盡大</span><br/>
<span class='tline' id='l325' data-llen='7431:7454'>　臣之職業以啓滋至之天休毋徒惴惴欲去也若他</span><br/>
<span class='tline' id='l326' data-llen='7454:7477'>　日天下廓然無事則在汝推讓後人於大盛之時超</span><br/>
<span class='tline' id='l327' data-llen='7477:7500'>　然肥遯吾不汝禁今豈辭位之時乎周公復歎息而</span><br/>
<span class='tline' id='l328' data-llen='7500:7523'>　言篤於輔弼者是我二人我用能至于今日休盛功</span><br/>
<span class='tline' id='l329' data-llen='7523:7546'>　緒既見要當終之故我欲咸成文王功業于不怠孜</span><br/>
<span class='tline' id='l330' data-llen='7546:7569'>　孜勉勉必至大冒海隅出日之地無不率服惟上所</span><br/>
<span class='tline' id='l331' data-llen='7569:7596'><a onclick="displayPageImage('KR1b0013', 'WYG', '026-19a' );" name="026-19a" class="pb">[026-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7596:7619'>　使然後始厭吾心始不負大臣之職業始可謂之丕</span><br/>
<span class='tline' id='l333' data-llen='7619:7642'>　時可以讓於後人而去也其後召公歴成康而猶未</span><br/>
<span class='tline' id='l334' data-llen='7642:7664'>　釋大政豈非念海隅率俾之語而自視常歉然乎</span><br/>
<span class='tline' id='l335' data-llen='7664:7684'>公曰君予不惠若兹多誥予惟用閔于天越民</span><br/>
<span class='tline' id='l336' data-llen='7684:7707'>　惠順也周公告召公我所以不順汝欲去之意乃若</span><br/>
<span class='tline' id='l337' data-llen='7707:7730'>　此多誥諄複而留汝者予惟用閔于天之於民欲生</span><br/>
<span class='tline' id='l338' data-llen='7730:7753'>　養之盖甚艱難今方有端緒召公乃舎去而不肯成</span><br/>
<span class='tline' id='l339' data-llen='7753:7776'>　就之是誠大可憫也天地之大徳曰生周公深見於</span><br/>
<span class='tline' id='l340' data-llen='7776:7803'><a onclick="displayPageImage('KR1b0013', 'WYG', '026-19b' );" name="026-19b" class="pb">[026-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7803:7826'>　此故見賢者欲去民將不得遂其生則為天憫之也</span><br/>
<span class='tline' id='l342' data-llen='7826:7849'>　前以文武留召公今以天留召公意益切矣召公其</span><br/>
<span class='tline' id='l343' data-llen='7849:7856'>　敢不留乎</span><br/>
<span class='tline' id='l344' data-llen='7856:7879'>公曰嗚呼君惟乃知民徳亦罔不能厥初惟其終祗若</span><br/>
<span class='tline' id='l345' data-llen='7879:7886'>兹往敬用治</span><br/>
<span class='tline' id='l346' data-llen='7886:7909'>　召公之欲去也見民之罔尤違謂民心巳安而所可</span><br/>
<span class='tline' id='l347' data-llen='7909:7932'>　保也此其欲去之根故卒章復深言民情難保以警</span><br/>
<span class='tline' id='l348' data-llen='7932:7955'>　之歎息而謂召公惟乃踐歴諳練之乆固知民之徳</span><br/>
<span class='tline' id='l349' data-llen='7955:7982'><a onclick="displayPageImage('KR1b0013', 'WYG', '026-20a' );" name="026-20a" class="pb">[026-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7982:8005'>　亦罔不能厥初今日之罔尤違盖亦易事惟念其終</span><br/>
<span class='tline' id='l351' data-llen='8005:8028'>　則難保而可畏耳其祗順此誥思保民之難往矣敬</span><br/>
<span class='tline' id='l352' data-llen='8028:8051'>　用其治不可易也此召公巳留而周公飭遣就職之</span><br/>
<span class='tline' id='l353' data-llen='8051:8074'>　辭也然洛誥周公之留則有酬荅載於簡冊此篇乃</span><br/>
<span class='tline' id='l354' data-llen='8074:8097'>　無召公肯留之語盖召公之於周公猶顔子之於孔</span><br/>
<span class='tline' id='l355' data-llen='8097:8119'>　子之不違如愚其領受之意固見於眉睫之間矣</span><br/>
<span class='tline' id='l356' data-llen='8119:8122'>　</span><br/>
<span class='tline' id='l357' data-llen='8122:8125'>　</span><br/>
<span class='tline' id='l358' data-llen='8125:8152'><a onclick="displayPageImage('KR1b0013', 'WYG', '026-20b' );" name="026-20b" class="pb">[026-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8152:8155'>　</span><br/>
<span class='tline' id='l360' data-llen='8155:8158'>　</span><br/>
<span class='tline' id='l361' data-llen='8158:8161'>　</span><br/>
<span class='tline' id='l362' data-llen='8161:8164'>　</span><br/>
<span class='tline' id='l363' data-llen='8164:8167'>　</span><br/>
<span class='tline' id='l364' data-llen='8167:8170'>　</span><br/>
<span class='tline' id='l365' data-llen='8170:8173'>　</span><br/>
<span class='tline' id='l366' data-llen='8173:8186'>　増修東萊書說卷二十六</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1b0013', 'WYG', '013-1a' );" name="013-1a" class="pb">[013-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:213'>　増修東萊書説卷十三　　　宋　時瀾　撰</span><br/>
<span class='tline' id='l10' data-llen='213:228'>說命下第十四　　　　　商書</span><br/>
<span class='tline' id='l11' data-llen='228:251'>王曰來汝說台小子舊學于甘盤既乃遯于荒野入宅</span><br/>
<span class='tline' id='l12' data-llen='251:270'>于河自河徂亳暨厥終罔顯爾惟訓于朕志</span><br/>
<span class='tline' id='l13' data-llen='270:293'>　此篇傅說告髙宗以聖學之工夫也髙宗恭黙思道</span><br/>
<span class='tline' id='l14' data-llen='293:316'>　夢賚審象及得傅說爰立作相朝夕納誨望其成就</span><br/>
<span class='tline' id='l15' data-llen='316:339'>　之意切矣說之所以告髙宗者有次第首篇告之以</span><br/>
<span class='tline' id='l16' data-llen='339:365'><a onclick="displayPageImage('KR1b0013', 'WYG', '013-1b' );" name="013-1b" class="pb">[013-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='365:388'>　從諫緫百官之後告以治道大體自明王奉若天道</span><br/>
<span class='tline' id='l18' data-llen='388:411'>　以下各有條目髙宗嘆其言曰㫖哉葢得其味以為</span><br/>
<span class='tline' id='l19' data-llen='411:434'>　天下之理無以加於此矣㫖哉有適饜之意說見髙</span><br/>
<span class='tline' id='l20' data-llen='434:457'>　宗領略之易恐其行之不力故言知之非艱行之惟</span><br/>
<span class='tline' id='l21' data-llen='457:480'>　艱然後髙宗歉然若有所失知㫖哉之外又有無窮</span><br/>
<span class='tline' id='l22' data-llen='480:503'>　之理在踐履之中將講學以求之乃以腹心之言告</span><br/>
<span class='tline' id='l23' data-llen='503:526'>　說云我舊嘗學于甘盤學未及終一旦舎之而遯循</span><br/>
<span class='tline' id='l24' data-llen='526:549'>　其蹤跡而求之至野而問已入于河至河而問已往</span><br/>
<span class='tline' id='l25' data-llen='549:575'><a onclick="displayPageImage('KR1b0013', 'WYG', '013-2a' );" name="013-2a" class="pb">[013-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='575:598'>　于亳蹤迹泯滅終不復顯求甘盤之切為學之心可</span><br/>
<span class='tline' id='l27' data-llen='598:621'>　知矣趨向定於甘盤乃小成也承續之工以至於大</span><br/>
<span class='tline' id='l28' data-llen='621:644'>　成者可不賴傅說之訓于朕志乎大抵人之為學未</span><br/>
<span class='tline' id='l29' data-llen='644:667'>　知味之時而失其師視之若輕既知味之後而失其</span><br/>
<span class='tline' id='l30' data-llen='667:690'>　師則如中流之失楫方飢而奪之食方渴而奪之飲</span><br/>
<span class='tline' id='l31' data-llen='690:713'>　髙宗之望於傅說所以甚急也自甘盤言之何為於</span><br/>
<span class='tline' id='l32' data-llen='713:736'>　髙宗之學未成而弃去此甘盤之所以為深挽髙宗</span><br/>
<span class='tline' id='l33' data-llen='736:759'>　於有成也使甘盤常在左右則髙宗之心有所倚不</span><br/>
<span class='tline' id='l34' data-llen='759:785'><a onclick="displayPageImage('KR1b0013', 'WYG', '013-2b' );" name="013-2b" class="pb">[013-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='785:808'>　復有進步之機惟翻然引去髙宗皇皇則其進步乃</span><br/>
<span class='tline' id='l36' data-llen='808:831'>　有過人數十等者故周公留召公獨曰在武丁時則</span><br/>
<span class='tline' id='l37' data-llen='831:852'>　有若甘盤不曰傅說者葢發源開端皆甘盤也</span><br/>
<span class='tline' id='l38' data-llen='852:870'>若作酒醴爾惟麴糵若作和羹爾惟鹽梅</span><br/>
<span class='tline' id='l39' data-llen='870:893'>　髙宗求說之訓又設譬以開諭之醴之未成米水而</span><br/>
<span class='tline' id='l40' data-llen='893:916'>　已必得麴蘖而後為醴羹之未和牲牢而已必得鹽</span><br/>
<span class='tline' id='l41' data-llen='916:939'>　梅而後為羹人之一身百理備具親近善人則氣質</span><br/>
<span class='tline' id='l42' data-llen='939:961'>　日趨於善茍無人以成就之不過天地間一物耳</span><br/>
<span class='tline' id='l43' data-llen='961:987'><a onclick="displayPageImage('KR1b0013', 'WYG', '013-3a' );" name="013-3a" class="pb">[013-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='987:1002'>爾交修予罔予棄予惟克邁乃訓</span><br/>
<span class='tline' id='l45' data-llen='1002:1025'>　學問之道相需而成有髙宗之質而無傅說之敎固</span><br/>
<span class='tline' id='l46' data-llen='1025:1048'>　不可有傅說之言而無髙宗之聽亦不可如師弟子</span><br/>
<span class='tline' id='l47' data-llen='1048:1071'>　之間師有成就學者之心學者有承受敎誨之質故</span><br/>
<span class='tline' id='l48' data-llen='1071:1094'>　謂之交修言敎者與學者互相發明誠意相接也髙</span><br/>
<span class='tline' id='l49' data-llen='1094:1118'>　宗謂我期汝以交修之道汝不可以我弗𩔖之故而</span><br/>
<span class='tline' id='l50' data-llen='1118:1141'>　弃我爾之訓予惟克行也髙宗之意蓋舉說前言王</span><br/>
<span class='tline' id='l51' data-llen='1141:1164'>　忱不艱惟說不言有厥咎之意以感發之說前日恐</span><br/>
<span class='tline' id='l52' data-llen='1164:1190'><a onclick="displayPageImage('KR1b0013', 'WYG', '013-3b' );" name="013-3b" class="pb">[013-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1190:1213'>　髙宗不能行爾今髙宗謂我能行爾訓汝而不言則</span><br/>
<span class='tline' id='l54' data-llen='1213:1236'>　汝之咎也交修亦有交徧之意使說左右前後輔翼</span><br/>
<span class='tline' id='l55' data-llen='1236:1242'>　之義也</span><br/>
<span class='tline' id='l56' data-llen='1242:1266'>說曰王人求多聞時惟建事學于古訓乃有𫉬事不師</span><br/>
<span class='tline' id='l57' data-llen='1266:1277'>古以克永世匪說攸聞</span><br/>
<span class='tline' id='l58' data-llen='1277:1300'>　始也傅說恐髙宗領略之易而行之不力髙宗既已</span><br/>
<span class='tline' id='l59' data-llen='1300:1323'>　經歴欲下無窮之工夫傅說於是以聖學無窮之理</span><br/>
<span class='tline' id='l60' data-llen='1323:1346'>　告之夫人君之求多聞非徒以助言辭為觀美而已</span><br/>
<span class='tline' id='l61' data-llen='1346:1372'><a onclick="displayPageImage('KR1b0013', 'WYG', '013-4a' );" name="013-4a" class="pb">[013-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1372:1395'>　立天下之大經彌綸天下之大化而至於賛天地之</span><br/>
<span class='tline' id='l63' data-llen='1395:1418'>　化育所謂建事也則學問本為實用時惟者決然之</span><br/>
<span class='tline' id='l64' data-llen='1418:1443'>　理也學之於古人之訓乃有所𫉬有𫉬者求其實而</span><br/>
<span class='tline' id='l65' data-llen='1443:1466'>　可用者也人之自恃而不知學古者必謂前言往行</span><br/>
<span class='tline' id='l66' data-llen='1466:1489'>　古人陳迹耳以兩端推之性理之論古人言之精微</span><br/>
<span class='tline' id='l67' data-llen='1489:1512'>　而非淺近之說學性理者舎古訓則無所得政事之</span><br/>
<span class='tline' id='l68' data-llen='1512:1535'>　論古人言之明備而非迂濶之辭學政事者舎古訓</span><br/>
<span class='tline' id='l69' data-llen='1535:1558'>　則無所得事不師古欲求長世非說之所聞也葢學</span><br/>
<span class='tline' id='l70' data-llen='1558:1584'><a onclick="displayPageImage('KR1b0013', 'WYG', '013-4b' );" name="013-4b" class="pb">[013-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1584:1607'>　問之淵源不可臆說其辭之嚴深見古之不可不學</span><br/>
<span class='tline' id='l72' data-llen='1607:1611'>　也</span><br/>
<span class='tline' id='l73' data-llen='1611:1624'>惟學遜志務時敏厥修乃來</span><br/>
<span class='tline' id='l74' data-llen='1624:1647'>　敷陳為學之本末源流也遜志者為學之初必先虚</span><br/>
<span class='tline' id='l75' data-llen='1647:1670'>　心下氣方可以受天下之善志不遜則與為學之工</span><br/>
<span class='tline' id='l76' data-llen='1670:1693'>　夫相背矣自古聖賢為學無不自遜志而入孟子言</span><br/>
<span class='tline' id='l77' data-llen='1693:1716'>　堯舜之道孝弟即遜志之形容也學者居父兄之側</span><br/>
<span class='tline' id='l78' data-llen='1716:1739'>　心必虚氣必下洒掃應對之間無一毫傲慢之心徐</span><br/>
<span class='tline' id='l79' data-llen='1739:1765'><a onclick="displayPageImage('KR1b0013', 'WYG', '013-5a' );" name="013-5a" class="pb">[013-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1765:1788'>　行後長謂之弟所以去道甚近故為學當辨其心之</span><br/>
<span class='tline' id='l81' data-llen='1788:1811'>　升降此心一升則必髙傲必滿假而其心已實矣自</span><br/>
<span class='tline' id='l82' data-llen='1811:1834'>　其心之升則去桀紂之路為不逺此心一降則必卑</span><br/>
<span class='tline' id='l83' data-llen='1834:1857'>　遜必退抑而此心始虚矣自其心之降則去堯舜之</span><br/>
<span class='tline' id='l84' data-llen='1857:1880'>　路為不逺然所謂降心者非放下之謂謙沖和易學</span><br/>
<span class='tline' id='l85' data-llen='1880:1903'>　者用力則自見矣既能遜志又必孜孜不怠以充飬</span><br/>
<span class='tline' id='l86' data-llen='1903:1926'>　而擴大之時敏之務者乃學而時習之之意人之為</span><br/>
<span class='tline' id='l87' data-llen='1926:1949'>　學自朝至夕出入起居夢覺動静無非天命之流行</span><br/>
<span class='tline' id='l88' data-llen='1949:1975'><a onclick="displayPageImage('KR1b0013', 'WYG', '013-5b' );" name="013-5b" class="pb">[013-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1975:1998'>　詩曰維天之命於穆不已茍一時不修則天命不流</span><br/>
<span class='tline' id='l90' data-llen='1998:2021'>　行矣私心間斷安能時敏哉既遜志又時敏已之所</span><br/>
<span class='tline' id='l91' data-llen='2021:2044'>　修日進日益如井之泉愈汲愈來循至日日新又日</span><br/>
<span class='tline' id='l92' data-llen='2044:2063'>　新之地理之自然來者源源自生之意也</span><br/>
<span class='tline' id='l93' data-llen='2063:2074'>允懐于兹道積于厥躬</span><br/>
<span class='tline' id='l94' data-llen='2074:2097'>　遜志時敏知此理者多持此念者少信能念此如念</span><br/>
<span class='tline' id='l95' data-llen='2097:2120'>　兹在兹則知所用力然後道聚於其身學者讀聖賢</span><br/>
<span class='tline' id='l96' data-llen='2120:2143'>　之書聞師友之敎豈不欲從事惟不能篤行所以乍</span><br/>
<span class='tline' id='l97' data-llen='2143:2169'><a onclick="displayPageImage('KR1b0013', 'WYG', '013-6a' );" name="013-6a" class="pb">[013-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2169:2192'>　出入乍信疑茍信之篤無一毫偽心則所謂允懐也</span><br/>
<span class='tline' id='l99' data-llen='2192:2215'>　而道積於其躬矣夫道固有之理也非自外來本未</span><br/>
<span class='tline' id='l100' data-llen='2215:2238'>　嘗散何以謂之積況是理浩蕩無窮無極非可以一</span><br/>
<span class='tline' id='l101' data-llen='2238:2261'>　二而積也是心長存無有間斷則道自然參㑹貫通</span><br/>
<span class='tline' id='l102' data-llen='2261:2284'>　聚而不散耳行之不著習之不察則道自道我自我</span><br/>
<span class='tline' id='l103' data-llen='2284:2308'>　視道逺而非近散而非積行著習察則人能𢎞道我</span><br/>
<span class='tline' id='l104' data-llen='2308:2331'>　所自有者日積一日矣故今日見其淺它日見其深</span><br/>
<span class='tline' id='l105' data-llen='2331:2354'>　今日見其晦它日見其明非道有淺深晦明之間造</span><br/>
<span class='tline' id='l106' data-llen='2354:2380'><a onclick="displayPageImage('KR1b0013', 'WYG', '013-6b' );" name="013-6b" class="pb">[013-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2380:2401'>　道之序也欲識積厥躬之義者當以此意求之</span><br/>
<span class='tline' id='l108' data-llen='2401:2407'>惟斆學半</span><br/>
<span class='tline' id='l109' data-llen='2407:2430'>　此交修之義也大抵敎人與受敎者其功各半師舉</span><br/>
<span class='tline' id='l110' data-llen='2430:2453'>　一隅學者當以三隅自反師告諸往學者當以來者</span><br/>
<span class='tline' id='l111' data-llen='2453:2477'>　自悟聖人之敎人引而不𤼵上一半固賴提指之助</span><br/>
<span class='tline' id='l112' data-llen='2477:2500'>　下一半必自用工可也自古聖賢著書垂謨載之方</span><br/>
<span class='tline' id='l113' data-llen='2500:2523'>　冊其敎止及於半其工夫之半學者必自加講求之</span><br/>
<span class='tline' id='l114' data-llen='2523:2546'>　功故離羣索居固有孤陋之害處師友之間朝夕漸</span><br/>
<span class='tline' id='l115' data-llen='2546:2572'><a onclick="displayPageImage('KR1b0013', 'WYG', '013-7a' );" name="013-7a" class="pb">[013-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2572:2595'>　摩亦有倚仗之害葢全倚師友不自用工其害愈大</span><br/>
<span class='tline' id='l117' data-llen='2595:2617'>　甘盤所以去之說之言及此亦恐髙宗全倚之也</span><br/>
<span class='tline' id='l118' data-llen='2617:2640'>念終始典于學厥德修罔覺監于先王成憲其永無愆</span><br/>
<span class='tline' id='l119' data-llen='2640:2663'>　典常也謂當使心長在學内毋使心在學外大抵為</span><br/>
<span class='tline' id='l120' data-llen='2663:2686'>　學不可謀利計功當一意向學造次必於是顛沛必</span><br/>
<span class='tline' id='l121' data-llen='2686:2709'>　於是斯謂之純茍謂今日所修幾何明日所修幾何</span><br/>
<span class='tline' id='l122' data-llen='2709:2732'>　安能至罔覺之地惟一意於學不計德之修而其修</span><br/>
<span class='tline' id='l123' data-llen='2732:2755'>　不自覺夫德修罔覺已幾於大而化之之謂聖矣復</span><br/>
<span class='tline' id='l124' data-llen='2755:2781'><a onclick="displayPageImage('KR1b0013', 'WYG', '013-7b' );" name="013-7b" class="pb">[013-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2781:2804'>　使之監于先王者葢至公無私之理雖聖人不可有</span><br/>
<span class='tline' id='l126' data-llen='2804:2827'>　一毫自恃之心也學者所以學是理也先王本不能</span><br/>
<span class='tline' id='l127' data-llen='2827:2850'>　違是理則後人其可以違先王乎故曰遵先王之法</span><br/>
<span class='tline' id='l128' data-llen='2850:2873'>　而過者未之有也為學之工已極其至於是時復監</span><br/>
<span class='tline' id='l129' data-llen='2873:2896'>　于先王乃始可以無過乎自遜志至罔覺為學之道</span><br/>
<span class='tline' id='l130' data-llen='2896:2919'>　本末備具德盛仁熟取之左右逢其原縱横運用自</span><br/>
<span class='tline' id='l131' data-llen='2919:2942'>　我作古可也殊不知始終為學之工夫既深既至造</span><br/>
<span class='tline' id='l132' data-llen='2942:2965'>　其成矣茍以先王為不必監則是心之滿前之工夫</span><br/>
<span class='tline' id='l133' data-llen='2965:2991'><a onclick="displayPageImage('KR1b0013', 'WYG', '013-8a' );" name="013-8a" class="pb">[013-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2991:3014'>　悉不足據一身之中無非愆也傅說論學而以監先</span><br/>
<span class='tline' id='l135' data-llen='3014:3037'>　王終之所以舉其終身之所用力而得之者置於若</span><br/>
<span class='tline' id='l136' data-llen='3037:3060'>　無之地而學問之道備矣無愆德之至難也舜徳可</span><br/>
<span class='tline' id='l137' data-llen='3060:3074'>　謂盛矣臯陶止曰帝徳罔愆</span><br/>
<span class='tline' id='l138' data-llen='3074:3090'>惟說式克欽承旁招俊乂列于庶位</span><br/>
<span class='tline' id='l139' data-llen='3090:3113'>　廣求賢人布髙宗德意於天下也謂髙宗果能用工</span><br/>
<span class='tline' id='l140' data-llen='3113:3136'>　如上所陳說用能敬承上意求賢以共治葢心既正</span><br/>
<span class='tline' id='l141' data-llen='3136:3145'>　然後四體可舉</span><br/>
<span class='tline' id='l142' data-llen='3145:3171'><a onclick="displayPageImage('KR1b0013', 'WYG', '013-8b' );" name="013-8b" class="pb">[013-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3171:3189'>王曰嗚呼說四海之内咸仰朕德時乃風</span><br/>
<span class='tline' id='l144' data-llen='3189:3212'>　髙宗能為前此事業則天下共仰其德此髙宗之能</span><br/>
<span class='tline' id='l145' data-llen='3212:3235'>　事也髙宗乃謂皆傅說風化之所及我無與焉以此</span><br/>
<span class='tline' id='l146' data-llen='3235:3250'>　見髙宗已得傅說遜志之道矣</span><br/>
<span class='tline' id='l147' data-llen='3250:3260'>股肱惟人良臣惟聖</span><br/>
<span class='tline' id='l148' data-llen='3260:3283'>　有手足方可以成人有良臣方可以成聖髙宗頃刻</span><br/>
<span class='tline' id='l149' data-llen='3283:3292'>　不能忘傅說矣</span><br/>
<span class='tline' id='l150' data-llen='3292:3315'>昔先正保衡作我先王乃曰予弗克俾厥后惟堯舜其</span><br/>
<span class='tline' id='l151' data-llen='3315:3341'><a onclick="displayPageImage('KR1b0013', 'WYG', '013-9a' );" name="013-9a" class="pb">[013-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3341:3365'>心愧恥若撻于市一夫不𫉬則曰時予之辜佑我烈祖</span><br/>
<span class='tline' id='l153' data-llen='3365:3384'>格于皇天爾尚明保予罔俾阿衡專美有商</span><br/>
<span class='tline' id='l154' data-llen='3384:3407'>　伊尹在成湯之時居保衡之職興起我先王而伊尹</span><br/>
<span class='tline' id='l155' data-llen='3407:3430'>　自任以天下之重至曰我不能使君為堯舜其心愧</span><br/>
<span class='tline' id='l156' data-llen='3430:3454'>　恥若撻于市辱莫大焉而一夫不𫉬其所則引咎歸</span><br/>
<span class='tline' id='l157' data-llen='3454:3477'>　已以為我之罪兩負君民之責其心至誠廣大遂能</span><br/>
<span class='tline' id='l158' data-llen='3477:3500'>　輔佐我成湯至於與天無間所謂至誠賛天地之化</span><br/>
<span class='tline' id='l159' data-llen='3500:3523'>　育也夫伊尹之用心如此爾傅說當明白一心以事</span><br/>
<span class='tline' id='l160' data-llen='3523:3549'><a onclick="displayPageImage('KR1b0013', 'WYG', '013-9b' );" name="013-9b" class="pb">[013-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3549:3572'>　我無使伊尹專美於有商之家方髙宗未聞行之惟</span><br/>
<span class='tline' id='l162' data-llen='3572:3595'>　艱之言見天下之理若盡於此說於是時深恐髙宗</span><br/>
<span class='tline' id='l163' data-llen='3595:3618'>　自止及既聞之乃見天下之理無窮髙宗於是時反</span><br/>
<span class='tline' id='l164' data-llen='3618:3641'>　恐傅說自止而望之以伊尹之事前見傅說告之之</span><br/>
<span class='tline' id='l165' data-llen='3641:3664'>　深此見髙宗求之之切君臣相與於無窮之理交修</span><br/>
<span class='tline' id='l166' data-llen='3664:3670'>　之至也</span><br/>
<span class='tline' id='l167' data-llen='3670:3684'>惟后非賢不乂惟賢非后不食</span><br/>
<span class='tline' id='l168' data-llen='3684:3707'>　髙宗言我為萬民之王非得賢者何以治天下深知</span><br/>
<span class='tline' id='l169' data-llen='3707:3734'><a onclick="displayPageImage('KR1b0013', 'WYG', '013-10a' );" name="013-10a" class="pb">[013-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3734:3757'>　不可無賢自揆德薄何以致之然我固不足以致賢</span><br/>
<span class='tline' id='l171' data-llen='3757:3780'>　而賢非后亦不能食葢食土之毛莫非王臣今凡食</span><br/>
<span class='tline' id='l172' data-llen='3780:3803'>　土之毛而為我之臣者尚有君臣之義我雖德薄無</span><br/>
<span class='tline' id='l173' data-llen='3803:3826'>　以致汝汝亦繫吾食土之賢者若尚思君臣之義思</span><br/>
<span class='tline' id='l174' data-llen='3826:3849'>　食土之毛之意庶幾皆來輔我言君臣相須之意愈</span><br/>
<span class='tline' id='l175' data-llen='3849:3854'>　切矣</span><br/>
<span class='tline' id='l176' data-llen='3854:3868'>其爾克紹乃辟于先王永綏民</span><br/>
<span class='tline' id='l177' data-llen='3868:3891'>　髙宗用力如此及成湯而安民有餘矣而髙宗兢兢</span><br/>
<span class='tline' id='l178' data-llen='3891:3918'><a onclick="displayPageImage('KR1b0013', 'WYG', '013-10b' );" name="013-10b" class="pb">[013-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3918:3941'>　然惟恐未能又以望之傅說此其不能自已期說以</span><br/>
<span class='tline' id='l180' data-llen='3941:3958'>　交修之義卒相與而至於無終窮也</span><br/>
<span class='tline' id='l181' data-llen='3958:3973'>說拜稽首曰敢對揚天子之休命</span><br/>
<span class='tline' id='l182' data-llen='3973:3996'>　髙宗既已進德尚發交修無窮之說其造理極矣傅</span><br/>
<span class='tline' id='l183' data-llen='3996:4018'>　說於此無復可言者但曰對揚天子之休命而已</span><br/>
<span class='tline' id='l184' data-llen='4018:4033'>髙宗肜日第十五　　　　商書</span><br/>
<span class='tline' id='l185' data-llen='4033:4056'>髙宗祭成湯有飛雉升鼎耳而雊祖已訓諸王作髙宗</span><br/>
<span class='tline' id='l186' data-llen='4056:4064'>肜日髙宗之訓</span><br/>
<span class='tline' id='l187' data-llen='4064:4091'><a onclick="displayPageImage('KR1b0013', 'WYG', '013-11a' );" name="013-11a" class="pb">[013-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4091:4101'>髙宗肜日越有雊雉</span><br/>
<span class='tline' id='l189' data-llen='4101:4124'>　災異有二天必待君之過形見暴露然後出災異以</span><br/>
<span class='tline' id='l190' data-llen='4124:4147'>　警懼之此無道之君與天地隔絶不通飛潛動植皆</span><br/>
<span class='tline' id='l191' data-llen='4147:4170'>　失其冝如是者災異之應常遲賢君至誠與天地合</span><br/>
<span class='tline' id='l192' data-llen='4170:4193'>　為一體情性之差少有過失災異立應如是者災異</span><br/>
<span class='tline' id='l193' data-llen='4193:4216'>　之應常速髙宗祭成湯而有飛雉升鼎耳而雊以髙</span><br/>
<span class='tline' id='l194' data-llen='4216:4239'>　宗之為君豈其有異葢髙宗恭黙思道夢帝賚予良</span><br/>
<span class='tline' id='l195' data-llen='4239:4262'>　弼精神與天地相通久矣又繼之以憲天之功德與</span><br/>
<span class='tline' id='l196' data-llen='4262:4289'><a onclick="displayPageImage('KR1b0013', 'WYG', '013-11b' );" name="013-11b" class="pb">[013-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4289:4312'>　天合故於祭祀之間略有過厚飛雉隨而應之此雖</span><br/>
<span class='tline' id='l198' data-llen='4312:4335'>　髙宗近厚之過過於厚亦過也傅說中篇言黷于祭</span><br/>
<span class='tline' id='l199' data-llen='4335:4358'>　祀時謂弗欽禮煩則亂事神則難已知髙宗之偏在</span><br/>
<span class='tline' id='l200' data-llen='4358:4381'>　此㫖哉惟艱領略警省之次第深矣而此心終難除</span><br/>
<span class='tline' id='l201' data-llen='4381:4404'>　於肜祭之間復有過厚之意人之氣質偏於厚處最</span><br/>
<span class='tline' id='l202' data-llen='4404:4427'>　為難變乃知行之果惟艱也肜祭者祭之明日又祭</span><br/>
<span class='tline' id='l203' data-llen='4427:4450'>　在殷曰肜在周曰繹所以祭之明日又祭者古人祭</span><br/>
<span class='tline' id='l204' data-llen='4450:4473'>　祀誠意純一雖祭罷之後誠意猶不散故於明日又</span><br/>
<span class='tline' id='l205' data-llen='4473:4500'><a onclick="displayPageImage('KR1b0013', 'WYG', '013-12a' );" name="013-12a" class="pb">[013-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4500:4523'>　祭又以祭祀飬我之誠意如采蘩詩言僮僮祁祁祭</span><br/>
<span class='tline' id='l207' data-llen='4523:4546'>　祀時誠意固如此至於歸時又且舒徐和緩正此之</span><br/>
<span class='tline' id='l208' data-llen='4546:4564'>　謂若常人乍作乍輟何足對越天地哉</span><br/>
<span class='tline' id='l209' data-llen='4564:4576'>祖已曰惟先格王正厥事</span><br/>
<span class='tline' id='l210' data-llen='4576:4599'>　祖已欲諫故先言古先格王或遇災異不敢它求止</span><br/>
<span class='tline' id='l211' data-llen='4599:4622'>　於一身之中正其所行之事所謂乃訓于王者葢祖</span><br/>
<span class='tline' id='l212' data-llen='4622:4644'>　已先大綱自說古先格王遇災異省厥躬之意也</span><br/>
<span class='tline' id='l213' data-llen='4644:4667'>乃訓于王曰惟天監下民典厥義降年有永有不永非</span><br/>
<span class='tline' id='l214' data-llen='4667:4694'><a onclick="displayPageImage('KR1b0013', 'WYG', '013-12b' );" name="013-12b" class="pb">[013-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4694:4717'>天夭民民中絶命民有不若德不聽罪天既孚命正厥</span><br/>
<span class='tline' id='l216' data-llen='4717:4741'>德乃曰其如台嗚呼王司敬民罔非天𦙍典祀無豐于</span><br/>
<span class='tline' id='l217' data-llen='4741:4744'>昵</span><br/>
<span class='tline' id='l218' data-llen='4744:4767'>　義理也謂天監視下民其所主自有常理至公而無</span><br/>
<span class='tline' id='l219' data-llen='4767:4790'>　私厚薄髙下善惡皆合其宜即常理也理無偏全氣</span><br/>
<span class='tline' id='l220' data-llen='4790:4814'>　有厚薄惟皇上帝降𠂻于下民安有一人之不同此</span><br/>
<span class='tline' id='l221' data-llen='4814:4837'>　理者大哉乾元品物流形無非純粹至善之端初無</span><br/>
<span class='tline' id='l222' data-llen='4837:4860'>　所謂夭也而受其氣者有不同故或永或不永非天</span><br/>
<span class='tline' id='l223' data-llen='4860:4887'><a onclick="displayPageImage('KR1b0013', 'WYG', '013-13a' );" name="013-13a" class="pb">[013-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4887:4910'>　夭之也民於中間自絶其天命耳民有不若德者是</span><br/>
<span class='tline' id='l225' data-llen='4910:4933'>　不受命也所謂不受命戕賊其情者也及天以罪戾</span><br/>
<span class='tline' id='l226' data-llen='4933:4956'>　降于其身又不能順而安之小人窮斯濫也不知天</span><br/>
<span class='tline' id='l227' data-llen='4956:4979'>　既孚命正厥德矣既字最當看言民雖不聽罪天既</span><br/>
<span class='tline' id='l228' data-llen='4979:5002'>　有定命無毫釐之差矣乃曰其如我何祖已言之而</span><br/>
<span class='tline' id='l229' data-llen='5002:5025'>　復嘆乃指髙宗而告之曰王所主者止有敬民君職</span><br/>
<span class='tline' id='l230' data-llen='5025:5048'>　所主在於此耳司字下得有力司者存之謂也天下</span><br/>
<span class='tline' id='l231' data-llen='5048:5072'>　之民無非天之𦙍嗣不可有一毫私心間之於其中</span><br/>
<span class='tline' id='l232' data-llen='5072:5099'><a onclick="displayPageImage('KR1b0013', 'WYG', '013-13b' );" name="013-13b" class="pb">[013-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5099:5122'>　而分其疎逺天下之理所以立天下之冝人君順其</span><br/>
<span class='tline' id='l234' data-llen='5122:5146'>　理稱其冝於大公之中司民之際知天𦙍之均一典</span><br/>
<span class='tline' id='l235' data-llen='5146:5169'>　祀而可以豐於昵乎茍有所豐則此心私矣此篇為</span><br/>
<span class='tline' id='l236' data-llen='5169:5192'>　雉雊而作進戒之言不及災異獨指大公之道以示</span><br/>
<span class='tline' id='l237' data-llen='5192:5215'>　之葢髙宗天資聦明非如昏昧之君必於其過而提</span><br/>
<span class='tline' id='l238' data-llen='5215:5238'>　之大公之道既明髙宗已省知其胷中有不合理者</span><br/>
<span class='tline' id='l239' data-llen='5238:5261'>　矣此古人之善正君者後人謂祖已諷諫不敢直言</span><br/>
<span class='tline' id='l240' data-llen='5261:5284'>　不知髙宗乃從諫之君而祖已與髙宗皆已嘗用力</span><br/>
<span class='tline' id='l241' data-llen='5284:5311'><a onclick="displayPageImage('KR1b0013', 'WYG', '013-14a' );" name="013-14a" class="pb">[013-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5311:5316'>　者也</span><br/>
<span class='tline' id='l243' data-llen='5316:5331'>西伯戡黎第十六　　　　商書</span><br/>
<span class='tline' id='l244' data-llen='5331:5352'>殷始咎周周人乗黎祖伊恐奔告于受作西伯戡</span><br/>
<span class='tline' id='l245' data-llen='5352:5355'>黎</span><br/>
<span class='tline' id='l246' data-llen='5355:5378'>　文王有君人之大德有事君之小心紂在上為惡日</span><br/>
<span class='tline' id='l247' data-llen='5378:5401'>　増文王在下修德日盛殷之所以咎周也黎之地近</span><br/>
<span class='tline' id='l248' data-llen='5401:5424'>　王畿而輔紂為惡者武王不得已而戡之祖伊紂之</span><br/>
<span class='tline' id='l249' data-llen='5424:5447'>　賢臣見黎之地既為周勝恐懼奔走而告于受奔告</span><br/>
<span class='tline' id='l250' data-llen='5447:5474'><a onclick="displayPageImage('KR1b0013', 'WYG', '013-14b' );" name="013-14b" class="pb">[013-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5474:5497'>　有倉皇之意當時上下化紂之惡莫知危亡之至惟</span><br/>
<span class='tline' id='l252' data-llen='5497:5520'>　祖伊於醉中獨醒恐懼而告西伯非文王乃武王也</span><br/>
<span class='tline' id='l253' data-llen='5520:5543'>　周國於西是為西伯史記載紂使膠鬲觀兵膠鬲問</span><br/>
<span class='tline' id='l254' data-llen='5543:5566'>　曰西伯曷為而來則武王亦繼文王為西伯矣孔子</span><br/>
<span class='tline' id='l255' data-llen='5566:5589'>　序書言始字最有意言始者見周人前此之無心也</span><br/>
<span class='tline' id='l256' data-llen='5589:5612'>　始咎周者見商之咎人而不自反也天下之理不兩</span><br/>
<span class='tline' id='l257' data-llen='5612:5635'>　大周日盛商日危文王雖三分天下有其二然天命</span><br/>
<span class='tline' id='l258' data-llen='5635:5658'>　未絶周無伐商之心今天命已絶周人不容不乗黎</span><br/>
<span class='tline' id='l259' data-llen='5658:5685'><a onclick="displayPageImage('KR1b0013', 'WYG', '013-15a' );" name="013-15a" class="pb">[013-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5685:5708'>　商人始知周必伐商是以始咎周以此見周於未乗</span><br/>
<span class='tline' id='l261' data-llen='5708:5731'>　黎之前文王武王事君之心如此可見周之至德矣</span><br/>
<span class='tline' id='l262' data-llen='5731:5754'>西伯既戡黎祖伊恐奔告于王曰天子天既訖我殷命</span><br/>
<span class='tline' id='l263' data-llen='5754:5777'>格人元龜罔敢知吉非先王不相我後人惟王淫戲用</span><br/>
<span class='tline' id='l264' data-llen='5777:5781'>自絶</span><br/>
<span class='tline' id='l265' data-llen='5781:5804'>　天子者驚懼之情呼君而告之也天既訖絶我殷家</span><br/>
<span class='tline' id='l266' data-llen='5804:5827'>　之命殷之賢臣自言天命之已訖則周之受命決矣</span><br/>
<span class='tline' id='l267' data-llen='5827:5850'>　格人與元龜皆罔敢知吉商之格人非獨祖伊微子</span><br/>
<span class='tline' id='l268' data-llen='5850:5877'><a onclick="displayPageImage('KR1b0013', 'WYG', '013-15b' );" name="013-15b" class="pb">[013-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5877:5900'>　之徒皆是也自古觀興衰皆參之以卜格人與元龜</span><br/>
<span class='tline' id='l270' data-llen='5900:5923'>　並言者乃有道之士至誠如神如元龜之先知也成</span><br/>
<span class='tline' id='l271' data-llen='5923:5946'>　湯德澤在人神靈在天於後人未嘗無相助之心惟</span><br/>
<span class='tline' id='l272' data-llen='5946:5969'>　紂驕淫荒戲用以自絶其天命自云者天無心周亦</span><br/>
<span class='tline' id='l273' data-llen='5969:5975'>　無心也</span><br/>
<span class='tline' id='l274' data-llen='5975:5993'>故天棄我不有康食不虞天性不迪率典</span><br/>
<span class='tline' id='l275' data-llen='5993:6016'>　今我民兄弟妻子離散無一飯之安其情之摇可知</span><br/>
<span class='tline' id='l276' data-llen='6016:6039'>　矣又天性迷亂不自虞度不遵上之典法民至於此</span><br/>
<span class='tline' id='l277' data-llen='6039:6066'><a onclick="displayPageImage('KR1b0013', 'WYG', '013-16a' );" name="013-16a" class="pb">[013-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6066:6089'>　莫知有君也雖然民之棄商耳何以知天之棄商民</span><br/>
<span class='tline' id='l279' data-llen='6089:6112'>　棄之即天棄之也天亦何心於棄商故天棄我曰故</span><br/>
<span class='tline' id='l280' data-llen='6112:6122'>　者天實有所因矣</span><br/>
<span class='tline' id='l281' data-llen='6122:6145'>今我民罔弗欲喪曰天曷不降威大命不摯今王其如</span><br/>
<span class='tline' id='l282' data-llen='6145:6148'>台</span><br/>
<span class='tline' id='l283' data-llen='6148:6171'>　祖伊言之至此有恐傷窘窮之態時日曷喪之謂也</span><br/>
<span class='tline' id='l284' data-llen='6171:6184'>王曰嗚呼我生不有命在天</span><br/>
<span class='tline' id='l285' data-llen='6184:6207'>　祖伊之言切矣紂反自嘆息我生豈不有命在天天</span><br/>
<span class='tline' id='l286' data-llen='6207:6234'><a onclick="displayPageImage('KR1b0013', 'WYG', '013-16b' );" name="013-16b" class="pb">[013-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6234:6257'>　命方歸之時聖人猶曰命靡常而不敢有也天命已</span><br/>
<span class='tline' id='l288' data-llen='6257:6280'>　訖之後紂乃曰有命在天乎此興亡之道也亡國之</span><br/>
<span class='tline' id='l289' data-llen='6280:6303'>　君禍患已至目前猶不自悟西伯既戡黎紂方謂我</span><br/>
<span class='tline' id='l290' data-llen='6303:6326'>　生不有命在天真不知命者也此言之出其沈湎之</span><br/>
<span class='tline' id='l291' data-llen='6326:6333'>　甚可知矣</span><br/>
<span class='tline' id='l292' data-llen='6333:6353'>祖伊反曰嗚呼乃罪多參在上乃能責命于天</span><br/>
<span class='tline' id='l293' data-llen='6353:6376'>　祖伊奔告猶冀其可以急救也紂之緩如此反而嘆</span><br/>
<span class='tline' id='l294' data-llen='6376:6399'>　曰乃罪多參在上言不可掩也乃何以能責命于天</span><br/>
<span class='tline' id='l295' data-llen='6399:6426'><a onclick="displayPageImage('KR1b0013', 'WYG', '013-17a' );" name="013-17a" class="pb">[013-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6426:6449'>　大抵責命于天惟與天同德者為可耳大人與天地</span><br/>
<span class='tline' id='l297' data-llen='6449:6472'>　合其德然後先天而天弗違後天而奉天時孔子温</span><br/>
<span class='tline' id='l298' data-llen='6472:6495'>　良恭儉讓然後敢謂天之將喪斯文也後死者不得</span><br/>
<span class='tline' id='l299' data-llen='6495:6518'>　與於斯文也天之未喪斯文也匡人其如予何夫大</span><br/>
<span class='tline' id='l300' data-llen='6518:6541'>　人與孔子之責命於天其德葢與天相似今紂罪參</span><br/>
<span class='tline' id='l301' data-llen='6541:6556'>　於上乃敢責命何不思之甚邪</span><br/>
<span class='tline' id='l302' data-llen='6556:6571'>殷之即喪指乃功不無戮于爾邦</span><br/>
<span class='tline' id='l303' data-llen='6571:6594'>　商之亡在即矣指紂朝夕所為之功而言之無非喪</span><br/>
<span class='tline' id='l304' data-llen='6594:6621'><a onclick="displayPageImage('KR1b0013', 'WYG', '013-17b' );" name="013-17b" class="pb">[013-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6621:6644'>　亡之事業也人共起而誅戮爾邦矣祖伊言之至此</span><br/>
<span class='tline' id='l306' data-llen='6644:6667'>　雖痛哭何可已也商家覆亡指日可待固非祖伊之</span><br/>
<span class='tline' id='l307' data-llen='6667:6690'>　言所能救然當時賢人如王子微子箕子膠鬲可以</span><br/>
<span class='tline' id='l308' data-llen='6690:6713'>　輔相又賢聖之君六七作其基業日深矣紂於此有</span><br/>
<span class='tline' id='l309' data-llen='6713:6736'>　能輔而之善則前日不敢知吉之格人今將以吉而</span><br/>
<span class='tline' id='l310' data-llen='6736:6759'>　許前日不相之先王今將陰隲而黙佑前日棄我之</span><br/>
<span class='tline' id='l311' data-llen='6759:6782'>　天今將昭監而眷顧周德雖盛以服事殷又何求也</span><br/>
<span class='tline' id='l312' data-llen='6782:6805'>　一篇大意當於商始咎周求之如孔子序書言始咎</span><br/>
<span class='tline' id='l313' data-llen='6805:6832'><a onclick="displayPageImage('KR1b0013', 'WYG', '013-18a' );" name="013-18a" class="pb">[013-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6832:6855'>　二字固所以形容周之盛德不得不如此若商臣於</span><br/>
<span class='tline' id='l315' data-llen='6855:6878'>　周所謂不共戴天之讎何祖伊之辭無一言及於文</span><br/>
<span class='tline' id='l316' data-llen='6878:6901'>　武謂祖伊方責之君不可以責人而反曰之際亦無</span><br/>
<span class='tline' id='l317' data-llen='6901:6924'>　咎周之辭何也周將勝商而商人無咎周之言周之</span><br/>
<span class='tline' id='l318' data-llen='6924:6944'>　至德與所以由乎大公之理者可想而知也</span><br/>
<span class='tline' id='l319' data-llen='6944:6947'>　</span><br/>
<span class='tline' id='l320' data-llen='6947:6950'>　</span><br/>
<span class='tline' id='l321' data-llen='6950:6953'>　</span><br/>
<span class='tline' id='l322' data-llen='6953:6980'><a onclick="displayPageImage('KR1b0013', 'WYG', '013-18b' );" name="013-18b" class="pb">[013-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6980:6983'>　</span><br/>
<span class='tline' id='l324' data-llen='6983:6986'>　</span><br/>
<span class='tline' id='l325' data-llen='6986:6989'>　</span><br/>
<span class='tline' id='l326' data-llen='6989:6992'>　</span><br/>
<span class='tline' id='l327' data-llen='6992:6995'>　</span><br/>
<span class='tline' id='l328' data-llen='6995:6998'>　</span><br/>
<span class='tline' id='l329' data-llen='6998:7001'>　</span><br/>
<span class='tline' id='l330' data-llen='7001:7013'>　増修東萊書說卷十三</span><br/>
</p>
<p><br/>
</p>
  </div>
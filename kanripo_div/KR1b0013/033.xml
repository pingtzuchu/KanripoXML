<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1b0013', 'WYG', '033-1a' );" name="033-1a" class="pb">[033-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　増修東萊書說卷三十三　　宋　時瀾　撰</span><br/>
<span class='tline' id='l10' data-llen='214:229'>君牙第二十七　　　　　周書</span><br/>
<span class='tline' id='l11' data-llen='229:252'>　穆王之書存者三篇君牙冏命初年之書也呂刑末</span><br/>
<span class='tline' id='l12' data-llen='252:275'>　年之書也百年耄荒度作刑以詰四方固有明文君</span><br/>
<span class='tline' id='l13' data-llen='275:298'>　牙之篇曰惟予小子嗣守文武成康遺緒冏命之篇</span><br/>
<span class='tline' id='l14' data-llen='298:321'>　曰惟予弗克于徳嗣先人宅丕后則皆初嗣歴服之</span><br/>
<span class='tline' id='l15' data-llen='321:344'>　言也與呂刑所謂仲叔季弟㓜子童孫其辭氣新陳</span><br/>
<span class='tline' id='l16' data-llen='344:370'><a onclick="displayPageImage('KR1b0013', 'WYG', '033-1b' );" name="033-1b" class="pb">[033-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='370:393'>　稚耄大有逕庭先後之次盖無可疑者穆王中雖放</span><br/>
<span class='tline' id='l18' data-llen='393:416'>　逸不克保其始之祗畏然暮年哀矜初心復還謂之</span><br/>
<span class='tline' id='l19' data-llen='416:432'>　全徳則駁猶不失為周之令主也</span><br/>
<span class='tline' id='l20' data-llen='432:447'>穆王命君牙為周大司徒作君牙</span><br/>
<span class='tline' id='l21' data-llen='447:470'>　舜命契穆王命君牙皆司徒也契所受者纔一語而</span><br/>
<span class='tline' id='l22' data-llen='470:493'>　君牙之賛書至一篇甚矣世降而文勝也然周家之</span><br/>
<span class='tline' id='l23' data-llen='493:510'>　典刑文獻多在焉學者所宜盡心也</span><br/>
<span class='tline' id='l24' data-llen='510:533'>王若曰嗚呼君牙惟乃祖乃父世篤忠貞服勞王家厥</span><br/>
<span class='tline' id='l25' data-llen='533:559'><a onclick="displayPageImage('KR1b0013', 'WYG', '033-2a' );" name="033-2a" class="pb">[033-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='559:582'>有成績紀于太常惟予小子嗣守文武成康遺緒亦惟</span><br/>
<span class='tline' id='l27' data-llen='582:605'>先王之臣克左右亂四方心之憂危若蹈虎尾渉于春</span><br/>
<span class='tline' id='l28' data-llen='605:626'>冰今命爾予翼作股肱心膂纘乃舊服無忝祖考</span><br/>
<span class='tline' id='l29' data-llen='626:649'>　世臣與國升降者也重光奕休之世必有世篤忠貞</span><br/>
<span class='tline' id='l30' data-llen='649:672'>　之族同休共戚功名隱然為社稷之鎮其後嗣王亦</span><br/>
<span class='tline' id='l31' data-llen='672:695'>　再三歎頌之而不忘是非隆門閥而進膏粱也念舊</span><br/>
<span class='tline' id='l32' data-llen='695:718'>　記功忠厚之澤所以長茍喜新厭故則典刑墜地而</span><br/>
<span class='tline' id='l33' data-llen='718:742'>　國從之矣此欒郤胥原降為皂𨽻叔向所以憂晉之</span><br/>
<span class='tline' id='l34' data-llen='742:768'><a onclick="displayPageImage('KR1b0013', 'WYG', '033-2b' );" name="033-2b" class="pb">[033-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='768:791'>　將亡也觀穆王惓惓君牙乃祖乃父之意周之歴其</span><br/>
<span class='tline' id='l36' data-llen='791:814'>　未艾乎穆王嗣守文武成康遺緒顧瞻先王之臣左</span><br/>
<span class='tline' id='l37' data-llen='814:837'>　右厥辟以治四方今無其繼獨當重責此所以心之</span><br/>
<span class='tline' id='l38' data-llen='837:860'>　憂危若蹈將噬之虎尾欲泮之春冰也今命爾予翼</span><br/>
<span class='tline' id='l39' data-llen='860:883'>　作股肱心膂纉乃舊服無忝祖考庶㡬君牙之象賢</span><br/>
<span class='tline' id='l40' data-llen='883:906'>　命之輔翼而使踐其世職也穆王守文武成康之緒</span><br/>
<span class='tline' id='l41' data-llen='906:929'>　而君牙亦守其乃祖父之緒者也穆王方自憂危懼</span><br/>
<span class='tline' id='l42' data-llen='929:952'>　不克承故亦勉君牙無忝祖考各欲保其世業相語</span><br/>
<span class='tline' id='l43' data-llen='952:978'><a onclick="displayPageImage('KR1b0013', 'WYG', '033-3a' );" name="033-3a" class="pb">[033-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='978:989'>　益親臣主盖一體也</span><br/>
<span class='tline' id='l45' data-llen='989:1013'>𢎞敷五典式和民則爾身克正罔敢弗正民心罔中惟</span><br/>
<span class='tline' id='l46' data-llen='1013:1018'>爾之中</span><br/>
<span class='tline' id='l47' data-llen='1018:1041'>　此告以司徒之職也父子君臣兄弟夫婦朋友五者</span><br/>
<span class='tline' id='l48' data-llen='1041:1064'>　司徒之所以敎也自設敎言之謂之典自秉彞言之</span><br/>
<span class='tline' id='l49' data-llen='1064:1088'>　謂之則皆是物也𢎞敷者大為之防而範圍之也式</span><br/>
<span class='tline' id='l50' data-llen='1088:1111'>　和者從容以和而化飬之也凡此皆敎也敎之本則</span><br/>
<span class='tline' id='l51' data-llen='1111:1134'>　君牙之身是也正也中也所謂民之則也民莫不有</span><br/>
<span class='tline' id='l52' data-llen='1134:1160'><a onclick="displayPageImage('KR1b0013', 'WYG', '033-3b' );" name="033-3b" class="pb">[033-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1160:1183'>　則流動遷變而莫或察焉正頼夫君牙之身敎而為</span><br/>
<span class='tline' id='l54' data-llen='1183:1206'>　之作則也爾身克正罔敢弗正民心罔中惟爾之中</span><br/>
<span class='tline' id='l55' data-llen='1206:1219'>　盖勉君牙之為民作則也</span><br/>
<span class='tline' id='l56' data-llen='1219:1242'>夏暑雨小民惟曰怨咨冬祁寒小民亦惟曰怨咨厥惟</span><br/>
<span class='tline' id='l57' data-llen='1242:1256'>艱哉思其艱以圖其易民乃寜</span><br/>
<span class='tline' id='l58' data-llen='1256:1279'>　司徒敷五典擾兆民兼敎養之職故又以養民之難</span><br/>
<span class='tline' id='l59' data-llen='1279:1302'>　告之暑雨祁寒之怨咨此穆王深知小民之艱難也</span><br/>
<span class='tline' id='l60' data-llen='1302:1325'>　時方暑雨小民之沾體塗足者殆其怨咨乎不以處</span><br/>
<span class='tline' id='l61' data-llen='1325:1351'><a onclick="displayPageImage('KR1b0013', 'WYG', '033-4a' );" name="033-4a" class="pb">[033-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1351:1374'>　廣厦而忘之也時方祁寒小民之裂面墮指者殆其</span><br/>
<span class='tline' id='l63' data-llen='1374:1397'>　怨咨乎不以處温室而忘之也穆王一遇寒暑深恤</span><br/>
<span class='tline' id='l64' data-llen='1397:1420'>　民瘼如聞其愁嘆思欲人人而濟戞乎其難舉以告</span><br/>
<span class='tline' id='l65' data-llen='1420:1443'>　君牙盖欲其共此心也君牙體此而篤於飬民深思</span><br/>
<span class='tline' id='l66' data-llen='1443:1466'>　其艱以圗其易民庶幾其寜乎思之既艱易將自見</span><br/>
<span class='tline' id='l67' data-llen='1466:1474'>　先難之義也</span><br/>
<span class='tline' id='l68' data-llen='1474:1497'>嗚呼丕顯哉文王謨丕承哉武王烈啓佑我後人咸以</span><br/>
<span class='tline' id='l69' data-llen='1497:1520'>正罔缺爾惟敬明乃訓用奉若于先王對揚文武之光</span><br/>
<span class='tline' id='l70' data-llen='1520:1546'><a onclick="displayPageImage('KR1b0013', 'WYG', '033-4b' );" name="033-4b" class="pb">[033-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1546:1554'>命追配于前人</span><br/>
<span class='tline' id='l72' data-llen='1554:1577'>　穆王歎文謨武烈正大周密如此前人之為子孫計</span><br/>
<span class='tline' id='l73' data-llen='1577:1600'>　者既無所遺所患者後之君臣不克負荷而已故勉</span><br/>
<span class='tline' id='l74' data-llen='1600:1623'>　君牙以敬明其訓奉順先王答揚文武之顯命以匹</span><br/>
<span class='tline' id='l75' data-llen='1623:1646'>　休于乃祖乃父焉敬明云者以君牙生長典訓之内</span><br/>
<span class='tline' id='l76' data-llen='1646:1669'>　懼其或玩故欲其提振而發揮之也後世之治隨失</span><br/>
<span class='tline' id='l77' data-llen='1669:1692'>　隨救所立之法鮮有能終其身由文王武王而至穆</span><br/>
<span class='tline' id='l78' data-llen='1692:1715'>　王盖百餘年矣而其謨烈無偏之可指無隙之可乘</span><br/>
<span class='tline' id='l79' data-llen='1715:1741'><a onclick="displayPageImage('KR1b0013', 'WYG', '033-5a' );" name="033-5a" class="pb">[033-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1741:1758'>　創業垂統信非三代以下所可及也</span><br/>
<span class='tline' id='l81' data-llen='1758:1781'>王若曰君牙乃惟由先正舊典時式民之治亂在兹率</span><br/>
<span class='tline' id='l82' data-llen='1781:1795'>乃祖考之攸行昭乃辟之有乂</span><br/>
<span class='tline' id='l83' data-llen='1795:1818'>　乃惟由先正舊典時式復告之以守家法也君牙位</span><br/>
<span class='tline' id='l84' data-llen='1818:1841'>　公卿矣家法之守興廢豈特一家之事民之治亂在</span><br/>
<span class='tline' id='l85' data-llen='1841:1864'>　兹也信能守家法而率循其祖考所行斯能顯其君</span><br/>
<span class='tline' id='l86' data-llen='1864:1887'>　而有致治之功矣克左右亂四方是固其祖考之所</span><br/>
<span class='tline' id='l87' data-llen='1887:1910'>　行也穆王諄諄告君牙守家法夫豈狹之以專門之</span><br/>
<span class='tline' id='l88' data-llen='1910:1936'><a onclick="displayPageImage('KR1b0013', 'WYG', '033-5b' );" name="033-5b" class="pb">[033-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1936:1959'>　學乎盖名臣之後要必先識其祖考之規摹風烈由</span><br/>
<span class='tline' id='l90' data-llen='1959:1982'>　是而推之其學固將有次第也近而祖考有可法者</span><br/>
<span class='tline' id='l91' data-llen='1982:1996'>　焉猶不之省於其逺者何有</span><br/>
<span class='tline' id='l92' data-llen='1996:2012'>冏命第二十八　　　　　　周書</span><br/>
<span class='tline' id='l93' data-llen='2012:2042'>　陪僕<img height='20' width='20' alt='&amp;KR0591' title='KR0591' src='https://raw.githubusercontent.com/kanripo/KR-Gaiji/master/images/KR0591.png'/>御之臣後世視為賤品而不之擇也曽不知</span><br/>
<span class='tline' id='l94' data-llen='2042:2065'>　人主朝夕與居氣體移飬常必由之潛消默奪於㝠</span><br/>
<span class='tline' id='l95' data-llen='2065:2088'>　㝠之中而明爭顯諌於昭昭之際抑末矣穆王之命</span><br/>
<span class='tline' id='l96' data-llen='2088:2095'>　其知本哉</span><br/>
<span class='tline' id='l97' data-llen='2095:2121'><a onclick="displayPageImage('KR1b0013', 'WYG', '033-6a' );" name="033-6a" class="pb">[033-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2121:2136'>穆王命伯冏為周大僕正作冏命</span><br/>
<span class='tline' id='l99' data-llen='2136:2159'>　自周公作立政而嘆綴衣虎賁知恤者鮮則君徳之</span><br/>
<span class='tline' id='l100' data-llen='2159:2182'>　所繫前此知之者亦罕矣周公表而出之其選始重</span><br/>
<span class='tline' id='l101' data-llen='2182:2205'>　穆王之用大僕正特作命書至與君牙大司徒略等</span><br/>
<span class='tline' id='l102' data-llen='2205:2214'>　流風猶未逺也</span><br/>
<span class='tline' id='l103' data-llen='2214:2237'>王若曰伯冏惟予弗克于徳嗣先人宅丕后怵惕惟厲</span><br/>
<span class='tline' id='l104' data-llen='2237:2247'>中夜以興思免厥愆</span><br/>
<span class='tline' id='l105' data-llen='2247:2270'>　創業多憂勤守成多逸豫使守成而察之也則憂勤</span><br/>
<span class='tline' id='l106' data-llen='2270:2296'><a onclick="displayPageImage('KR1b0013', 'WYG', '033-6b' );" name="033-6b" class="pb">[033-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2296:2319'>　宜甚於創業何也汎掃區宇請命上天有以受之則</span><br/>
<span class='tline' id='l108' data-llen='2319:2342'>　固有以居之也承平繼成之主免於阿保而坐享前</span><br/>
<span class='tline' id='l109' data-llen='2342:2365'>　人之天下果何以得此哉惟予弗克于徳而嗣先人</span><br/>
<span class='tline' id='l110' data-llen='2365:2388'>　宅丕后是以怵惕惟厲中夜以興思免厥愆而求左</span><br/>
<span class='tline' id='l111' data-llen='2388:2403'>　右之助也穆王其習而察者哉</span><br/>
<span class='tline' id='l112' data-llen='2403:2426'>昔在文武聦明齊聖小大之臣咸懐忠良其侍御僕從</span><br/>
<span class='tline' id='l113' data-llen='2426:2449'>罔非正人以旦夕承弼厥辟出入起居罔有不欽發號</span><br/>
<span class='tline' id='l114' data-llen='2449:2472'>施令罔有不臧下民祗若萬邦咸休惟予一人無良實</span><br/>
<span class='tline' id='l115' data-llen='2472:2498'><a onclick="displayPageImage('KR1b0013', 'WYG', '033-7a' );" name="033-7a" class="pb">[033-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2498:2521'>賴左右前後有位之士匡其不及繩愆糾繆格其非心</span><br/>
<span class='tline' id='l117' data-llen='2521:2528'>俾克紹先烈</span><br/>
<span class='tline' id='l118' data-llen='2528:2551'>　文武君臣之際盛矣主聖臣直合而言之固咸懐忠</span><br/>
<span class='tline' id='l119' data-llen='2551:2574'>　良也别而言之地愈近而選愈精曰罔匪正人盖髪</span><br/>
<span class='tline' id='l120' data-llen='2574:2597'>　櫛而苗耨之不容一未堅正者厠乎其間也文武動</span><br/>
<span class='tline' id='l121' data-llen='2597:2620'>　容周旋何嘗不中禮今必先言侍御僕從旦夕承弼</span><br/>
<span class='tline' id='l122' data-llen='2620:2643'>　而後繼以出入起居罔有不欽發號施令罔有不臧</span><br/>
<span class='tline' id='l123' data-llen='2643:2666'>　盖左右交修近臣之常職而内外交相養亦聖人不</span><br/>
<span class='tline' id='l124' data-llen='2666:2692'><a onclick="displayPageImage('KR1b0013', 'WYG', '033-7b' );" name="033-7b" class="pb">[033-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2692:2715'>　已之功也後世固有欲善其號令者矣曽不知本諸</span><br/>
<span class='tline' id='l126' data-llen='2715:2738'>　身出入起居漫不加省徒區區欲謹之於議令之時</span><br/>
<span class='tline' id='l127' data-llen='2738:2761'>　所謂咸其輔頰舌感人之末者也下民祗若萬邦咸</span><br/>
<span class='tline' id='l128' data-llen='2761:2784'>　休豈口舌所能辦哉穆王既述文武之聖猶頼左右</span><br/>
<span class='tline' id='l129' data-llen='2784:2807'>　之承弼退然反顧益覺其質之無良益知不可無左</span><br/>
<span class='tline' id='l130' data-llen='2807:2830'>　右前後之助繩愆紏繆格其非心俾克紹前烈此其</span><br/>
<span class='tline' id='l131' data-llen='2830:2853'>　求助之力也從容浸灌漸以入之在人臣自論輔廸</span><br/>
<span class='tline' id='l132' data-llen='2853:2876'>　之法則可若君求助於臣而亦使之姑徐徐云爾則</span><br/>
<span class='tline' id='l133' data-llen='2876:2902'><a onclick="displayPageImage('KR1b0013', 'WYG', '033-8a' );" name="033-8a" class="pb">[033-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2902:2925'>　意先不篤忠言亦無由而進矣故穆王必望其臣深</span><br/>
<span class='tline' id='l135' data-llen='2925:2948'>　繩其愆痛糾其繆無一毫假貸變移感格其非心以</span><br/>
<span class='tline' id='l136' data-llen='2948:2971'>　繼文武之盛烈言之力求之切如此庶㡬其臣展布</span><br/>
<span class='tline' id='l137' data-llen='2971:2981'>　四體而無所隱也</span><br/>
<span class='tline' id='l138' data-llen='2981:3004'>今予命汝作大正正于羣僕侍御之臣懋乃后徳交修</span><br/>
<span class='tline' id='l139' data-llen='3004:3027'>不逮慎簡乃僚無以巧言令色便辟側媚其惟吉士僕</span><br/>
<span class='tline' id='l140' data-llen='3027:3050'>臣正厥后克正僕臣諛厥后自聖后徳惟臣不徳惟臣</span><br/>
<span class='tline' id='l141' data-llen='3050:3073'>爾無昵于憸人充耳目之官迪上以非先王之典非人</span><br/>
<span class='tline' id='l142' data-llen='3073:3099'><a onclick="displayPageImage('KR1b0013', 'WYG', '033-8b' );" name="033-8b" class="pb">[033-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3099:3122'>其吉惟貨其吉若時瘝厥官惟爾大弗克祗厥辟惟予</span><br/>
<span class='tline' id='l144' data-llen='3122:3126'>汝辜</span><br/>
<span class='tline' id='l145' data-llen='3126:3149'>　治有體統羣僕侍御之臣衆矣穆王雖急於左右之</span><br/>
<span class='tline' id='l146' data-llen='3149:3172'>　助茍徧告而親擇之則元首叢脞非君道也故命一</span><br/>
<span class='tline' id='l147' data-llen='3172:3195'>　伯冏作大正羣僕侍御之臣皆統焉使伯冏正率其</span><br/>
<span class='tline' id='l148' data-llen='3195:3218'>　僚則其僚莫不勉進君徳交相修輔以補衮職之闕</span><br/>
<span class='tline' id='l149' data-llen='3218:3241'>　矣固無待穆王之徧告也使伯冏精擇其僚則其僚</span><br/>
<span class='tline' id='l150' data-llen='3241:3264'>　莫不質厚敦朴便佞屏跡藹藹王多吉士矣固不待</span><br/>
<span class='tline' id='l151' data-llen='3264:3290'><a onclick="displayPageImage('KR1b0013', 'WYG', '033-9a' );" name="033-9a" class="pb">[033-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3290:3313'>　穆王之親擇也此為治之體統也陸贄在唐使諸司</span><br/>
<span class='tline' id='l153' data-llen='3313:3336'>　長官各舉其屬亦庶㡬有見於此者乎僕臣正厥后</span><br/>
<span class='tline' id='l154' data-llen='3336:3359'>　克正僕臣諛厥后自聖后徳惟臣不徳惟臣此申言</span><br/>
<span class='tline' id='l155' data-llen='3359:3382'>　君徳所繫惟在左右而欲伯冏精擇之也自古小人</span><br/>
<span class='tline' id='l156' data-llen='3382:3405'>　之敗君徳為昏為虐為侈為縱曷其有極至於自聖</span><br/>
<span class='tline' id='l157' data-llen='3405:3428'>　猶若淺之為害穆王獨以是蔽之者盖小人之蠱其</span><br/>
<span class='tline' id='l158' data-llen='3428:3451'>　君必使之虚羙薫心傲然自聖則謂人莫已若而欲</span><br/>
<span class='tline' id='l159' data-llen='3451:3474'>　予言莫之違然後法家拂士日逺而快意肆情之事</span><br/>
<span class='tline' id='l160' data-llen='3474:3500'><a onclick="displayPageImage('KR1b0013', 'WYG', '033-9b' );" name="033-9b" class="pb">[033-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3500:3523'>　亦莫或齟齬其間矣自聖之證既見則百疾從之昏</span><br/>
<span class='tline' id='l162' data-llen='3523:3547'>　虐侈縱皆其枝葉而不足論也穆王既告百冏慎簡乃</span><br/>
<span class='tline' id='l163' data-llen='3547:3570'>　僚而嚴便辟側媚之戒矣至此又戒以爾無昵于憸</span><br/>
<span class='tline' id='l164' data-llen='3570:3593'>　人充耳目之官迪上以非先王之典者盖自量其執</span><br/>
<span class='tline' id='l165' data-llen='3593:3616'>　徳之未固恐左右以異端進而蕩其心也非人其吉</span><br/>
<span class='tline' id='l166' data-llen='3616:3639'>　惟貨其吉者漢唐之嬖習更相表裏靡不以利合則</span><br/>
<span class='tline' id='l167' data-llen='3639:3662'>　舎人才而論貨賄近習之通病也伯冏而有一於斯</span><br/>
<span class='tline' id='l168' data-llen='3662:3685'>　則下負職業上負委屬而刑之所當加矣穆王命伯</span><br/>
<span class='tline' id='l169' data-llen='3685:3712'><a onclick="displayPageImage('KR1b0013', 'WYG', '033-10a' );" name="033-10a" class="pb">[033-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3712:3735'>　冏固選擇而任之乃防其昵憸人又防其嗜貨賄又</span><br/>
<span class='tline' id='l171' data-llen='3735:3758'>　防之以曠職慢上之刑殆非所謂任賢勿貳者盖以</span><br/>
<span class='tline' id='l172' data-llen='3758:3781'>　所繫至切憂之深而防之過非謂伯冏真有是也然</span><br/>
<span class='tline' id='l173' data-llen='3781:3804'>　自盤庚總于貨寳之戒至此篇又復見之成湯文武</span><br/>
<span class='tline' id='l174' data-llen='3804:3826'>　之隆未聞數數以貨飭其臣也噫其商周之衰乎</span><br/>
<span class='tline' id='l175' data-llen='3826:3841'>王曰嗚呼欽哉永弼乃后于彝憲</span><br/>
<span class='tline' id='l176' data-llen='3841:3864'>　穆王卒章之命望於伯冏者深且長矣此心不繼造</span><br/>
<span class='tline' id='l177' data-llen='3864:3887'>　父為御周遊天下將必有車轍馬跡導其侈者果出</span><br/>
<span class='tline' id='l178' data-llen='3887:3914'><a onclick="displayPageImage('KR1b0013', 'WYG', '033-10b' );" name="033-10b" class="pb">[033-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3914:3937'>　於僕御之間抑不知伯冏猶在職乎否也穆王豫知</span><br/>
<span class='tline' id='l180' data-llen='3937:3960'>　所戒憂思深長猶不免躬自蹈之人心操舍之無常</span><br/>
<span class='tline' id='l181' data-llen='3960:3966'>　可懼哉</span><br/>
<span class='tline' id='l182' data-llen='3966:3969'>　</span><br/>
<span class='tline' id='l183' data-llen='3969:3972'>　</span><br/>
<span class='tline' id='l184' data-llen='3972:3975'>　</span><br/>
<span class='tline' id='l185' data-llen='3975:3978'>　</span><br/>
<span class='tline' id='l186' data-llen='3978:3991'>　増修東萊書說卷三十三</span><br/>
</p>
<p><br/>
</p>
  </div>
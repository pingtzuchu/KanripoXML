<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1b0013', 'WYG', '031-1a' );" name="031-1a" class="pb">[031-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　増修東萊書說卷三十一　　宋　時瀾　撰</span><br/>
<span class='tline' id='l10' data-llen='214:229'>君陳第二十三　　　　　周書</span><br/>
<span class='tline' id='l11' data-llen='229:252'>　周官一篇固可見成王離師傅而不反者然周公猶</span><br/>
<span class='tline' id='l12' data-llen='252:275'>　在焉涵濡漸漬盖有不知之潤也君陳之命周公則</span><br/>
<span class='tline' id='l13' data-llen='275:295'>　既沒矣成王真得實造之學當於是篇求之</span><br/>
<span class='tline' id='l14' data-llen='295:313'>周公既沒命君陳分正東郊成周作君陳</span><br/>
<span class='tline' id='l15' data-llen='313:336'>　周公之沒也龐臣碩輔昭文王武王者尚多立於朝</span><br/>
<span class='tline' id='l16' data-llen='336:362'><a onclick="displayPageImage('KR1b0013', 'WYG', '031-1b' );" name="031-1b" class="pb">[031-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='362:385'>　而分正東郊之重任成王獨以屬諸君陳玩其戒飭</span><br/>
<span class='tline' id='l18' data-llen='385:409'>　之辭與畢命輕重大不𩔖則盖新進者也是獨何哉</span><br/>
<span class='tline' id='l19' data-llen='409:432'>　斯時也東郊之治體所宜盡循周公之典使付之舊</span><br/>
<span class='tline' id='l20' data-llen='432:455'>　臣則諸老固非作聦明亂舊章者然平日與周公同</span><br/>
<span class='tline' id='l21' data-llen='455:478'>　功一體慮其兢業循守者或未専固苟微有作意於</span><br/>
<span class='tline' id='l22' data-llen='478:501'>　其間則於治體已有害矣不若畀之新進純慤之人</span><br/>
<span class='tline' id='l23' data-llen='501:524'>　則洞洞屬屬一意奉承不敢毫髮増損成王微指盖</span><br/>
<span class='tline' id='l24' data-llen='524:547'>　在乎此也至於成終之任開闔變化非四世大老莫</span><br/>
<span class='tline' id='l25' data-llen='547:573'><a onclick="displayPageImage('KR1b0013', 'WYG', '031-2a' );" name="031-2a" class="pb">[031-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='573:596'>　能故康王必付之畢公焉成康之於治體其觀時義</span><br/>
<span class='tline' id='l27' data-llen='596:602'>　者精矣</span><br/>
<span class='tline' id='l28' data-llen='602:625'>王若曰君陳惟爾令德孝恭惟孝友于兄弟克施有政</span><br/>
<span class='tline' id='l29' data-llen='625:648'>命汝尹兹東郊敬哉昔周公師保萬民民懷其徳徃慎</span><br/>
<span class='tline' id='l30' data-llen='648:666'>乃司兹率厥常懋昭周公之訓惟民其乂</span><br/>
<span class='tline' id='l31' data-llen='666:689'>　令德即孝恭也令者所以形容孝恭之粹羙孝恭者</span><br/>
<span class='tline' id='l32' data-llen='689:712'>　所以指其徳之實也惟孝友于兄弟自父母而達之</span><br/>
<span class='tline' id='l33' data-llen='712:735'>　兄弟也克施有政自家而達之官也本立而生成章</span><br/>
<span class='tline' id='l34' data-llen='735:761'><a onclick="displayPageImage('KR1b0013', 'WYG', '031-2b' );" name="031-2b" class="pb">[031-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='761:784'>　而達其序則然也政曰克施者難辭也舉斯心而加</span><br/>
<span class='tline' id='l36' data-llen='784:807'>　諸彼曷為其難乎心則無間然位移而事易非久且</span><br/>
<span class='tline' id='l37' data-llen='807:830'>　熟者盖未能不少齟齬也君陳之徳如此則既成而</span><br/>
<span class='tline' id='l38' data-llen='830:853'>　可施於用矣成王所以舉東郊之任命之也東郊何</span><br/>
<span class='tline' id='l39' data-llen='853:876'>　地也周公之居也今焉命汝臨長之如何其不敬也</span><br/>
<span class='tline' id='l40' data-llen='876:899'>　昔周公之在東郊師保萬民有師之尊焉有保之親</span><br/>
<span class='tline' id='l41' data-llen='899:922'>　焉化育之徳洽於民心君陳徃而繼之其可不慎乃</span><br/>
<span class='tline' id='l42' data-llen='922:945'>　司而率循其常乎盖民深懐周公之徳茍君陳一事</span><br/>
<span class='tline' id='l43' data-llen='945:971'><a onclick="displayPageImage('KR1b0013', 'WYG', '031-3a' );" name="031-3a" class="pb">[031-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='971:994'>　少異周公之初一法少變周公之舊則觀聽疑駭怨</span><br/>
<span class='tline' id='l45' data-llen='994:1017'>　謗交萃民不可得而治矣惟勉昭周公之訓則其民</span><br/>
<span class='tline' id='l46' data-llen='1017:1040'>　從乂民方飢渇周公之訓得君陳發明而復示之恍</span><br/>
<span class='tline' id='l47' data-llen='1040:1057'>　若神明再還舊觀宜其翕然順聽也</span><br/>
<span class='tline' id='l48' data-llen='1057:1080'>我聞曰至治馨香感于神明黍稷非馨明徳惟馨爾尚</span><br/>
<span class='tline' id='l49' data-llen='1080:1103'>式時周公之猷訓惟日孜孜無敢逸豫凡人未見聖若</span><br/>
<span class='tline' id='l50' data-llen='1103:1126'>不克見既見聖亦不克由聖爾其戒哉爾惟風下民惟</span><br/>
<span class='tline' id='l51' data-llen='1126:1149'>草圖厥政莫或不艱有廢有興出入自爾師虞庶言同</span><br/>
<span class='tline' id='l52' data-llen='1149:1175'><a onclick="displayPageImage('KR1b0013', 'WYG', '031-3b' );" name="031-3b" class="pb">[031-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1175:1198'>則繹爾有嘉謀嘉猷則入告爾后於内爾乃順之於外</span><br/>
<span class='tline' id='l54' data-llen='1198:1221'>曰斯謀斯猷惟我后之徳嗚呼臣人咸若時惟良顯哉</span><br/>
<span class='tline' id='l55' data-llen='1221:1244'>　成王既勉君陳昭周公之訓矣故復舉周公精微之</span><br/>
<span class='tline' id='l56' data-llen='1244:1267'>　訓以告之至治馨香以下四語所謂周公之訓也既</span><br/>
<span class='tline' id='l57' data-llen='1267:1290'>　言此而揭之以爾尚式時周公之猷訓則是四言其</span><br/>
<span class='tline' id='l58' data-llen='1290:1313'>　為周公之訓明矣物之精粗固無二體然形質止而</span><br/>
<span class='tline' id='l59' data-llen='1313:1336'>　氣臭升止者有方升者無間則馨香者精華之上達</span><br/>
<span class='tline' id='l60' data-llen='1336:1359'>　者也至治之極馨香發聞感格神明不疾而速凡昭</span><br/>
<span class='tline' id='l61' data-llen='1359:1385'><a onclick="displayPageImage('KR1b0013', 'WYG', '031-4a' );" name="031-4a" class="pb">[031-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1385:1408'>　薦黍稷之苾芬是豈黍稷之馨哉所以苾芬者實明</span><br/>
<span class='tline' id='l63' data-llen='1408:1431'>　徳之馨也至治舉其成明德循其本非有二馨香也</span><br/>
<span class='tline' id='l64' data-llen='1431:1454'>　周公之訓固為精微而舉以告君陳尤當其可自殷</span><br/>
<span class='tline' id='l65' data-llen='1454:1478'>　餘頑民言之欲其感格非可刑驅而𫝑廹所謂洞達</span><br/>
<span class='tline' id='l66' data-llen='1478:1501'>　無間者盖當深省也自周公法度言之典章雖具茍</span><br/>
<span class='tline' id='l67' data-llen='1501:1524'>　無前人之徳則索然萎薾徒為陳迹也故勉之以用</span><br/>
<span class='tline' id='l68' data-llen='1524:1547'>　是猷訓惟日孜孜無敢逸豫焉是訓也至精至微非</span><br/>
<span class='tline' id='l69' data-llen='1547:1570'>　日新不已深致篤敬之功孰能與於斯既告以孜孜</span><br/>
<span class='tline' id='l70' data-llen='1570:1596'><a onclick="displayPageImage('KR1b0013', 'WYG', '031-4b' );" name="031-4b" class="pb">[031-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1596:1619'>　周公之訓慨然有感於周公而言曰凡人未見聖若</span><br/>
<span class='tline' id='l72' data-llen='1619:1642'>　不克見既見聖亦不克由聖成王謂周公之聖向使</span><br/>
<span class='tline' id='l73' data-llen='1642:1665'>　聞其名而未得見其思慕嚮望之心惟恐不得一見</span><br/>
<span class='tline' id='l74' data-llen='1665:1688'>　也及親與周公遊處反玩以為常不能遵奉真所謂</span><br/>
<span class='tline' id='l75' data-llen='1688:1711'>　既見聖亦不克由聖也今周公沒矣不可復見矣前</span><br/>
<span class='tline' id='l76' data-llen='1711:1734'>　日不克由聖之悔其可追哉是豈特以警君陳成王</span><br/>
<span class='tline' id='l77' data-llen='1734:1757'>　慨然與君陳共此恨也然成王豈真不克由聖者特</span><br/>
<span class='tline' id='l78' data-llen='1757:1780'>　思周公之切而自視若不足爾爾其戒哉爾惟風下</span><br/>
<span class='tline' id='l79' data-llen='1780:1806'><a onclick="displayPageImage('KR1b0013', 'WYG', '031-5a' );" name="031-5a" class="pb">[031-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1806:1829'>　民惟草者告之以既居人上民之東西惟吾所向不</span><br/>
<span class='tline' id='l81' data-llen='1829:1852'>　可不戒也圖厥政莫或不艱有廢有興出入自爾師</span><br/>
<span class='tline' id='l82' data-llen='1852:1876'>　虞庶言同則繹者民既惟吾所向則其𤼵尤不可不</span><br/>
<span class='tline' id='l83' data-llen='1876:1899'>　審也凡謀慮政事若小若大無一可忽有所廢興當</span><br/>
<span class='tline' id='l84' data-llen='1899:1922'>　出入反覆與衆共虞度之衆論既同當紬繹而深思</span><br/>
<span class='tline' id='l85' data-llen='1922:1945'>　之所以深謹其所發也廢興云者非謂更革周公之</span><br/>
<span class='tline' id='l86' data-llen='1945:1968'>　法盖政事舉措之間斟酌權量以求其當而巳夫上</span><br/>
<span class='tline' id='l87' data-llen='1968:1991'>　守周公之法下資衆人之論非私之已者所能成王</span><br/>
<span class='tline' id='l88' data-llen='1991:2017'><a onclick="displayPageImage('KR1b0013', 'WYG', '031-5b' );" name="031-5b" class="pb">[031-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2017:2040'>　舉以屬君陳其知之也有素矣爾有嘉謀嘉猷則入</span><br/>
<span class='tline' id='l90' data-llen='2040:2063'>　告爾后于内爾乃順之于外曰斯謀斯猷惟我后之</span><br/>
<span class='tline' id='l91' data-llen='2063:2086'>　德嗚呼臣人咸若時惟良顯哉舉其前日之善而明</span><br/>
<span class='tline' id='l92' data-llen='2086:2109'>　其可以當是任也君陳平昔凡有謀猷亟入告君及</span><br/>
<span class='tline' id='l93' data-llen='2109:2132'>　既施行則澹然不有順承之於外謂此謀此猷皆吾</span><br/>
<span class='tline' id='l94' data-llen='2132:2155'>　君之徳焉為人臣者公已奉上果咸能若是豈不甚</span><br/>
<span class='tline' id='l95' data-llen='2155:2178'>　良顯哉盖歎君陳之不可多得而變古廢衆自立名</span><br/>
<span class='tline' id='l96' data-llen='2178:2201'>　譽之事固可保其必無也前日尚忘巳之善而皆歸</span><br/>
<span class='tline' id='l97' data-llen='2201:2227'><a onclick="displayPageImage('KR1b0013', 'WYG', '031-6a' );" name="031-6a" class="pb">[031-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2227:2245'>　於君今日豈忌人之善而欲出於已乎</span><br/>
<span class='tline' id='l99' data-llen='2245:2270'>王曰君陳爾惟𢎞周公丕訓無依𫝑作威無倚法以削</span><br/>
<span class='tline' id='l100' data-llen='2270:2293'>寛而有制從容以和殷民在辟予曰辟爾惟勿辟予曰</span><br/>
<span class='tline' id='l101' data-llen='2293:2316'>宥爾惟勿宥惟厥中有弗若于汝政弗化于汝訓辟以</span><br/>
<span class='tline' id='l102' data-llen='2316:2339'>止辟乃辟狃于姦宄敗常亂俗三細不宥爾無忿疾于</span><br/>
<span class='tline' id='l103' data-llen='2339:2362'>頑無求備于一夫必有忍其乃有濟有容德乃大簡厥</span><br/>
<span class='tline' id='l104' data-llen='2362:2380'>修亦簡其或不修進厥良以率其或不良</span><br/>
<span class='tline' id='l105' data-llen='2380:2404'>　周公之訓既極其大矣成王猶欲君陳擴而𢎞之者</span><br/>
<span class='tline' id='l106' data-llen='2404:2430'><a onclick="displayPageImage('KR1b0013', 'WYG', '031-6b' );" name="031-6b" class="pb">[031-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2430:2454'>　非以周公之訓為未𢎞也繼前人之政者茍止以持</span><br/>
<span class='tline' id='l108' data-llen='2454:2477'>　循因襲為心其所成必降前人數等惟奮然開拓期</span><br/>
<span class='tline' id='l109' data-llen='2477:2500'>　以光大前業然後僅能不替盖造始之與繼成其力</span><br/>
<span class='tline' id='l110' data-llen='2500:2524'>　大不同也無依𫝑作威無倚法以削粗言之則君陳</span><br/>
<span class='tline' id='l111' data-llen='2524:2547'>　豈假寵利行私者若不必戒也精言之則是二病者</span><br/>
<span class='tline' id='l112' data-llen='2547:2570'>　雖賢者猶懼不能免焉勢者東郊之勢也法者東郊</span><br/>
<span class='tline' id='l113' data-llen='2570:2594'>　之法也而我何與哉雖然𫝑者我之所居也法者我</span><br/>
<span class='tline' id='l114' data-llen='2594:2617'>　之所用也朝夕居之用之巳豈能不與其間一有與</span><br/>
<span class='tline' id='l115' data-llen='2617:2643'><a onclick="displayPageImage('KR1b0013', 'WYG', '031-7a' );" name="031-7a" class="pb">[031-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2643:2667'>　焉則為依𫝑作威矣倚法以削矣作者非其自然削</span><br/>
<span class='tline' id='l117' data-llen='2667:2690'>　者侵其當然也是二病者藏於眇忽幾㣲之間豈可</span><br/>
<span class='tline' id='l118' data-llen='2690:2713'>　不精察哉寛而有制從容以和者方克和厥中之時</span><br/>
<span class='tline' id='l119' data-llen='2713:2736'>　大體固當寛茍無制焉則流蕩放侈乖爭陵犯之所</span><br/>
<span class='tline' id='l120' data-llen='2736:2759'>　由起安能從容以和乎馴擾調劑於品節之中游息</span><br/>
<span class='tline' id='l121' data-llen='2759:2782'>　化養於範圍之内斯其所以和也殷民在辟予曰辟</span><br/>
<span class='tline' id='l122' data-llen='2782:2805'>　爾惟勿辟予曰宥爾惟勿宥惟厥中者君陳篤厚之</span><br/>
<span class='tline' id='l123' data-llen='2805:2828'>　人也懼其持守者或不足故告之以殷民之麗於罪</span><br/>
<span class='tline' id='l124' data-llen='2828:2854'><a onclick="displayPageImage('KR1b0013', 'WYG', '031-7b' );" name="031-7b" class="pb">[031-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2854:2877'>　無徇上之意惟觀法之中也有弗若于汝政弗化于</span><br/>
<span class='tline' id='l126' data-llen='2877:2900'>　汝訓辟以止辟乃辟者言用刑之際必懲一可以止</span><br/>
<span class='tline' id='l127' data-llen='2900:2923'>　百然後刑焉盖用刑當於其要㑹而不可泛施也狃</span><br/>
<span class='tline' id='l128' data-llen='2923:2946'>　于姦宄敗常亂俗三細不宥者長惡不悛氣燄足以</span><br/>
<span class='tline' id='l129' data-llen='2946:2969'>　扇惑風俗之人所犯雖細積至於三足以見其不悛</span><br/>
<span class='tline' id='l130' data-llen='2969:2992'>　之實於是刑之勿宥所謂刑之要㑹也非此族也亦</span><br/>
<span class='tline' id='l131' data-llen='2992:3015'>　豈記其微過而誅之乎爾無忿疾于頑無求備于一</span><br/>
<span class='tline' id='l132' data-llen='3015:3038'>　夫者居上之道也敏者舉睫而巳傳頑者提耳而未</span><br/>
<span class='tline' id='l133' data-llen='3038:3064'><a onclick="displayPageImage('KR1b0013', 'WYG', '031-8a' );" name="031-8a" class="pb">[031-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3064:3087'>　喻以敏對頑不期於忿嫉而自至於忿嫉坐而出令</span><br/>
<span class='tline' id='l135' data-llen='3087:3110'>　者常易行而奉令者常難以易責難不期於求備而</span><br/>
<span class='tline' id='l136' data-llen='3110:3133'>　自至於求備惟居之以寛而體之以恕庶乎其免是</span><br/>
<span class='tline' id='l137' data-llen='3133:3156'>　累也易動而輕發者常敗事故必有忍然後能濟忍</span><br/>
<span class='tline' id='l138' data-llen='3156:3179'>　固可以有濟然猶有堅制力蓄之意焉至於有容則</span><br/>
<span class='tline' id='l139' data-llen='3179:3202'>　洪裕寛綽恢恢乎有餘地矣徳之所以大也忍言事</span><br/>
<span class='tline' id='l140' data-llen='3202:3225'>　容言德淺深固有間進乎此者亦有序也忍與容凡</span><br/>
<span class='tline' id='l141' data-llen='3225:3248'>　人莫不當然而居上者據事物之㑹忤逆激排者交</span><br/>
<span class='tline' id='l142' data-llen='3248:3274'><a onclick="displayPageImage('KR1b0013', 'WYG', '031-8b' );" name="031-8b" class="pb">[031-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3274:3297'>　至尤當深致力也簡厥修亦簡其或不修進厥良以</span><br/>
<span class='tline' id='l144' data-llen='3297:3320'>　率其或不良者善衆而惡寡治之始乎惡惡衆而善</span><br/>
<span class='tline' id='l145' data-llen='3320:3343'>　寡治之始乎善皆從其尤者而先之也君陳之時頑</span><br/>
<span class='tline' id='l146' data-llen='3343:3366'>　民為惡者衆不可勝誅也簡拔其修者而示之乃所</span><br/>
<span class='tline' id='l147' data-llen='3366:3389'>　以簡其不修進用其良者而勸之乃所以率其不良</span><br/>
<span class='tline' id='l148' data-llen='3389:3407'>　善舉而惡自勸此東郊當時之治體也</span><br/>
<span class='tline' id='l149' data-llen='3407:3430'>惟民生厚因物有遷違上所命從厥攸好爾克敬典在</span><br/>
<span class='tline' id='l150' data-llen='3430:3453'>徳時乃罔不變允升于大猷惟予一人膺受多福其爾</span><br/>
<span class='tline' id='l151' data-llen='3453:3479'><a onclick="displayPageImage('KR1b0013', 'WYG', '031-9a' );" name="031-9a" class="pb">[031-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3479:3489'>之休終有辭于永世</span><br/>
<span class='tline' id='l153' data-llen='3489:3512'>　商民之薄如此成王乃本其生而謂之厚者不觀其</span><br/>
<span class='tline' id='l154' data-llen='3512:3535'>　流而觀其源也其所以澆薄者以居淫湎暴虐之地</span><br/>
<span class='tline' id='l155' data-llen='3535:3558'>　而為物之所遷耳本厚者既可遷而為薄既薄者豈</span><br/>
<span class='tline' id='l156' data-llen='3558:3581'>　不可反而歸厚乎將欲遷而歸厚是非聲音笑貌所</span><br/>
<span class='tline' id='l157' data-llen='3581:3604'>　能為也違上所命從厥攸好民之於上固不從其文</span><br/>
<span class='tline' id='l158' data-llen='3604:3627'>　而從其實也雖知敬典而不在徳則典與我為二物</span><br/>
<span class='tline' id='l159' data-llen='3627:3650'>　是猶既其文而未既其實也何足以動人哉惟敬典</span><br/>
<span class='tline' id='l160' data-llen='3650:3676'><a onclick="displayPageImage('KR1b0013', 'WYG', '031-9b' );" name="031-9b" class="pb">[031-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3676:3699'>　而在徳則所敬之典無非實有諸巳實之感人㨗於</span><br/>
<span class='tline' id='l162' data-llen='3699:3722'>　桴鼓所以時乃罔不變而信升于大道也如是則君</span><br/>
<span class='tline' id='l163' data-llen='3722:3745'>　臣俱受福而名傳于永世矣化之博也福之厚也名</span><br/>
<span class='tline' id='l164' data-llen='3745:3768'>　之長也所以致之者皆出於敬典在徳而巳東郊之</span><br/>
<span class='tline' id='l165' data-llen='3768:3791'>　命君陳始以令徳孝恭得之成王終以敬典在德勉</span><br/>
<span class='tline' id='l166' data-llen='3791:3808'>　之取之以實期之以實始終一實也</span><br/>
<span class='tline' id='l167' data-llen='3808:3823'>顧命第二十四　　　　　周書</span><br/>
<span class='tline' id='l168' data-llen='3823:3846'>　堯舜禹湯文武無顧命而成王獨有顧命始終授受</span><br/>
<span class='tline' id='l169' data-llen='3846:3873'><a onclick="displayPageImage('KR1b0013', 'WYG', '031-10a' );" name="031-10a" class="pb">[031-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3873:3896'>　之際國有常典矣成王之初經三監之變王室幾危</span><br/>
<span class='tline' id='l171' data-llen='3896:3919'>　故於此正其終始特詳焉顧命成王所以正其終康</span><br/>
<span class='tline' id='l172' data-llen='3919:3932'>　王之誥康王所以正其始</span><br/>
<span class='tline' id='l173' data-llen='3932:3952'>成王將崩命召公畢公率諸侯相康王作顧命</span><br/>
<span class='tline' id='l174' data-llen='3952:3975'>　天子天下之共主也成王力疾臨廣朝而命之二公</span><br/>
<span class='tline' id='l175' data-llen='3975:3998'>　受遺率諸侯而輔之所以公天位而嚴大寳也世稱</span><br/>
<span class='tline' id='l176' data-llen='3998:4021'>　漢武㧞霍光於宿衛託以㓜孤為知人抑不知所謂</span><br/>
<span class='tline' id='l177' data-llen='4021:4044'>　大臣者非可以寄安危而屬存亡者不在此位如周</span><br/>
<span class='tline' id='l178' data-llen='4044:4071'><a onclick="displayPageImage('KR1b0013', 'WYG', '031-10b' );" name="031-10b" class="pb">[031-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4071:4094'>　之召畢内則總衆職外則統諸侯君存則輔政君沒</span><br/>
<span class='tline' id='l180' data-llen='4094:4117'>　則託孤所謂受遺者盖其一職也武帝垂沒始拔一</span><br/>
<span class='tline' id='l181' data-llen='4117:4137'>　人而付之平時大臣果安用乎其無具甚矣</span><br/>
<span class='tline' id='l182' data-llen='4137:4160'>惟四月哉生魄王不懌甲子王乃洮頮水相被冕服憑</span><br/>
<span class='tline' id='l183' data-llen='4160:4183'>玉几乃同召太保奭芮伯彤伯畢公衛侯毛公師氏虎</span><br/>
<span class='tline' id='l184' data-llen='4183:4206'>臣百尹御事王曰嗚呼疾大漸惟幾病日臻既彌留恐</span><br/>
<span class='tline' id='l185' data-llen='4206:4220'>不𫉬誓言嗣兹予審訓命汝</span><br/>
<span class='tline' id='l186' data-llen='4220:4243'>　成王甲子之命去崩纔一日耳猶盥洗以致其潔冠</span><br/>
<span class='tline' id='l187' data-llen='4243:4270'><a onclick="displayPageImage('KR1b0013', 'WYG', '031-11a' );" name="031-11a" class="pb">[031-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4270:4293'>　服以致其嚴顧託之言淵奥精明盖臨衆之敬不以</span><br/>
<span class='tline' id='l189' data-llen='4293:4316'>　困憊廢而素定之理雖垂沒固烱然也惟善治氣者</span><br/>
<span class='tline' id='l190' data-llen='4316:4339'>　為能歴疾病而不惰惟善養心者為能臨死生而不</span><br/>
<span class='tline' id='l191' data-llen='4339:4362'>　昏此豈一朝一夕之積哉太保芮伯彤伯畢公衛侯</span><br/>
<span class='tline' id='l192' data-llen='4362:4385'>　毛公六卿也師氏虎臣宿衛之臣也百尹御事百司</span><br/>
<span class='tline' id='l193' data-llen='4385:4408'>　之長與凡庶僚治事者也召公以太保領冢宰固無</span><br/>
<span class='tline' id='l194' data-llen='4408:4431'>　可疑畢公與召公一體而班在四者盖司馬兵權在</span><br/>
<span class='tline' id='l195' data-llen='4431:4454'>　其掌握非元老重臣未易付也六卿百官既咸造王</span><br/>
<span class='tline' id='l196' data-llen='4454:4481'><a onclick="displayPageImage('KR1b0013', 'WYG', '031-11b' );" name="031-11b" class="pb">[031-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4481:4504'>　庭然後發命焉疾大漸惟幾以下皆述顧命之意也</span><br/>
<span class='tline' id='l198' data-llen='4504:4527'>　統言之則云疾甚言之則云病疾大進而瀕於死病</span><br/>
<span class='tline' id='l199' data-llen='4527:4550'>　日加而愈留恐不得誓言以嗣續我志此所以審度</span><br/>
<span class='tline' id='l200' data-llen='4550:4573'>　為訓而出命焉誓言則發之力審訓則思之熟不易</span><br/>
<span class='tline' id='l201' data-llen='4573:4587'>　其言欲羣臣之不苟於聽也</span><br/>
<span class='tline' id='l202' data-llen='4587:4610'>昔君文王武王宣重光奠麗陳敎則肄肄不違用克達</span><br/>
<span class='tline' id='l203' data-llen='4610:4633'>殷集大命在後之侗敬迓天威嗣守文武大訓無敢昏</span><br/>
<span class='tline' id='l204' data-llen='4633:4656'>逾今天降疾殆弗興弗悟爾尚明時朕言用敬保元子</span><br/>
<span class='tline' id='l205' data-llen='4656:4683'><a onclick="displayPageImage('KR1b0013', 'WYG', '031-12a' );" name="031-12a" class="pb">[031-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4683:4702'>釗𢎞濟于艱難柔逺能邇安勸小大庶邦</span><br/>
<span class='tline' id='l207' data-llen='4702:4725'>　堯舜君臣而並故謂之重華文武父子而處故謂之</span><br/>
<span class='tline' id='l208' data-llen='4725:4748'>　重光自古聖人相繼之盛惟此兩時為然奠麗者定</span><br/>
<span class='tline' id='l209' data-llen='4748:4772'>　民之所附麗如居之麗於棟宇食之麗於畎畝之𩔖</span><br/>
<span class='tline' id='l210' data-llen='4772:4795'>　盖言養之也陳教則敎之也人君之職不過敎飬二</span><br/>
<span class='tline' id='l211' data-llen='4795:4818'>　端而巳曰肄者敎養之事業不可未試而驟施於民</span><br/>
<span class='tline' id='l212' data-llen='4818:4841'>　故必先肄習肄習之久理事貫徹舉無所違然後能</span><br/>
<span class='tline' id='l213' data-llen='4841:4864'>　推而達之代殷而集大命文武生知之聖若不待學</span><br/>
<span class='tline' id='l214' data-llen='4864:4891'><a onclick="displayPageImage('KR1b0013', 'WYG', '031-12b' );" name="031-12b" class="pb">[031-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4891:4914'>　而於教養之事業肄習之勤經歴之久其不敢輕如</span><br/>
<span class='tline' id='l216' data-llen='4914:4937'>　此則為治者可易言哉非成王自㓜習聞王業之艱</span><br/>
<span class='tline' id='l217' data-llen='4937:4960'>　難亦不能為此論也在後之侗而下成王自敘平日</span><br/>
<span class='tline' id='l218' data-llen='4960:4983'>　用力之實也敬迓天威者凛然如在其上敬以承之</span><br/>
<span class='tline' id='l219' data-llen='4983:5006'>　而非心之有所將迎也天威者理也文武大訓述此</span><br/>
<span class='tline' id='l220' data-llen='5006:5029'>　理者也嗣守文武大訓無敢昏逾言操存之功也敬</span><br/>
<span class='tline' id='l221' data-llen='5029:5052'>　則不昏昏則不存矣少昏即逾君子所以毋不敬也</span><br/>
<span class='tline' id='l222' data-llen='5052:5075'>　今天降疾殆弗興弗悟爾尚明時朕言言疾之既殆</span><br/>
<span class='tline' id='l223' data-llen='5075:5102'><a onclick="displayPageImage('KR1b0013', 'WYG', '031-13a' );" name="031-13a" class="pb">[031-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5102:5125'>　後將不復有言欲羣臣明聽是言也然弗興弗悟血</span><br/>
<span class='tline' id='l225' data-llen='5125:5148'>　氣之病耳若志氣則無敢昏逾者初未嘗病也用敬</span><br/>
<span class='tline' id='l226' data-llen='5148:5172'>　保元子釗𢎞濟于艱難屬二公羣臣保傅康王大濟</span><br/>
<span class='tline' id='l227' data-llen='5172:5195'>　于艱難曰元子者正其統也柔逺能邇安勸小大庶</span><br/>
<span class='tline' id='l228' data-llen='5195:5218'>　邦者略舉君道之大綱以示之也懐柔安慰勸導皆</span><br/>
<span class='tline' id='l229' data-llen='5218:5241'>　居上之道合逺邇小大而言之者周徧不遺乃所謂</span><br/>
<span class='tline' id='l230' data-llen='5241:5247'>　君道也</span><br/>
<span class='tline' id='l231' data-llen='5247:5266'>思夫人自亂于威儀爾無以釗冒貢于非幾</span><br/>
<span class='tline' id='l232' data-llen='5266:5293'><a onclick="displayPageImage('KR1b0013', 'WYG', '031-13b' );" name="031-13b" class="pb">[031-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5293:5316'>　斯言也盖成王平日至親至切之學至死始發其秘</span><br/>
<span class='tline' id='l234' data-llen='5316:5340'>　也周公精微之𫝊成王得之將終方以示羣臣孔子</span><br/>
<span class='tline' id='l235' data-llen='5340:5363'>　精微之傳曽子得之將終方以示孟敬子皆近在於</span><br/>
<span class='tline' id='l236' data-llen='5363:5386'>　威儀容貌顔色辭氣之際然則周孔豈惟同道其用</span><br/>
<span class='tline' id='l237' data-llen='5386:5409'>　工之次第品目亦莫不同也人受天地之中以生是</span><br/>
<span class='tline' id='l238' data-llen='5409:5432'>　以有動作威儀之則盖莫非天命也躁輕縱緩或踰</span><br/>
<span class='tline' id='l239' data-llen='5432:5455'>　其則特人自亂之耳其天秩本何嘗亂哉曰思夫人</span><br/>
<span class='tline' id='l240' data-llen='5455:5478'>　自亂于威儀遡其語意之深長可見其觀之逺也威</span><br/>
<span class='tline' id='l241' data-llen='5478:5505'><a onclick="displayPageImage('KR1b0013', 'WYG', '031-14a' );" name="031-14a" class="pb">[031-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5505:5528'>　儀失則豈特形於事見於行然後當戒一俯一仰毫</span><br/>
<span class='tline' id='l243' data-llen='5528:5551'>　釐有間即非天命已冒進於非之幾矣曰爾無以釗</span><br/>
<span class='tline' id='l244' data-llen='5551:5574'>　冒貢于非㡬味其誥戒之嚴密可見其察之精也有</span><br/>
<span class='tline' id='l245' data-llen='5574:5591'>　用力于聖學者其可不請事斯語乎</span><br/>
<span class='tline' id='l246' data-llen='5591:5614'>兹既受命還出綴衣于庭越翼日乙丑王崩太保命仲</span><br/>
<span class='tline' id='l247' data-llen='5614:5637'>桓南宫毛俾爰齊侯呂伋以二干戈虎賁百人逆子釗</span><br/>
<span class='tline' id='l248' data-llen='5637:5660'>于南門之外延入翼室恤宅宗丁卯命作冊度越七日</span><br/>
<span class='tline' id='l249' data-llen='5660:5670'>癸酉伯相命士須材</span><br/>
<span class='tline' id='l250' data-llen='5670:5697'><a onclick="displayPageImage('KR1b0013', 'WYG', '031-14b' );" name="031-14b" class="pb">[031-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5697:5720'>　正死生之變而審安危之㡬於此章見之綴衣帷幄</span><br/>
<span class='tline' id='l252' data-llen='5720:5743'>　也羣臣既退而徹幄所謂疾病内外皆埽盖静以俟</span><br/>
<span class='tline' id='l253' data-llen='5743:5766'>　終也順之至也王既崩矣召公以冢宰攝政命仲桓</span><br/>
<span class='tline' id='l254' data-llen='5766:5789'>　南宫毛使於齊侯呂伋之所取干戈虎賁迎王世子</span><br/>
<span class='tline' id='l255' data-llen='5789:5812'>　於南門之外桓也毛也皆朝臣之賢者也伋盖太公</span><br/>
<span class='tline' id='l256' data-llen='5812:5835'>　之子以諸侯入仕王朝而典宿衞者也成王之軍政</span><br/>
<span class='tline' id='l257' data-llen='5835:5858'>　統六師者則畢公焉典宿衞者則太公之子焉兵柄</span><br/>
<span class='tline' id='l258' data-llen='5858:5881'>　之所屬亦不輕矣國有大喪呼吸安危徴宿衞以逆</span><br/>
<span class='tline' id='l259' data-llen='5881:5908'><a onclick="displayPageImage('KR1b0013', 'WYG', '031-15a' );" name="031-15a" class="pb">[031-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5908:5931'>　嗣君事莫重焉發命者冢宰傳命者兩朝臣承命者</span><br/>
<span class='tline' id='l261' data-llen='5931:5954'>　勲戚顯諸侯體統尊嚴樞機周密折衝銷萌之意則</span><br/>
<span class='tline' id='l262' data-llen='5954:5977'>　深矣桓毛非不可獨任者將立君之命並遣而徃所</span><br/>
<span class='tline' id='l263' data-llen='5977:6000'>　以為萬世慮也入自端門萬姓咸覩與天下共之也</span><br/>
<span class='tline' id='l264' data-llen='6000:6023'>　延入翼室為憂居之宗示天下不可一日無統也唐</span><br/>
<span class='tline' id='l265' data-llen='6023:6046'>　穆敬文武以降閹寺執國命易主於宫掖而外廷猶</span><br/>
<span class='tline' id='l266' data-llen='6046:6069'>　不聞然後知周家之制曲盡備豫雖一條一節亦不</span><br/>
<span class='tline' id='l267' data-llen='6069:6092'>　可廢也丁卯命作冊度盖召公命作命康王之冊曰</span><br/>
<span class='tline' id='l268' data-llen='6092:6119'><a onclick="displayPageImage('KR1b0013', 'WYG', '031-15b' );" name="031-15b" class="pb">[031-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6119:6142'>　度者簡冊小大長短之式也自乙丑至癸酉王崩九</span><br/>
<span class='tline' id='l270' data-llen='6142:6165'>　日矣天子七日而殯伯相命士須材盖既殯而致百</span><br/>
<span class='tline' id='l271' data-llen='6165:6188'>　祀之材共喪之百用也召公以西伯為相變文曰伯</span><br/>
<span class='tline' id='l272' data-llen='6188:6211'>　相者見其總内外之任也自成王既崩之後訖康王</span><br/>
<span class='tline' id='l273' data-llen='6211:6234'>　受冊之前命皆出於召公而它人不與焉故始終以</span><br/>
<span class='tline' id='l274' data-llen='6234:6253'>　太保伯相言之所以一號令而無二門也</span><br/>
<span class='tline' id='l275' data-llen='6253:6276'>狄設黼扆綴衣牖間南嚮敷重篾席黼純華玉仍几西</span><br/>
<span class='tline' id='l276' data-llen='6276:6299'>序東嚮敷重㡳席綴純文貝仍几東序西嚮敷重豐席</span><br/>
<span class='tline' id='l277' data-llen='6299:6326'><a onclick="displayPageImage('KR1b0013', 'WYG', '031-16a' );" name="031-16a" class="pb">[031-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6326:6350'>畫純雕玉仍几西夾南嚮敷重筍席𤣥紛純漆仍几越</span><br/>
<span class='tline' id='l279' data-llen='6350:6374'>玉五重陳寳赤刀大訓𢎞璧琬琰在西序大玉夷玉天</span><br/>
<span class='tline' id='l280' data-llen='6374:6398'>球河圖在東序𦙍之舞衣大貝鼖鼓在西房兊之戈和</span><br/>
<span class='tline' id='l281' data-llen='6398:6421'>之弓垂之竹矢在東房大輅在賔階面綴輅在阼階面</span><br/>
<span class='tline' id='l282' data-llen='6421:6437'>先輅在左塾之前次輅在右塾之前</span><br/>
<span class='tline' id='l283' data-llen='6437:6460'>　此皆陳儀物而傳顧命也狄賤有司也喪之復狄人</span><br/>
<span class='tline' id='l284' data-llen='6460:6483'>　設階則共喪役而典設張之事者也黼扆屏也綴衣</span><br/>
<span class='tline' id='l285' data-llen='6483:6506'>　幄也天子所以臨朝者也牖間兩序西夾其席有四</span><br/>
<span class='tline' id='l286' data-llen='6506:6533'><a onclick="displayPageImage('KR1b0013', 'WYG', '031-16b' );" name="031-16b" class="pb">[031-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6533:6556'>　先儒所謂朝覲聽事養老燕私之坐雖經無明文然</span><br/>
<span class='tline' id='l288' data-llen='6556:6579'>　牖戸之間謂之扆天子負扆朝諸侯則牖間南嚮之</span><br/>
<span class='tline' id='l289' data-llen='6579:6602'>　席坐之正也而三席者則一時之儀也是四席者平</span><br/>
<span class='tline' id='l290' data-llen='6602:6625'>　居隨事而設各有所主至傳顧命則並陳之所以備</span><br/>
<span class='tline' id='l291' data-llen='6625:6648'>　國容而徧象其平生之居處也牖序夾房階塾皆指</span><br/>
<span class='tline' id='l292' data-llen='6648:6671'>　路寢言之忩謂之牖東西廂謂之序廂之夾室謂之</span><br/>
<span class='tline' id='l293' data-llen='6671:6694'>　夾又謂之房西謂之賔階東謂之阼階門側之堂謂</span><br/>
<span class='tline' id='l294' data-llen='6694:6717'>　之塾或謂路寢如明堂遂疑東西序不應五室之制</span><br/>
<span class='tline' id='l295' data-llen='6717:6744'><a onclick="displayPageImage('KR1b0013', 'WYG', '031-17a' );" name="031-17a" class="pb">[031-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6744:6767'>　至遷就其說謂鎬京宫室尚仍諸侯之舊不知取正</span><br/>
<span class='tline' id='l297' data-llen='6767:6790'>　於經而曲生駢贅適足以溺心喪志而已敷重者敷</span><br/>
<span class='tline' id='l298' data-llen='6790:6813'>　設重席所謂天子之席五重者也篾席孔安國以為</span><br/>
<span class='tline' id='l299' data-llen='6813:6837'>　桃枝竹鄭𤣥之時孔傳未出其釋周禮亦以次席為</span><br/>
<span class='tline' id='l300' data-llen='6837:6860'>　此竹盖一物也底席謂蒲席也豐席即筦席也筍席</span><br/>
<span class='tline' id='l301' data-llen='6860:6883'>　則緝竹籜而爲之者也縁謂之純盖席之縁曰黼曰</span><br/>
<span class='tline' id='l302' data-llen='6883:6907'>　綴曰畫曰𤣥紛皆席縁之餙也司几筵之五席筦繅</span><br/>
<span class='tline' id='l303' data-llen='6907:6930'>　次蒲熊此得其三焉吉事變几凶事仍几華玉者飾</span><br/>
<span class='tline' id='l304' data-llen='6930:6957'><a onclick="displayPageImage('KR1b0013', 'WYG', '031-17b' );" name="031-17b" class="pb">[031-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6957:6980'>　以色玉所謂玉几也文貝者飾以貝也雕玉者則所</span><br/>
<span class='tline' id='l306' data-llen='6980:7003'>　謂雕几也漆則所謂漆几也司几筵之五几玉雕彤</span><br/>
<span class='tline' id='l307' data-llen='7003:7026'>　漆素此亦得其三焉陳寳之名物西序所陳不惟赤</span><br/>
<span class='tline' id='l308' data-llen='7026:7050'>　刀𢎞璧而大訓㕘之東序所陳不惟天球夷玉而河</span><br/>
<span class='tline' id='l309' data-llen='7050:7074'>　圖㕘之則所寳者斷可識矣𦙍之舞衣大貝鼖鼓兊</span><br/>
<span class='tline' id='l310' data-llen='7074:7097'>　戈垂矢之屬錯然並列四海之巨麗千載之典刑盖</span><br/>
<span class='tline' id='l311' data-llen='7097:7120'>　聚見於此也四輅在庭所以嚴容衞或以五輅置革</span><br/>
<span class='tline' id='l312' data-llen='7120:7143'>　不陳或以綴次為金玉之副未知其所以定也凡此</span><br/>
<span class='tline' id='l313' data-llen='7143:7170'><a onclick="displayPageImage('KR1b0013', 'WYG', '031-18a' );" name="031-18a" class="pb">[031-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7170:7193'>　非獨盛彌文而章備物天位峻極幄坐靚深寳鎮暉</span><br/>
<span class='tline' id='l315' data-llen='7193:7216'>　華車輅峙列入其庭將肅然起敬懼不克承委重投</span><br/>
<span class='tline' id='l316' data-llen='7216:7228'>　艱之意不言而已傳矣</span><br/>
<span class='tline' id='l317' data-llen='7228:7251'>二人雀弁執惠立于畢門之内四人綦弁執戈上刃夾</span><br/>
<span class='tline' id='l318' data-llen='7251:7274'>兩階戺一人冕執劉立于東堂一人冕執鉞立于西堂</span><br/>
<span class='tline' id='l319' data-llen='7274:7297'>一人冕執戣立于東垂一人冕執瞿立于西垂一人冕</span><br/>
<span class='tline' id='l320' data-llen='7297:7305'>執銳立于側階</span><br/>
<span class='tline' id='l321' data-llen='7305:7328'>　弁士服也冕大夫服也惠戈劉鉞戣瞿銳其制不盡</span><br/>
<span class='tline' id='l322' data-llen='7328:7355'><a onclick="displayPageImage('KR1b0013', 'WYG', '031-18b' );" name="031-18b" class="pb">[031-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7355:7378'>　見於書傳然皆執威械以衞殿陛者也畢門路寢之</span><br/>
<span class='tline' id='l324' data-llen='7378:7401'>　門也兩階戺阼賔階之稜也東堂西堂路寢東西廂</span><br/>
<span class='tline' id='l325' data-llen='7401:7424'>　之前堂也東垂西垂路寢東西階之上也側階未知</span><br/>
<span class='tline' id='l326' data-llen='7424:7447'>　其方亦側階之上也士皆立于堂下大夫皆立于堂</span><br/>
<span class='tline' id='l327' data-llen='7447:7470'>　上逺近親踈之序也古者執戈㦸以宿衞王宫皆士</span><br/>
<span class='tline' id='l328' data-llen='7470:7493'>　大夫之職無事而奉燕私則從容養徳有膏澤之潤</span><br/>
<span class='tline' id='l329' data-llen='7493:7516'>　有事而司禦侮則堅明守義無腹心之虞下及秦漢</span><br/>
<span class='tline' id='l330' data-llen='7516:7539'>　陛楯執㦸尚餘一二此制既廢人主接士大夫者僅</span><br/>
<span class='tline' id='l331' data-llen='7539:7566'><a onclick="displayPageImage('KR1b0013', 'WYG', '031-19a' );" name="031-19a" class="pb">[031-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7566:7589'>　有視朝數刻而周廬陛楯或環以椎埋嚚悍之徒有</span><br/>
<span class='tline' id='l333' data-llen='7589:7601'>　志於復古者當深繹也</span><br/>
<span class='tline' id='l334' data-llen='7601:7624'>王麻冕黼裳由賔階隮卿士邦君麻冕蟻裳入即位太</span><br/>
<span class='tline' id='l335' data-llen='7624:7647'>保太史太宗皆麻冕彤裳太保承介圭上宗奉同瑁由</span><br/>
<span class='tline' id='l336' data-llen='7647:7670'>阼階隮太史秉書由賔階隮御王冊命曰皇后憑玉几</span><br/>
<span class='tline' id='l337' data-llen='7670:7693'>道揚末命命汝嗣訓臨君周邦率循大卞燮和天下用</span><br/>
<span class='tline' id='l338' data-llen='7693:7716'>答揚文武之光訓王再拜興答曰眇眇予末小子其能</span><br/>
<span class='tline' id='l339' data-llen='7716:7739'>而亂四方以敬忌天威乃受同瑁王三宿三祭三咤上</span><br/>
<span class='tline' id='l340' data-llen='7739:7766'><a onclick="displayPageImage('KR1b0013', 'WYG', '031-19b' );" name="031-19b" class="pb">[031-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7766:7789'>宗曰饗太保受同降盥以異同秉璋以酢授宗人同拜</span><br/>
<span class='tline' id='l342' data-llen='7789:7812'>王答拜太保受同祭嚌宅受宗人同拜王答拜太保降</span><br/>
<span class='tline' id='l343' data-llen='7812:7821'>收諸侯出廟門俟</span><br/>
<span class='tline' id='l344' data-llen='7821:7844'>　儀物既備然後延康王受顧命焉自是而始稱王盖</span><br/>
<span class='tline' id='l345' data-llen='7844:7867'>　受冊而踐位也麻冕黼裳王祭服也將奠於成王而</span><br/>
<span class='tline' id='l346' data-llen='7867:7890'>　受冊命故變麻而冕也由賔階升猶以子道自居不</span><br/>
<span class='tline' id='l347' data-llen='7890:7913'>　敢自為主也卿士邦君麻冕蟻裳祭服之裳皆纁今</span><br/>
<span class='tline' id='l348' data-llen='7913:7936'>　變其裳者盖無事於奠祝不可純用祭服有位於班</span><br/>
<span class='tline' id='l349' data-llen='7936:7963'><a onclick="displayPageImage('KR1b0013', 'WYG', '031-20a' );" name="031-20a" class="pb">[031-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7963:7986'>　列不可純用凶服酌吉凶之間示禮之變也序卿士</span><br/>
<span class='tline' id='l351' data-llen='7986:8009'>　於邦君之上内京師而外諸夏名分之大者也召公</span><br/>
<span class='tline' id='l352' data-llen='8009:8032'>　受遺太史奉冊宗伯相禮故皆服祭服彤裳則纁裳</span><br/>
<span class='tline' id='l353' data-llen='8032:8055'>　也介圭天子之守也瑁所以合諸侯之圭璧天子之</span><br/>
<span class='tline' id='l354' data-llen='8055:8078'>　權也同則酌酒而告先王者也召公宗伯以先王之</span><br/>
<span class='tline' id='l355' data-llen='8078:8101'>　命奉符寳以傳嗣君有主道焉故升自阼階太史奉</span><br/>
<span class='tline' id='l356' data-llen='8101:8124'>　冊以賛王故與王接武而升自賔階皇后慿玉几以</span><br/>
<span class='tline' id='l357' data-llen='8124:8147'>　下冊命之辭也言大君力疾親慿几而揚末命所以</span><br/>
<span class='tline' id='l358' data-llen='8147:8174'><a onclick="displayPageImage('KR1b0013', 'WYG', '031-20b' );" name="031-20b" class="pb">[031-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8174:8197'>　深發其哀敬也不曰嗣位而曰嗣訓訓所以守位循</span><br/>
<span class='tline' id='l360' data-llen='8197:8220'>　其本也臨君周邦位之大也率循大卞法之大也爕</span><br/>
<span class='tline' id='l361' data-llen='8220:8243'>　和天下和之大也居大位必由大法致大和然後可</span><br/>
<span class='tline' id='l362' data-llen='8243:8266'>　以對揚文武之明訓豈小知小惠所能稱塞哉冊辭</span><br/>
<span class='tline' id='l363' data-llen='8266:8289'>　典正嚴重如此後世讀之猶竦然形神俱肅親承之</span><br/>
<span class='tline' id='l364' data-llen='8289:8312'>　者盖可知也王再拜受冊興答退託眇末不敢自必</span><br/>
<span class='tline' id='l365' data-llen='8312:8335'>　能治四方而祗畏天威乾元用九乃見天則康王之</span><br/>
<span class='tline' id='l366' data-llen='8335:8358'>　退託即用九之無首也天之則也文武成王之心所</span><br/>
<span class='tline' id='l367' data-llen='8358:8385'><a onclick="displayPageImage('KR1b0013', 'WYG', '031-21a' );" name="031-21a" class="pb">[031-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8385:8408'>　以得其傳也王既受冊然後受同執瑁而奠告於成</span><br/>
<span class='tline' id='l369' data-llen='8408:8431'>　王焉宿進爵也祭祭酒也咤奠爵也上宗與大宗皆</span><br/>
<span class='tline' id='l370' data-llen='8431:8454'>　指宗伯曰饗者傳神命而以神之饗告也召公受王</span><br/>
<span class='tline' id='l371' data-llen='8454:8477'>　之同以降復自盥洗更用它同秉璋以酢酢報祭也</span><br/>
<span class='tline' id='l372' data-llen='8477:8500'>　祭禮君執圭瓉祼尸大宗執璋瓉亞祼報祭亦亞祼</span><br/>
<span class='tline' id='l373' data-llen='8500:8524'>　之𩔖所以秉璋也祭必有報誠意之無巳也以同授</span><br/>
<span class='tline' id='l374' data-llen='8524:8547'>　宗人拜告王以將祭王答拜者敬神之享也宗人宗</span><br/>
<span class='tline' id='l375' data-llen='8547:8570'>　伯之屬相召公者也召公復受同以祭然後飲福嚌</span><br/>
<span class='tline' id='l376' data-llen='8570:8597'><a onclick="displayPageImage('KR1b0013', 'WYG', '031-21b' );" name="031-21b" class="pb">[031-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8597:8620'>　者至齒方在喪疚故歆神之惠而不甘其味也王為</span><br/>
<span class='tline' id='l378' data-llen='8620:8643'>　喪主則非徒不甘味雖飲福亦廢也召公居其所以</span><br/>
<span class='tline' id='l379' data-llen='8643:8666'>　同授宗人拜告王以既祭王答拜者敬禮之成也觀</span><br/>
<span class='tline' id='l380' data-llen='8666:8689'>　升降奠饗之際洋洋如在其上如在其左右所以質</span><br/>
<span class='tline' id='l381' data-llen='8689:8712'>　此心於神明也太保降收者盖百官總已以聽召公</span><br/>
<span class='tline' id='l382' data-llen='8712:8735'>　公退則有司收徹矣視其進退以為莭也諸侯出廟</span><br/>
<span class='tline' id='l383' data-llen='8735:8758'>　門俟者廟門即路寢之門成王之殯在焉故名之以</span><br/>
<span class='tline' id='l384' data-llen='8758:8781'>　廟也俟見康王於門外下篇康王亦出外朝而告諸</span><br/>
<span class='tline' id='l385' data-llen='8781:8808'><a onclick="displayPageImage('KR1b0013', 'WYG', '031-22a' );" name="031-22a" class="pb">[031-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8808:8831'>　侯盖入廟門則子道也出廟門則君道也新天子之</span><br/>
<span class='tline' id='l387' data-llen='8831:8854'>　尊固屈於門内而伸於門外也父子君臣之義著矣</span><br/>
<span class='tline' id='l388' data-llen='8854:8857'>　</span><br/>
<span class='tline' id='l389' data-llen='8857:8860'>　</span><br/>
<span class='tline' id='l390' data-llen='8860:8863'>　</span><br/>
<span class='tline' id='l391' data-llen='8863:8866'>　</span><br/>
<span class='tline' id='l392' data-llen='8866:8869'>　</span><br/>
<span class='tline' id='l393' data-llen='8869:8872'>　</span><br/>
<span class='tline' id='l394' data-llen='8872:8899'><a onclick="displayPageImage('KR1b0013', 'WYG', '031-22b' );" name="031-22b" class="pb">[031-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8899:8902'>　</span><br/>
<span class='tline' id='l396' data-llen='8902:8905'>　</span><br/>
<span class='tline' id='l397' data-llen='8905:8908'>　</span><br/>
<span class='tline' id='l398' data-llen='8908:8911'>　</span><br/>
<span class='tline' id='l399' data-llen='8911:8914'>　</span><br/>
<span class='tline' id='l400' data-llen='8914:8917'>　</span><br/>
<span class='tline' id='l401' data-llen='8917:8920'>　</span><br/>
<span class='tline' id='l402' data-llen='8920:8933'>　增修東萊書説卷三十一</span><br/>
</p>
<p><br/>
</p>
  </div>
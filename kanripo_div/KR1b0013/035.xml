<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1b0013', 'WYG', '035-1a' );" name="035-1a" class="pb">[035-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　増修東萊書說卷三十五　　宋　時瀾　撰</span><br/>
<span class='tline' id='l10' data-llen='214:229'>文侯之命第三十　　　　周書</span><br/>
<span class='tline' id='l11' data-llen='229:252'>　風氣之推移治道之開塞必於其㑹而觀之此篇作</span><br/>
<span class='tline' id='l12' data-llen='252:275'>　於東遷之初由此而上則為成康為文武由此而下</span><br/>
<span class='tline' id='l13' data-llen='275:298'>　則為春秋為戰國乃消長升降之交㑹也故法語舊</span><br/>
<span class='tline' id='l14' data-llen='298:321'>　典尚有一二未泯而陵遲頽墮之意亦己見於辭命</span><br/>
<span class='tline' id='l15' data-llen='321:335'>　之間學者所當審擇而明辨</span><br/>
<span class='tline' id='l16' data-llen='335:361'><a onclick="displayPageImage('KR1b0013', 'WYG', '035-1b' );" name="035-1b" class="pb">[035-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='361:378'>平王錫晉文侯秬鬯圭瓉作文侯之命</span><br/>
<span class='tline' id='l18' data-llen='378:401'>　周書之所載以秬鬯錫其臣者凡兩見周公勤勞王</span><br/>
<span class='tline' id='l19' data-llen='401:424'>　家治定功成而成王始有二卣之錫東遷之時視卜</span><br/>
<span class='tline' id='l20' data-llen='424:447'>　洛之時相去果如何也平王之錫文侯之受曽是以</span><br/>
<span class='tline' id='l21' data-llen='447:470'>　為足乎書曰平王錫晉文侯秬鬯圭瓉盖貶之而且</span><br/>
<span class='tline' id='l22' data-llen='470:476'>　傷之也</span><br/>
<span class='tline' id='l23' data-llen='476:499'>王若曰父義和丕顯文武克慎明徳昭升于上敷聞在</span><br/>
<span class='tline' id='l24' data-llen='499:522'>下惟時上帝集厥命于文王亦惟先正克左右昭事厥</span><br/>
<span class='tline' id='l25' data-llen='522:548'><a onclick="displayPageImage('KR1b0013', 'WYG', '035-2a' );" name="035-2a" class="pb">[035-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='548:566'>辟越小大謀猷罔不率從肆先祖懐在位</span><br/>
<span class='tline' id='l27' data-llen='566:589'>　文武之精藴平王何足以知之其言乃若知本原者</span><br/>
<span class='tline' id='l28' data-llen='589:612'>　盖生長保傅之間聞見之所熟雖習矣而不察猶能</span><br/>
<span class='tline' id='l29' data-llen='612:635'>　舉其語也惟天聦明明徳者天徳也克慎者維持保</span><br/>
<span class='tline' id='l30' data-llen='635:658'>　養天徳所以存也徳聚則升形則著矣昭升敷聞逹</span><br/>
<span class='tline' id='l31' data-llen='658:681'>　於上下而無間帝命之所以集也二帝三王之書其</span><br/>
<span class='tline' id='l32' data-llen='681:704'>　始篇曰欽明文思安安允恭克讓光被四表格于上</span><br/>
<span class='tline' id='l33' data-llen='704:727'>　下其終篇曰丕顯文武克慎明徳昭升于上敷聞在</span><br/>
<span class='tline' id='l34' data-llen='727:753'><a onclick="displayPageImage('KR1b0013', 'WYG', '035-2b' );" name="035-2b" class="pb">[035-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='753:776'>　下帝王之學天人之際老師宿儒之傳無毫髮差也</span><br/>
<span class='tline' id='l36' data-llen='776:799'>　平王則徒舉其語而不能察者也降是則異端並作</span><br/>
<span class='tline' id='l37' data-llen='799:822'>　言帝王者始支矣文武之明德如是故先正之臣始</span><br/>
<span class='tline' id='l38' data-llen='822:845'>　克左右昭事厥辟盖君徳不明其臣雖欲展四體布</span><br/>
<span class='tline' id='l39' data-llen='845:868'>　心腹有不可得也越小大謀猷罔不率從此非至明</span><br/>
<span class='tline' id='l40' data-llen='868:891'>　者不能自古從諌者隨其分量固有多寡輕重之間</span><br/>
<span class='tline' id='l41' data-llen='891:914'>　至於小大謀猷罔不率從非明白洞達兼忘人已者</span><br/>
<span class='tline' id='l42' data-llen='914:937'>　不足以與於此肆先祖懐在位者文武之德明著深</span><br/>
<span class='tline' id='l43' data-llen='937:963'><a onclick="displayPageImage('KR1b0013', 'WYG', '035-3a' );" name="035-3a" class="pb">[035-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='963:986'>　厚故成康以降懐而不忘傳世襲位之多意味初未</span><br/>
<span class='tline' id='l45' data-llen='986:992'>　嘗斷也</span><br/>
<span class='tline' id='l46' data-llen='992:1015'>嗚呼閔予小子嗣造天丕愆殄資澤于下民侵戎我國</span><br/>
<span class='tline' id='l47' data-llen='1015:1038'>家純即我御事罔或耆夀俊在厥服予則罔克曰惟祖</span><br/>
<span class='tline' id='l48' data-llen='1038:1061'>惟父其伊恤朕躬嗚呼有績予一人永綏在位父義和</span><br/>
<span class='tline' id='l49' data-llen='1061:1084'>汝克昭乃顯祖汝肇刑文武用㑹紹乃辟追孝于前文</span><br/>
<span class='tline' id='l50' data-llen='1084:1098'>人汝多修扞我于艱若汝予嘉</span><br/>
<span class='tline' id='l51' data-llen='1098:1121'>　犬戎之禍西周之亡實幽王之愆也而平王乃曰閔</span><br/>
<span class='tline' id='l52' data-llen='1121:1147'><a onclick="displayPageImage('KR1b0013', 'WYG', '035-3b' );" name="035-3b" class="pb">[035-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1147:1170'>　予小子嗣造天丕愆過則稱已猶有周家忠厚之遺</span><br/>
<span class='tline' id='l54' data-llen='1170:1193'>　也殄資澤于下民侵戎我國家純推本禍亂之所由</span><br/>
<span class='tline' id='l55' data-llen='1193:1216'>　也百圍之木膏液内涸然後風得而拔之未有斯民</span><br/>
<span class='tline' id='l56' data-llen='1216:1239'>　資澤未殄而戎狄能乗之者也純大也戎狄之禍所</span><br/>
<span class='tline' id='l57' data-llen='1239:1262'>　以如是之大者以吾民之膏澤殄盡而無餘故也使</span><br/>
<span class='tline' id='l58' data-llen='1262:1285'>　尚有一毫未殄則戎狄亦必猶有一毫忌憚矣即我</span><br/>
<span class='tline' id='l59' data-llen='1285:1308'>　御事罔或耆夀俊在厥服予則罔克平王當喪亂之</span><br/>
<span class='tline' id='l60' data-llen='1308:1331'>　時環顧在位者皆新進晚出略無重徳宿望可分憂</span><br/>
<span class='tline' id='l61' data-llen='1331:1357'><a onclick="displayPageImage('KR1b0013', 'WYG', '035-4a' );" name="035-4a" class="pb">[035-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1357:1380'>　寄又内顧已之才不足以勝撥亂興衰之責傍徨不</span><br/>
<span class='tline' id='l63' data-llen='1380:1403'>　知所為所望者四方諸侯而已諸侯之惟祖惟父服</span><br/>
<span class='tline' id='l64' data-llen='1403:1426'>　享王室其誰念此而憂恤朕躬乎又嘆息而思諸侯</span><br/>
<span class='tline' id='l65' data-llen='1426:1449'>　其誰有宣力于我一人不替此心而永安我位者乎</span><br/>
<span class='tline' id='l66' data-llen='1449:1472'>　方想望之時得文侯者左右而扶持之故喜之深稱</span><br/>
<span class='tline' id='l67' data-llen='1472:1495'>　之屢而不能已也昭顯祖追文武㑹紹乃辟追孝前</span><br/>
<span class='tline' id='l68' data-llen='1495:1518'>　人文侯未必真能踐此語也飢者易為食渇者易為</span><br/>
<span class='tline' id='l69' data-llen='1518:1541'>　飲許之不知其過也㑹者合之而使不離紹者繼之</span><br/>
<span class='tline' id='l70' data-llen='1541:1567'><a onclick="displayPageImage('KR1b0013', 'WYG', '035-4b' );" name="035-4b" class="pb">[035-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1567:1590'>　而使不絶也汝多修扞我于艱文侯周旋扞衛其功</span><br/>
<span class='tline' id='l72' data-llen='1590:1613'>　固多平王不自意得之視之則尤多也若汝予嘉因</span><br/>
<span class='tline' id='l73' data-llen='1613:1636'>　褒文侯而有感於諸侯之不至者也平王之失大抵</span><br/>
<span class='tline' id='l74' data-llen='1636:1659'>　所求於人者重而所自任者輕延頸企踵以望諸侯</span><br/>
<span class='tline' id='l75' data-llen='1659:1682'>　之拯救而不思自反以進彊君徳燕昭王小國之君</span><br/>
<span class='tline' id='l76' data-llen='1682:1705'>　也慨然有復讎之心而士争趨燕樂毅自魏徃劇辛</span><br/>
<span class='tline' id='l77' data-llen='1705:1728'>　自趙往燕始未嘗有一士也茍有是心則千里之外</span><br/>
<span class='tline' id='l78' data-llen='1728:1750'>　應之平王豈可以罔或耆夀俊在厥服而但已哉</span><br/>
<span class='tline' id='l79' data-llen='1750:1776'><a onclick="displayPageImage('KR1b0013', 'WYG', '035-5a' );" name="035-5a" class="pb">[035-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1776:1799'>王曰父義和其歸視爾師寜爾邦用賚爾秬鬯一卣彤</span><br/>
<span class='tline' id='l81' data-llen='1799:1823'>弓一彤矢百盧弓一盧矢百馬四匹父往哉柔逺能邇惠</span><br/>
<span class='tline' id='l82' data-llen='1823:1840'>康小民無荒寜簡恤爾都用成爾顯徳</span><br/>
<span class='tline' id='l83' data-llen='1840:1863'>　嗚呼周之所以終於東周者盖於此章見之平王東</span><br/>
<span class='tline' id='l84' data-llen='1863:1886'>　遷之初大讎未報王略未復正君臣卧薪嘗膽之時</span><br/>
<span class='tline' id='l85' data-llen='1886:1909'>　也奔亡之餘僅得茍安乃君臣釋然遽自以為足曰</span><br/>
<span class='tline' id='l86' data-llen='1909:1932'>　父義和其歸視爾師寜爾邦兵已罷矣曰用賚爾秬</span><br/>
<span class='tline' id='l87' data-llen='1932:1955'>　鬯一卣彤弓一彤矢百盧弓一盧矢百馬四匹功已</span><br/>
<span class='tline' id='l88' data-llen='1955:1981'><a onclick="displayPageImage('KR1b0013', 'WYG', '035-5b' );" name="035-5b" class="pb">[035-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1981:2004'>　報矣曰父往哉柔逺能邇惠康小民無荒寜敎之以</span><br/>
<span class='tline' id='l90' data-llen='2004:2027'>　平世之政軍旅不復講矣曰簡恤爾都用成爾顯徳</span><br/>
<span class='tline' id='l91' data-llen='2027:2050'>　勉之以本邦之治王室無復事矣嗚呼周之君臣如</span><br/>
<span class='tline' id='l92' data-llen='2050:2060'>　此周其終於東乎</span><br/>
<span class='tline' id='l93' data-llen='2060:2075'>費誓第三十一　　　　　周書</span><br/>
<span class='tline' id='l94' data-llen='2075:2098'>　禹之家學見於甘誓周公之家學見於費誓啓初嗣</span><br/>
<span class='tline' id='l95' data-llen='2098:2121'>　位而驟當有扈之變伯禽初就封而驟當徐夷之變</span><br/>
<span class='tline' id='l96' data-llen='2121:2144'>　一旦誓師左右攻伐之節戈矛馬牛之利病曲折纎</span><br/>
<span class='tline' id='l97' data-llen='2144:2170'><a onclick="displayPageImage('KR1b0013', 'WYG', '035-6a' );" name="035-6a" class="pb">[035-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2170:2193'>　悉若老於行陣者孰謂其長於深宫之中而豢於膏</span><br/>
<span class='tline' id='l99' data-llen='2193:2216'>　粱之養邪是以知大禹周公之家學盖本末具舉而</span><br/>
<span class='tline' id='l100' data-llen='2216:2223'>　無所遺也</span><br/>
<span class='tline' id='l101' data-llen='2223:2243'>魯侯伯禽宅曲阜徐夷並興東郊不開作費誓</span><br/>
<span class='tline' id='l102' data-llen='2243:2266'>　徐戎淮夷世為周患武王崩三監及淮夷叛載於大</span><br/>
<span class='tline' id='l103' data-llen='2266:2289'>　誥興衰撥亂命召公平淮夷載於江漢匪紹匪遊徐</span><br/>
<span class='tline' id='l104' data-llen='2289:2312'>　方繹騷載於常武自成王至於宣王其叛其服繋國</span><br/>
<span class='tline' id='l105' data-llen='2312:2335'>　之興衰每有一變朝廷為之摇動殆非小宼也曲阜</span><br/>
<span class='tline' id='l106' data-llen='2335:2361'><a onclick="displayPageImage('KR1b0013', 'WYG', '035-6b' );" name="035-6b" class="pb">[035-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2361:2384'>　之地與二宼鄰周公當國而伯禽就封焉謂不自處</span><br/>
<span class='tline' id='l108' data-llen='2384:2407'>　危地以率天下固量周公之淺者然不擇安以遺子</span><br/>
<span class='tline' id='l109' data-llen='2407:2426'>　孫亦足以見聖人大公無適無莫之心也</span><br/>
<span class='tline' id='l110' data-llen='2426:2449'>公曰嗟人無譁聽命徂兹淮夷徐戎並興善敹乃甲胄</span><br/>
<span class='tline' id='l111' data-llen='2449:2472'>敿乃干無敢不弔備乃弓矢鍛乃戈矛礪乃鋒刃無敢</span><br/>
<span class='tline' id='l112' data-llen='2472:2476'>不善</span><br/>
<span class='tline' id='l113' data-llen='2476:2499'>　戎狄之於中國每觀釁而動伯禽免於保傅而撫封</span><br/>
<span class='tline' id='l114' data-llen='2499:2522'>　於魯淮夷徐戎固妄意其未更事所以並起而欲乗</span><br/>
<span class='tline' id='l115' data-llen='2522:2548'><a onclick="displayPageImage('KR1b0013', 'WYG', '035-7a' );" name="035-7a" class="pb">[035-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2548:2571'>　其新造之隙也伯禽應之者乃甚整暇而有序先治</span><br/>
<span class='tline' id='l117' data-llen='2571:2594'>　戎備次之以除道路又次之以嚴部伍又次之以立</span><br/>
<span class='tline' id='l118' data-llen='2594:2617'>　期㑹先後之序皆不可紊自敹甲胄至礪鋒刃皆治</span><br/>
<span class='tline' id='l119' data-llen='2617:2640'>　戎備之事也而於一事之中又自有序焉甲所以衞</span><br/>
<span class='tline' id='l120' data-llen='2640:2663'>　身胄所以衞首干楯亦所以捍蔽皆自衞者也長兵</span><br/>
<span class='tline' id='l121' data-llen='2663:2686'>　則用弓矢短兵則用戈矛鋒刃亦所以擊刺皆攻人</span><br/>
<span class='tline' id='l122' data-llen='2686:2709'>　者也治戎備之際先自衞而後攻人所謂一事之中</span><br/>
<span class='tline' id='l123' data-llen='2709:2716'>　又自有序</span><br/>
<span class='tline' id='l124' data-llen='2716:2742'><a onclick="displayPageImage('KR1b0013', 'WYG', '035-7b' );" name="035-7b" class="pb">[035-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2742:2765'>今惟淫舍牿牛馬杜乃擭敜乃穽無敢傷牿牿之傷汝</span><br/>
<span class='tline' id='l126' data-llen='2765:2771'>則有常刑</span><br/>
<span class='tline' id='l127' data-llen='2771:2794'>　戎備既修則師可以出矣此所以繼之以除道路之</span><br/>
<span class='tline' id='l128' data-llen='2794:2817'>　事也滛大也牿閑牧也師既出牛馬所舍之閑牧大</span><br/>
<span class='tline' id='l129' data-llen='2817:2840'>　布於郊野郊野之民皆當修治其地窒塞其擭穽一</span><br/>
<span class='tline' id='l130' data-llen='2840:2863'>　或不謹而傷閑牧之牛馬則有常刑舉此一條以例</span><br/>
<span class='tline' id='l131' data-llen='2863:2886'>　之凡川梁藪澤險阻屏翳有害於師屯者除治之功</span><br/>
<span class='tline' id='l132' data-llen='2886:2895'>　盖無所不施矣</span><br/>
<span class='tline' id='l133' data-llen='2895:2921'><a onclick="displayPageImage('KR1b0013', 'WYG', '035-8a' );" name="035-8a" class="pb">[035-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2921:2944'>馬牛其風臣妾逋逃勿敢越逐祗復之我商賚汝乃越</span><br/>
<span class='tline' id='l135' data-llen='2944:2967'>逐不復汝則有常刑無敢寇攘踰垣牆竊馬牛誘臣妾</span><br/>
<span class='tline' id='l136' data-llen='2967:2974'>汝則有常刑</span><br/>
<span class='tline' id='l137' data-llen='2974:2997'>　師既出則部伍不可不嚴自此皆嚴部伍之事也馬</span><br/>
<span class='tline' id='l138' data-llen='2997:3020'>　牛其風臣妾逋逃師行之變也城濮之戰晉中軍風</span><br/>
<span class='tline' id='l139' data-llen='3020:3043'>　于澤亡大斾之左旃盖師行遇風瞀亂奔逸雖非所</span><br/>
<span class='tline' id='l140' data-llen='3043:3066'>　常遇然衆散兵潰常必由之乃軍中之深忌不得不</span><br/>
<span class='tline' id='l141' data-llen='3066:3089'>　預戒也當此之時惟宜鎮之以静故戒其本部安堵</span><br/>
<span class='tline' id='l142' data-llen='3089:3115'><a onclick="displayPageImage('KR1b0013', 'WYG', '035-8b' );" name="035-8b" class="pb">[035-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3115:3138'>　不動無敢越逐若縱之越逐則奔者未及逐者先亂</span><br/>
<span class='tline' id='l144' data-llen='3138:3161'>　軍律不可復整矣惟嚴之以越逐之刑使之森然各</span><br/>
<span class='tline' id='l145' data-llen='3161:3184'>　守部伍則潰亂者將徐而自止此出師鎮定變亂之</span><br/>
<span class='tline' id='l146' data-llen='3184:3207'>　法也又戒其它部見馬牛臣妾奔逸而至者無敢保</span><br/>
<span class='tline' id='l147' data-llen='3207:3230'>　藏敬而歸之隨其多寡商度行賞人誘於祗復之賞</span><br/>
<span class='tline' id='l148' data-llen='3230:3253'>　而憚於不復之刑則流散者將不召而自集此出師</span><br/>
<span class='tline' id='l149' data-llen='3253:3276'>　招集散亡之法也本部不敢離局它部不敢匿姦部</span><br/>
<span class='tline' id='l150' data-llen='3276:3299'>　伍條達繩引碁布何變亂之足憂哉至於師旅所經</span><br/>
<span class='tline' id='l151' data-llen='3299:3325'><a onclick="displayPageImage('KR1b0013', 'WYG', '035-9a' );" name="035-9a" class="pb">[035-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3325:3348'>　又申以寇攘竊誘之法此不惟欲田野不擾自古喪</span><br/>
<span class='tline' id='l153' data-llen='3348:3370'>　師者每因剽掠失部伍為敵所乗故不得不戒也</span><br/>
<span class='tline' id='l154' data-llen='3370:3393'>甲戌我惟征徐戎峙乃糗糧無敢不逮汝則有大刑魯</span><br/>
<span class='tline' id='l155' data-llen='3393:3416'>人三郊三遂峙乃楨榦甲戌我惟築無敢不供汝則有</span><br/>
<span class='tline' id='l156' data-llen='3416:3439'>無餘刑非殺魯人三郊三遂峙乃芻茭無敢不多汝則</span><br/>
<span class='tline' id='l157' data-llen='3439:3444'>有大刑</span><br/>
<span class='tline' id='l158' data-llen='3444:3467'>　戎備既治道路既除部伍既嚴行師之道備而兵可</span><br/>
<span class='tline' id='l159' data-llen='3467:3490'>　用矣故於此而立期㑹焉甲戌用兵之期也徐戎淮</span><br/>
<span class='tline' id='l160' data-llen='3490:3516'><a onclick="displayPageImage('KR1b0013', 'WYG', '035-9b' );" name="035-9b" class="pb">[035-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3516:3539'>　夷並興今所攻者獨徐戎盖量其敵之堅瑕緩急而</span><br/>
<span class='tline' id='l162' data-llen='3539:3562'>　攻之也聲勢相倚徐戎敗則淮夷將不攻而自潰矣</span><br/>
<span class='tline' id='l163' data-llen='3562:3585'>　軍事以期㑹為本芻糧為命失期而服大刑冝也魯</span><br/>
<span class='tline' id='l164' data-llen='3585:3608'>　人三郊三遂國外曰郊郊外曰遂郊之兵其正也在</span><br/>
<span class='tline' id='l165' data-llen='3608:3631'>　天子則六郷之軍也遂之兵其副也在天子則六遂</span><br/>
<span class='tline' id='l166' data-llen='3631:3654'>　之軍也兩寇並至其勢甚重故悉起正副之兵以應</span><br/>
<span class='tline' id='l167' data-llen='3654:3677'>　之東郊則其受兵之地故所起者三郊三遂而已攻</span><br/>
<span class='tline' id='l168' data-llen='3677:3700'>　以甲戌築以甲戌攻築同日者彼方禦我之攻勢不</span><br/>
<span class='tline' id='l169' data-llen='3700:3727'><a onclick="displayPageImage('KR1b0013', 'WYG', '035-10a' );" name="035-10a" class="pb">[035-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3727:3750'>　得擾我之築也無餘刑非殺者所以刑之者無餘但</span><br/>
<span class='tline' id='l171' data-llen='3750:3773'>　非殺爾降死一等之刑也糗糧芻茭之不給加以死</span><br/>
<span class='tline' id='l172' data-llen='3773:3796'>　刑楨榦之不供加以降死一等之刑何也糗糧人食</span><br/>
<span class='tline' id='l173' data-llen='3796:3819'>　也芻茭馬食也人馬不可一日無食楨榦雖版築之</span><br/>
<span class='tline' id='l174' data-llen='3819:3842'>　所須視二者則猶稍緩也然則古人之於殺非甚不</span><br/>
<span class='tline' id='l175' data-llen='3842:3852'>　得已肯輕用之哉</span><br/>
<span class='tline' id='l176' data-llen='3852:3867'>秦誓第三十二　　　　　周書</span><br/>
<span class='tline' id='l177' data-llen='3867:3890'>　二帝三王之澤至文侯之命竭矣受之以費誓者以</span><br/>
<span class='tline' id='l178' data-llen='3890:3917'><a onclick="displayPageImage('KR1b0013', 'WYG', '035-10b' );" name="035-10b" class="pb">[035-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3917:3940'>　法制之在故國猶可因也受之以秦誓者以理義之</span><br/>
<span class='tline' id='l180' data-llen='3940:3963'>　在人心猶可復也充穆公之心而因伯禽之法馴致</span><br/>
<span class='tline' id='l181' data-llen='3963:3986'>　其道帝王何逺之有觀書之終而後知帝王之道初</span><br/>
<span class='tline' id='l182' data-llen='3986:3993'>　無所終也</span><br/>
<span class='tline' id='l183' data-llen='3993:4013'>秦穆公伐鄭晉襄公帥師敗諸崤還歸作秦誓</span><br/>
<span class='tline' id='l184' data-llen='4013:4036'>　秦穆因杞子之間潜師襲鄭書法冝曰襲不冝曰伐</span><br/>
<span class='tline' id='l185' data-llen='4036:4059'>　師未加鄭移兵滅滑書法冝曰滑不冝曰鄭正其出</span><br/>
<span class='tline' id='l186' data-llen='4059:4082'>　師之名曰伐發其謀也正其受兵之國曰鄭誅其心</span><br/>
<span class='tline' id='l187' data-llen='4082:4109'><a onclick="displayPageImage('KR1b0013', 'WYG', '035-11a' );" name="035-11a" class="pb">[035-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4109:4132'>　也兵端發於鄭而加於滑晉何預焉晉襄公帥師敗</span><br/>
<span class='tline' id='l189' data-llen='4132:4155'>　諸崤乗人之隙者人亦乗之出乎爾者反乎爾者也</span><br/>
<span class='tline' id='l190' data-llen='4155:4178'>　還歸作秦誓傷於外者反於家動心忍性將以進於</span><br/>
<span class='tline' id='l191' data-llen='4178:4201'>　二帝三王之治者此其階也始終予奪立義之精如</span><br/>
<span class='tline' id='l192' data-llen='4201:4217'>　此書之序春秋之䇿其同一筆乎</span><br/>
<span class='tline' id='l193' data-llen='4217:4240'>公曰嗟我士聽無譁予誓告汝羣言之首古人有言曰</span><br/>
<span class='tline' id='l194' data-llen='4240:4263'>民訖自若是多盤責人斯無難惟受責俾如流是惟艱</span><br/>
<span class='tline' id='l195' data-llen='4263:4278'>哉我心之憂日月逾邁若弗云來</span><br/>
<span class='tline' id='l196' data-llen='4278:4305'><a onclick="displayPageImage('KR1b0013', 'WYG', '035-11b' );" name="035-11b" class="pb">[035-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4305:4328'>　訖之為言盡也盤之為言樂也順理而行無非盤樂</span><br/>
<span class='tline' id='l198' data-llen='4328:4351'>　使人盡自知是理則天下無復事矣惟不能使人人</span><br/>
<span class='tline' id='l199' data-llen='4351:4374'>　皆然此憂患之所由生而古人之所深歎也是言也</span><br/>
<span class='tline' id='l200' data-llen='4374:4397'>　穆公疇昔固聞之於此而謂之羣言之首盖歴事變</span><br/>
<span class='tline' id='l201' data-llen='4397:4420'>　而始知其有味也前日秦固無事之國也無故冒利</span><br/>
<span class='tline' id='l202' data-llen='4420:4443'>　興師自取禍敗郷師而哭之際憂沮困辱果安從生</span><br/>
<span class='tline' id='l203' data-llen='4443:4466'>　乎於此時而味此言信乎其為羣言之首也責人斯</span><br/>
<span class='tline' id='l204' data-llen='4466:4489'>　無難受責俾如流是惟艱哉曰俾曰艱非真從事於</span><br/>
<span class='tline' id='l205' data-llen='4489:4516'><a onclick="displayPageImage('KR1b0013', 'WYG', '035-12a' );" name="035-12a" class="pb">[035-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4516:4539'>　自克者不能為此言也責人則固無難矣至於受人</span><br/>
<span class='tline' id='l207' data-llen='4539:4562'>　之責茍私意猶有毫毛之未盡則聞規聽諌亦必有</span><br/>
<span class='tline' id='l208' data-llen='4562:4585'>　毫毛之齟齬雖弗違之迹不見於外隱之吾心盖莫</span><br/>
<span class='tline' id='l209' data-llen='4585:4608'>　能掩也湔除滌治俾略無扞格沛如順流其為力豈</span><br/>
<span class='tline' id='l210' data-llen='4608:4631'>　易乎哉我心之憂日月逾邁若弗云來自怨自艾憂</span><br/>
<span class='tline' id='l211' data-llen='4631:4653'>　歳月之逝若無復有來日然思之切而進之勇也</span><br/>
<span class='tline' id='l212' data-llen='4653:4676'>惟古之謀人則曰未就予忌惟今之謀人姑將以為親</span><br/>
<span class='tline' id='l213' data-llen='4676:4692'>雖則云然尚猷詢兹黄髮則罔所愆</span><br/>
<span class='tline' id='l214' data-llen='4692:4719'><a onclick="displayPageImage('KR1b0013', 'WYG', '035-12b' );" name="035-12b" class="pb">[035-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4719:4742'>　此穆公自敘受病之源也古之謀人老成之士也今</span><br/>
<span class='tline' id='l216' data-llen='4742:4765'>　之謀人新進之士也忌語辭也如抑鬯弓忌之類非</span><br/>
<span class='tline' id='l217' data-llen='4765:4788'>　不知其老成徒以其不能委曲就已而違之非不知</span><br/>
<span class='tline' id='l218' data-llen='4788:4811'>　其為新進姑樂其順而親之此正平日受病之源也</span><br/>
<span class='tline' id='l219' data-llen='4811:4834'>　自今觀之雖則私情云然要必稽謀黄髮始無所失</span><br/>
<span class='tline' id='l220' data-llen='4834:4857'>　盖經事歴變知老成之真可信而益知私情之不可</span><br/>
<span class='tline' id='l221' data-llen='4857:4880'>　狥也尚云者庶幾乎此而不敢必乎此此用力之難</span><br/>
<span class='tline' id='l222' data-llen='4880:4887'>　者之言也</span><br/>
<span class='tline' id='l223' data-llen='4887:4914'><a onclick="displayPageImage('KR1b0013', 'WYG', '035-13a' );" name="035-13a" class="pb">[035-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4914:4937'>番番良士旅力既愆我尚有之仡仡勇夫射御不違我</span><br/>
<span class='tline' id='l225' data-llen='4937:4958'>尚不欲惟截截善諞言俾君子易辭我皇多有之</span><br/>
<span class='tline' id='l226' data-llen='4958:4981'>　穆公之心一復則向背好惡從而一變旅力既愆之</span><br/>
<span class='tline' id='l227' data-llen='4981:5004'>　良士前日所詆墓木既拱者也今乃以庶幾有之自</span><br/>
<span class='tline' id='l228' data-llen='5004:5027'>　多射御不違之勇夫前日所誇過門超乗者也今乃</span><br/>
<span class='tline' id='l229' data-llen='5027:5050'>　以庶幾能不欲自喜截截巧辯能移人之辭者亦前</span><br/>
<span class='tline' id='l230' data-llen='5050:5073'>　日求之惟恐其少者也今乃謂其徒實繁而厭惡其</span><br/>
<span class='tline' id='l231' data-llen='5073:5096'>　多方寸既改羣動皆新舉秦之朝自此將廓然無事</span><br/>
<span class='tline' id='l232' data-llen='5096:5123'><a onclick="displayPageImage('KR1b0013', 'WYG', '035-13b' );" name="035-13b" class="pb">[035-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5123:5146'>　乎曰尊老貴徳之心欲其保飬之而不復替也喜功</span><br/>
<span class='tline' id='l234' data-llen='5146:5169'>　生事之習欲其防閑之而不復萌也憸邪䜛佞之徒</span><br/>
<span class='tline' id='l235' data-llen='5169:5192'>　雖已知厭惡又欲其去之不疑絶其根本而不復殖</span><br/>
<span class='tline' id='l236' data-llen='5192:5205'>　也所當從事者方自此始</span><br/>
<span class='tline' id='l237' data-llen='5205:5228'>昧昩我思之如有一介臣斷斷猗無他技其心休休焉</span><br/>
<span class='tline' id='l238' data-llen='5228:5251'>其如有容人之有技若已有之人之彦聖其心好之不</span><br/>
<span class='tline' id='l239' data-llen='5251:5274'>啻如自其口出是能容之以保我子孫黎民亦職有利</span><br/>
<span class='tline' id='l240' data-llen='5274:5297'>哉人之有技冒疾以惡之人之彦聖而違之俾不達是</span><br/>
<span class='tline' id='l241' data-llen='5297:5324'><a onclick="displayPageImage('KR1b0013', 'WYG', '035-14a' );" name="035-14a" class="pb">[035-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5324:5342'>不能容以不能保我子孫黎民亦曰殆哉</span><br/>
<span class='tline' id='l243' data-llen='5342:5365'>　昧昧之思深潛篤至非浮揚輕略遊意於膚革之間</span><br/>
<span class='tline' id='l244' data-llen='5365:5388'>　者也惟潛心之篤故見君子小人之情狀甚真而言</span><br/>
<span class='tline' id='l245' data-llen='5388:5411'>　治亂之效甚決小知者大受之賊也斷斷專慤而無</span><br/>
<span class='tline' id='l246' data-llen='5411:5434'>　他技則賊之者寡矣故其心廣大易直休休然其如</span><br/>
<span class='tline' id='l247' data-llen='5434:5457'>　有容固心之本體也所以廹隘忌克者小知賊之也</span><br/>
<span class='tline' id='l248' data-llen='5457:5480'>　曰其如有容者莫測其限量而難乎其形容也論君</span><br/>
<span class='tline' id='l249' data-llen='5480:5503'>　子之樂善終之以不啻如自其口出好之篤也論小</span><br/>
<span class='tline' id='l250' data-llen='5503:5530'><a onclick="displayPageImage('KR1b0013', 'WYG', '035-14b' );" name="035-14b" class="pb">[035-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5530:5553'>　人之忌善終之以俾不達惡之遂也小人之於君子</span><br/>
<span class='tline' id='l252' data-llen='5553:5576'>　不惟疾之惡之違之而已必左右沮遏千慮百圖非</span><br/>
<span class='tline' id='l253' data-llen='5576:5599'>　使君子不能自達則其心終不厭惡之未遂雖欲自</span><br/>
<span class='tline' id='l254' data-llen='5599:5622'>　已有所不能思其反則可知君子之於善矣當穆公</span><br/>
<span class='tline' id='l255' data-llen='5622:5645'>　作誓之時百里奚蹇叔盖立於其朝而猶曰如有一</span><br/>
<span class='tline' id='l256' data-llen='5645:5668'>　介臣豈非善端初復略見二帝三王之規模思得大</span><br/>
<span class='tline' id='l257' data-llen='5668:5691'>　受之士以共此而於二三臣者意有所未足乎嗚呼</span><br/>
<span class='tline' id='l258' data-llen='5691:5710'>　當是時安得真儒大人迎其善端而充之</span><br/>
<span class='tline' id='l259' data-llen='5710:5737'><a onclick="displayPageImage('KR1b0013', 'WYG', '035-15a' );" name="035-15a" class="pb">[035-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5737:5757'>邦之杌隉曰由一人邦之榮懐亦尚一人之慶</span><br/>
<span class='tline' id='l261' data-llen='5757:5780'>　穆公誓衆之終慨然興歎以謂邦之杌隉咎有所歸</span><br/>
<span class='tline' id='l262' data-llen='5780:5803'>　吾一人不得辭其責邦之榮懐亦庶幾一人之慶非</span><br/>
<span class='tline' id='l263' data-llen='5803:5826'>　它人事也休戚利害切吾一身所以勤勤懇懇者豈</span><br/>
<span class='tline' id='l264' data-llen='5826:5849'>　徒為觀羙哉盖無非誠心實語也漢唐之君怠於為</span><br/>
<span class='tline' id='l265' data-llen='5849:5872'>　治反待其臣挽引督趣而猶不知勉者其亦未嘗味</span><br/>
<span class='tline' id='l266' data-llen='5872:5880'>　穆公此語邪</span><br/>
<span class='tline' id='l267' data-llen='5880:5883'>　</span><br/>
<span class='tline' id='l268' data-llen='5883:5910'><a onclick="displayPageImage('KR1b0013', 'WYG', '035-15b' );" name="035-15b" class="pb">[035-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5910:5913'>　</span><br/>
<span class='tline' id='l270' data-llen='5913:5916'>　</span><br/>
<span class='tline' id='l271' data-llen='5916:5919'>　</span><br/>
<span class='tline' id='l272' data-llen='5919:5922'>　</span><br/>
<span class='tline' id='l273' data-llen='5922:5925'>　</span><br/>
<span class='tline' id='l274' data-llen='5925:5928'>　</span><br/>
<span class='tline' id='l275' data-llen='5928:5931'>　</span><br/>
<span class='tline' id='l276' data-llen='5931:5944'>　増修東萊書說卷三十五</span><br/>
</p>
<p><br/>
</p>
  </div>
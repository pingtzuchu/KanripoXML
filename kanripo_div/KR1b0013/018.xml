<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1b0013', 'WYG', '018-1a' );" name="018-1a" class="pb">[018-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:213'>　増修東萊書説卷十八　　　宋　時瀾　撰</span><br/>
<span class='tline' id='l10' data-llen='213:228'>旅獒第七　　　　　　　周書</span><br/>
<span class='tline' id='l11' data-llen='228:239'>西旅獻獒太保作旅獒</span><br/>
<span class='tline' id='l12' data-llen='239:262'>惟克商遂通道于九夷八蠻西旅厎貢厥獒太保乃作</span><br/>
<span class='tline' id='l13' data-llen='262:270'>旅獒用訓于王</span><br/>
<span class='tline' id='l14' data-llen='270:293'>　武王既克商通道于九夷八蠻舟車所至霜露所墜</span><br/>
<span class='tline' id='l15' data-llen='293:316'>　莫不來王曰通道者王化流行至於無外其道自通</span><br/>
<span class='tline' id='l16' data-llen='316:342'><a onclick="displayPageImage('KR1b0013', 'WYG', '018-1b' );" name="018-1b" class="pb">[018-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='342:365'>　非求通之以為逺畧也曰遂者紂在上周之化有所</span><br/>
<span class='tline' id='l18' data-llen='365:388'>　限惟克商故化遂行而道遂通也西旅厎貢厥獒貢</span><br/>
<span class='tline' id='l19' data-llen='388:411'>　其土之所有非以獒為異而特貢也太保即作旅獒</span><br/>
<span class='tline' id='l20' data-llen='411:434'>　召公之意深矣武王固嘗歸馬放牛驅虎豹犀象而</span><br/>
<span class='tline' id='l21' data-llen='434:457'>　逺之至此豈為珍禽奇獸所惑太保所以勤勤致戒</span><br/>
<span class='tline' id='l22' data-llen='457:480'>　者恐武王於所已知已能輕忽之心或生大抵惟聖</span><br/>
<span class='tline' id='l23' data-llen='480:503'>　罔念作狂惟狂克念作聖茍不警戒此心必怠則歸</span><br/>
<span class='tline' id='l24' data-llen='503:526'>　馬放牛與納獒至相近惟警戒日新則聖徳日進無</span><br/>
<span class='tline' id='l25' data-llen='526:552'><a onclick="displayPageImage('KR1b0013', 'WYG', '018-2a' );" name="018-2a" class="pb">[018-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='552:575'>　疆矣況創業之君茍有一毫之失則非所以垂統於</span><br/>
<span class='tline' id='l27' data-llen='575:598'>　後其後世之君即有丘山之害此正謹始之時召公</span><br/>
<span class='tline' id='l28' data-llen='598:605'>　安得不戒</span><br/>
<span class='tline' id='l29' data-llen='605:618'>曰嗚呼明王慎徳四夷咸賔</span><br/>
<span class='tline' id='l30' data-llen='618:641'>　明王慎徳旅獒一篇綱目也四夷所以咸賔者正以</span><br/>
<span class='tline' id='l31' data-llen='641:664'>　明王能慎其徳耳慎徳者百聖心傳之妙堯之允恭</span><br/>
<span class='tline' id='l32' data-llen='664:687'>　舜之惟帝其難禹之克艱厥后湯之慄慄危懼皆慎</span><br/>
<span class='tline' id='l33' data-llen='687:694'>　徳之功也</span><br/>
<span class='tline' id='l34' data-llen='694:720'><a onclick="displayPageImage('KR1b0013', 'WYG', '018-2b' );" name="018-2b" class="pb">[018-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='720:735'>無有逺邇畢獻方物惟服食器用</span><br/>
<span class='tline' id='l36' data-llen='735:758'>　逺邇供貢帝王一統之分也作貢制貢其義精詳逺</span><br/>
<span class='tline' id='l37' data-llen='758:781'>　人來享在所作所制之外者惟服食噐用宗廟朝廷</span><br/>
<span class='tline' id='l38' data-llen='781:804'>　賔客所當用者則受之外此則不受盖謂慎徳所以</span><br/>
<span class='tline' id='l39' data-llen='804:827'>　致其貢若因方物之至而納玩好之物則生荒怠之</span><br/>
<span class='tline' id='l40' data-llen='827:840'>　心而失始初慎徳之意矣</span><br/>
<span class='tline' id='l41' data-llen='840:863'>王乃昭徳之致于異姓之邦無替厥服分寳玉于伯叔</span><br/>
<span class='tline' id='l42' data-llen='863:871'>之國時庸展親</span><br/>
<span class='tline' id='l43' data-llen='871:897'><a onclick="displayPageImage('KR1b0013', 'WYG', '018-3a' );" name="018-3a" class="pb">[018-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='897:920'>　聖人公天下以為心天下之物與天下之人共之非</span><br/>
<span class='tline' id='l45' data-llen='920:943'>　如秦皇以四海獨奉一身也然至公大同必文理密</span><br/>
<span class='tline' id='l46' data-llen='943:966'>　察自有差等又非如夷子之二本而為無差等之愛</span><br/>
<span class='tline' id='l47' data-llen='966:989'>　也凡逺方所貢方物王必分賜異姓之邦但昭徳之</span><br/>
<span class='tline' id='l48' data-llen='989:1012'>　致耳如成王賜肅慎矢于陳是也無替厥服者使之</span><br/>
<span class='tline' id='l49' data-llen='1012:1035'>　因邦賜之義思所服者何事而敬守王度也寳玉則</span><br/>
<span class='tline' id='l50' data-llen='1035:1058'>　分于伯父叔父之國時庸展親親之意如魯之寳玉</span><br/>
<span class='tline' id='l51' data-llen='1058:1080'>　大弓是也親踈之所以不同盖一視同仁之道也</span><br/>
<span class='tline' id='l52' data-llen='1080:1106'><a onclick="displayPageImage('KR1b0013', 'WYG', '018-3b' );" name="018-3b" class="pb">[018-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1106:1116'>人不易物惟徳其物</span><br/>
<span class='tline' id='l54' data-llen='1116:1139'>　均是物也徳之存否異焉其義在徳而不在物故不</span><br/>
<span class='tline' id='l55' data-llen='1139:1162'>　使物易其徳必當有徳以将之使誠意寓於物之中</span><br/>
<span class='tline' id='l56' data-llen='1162:1185'>　異姓同姓因物以見聖人之徳不為珍異所易故桀</span><br/>
<span class='tline' id='l57' data-llen='1185:1208'>　紂以是物分人人止見其物堯舜以是物分人人皆</span><br/>
<span class='tline' id='l58' data-llen='1208:1215'>　見其徳矣</span><br/>
<span class='tline' id='l59' data-llen='1215:1238'>徳盛不狎侮狎侮君子罔以盡人心狎侮小人罔以盡</span><br/>
<span class='tline' id='l60' data-llen='1238:1261'>其力不役耳目百度惟貞玩人䘮徳玩物䘮志志以道</span><br/>
<span class='tline' id='l61' data-llen='1261:1287'><a onclick="displayPageImage('KR1b0013', 'WYG', '018-4a' );" name="018-4a" class="pb">[018-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1287:1294'>寧言以道接</span><br/>
<span class='tline' id='l63' data-llen='1294:1317'>　聖賢之言體統具舉本末完備非如後世人臣諫一</span><br/>
<span class='tline' id='l64' data-llen='1317:1340'>　事止於一事言之無力聽之不切而意味亦短太保</span><br/>
<span class='tline' id='l65' data-llen='1340:1370'>　欲言武王受<img height='20' width='20' alt='&amp;KR0729' title='KR0729' src='https://raw.githubusercontent.com/kanripo/KR-Gaiji/master/images/KR0729.png'/>而自狎侮言之大凡狎侮之病必盛</span><br/>
<span class='tline' id='l66' data-llen='1370:1393'>　徳之至動容周旋中禮之人則無之下是或未必免</span><br/>
<span class='tline' id='l67' data-llen='1393:1416'>　狎侮之病病有粗有細有難見者有易見者粗者不</span><br/>
<span class='tline' id='l68' data-llen='1416:1439'>　過固滯於物其理易見細者則下視一世謂天下之</span><br/>
<span class='tline' id='l69' data-llen='1439:1462'>　事在我來則漫應之此為難見狎侮君子君子豈能</span><br/>
<span class='tline' id='l70' data-llen='1462:1488'><a onclick="displayPageImage('KR1b0013', 'WYG', '018-4b' );" name="018-4b" class="pb">[018-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1488:1511'>　為用色斯舉矣髙蹈逺引望望然去之矣狎侮小人</span><br/>
<span class='tline' id='l72' data-llen='1511:1534'>　小人微賤固驅於君上之威不得不從然心之所不</span><br/>
<span class='tline' id='l73' data-llen='1534:1557'>　悦服豈能盡其力哉不役耳目百度惟貞人之一身</span><br/>
<span class='tline' id='l74' data-llen='1557:1580'>　心之官為主内不能有所主而狥其外則為耳目所</span><br/>
<span class='tline' id='l75' data-llen='1580:1603'>　役而百度安得而貞貞者虚心無物之謂也隋煬帝</span><br/>
<span class='tline' id='l76' data-llen='1603:1626'>　役於聲樂心止在於聲樂漢武帝役於宫室心止在</span><br/>
<span class='tline' id='l77' data-llen='1626:1649'>　於宫室其它無不懈弛人君者萬化之本原也本原</span><br/>
<span class='tline' id='l78' data-llen='1649:1672'>　宅於至正念慮無一毫之失然後不為耳目所役而</span><br/>
<span class='tline' id='l79' data-llen='1672:1698'><a onclick="displayPageImage('KR1b0013', 'WYG', '018-5a' );" name="018-5a" class="pb">[018-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1698:1721'>　百度自歸于正玩人䘮徳玩物䘮志即狎侮之害也</span><br/>
<span class='tline' id='l81' data-llen='1721:1744'>　動侮人之念者必謂我姑如是心本不然殊不知此</span><br/>
<span class='tline' id='l82' data-llen='1744:1768'>　心之發敬乎不敬乎彼之所喪甚小我之所䘮甚大矣</span><br/>
<span class='tline' id='l83' data-llen='1768:1791'>　夫志者氣之帥也玩物則志䘮志通天地貫金石徹</span><br/>
<span class='tline' id='l84' data-llen='1791:1814'>　古今茍玩於物安有所謂志盡私意耳志以道寜言</span><br/>
<span class='tline' id='l85' data-llen='1814:1837'>　以道接此用工存養之地也志以道寧如孟子所謂</span><br/>
<span class='tline' id='l86' data-llen='1837:1860'>　持其志之意以道寧者非外有所謂道即所謂勿助</span><br/>
<span class='tline' id='l87' data-llen='1860:1883'>　長也言以道接天下之言散漫如此儻不以道接何</span><br/>
<span class='tline' id='l88' data-llen='1883:1909'><a onclick="displayPageImage('KR1b0013', 'WYG', '018-5b' );" name="018-5b" class="pb">[018-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1909:1932'>　以知其淫邪故於志言寧言言接道非自外求而至</span><br/>
<span class='tline' id='l90' data-llen='1932:1947'>　以此理寧之以此理接之而已</span><br/>
<span class='tline' id='l91' data-llen='1947:1970'>不作無益害有益功乃成不貴異物賤用物民乃足犬</span><br/>
<span class='tline' id='l92' data-llen='1970:1993'>馬非其土性不畜珍禽奇獸不育于國不寳逺物則逺</span><br/>
<span class='tline' id='l93' data-llen='1993:2005'>人格所寳惟賢則邇人安</span><br/>
<span class='tline' id='l94' data-llen='2005:2028'>　天下之物有限人之精神亦有限不作於此則作於</span><br/>
<span class='tline' id='l95' data-llen='2028:2051'>　彼不貴於此則貴於彼無益既不作則必於有益而</span><br/>
<span class='tline' id='l96' data-llen='2051:2074'>　用工有益者固所以為功也異物既不貴則必於用</span><br/>
<span class='tline' id='l97' data-llen='2074:2100'><a onclick="displayPageImage('KR1b0013', 'WYG', '018-6a' );" name="018-6a" class="pb">[018-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2100:2123'>　物而加意用物者固足民之實也盖志既以道寧言</span><br/>
<span class='tline' id='l99' data-llen='2123:2146'>　既以道接行其無事胷中純一理之所宜心之所安</span><br/>
<span class='tline' id='l100' data-llen='2146:2169'>　當為當捨各歸其分無益非勉彊於不作異物非有</span><br/>
<span class='tline' id='l101' data-llen='2169:2192'>　意於不貴揆諸理既背遇諸心自不相契也犬馬非</span><br/>
<span class='tline' id='l102' data-llen='2192:2215'>　其土性不畜珍禽奇獸不育于國人物自然之理也</span><br/>
<span class='tline' id='l103' data-llen='2215:2238'>　不寳逺物則逺人格所寳惟賢則邇人安自古中國</span><br/>
<span class='tline' id='l104' data-llen='2238:2261'>　所以不能服逺者不過貪而已曹丕求明珠而孫權</span><br/>
<span class='tline' id='l105' data-llen='2261:2284'>　不服周穆求白狼白鹿而方物不至惟不寳逺物則</span><br/>
<span class='tline' id='l106' data-llen='2284:2310'><a onclick="displayPageImage('KR1b0013', 'WYG', '018-6b' );" name="018-6b" class="pb">[018-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2310:2333'>　識賢者之門庭趣味乃可寳之真者天下之理固消</span><br/>
<span class='tline' id='l108' data-llen='2333:2338'>　長也</span><br/>
<span class='tline' id='l109' data-llen='2338:2348'>嗚呼夙夜罔或不勤</span><br/>
<span class='tline' id='l110' data-llen='2348:2371'>　此明王慎徳之工夫也早夜罔或不勤罔或者言不</span><br/>
<span class='tline' id='l111' data-llen='2371:2394'>　可頃刻之不勤也暫有止息則非慎徳矣茍健而無</span><br/>
<span class='tline' id='l112' data-llen='2394:2417'>　息原泉混混不舍晝夜耳目之私何由而移玩好之</span><br/>
<span class='tline' id='l113' data-llen='2417:2425'>　物何間可乘</span><br/>
<span class='tline' id='l114' data-llen='2425:2435'>不矜細行終累大徳</span><br/>
<span class='tline' id='l115' data-llen='2435:2461'><a onclick="displayPageImage('KR1b0013', 'WYG', '018-7a' );" name="018-7a" class="pb">[018-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2461:2484'>　不矜細行精密體察之工夫也矜者矜持之矜不矜</span><br/>
<span class='tline' id='l117' data-llen='2484:2507'>　者甚細終累者甚大不矜者在於行終累者在於徳</span><br/>
<span class='tline' id='l118' data-llen='2507:2530'>　必也一嚬一笑一動一作至纎至悉精密體察盖行</span><br/>
<span class='tline' id='l119' data-llen='2530:2553'>　之細者易於忽忽而放過則離心之本體本體既離</span><br/>
<span class='tline' id='l120' data-llen='2553:2563'>　豈不為大徳之累</span><br/>
<span class='tline' id='l121' data-llen='2563:2573'>為山九仞功虧一簣</span><br/>
<span class='tline' id='l122' data-llen='2573:2596'>　聖人之用力無有止時一簣之未至尤易以虧召公</span><br/>
<span class='tline' id='l123' data-llen='2596:2619'>　之言至此尤切武王受文王之教以聖徳復受天命</span><br/>
<span class='tline' id='l124' data-llen='2619:2645'><a onclick="displayPageImage('KR1b0013', 'WYG', '018-7b' );" name="018-7b" class="pb">[018-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2645:2668'>　九夷八蠻皆来賔服王業巍巍如此可謂為山至於</span><br/>
<span class='tline' id='l126' data-llen='2668:2691'>　九仞矣然天下之事滿則必傾武王必常保持此心</span><br/>
<span class='tline' id='l127' data-llen='2691:2714'>　當此之際一毫不察即亢龍而有悔矣聖人之心常</span><br/>
<span class='tline' id='l128' data-llen='2714:2737'>　不足常不巳雖至於堯舜猶有不足之意當為之事</span><br/>
<span class='tline' id='l129' data-llen='2737:2760'>　何時而已一簣未盡之工夫常在非謂止少一簣加</span><br/>
<span class='tline' id='l130' data-llen='2760:2783'>　之而足愈為而工夫愈有聖人之心常若一簣未盡</span><br/>
<span class='tline' id='l131' data-llen='2783:2801'>　盖王業則有成聖人之心未嘗有成也</span><br/>
<span class='tline' id='l132' data-llen='2801:2815'>允廸兹生民保厥居惟乃世王</span><br/>
<span class='tline' id='l133' data-llen='2815:2841'><a onclick="displayPageImage('KR1b0013', 'WYG', '018-8a' );" name="018-8a" class="pb">[018-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2841:2864'>　觀允廸之語見聖賢之言非如後世姑言之而已謂</span><br/>
<span class='tline' id='l135' data-llen='2864:2888'>　信能行兹生民方𫉬保其居而可以世其王業人君</span><br/>
<span class='tline' id='l136' data-llen='2888:2911'>　萬化之原一毫不盡生民即墜于塗炭即非所以創</span><br/>
<span class='tline' id='l137' data-llen='2911:2934'>　業垂統為可繼之道一人之所繫而體統之相關如</span><br/>
<span class='tline' id='l138' data-llen='2934:2957'>　此也以武王之聖召公作書猶警戒如此學者以眇</span><br/>
<span class='tline' id='l139' data-llen='2957:2974'>　然之身應方来之務可不服膺是訓</span><br/>
<span class='tline' id='l140' data-llen='2974:2986'>巢伯来朝芮伯作旅巢命</span><br/>
<span class='tline' id='l141' data-llen='2986:3001'>金縢第八　　　　　　　周書</span><br/>
<span class='tline' id='l142' data-llen='3001:3027'><a onclick="displayPageImage('KR1b0013', 'WYG', '018-8b' );" name="018-8b" class="pb">[018-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3027:3038'>武王有疾周公作金縢</span><br/>
<span class='tline' id='l144' data-llen='3038:3061'>既克商二年王有疾弗豫二公曰我其為王穆卜周公</span><br/>
<span class='tline' id='l145' data-llen='3061:3084'>曰未可以戚我先王公乃自以為功為三壇同墠為壇</span><br/>
<span class='tline' id='l146' data-llen='3084:3107'>于南方北面周公立焉植璧秉珪乃告太王王季文王</span><br/>
<span class='tline' id='l147' data-llen='3107:3130'>史乃冊祝曰惟爾元孫某遘厲虐疾若爾三王是有丕</span><br/>
<span class='tline' id='l148' data-llen='3130:3153'>子之責于天以旦代某之身予仁若考能多材多藝能</span><br/>
<span class='tline' id='l149' data-llen='3153:3173'>事鬼神乃元孫不若旦多材多藝不能事鬼神</span><br/>
<span class='tline' id='l150' data-llen='3173:3196'>　天命所在壽夭短長皆有定數武王之疾周公聖人</span><br/>
<span class='tline' id='l151' data-llen='3196:3222'><a onclick="displayPageImage('KR1b0013', 'WYG', '018-9a' );" name="018-9a" class="pb">[018-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3222:3245'>　也豈不知天命而欲以身代其死謂周公出於一時</span><br/>
<span class='tline' id='l153' data-llen='3245:3268'>　忠愛不暇顧理者非也於此可以見天命一原之理</span><br/>
<span class='tline' id='l154' data-llen='3268:3291'>　盖維天之命於穆不已莫之為而為周公之聖誠意</span><br/>
<span class='tline' id='l155' data-llen='3291:3314'>　不已亦莫之為而為故其道並行而不相悖二公之</span><br/>
<span class='tline' id='l156' data-llen='3314:3337'>　欲卜周公曰未可以戚我先王周公豈欺二公而自</span><br/>
<span class='tline' id='l157' data-llen='3337:3360'>　卜以為已功乎以周公為親賢惟周公當任此事揆</span><br/>
<span class='tline' id='l158' data-llen='3360:3383'>　之臣子之義不然謂死生人之所難惟周公能處此</span><br/>
<span class='tline' id='l159' data-llen='3383:3406'>　而二公不能與本文亦不恊也書文甚明學者不察</span><br/>
<span class='tline' id='l160' data-llen='3406:3432'><a onclick="displayPageImage('KR1b0013', 'WYG', '018-9b' );" name="018-9b" class="pb">[018-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3432:3455'>　耳周公之卜但公家自舉之禮二公之欲卜將動朝</span><br/>
<span class='tline' id='l162' data-llen='3455:3479'>　廷之典如王與大夫盡弁之𩔖也觀公乃自以為功</span><br/>
<span class='tline' id='l163' data-llen='3479:3502'>　與為三壇同墠則可知矣太王王季文王去武王未</span><br/>
<span class='tline' id='l164' data-llen='3502:3525'>　逺當在昭穆之數則禱在宗廟何必為壇墠去祧為</span><br/>
<span class='tline' id='l165' data-llen='3525:3548'>　壇去壇為墠周公所以特為壇墠者則知不敢禱於</span><br/>
<span class='tline' id='l166' data-llen='3548:3571'>　宗廟而自禱也如二公之請則動朝廷之禮禱之宗</span><br/>
<span class='tline' id='l167' data-llen='3571:3594'>　廟驚動上下而武王之病革矣以先王之心體之豈</span><br/>
<span class='tline' id='l168' data-llen='3594:3618'>　不戚乎珪璧者所以禮神冊祝者今祝版之𩔖周公</span><br/>
<span class='tline' id='l169' data-llen='3618:3645'><a onclick="displayPageImage('KR1b0013', 'WYG', '018-10a' );" name="018-10a" class="pb">[018-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3645:3668'>　誠意盡寓於此元孫某武王也周公對神當稱其名</span><br/>
<span class='tline' id='l171' data-llen='3668:3691'>　此書作於成王之時周人以諱事神故避其名也常</span><br/>
<span class='tline' id='l172' data-llen='3691:3714'>　人節宣衛養不得其道故疾皆自致聖人道徳充足</span><br/>
<span class='tline' id='l173' data-llen='3714:3737'>　血氣和平節宣衛養皆適其冝偶與天地之戾氣相</span><br/>
<span class='tline' id='l174' data-llen='3737:3760'>　遇而成其虐害之疾耳丕子元子也武王為天之元</span><br/>
<span class='tline' id='l175' data-llen='3760:3783'>　子受天之命而建基業平定天下固武王之責也然</span><br/>
<span class='tline' id='l176' data-llen='3783:3806'>　三王先受命而武王終之武王之命不延則不能終</span><br/>
<span class='tline' id='l177' data-llen='3806:3829'>　三王之業是亦三王之責不盡也然則武王之責乃</span><br/>
<span class='tline' id='l178' data-llen='3829:3856'><a onclick="displayPageImage('KR1b0013', 'WYG', '018-10b' );" name="018-10b" class="pb">[018-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3856:3879'>　三王之責故欲以身代武王之身周公自思其它皆</span><br/>
<span class='tline' id='l180' data-llen='3879:3902'>　與武王同惟材之與藝恐猶多於武王可以代其死</span><br/>
<span class='tline' id='l181' data-llen='3902:3925'>　而事鬼神予仁若考者與聖人同也求其實多者惟</span><br/>
<span class='tline' id='l182' data-llen='3925:3936'>　材藝耳此公之實言</span><br/>
<span class='tline' id='l183' data-llen='3936:3959'>乃命于帝庭敷佑四方用能定爾子孫于下地四方之</span><br/>
<span class='tline' id='l184' data-llen='3959:3966'>民罔不祗畏</span><br/>
<span class='tline' id='l185' data-llen='3966:3989'>　此武王之職也武王既受命于帝庭而能敷佑四方</span><br/>
<span class='tline' id='l186' data-llen='3989:4012'>　又能定爾子孫于下地至於四方之民罔不祗畏可</span><br/>
<span class='tline' id='l187' data-llen='4012:4039'><a onclick="displayPageImage('KR1b0013', 'WYG', '018-11a' );" name="018-11a" class="pb">[018-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4039:4062'>　不延其命使終其職乎下地指當世而言自天視之</span><br/>
<span class='tline' id='l189' data-llen='4062:4085'>　則為下也周公之禱不言武王但言子孫及四方之</span><br/>
<span class='tline' id='l190' data-llen='4085:4108'>　民存吾順事沒吾寧也武王命之長短順受其正何</span><br/>
<span class='tline' id='l191' data-llen='4108:4131'>　禱之有禱者非武王畏死亦非周公畏武王之死武</span><br/>
<span class='tline' id='l192' data-llen='4131:4154'>　王一身乃周家社稷人民所繫此為天下萬世人民</span><br/>
<span class='tline' id='l193' data-llen='4154:4159'>　禱也</span><br/>
<span class='tline' id='l194' data-llen='4159:4182'>嗚呼無墜天之降寳命我先王亦永有依歸今我即命</span><br/>
<span class='tline' id='l195' data-llen='4182:4205'>于元龜爾之許我我其以璧與珪歸俟爾命爾不許我</span><br/>
<span class='tline' id='l196' data-llen='4205:4232'><a onclick="displayPageImage('KR1b0013', 'WYG', '018-11b' );" name="018-11b" class="pb">[018-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4232:4240'>我乃屏璧與珪</span><br/>
<span class='tline' id='l198' data-llen='4240:4263'>　非與三王為要約也周公誠意之至自及於此爾之</span><br/>
<span class='tline' id='l199' data-llen='4263:4286'>　許我則以璧與珪歸待爾之命爾不許我則屏璧與</span><br/>
<span class='tline' id='l200' data-llen='4286:4309'>　珪謂不復事神也盖武王喪則周之基業必墜雖欲</span><br/>
<span class='tline' id='l201' data-llen='4309:4318'>　事神不可得也</span><br/>
<span class='tline' id='l202' data-llen='4318:4335'>乃卜三龜一習吉啟籥見書乃并是吉</span><br/>
<span class='tline' id='l203' data-llen='4335:4358'>　非三卜也三王之前皆有一龜卜之皆吉龜三而吉</span><br/>
<span class='tline' id='l204' data-llen='4358:4381'>　一故曰一習吉卜不習吉與此不同及見其書亦并</span><br/>
<span class='tline' id='l205' data-llen='4381:4408'><a onclick="displayPageImage('KR1b0013', 'WYG', '018-12a' );" name="018-12a" class="pb">[018-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4408:4420'>　是吉并者大同之謂也</span><br/>
<span class='tline' id='l207' data-llen='4420:4443'>公曰體王其罔害予小子新命于三王惟永終是圖兹</span><br/>
<span class='tline' id='l208' data-llen='4443:4466'>攸俟能念予一人公歸乃納冊于金縢之匱中王翼日</span><br/>
<span class='tline' id='l209' data-llen='4466:4470'>乃瘳</span><br/>
<span class='tline' id='l210' data-llen='4470:4493'>　公曰觀此體王其罔害命可延矣我小子新受命於</span><br/>
<span class='tline' id='l211' data-llen='4493:4516'>　三王言再得永其年以圖終其業兹可待武王之疾</span><br/>
<span class='tline' id='l212' data-llen='4516:4539'>　瘳能念予一人矣納冊于匱中國家之常典古者敬</span><br/>
<span class='tline' id='l213' data-llen='4539:4562'>　神凡卜筮之物皆不敢䙝既畢則藏之非周公特藏</span><br/>
<span class='tline' id='l214' data-llen='4562:4589'><a onclick="displayPageImage('KR1b0013', 'WYG', '018-12b' );" name="018-12b" class="pb">[018-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4589:4602'>　之留為後来自解之計也</span><br/>
<span class='tline' id='l216' data-llen='4602:4625'>武王既喪管叔及其羣弟乃流言於國曰公將不利於</span><br/>
<span class='tline' id='l217' data-llen='4625:4648'>孺子周公乃告二公曰我之弗辟我無以告我先王周</span><br/>
<span class='tline' id='l218' data-llen='4648:4671'>公居東二年則罪人斯得于後公乃為詩以貽王名之</span><br/>
<span class='tline' id='l219' data-llen='4671:4682'>曰鴟鴞王亦未敢誚公</span><br/>
<span class='tline' id='l220' data-llen='4682:4705'>　此已後史官記周公之始末合其流言之本為一篇</span><br/>
<span class='tline' id='l221' data-llen='4705:4728'>　管蔡及羣弟流言於國非周公待之不至由其資禀</span><br/>
<span class='tline' id='l222' data-llen='4728:4751'>　卑下以小人之心量聖人實有所不諭也四凶在堯</span><br/>
<span class='tline' id='l223' data-llen='4751:4778'><a onclick="displayPageImage('KR1b0013', 'WYG', '018-13a' );" name="018-13a" class="pb">[018-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4778:4801'>　朝不聞其惡至舜時乃露管蔡在武王時不聞其變</span><br/>
<span class='tline' id='l225' data-llen='4801:4824'>　至周公時乃動盖其資禀卑下遇事則發我之弗辟</span><br/>
<span class='tline' id='l226' data-llen='4824:4847'>　我無以告我先王見周公之不得已也舜之待象周</span><br/>
<span class='tline' id='l227' data-llen='4847:4870'>　公之待管蔡其事雖異其心則一何者象欲害舜不</span><br/>
<span class='tline' id='l228' data-llen='4870:4893'>　過舜之一身耳當成王之㓜安危之機正決於此事</span><br/>
<span class='tline' id='l229' data-llen='4893:4916'>　關社稷豈得不誅故舜之不藏怒宿怨與周公用辟</span><br/>
<span class='tline' id='l230' data-llen='4916:4939'>　一也周公居東二年方是時内而王㓜外而四國倡</span><br/>
<span class='tline' id='l231' data-llen='4939:4962'>　亂周公何所恃而敢出征至于二年之久見周之十</span><br/>
<span class='tline' id='l232' data-llen='4962:4989'><a onclick="displayPageImage('KR1b0013', 'WYG', '018-13b' );" name="018-13b" class="pb">[018-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4989:5012'>　亂尚有如二公可以委付内事如周公之在左右也</span><br/>
<span class='tline' id='l234' data-llen='5012:5035'>　古者羅列賢士尊敬舊徳正為此時也況成王童蒙</span><br/>
<span class='tline' id='l235' data-llen='5035:5058'>　流言方播其心未免疑惑茍無二公則未必不信讒</span><br/>
<span class='tline' id='l236' data-llen='5058:5081'>　而咎周公公安得二年安然而居東盖二公其間調</span><br/>
<span class='tline' id='l237' data-llen='5081:5104'>　䕶之力也後世秉權之臣安敢頃刻而去君側舉足</span><br/>
<span class='tline' id='l238' data-llen='5104:5127'>　左右事變反覆曽不旋踵其故何哉周公之權至於</span><br/>
<span class='tline' id='l239' data-llen='5127:5150'>　攝政可謂重矣一旦東征之出畧無遲疑居東二年</span><br/>
<span class='tline' id='l240' data-llen='5150:5173'>　君與同列無間可開至公之心權勢之際本無適莫</span><br/>
<span class='tline' id='l241' data-llen='5173:5200'><a onclick="displayPageImage('KR1b0013', 'WYG', '018-14a' );" name="018-14a" class="pb">[018-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5200:5223'>　而流言之變猶不免所居之難盖如此也至於作鴟</span><br/>
<span class='tline' id='l243' data-llen='5223:5246'>　鴞以貽王而王亦未敢誚公所謂未敢者即改悔之</span><br/>
<span class='tline' id='l244' data-llen='5246:5269'>　根本也觀豳風之詩曰周大夫刺朝廷之不知謂之</span><br/>
<span class='tline' id='l245' data-llen='5269:5292'>　朝廷則非特成王不知二公亦不知矣二公非不知</span><br/>
<span class='tline' id='l246' data-llen='5292:5315'>　周公也成王方在未敢之時可以此可以彼使二公</span><br/>
<span class='tline' id='l247' data-llen='5315:5338'>　一旦迫之從則幸不從則不可繼矣大抵人君苟有</span><br/>
<span class='tline' id='l248' data-llen='5338:5361'>　未敢之意且當培養使厚待其一旦翻然自悔悟可</span><br/>
<span class='tline' id='l249' data-llen='5361:5384'>　也周大夫之刺亦不為過成王未知周公則二公豈</span><br/>
<span class='tline' id='l250' data-llen='5384:5411'><a onclick="displayPageImage('KR1b0013', 'WYG', '018-14b' );" name="018-14b" class="pb">[018-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5411:5434'>　得為知周公哉成王知則二公始為知周公矣此君</span><br/>
<span class='tline' id='l252' data-llen='5434:5442'>　臣一體之義</span><br/>
<span class='tline' id='l253' data-llen='5442:5465'>秋大熟未穫天大雷電以風禾盡偃大木斯㧞邦人大</span><br/>
<span class='tline' id='l254' data-llen='5465:5488'>恐王與大夫盡弁以啟金縢之書乃得周公所自以為</span><br/>
<span class='tline' id='l255' data-llen='5488:5511'>功代武王之説二公及王乃問諸史與百執事對曰信</span><br/>
<span class='tline' id='l256' data-llen='5511:5530'>噫公命我勿敢言王執書以泣曰其勿穆卜</span><br/>
<span class='tline' id='l257' data-llen='5530:5553'>　天人之際閒不容髮成王之心方将悔悟天即變動</span><br/>
<span class='tline' id='l258' data-llen='5553:5576'>　王與大夫盡弁將卜以求天變故開金縢之匱偶見</span><br/>
<span class='tline' id='l259' data-llen='5576:5603'><a onclick="displayPageImage('KR1b0013', 'WYG', '018-15a' );" name="018-15a" class="pb">[018-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5603:5626'>　周公代武王之説且周公之卜成王固不知二公何</span><br/>
<span class='tline' id='l261' data-llen='5626:5649'>　為不知或以為二公固知之欲因卜使成王開此書</span><br/>
<span class='tline' id='l262' data-llen='5649:5672'>　以為公自解之計姑問諸史與百執事是以詐心逆</span><br/>
<span class='tline' id='l263' data-llen='5672:5695'>　聖人也當時周公既使二公不必與二公即不復與</span><br/>
<span class='tline' id='l264' data-llen='5695:5718'>　不惟不敢問周公亦不敢問百執事公命勿敢言見</span><br/>
<span class='tline' id='l265' data-llen='5718:5741'>　周公誠意感人之深至此而猶不言是孰使之然哉</span><br/>
<span class='tline' id='l266' data-llen='5741:5764'>昔公勤勞王家惟予沖人弗及知今天動威以彰周公</span><br/>
<span class='tline' id='l267' data-llen='5764:5782'>之徳惟朕小子其新逆我國家禮亦宜之</span><br/>
<span class='tline' id='l268' data-llen='5782:5809'><a onclick="displayPageImage('KR1b0013', 'WYG', '018-15b' );" name="018-15b" class="pb">[018-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5809:5832'>　成王自悔之辭也當周公之作詩成王非不朝夕觀</span><br/>
<span class='tline' id='l270' data-llen='5832:5855'>　省猶不能無疑此則幡然而悔何也公詩雖切乃公</span><br/>
<span class='tline' id='l271' data-llen='5855:5878'>　之言天意昭示則王之自悟也我小子當洗濯自新</span><br/>
<span class='tline' id='l272' data-llen='5878:5897'>　以逆周公亦非加厚國家之禮所當然耳</span><br/>
<span class='tline' id='l273' data-llen='5897:5920'>王出郊天乃雨反風禾則盡起二公命邦人凡大木所</span><br/>
<span class='tline' id='l274' data-llen='5920:5932'>偃盡起而築之嵗則大熟</span><br/>
<span class='tline' id='l275' data-llen='5932:5943'>　見天人之驗至切也</span><br/>
<span class='tline' id='l276' data-llen='5943:5955'>　増修東萊書說卷十八</span><br/>
</p>
<p><br/>
</p>
  </div>
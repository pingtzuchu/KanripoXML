<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0013', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　增修東萊書説卷六　　　　宋　時瀾　撰</span><br/>
<span class='tline' id='l10' data-llen='212:227'>甘誓第二　　　　　　　夏書</span><br/>
<span class='tline' id='l11' data-llen='227:241'>啓與有扈戰于甘之野作甘誓</span><br/>
<span class='tline' id='l12' data-llen='241:264'>　道有升降世變風移讀書者必觀其時識其變堯舜</span><br/>
<span class='tline' id='l13' data-llen='264:287'>　禹三聖相承渾然無間至啓而有䟦扈之臣風氣一</span><br/>
<span class='tline' id='l14' data-llen='287:310'>　開有扈者諸侯之負固不服者也啓往征之序言啓</span><br/>
<span class='tline' id='l15' data-llen='310:334'>　與有扈戰于甘之野臣與君抗其𫝑若均其體若敵</span><br/>
<span class='tline' id='l16' data-llen='334:360'><a onclick="displayPageImage('KR1b0013', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='360:383'>　遂至於戰特曰與者孔子深意視有苗弗率汝徂征</span><br/>
<span class='tline' id='l18' data-llen='383:392'>　之氣象有間矣</span><br/>
<span class='tline' id='l19' data-llen='392:415'>大戰于甘乃召六卿王曰嗟六事之人予誓告汝有扈</span><br/>
<span class='tline' id='l20' data-llen='415:438'>氏威侮五行怠棄三正天用勦絶其命今予惟恭行天</span><br/>
<span class='tline' id='l21' data-llen='438:442'>之罰</span><br/>
<span class='tline' id='l22' data-llen='442:465'>　大戰于甘者陵抗不疑故敢大戰尤見氣象與上世</span><br/>
<span class='tline' id='l23' data-llen='465:488'>　異也乃召六卿者六卿兼統六師無事則為六卿有</span><br/>
<span class='tline' id='l24' data-llen='488:511'>　事則為六師也先儒謂司馬掌兵何為臨時亦分統</span><br/>
<span class='tline' id='l25' data-llen='511:537'><a onclick="displayPageImage('KR1b0013', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='537:560'>　一師必别有所謂六卿非也六卿分職司馬主兵官</span><br/>
<span class='tline' id='l27' data-llen='560:583'>　制也六卿並將司馬帥一兵制也两不相妨見官兵</span><br/>
<span class='tline' id='l28' data-llen='583:606'>　之制此時已定成周潤色而已王曰嗟六事之人服</span><br/>
<span class='tline' id='l29' data-llen='606:629'>　事於六軍者也予誓告汝誓告六軍之衆也聲有扈</span><br/>
<span class='tline' id='l30' data-llen='629:652'>　之罪使明知之五行之氣散在天地之間秀者為人</span><br/>
<span class='tline' id='l31' data-llen='652:675'>　偏者為萬物有扈殘虐生民暴殄萬物威侮之實也</span><br/>
<span class='tline' id='l32' data-llen='675:698'>　三正者天地人之正理其名雖三其理則一在我自</span><br/>
<span class='tline' id='l33' data-llen='698:721'>　暴自棄則天地之正理皆怠棄而不存萬惡之本原</span><br/>
<span class='tline' id='l34' data-llen='721:747'><a onclick="displayPageImage('KR1b0013', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='747:770'>　也啓不厯數有扈之罪自其本原言之五行三正已</span><br/>
<span class='tline' id='l36' data-llen='770:793'>　皆侮棄則其為惡何所不至方有扈棄侮之時天已</span><br/>
<span class='tline' id='l37' data-llen='793:816'>　絶其命至是惟恭行天罰而已非有私意於其間也</span><br/>
<span class='tline' id='l38' data-llen='816:839'>左不攻于左汝不恭命右不攻于右汝不恭命御非其</span><br/>
<span class='tline' id='l39' data-llen='839:848'>馬之正汝不恭命</span><br/>
<span class='tline' id='l40' data-llen='848:871'>　古者車戰一車三人左右二人御者居中啓之誓師</span><br/>
<span class='tline' id='l41' data-llen='871:894'>　必欲各嚴其部分左不攻左而攻於右右不攻右而</span><br/>
<span class='tline' id='l42' data-llen='894:917'>　攻於左御而不範而以詭雖有功亦不恭命也大扺</span><br/>
<span class='tline' id='l43' data-llen='917:943'><a onclick="displayPageImage('KR1b0013', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='943:966'>　天下有不可易之理不當過不及在天則為則在人</span><br/>
<span class='tline' id='l45' data-llen='966:989'>　則為命在師則為律事事物物皆有是理學者思不</span><br/>
<span class='tline' id='l46' data-llen='989:1012'>　出其位行無越思此之謂也視聼言動一失其則而</span><br/>
<span class='tline' id='l47' data-llen='1012:1036'>　踰其所止是左不攻左之𩔖也師不以律則臧而凶</span><br/>
<span class='tline' id='l48' data-llen='1036:1059'>　後世吳起斬先戰而奔敵斬首者蓋斬首之功小亂</span><br/>
<span class='tline' id='l49' data-llen='1059:1077'>　行之罪大一亂部分則不可為師故也</span><br/>
<span class='tline' id='l50' data-llen='1077:1095'>用命賞于祖不用命戮于社予則孥戮汝</span><br/>
<span class='tline' id='l51' data-llen='1095:1118'>　古者用兵必載遷主載社主而賞罰聴焉示不敢專</span><br/>
<span class='tline' id='l52' data-llen='1118:1144'><a onclick="displayPageImage('KR1b0013', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1144:1167'>　也有用命而可賞者祖賞之有不用命而可戮者社</span><br/>
<span class='tline' id='l54' data-llen='1167:1190'>　戮之也此用兵之常法申戒之也予則孥戮汝者此</span><br/>
<span class='tline' id='l55' data-llen='1190:1213'>　於常法之外新出之者也戮非必為殺亦有不殺之</span><br/>
<span class='tline' id='l56' data-llen='1213:1236'>　戮如左氏所謂惟戮是聞初不至死也此啟當時自</span><br/>
<span class='tline' id='l57' data-llen='1236:1259'>　為加嚴之意古人善於自量啟知徳降於上世而又</span><br/>
<span class='tline' id='l58' data-llen='1259:1282'>　當用兵之際不嫌於加嚴也非特警衆亦深以見啓</span><br/>
<span class='tline' id='l59' data-llen='1282:1305'>　自警省敬畏之意所謂啓賢能敬承繼禹者此也夫</span><br/>
<span class='tline' id='l60' data-llen='1305:1328'>　承堯舜禹重熙累洽之後未嘗接行陣之事一旦誓</span><br/>
<span class='tline' id='l61' data-llen='1328:1354'><a onclick="displayPageImage('KR1b0013', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1354:1377'>　師戒勅戎陣如素講者蓋禹之家學文武兩偹體用</span><br/>
<span class='tline' id='l63' data-llen='1377:1394'>　兼全本末具舉不分精粗於此可見</span><br/>
<span class='tline' id='l64' data-llen='1394:1409'>五子之歌第三　　　　　夏書</span><br/>
<span class='tline' id='l65' data-llen='1409:1428'>太康失邦昆弟五人須于洛汭作五子之歌</span><br/>
<span class='tline' id='l66' data-llen='1428:1451'>　至五子之歌氣象又不同矣孔子序書直言太康失</span><br/>
<span class='tline' id='l67' data-llen='1451:1474'>　邦見太康之惡言昆弟須于洛汭又見五子友恭愛</span><br/>
<span class='tline' id='l68' data-llen='1474:1497'>　篤之心太康既失邦矣五人相與望于洛汭徬徨痛</span><br/>
<span class='tline' id='l69' data-llen='1497:1515'>　惜形之於歌情發於中有不能自已者</span><br/>
<span class='tline' id='l70' data-llen='1515:1541'><a onclick="displayPageImage('KR1b0013', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1541:1564'>太康尸位以逸豫滅厥徳黎民咸貳乃盤遊無度畋于</span><br/>
<span class='tline' id='l72' data-llen='1564:1574'>有洛之表十旬弗反</span><br/>
<span class='tline' id='l73' data-llen='1574:1597'>　太康尸位以逸豫天之位而命之君其可以逸樂居</span><br/>
<span class='tline' id='l74' data-llen='1597:1620'>　乎明王奉若天道建邦設都樹后王君公不惟逸豫</span><br/>
<span class='tline' id='l75' data-llen='1620:1643'>　夫建邦非所以逸豫則逸豫之失邦必矣亡國之君</span><br/>
<span class='tline' id='l76' data-llen='1643:1666'>　耽於逸豫則滅厥徳徳者性之固有其可滅乎雖固</span><br/>
<span class='tline' id='l77' data-llen='1666:1689'>　有之放縱不已溺於昬亂顛覆之中所謂徳者或幾</span><br/>
<span class='tline' id='l78' data-llen='1689:1712'>　乎亡矣雖謂之滅可也黎民之親其上一心一體太</span><br/>
<span class='tline' id='l79' data-llen='1712:1738'><a onclick="displayPageImage('KR1b0013', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1738:1761'>　康既滅厥徳則心異而體觧一夫不懐聖人所懼况</span><br/>
<span class='tline' id='l81' data-llen='1761:1784'>　於黎民咸貳怨之積而洽矣當是時也太康之所以</span><br/>
<span class='tline' id='l82' data-llen='1784:1807'>　警省憂惕者宜不容已乃盤遊無度畋于有洛之表</span><br/>
<span class='tline' id='l83' data-llen='1807:1830'>　至百餘日而不反曰乃者見太康之用工盡力於咸</span><br/>
<span class='tline' id='l84' data-llen='1830:1853'>　貳之後者蓋如此也安於逸豫是理既滅天下雖危</span><br/>
<span class='tline' id='l85' data-llen='1853:1876'>　如累卵而猶以為太山也太康不知天位艱哉之義</span><br/>
<span class='tline' id='l86' data-llen='1876:1899'>　以為有此位者當享無窮之樂所以舉世皆貳而無</span><br/>
<span class='tline' id='l87' data-llen='1899:1917'>　度之遊方且曰乃其念甚順而不疑也</span><br/>
<span class='tline' id='l88' data-llen='1917:1943'><a onclick="displayPageImage('KR1b0013', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1943:1956'>有窮后羿因民弗忍距于河</span><br/>
<span class='tline' id='l90' data-llen='1956:1979'>　姦雄何世無之雖堯舜之時亦有凶人在我之理既</span><br/>
<span class='tline' id='l91' data-llen='1979:2002'>　堅既正則彼無自而入茍有間隙彼必投之此后羿</span><br/>
<span class='tline' id='l92' data-llen='2002:2025'>　之距太康所以因民弗忍也若穆穆在上明明在下</span><br/>
<span class='tline' id='l93' data-llen='2025:2048'>　百官得其宜萬事得其叙雖后羿懐不臣之心不過</span><br/>
<span class='tline' id='l94' data-llen='2048:2071'>　一負固不服之諸侯耳亦何能為太康惟逸豫百姓</span><br/>
<span class='tline' id='l95' data-llen='2071:2094'>　離心羿所以乗間而起曰因者明天下禍亂之本在</span><br/>
<span class='tline' id='l96' data-llen='2094:2117'>　此而不在彼也使秦始皇不築長城不起阿房陳勝</span><br/>
<span class='tline' id='l97' data-llen='2117:2143'><a onclick="displayPageImage('KR1b0013', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2143:2166'>　吳廣將何所因隋煬帝不伐遼東不治宮室李密王</span><br/>
<span class='tline' id='l99' data-llen='2166:2175'>　世充亦何所因</span><br/>
<span class='tline' id='l100' data-llen='2175:2198'>厥弟五人御其母以從徯于洛之汭五子咸怨述大禹</span><br/>
<span class='tline' id='l101' data-llen='2198:2205'>之戒以作歌</span><br/>
<span class='tline' id='l102' data-llen='2205:2228'>　太康不顧其母與弟而恣遊畋五弟朝夕左右諫之</span><br/>
<span class='tline' id='l103' data-llen='2228:2251'>　不聼去之則不能情逼義迫御其母以從之親愛痛</span><br/>
<span class='tline' id='l104' data-llen='2251:2274'>　望之至也夫兄弟非君臣比也三諫不聴而去臣道</span><br/>
<span class='tline' id='l105' data-llen='2274:2297'>　也兄弟之間生死俱之不能回太康欲往之心計無</span><br/>
<span class='tline' id='l106' data-llen='2297:2323'><a onclick="displayPageImage('KR1b0013', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2323:2346'>　所出義不可己御其母以從徯于洛之汭五子胷中</span><br/>
<span class='tline' id='l108' data-llen='2346:2369'>　如何哉其忠愛友恭之意展轉而無所依矣以此見</span><br/>
<span class='tline' id='l109' data-llen='2369:2392'>　五子之歌非一時生意而為之藴積之久志念已熟</span><br/>
<span class='tline' id='l110' data-llen='2392:2416'>　𤼵之於歌故辭旨深切五子咸怨非仇怨之怨盖怨</span><br/>
<span class='tline' id='l111' data-llen='2416:2439'>　艾之怨也知其所謂怨則知述戒作歌之意矣五子</span><br/>
<span class='tline' id='l112' data-llen='2439:2462'>　之歌當以詩體觀不當以書體觀小弁父子之怨也</span><br/>
<span class='tline' id='l113' data-llen='2462:2485'>　五子之歌兄弟之怨也所謂其兄闗弓而射之則已</span><br/>
<span class='tline' id='l114' data-llen='2485:2508'>　垂涕泣而道之哀而不傷之謂也五子之歌一章切</span><br/>
<span class='tline' id='l115' data-llen='2508:2534'><a onclick="displayPageImage('KR1b0013', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2534:2558'>　於一章一章逺思大禹敬民之訓二章自尋咎其取亡</span><br/>
<span class='tline' id='l117' data-llen='2558:2581'>　之道三章痛惜冀都之業四章又反復家緒之本末</span><br/>
<span class='tline' id='l118' data-llen='2581:2604'>　五章其情極矣盡取其憂愧之罪歸之於已觀此五</span><br/>
<span class='tline' id='l119' data-llen='2604:2623'>　章俯仰髙下節奏所在五子之心為如何</span><br/>
<span class='tline' id='l120' data-llen='2623:2646'>其一曰皇祖有訓民可近不可下民惟邦本本固邦寧</span><br/>
<span class='tline' id='l121' data-llen='2646:2669'>予視天下愚夫愚婦一能勝予一人三失怨豈在明不</span><br/>
<span class='tline' id='l122' data-llen='2669:2692'>見是圖予臨兆民懍乎若朽索之馭六馬為人上者奈</span><br/>
<span class='tline' id='l123' data-llen='2692:2697'>何不敬</span><br/>
<span class='tline' id='l124' data-llen='2697:2723'><a onclick="displayPageImage('KR1b0013', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2723:2746'>　皇祖有訓是禹固著之於訓辭以貽子孫也可近不</span><br/>
<span class='tline' id='l126' data-llen='2746:2769'>　可下見君民的然為一體可親之使近不可推之使</span><br/>
<span class='tline' id='l127' data-llen='2769:2792'>　下視民為下則有邈然不相接之意矣民惟邦本本</span><br/>
<span class='tline' id='l128' data-llen='2792:2815'>　固邦寧百世興王之定法也且何以為邦不過合天</span><br/>
<span class='tline' id='l129' data-llen='2815:2838'>　下之民而聚之耳則民豈非邦本乎民所聚而成邦</span><br/>
<span class='tline' id='l130' data-llen='2838:2861'>　民所貳則不成邦豈非本固則邦寧乎禹受位於舜</span><br/>
<span class='tline' id='l131' data-llen='2861:2885'>　其相𫝊之要曰可愛非君可畏非民衆非元后何戴</span><br/>
<span class='tline' id='l132' data-llen='2885:2908'>　后非衆罔與守邦躬履之久見之精切故作訓以戒</span><br/>
<span class='tline' id='l133' data-llen='2908:2934'><a onclick="displayPageImage('KR1b0013', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2934:2957'>　子孫堅決著明予視天下愚夫愚婦一能勝予禹以</span><br/>
<span class='tline' id='l135' data-llen='2957:2980'>　萬世允賴之功方謂愚夫愚婦之微一能勝予功髙</span><br/>
<span class='tline' id='l136' data-llen='2980:3003'>　出一世之上心常在一世之下此非敬畏之心視天</span><br/>
<span class='tline' id='l137' data-llen='3003:3026'>　下若如此蓋其踐履之功既到見天下實有此理匹</span><br/>
<span class='tline' id='l138' data-llen='3026:3050'>　夫之志萬鈞之𫝑不能奪之一能勝予之實也一人</span><br/>
<span class='tline' id='l139' data-llen='3050:3073'>　三失一失至於三而不變不可望其復改矣頻復之</span><br/>
<span class='tline' id='l140' data-llen='3073:3096'>　凶也失而即改不貳過也二失而改困而能改者也</span><br/>
<span class='tline' id='l141' data-llen='3096:3119'>　至於三失則玩而不復悔矣怨豈在明不見是圖明</span><br/>
<span class='tline' id='l142' data-llen='3119:3145'><a onclick="displayPageImage('KR1b0013', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3145:3168'>　則易見暗則難知在上之人易於有不明之怨何者</span><br/>
<span class='tline' id='l144' data-llen='3168:3192'>　𫝑均體敵有怨面言何所不明若人君之結怨于民</span><br/>
<span class='tline' id='l145' data-llen='3192:3216'>　民伏於雷霆之下不敢言而敢怒何所自𤼵故其怨</span><br/>
<span class='tline' id='l146' data-llen='3216:3239'>　常暗而不明日深一日發則不可復救聖人所以旁</span><br/>
<span class='tline' id='l147' data-llen='3239:3262'>　搜博採以通下情蓋欲圖於不見也予臨兆民懔乎</span><br/>
<span class='tline' id='l148' data-llen='3262:3285'>　若朽索之馭六馬禹持敬之工夫深至故其形容明</span><br/>
<span class='tline' id='l149' data-llen='3285:3308'>　切如此萬世君人者之心也其在上者以天下為心</span><br/>
<span class='tline' id='l150' data-llen='3308:3331'>　説得廣故曰予臨兆民懔乎若朽索之馭六馬其在</span><br/>
<span class='tline' id='l151' data-llen='3331:3357'><a onclick="displayPageImage('KR1b0013', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3357:3380'>　下者以一身為天下説得近故曽子曰啓予手啓予</span><br/>
<span class='tline' id='l153' data-llen='3380:3403'>　足戰戰兢兢如臨深淵如履薄冰地位雖不同其實</span><br/>
<span class='tline' id='l154' data-llen='3403:3426'>　無廣狹為人上者奈何不敬厯數祖訓一愚夫足以</span><br/>
<span class='tline' id='l155' data-llen='3426:3449'>　勝懔乎之禹咸貳之黎民乃盤遊之太康其何以勝</span><br/>
<span class='tline' id='l156' data-llen='3449:3461'>　之哉五子之所以怨也</span><br/>
<span class='tline' id='l157' data-llen='3461:3484'>其二曰訓有之内作色荒外作禽荒甘酒嗜音峻宇雕</span><br/>
<span class='tline' id='l158' data-llen='3484:3495'>牆有一於此未或不亡</span><br/>
<span class='tline' id='l159' data-llen='3495:3518'>　天下之事皆有其則至其則而止所謂度也夫婦之</span><br/>
<span class='tline' id='l160' data-llen='3518:3544'><a onclick="displayPageImage('KR1b0013', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3544:3567'>　正不可廢也蒐狩之常不可闕也嘉㑹合禮不可以</span><br/>
<span class='tline' id='l162' data-llen='3567:3590'>　去酒導民情性不可以無樂棟宇以蔽風雨垣墻以</span><br/>
<span class='tline' id='l163' data-llen='3590:3613'>　禦穿窬制於聖人豈以滅徳然禽色而至于荒酒至</span><br/>
<span class='tline' id='l164' data-llen='3613:3636'>　于酣音至于嗜宇則峻之牆則雕之非其則矣有一</span><br/>
<span class='tline' id='l165' data-llen='3636:3659'>　于此未或不亡於六事之中茍有其一未有可以幸</span><br/>
<span class='tline' id='l166' data-llen='3659:3682'>　免者况俱有之五子見危亡之道如此之明而思太</span><br/>
<span class='tline' id='l167' data-llen='3682:3697'>　康之奔赴乎其中其心為如何</span><br/>
<span class='tline' id='l168' data-llen='3697:3720'>其三曰惟彼陶唐有此冀方今失厥道亂其紀綱乃厎</span><br/>
<span class='tline' id='l169' data-llen='3720:3747'><a onclick="displayPageImage('KR1b0013', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3747:3751'>滅亡</span><br/>
<span class='tline' id='l171' data-llen='3751:3774'>　亂當時之紀綱乃至於滅亡言此冀方本陶唐之有</span><br/>
<span class='tline' id='l172' data-llen='3774:3797'>　委付至今豈特墜皇祖之業哉當時聲明文物百蠻</span><br/>
<span class='tline' id='l173' data-llen='3797:3820'>　来朝萬國面内如此之盛今乃至於不能保此時五</span><br/>
<span class='tline' id='l174' data-llen='3820:3843'>　子之心又如何玩味其抑揚髙下正如黍離之詩痛</span><br/>
<span class='tline' id='l175' data-llen='3843:3851'>　惜基業之衰</span><br/>
<span class='tline' id='l176' data-llen='3851:3874'>其四曰明明我祖萬邦之君有典有則貽厥子孫關石</span><br/>
<span class='tline' id='l177' data-llen='3874:3890'>和鈞王府則有荒墜厥緒覆宗絶祀</span><br/>
<span class='tline' id='l178' data-llen='3890:3917'><a onclick="displayPageImage('KR1b0013', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3917:3940'>　明明我祖萬邦之君尊顯如此指大禹言之也典則</span><br/>
<span class='tline' id='l180' data-llen='3940:3963'>　者所垂之訓也關者通也和者平也石與鈞天下所</span><br/>
<span class='tline' id='l181' data-llen='3963:3986'>　皆有不如王府之關石和鈞通輕重之宜也前人事</span><br/>
<span class='tline' id='l182' data-llen='3986:4009'>　事物物精粗不遺既有其業又有其法又有其具今</span><br/>
<span class='tline' id='l183' data-llen='4009:4032'>　不能守而荒墜其緒至於覆宗絶祀舉祖宗之已成</span><br/>
<span class='tline' id='l184' data-llen='4032:4047'>　一旦而廢之五子之心又如何</span><br/>
<span class='tline' id='l185' data-llen='4047:4070'>其五曰嗚呼曷歸予懐之悲萬姓仇予予將疇依鬱陶</span><br/>
<span class='tline' id='l186' data-llen='4070:4088'>乎予心顔厚有忸怩弗慎厥徳雖悔可追</span><br/>
<span class='tline' id='l187' data-llen='4088:4115'><a onclick="displayPageImage('KR1b0013', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4115:4138'>　發歎而言惜之重憂之至也萬姓未嘗仇五子也而</span><br/>
<span class='tline' id='l189' data-llen='4138:4161'>　五子自以一身當萬姓之怨予將疇依知太康之孤</span><br/>
<span class='tline' id='l190' data-llen='4161:4184'>　離而不可立也鬱陶憂結之懐忸怩惶愧之顔也此</span><br/>
<span class='tline' id='l191' data-llen='4184:4207'>　章不必以訓詁求讀之自使人惻然見兄弟一體之</span><br/>
<span class='tline' id='l192' data-llen='4207:4230'>　至太康失道仇不在弟五子無失何以忸怩蓋視太</span><br/>
<span class='tline' id='l193' data-llen='4230:4253'>　康所為如己為之故弗慎厥徳雖悔可追如出太康</span><br/>
<span class='tline' id='l194' data-llen='4253:4276'>　之口代為太康寒心也玩此五章其㫖轉切無忿嫉</span><br/>
<span class='tline' id='l195' data-llen='4276:4299'>　不平之意真情篤友之至之所形見也欲觀詩者當</span><br/>
<span class='tline' id='l196' data-llen='4299:4326'><a onclick="displayPageImage('KR1b0013', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4326:4350'>　先觀書則見詩之變風變雅觀舜之𢋫歌則見詩之</span><br/>
<span class='tline' id='l198' data-llen='4350:4366'>　雅頌本乎情止乎禮義有自來矣</span><br/>
<span class='tline' id='l199' data-llen='4366:4382'>𦙍征第四　　　　　　　夏書</span><br/>
<span class='tline' id='l200' data-llen='4382:4401'>羲和湎淫廢時亂日𦙍往征之作𦙍征</span><br/>
<span class='tline' id='l201' data-llen='4401:4425'>惟仲康肇位四海𦙍侯命掌六師羲和廢厥職酒荒于</span><br/>
<span class='tline' id='l202' data-llen='4425:4437'>厥邑𦙍后承王命徂征</span><br/>
<span class='tline' id='l203' data-llen='4437:4460'>　唐虞稽古建官惟百夏商官倍以至于周三百六十</span><br/>
<span class='tline' id='l204' data-llen='4460:4483'>　世浸逺官浸多往往分職不一惟羲和之官堯時四</span><br/>
<span class='tline' id='l205' data-llen='4483:4510'><a onclick="displayPageImage('KR1b0013', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4510:4533'>　人至夏已合為一至周亦不過一人其位浸卑舜伯</span><br/>
<span class='tline' id='l207' data-llen='4533:4556'>　夷典禮夔典樂周大宗伯大司樂合為春官也官皆</span><br/>
<span class='tline' id='l208' data-llen='4556:4579'>　轉而為多此二官獨轉而為少何也蓋唐虞之時民</span><br/>
<span class='tline' id='l209' data-llen='4579:4602'>　性渾龎風氣未開啓其本原可以自治故掌天時禮</span><br/>
<span class='tline' id='l210' data-llen='4602:4625'>　樂之官皆多而其它皆略自此以後風俗日薄以精</span><br/>
<span class='tline' id='l211' data-llen='4625:4648'>　微示之有所未諭故三代之君通其變凡天時禮樂</span><br/>
<span class='tline' id='l212' data-llen='4648:4671'>　之事皆散寓於政刑度數之間以詔民亦非視天時</span><br/>
<span class='tline' id='l213' data-llen='4671:4694'>　禮樂為輕而略之也世變風移不得不質文迭變以</span><br/>
<span class='tline' id='l214' data-llen='4694:4721'><a onclick="displayPageImage('KR1b0013', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4721:4744'>　通其政堯舜之時天人未分淳龎未散也於此可以</span><br/>
<span class='tline' id='l216' data-llen='4744:4757'>　觀天下大𫝑之轉移矣</span><br/>
<span class='tline' id='l217' data-llen='4757:4780'>告于衆曰嗟予有衆聖有謨訓明徴定保先王克謹天</span><br/>
<span class='tline' id='l218' data-llen='4780:4803'>戒臣人克有常憲百官修輔厥后惟明明每嵗孟春遒</span><br/>
<span class='tline' id='l219' data-llen='4803:4826'>人以木鐸徇于路官師相規工執藝事以諫其或不恭</span><br/>
<span class='tline' id='l220' data-llen='4826:4832'>邦有常刑</span><br/>
<span class='tline' id='l221' data-llen='4832:4855'>　征伐天子之大權天下有道禮樂征伐自天子出故</span><br/>
<span class='tline' id='l222' data-llen='4855:4878'>　史官先言惟仲康肇位四海六師之掌命有所自徂</span><br/>
<span class='tline' id='l223' data-llen='4878:4905'><a onclick="displayPageImage('KR1b0013', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4905:4928'>　征之命承之而已其辭甚嚴正萬世君臣之綱也嗟</span><br/>
<span class='tline' id='l225' data-llen='4928:4951'>　者發歎而憫其勞之辭明徴定保即聖之謨訓也明</span><br/>
<span class='tline' id='l226' data-llen='4951:4974'>　徴者昭然可見之兆也凡天之所以示證於人君者</span><br/>
<span class='tline' id='l227' data-llen='4974:4997'>　皆所以警戒而定保之如仲舒所謂自非大無道盡</span><br/>
<span class='tline' id='l228' data-llen='4997:5020'>　欲扶持而全安也先王克謹天戒即明證之戒也人</span><br/>
<span class='tline' id='l229' data-llen='5020:5043'>　臣克有常憲謂常行之法也曰克者君臣用工之地</span><br/>
<span class='tline' id='l230' data-llen='5043:5066'>　也曰有者有諸已之有常憲是常法藏之官府揭之</span><br/>
<span class='tline' id='l231' data-llen='5066:5089'>　象魏散之有司非不坦然明白若不克有則何以異</span><br/>
<span class='tline' id='l232' data-llen='5089:5116'><a onclick="displayPageImage('KR1b0013', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5116:5139'>　於無也百官修輔不言輔弼而言修輔修者輔弼之</span><br/>
<span class='tline' id='l234' data-llen='5139:5162'>　功夫人臣自課於朝夕者也進思盡忠退思補過專</span><br/>
<span class='tline' id='l235' data-llen='5162:5185'>　於此而業焉輔者不過輔弼之謂加之以修則交相</span><br/>
<span class='tline' id='l236' data-llen='5185:5208'>　正救無時怠忽之意深矣厥后惟明明者百官既修</span><br/>
<span class='tline' id='l237' data-llen='5208:5231'>　輔萬幾無蔽故明而又明謂之明明者人君有本然</span><br/>
<span class='tline' id='l238' data-llen='5231:5254'>　之明晉君子以自昭明徳若非人臣所能致而得臣</span><br/>
<span class='tline' id='l239' data-llen='5254:5277'>　以輔之則明而又明有日新無疆之意也官衆皆相</span><br/>
<span class='tline' id='l240' data-llen='5277:5300'>　規正百工亦執藝以諫責難於君謂之恭不諫者為</span><br/>
<span class='tline' id='l241' data-llen='5300:5327'><a onclick="displayPageImage('KR1b0013', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5327:5350'>　不恭則邦有常用之刑凡此皆遒人徇路之辭稽之</span><br/>
<span class='tline' id='l243' data-llen='5350:5357'>　周禮可見</span><br/>
<span class='tline' id='l244' data-llen='5357:5380'>惟時羲和顛覆厥徳沈亂于酒畔官離次俶擾天紀遐</span><br/>
<span class='tline' id='l245' data-llen='5380:5403'>棄厥司乃季秋月朔辰弗集于房瞽奏鼓嗇夫馳庶人</span><br/>
<span class='tline' id='l246' data-llen='5403:5425'>走羲和尸厥官罔聞知昬迷于天象以干先王之誅</span><br/>
<span class='tline' id='l247' data-llen='5425:5448'>　當時法度既修明遒人又每嵗宣揚其命於凡有官</span><br/>
<span class='tline' id='l248' data-llen='5448:5471'>　之人所以起其敬心宜無一人敢犯者惟羲和獨沈</span><br/>
<span class='tline' id='l249' data-llen='5471:5494'>　亂于酒以顛覆厥徳徳者人之固有羲和以沈亂而</span><br/>
<span class='tline' id='l250' data-llen='5494:5521'><a onclick="displayPageImage('KR1b0013', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5521:5544'>　顛覆也惟其沈亂于酒故畔官離次俶擾天紀遐棄</span><br/>
<span class='tline' id='l252' data-llen='5544:5567'>　厥司無所復顧天紀自堯以来羲和世守者曰欽若</span><br/>
<span class='tline' id='l253' data-llen='5567:5590'>　至是乃至於擾亂酒之為惡大矣一沈于酒雖祖父</span><br/>
<span class='tline' id='l254' data-llen='5590:5613'>　世守之業國家之重爵禄皆不暇顧而逺棄其職位</span><br/>
<span class='tline' id='l255' data-llen='5613:5636'>　保其食邑以叛逆説者多謂羲和一臣之失職黜其</span><br/>
<span class='tline' id='l256' data-llen='5636:5659'>　爵可也削其邑可也何煩專行師伐不知羲和當時</span><br/>
<span class='tline' id='l257' data-llen='5659:5682'>　已逺棄厥司保其所有之邑負固而不服矣古者人</span><br/>
<span class='tline' id='l258' data-llen='5682:5705'>　君務在導迪民性酒尤亂徳之源故深禁之如周官</span><br/>
<span class='tline' id='l259' data-llen='5705:5732'><a onclick="displayPageImage('KR1b0013', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5732:5755'>　飲酒者殺如書酒誥一篇以至此言羲和之罪皆凛</span><br/>
<span class='tline' id='l261' data-llen='5755:5778'>　然嚴毅至漢乃㩁酒酤惟恐民飲之不多天佑下民</span><br/>
<span class='tline' id='l262' data-llen='5778:5801'>　作之君作之師後世君職已不盡至於師職則全闕</span><br/>
<span class='tline' id='l263' data-llen='5801:5824'>　矣季秋之月辰弗集于房房者日月所㑹之次舍也</span><br/>
<span class='tline' id='l264' data-llen='5824:5847'>　日月之行至朔必㑹于房集則為順不集則為差日</span><br/>
<span class='tline' id='l265' data-llen='5847:5870'>　者君之表日既有變百官莫敢自寧如瞽之微以至</span><br/>
<span class='tline' id='l266' data-llen='5870:5893'>　嗇夫庶人之在官者皆奔走以救變羲和處此官乃</span><br/>
<span class='tline' id='l267' data-llen='5893:5916'>　不聞知可謂昬迷於天象矣以干先王之誅人君不</span><br/>
<span class='tline' id='l268' data-llen='5916:5943'><a onclick="displayPageImage('KR1b0013', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5943:5966'>　敢自專有大賞罰必歸之祖與天故誓師之言不曰</span><br/>
<span class='tline' id='l270' data-llen='5966:5989'>　干仲康之誅而曰先王之誅以見古人循天理率先</span><br/>
<span class='tline' id='l271' data-llen='5989:6012'>　王之道已不得而與也此語非有意而言自古相承</span><br/>
<span class='tline' id='l272' data-llen='6012:6032'>　不以己視天下心之所存議論之所習熟矣</span><br/>
<span class='tline' id='l273' data-llen='6032:6050'>政典曰先時者殺無赦不及時者殺無赦</span><br/>
<span class='tline' id='l274' data-llen='6050:6073'>　前此皆責羲和之辭以後乃誓師之辭政典如所謂</span><br/>
<span class='tline' id='l275' data-llen='6073:6096'>　司馬法也先時不及時或謂嗣侯舉此㫁羲和之罪</span><br/>
<span class='tline' id='l276' data-llen='6096:6119'>　非也此軍法也軍法莫嚴於期㑹後世期㑹先後者</span><br/>
<span class='tline' id='l277' data-llen='6119:6146'><a onclick="displayPageImage('KR1b0013', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6146:6167'>　必殺蓋本於此勝敗所繫不可不先以為戒也</span><br/>
<span class='tline' id='l279' data-llen='6167:6190'>今予以爾有衆奉將天罰爾衆士同力王室尚弼予欽</span><br/>
<span class='tline' id='l280' data-llen='6190:6197'>承天子威命</span><br/>
<span class='tline' id='l281' data-llen='6197:6220'>　曰奉將天罰曰同力王室又曰欽承天子威命古之</span><br/>
<span class='tline' id='l282' data-llen='6220:6243'>　兵師所以無叛命者皆其將帥所以告勅其衆者未</span><br/>
<span class='tline' id='l283' data-llen='6243:6266'>　嘗不舉人君以為言使師旅之心常知有天子其所</span><br/>
<span class='tline' id='l284' data-llen='6266:6289'>　以養我命我者天子也將帥但知承王命王者但知</span><br/>
<span class='tline' id='l285' data-llen='6289:6312'>　奉天討上下相承不敢稍出私意認為已權則人君</span><br/>
<span class='tline' id='l286' data-llen='6312:6339'><a onclick="displayPageImage('KR1b0013', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6339:6360'>　安敢輕兵人臣安敢專命士卒亦安敢犯命哉</span><br/>
<span class='tline' id='l288' data-llen='6360:6383'>火炎崐岡玉石俱焚天吏逸徳烈于猛火殲厥渠魁脅</span><br/>
<span class='tline' id='l289' data-llen='6383:6406'>從罔治舊染汙俗咸與惟新嗚呼威克厥愛允濟愛克</span><br/>
<span class='tline' id='l290' data-llen='6406:6420'>厥威允罔功其爾衆士懋戒哉</span><br/>
<span class='tline' id='l291' data-llen='6420:6443'>　火炎崐岡熾烈之時不分玉石我衆為天子之吏若</span><br/>
<span class='tline' id='l292' data-llen='6443:6466'>　逸其徳又甚於猛火言止欲殱其首虜凡以威而彊</span><br/>
<span class='tline' id='l293' data-llen='6466:6489'>　使從者皆不治也自殲厥渠魁至咸與惟新此三代</span><br/>
<span class='tline' id='l294' data-llen='6489:6512'>　行師之本也威克厥愛允濟説者多以愛為仁愛威</span><br/>
<span class='tline' id='l295' data-llen='6512:6539'><a onclick="displayPageImage('KR1b0013', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6539:6563'>　為威虐乃𩔖申韓之言不知愛與威者也愛者私愛</span><br/>
<span class='tline' id='l297' data-llen='6563:6586'>　姑息之謂威者振厲奮發之謂人臨戰陣多為私愛</span><br/>
<span class='tline' id='l298' data-llen='6586:6609'>　所牽惜身顧家安能用命又如宋襄公之不忍何以</span><br/>
<span class='tline' id='l299' data-llen='6609:6632'>　集事非振厲奮發不可蓋威非殘忍酷烈之謂却有</span><br/>
<span class='tline' id='l300' data-llen='6632:6655'>　愛存焉仁者必有勇是也大抵威愛當觀其所發發</span><br/>
<span class='tline' id='l301' data-llen='6655:6678'>　於私乎雖愛非愛發於公乎雖威非威威雖非聖人</span><br/>
<span class='tline' id='l302' data-llen='6678:6701'>　之所尚茍當威而不威則不知時措者也况軍旅主</span><br/>
<span class='tline' id='l303' data-llen='6701:6725'>　於威乎夏書存於後世者最少因𦙍征可以考官名</span><br/>
<span class='tline' id='l304' data-llen='6725:6752'><a onclick="displayPageImage('KR1b0013', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6752:6775'>　法度人物軍旅之事顯然偹具想當時廢職者惟羲</span><br/>
<span class='tline' id='l306' data-llen='6775:6798'>　和一人而已觀書之要觀其略當知其詳觀其存當</span><br/>
<span class='tline' id='l307' data-llen='6798:6806'>　知其不存者</span><br/>
<span class='tline' id='l308' data-llen='6806:6829'>自契至于成湯八遷湯始居亳從先王居作帝告釐沃</span><br/>
<span class='tline' id='l309' data-llen='6829:6852'>湯征諸侯葛伯不祀湯始征之作湯征伊尹去亳適夏</span><br/>
<span class='tline' id='l310' data-llen='6852:6875'>既醜有夏復歸于亳入自北門乃遇汝鳩汝方作汝鳩</span><br/>
<span class='tline' id='l311' data-llen='6875:6879'>汝方</span><br/>
<span class='tline' id='l312' data-llen='6879:6890'>　増修東萊書説卷六</span><br/>
</p>
<p><br/>
</p>
  </div>
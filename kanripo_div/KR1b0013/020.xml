<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1b0013', 'WYG', '020-1a' );" name="020-1a" class="pb">[020-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:213'>　增修東萊書說卷二十　　　宋　時瀾　撰</span><br/>
<span class='tline' id='l10' data-llen='213:228'>康誥第十一　　　　　　周書</span><br/>
<span class='tline' id='l11' data-llen='228:251'>成王既伐管叔蔡叔以殷餘民封康叔作康誥酒誥梓</span><br/>
<span class='tline' id='l12' data-llen='251:254'>材</span><br/>
<span class='tline' id='l13' data-llen='254:277'>　成王既伐三監以商故地不遷之民封康叔爲衛侯</span><br/>
<span class='tline' id='l14' data-llen='277:300'>　以治之所以作三篇之書夫命康叔爲衛侯封諸侯</span><br/>
<span class='tline' id='l15' data-llen='300:323'>　一事耳而三篇之誥如此之詳前此命臣所未有也</span><br/>
<span class='tline' id='l16' data-llen='323:349'><a onclick="displayPageImage('KR1b0013', 'WYG', '020-1b' );" name="020-1b" class="pb">[020-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='349:372'>　唐虞之命九官止一二語㣲子蔡仲之命不過一篇</span><br/>
<span class='tline' id='l18' data-llen='372:395'>　特於康叔而詳者葢當三監既叛之後民志未定邦</span><br/>
<span class='tline' id='l19' data-llen='395:418'>　之安危惟茲殷士國家所繋所以命之不得不詳亦</span><br/>
<span class='tline' id='l20' data-llen='418:441'>　時變也所謂餘民者三監既伐商之大家世族巳皆</span><br/>
<span class='tline' id='l21' data-llen='441:464'>　遷于洛邑其存而不遷者謂之餘民遷于洛邑者使</span><br/>
<span class='tline' id='l22' data-llen='464:487'>　之密邇王室式化厥訓周公以聖人躬師保之任重</span><br/>
<span class='tline' id='l23' data-llen='487:510'>　以君陳和其中畢公成其終不遷在商曰餘民者命</span><br/>
<span class='tline' id='l24' data-llen='510:533'>　康叔以訓誥之至於三篇之書以此知商民難化周</span><br/>
<span class='tline' id='l25' data-llen='533:559'><a onclick="displayPageImage('KR1b0013', 'WYG', '020-2a' );" name="020-2a" class="pb">[020-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='559:574'>　公成王愛䕶保養之詳如此也</span><br/>
<span class='tline' id='l27' data-llen='574:597'>惟三月哉生魄周公初基作新大邑于東國洛四方民</span><br/>
<span class='tline' id='l28' data-llen='597:620'>大和會侯甸男邦采衛百工播民和見士于周周公咸</span><br/>
<span class='tline' id='l29' data-llen='620:628'>勤乃洪大誥治</span><br/>
<span class='tline' id='l30' data-llen='628:651'>　生魄三月十六日也周公初立基址作新大邑于東</span><br/>
<span class='tline' id='l31' data-llen='651:674'>　國洛四方之民大和㑹而來以供洛邑之役夫斧斤</span><br/>
<span class='tline' id='l32' data-llen='674:697'>　版築之事不免勞民而大和㑹以赴役如文王作靈</span><br/>
<span class='tline' id='l33' data-llen='697:720'>　臺而庶民子來必有以感召之也要荒之外無不供</span><br/>
<span class='tline' id='l34' data-llen='720:746'><a onclick="displayPageImage('KR1b0013', 'WYG', '020-2b' );" name="020-2b" class="pb">[020-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='746:769'>　役見作洛事大役重動天下之諸侯然爲諸侯者王</span><br/>
<span class='tline' id='l36' data-llen='769:792'>　室之大興作供役亦有公也周衰欲城成周尚有仲</span><br/>
<span class='tline' id='l37' data-llen='792:815'>　孫何忌㑹晉韓不信齊髙張宋仲幾衛世叔之徒皆</span><br/>
<span class='tline' id='l38' data-llen='815:838'>　至況成王之時乎百工者百官也播揚鼓舞使民之</span><br/>
<span class='tline' id='l39' data-llen='838:861'>　情皆和協懽悅著見功績于周士與事同也周公於</span><br/>
<span class='tline' id='l40' data-llen='861:884'>　是勞來慰撫廣敷大命以詔誥之自三月哉生魄至</span><br/>
<span class='tline' id='l41' data-llen='884:907'>　乃洪大誥治說者以爲脫簡疑洛誥之文不知其脈</span><br/>
<span class='tline' id='l42' data-llen='907:930'>　絡正相闗繋葢所以作新大邑于東國洛者欲遷商</span><br/>
<span class='tline' id='l43' data-llen='930:956'><a onclick="displayPageImage('KR1b0013', 'WYG', '020-3a' );" name="020-3a" class="pb">[020-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='956:979'>　民使之邇王室以化厥訓也所以命康叔爲衛侯者</span><br/>
<span class='tline' id='l45' data-llen='979:1002'>　使之撫養訓導不遷之民也兩事皆爲商民故也巳</span><br/>
<span class='tline' id='l46' data-llen='1002:1025'>　遷之民作洛邑以處之又作多士多方之書以告之</span><br/>
<span class='tline' id='l47' data-llen='1025:1048'>　不遷之民使康叔以治之又作康誥酒誥梓材之書</span><br/>
<span class='tline' id='l48' data-llen='1048:1065'>　以告之合言於此表裏所以相應也</span><br/>
<span class='tline' id='l49' data-llen='1065:1088'>王若曰孟侯朕其弟小子封惟乃丕顯考文王克眀徳</span><br/>
<span class='tline' id='l50' data-llen='1088:1111'>慎罰不敢侮鰥寡庸庸祗祗威威顯民用肇造我區夏</span><br/>
<span class='tline' id='l51' data-llen='1111:1134'>越我一二邦以修我西土惟時怙冒聞于上帝帝休天</span><br/>
<span class='tline' id='l52' data-llen='1134:1160'><a onclick="displayPageImage('KR1b0013', 'WYG', '020-3b' );" name="020-3b" class="pb">[020-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1160:1183'>乃大命文王殪戎殷誕受厥命越厥邦厥民惟時敘乃</span><br/>
<span class='tline' id='l54' data-llen='1183:1197'>寡兄朂肆汝小子封在兹東土</span><br/>
<span class='tline' id='l55' data-llen='1197:1220'>　周公奉承王命而作此書其意出於成王其辭則周</span><br/>
<span class='tline' id='l56' data-llen='1220:1243'>　公之於康叔如相與語也惟其本於成王之意所以</span><br/>
<span class='tline' id='l57' data-llen='1243:1266'>　謂之王若曰孟侯朕其弟小子封者康叔諸侯之長</span><br/>
<span class='tline' id='l58' data-llen='1266:1289'>　周公之弟呼而進之先告以文王之事也言爾之大</span><br/>
<span class='tline' id='l59' data-llen='1289:1312'>　有顯徳之文考能明徳慎罰此四字深見文王之心</span><br/>
<span class='tline' id='l60' data-llen='1312:1335'>　明徳者如日月之照臨光于四方顯于西土也慎罰</span><br/>
<span class='tline' id='l61' data-llen='1335:1361'><a onclick="displayPageImage('KR1b0013', 'WYG', '020-4a' );" name="020-4a" class="pb">[020-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1361:1384'>　者兢業祗畏視民如傷也鰥寡之民常人所易侮者</span><br/>
<span class='tline' id='l63' data-llen='1384:1407'>　文王以如傷之念持不敢之心而矜憐保養如恐不</span><br/>
<span class='tline' id='l64' data-llen='1407:1430'>　及仁愛之誠自然著見公所稱皆文王之實徳也夫</span><br/>
<span class='tline' id='l65' data-llen='1430:1453'>　自古為治者亦有明斷之君然多於臨事恃其明斷</span><br/>
<span class='tline' id='l66' data-llen='1453:1476'>　微細所失不復自知私意之明非克明也文王之克</span><br/>
<span class='tline' id='l67' data-llen='1476:1499'>　明乃惟天之聰明之明知之曰明哲之明心理洞然</span><br/>
<span class='tline' id='l68' data-llen='1499:1522'>　無有障蔽克明徳慎罰不敢侮鰥寡盡天之心也庸</span><br/>
<span class='tline' id='l69' data-llen='1522:1545'>　庸祗祗威威顯民合天之徳也是以天下之人髙明</span><br/>
<span class='tline' id='l70' data-llen='1545:1571'><a onclick="displayPageImage('KR1b0013', 'WYG', '020-4b' );" name="020-4b" class="pb">[020-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1571:1594'>　煢獨如承大祭無一毫分别之心此文王明之至也</span><br/>
<span class='tline' id='l72' data-llen='1594:1617'>　凡君道人所當為隨所寓而契於理當用者則用當</span><br/>
<span class='tline' id='l73' data-llen='1617:1640'>　敬者則敬當懲者則懲生成肅殺各歸其分天何心</span><br/>
<span class='tline' id='l74' data-llen='1640:1663'>　哉此道顯然昭著暴白於民誠之不可掩也所以能</span><br/>
<span class='tline' id='l75' data-llen='1663:1686'>　肇造區夏而艱難積累修之之功自一二邦以始文</span><br/>
<span class='tline' id='l76' data-llen='1686:1709'>　王有至仁至明之徳我西土之人怙之如父冒之如</span><br/>
<span class='tline' id='l77' data-llen='1709:1732'>　天其視文王如天如父有怙恃覆冒之功徳之昭升</span><br/>
<span class='tline' id='l78' data-llen='1732:1755'>　聞于上帝帝休美之文王之徳敷達于上帝之時葢</span><br/>
<span class='tline' id='l79' data-llen='1755:1781'><a onclick="displayPageImage('KR1b0013', 'WYG', '020-5a' );" name="020-5a" class="pb">[020-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1781:1804'>　與天爲一矣此周公見文王之深也天既休美文王</span><br/>
<span class='tline' id='l81' data-llen='1804:1827'>　故大命之天之大命本於無心莫之爲而爲者天之</span><br/>
<span class='tline' id='l82' data-llen='1827:1850'>　命也遂以殪戎殷之責付於文王大勲未集武王成</span><br/>
<span class='tline' id='l83' data-llen='1850:1873'>　其創始之意終能大受天命萬國兆民各安其居而</span><br/>
<span class='tline' id='l84' data-llen='1873:1896'>　咸有次序終不負於天之責夫文王開創於其始武</span><br/>
<span class='tline' id='l85' data-llen='1896:1919'>　王克勤於其終原其所本固天命文王而終天命成</span><br/>
<span class='tline' id='l86' data-llen='1919:1942'>　王業者乃寡兄武王懋勉所致周有天下艱難如此</span><br/>
<span class='tline' id='l87' data-llen='1942:1965'>　故汝康叔小子得於此東土而爲諸侯此深警康叔</span><br/>
<span class='tline' id='l88' data-llen='1965:1991'><a onclick="displayPageImage('KR1b0013', 'WYG', '020-5b' );" name="020-5b" class="pb">[020-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1991:2014'>　使知所自勉也康叔臨衛邦茍以爲分土受封一代</span><br/>
<span class='tline' id='l90' data-llen='2014:2037'>　常典則此心慢易矣必思夫得爲諸侯之所自來則</span><br/>
<span class='tline' id='l91' data-llen='2037:2060'>　今日安可不勉一篇之精神盡在肆汝小子封在兹</span><br/>
<span class='tline' id='l92' data-llen='2060:2084'>　東土兩語提起康叔不敢輕易之心自然感動奮𤼵</span><br/>
<span class='tline' id='l93' data-llen='2084:2107'>　勉厲而不敢忘矣文王三分有其二終身以服事殷</span><br/>
<span class='tline' id='l94' data-llen='2107:2130'>　後之言肇造者集大命者皆曰文王見天命人心巳</span><br/>
<span class='tline' id='l95' data-llen='2130:2147'>　在文王武王承之自有不得不然者</span><br/>
<span class='tline' id='l96' data-llen='2147:2170'>王曰嗚呼封汝念哉今民將在祗遹乃文考紹聞衣徳</span><br/>
<span class='tline' id='l97' data-llen='2170:2196'><a onclick="displayPageImage('KR1b0013', 'WYG', '020-6a' );" name="020-6a" class="pb">[020-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2196:2219'>言徃敷求于殷先哲王用保乂民汝丕逺惟商耉成人</span><br/>
<span class='tline' id='l99' data-llen='2219:2243'>宅心知訓别求聞由古先哲王用康保民𢎞于天若徳</span><br/>
<span class='tline' id='l100' data-llen='2243:2253'>裕乃身不廢在王命</span><br/>
<span class='tline' id='l101' data-llen='2253:2276'>　康叔聞周公之言固巳悚動周公又嘆息而言之使</span><br/>
<span class='tline' id='l102' data-llen='2276:2299'>　念其告戒之意今商之民在康叔能率行文王之事</span><br/>
<span class='tline' id='l103' data-llen='2299:2322'>　耳何者民見文王之子來臨爲侯必以能祗遹文王</span><br/>
<span class='tline' id='l104' data-llen='2322:2345'>　之事望之祗遹者敬而述之也商民之望如此爲康</span><br/>
<span class='tline' id='l105' data-llen='2345:2368'>　叔者當紹其所聞使承續而不間斷夫文王爲之父</span><br/>
<span class='tline' id='l106' data-llen='2368:2394'><a onclick="displayPageImage('KR1b0013', 'WYG', '020-6b' );" name="020-6b" class="pb">[020-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2394:2417'>　武王周公爲之兄聞父兄道徳之言熟矣一旦出侯</span><br/>
<span class='tline' id='l108' data-llen='2417:2440'>　所臨既新則舊聞不相承續而道德之㫖日忘矣如</span><br/>
<span class='tline' id='l109' data-llen='2440:2463'>　人在父兄之側所聞必正離父兄之側則異聞或有</span><br/>
<span class='tline' id='l110' data-llen='2463:2486'>　以害其正者康叔於此當佩服先王之道徳言日夕</span><br/>
<span class='tline' id='l111' data-llen='2486:2509'>　覆被在身使所聞相紹則足以副民之望此周公告</span><br/>
<span class='tline' id='l112' data-llen='2509:2532'>　康叔之至切也爾之所徃商之故地也商賢聖之君</span><br/>
<span class='tline' id='l113' data-llen='2532:2555'>　六七作遺風舊典豈無存者必於其地敷而求之況</span><br/>
<span class='tline' id='l114' data-llen='2555:2578'>　商民之情素安乎商先哲王之訓循而行之必可以</span><br/>
<span class='tline' id='l115' data-llen='2578:2604'><a onclick="displayPageImage('KR1b0013', 'WYG', '020-7a' );" name="020-7a" class="pb">[020-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2604:2627'>　保乂商民矣又當求商耉老成人之訓商賢聖之君</span><br/>
<span class='tline' id='l117' data-llen='2627:2650'>　必有老成人爲之輔就而詢焉廣大深逺而思惟之</span><br/>
<span class='tline' id='l118' data-llen='2650:2673'>　葢老成之言初若無味思惟至於廣大深逺方有所</span><br/>
<span class='tline' id='l119' data-llen='2673:2696'>　得如武帝忽申公之言申公誠耉成人矣武帝少丕</span><br/>
<span class='tline' id='l120' data-llen='2696:2719'>　逺惟也宅心知訓者人心未宅則一念潰亂雖有老</span><br/>
<span class='tline' id='l121' data-llen='2719:2742'>　成之言無由知之言之精微聽而不悟未造閫域則</span><br/>
<span class='tline' id='l122' data-llen='2742:2765'>　閫域之中固不知也惟有所宅則有所知虛靜而不</span><br/>
<span class='tline' id='l123' data-llen='2765:2788'>　礙故也康叔所見所聞不爲不至矣既巳承續佩服</span><br/>
<span class='tline' id='l124' data-llen='2788:2814'><a onclick="displayPageImage('KR1b0013', 'WYG', '020-7b' );" name="020-7b" class="pb">[020-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2814:2837'>　文王之訓又廣敷求商先王之典又逺惟商耉老成</span><br/>
<span class='tline' id='l126' data-llen='2837:2860'>　人之訓家之所聞紹之不忘商土之遺風舊典復不</span><br/>
<span class='tline' id='l127' data-llen='2860:2883'>　失墜可以足矣猶以爲未也復使之别求羲皇堯舜</span><br/>
<span class='tline' id='l128' data-llen='2883:2906'>　禹湯之法此工夫無窮也後世之人或守其師之一</span><br/>
<span class='tline' id='l129' data-llen='2906:2929'>　說或信其書之一義自以爲有餘與周公告康叔之</span><br/>
<span class='tline' id='l130' data-llen='2929:2952'>　意廣狹大相逺矣周公欲康叔求之先王求之商先</span><br/>
<span class='tline' id='l131' data-llen='2952:2976'>　哲王求之商耉成人又求之古先哲王凡羣聖心𫝊</span><br/>
<span class='tline' id='l132' data-llen='2976:2999'>　之妙制作之法悉聞而悉見如學者多識前言徃行</span><br/>
<span class='tline' id='l133' data-llen='2999:3025'><a onclick="displayPageImage('KR1b0013', 'WYG', '020-8a' );" name="020-8a" class="pb">[020-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3025:3048'>　則有得於無窮之理㑹古昔康保民之道治民無餘</span><br/>
<span class='tline' id='l135' data-llen='3048:3071'>　藴矣康叔果能多求徧師衆理該通學問精深至於</span><br/>
<span class='tline' id='l136' data-llen='3071:3094'>　與天同其大自然心逸日休綽綽而有餘裕近於聖</span><br/>
<span class='tline' id='l137' data-llen='3094:3117'>　人之地方免廢王命之責夫徧求前聖學問經歴如</span><br/>
<span class='tline' id='l138' data-llen='3117:3140'>　此既與天同大有心廣體胖之効可謂葢世之功業</span><br/>
<span class='tline' id='l139' data-llen='3140:3163'>　周公謂乃能不廢王命僅可免過而巳人臣之職分</span><br/>
<span class='tline' id='l140' data-llen='3163:3186'>　豈易盡哉必如舜與曾子方能不廢父命必如舜與</span><br/>
<span class='tline' id='l141' data-llen='3186:3209'>　周公方能不廢君命則爲諸侯者可安然而在人上</span><br/>
<span class='tline' id='l142' data-llen='3209:3235'><a onclick="displayPageImage('KR1b0013', 'WYG', '020-8b' );" name="020-8b" class="pb">[020-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3235:3239'>　乎</span><br/>
<span class='tline' id='l144' data-llen='3239:3262'>王曰嗚呼小子封恫瘝乃身敬哉天畏棐忱民情大可</span><br/>
<span class='tline' id='l145' data-llen='3262:3285'>見小人難保往盡乃心無康好逸豫乃其乂民我聞曰</span><br/>
<span class='tline' id='l146' data-llen='3285:3308'>怨不在大亦不在小惠不惠懋不懋巳汝惟小子乃服</span><br/>
<span class='tline' id='l147' data-llen='3308:3328'>惟𢎞王應保殷民亦惟助王宅天命作新民</span><br/>
<span class='tline' id='l148' data-llen='3328:3351'>　周公復以王命嘆息言之今命爾爲諸侯非欲富貴</span><br/>
<span class='tline' id='l149' data-llen='3351:3374'>　爾身乃委疾痛于爾身耳以商民累汝不可認以爲</span><br/>
<span class='tline' id='l150' data-llen='3374:3397'>　富貴之具也葢爲諸侯豈易事哉上有天命之可畏</span><br/>
<span class='tline' id='l151' data-llen='3397:3423'><a onclick="displayPageImage('KR1b0013', 'WYG', '020-9a' );" name="020-9a" class="pb">[020-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3423:3446'>　惟至誠者輔之則將奉天者不可有一毫欺偽之心</span><br/>
<span class='tline' id='l153' data-llen='3446:3469'>　是奉天實難也下有民情顯然可見撫我則后虐我</span><br/>
<span class='tline' id='l154' data-llen='3469:3492'>　則讎而小人之心最爲難保是安民尤難也天心難</span><br/>
<span class='tline' id='l155' data-llen='3492:3515'>　奉民心難安豈非恫瘝乃身乎爾自此以往當盡其</span><br/>
<span class='tline' id='l156' data-llen='3515:3538'>　誠心不可安康而好逸豫憂責之重豈暇爲逰畋聲</span><br/>
<span class='tline' id='l157' data-llen='3538:3561'>　色之樂以自娛此心當專一於治民乃其乂民者用</span><br/>
<span class='tline' id='l158' data-llen='3561:3584'>　志不分之意也此心不分於逸豫則必専於乂民乂</span><br/>
<span class='tline' id='l159' data-llen='3584:3607'>　民之工既専即所以奉天也我聞自古怨不在大亦</span><br/>
<span class='tline' id='l160' data-llen='3607:3633'><a onclick="displayPageImage('KR1b0013', 'WYG', '020-9b' );" name="020-9b" class="pb">[020-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3633:3656'>　不在小但不可有耳當惠所不惠如鰥寡孤獨人所</span><br/>
<span class='tline' id='l162' data-llen='3656:3679'>　易虐能撫摩之是惠所不惠也懋所不懋纎悉微小</span><br/>
<span class='tline' id='l163' data-llen='3679:3702'>　人所易忽能力行之是懋所不懋也所以然者正以</span><br/>
<span class='tline' id='l164' data-llen='3702:3725'>　爲弭怨之道汝能服行其事乃可以光大王室應保</span><br/>
<span class='tline' id='l165' data-llen='3725:3748'>　商民應者内外相應也葢康叔能保商之餘民則商</span><br/>
<span class='tline' id='l166' data-llen='3748:3771'>　之新民由兹而可保康叔之治與周公之治相應則</span><br/>
<span class='tline' id='l167' data-llen='3771:3794'>　商土之民情與洛邑之民情相應然則周公之告康</span><br/>
<span class='tline' id='l168' data-llen='3794:3817'>　叔者即其師保之道也殷民之保則新民自是而作</span><br/>
<span class='tline' id='l169' data-llen='3817:3844'><a onclick="displayPageImage('KR1b0013', 'WYG', '020-10a' );" name="020-10a" class="pb">[020-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3844:3867'>　矣作者彼此相視而興起之謂也如此乃所以輔成</span><br/>
<span class='tline' id='l171' data-llen='3867:3890'>　我一人宅天命當時王室安危所繋正在商民民得</span><br/>
<span class='tline' id='l172' data-llen='3890:3913'>　保養則王業鞏固而天命可必其定矣新民者所遷</span><br/>
<span class='tline' id='l173' data-llen='3913:3936'>　之民也新遷之民在洛邑周公既師保之何與於康</span><br/>
<span class='tline' id='l174' data-llen='3936:3959'>　叔葢商民大家世族雖巳遷洛其朋友親屬故舊交</span><br/>
<span class='tline' id='l175' data-llen='3959:3982'>　逰多在故地相去雖逺而人情未嘗不相通貫周公</span><br/>
<span class='tline' id='l176' data-llen='3982:4005'>　雖化導新民而商故地之民或不得其化則洛邑之</span><br/>
<span class='tline' id='l177' data-llen='4005:4028'>　民亦不能不動其心惟康叔能保商民而使之安定</span><br/>
<span class='tline' id='l178' data-llen='4028:4055'><a onclick="displayPageImage('KR1b0013', 'WYG', '020-10b' );" name="020-10b" class="pb">[020-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4055:4078'>　則新邑之民觀感于外亦得以自慰則周公之與康</span><br/>
<span class='tline' id='l180' data-llen='4078:4100'>　叔表裏相應内外相濟而作之之責反在康叔也</span><br/>
<span class='tline' id='l181' data-llen='4100:4123'>王曰嗚呼封敬明乃罰人有小罪非眚乃惟終自作不</span><br/>
<span class='tline' id='l182' data-llen='4123:4146'>典式爾有厥罪小乃不可不殺乃有大罪非終乃惟眚</span><br/>
<span class='tline' id='l183' data-llen='4146:4161'>災適爾既道極厥辜時乃不可殺</span><br/>
<span class='tline' id='l184' data-llen='4161:4184'>　康叔以衛侯爲周室司宼之官司宼刑官也故康誥</span><br/>
<span class='tline' id='l185' data-llen='4184:4207'>　一篇多言明刑之理敬明乃罰者使之於刑罰之事</span><br/>
<span class='tline' id='l186' data-llen='4207:4230'>　加欽謹省察之心輕重之際權不可忽也有罪雖甚</span><br/>
<span class='tline' id='l187' data-llen='4230:4257'><a onclick="displayPageImage('KR1b0013', 'WYG', '020-11a' );" name="020-11a" class="pb">[020-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4257:4280'>　小而非不幸之過乃故意自作亂常敗俗乃不可不</span><br/>
<span class='tline' id='l189' data-llen='4280:4303'>　殺舜典怙終賊刑刑故無小是也又有罪之大者而</span><br/>
<span class='tline' id='l190' data-llen='4303:4326'>　非故意爲之不幸至此既稱道其罪以著之論定之</span><br/>
<span class='tline' id='l191' data-llen='4326:4349'>　餘乃原情以赦之時乃不可殺舜典宥過無大罪疑</span><br/>
<span class='tline' id='l192' data-llen='4349:4372'>　惟輕是也雖然宥過無大固無可疑小罪不可不殺</span><br/>
<span class='tline' id='l193' data-llen='4372:4395'>　豈小罪皆殺之乎葢敗常亂俗之人或繋社稷之安</span><br/>
<span class='tline' id='l194' data-llen='4395:4418'>　危其罪雖小其情乃亂之原不殺則爲害甚大故雖</span><br/>
<span class='tline' id='l195' data-llen='4418:4441'>　小亦不可不殺曰有者謂小罪之中或有之乃不可</span><br/>
<span class='tline' id='l196' data-llen='4441:4468'><a onclick="displayPageImage('KR1b0013', 'WYG', '020-11b' );" name="020-11b" class="pb">[020-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4468:4491'>　不殺若其他小罪不殺固宜至於既曰眚矣又必道</span><br/>
<span class='tline' id='l198' data-llen='4491:4514'>　極其辜何哉葢大罪過誤茍即赦之起人舞法之心</span><br/>
<span class='tline' id='l199' data-llen='4514:4537'>　蔽罪不可不論法有司不可不奉法臨時斟酌聖徳</span><br/>
<span class='tline' id='l200' data-llen='4537:4556'>　運用不測之權也聖人慮事之周密如此</span><br/>
<span class='tline' id='l201' data-llen='4556:4579'>王曰嗚呼封有敘時乃大明服惟民其勑懋和若有疾</span><br/>
<span class='tline' id='l202' data-llen='4579:4602'>惟民其畢棄咎若保赤子惟民其康乂非汝封刑人殺</span><br/>
<span class='tline' id='l203' data-llen='4602:4624'>人無或刑人殺人非汝封又曰劓刵人無或劓刵人</span><br/>
<span class='tline' id='l204' data-llen='4624:4647'>　周公又總言爲治有序汝當大明天下之服服事也</span><br/>
<span class='tline' id='l205' data-llen='4647:4674'><a onclick="displayPageImage('KR1b0013', 'WYG', '020-12a' );" name="020-12a" class="pb">[020-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4674:4697'>　惟民其相正勑相勸勉皆協和矣若有疾者治民如</span><br/>
<span class='tline' id='l207' data-llen='4697:4720'>　有疾者之調䕶醫治民將改心易慮不爲罪咎而遷</span><br/>
<span class='tline' id='l208' data-llen='4720:4743'>　善逺罪矣若保赤子者保民如赤子之未能言不可</span><br/>
<span class='tline' id='l209' data-llen='4743:4766'>　以苛法治當衣則衣當食則食用心切至則民其可</span><br/>
<span class='tline' id='l210' data-llen='4766:4789'>　以康寜安治之矣此爲治之敘不可易之理也非汝</span><br/>
<span class='tline' id='l211' data-llen='4789:4812'>　封以下慇懃告戒反覆之辭也非汝封刑人殺人刑</span><br/>
<span class='tline' id='l212' data-llen='4812:4835'>　人殺人皆天討也豈汝封之權乎無或刑人殺人申</span><br/>
<span class='tline' id='l213' data-llen='4835:4858'>　戒之辭不可或有刑人之意又言非汝封殺人者總</span><br/>
<span class='tline' id='l214' data-llen='4858:4885'><a onclick="displayPageImage('KR1b0013', 'WYG', '020-12b' );" name="020-12b" class="pb">[020-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4885:4908'>　說兩句非汝之權也又曰劓刵人無或劓刵人史官</span><br/>
<span class='tline' id='l216' data-llen='4908:4931'>　記周公勤勤諄複之意言不特於大罪如此劓刵㣲</span><br/>
<span class='tline' id='l217' data-llen='4931:4954'>　罪亦不可時有自用之心周公恐其大罪謹之而小</span><br/>
<span class='tline' id='l218' data-llen='4954:4961'>　罪輕之也</span><br/>
<span class='tline' id='l219' data-llen='4961:4984'>王曰外事汝陳時臬司師兹殷罰有倫又曰要囚服念</span><br/>
<span class='tline' id='l220' data-llen='4984:4997'>五六日至於旬時丕蔽要囚</span><br/>
<span class='tline' id='l221' data-llen='4997:5020'>　外事康叔本國之事也外對内言内者康叔所掌司</span><br/>
<span class='tline' id='l222' data-llen='5020:5043'>　寇之職於王朝者也謂汝列是法以司牧有衆商之</span><br/>
<span class='tline' id='l223' data-llen='5043:5070'><a onclick="displayPageImage('KR1b0013', 'WYG', '020-13a' );" name="020-13a" class="pb">[020-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5070:5093'>　舊刑自有倫次若周室之法天下通用司宼所掌是</span><br/>
<span class='tline' id='l225' data-llen='5093:5116'>　也邦國之法從民之便罰之在商而有倫者可從也</span><br/>
<span class='tline' id='l226' data-llen='5116:5139'>　又申言有囚當斷要察其情矣將斷之時又思念五</span><br/>
<span class='tline' id='l227' data-llen='5139:5162'>　六日至於旬時深思洞察畢見其理方可斷罪周公</span><br/>
<span class='tline' id='l228' data-llen='5162:5184'>　恐康叔於本國事有易心所以告之如此其切也</span><br/>
<span class='tline' id='l229' data-llen='5184:5207'>王曰汝陳時臬事罰蔽殷彝用其義刑義殺勿庸以次</span><br/>
<span class='tline' id='l230' data-llen='5207:5230'>汝封乃汝盡遜曰時敘惟曰未有遜事巳汝惟小子未</span><br/>
<span class='tline' id='l231' data-llen='5230:5253'>其有若汝封之心朕心朕徳惟乃知凡民自得罪宼攘</span><br/>
<span class='tline' id='l232' data-llen='5253:5280'><a onclick="displayPageImage('KR1b0013', 'WYG', '020-13b' );" name="020-13b" class="pb">[020-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5280:5296'>姦宄殺越人于貨暋不畏死罔弗憝</span><br/>
<span class='tline' id='l234' data-llen='5296:5319'>　前章言康叔治民當用商刑不可輕此章又申其意</span><br/>
<span class='tline' id='l235' data-llen='5319:5342'>　謂汝當鋪陳其法與事兩者相當然後用刑斷之又</span><br/>
<span class='tline' id='l236' data-llen='5342:5365'>　必於商家常法之中用其可行之刑與可行之殺何</span><br/>
<span class='tline' id='l237' data-llen='5365:5388'>　者商法固不可不用其有不合宜者則其法不足以</span><br/>
<span class='tline' id='l238' data-llen='5388:5411'>　定當時之罪故當用其刑殺之合義者又不可有所</span><br/>
<span class='tline' id='l239' data-llen='5411:5434'>　遷就以從已意次者次舎之次也用殷彝以舎於巳</span><br/>
<span class='tline' id='l240' data-llen='5434:5457'>　之意是舞法也惟克天徳自作元命至公無私此心</span><br/>
<span class='tline' id='l241' data-llen='5457:5484'><a onclick="displayPageImage('KR1b0013', 'WYG', '020-14a' );" name="020-14a" class="pb">[020-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5484:5507'>　與天同體方無愧於用刑而治心之工夫當自遜始</span><br/>
<span class='tline' id='l243' data-llen='5507:5530'>　惟遜順謙下不萌傲念此心則虛虛則平平則公公</span><br/>
<span class='tline' id='l244' data-llen='5530:5553'>　則明雖已盡無一毫不順井井然有條理矣亦不可</span><br/>
<span class='tline' id='l245' data-llen='5553:5576'>　自居其遜若未有一毫遜順之事心常不足則虛明</span><br/>
<span class='tline' id='l246' data-llen='5576:5599'>　公正之體不失巳汝惟小子者言汝固小子我觀羣</span><br/>
<span class='tline' id='l247' data-llen='5599:5622'>　臣之中忠誠爲善未有如汝之心者而我之心徳亦</span><br/>
<span class='tline' id='l248' data-llen='5622:5645'>　惟汝知康叔既稟本心之善又能知聖人之心徳周</span><br/>
<span class='tline' id='l249' data-llen='5645:5668'>　公所以付之盡遜之功因其存心先巳有所用力也</span><br/>
<span class='tline' id='l250' data-llen='5668:5695'><a onclick="displayPageImage('KR1b0013', 'WYG', '020-14b' );" name="020-14b" class="pb">[020-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5695:5718'>　凡民自得罪以下數句說者以為與上文不恊葢周</span><br/>
<span class='tline' id='l252' data-llen='5718:5741'>　公舉一端以爲證驗也豈不見常人自犯罪作孽非</span><br/>
<span class='tline' id='l253' data-llen='5741:5764'>　人䧟之也如盜賊姦惡殺奪人財貨剛彊勇悍又不</span><br/>
<span class='tline' id='l254' data-llen='5764:5787'>　畏死人皆惡之刑法加焉豈庸以次汝封乎刑加於</span><br/>
<span class='tline' id='l255' data-llen='5787:5810'>　自犯之罪也凡所用刑皆然則契公理矣所刑非人</span><br/>
<span class='tline' id='l256' data-llen='5810:5822'>　所共惡是移法就巳也</span><br/>
<span class='tline' id='l257' data-llen='5822:5845'>王曰封元惡大憝矧惟不孝不友子弗祗服厥父事大</span><br/>
<span class='tline' id='l258' data-llen='5845:5868'>傷厥考心于父不能字厥子乃疾厥子于弟弗念天顯</span><br/>
<span class='tline' id='l259' data-llen='5868:5895'><a onclick="displayPageImage('KR1b0013', 'WYG', '020-15a' );" name="020-15a" class="pb">[020-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5895:5918'>乃弗克恭厥兄兄亦不念鞠子哀大不友于弟惟弔茲</span><br/>
<span class='tline' id='l261' data-llen='5918:5941'>不于我政人得罪天惟與我民彝大泯亂曰乃其速由</span><br/>
<span class='tline' id='l262' data-llen='5941:5964'>文王作罰刑兹無赦不率大戞矧惟外庶子訓人惟厥</span><br/>
<span class='tline' id='l263' data-llen='5964:5987'>正人越小臣諸節乃别播敷造民大譽弗念弗庸瘝厥</span><br/>
<span class='tline' id='l264' data-llen='5987:6010'>君時乃引惡惟朕憝巳汝乃其速由兹義率殺亦惟君</span><br/>
<span class='tline' id='l265' data-llen='6010:6033'>惟長不能厥家人越厥小臣外正惟威惟虐大放王命</span><br/>
<span class='tline' id='l266' data-llen='6033:6056'>乃非徳用乂汝亦罔不克敬典乃由裕民惟文王之敬</span><br/>
<span class='tline' id='l267' data-llen='6056:6073'>忌乃裕民曰我惟有及則予一人以懌</span><br/>
<span class='tline' id='l268' data-llen='6073:6100'><a onclick="displayPageImage('KR1b0013', 'WYG', '020-15b' );" name="020-15b" class="pb">[020-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6100:6123'>　周公以王命告康叔用刑之本意葢明于五刑以弼</span><br/>
<span class='tline' id='l270' data-llen='6123:6146'>　五教所以維持人之大倫也元惡大憝巨姦極惡也</span><br/>
<span class='tline' id='l271' data-llen='6146:6169'>　五刑之屬三千其罪莫大于不孝況子弗祗服厥父</span><br/>
<span class='tline' id='l272' data-llen='6169:6192'>　事大傷厥考心于父不能字厥子乃疾厥子于弟弗</span><br/>
<span class='tline' id='l273' data-llen='6192:6215'>　念天顯乃弗克恭厥兄兄亦不念鞠子哀大不友于</span><br/>
<span class='tline' id='l274' data-llen='6215:6238'>　弟是人倫顛倒相戕相賊矣夫爲人子者幹父之蠱</span><br/>
<span class='tline' id='l275' data-llen='6238:6261'>　供爲子職不敬順其事反大憂傷其父之心父又不</span><br/>
<span class='tline' id='l276' data-llen='6261:6284'>　能愛養其子反疾惡之父子交相怨也弟不思夫天</span><br/>
<span class='tline' id='l277' data-llen='6284:6311'><a onclick="displayPageImage('KR1b0013', 'WYG', '020-16a' );" name="020-16a" class="pb">[020-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6311:6334'>　敘至明之理長幼自然之序乃傲狠不恭其兄兄亦</span><br/>
<span class='tline' id='l279' data-llen='6334:6357'>　不念父母之鞠養大弗友于弟兄弟交相戕也惟弔</span><br/>
<span class='tline' id='l280' data-llen='6357:6380'>　兹弔至也至于此地豈不爲我正人得罪夫天之立</span><br/>
<span class='tline' id='l281' data-llen='6380:6403'>　君立師綱維人倫使民知教化父子兄弟各安其分</span><br/>
<span class='tline' id='l282' data-llen='6403:6426'>　也今戕賊至此則爲之正人如卿大夫者豈不負天</span><br/>
<span class='tline' id='l283' data-llen='6426:6449'>　之責耶天之降衷秉彝以與民者亦大泯亂矣商民</span><br/>
<span class='tline' id='l284' data-llen='6449:6472'>　染紂之流風敗政人倫廢壞至於此極紂率天下以</span><br/>
<span class='tline' id='l285' data-llen='6472:6495'>　惡其罪既不可免矣今商土餘民舊染未忘茍復至</span><br/>
<span class='tline' id='l286' data-llen='6495:6522'><a onclick="displayPageImage('KR1b0013', 'WYG', '020-16b' );" name="020-16b" class="pb">[020-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6522:6545'>　此則爲我正者亦必得罪必也昭明整理使三綱五</span><br/>
<span class='tline' id='l288' data-llen='6545:6568'>　常復其常經猶有違者用文王所行之罰以刑之無</span><br/>
<span class='tline' id='l289' data-llen='6568:6591'>　赦前言殷罰曰彞此改文王之罰而曰作者殷先王</span><br/>
<span class='tline' id='l290' data-llen='6591:6614'>　之言罰常行焉耳經紂之惡人倫戕賊文王憂之想</span><br/>
<span class='tline' id='l291' data-llen='6614:6637'>　於維持綱常之罰加作焉作者創立之謂深救而力</span><br/>
<span class='tline' id='l292' data-llen='6637:6660'>　懲之也見於周禮司徒不孝不弟之刑豈其所作耶</span><br/>
<span class='tline' id='l293' data-llen='6660:6683'>　故大畧用殷罰父子兄弟之際則用文王之作罰以</span><br/>
<span class='tline' id='l294' data-llen='6683:6706'>　殷罰治殷俗因人情之所安也以周罰蔽殷罪撥殷</span><br/>
<span class='tline' id='l295' data-llen='6706:6733'><a onclick="displayPageImage('KR1b0013', 'WYG', '020-17a' );" name="020-17a" class="pb">[020-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6733:6756'>　亂之所在也康叔不以身率之則又大難戞者戞戞</span><br/>
<span class='tline' id='l297' data-llen='6756:6779'>　乎其難之謂也何則文王先自治其在我刑于寡妻</span><br/>
<span class='tline' id='l298' data-llen='6779:6802'>　至于兄弟以御于家邦此文王之所以能作罰也不</span><br/>
<span class='tline' id='l299' data-llen='6802:6825'>　用文王自治之道徒用文王自作之罰何由致民心</span><br/>
<span class='tline' id='l300' data-llen='6825:6848'>　之服外庶子者非王朝之人也又況汝國有庶子以</span><br/>
<span class='tline' id='l301' data-llen='6848:6871'>　盡訓導之職者有正人爲官之正者又小臣凡有符</span><br/>
<span class='tline' id='l302' data-llen='6871:6894'>　節者皆汝所統屬當有以爲之表率不然則不體上</span><br/>
<span class='tline' id='l303' data-llen='6894:6917'>　之意各立門户乃别播敷造民大譽收恩買名自植</span><br/>
<span class='tline' id='l304' data-llen='6917:6944'><a onclick="displayPageImage('KR1b0013', 'WYG', '020-17b' );" name="020-17b" class="pb">[020-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6944:6967'>　私黨弗念上之意弗用上之命合以病其君君臣上</span><br/>
<span class='tline' id='l306' data-llen='6967:6990'>　下皆相牽引入於惡地至于此時成王周公乃大不</span><br/>
<span class='tline' id='l307' data-llen='6990:7013'>　滿而惟康叔是惡非所望以治衛之意也爲康叔者</span><br/>
<span class='tline' id='l308' data-llen='7013:7036'>　當速由兹義率殺曰率者與上率字相應由此義以</span><br/>
<span class='tline' id='l309' data-llen='7036:7059'>　表率之表率不從然後不得巳而殺之此乃爲君爲</span><br/>
<span class='tline' id='l310' data-llen='7059:7082'>　長之道茍康叔不能自治其家人及小臣外正左右</span><br/>
<span class='tline' id='l311' data-llen='7082:7105'>　執事之人徒用威虐以脅其從何以得其誠心之應</span><br/>
<span class='tline' id='l312' data-llen='7105:7128'>　是大放棄王命縱使民畏而彊服其治巳非用徳故</span><br/>
<span class='tline' id='l313' data-llen='7128:7155'><a onclick="displayPageImage('KR1b0013', 'WYG', '020-18a' );" name="020-18a" class="pb">[020-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7155:7178'>　曰乃非徳用乂既先以身率之然後用刑康叔又當</span><br/>
<span class='tline' id='l315' data-llen='7178:7201'>　無不克敬其典典者常也君臣父子兄弟是也乃由</span><br/>
<span class='tline' id='l316' data-llen='7201:7224'>　裕民者寛裕之道誠敬之功不可廹蹙也惟文王之</span><br/>
<span class='tline' id='l317' data-llen='7224:7247'>　敬忌者敬忌之念寛裕之理也文王之刑妻至于家</span><br/>
<span class='tline' id='l318' data-llen='7247:7270'>　邦敬忌之念至矣康叔而不深惟焉敬典裕民之道</span><br/>
<span class='tline' id='l319' data-llen='7270:7293'>　安在哉爾尚心口相語我庶幾有及乃常恐不及之</span><br/>
<span class='tline' id='l320' data-llen='7293:7316'>　意如此則成王與周公方有以自慰其心矣以懌與</span><br/>
<span class='tline' id='l321' data-llen='7316:7339'>　朕憝相應周公言康叔之治至於引惡則康叔爲成</span><br/>
<span class='tline' id='l322' data-llen='7339:7366'><a onclick="displayPageImage('KR1b0013', 'WYG', '020-18b' );" name="020-18b" class="pb">[020-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7366:7389'>　王周公所憝康叔之言至於有及則成王周公因康</span><br/>
<span class='tline' id='l324' data-llen='7389:7407'>　叔以懌言君臣内外關繋一體之至也</span><br/>
<span class='tline' id='l325' data-llen='7407:7430'>王曰封爽惟民迪吉康我時其惟殷先哲王徳用康乂</span><br/>
<span class='tline' id='l326' data-llen='7430:7450'>民作求矧今民罔迪不適不迪則罔政在厥邦</span><br/>
<span class='tline' id='l327' data-llen='7450:7473'>　前既責之民又責之臣又責之康叔自此以下成王</span><br/>
<span class='tline' id='l328' data-llen='7473:7496'>　所以自責也爽明也我明而思之見得治民必有以</span><br/>
<span class='tline' id='l329' data-llen='7496:7519'>　開導之而後可以至吉康之地迪者其責在人君也</span><br/>
<span class='tline' id='l330' data-llen='7519:7542'>　我又思商先哲王之徳用康寜保乂其民作而求之</span><br/>
<span class='tline' id='l331' data-llen='7542:7569'><a onclick="displayPageImage('KR1b0013', 'WYG', '020-19a' );" name="020-19a" class="pb">[020-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7569:7592'>　今之民無以開導之何由以至於安穩吉康無以開</span><br/>
<span class='tline' id='l333' data-llen='7592:7615'>　迪百姓則爾衛國亦爲無政矣終言身率之意也後</span><br/>
<span class='tline' id='l334' data-llen='7615:7638'>　世人君風俗敗壞忿嫉百姓聖人則皆於吾身求之</span><br/>
<span class='tline' id='l335' data-llen='7638:7661'>　元惡大憝惟我正人得罪雖以文王之罰刑之必正</span><br/>
<span class='tline' id='l336' data-llen='7661:7684'>　身以表率之至是又以導迪之責歸于巳深知人君</span><br/>
<span class='tline' id='l337' data-llen='7684:7691'>　之職分也</span><br/>
<span class='tline' id='l338' data-llen='7691:7714'>王曰封予惟不可不監告汝徳之說于罰之行今惟民</span><br/>
<span class='tline' id='l339' data-llen='7714:7737'>不靜未戾厥心迪屢未同爽惟天其罰殛我我其不怨</span><br/>
<span class='tline' id='l340' data-llen='7737:7764'><a onclick="displayPageImage('KR1b0013', 'WYG', '020-19b' );" name="020-19b" class="pb">[020-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7764:7784'>惟厥罪無在大亦無在多矧曰其尚顯聞于天</span><br/>
<span class='tline' id='l342' data-llen='7784:7807'>　周公又敘成王之意以命康叔謂我不可不監文王</span><br/>
<span class='tline' id='l343' data-llen='7807:7830'>　與商先哲王於用刑中告汝徳之說于罰之行所謂</span><br/>
<span class='tline' id='l344' data-llen='7830:7853'>　徳之說者即不率大戞文王敬忌之謂也今民未安</span><br/>
<span class='tline' id='l345' data-llen='7853:7876'>　靜其心放蕩未知所止戾止也開導至于再三矣尚</span><br/>
<span class='tline' id='l346' data-llen='7876:7899'>　未翕然大同以從化夫開導再三而民心不同周公</span><br/>
<span class='tline' id='l347' data-llen='7899:7922'>　不謂民頑乃言我國家開導未至則周公不敢一毫</span><br/>
<span class='tline' id='l348' data-llen='7922:7945'>　輕傷於民可知矣我顯然思惟天其有罰以殛絶我</span><br/>
<span class='tline' id='l349' data-llen='7945:7972'><a onclick="displayPageImage('KR1b0013', 'WYG', '020-20a' );" name="020-20a" class="pb">[020-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7972:7995'>　以不能治民之故我何敢怨此成王周公自反以感</span><br/>
<span class='tline' id='l351' data-llen='7995:8018'>　動康叔也夫開導雖巳再三而民心既未同必誠意</span><br/>
<span class='tline' id='l352' data-llen='8018:8041'>　未至徳教未修而君職不盡若天罰我實無可怨之</span><br/>
<span class='tline' id='l353' data-llen='8041:8064'>　理成王周公尚爾則爲康叔者當如何耶巳之有罪</span><br/>
<span class='tline' id='l354' data-llen='8064:8087'>　亦不在大亦不在多茍有一毫未盡則不足以化民</span><br/>
<span class='tline' id='l355' data-llen='8087:8110'>　況巳顯聞于天乎葢誠之不可掩一念之間天實鑒</span><br/>
<span class='tline' id='l356' data-llen='8110:8133'>　之而君子之自反茍有一毫之過如上帝之臨乎其</span><br/>
<span class='tline' id='l357' data-llen='8133:8138'>　前也</span><br/>
<span class='tline' id='l358' data-llen='8138:8165'><a onclick="displayPageImage('KR1b0013', 'WYG', '020-20b' );" name="020-20b" class="pb">[020-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8165:8188'>王曰嗚呼封敬哉無作怨勿用非謀非彝蔽時忱丕則</span><br/>
<span class='tline' id='l360' data-llen='8188:8211'>敏徳用康乃心顧乃徳逺乃猷裕乃以民寜不汝瑕殄</span><br/>
<span class='tline' id='l361' data-llen='8211:8234'>　教康叔以用工之地也凡民之怨皆上之人有以召</span><br/>
<span class='tline' id='l362' data-llen='8234:8257'>　之故曰作爲人君者視民如子惟恐傷之凡有一毫</span><br/>
<span class='tline' id='l363' data-llen='8257:8280'>　致民之怨者皆不可作勿用非謀非彝教康叔明善</span><br/>
<span class='tline' id='l364' data-llen='8280:8303'>　之理也人之爲善者多爲異端邪說所惑必也非先</span><br/>
<span class='tline' id='l365' data-llen='8303:8326'>　王之言不從非先王之法不遵久必斷之以我之誠</span><br/>
<span class='tline' id='l366' data-llen='8326:8349'>　葢非謀非彝紫之奪朱鄭之亂雅最難辨也若不能</span><br/>
<span class='tline' id='l367' data-llen='8349:8376'><a onclick="displayPageImage('KR1b0013', 'WYG', '020-21a' );" name="020-21a" class="pb">[020-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8376:8399'>　斷之以誠則是非相去其間不能以寸將有受其欺</span><br/>
<span class='tline' id='l369' data-llen='8399:8422'>　者矣天行健君子以自彊不息進學作聖亦必自彊</span><br/>
<span class='tline' id='l370' data-llen='8422:8445'>　不息乍出乍入學何所得惟大爲規摹乃能敏徳用</span><br/>
<span class='tline' id='l371' data-llen='8445:8468'>　安康其心顧省其徳顧者省察自驗君子三省九思</span><br/>
<span class='tline' id='l372' data-llen='8468:8491'>　之道也是以謀慮深長治道寛裕致民於寜葢修巳</span><br/>
<span class='tline' id='l373' data-llen='8491:8514'>　有餘百姓方安使爲君者至誠有虧敏徳有間心不</span><br/>
<span class='tline' id='l374' data-llen='8514:8537'>　康徳不顧猷不逺則民無由安一身之中皆瑕疵矣</span><br/>
<span class='tline' id='l375' data-llen='8537:8560'>　康叔能此則巳至成巳成物合内外之地君方親愛</span><br/>
<span class='tline' id='l376' data-llen='8560:8587'><a onclick="displayPageImage('KR1b0013', 'WYG', '020-21b' );" name="020-21b" class="pb">[020-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8587:8610'>　之何由指其有瑕疵而殄絶之乎自乃汝盡遜以下</span><br/>
<span class='tline' id='l378' data-llen='8610:8619'>　皆自反之意也</span><br/>
<span class='tline' id='l379' data-llen='8619:8642'>王曰嗚呼肆汝小子封惟命不于常汝念哉無我殄享</span><br/>
<span class='tline' id='l380' data-llen='8642:8655'>明乃服命高乃聽用康乂民</span><br/>
<span class='tline' id='l381' data-llen='8655:8678'>　自反既至皇天復何親哉命之無常固也知天命之</span><br/>
<span class='tline' id='l382' data-llen='8678:8701'>　無窮念念不忘終始此心兢兢不息以保天命可也</span><br/>
<span class='tline' id='l383' data-llen='8701:8724'>　不可棄絶我之言享者如享五味八珍之享使味其</span><br/>
<span class='tline' id='l384' data-llen='8724:8747'>　言也明者使不昏迷其意也服命者所戒全篇之命</span><br/>
<span class='tline' id='l385' data-llen='8747:8774'><a onclick="displayPageImage('KR1b0013', 'WYG', '020-22a' );" name="020-22a" class="pb">[020-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8774:8797'>　也又當尊其所聞方可用以康乂其民若不尊所聞</span><br/>
<span class='tline' id='l387' data-llen='8797:8811'>　則聼之輕慢安能康乂民也</span><br/>
<span class='tline' id='l388' data-llen='8811:8833'>王若曰往哉封勿替敬典聽朕告汝乃以殷民世享</span><br/>
<span class='tline' id='l389' data-llen='8833:8856'>　不可替慢所敬之典果能聽我告汝之言方可世享</span><br/>
<span class='tline' id='l390' data-llen='8856:8879'>　其國夫康叔以眇然小子一旦受封聞周公大聖人</span><br/>
<span class='tline' id='l391' data-llen='8879:8902'>　之告語其敢不聽周公之懃懇若恐康叔之不聼何</span><br/>
<span class='tline' id='l392' data-llen='8902:8912'>　耶期望之切至也</span><br/>
<span class='tline' id='l393' data-llen='8912:8915'>　</span><br/>
<span class='tline' id='l394' data-llen='8915:8942'><a onclick="displayPageImage('KR1b0013', 'WYG', '020-22b' );" name="020-22b" class="pb">[020-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8942:8945'>　</span><br/>
<span class='tline' id='l396' data-llen='8945:8948'>　</span><br/>
<span class='tline' id='l397' data-llen='8948:8951'>　</span><br/>
<span class='tline' id='l398' data-llen='8951:8954'>　</span><br/>
<span class='tline' id='l399' data-llen='8954:8957'>　</span><br/>
<span class='tline' id='l400' data-llen='8957:8960'>　</span><br/>
<span class='tline' id='l401' data-llen='8960:8963'>　</span><br/>
<span class='tline' id='l402' data-llen='8963:8975'>　増修東萊書說卷二十</span><br/>
</p>
<p><br/>
</p>
  </div>
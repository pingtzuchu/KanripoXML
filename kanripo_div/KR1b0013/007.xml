<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0013', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　增修東萊書説卷七　　　　宋　時瀾　撰</span><br/>
<span class='tline' id='l10' data-llen='212:227'>湯誓第一　　　　　　　商書</span><br/>
<span class='tline' id='l11' data-llen='227:250'>伊尹相湯伐桀升自陑遂與桀戰于鳴條之野作湯誓</span><br/>
<span class='tline' id='l12' data-llen='250:254'>湯誓</span><br/>
<span class='tline' id='l13' data-llen='254:277'>　觀伊尹去亳適夏既醜有夏復歸于亳見孟子所謂</span><br/>
<span class='tline' id='l14' data-llen='277:300'>　五就湯五就桀之事甚明湯累進伊尹於夏欲以開</span><br/>
<span class='tline' id='l15' data-llen='300:323'>　導使之悛改桀終不可回此伊尹所以復歸亳而定</span><br/>
<span class='tline' id='l16' data-llen='323:349'><a onclick="displayPageImage('KR1b0013', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='349:372'>　伐夏之謀也豈湯伊尹之本心哉聿求元聖與之戮</span><br/>
<span class='tline' id='l18' data-llen='372:395'>　力湯之於伊尹學焉而後臣伊尹亦自謂惟尹躬暨</span><br/>
<span class='tline' id='l19' data-llen='395:418'>　湯咸有一徳克享天心尹之所適即天命之所在蓋</span><br/>
<span class='tline' id='l20' data-llen='418:441'>　天心所享者天命所繫也湯進伊尹於夏所以駐命</span><br/>
<span class='tline' id='l21' data-llen='441:464'>　於夏也復歸之時命始不容辭矣伊尹相湯伐桀先</span><br/>
<span class='tline' id='l22' data-llen='464:488'>　伊尹而後湯文𫝑順也升自陑或謂出其不意豈王</span><br/>
<span class='tline' id='l23' data-llen='488:511'>　者之師哉或謂湯得人和不必地利亦非人情也王</span><br/>
<span class='tline' id='l24' data-llen='511:534'>　者固仁義之兵然利害向背亦必決擇升自陑必用</span><br/>
<span class='tline' id='l25' data-llen='534:560'><a onclick="displayPageImage('KR1b0013', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='560:574'>　師當行之道夏之可攻處也</span><br/>
<span class='tline' id='l27' data-llen='574:597'>王曰格爾衆庶悉聽朕言非台小子敢行稱亂有夏多</span><br/>
<span class='tline' id='l28' data-llen='597:604'>罪天命殛之</span><br/>
<span class='tline' id='l29' data-llen='604:627'>　湯告衆庶而稱王曰此史官於伊尹復歸之後因天</span><br/>
<span class='tline' id='l30' data-llen='627:650'>　命之已決而定其稱也方天命未絶於桀湯得伊尹</span><br/>
<span class='tline' id='l31' data-llen='650:673'>　而進之拳拳尊君之心無所不至及伊尹醜之天命</span><br/>
<span class='tline' id='l32' data-llen='673:696'>　絶矣絶於彼則不容釋於此昔之尊君不幸而無所</span><br/>
<span class='tline' id='l33' data-llen='696:719'>　伸豈預稱王而誓師乎事定而不敢居聖人之心也</span><br/>
<span class='tline' id='l34' data-llen='719:745'><a onclick="displayPageImage('KR1b0013', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='745:768'>　事未定而居之無乃非聖人之心哉天命所在固惟</span><br/>
<span class='tline' id='l36' data-llen='768:791'>　聖人見之明的而此心則不然也非台小子敢行稱</span><br/>
<span class='tline' id='l37' data-llen='791:814'>　亂以此知非湯伐桀乃天也使湯非順天命應人心</span><br/>
<span class='tline' id='l38' data-llen='814:822'>　則為稱亂矣</span><br/>
<span class='tline' id='l39' data-llen='822:845'>今爾有衆汝曰我后不恤我衆舍我穡事而割正夏予</span><br/>
<span class='tline' id='l40' data-llen='845:868'>惟聞汝衆言夏氏有罪予畏上帝不敢不正今汝其曰</span><br/>
<span class='tline' id='l41' data-llen='868:892'>夏罪其如台夏王率遏衆力率割夏邑有衆率怠弗協曰</span><br/>
<span class='tline' id='l42' data-llen='892:911'>時日曷䘮予及汝皆亡夏徳若兹今朕必往</span><br/>
<span class='tline' id='l43' data-llen='911:937'><a onclick="displayPageImage('KR1b0013', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='937:960'>　今商之衆曰我后不恤我衆舍我穡事而割正夏觀</span><br/>
<span class='tline' id='l45' data-llen='960:983'>　此可以見湯徳澤入於民者深教化示於民者明桀</span><br/>
<span class='tline' id='l46' data-llen='983:1006'>　之民雖不聊生商之民陶陶於農畝而不知非徳澤</span><br/>
<span class='tline' id='l47' data-llen='1006:1029'>　之深能若此乎桀為無道而且以為正夏正者正統</span><br/>
<span class='tline' id='l48' data-llen='1029:1052'>　之正非教化之明尊卑上下之分能不忘乎予惟聞</span><br/>
<span class='tline' id='l49' data-llen='1052:1075'>　汝衆言固有當於予心特畏上帝不敢不正耳夏罪</span><br/>
<span class='tline' id='l50' data-llen='1075:1098'>　其如台尤見湯徳澤之深夏之民在塗炭之内而商</span><br/>
<span class='tline' id='l51' data-llen='1098:1121'>　之民在春風和氣之中故曰夏罪其如台夏之虐不</span><br/>
<span class='tline' id='l52' data-llen='1121:1147'><a onclick="displayPageImage('KR1b0013', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1147:1170'>　相接而相忘也故湯舉夏之罪曰夏王率遏衆力率</span><br/>
<span class='tline' id='l54' data-llen='1170:1193'>　割夏邑天下之力所以作衆人之事乃聚衆人之力</span><br/>
<span class='tline' id='l55' data-llen='1193:1216'>　而為一人之事故曰率遏衆力想其多為宮室臺榭</span><br/>
<span class='tline' id='l56' data-llen='1216:1239'>　男不得耕女不得織而皆罹凍餒之患矣割者為屠</span><br/>
<span class='tline' id='l57' data-llen='1239:1262'>　戮殘虐之政以割下也有衆率怠弗協桀為威虐天</span><br/>
<span class='tline' id='l58' data-llen='1262:1285'>　下宜奔走畏懼而乃率怠何哉蓋畏虐之極必至墮</span><br/>
<span class='tline' id='l59' data-llen='1285:1308'>　弛民至不聊之地皆有不願生之心自知必死則茍</span><br/>
<span class='tline' id='l60' data-llen='1308:1331'>　且度日耳雖有威虐其如之何夏徳若兹今朕必往</span><br/>
<span class='tline' id='l61' data-llen='1331:1357'><a onclick="displayPageImage('KR1b0013', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1357:1380'>　夫商民所以不肯往者但以一國之内不被桀之虐</span><br/>
<span class='tline' id='l63' data-llen='1380:1403'>　而湯則以天下為心一民失所皆湯之責况天下皆</span><br/>
<span class='tline' id='l64' data-llen='1403:1420'>　在塗炭乎天命所在聖人豈容己邪</span><br/>
<span class='tline' id='l65' data-llen='1420:1443'>爾尚輔予一人致天之罰予其大賚汝爾無不信朕不</span><br/>
<span class='tline' id='l66' data-llen='1443:1461'>食言爾不從誓言予則孥戮汝罔有攸赦</span><br/>
<span class='tline' id='l67' data-llen='1461:1484'>　申言賞罰以警衆也用師之際警勑之意自不可少</span><br/>
<span class='tline' id='l68' data-llen='1484:1507'>　然與上古則有間矣禹伐苗止曰爾尚一乃心力其</span><br/>
<span class='tline' id='l69' data-llen='1507:1530'>　克有勲至啓乃曰用命賞于祖弗用命戮于社予則</span><br/>
<span class='tline' id='l70' data-llen='1530:1556'><a onclick="displayPageImage('KR1b0013', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1556:1579'>　孥戮汝已不同矣湯誓師之辭與啓相若而又曰朕</span><br/>
<span class='tline' id='l72' data-llen='1579:1602'>　不食言罔有攸赦世變風移聖人不得不然亦敬心</span><br/>
<span class='tline' id='l73' data-llen='1602:1614'>　愈加之意非徳不足也</span><br/>
<span class='tline' id='l74' data-llen='1614:1637'>湯既勝夏欲遷其社不可作夏社疑至臣扈夏師敗績</span><br/>
<span class='tline' id='l75' data-llen='1637:1658'>湯遂從之遂伐三朡俘厥寳玉誼伯仲伯作典寶</span><br/>
<span class='tline' id='l76' data-llen='1658:1674'>仲虺之誥第二　　　　　　商書</span><br/>
<span class='tline' id='l77' data-llen='1674:1688'>湯歸自夏至于大坰仲虺作誥</span><br/>
<span class='tline' id='l78' data-llen='1688:1711'>成湯放桀于南巢惟有慙徳曰予恐來世以台為口實</span><br/>
<span class='tline' id='l79' data-llen='1711:1737'><a onclick="displayPageImage('KR1b0013', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1737:1744'>仲虺乃作誥</span><br/>
<span class='tline' id='l81' data-llen='1744:1767'>　湯伐桀而歸至于大坰仲虺作誥不待至亳者湯既</span><br/>
<span class='tline' id='l82' data-llen='1767:1790'>　伐夏愧忸之心發於胷中若不能一朝居茍不即有</span><br/>
<span class='tline' id='l83' data-llen='1790:1813'>　以銷散之則過而不化將有害於進修之業矣惟有</span><br/>
<span class='tline' id='l84' data-llen='1813:1836'>　慙徳曰予恐来世以台為口實湯非畏議論也正恐</span><br/>
<span class='tline' id='l85' data-llen='1836:1859'>　後世亂臣賊子以湯藉口而為亂也自古君臣變易</span><br/>
<span class='tline' id='l86' data-llen='1859:1882'>　亦或有之如后羿之事尚矣何為口實乃至於湯盖</span><br/>
<span class='tline' id='l87' data-llen='1882:1905'>　后羿天下曉然知其為惡誰肯從之湯一代之聖人</span><br/>
<span class='tline' id='l88' data-llen='1905:1931'><a onclick="displayPageImage('KR1b0013', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1931:1954'>　天下將以為聖人且為之則凡欲為此者復何不可</span><br/>
<span class='tline' id='l90' data-llen='1954:1977'>　此湯之所以恐也湯居萬世君臣之始變此心之慙</span><br/>
<span class='tline' id='l91' data-llen='1977:2000'>　此誥之作皆不可少也乃作者繼湯有慙而作誥也</span><br/>
<span class='tline' id='l92' data-llen='2000:2023'>曰嗚呼惟天生民有欲無主乃亂惟天生聰明明乂有</span><br/>
<span class='tline' id='l93' data-llen='2023:2032'>夏昏徳民墜塗炭</span><br/>
<span class='tline' id='l94' data-llen='2032:2055'>　湯之伐桀慙發於中則是湯非欲往當時之民又有</span><br/>
<span class='tline' id='l95' data-llen='2055:2078'>　怨言則是民亦不欲往然則湯之必往何所迫邪於</span><br/>
<span class='tline' id='l96' data-llen='2078:2101'>　此深可以騐聖人之知天惟天生民有此身之欲無</span><br/>
<span class='tline' id='l97' data-llen='2101:2127'><a onclick="displayPageImage('KR1b0013', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2127:2150'>　人君以撙節之則亂天生聰明之君以治民非私於</span><br/>
<span class='tline' id='l99' data-llen='2150:2174'>　君也五行之氣有得其至精者則為出羣拔𩔖之人</span><br/>
<span class='tline' id='l100' data-llen='2174:2197'>　以治其餘湯而可以不往乎仲虺推其本原而言之</span><br/>
<span class='tline' id='l101' data-llen='2197:2220'>　有夏昬徳則與聰明相反矣其源既昬其流豈能清</span><br/>
<span class='tline' id='l102' data-llen='2220:2236'>　徹天下之人所以皆在塗炭之中</span><br/>
<span class='tline' id='l103' data-llen='2236:2259'>天乃錫王勇智表正萬邦纘禹舊服兹率厥典奉若天</span><br/>
<span class='tline' id='l104' data-llen='2259:2262'>命</span><br/>
<span class='tline' id='l105' data-llen='2262:2285'>　天乃錫王勇智勇智非自外来即聰明之發見也聰</span><br/>
<span class='tline' id='l106' data-llen='2285:2311'><a onclick="displayPageImage('KR1b0013', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2311:2334'>　明體也勇智用也勇則能行智則能知如此則能表</span><br/>
<span class='tline' id='l108' data-llen='2334:2357'>　正萬邦使四方視為儀表而皆得其正矣纘禹舊服</span><br/>
<span class='tline' id='l109' data-llen='2357:2380'>　者禹之服至此乃得而繼伐夏而纘禹天命人心之</span><br/>
<span class='tline' id='l110' data-llen='2380:2403'>　至公也兹率厥典者湯之勇智循常行之理而已典</span><br/>
<span class='tline' id='l111' data-llen='2403:2426'>　者萬世常行之理也如此則能奉順天命矣自常情</span><br/>
<span class='tline' id='l112' data-llen='2426:2449'>　觀之仲虺稱湯之勇智本於天錫宜必有甚髙之事</span><br/>
<span class='tline' id='l113' data-llen='2449:2460'>　乃不過率厥典而已</span><br/>
<span class='tline' id='l114' data-llen='2460:2483'>夏王有罪矯誣上天以布命于下帝用不臧式商受命</span><br/>
<span class='tline' id='l115' data-llen='2483:2509'><a onclick="displayPageImage('KR1b0013', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2509:2515'>用爽厥師</span><br/>
<span class='tline' id='l117' data-llen='2515:2538'>　矯誣云者蔽夏王之有罪也誣天之理矯天之意以</span><br/>
<span class='tline' id='l118' data-llen='2538:2561'>　布命令于下帝用是而不臧用者天命無心於去夏</span><br/>
<span class='tline' id='l119' data-llen='2561:2584'>　也桀既不臧而後用湯以受命式者天命無心於佑</span><br/>
<span class='tline' id='l120' data-llen='2584:2607'>　商也帝之不臧夏而命商何以騐之觀天意者莫的</span><br/>
<span class='tline' id='l121' data-llen='2607:2630'>　於人心用爽厥師有夏之昬徳薰灼其民天下居懵</span><br/>
<span class='tline' id='l122' data-llen='2630:2653'>　然之中用湯以開明之使如醉夢之醒故曰爽仲虺</span><br/>
<span class='tline' id='l123' data-llen='2653:2676'>　解湯之慙徳先言天立君自然之理夏昬徳所以亡</span><br/>
<span class='tline' id='l124' data-llen='2676:2702'><a onclick="displayPageImage('KR1b0013', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2702:2715'>　湯有徳所以王何慙之有</span><br/>
<span class='tline' id='l126' data-llen='2715:2739'>簡賢附𫝑實繁有徒肇我邦于有夏若苗之有莠若粟</span><br/>
<span class='tline' id='l127' data-llen='2739:2762'>之有秕小大戰戰罔不懼于非辜矧予之徳言足聴聞</span><br/>
<span class='tline' id='l128' data-llen='2762:2786'>　上先言天命簡賢附𫝑以下方言人事自惟王不邇</span><br/>
<span class='tline' id='l129' data-llen='2786:2809'>　聲色言湯之徳自佑賢輔徳又戒湯為君之事此一</span><br/>
<span class='tline' id='l130' data-llen='2809:2832'>　篇之次第也當桀之時小人為羣見湯之賢則簡忽</span><br/>
<span class='tline' id='l131' data-llen='2832:2856'>　之見桀之𫝑則親附之小人之常態也當此之時肇</span><br/>
<span class='tline' id='l132' data-llen='2856:2879'>　造我邦其在有夏若苗之有莠若粟之有秕言桀之</span><br/>
<span class='tline' id='l133' data-llen='2879:2905'><a onclick="displayPageImage('KR1b0013', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2905:2929'>　徒視湯為莠為秕其𫝑不能兩立小大戰戰而懼非</span><br/>
<span class='tline' id='l135' data-llen='2929:2953'>　辜者懼其以賢而害於𫝑也况我之徳言已足聴聞</span><br/>
<span class='tline' id='l136' data-llen='2953:2974'>　而不可掩乎言名譽之彰聴聞已多尤為不安</span><br/>
<span class='tline' id='l137' data-llen='2974:2997'>惟王不邇聲色不殖貨利徳懋懋官功懋懋賞用人惟</span><br/>
<span class='tline' id='l138' data-llen='2997:3012'>已改過不吝克寛克仁彰信兆民</span><br/>
<span class='tline' id='l139' data-llen='3012:3035'>　惟王不邇聲色不殖貨利仲虺見聖人之的故其稱</span><br/>
<span class='tline' id='l140' data-llen='3035:3058'>　聖人皆於本原而言之不為髙大之論而其實非聖</span><br/>
<span class='tline' id='l141' data-llen='3058:3081'>　人則不能至也聲色貨利而欲不邇不殖自非純乎</span><br/>
<span class='tline' id='l142' data-llen='3081:3107'><a onclick="displayPageImage('KR1b0013', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3107:3130'>　天無一毫人欲者安能湯之所以為湯不過此耳本</span><br/>
<span class='tline' id='l144' data-llen='3130:3153'>　原既已清徹則凡於事為無不當理徳懋者懋之以</span><br/>
<span class='tline' id='l145' data-llen='3153:3176'>　官功懋者懋之以賞見其崇徳報功不差毫髮也用</span><br/>
<span class='tline' id='l146' data-llen='3176:3199'>　人惟已者如記所謂取人以身惟本原之正故能以</span><br/>
<span class='tline' id='l147' data-llen='3199:3222'>　身為度而任天下之才茍吾身自無權衡則何以稱</span><br/>
<span class='tline' id='l148' data-llen='3222:3245'>　天下之長短小大哉改過不吝者騐之顔子可見顔</span><br/>
<span class='tline' id='l149' data-llen='3245:3268'>　子幾聖者也其過則不貳所謂有不善未嘗不知知</span><br/>
<span class='tline' id='l150' data-llen='3268:3291'>　之未嘗復行也顔子之不貳未若湯之不吝也克寛</span><br/>
<span class='tline' id='l151' data-llen='3291:3317'><a onclick="displayPageImage('KR1b0013', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3317:3340'>　克仁者自古言寛仁往往多以慈愛而或至於不治</span><br/>
<span class='tline' id='l153' data-llen='3340:3363'>　湯之寛仁慈愛固在其中而能彰明孚信於兆民其</span><br/>
<span class='tline' id='l154' data-llen='3363:3386'>　間蓋有不容言者意有以將其惠而民感之也彰信</span><br/>
<span class='tline' id='l155' data-llen='3386:3403'>　兆民蓋久於其道而天下化成之意</span><br/>
<span class='tline' id='l156' data-llen='3403:3427'>乃葛伯仇餉𥘉征自葛東征西夷怨南征北狄怨曰奚</span><br/>
<span class='tline' id='l157' data-llen='3427:3450'>獨後予攸徂之民室家相慶曰徯予后后來其蘇民之</span><br/>
<span class='tline' id='l158' data-llen='3450:3458'>戴商厥惟舊哉</span><br/>
<span class='tline' id='l159' data-llen='3458:3481'>　乃葛伯仇餉湯之征葛為民用師之始故曰為其殺</span><br/>
<span class='tline' id='l160' data-llen='3481:3507'><a onclick="displayPageImage('KR1b0013', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3507:3530'>　是童子而征之也自此以往東西交怨室家相慶民</span><br/>
<span class='tline' id='l162' data-llen='3530:3553'>　之戴商豈一朝一夕之故哉當是之時君臣易位雖</span><br/>
<span class='tline' id='l163' data-llen='3553:3576'>　天下之大變然觀其征伐之時唐虞都俞揖遜謳歌</span><br/>
<span class='tline' id='l164' data-llen='3576:3599'>　朝覲之氣象依然若存蓋堯舜禹湯以道相傳世雖</span><br/>
<span class='tline' id='l165' data-llen='3599:3622'>　降而道不降湯之心猶堯舜之心不幸當天下之變</span><br/>
<span class='tline' id='l166' data-llen='3622:3645'>　大不得已而不可避也後世用兵師之所至荆棘生</span><br/>
<span class='tline' id='l167' data-llen='3645:3668'>　焉民莫不驚潰奔竄湯師所至民皆欣然有喜何也</span><br/>
<span class='tline' id='l168' data-llen='3668:3691'>　蓋弔民伐罪布其寛仁所至則蘇故其氣象不可與</span><br/>
<span class='tline' id='l169' data-llen='3691:3718'><a onclick="displayPageImage('KR1b0013', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3718:3727'>　後世同日論也</span><br/>
<span class='tline' id='l171' data-llen='3727:3750'>佑賢輔徳顯忠遂良兼弱攻昧取亂侮亡推亡固存邦</span><br/>
<span class='tline' id='l172' data-llen='3750:3755'>乃其昌</span><br/>
<span class='tline' id='l173' data-llen='3755:3779'>　仲虺作誥至此畢矣又欲湯大其𥘉政以副民望故</span><br/>
<span class='tline' id='l174' data-llen='3779:3802'>　因戒以為君之職侮亡者侵侮之侮有亡形則推絶</span><br/>
<span class='tline' id='l175' data-llen='3802:3825'>　之有存理則培固之遏惡揚善人君當為之職也是</span><br/>
<span class='tline' id='l176' data-llen='3825:3843'>　皆行其所無事因天下所當為而為之</span><br/>
<span class='tline' id='l177' data-llen='3843:3859'>徳日新萬邦惟懐志自滿九族乃離</span><br/>
<span class='tline' id='l178' data-llen='3859:3886'><a onclick="displayPageImage('KR1b0013', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3886:3909'>　徳日新者聖人之徳常運而不息則日新使湯以慙</span><br/>
<span class='tline' id='l180' data-llen='3909:3932'>　忸之念倚於胷中而不化則於徳有所雜有所雜而</span><br/>
<span class='tline' id='l181' data-llen='3932:3956'>　止則不能日新矣盖謂湯此時正當日新其徳以大其</span><br/>
<span class='tline' id='l182' data-llen='3956:3979'>　初業安可留慙忸之念以累日新之功哉志自滿與</span><br/>
<span class='tline' id='l183' data-llen='3979:4002'>　篇意似不相接一篇之言皆所以振起湯之心而湯</span><br/>
<span class='tline' id='l184' data-llen='4002:4025'>　安有自滿之意蓋於此乃見古人精微之至此書主</span><br/>
<span class='tline' id='l185' data-llen='4025:4048'>　於解湯之慙所以厯舉徳業天命人心之所在徳業</span><br/>
<span class='tline' id='l186' data-llen='4048:4071'>　之盛天人之協則有自滿之理故仲虺自其本原而</span><br/>
<span class='tline' id='l187' data-llen='4071:4098'><a onclick="displayPageImage('KR1b0013', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4098:4116'>　塞之湯豈有是論必至此乃為全備也</span><br/>
<span class='tline' id='l189' data-llen='4116:4139'>王懋昭大徳建中于民以義制事以禮制心垂裕後昆</span><br/>
<span class='tline' id='l190' data-llen='4139:4162'>　王懋昭大徳建中于民謂湯正宜勉明大徳以立民</span><br/>
<span class='tline' id='l191' data-llen='4162:4186'>　極安可留慙忸而不化以怠其𥘉業乎昭大徳即建</span><br/>
<span class='tline' id='l192' data-llen='4186:4209'>　中也將以建中豈必它求亦於本原用工耳制事制</span><br/>
<span class='tline' id='l193' data-llen='4209:4232'>　心大抵不出湯之一身天下之事不外於心又贅言</span><br/>
<span class='tline' id='l194' data-llen='4232:4255'>　事何也古人立論本末體用悉備如易既言敬以直</span><br/>
<span class='tline' id='l195' data-llen='4255:4278'>　内又言義以方外本原既厚則取之不盡用之不竭</span><br/>
<span class='tline' id='l196' data-llen='4278:4305'><a onclick="displayPageImage('KR1b0013', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4305:4328'>　自然流裕於後世子孫六百年之商皆出於此大徳</span><br/>
<span class='tline' id='l198' data-llen='4328:4351'>　非外有所謂大徳即上不邇聲色以下蓋再立天地</span><br/>
<span class='tline' id='l199' data-llen='4351:4363'>　必舉世使之維新可也</span><br/>
<span class='tline' id='l200' data-llen='4363:4386'>予聞曰能自得師者王謂人莫己若者亡好問則裕自</span><br/>
<span class='tline' id='l201' data-llen='4386:4391'>用則小</span><br/>
<span class='tline' id='l202' data-llen='4391:4414'>　能自得師者自字要看後世亦有尊徳樂道之君然</span><br/>
<span class='tline' id='l203' data-llen='4414:4437'>　人以為有道有徳則尊之敬之非所謂自得師惟自</span><br/>
<span class='tline' id='l204' data-llen='4437:4460'>　得師則真可以王矣湯之於伊尹是也謂人莫已若</span><br/>
<span class='tline' id='l205' data-llen='4460:4487'><a onclick="displayPageImage('KR1b0013', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4487:4510'>　則孤孑特立傲然處萬物之上烏得而不亡好問則</span><br/>
<span class='tline' id='l207' data-llen='4510:4533'>　以天下之善為善所以裕也自用則己之能有限所</span><br/>
<span class='tline' id='l208' data-llen='4533:4556'>　以小也皆不自滿之意也仲虺諄諄於終篇者人君</span><br/>
<span class='tline' id='l209' data-llen='4556:4568'>　之志入自滿為甚近也</span><br/>
<span class='tline' id='l210' data-llen='4568:4591'>嗚呼慎厥終惟其始殖有禮覆昬暴欽崇天道永保天</span><br/>
<span class='tline' id='l211' data-llen='4591:4594'>命</span><br/>
<span class='tline' id='l212' data-llen='4594:4617'>　有禮則殖昬暴則覆天之道也慎厥終惟其始蓋湯</span><br/>
<span class='tline' id='l213' data-llen='4617:4640'>　此時正當謹始於正始之初必思所以為厥終之地</span><br/>
<span class='tline' id='l214' data-llen='4640:4667'><a onclick="displayPageImage('KR1b0013', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4667:4690'>　欽崇天道勑天之命惟時惟幾之謂也欽之工夫至</span><br/>
<span class='tline' id='l216' data-llen='4690:4713'>　矣又加之以崇加欽之至也永保天命能欽崇則能</span><br/>
<span class='tline' id='l217' data-llen='4713:4719'>　永保也</span><br/>
<span class='tline' id='l218' data-llen='4719:4735'>湯誥第三　　　　　　　　商書</span><br/>
<span class='tline' id='l219' data-llen='4735:4749'>湯既黜夏命復歸于亳作湯誥</span><br/>
<span class='tline' id='l220' data-llen='4749:4772'>王歸自克夏至于亳誕告萬方王曰嗟爾萬方有衆明</span><br/>
<span class='tline' id='l221' data-llen='4772:4779'>聽予一人誥</span><br/>
<span class='tline' id='l222' data-llen='4779:4802'>　湯誥一篇立一代之規摹新天下之耳目垂六百年</span><br/>
<span class='tline' id='l223' data-llen='4802:4829'><a onclick="displayPageImage('KR1b0013', 'WYG', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4829:4852'>　之基業者皆在焉即位第一事也誕告萬方非家至</span><br/>
<span class='tline' id='l225' data-llen='4852:4875'>　而户曉也意即位之始萬國之君皆朝于亳故因而</span><br/>
<span class='tline' id='l226' data-llen='4875:4898'>　告之嗟爾萬邦有衆吁嗟歎息憫其勞苦之意也一</span><br/>
<span class='tline' id='l227' data-llen='4898:4908'>　篇之義盡在是矣</span><br/>
<span class='tline' id='l228' data-llen='4908:4929'>惟皇上帝降衷于下民若有恒性克綏厥猷惟后</span><br/>
<span class='tline' id='l229' data-llen='4929:4952'>　惟皇上帝降衷于下民天命之謂性也若有恒性率</span><br/>
<span class='tline' id='l230' data-llen='4952:4975'>　性之謂道也克綏厥猷惟后修道之謂教也天之所</span><br/>
<span class='tline' id='l231' data-llen='4975:4998'>　賦為命人之所受為性子思言修湯言綏修者裁成</span><br/>
<span class='tline' id='l232' data-llen='4998:5025'><a onclick="displayPageImage('KR1b0013', 'WYG', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5025:5048'>　之謂綏者安養之謂修與綏非外有以與之互相發</span><br/>
<span class='tline' id='l234' data-llen='5048:5071'>　明因其所受者以修之綏之而已仲虺言惟天生民</span><br/>
<span class='tline' id='l235' data-llen='5071:5094'>　有欲無主乃亂惟天生聰明時乂即此意也但仲虺</span><br/>
<span class='tline' id='l236' data-llen='5094:5117'>　於情言之自末以及本湯於性言之自本以及末理</span><br/>
<span class='tline' id='l237' data-llen='5117:5131'>　歸于一而聖賢之間亦見矣</span><br/>
<span class='tline' id='l238' data-llen='5131:5154'>夏王滅徳作威以敷虐于爾萬方百姓爾萬方百姓罹</span><br/>
<span class='tline' id='l239' data-llen='5154:5177'>其凶害弗忍荼毒並告無辜于上下神祇天道福善禍</span><br/>
<span class='tline' id='l240' data-llen='5177:5188'>淫降災于夏以彰厥罪</span><br/>
<span class='tline' id='l241' data-llen='5188:5215'><a onclick="displayPageImage('KR1b0013', 'WYG', '007-14a' );" name="007-14a" class="pb">[007-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5215:5238'>　夏王滅徳作威徳者性之本有以私欲而滅之故曰</span><br/>
<span class='tline' id='l243' data-llen='5238:5261'>　滅威者性之所無以私欲而作之故曰作以敷虐于</span><br/>
<span class='tline' id='l244' data-llen='5261:5285'>　爾萬方百姓人君天下之原其𫝑甚便作威于上則</span><br/>
<span class='tline' id='l245' data-llen='5285:5308'>　其酷虐順流敷布于萬方百姓而無一人不罹其凶</span><br/>
<span class='tline' id='l246' data-llen='5308:5332'>　者使其轉此機而敷徳其𫝑亦然耳百姓在下被桀</span><br/>
<span class='tline' id='l247' data-llen='5332:5355'>　之虐受而不可避痛而不敢言桀若可偃然而獨肆</span><br/>
<span class='tline' id='l248' data-llen='5355:5378'>　及荼毒之極弗忍之餘乃能並告無辜于上下神祗</span><br/>
<span class='tline' id='l249' data-llen='5378:5401'>　不能自通於君而能自通於神天道之常桀亦不可</span><br/>
<span class='tline' id='l250' data-llen='5401:5428'><a onclick="displayPageImage('KR1b0013', 'WYG', '007-14b' );" name="007-14b" class="pb">[007-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5428:5451'>　逭特反覆手閒耳降災者非獨災異凡天象變於上</span><br/>
<span class='tline' id='l252' data-llen='5451:5468'>　人心怨於中地理亂於下者皆是也</span><br/>
<span class='tline' id='l253' data-llen='5468:5492'>肆台小子將天命明威不敢赦敢用𤣥牡敢昭告于上</span><br/>
<span class='tline' id='l254' data-llen='5492:5515'>天神后請罪有夏聿求元聖與之戮力以與爾有衆請</span><br/>
<span class='tline' id='l255' data-llen='5515:5518'>命</span><br/>
<span class='tline' id='l256' data-llen='5518:5541'>　將天命明威命出於天將之而已威亦天威明之而</span><br/>
<span class='tline' id='l257' data-llen='5541:5564'>　已天命明威萬方百姓並告無辜之怒也不敢赦深</span><br/>
<span class='tline' id='l258' data-llen='5564:5587'>　見湯不得已之心如有所督迫不可得而已者敢用</span><br/>
<span class='tline' id='l259' data-llen='5587:5614'><a onclick="displayPageImage('KR1b0013', 'WYG', '007-15a' );" name="007-15a" class="pb">[007-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5614:5638'>　𤣥牡敢昭告于上天神后若後世亂臣賊子藉湯為</span><br/>
<span class='tline' id='l261' data-llen='5638:5661'>　口實者以此心觀之方見大不相似湯無一毫私意</span><br/>
<span class='tline' id='l262' data-llen='5661:5685'>　對越天地鬼神而為之也夏牲用𤣥湯用夏牲湯何</span><br/>
<span class='tline' id='l263' data-llen='5685:5708'>　心哉深味昭告上帝之時則湯之心可見矣請罪有</span><br/>
<span class='tline' id='l264' data-llen='5708:5731'>　夏問罪桀也聿求元聖伊尹也以與爾有衆請命民</span><br/>
<span class='tline' id='l265' data-llen='5731:5754'>　墜塗炭死無日矣請其命而續之於將絶以此見湯</span><br/>
<span class='tline' id='l266' data-llen='5754:5777'>　之伐桀全不為己都是為民也大抵聖賢之心與萬</span><br/>
<span class='tline' id='l267' data-llen='5777:5800'>　民之心如一則公心也公者天之心也湯之時民心</span><br/>
<span class='tline' id='l268' data-llen='5800:5827'><a onclick="displayPageImage('KR1b0013', 'WYG', '007-15b' );" name="007-15b" class="pb">[007-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5827:5846'>　既然而伊尹又與之同心則天心可見矣</span><br/>
<span class='tline' id='l270' data-llen='5846:5869'>上天孚佑下民罪人黜伏天命弗僭賁若草木兆民允</span><br/>
<span class='tline' id='l271' data-llen='5869:5872'>殖</span><br/>
<span class='tline' id='l272' data-llen='5872:5895'>　上天孚佑下民聖人知天於未命之先衆人知天於</span><br/>
<span class='tline' id='l273' data-llen='5895:5918'>　已驗之後孚佑者見聖人知天於先而至此果不失</span><br/>
<span class='tline' id='l274' data-llen='5918:5941'>　所期也罪人黜伏桀已竄伏於南巢也天命安有僭</span><br/>
<span class='tline' id='l275' data-llen='5941:5964'>　差賁然如草木賁者燦然有文其理甚明若草木栽</span><br/>
<span class='tline' id='l276' data-llen='5964:5987'>　者培之傾者覆之咸其自取也兆民允殖民本有生</span><br/>
<span class='tline' id='l277' data-llen='5987:6014'><a onclick="displayPageImage('KR1b0013', 'WYG', '007-16a' );" name="007-16a" class="pb">[007-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6014:6024'>　殖之理於此而信</span><br/>
<span class='tline' id='l279' data-llen='6024:6048'>俾予一人輯寧爾邦家兹朕未知𫉬戾于上下慄慄危</span><br/>
<span class='tline' id='l280' data-llen='6048:6057'>懼若將隕于深淵</span><br/>
<span class='tline' id='l281' data-llen='6057:6080'>　俾予一人輯寧爾邦家湯初以民心天命所在不得</span><br/>
<span class='tline' id='l282' data-llen='6080:6103'>　不伐桀今罪既討矣當有聖人出而治之乃使予一</span><br/>
<span class='tline' id='l283' data-llen='6103:6126'>　人輯寧爾邦家用見湯之伐桀出於不得已而既伐</span><br/>
<span class='tline' id='l284' data-llen='6126:6150'>　之後以天下為大歉然而不敢當也兹朕未知𫉬戾</span><br/>
<span class='tline' id='l285' data-llen='6150:6173'>　于上下不知今已獲戾于上下乎未獲戾于上下乎</span><br/>
<span class='tline' id='l286' data-llen='6173:6200'><a onclick="displayPageImage('KR1b0013', 'WYG', '007-16b' );" name="007-16b" class="pb">[007-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6200:6223'>　輯寧之責在己則桀之戾將移於己慄慄危懼若將</span><br/>
<span class='tline' id='l288' data-llen='6223:6246'>　隕于深淵此湯之敬百聖相傳為君之心也未嘗獲</span><br/>
<span class='tline' id='l289' data-llen='6246:6262'>　戾若已獲戾者可見聖人之心矣</span><br/>
<span class='tline' id='l290' data-llen='6262:6284'>凡我造邦無從匪彞無即慆淫各守爾典以承天休</span><br/>
<span class='tline' id='l291' data-llen='6284:6307'>　凡我造邦之人無從匪彞無即慆淫各守爾典以承</span><br/>
<span class='tline' id='l292' data-llen='6307:6330'>　天休非號令有邦之君也觀其辭氣深欲鑒前事之</span><br/>
<span class='tline' id='l293' data-llen='6330:6353'>　可畏而體今日之心一從匪彞即慆淫則不能守爾</span><br/>
<span class='tline' id='l294' data-llen='6353:6376'>　典矣人之心不適邪則適正不為善則為惡茍心無</span><br/>
<span class='tline' id='l295' data-llen='6376:6403'><a onclick="displayPageImage('KR1b0013', 'WYG', '007-17a' );" name="007-17a" class="pb">[007-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6403:6426'>　所即無所從則必有所守而天之休在爾典之中矣</span><br/>
<span class='tline' id='l297' data-llen='6426:6449'>　何者此心恬愉安泰其為休美可知凡福禄之鍾祥</span><br/>
<span class='tline' id='l298' data-llen='6449:6461'>　瑞之来皆其發見者也</span><br/>
<span class='tline' id='l299' data-llen='6461:6484'>爾有善朕弗敢蔽罪當朕躬弗敢自赦惟簡在上帝之</span><br/>
<span class='tline' id='l300' data-llen='6484:6507'>心其爾萬方有罪在予一人予一人有罪無以爾萬方</span><br/>
<span class='tline' id='l301' data-llen='6507:6530'>　天道善則福之人君居中或有所蔽則天之福不得</span><br/>
<span class='tline' id='l302' data-llen='6530:6553'>　及於善故為君者致天之命於民而勿蔽足矣而朕</span><br/>
<span class='tline' id='l303' data-llen='6553:6576'>　躬有罪亦豈敢拂天之意而自赦一簡在上帝之心</span><br/>
<span class='tline' id='l304' data-llen='6576:6603'><a onclick="displayPageImage('KR1b0013', 'WYG', '007-17b' );" name="007-17b" class="pb">[007-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6603:6626'>　而已以此見湯合人已為一區而歸於天有天下而</span><br/>
<span class='tline' id='l306' data-llen='6626:6649'>　不與焉之意民以善言躬以罪言人己之道也其爾</span><br/>
<span class='tline' id='l307' data-llen='6649:6672'>　萬方有罪在予一人予一人有罪無以爾萬方者雖</span><br/>
<span class='tline' id='l308' data-llen='6672:6695'>　曰簡於天心而已不與至於為君之責則不可不自</span><br/>
<span class='tline' id='l309' data-llen='6695:6718'>　任非引咎歸己也人君天下之源理固如此爾自前</span><br/>
<span class='tline' id='l310' data-llen='6718:6741'>　而觀所謂樂天知命故不憂自後而觀則又居其憂</span><br/>
<span class='tline' id='l311' data-llen='6741:6764'>　之大者君仁莫不仁君義莫不義萬邦有罪其誰之</span><br/>
<span class='tline' id='l312' data-llen='6764:6769'>　罪邪</span><br/>
<span class='tline' id='l313' data-llen='6769:6796'><a onclick="displayPageImage('KR1b0013', 'WYG', '007-18a' );" name="007-18a" class="pb">[007-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6796:6808'>嗚呼尚克時忱乃亦有終</span><br/>
<span class='tline' id='l315' data-llen='6808:6831'>　嗚呼尚克時忱乃亦有終再三嗟歎庶幾惟此是信</span><br/>
<span class='tline' id='l316' data-llen='6831:6854'>　乃亦可以有其終湯之誥皆聖人之格言萬國豈有</span><br/>
<span class='tline' id='l317' data-llen='6854:6877'>　不信者湯於此若下之未信而望其信焉此善導善</span><br/>
<span class='tline' id='l318' data-llen='6877:6900'>　誘之意辭語温醇篤厚使人慕念無極如易所謂澤</span><br/>
<span class='tline' id='l319' data-llen='6900:6915'>　上有地臨君子以教思無窮也</span><br/>
<span class='tline' id='l320' data-llen='6915:6922'>咎單作明居</span><br/>
<span class='tline' id='l321' data-llen='6922:6925'>　</span><br/>
<span class='tline' id='l322' data-llen='6925:6952'><a onclick="displayPageImage('KR1b0013', 'WYG', '007-18b' );" name="007-18b" class="pb">[007-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6952:6955'>　</span><br/>
<span class='tline' id='l324' data-llen='6955:6958'>　</span><br/>
<span class='tline' id='l325' data-llen='6958:6961'>　</span><br/>
<span class='tline' id='l326' data-llen='6961:6964'>　</span><br/>
<span class='tline' id='l327' data-llen='6964:6967'>　</span><br/>
<span class='tline' id='l328' data-llen='6967:6970'>　</span><br/>
<span class='tline' id='l329' data-llen='6970:6973'>　</span><br/>
<span class='tline' id='l330' data-llen='6973:6984'>　増修東萊書説卷七</span><br/>
</p>
<p><br/>
</p>
  </div>
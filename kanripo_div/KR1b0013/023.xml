<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1b0013', 'WYG', '023-1a' );" name="023-1a" class="pb">[023-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　増修東萊書說卷二十三　　宋　時瀾　撰</span><br/>
<span class='tline' id='l10' data-llen='214:229'>洛誥第十五　　　　　　周書</span><br/>
<span class='tline' id='l11' data-llen='229:252'>　太甲復亳而伊尹告歸成王卜洛而周公告歸蓋伊</span><br/>
<span class='tline' id='l12' data-llen='252:275'>　尹周公處大臣之變者也巳事而亟去所以明吾心</span><br/>
<span class='tline' id='l13' data-llen='275:298'>　而嚴萬世之防也然周公不得遂其去何也伊尹之</span><br/>
<span class='tline' id='l14' data-llen='298:321'>　時國無他變太甲思庸則其責塞矣至於周公雖卜</span><br/>
<span class='tline' id='l15' data-llen='321:344'>　洛以遷商民基業略定然其心猶未服四方之大勢</span><br/>
<span class='tline' id='l16' data-llen='344:370'><a onclick="displayPageImage('KR1b0013', 'WYG', '023-1b' );" name="023-1b" class="pb">[023-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='370:393'>　猶未集非周公誰與鎮安之此所以欲去而復留也</span><br/>
<span class='tline' id='l18' data-llen='393:413'>召公既相宅周公往營成周使來告卜作洛誥</span><br/>
<span class='tline' id='l19' data-llen='413:436'>　湯既黜夏命復歸于亳作湯誥書曰復歸于亳著作</span><br/>
<span class='tline' id='l20' data-llen='436:459'>　湯誥之時也成王既黜殷命滅淮夷還歸在豐作周</span><br/>
<span class='tline' id='l21' data-llen='459:482'>　官書曰還歸在豐著作周官之時也他篇亦莫不然</span><br/>
<span class='tline' id='l22' data-llen='482:505'>　而洛誥之序則獨不然告洛邑之卜周公在成周而</span><br/>
<span class='tline' id='l23' data-llen='505:528'>　遣使於成王也作洛誥之書周公歸宗周而親告於</span><br/>
<span class='tline' id='l24' data-llen='528:551'>　成王也若如書序之凡例當云召公既相宅周公往</span><br/>
<span class='tline' id='l25' data-llen='551:577'><a onclick="displayPageImage('KR1b0013', 'WYG', '023-2a' );" name="023-2a" class="pb">[023-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='577:600'>　營成周使來告卜歸于宗周作洛誥今乃於告卜之</span><br/>
<span class='tline' id='l27' data-llen='600:623'>　下即書作洛誥不復著其時何哉蓋本周公之志而</span><br/>
<span class='tline' id='l28' data-llen='623:646'>　言之也卜定則都邑定都邑定則受朝㑹遷商民而</span><br/>
<span class='tline' id='l29' data-llen='646:669'>　周之基業定周之基業定則周公之去志亦定當使</span><br/>
<span class='tline' id='l30' data-llen='669:692'>　人告卜之時告歸雖未形於言而精誠至意實與之</span><br/>
<span class='tline' id='l31' data-llen='692:715'>　俱往矣孔子深見於此心故變例而書略作誥之時</span><br/>
<span class='tline' id='l32' data-llen='715:725'>　而發作誥之志也</span><br/>
<span class='tline' id='l33' data-llen='725:748'>周公拜手稽首曰朕復子明辟王如弗敢及天基命定</span><br/>
<span class='tline' id='l34' data-llen='748:774'><a onclick="displayPageImage('KR1b0013', 'WYG', '023-2b' );" name="023-2b" class="pb">[023-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='774:798'>命予乃𦙍保大相東土其基作民明辟予惟乙卯朝至</span><br/>
<span class='tline' id='l36' data-llen='798:821'>于洛師我卜河朔黎水我乃卜澗水東瀍水西惟洛食</span><br/>
<span class='tline' id='l37' data-llen='821:840'>我又卜瀍水東亦惟洛食伻來以圖及獻卜</span><br/>
<span class='tline' id='l38' data-llen='840:863'>　此章首序作洛獻卜之意拜手稽首敬其事也朕復</span><br/>
<span class='tline' id='l39' data-llen='863:886'>　子明辟程氏謂如復於王之復周公蓋言我以作洛</span><br/>
<span class='tline' id='l40' data-llen='886:909'>　獻卜之事反告於汝明君也周公之視成王孺子也</span><br/>
<span class='tline' id='l41' data-llen='909:932'>　成王之視周公叔父也拜手以言之明君以稱之蓋</span><br/>
<span class='tline' id='l42' data-llen='932:955'>　大卜洛之事而深發其敬也世儒復辟之說蓋生於</span><br/>
<span class='tline' id='l43' data-llen='955:981'><a onclick="displayPageImage('KR1b0013', 'WYG', '023-3a' );" name="023-3a" class="pb">[023-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='981:1004'>　此語抑不知有失然後有復武王崩成王立未甞一</span><br/>
<span class='tline' id='l45' data-llen='1004:1027'>　日不居王位何復之有哉君幼而百官緫已以聽焉</span><br/>
<span class='tline' id='l46' data-llen='1027:1050'>　是固冢宰之職也惟辟作福惟辟作威前乎此者封</span><br/>
<span class='tline' id='l47' data-llen='1050:1073'>　康叔伐三監莫不繫之於成王則昔固為辟自若也</span><br/>
<span class='tline' id='l48' data-llen='1073:1096'>　而今何復焉政使如世儒之說則天下之事豈有大</span><br/>
<span class='tline' id='l49' data-llen='1096:1119'>　於此者何為下文無一語及之而專論營洛獻卜之</span><br/>
<span class='tline' id='l50' data-llen='1119:1143'>　故邪王如弗敢及天基命定命予乃𦙍保大相東土</span><br/>
<span class='tline' id='l51' data-llen='1143:1166'>　其基作民明辟述作洛之意也營洛大政宜自天子</span><br/>
<span class='tline' id='l52' data-llen='1166:1192'><a onclick="displayPageImage('KR1b0013', 'WYG', '023-3b' );" name="023-3b" class="pb">[023-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1192:1215'>　出以成王幼沖新立若不敢及天時建都邑基周家</span><br/>
<span class='tline' id='l54' data-llen='1215:1238'>　之命而定之予乃不得不嗣太保以往大相東土其</span><br/>
<span class='tline' id='l55' data-llen='1238:1261'>　庶幾為成王始基作民明辟之地中天下而立明四</span><br/>
<span class='tline' id='l56' data-llen='1261:1284'>　目達四聦並受四海之圖籍大哉洛邑是誠作民明</span><br/>
<span class='tline' id='l57' data-llen='1284:1307'>　辟之基也是誠周公建都之意也蕭何作未央宫不</span><br/>
<span class='tline' id='l58' data-llen='1307:1330'>　過曰非壯麗無以重威耳臨之以周公其基作民明</span><br/>
<span class='tline' id='l59' data-llen='1330:1353'>　辟之言眇乎小哉不啻天淵之閒也予惟乙卯朝至</span><br/>
<span class='tline' id='l60' data-llen='1353:1376'>　于洛師即召誥所謂乙卯周公朝至于洛是也我卜</span><br/>
<span class='tline' id='l61' data-llen='1376:1402'><a onclick="displayPageImage('KR1b0013', 'WYG', '023-4a' );" name="023-4a" class="pb">[023-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1402:1425'>　河朔黎水我乃卜澗水東瀍水西惟洛食我又卜瀍</span><br/>
<span class='tline' id='l63' data-llen='1425:1448'>　水東亦惟洛食者卜都之意主於商民先卜河朔黎</span><br/>
<span class='tline' id='l64' data-llen='1448:1471'>　水者因其所安也顧氏謂近於紂都爲其懐土重遷</span><br/>
<span class='tline' id='l65' data-llen='1471:1494'>　故先卜近以恱之其論逺近則然矣若曰先卜近以</span><br/>
<span class='tline' id='l66' data-llen='1494:1517'>　恱之建都邑至重也質神明至肅也此豈茍以恱衆</span><br/>
<span class='tline' id='l67' data-llen='1517:1540'>　之時況本欲居洛姑先卜黎是命龜之際其意既不</span><br/>
<span class='tline' id='l68' data-llen='1540:1563'>　誠一矣茍龜兆而吉也將屈吾本意而遂居黎乎聖</span><br/>
<span class='tline' id='l69' data-llen='1563:1586'>　人之舉措殆不如是也然則周公何為而先卜黎也</span><br/>
<span class='tline' id='l70' data-llen='1586:1612'><a onclick="displayPageImage('KR1b0013', 'WYG', '023-4b' );" name="023-4b" class="pb">[023-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1612:1635'>　意在地近者商民之心意在地中者周公之心衆之</span><br/>
<span class='tline' id='l72' data-llen='1635:1658'>　所向周公亦豈安其獨見哉並列二說以聽於天而</span><br/>
<span class='tline' id='l73' data-llen='1658:1681'>　巳卜黎於先者先人後已之心也黎既不吉改卜洛</span><br/>
<span class='tline' id='l74' data-llen='1681:1704'>　邑龜乃協從盖周公之心即天心也無間故無違也</span><br/>
<span class='tline' id='l75' data-llen='1704:1727'>　黎雖不及洛然亦周公並近商郊審擇面勢可建别</span><br/>
<span class='tline' id='l76' data-llen='1727:1750'>　都之地若擇焉而不詳是彊天之合而必龜之從已</span><br/>
<span class='tline' id='l77' data-llen='1750:1773'>　豈聖人之心哉始云我乃卜澗水東瀍水西惟洛食</span><br/>
<span class='tline' id='l78' data-llen='1773:1796'>　者王城也朝㑹之地也終云我又卜瀍水東亦惟洛</span><br/>
<span class='tline' id='l79' data-llen='1796:1822'><a onclick="displayPageImage('KR1b0013', 'WYG', '023-5a' );" name="023-5a" class="pb">[023-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1822:1845'>　食者下都也頑民之居也王城在澗瀍之間下都在</span><br/>
<span class='tline' id='l81' data-llen='1845:1868'>　瀍水之外其地皆近洛水故兩云惟洛食也食云者</span><br/>
<span class='tline' id='l82' data-llen='1868:1891'>　史先定墨而灼龜之兆正食其墨也洛都雖有二城</span><br/>
<span class='tline' id='l83' data-llen='1891:1914'>　而成周則緫其名杜預孔穎達皆以下都為成周謂</span><br/>
<span class='tline' id='l84' data-llen='1914:1937'>　敬王繼子朝之亂自王城始都之其說不然大可以</span><br/>
<span class='tline' id='l85' data-llen='1937:1960'>　包小小不可以包大茍成周信為下都之名則凡書</span><br/>
<span class='tline' id='l86' data-llen='1960:1983'>　之言洛皆謂之成周是以下都之名而包王城其不</span><br/>
<span class='tline' id='l87' data-llen='1983:2006'>　可信一也左氏未甞有敬王自王城遷成周之明文</span><br/>
<span class='tline' id='l88' data-llen='2006:2032'><a onclick="displayPageImage('KR1b0013', 'WYG', '023-5b' );" name="023-5b" class="pb">[023-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2032:2055'>　第言子朝既逐王入于成周而巳敬王請城成周之</span><br/>
<span class='tline' id='l90' data-llen='2055:2078'>　辭亦謂成王合諸侯城成周以為東都則成周者洛</span><br/>
<span class='tline' id='l91' data-llen='2078:2101'>　邑之緫名明矣其不可信二也伻来以圖及獻卜者</span><br/>
<span class='tline' id='l92' data-llen='2101:2124'>　周公言向者卜洛既定使人来宗周獻營繕之圖及</span><br/>
<span class='tline' id='l93' data-llen='2124:2147'>　龜卜之兆於王盖追述獻卜之事言洛都之成將以</span><br/>
<span class='tline' id='l94' data-llen='2147:2156'>　致告歸之請也</span><br/>
<span class='tline' id='l95' data-llen='2156:2179'>王拜手稽首曰公不敢不敬天之休來相宅其作周匹</span><br/>
<span class='tline' id='l96' data-llen='2179:2202'>休公既定宅伻來來視予卜休恒吉我二人共貞公其</span><br/>
<span class='tline' id='l97' data-llen='2202:2228'><a onclick="displayPageImage('KR1b0013', 'WYG', '023-6a' );" name="023-6a" class="pb">[023-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2228:2245'>以予萬億年敬天之休拜手稽首誨言</span><br/>
<span class='tline' id='l99' data-llen='2245:2268'>　王拜手稽首者敬受周公之言也公不敢不敬天之</span><br/>
<span class='tline' id='l100' data-llen='2268:2291'>　休來相宅者宅土中而作大邑天之休命也周公之</span><br/>
<span class='tline' id='l101' data-llen='2291:2314'>　來相宅乃敬承天休命非出於已私也曰敬天之休</span><br/>
<span class='tline' id='l102' data-llen='2314:2337'>　足矣必曰不敢不敬天之休者盖明見天命之當然</span><br/>
<span class='tline' id='l103' data-llen='2337:2360'>　而不得不然也見之明然後畏之篤周公之於天命</span><br/>
<span class='tline' id='l104' data-llen='2360:2383'>　也知之深然後言之力成王之於周公也知周公則</span><br/>
<span class='tline' id='l105' data-llen='2383:2406'>　知天矣成王之學至於知天是殆非前日弗敢及天</span><br/>
<span class='tline' id='l106' data-llen='2406:2432'><a onclick="displayPageImage('KR1b0013', 'WYG', '023-6b' );" name="023-6b" class="pb">[023-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2432:2455'>　墓命之成王也其作周匹休者言周公相宅營洛實</span><br/>
<span class='tline' id='l108' data-llen='2455:2478'>　配宗周其作我周家匹休之地匹者對宗周之辭謂</span><br/>
<span class='tline' id='l109' data-llen='2478:2501'>　其休美俱無窮也成王復言公既定宅使人來以龜</span><br/>
<span class='tline' id='l110' data-llen='2501:2524'>　兆來視予其卜之休祥有常永無窮之吉我與周公</span><br/>
<span class='tline' id='l111' data-llen='2524:2547'>　二人其共貞固守此基業乎公其以予萬億年敬天</span><br/>
<span class='tline' id='l112' data-llen='2547:2570'>　之休以者使之之辭也成王自謂保天命與墜天命</span><br/>
<span class='tline' id='l113' data-llen='2570:2593'>　二者皆不繫於已惟繫周公使我如何爾公庶幾永</span><br/>
<span class='tline' id='l114' data-llen='2593:2616'>　留輔佐以我小子萬億年敬天之休而不墜乎倚之</span><br/>
<span class='tline' id='l115' data-llen='2616:2642'><a onclick="displayPageImage('KR1b0013', 'WYG', '023-7a' );" name="023-7a" class="pb">[023-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2642:2665'>　者甚重而望之者盖甚長也成王察言觀色知周公</span><br/>
<span class='tline' id='l117' data-llen='2665:2688'>　將致告歸之請故豫以是留之其於師保事之可謂</span><br/>
<span class='tline' id='l118' data-llen='2688:2711'>　篤察之可謂精矣是殆非前日未敢誚公之成王也</span><br/>
<span class='tline' id='l119' data-llen='2711:2734'>　拜手稽首誨言者成王復致敬盡禮以求周公之誨</span><br/>
<span class='tline' id='l120' data-llen='2734:2738'>　也</span><br/>
<span class='tline' id='l121' data-llen='2738:2761'>周公曰王肇稱殷禮祀于新邑咸秩無文予齊百工伻</span><br/>
<span class='tline' id='l122' data-llen='2761:2784'>從王于周予惟曰庶有事今王即命曰記功宗以功作</span><br/>
<span class='tline' id='l123' data-llen='2784:2807'>元祀惟命曰汝受命篤弼丕視功載乃汝其悉自教工</span><br/>
<span class='tline' id='l124' data-llen='2807:2833'><a onclick="displayPageImage('KR1b0013', 'WYG', '023-7b' );" name="023-7b" class="pb">[023-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2833:2856'>孺子其朋孺子其朋其往無若火始燄燄厥攸灼敘弗</span><br/>
<span class='tline' id='l126' data-llen='2856:2879'>其絶厥若彞及撫事如予惟以在周工往新邑伻嚮即</span><br/>
<span class='tline' id='l127' data-llen='2879:2895'>有僚明作有功惇大成裕汝永有辭</span><br/>
<span class='tline' id='l128' data-llen='2895:2918'>　成王既盡禮以求誨言於是周公舉其大者告之王</span><br/>
<span class='tline' id='l129' data-llen='2918:2941'>　肇稱殷禮祀于新邑咸秩無文告以定都之首務也</span><br/>
<span class='tline' id='l130' data-llen='2941:2964'>　定都之初肇舉盛禮大饗羣祀雖祀典之不載者咸</span><br/>
<span class='tline' id='l131' data-llen='2964:2987'>　秩敘而祭之有告焉有報焉有祈焉始建新都昭假</span><br/>
<span class='tline' id='l132' data-llen='2987:3010'>　上下告成事也雨暘時若大役以成報神賜也自今</span><br/>
<span class='tline' id='l133' data-llen='3010:3036'><a onclick="displayPageImage('KR1b0013', 'WYG', '023-8a' );" name="023-8a" class="pb">[023-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3036:3059'>　以始永奠中土祈鴻休也後世不知祭祀之義鬼神</span><br/>
<span class='tline' id='l135' data-llen='3059:3082'>　之徳則觀周公首以祀于新邑告成王若闊於事情</span><br/>
<span class='tline' id='l136' data-llen='3082:3105'>　抑不知人主臨鎮新都之始齊祓一心對越天地達</span><br/>
<span class='tline' id='l137' data-llen='3105:3128'>　此精明之徳放諸四海無所不準而助祭諸侯下逮</span><br/>
<span class='tline' id='l138' data-llen='3128:3151'>　胞翟之賤亦皆有孚顒若收其放而合其離盖格君</span><br/>
<span class='tline' id='l139' data-llen='3151:3174'>　心萃天下之道莫要於此故周公以為首務也予齊</span><br/>
<span class='tline' id='l140' data-llen='3174:3197'>　百工伻從王于周予惟曰庶有事周公言我整齊百</span><br/>
<span class='tline' id='l141' data-llen='3197:3220'>　官使從成王于成周者豈徒然哉予惟曰庶幾有事</span><br/>
<span class='tline' id='l142' data-llen='3220:3246'><a onclick="displayPageImage('KR1b0013', 'WYG', '023-8b' );" name="023-8b" class="pb">[023-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3246:3270'>　為以大慰天下云爾下文所稱記功宗之𩔖皆所當</span><br/>
<span class='tline' id='l144' data-llen='3270:3293'>　為之事也方周公當國之時百官賢否雖或小不齊</span><br/>
<span class='tline' id='l145' data-llen='3293:3316'>　公固化之有道處之有方於治道未害也今成王親</span><br/>
<span class='tline' id='l146' data-llen='3316:3339'>　政之初所從百官豈容有一小人參錯其間故公必</span><br/>
<span class='tline' id='l147' data-llen='3339:3362'>　精察審擇使咸出於正無少不齊老臣愛君之心亦</span><br/>
<span class='tline' id='l148' data-llen='3362:3385'>　篤矣不授之以人而徒責之以事周公必不爾也既</span><br/>
<span class='tline' id='l149' data-llen='3385:3408'>　授之以人矣成王亦安得辭其責乎今王即命曰記</span><br/>
<span class='tline' id='l150' data-llen='3408:3431'>　功宗以功作元祀惟命曰汝受命篤弼者基業既定</span><br/>
<span class='tline' id='l151' data-llen='3431:3457'><a onclick="displayPageImage('KR1b0013', 'WYG', '023-9a' );" name="023-9a" class="pb">[023-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3457:3480'>　則當修創業之功以示天下洛邑既成周之業既定</span><br/>
<span class='tline' id='l153' data-llen='3480:3503'>　矣論創業之勲不可後也故教成王今即出命曰記</span><br/>
<span class='tline' id='l154' data-llen='3503:3526'>　録功臣之宗勲勞之最大者以其功作元祀功臣莫</span><br/>
<span class='tline' id='l155' data-llen='3526:3549'>　不祭於大烝為功臣之宗者居其冠故謂之元祀也</span><br/>
<span class='tline' id='l156' data-llen='3549:3572'>　漢髙帝次功臣其第一乆之而後定盖功臣之冠天</span><br/>
<span class='tline' id='l157' data-llen='3572:3595'>　下觀瞻所以鎮服羣下者實繫此舉焉論功莫先於</span><br/>
<span class='tline' id='l158' data-llen='3595:3618'>　宗言宗則凡功臣可得而推矣報功莫重於祀言祀</span><br/>
<span class='tline' id='l159' data-llen='3618:3641'>　則凡慶賞可得而推矣既發命以報其功惟申命以</span><br/>
<span class='tline' id='l160' data-llen='3641:3667'><a onclick="displayPageImage('KR1b0013', 'WYG', '023-9b' );" name="023-9b" class="pb">[023-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3667:3690'>　勉之曰汝功臣其受此褒賞之命以厚輔王室盖示</span><br/>
<span class='tline' id='l162' data-llen='3690:3713'>　之倚任之意也臨新都而慰荅功臣所以託之心腹</span><br/>
<span class='tline' id='l163' data-llen='3713:3736'>　共圖乆大之業而念舊録功風天下以歸之厚此又</span><br/>
<span class='tline' id='l164' data-llen='3736:3759'>　其樞機也丕視功載乃汝其悉自教工孺子其朋孺</span><br/>
<span class='tline' id='l165' data-llen='3759:3782'>　子其朋其往無若火始燄燄厥攸灼敘弗其絶者周</span><br/>
<span class='tline' id='l166' data-llen='3782:3805'>　公既告成王以褒賞功臣又戒以當大視功臣之載</span><br/>
<span class='tline' id='l167' data-llen='3805:3828'>　書茍無不公百工效之亦皆公也苟少有私百工窺</span><br/>
<span class='tline' id='l168' data-llen='3828:3851'>　之亦將皆私也其公其私悉自汝教之所謂乃汝其</span><br/>
<span class='tline' id='l169' data-llen='3851:3878'><a onclick="displayPageImage('KR1b0013', 'WYG', '023-10a' );" name="023-10a" class="pb">[023-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3878:3901'>　悉自教工也百工視效如此孺子論功行賞其可少</span><br/>
<span class='tline' id='l171' data-llen='3901:3924'>　有朋比乎孺子其少有朋比則其自此以往臨政出</span><br/>
<span class='tline' id='l172' data-llen='3924:3947'>　治將無不朋比如火始然燄燄之微耳其所焚灼以</span><br/>
<span class='tline' id='l173' data-llen='3947:3970'>　敘而進自少而多自近而逺遂不可絶矣其可不深</span><br/>
<span class='tline' id='l174' data-llen='3970:3993'>　戒其初乎論功者成王之初政周公懼其私心之或</span><br/>
<span class='tline' id='l175' data-llen='3993:4016'>　萌故嚴厲其辭所以閑之於始而禁之於未發也厥</span><br/>
<span class='tline' id='l176' data-llen='4016:4039'>　若彞者告成王以其順典彞也及撫事如予者告成</span><br/>
<span class='tline' id='l177' data-llen='4039:4062'>　王以撫定天下之事當如我為政之時也及云者周</span><br/>
<span class='tline' id='l178' data-llen='4062:4089'><a onclick="displayPageImage('KR1b0013', 'WYG', '023-10b' );" name="023-10b" class="pb">[023-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4089:4112'>　公自謙使成王先順典彞而因觀法我之所為也惟</span><br/>
<span class='tline' id='l180' data-llen='4112:4135'>　以在周工往新邑者即周公所齊從王于周之百工</span><br/>
<span class='tline' id='l181' data-llen='4135:4158'>　戒成王之洛當惟以此自從不可以他人間之也周</span><br/>
<span class='tline' id='l182' data-llen='4158:4181'>　公為成王慮者可謂悉矣示之以典欲其遵也教之</span><br/>
<span class='tline' id='l183' data-llen='4181:4204'>　以身欲其效也遺之以人欲其用也成王之臨洛邑</span><br/>
<span class='tline' id='l184' data-llen='4204:4227'>　誠能循奉典彞師法周公信任衆賢則治道亦無餘</span><br/>
<span class='tline' id='l185' data-llen='4227:4250'>　藴矣伻嚮即有僚明作有功惇大成裕汝永有辭者</span><br/>
<span class='tline' id='l186' data-llen='4250:4273'>　復告成王當使百工咸知上意所嚮聮事分職各就</span><br/>
<span class='tline' id='l187' data-llen='4273:4300'><a onclick="displayPageImage('KR1b0013', 'WYG', '023-11a' );" name="023-11a" class="pb">[023-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4300:4323'>　有僚曉然不惑奮揚興起咸厎成績乃所謂明作有</span><br/>
<span class='tline' id='l189' data-llen='4323:4346'>　功也茍不知上之所嚮則惑惑則怠怠則績用弗成</span><br/>
<span class='tline' id='l190' data-llen='4346:4369'>　矣然則所嚮果何嚮也曰惇大者其所嚮也一代必</span><br/>
<span class='tline' id='l191' data-llen='4369:4392'>　有所尚以定一代之治體百工皆知所嚮雖其職之</span><br/>
<span class='tline' id='l192' data-llen='4392:4415'>　異其功之殊而體皆惇厚寛大共成温裕之風俗則</span><br/>
<span class='tline' id='l193' data-llen='4415:4438'>　是周家八百年之所尚實定於成王休聞顯譽豈有</span><br/>
<span class='tline' id='l194' data-llen='4438:4461'>　既乎漢文近於惇大成裕而無所謂明作有功漢宣</span><br/>
<span class='tline' id='l195' data-llen='4461:4484'>　近於明作有功而無所謂惇大成裕周之治體盖非</span><br/>
<span class='tline' id='l196' data-llen='4484:4511'><a onclick="displayPageImage('KR1b0013', 'WYG', '023-11b' );" name="023-11b" class="pb">[023-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4511:4534'>　後世之所可及也治體定則治道成故此章亦止於</span><br/>
<span class='tline' id='l198' data-llen='4534:4538'>　此</span><br/>
<span class='tline' id='l199' data-llen='4538:4561'>公曰巳汝惟沖子惟終汝其敬識百辟享亦識其有不</span><br/>
<span class='tline' id='l200' data-llen='4561:4584'>享享多儀儀不及物惟曰不享惟不役志于享凡民惟</span><br/>
<span class='tline' id='l201' data-llen='4584:4607'>曰不享惟事其爽侮乃惟孺子頒朕不暇聽朕教汝于</span><br/>
<span class='tline' id='l202' data-llen='4607:4630'>棐民彞汝乃是不蘉乃時惟不永哉篤敘乃正父罔不</span><br/>
<span class='tline' id='l203' data-llen='4630:4653'>若予不敢廢乃命汝往敬哉兹予其明農哉彼裕我民</span><br/>
<span class='tline' id='l204' data-llen='4653:4659'>無逺用戾</span><br/>
<span class='tline' id='l205' data-llen='4659:4686'><a onclick="displayPageImage('KR1b0013', 'WYG', '023-12a' );" name="023-12a" class="pb">[023-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4686:4709'>　周公既舉治道以誨成王此章復申言之而致告歸</span><br/>
<span class='tline' id='l207' data-llen='4709:4732'>　之請也巳汝惟沖子惟終者周家之治文武周公實</span><br/>
<span class='tline' id='l208' data-llen='4732:4755'>　始之至於終之則成王之責也故周公歎息而言曰</span><br/>
<span class='tline' id='l209' data-llen='4755:4778'>　巳乎惟汝幼沖之子而承如是之大基業惟有以終</span><br/>
<span class='tline' id='l210' data-llen='4778:4801'>　之乃能塞責盖憂其不克負荷而勉其不可不負荷</span><br/>
<span class='tline' id='l211' data-llen='4801:4824'>　也前章之誨於内治為詳至於統御諸侯教養兆民</span><br/>
<span class='tline' id='l212' data-llen='4824:4847'>　則未及焉故此章申言之汝其敬識百辟享亦識其</span><br/>
<span class='tline' id='l213' data-llen='4847:4870'>　有不享享多儀儀不及物惟曰不享惟不役志于享</span><br/>
<span class='tline' id='l214' data-llen='4870:4897'><a onclick="displayPageImage('KR1b0013', 'WYG', '023-12b' );" name="023-12b" class="pb">[023-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4897:4920'>　凡民惟曰不享惟事其爽侮誨之以統御諸侯之道</span><br/>
<span class='tline' id='l216' data-llen='4920:4943'>　也王者之統御諸侯必先識其向背不先識其向背</span><br/>
<span class='tline' id='l217' data-llen='4943:4966'>　則以偽為誠以佞為忠賞罰倒置而操柄失矣然所</span><br/>
<span class='tline' id='l218' data-llen='4966:4989'>　以識其向背非用智而任術也亦曰敬而巳矣敬則</span><br/>
<span class='tline' id='l219' data-llen='4989:5012'>　是心常存無憎愛之私故能識百辟忠誠以享王室</span><br/>
<span class='tline' id='l220' data-llen='5012:5035'>　者亦識其有悖慢而不享王室者所謂不享王室者</span><br/>
<span class='tline' id='l221' data-llen='5035:5058'>　非必顯然負固阻兵也庭實任土之物固與其他諸</span><br/>
<span class='tline' id='l222' data-llen='5058:5081'>　侯無異第無誠意以将之耳享覲之多儀極其繁縟</span><br/>
<span class='tline' id='l223' data-llen='5081:5108'><a onclick="displayPageImage('KR1b0013', 'WYG', '023-13a' );" name="023-13a" class="pb">[023-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5108:5131'>　茍無誠意則其升降俯仰之儀必有不與物相稱者</span><br/>
<span class='tline' id='l225' data-llen='5131:5154'>　是以謂之不享惟其不用志於享則凡其一國之民</span><br/>
<span class='tline' id='l226' data-llen='5154:5177'>　皆化其惡惟曰不享舉無尊奉天子之心推其國之</span><br/>
<span class='tline' id='l227' data-llen='5177:5200'>　政事其將差爽侮僭隳王度而為叛亂矣固當察之</span><br/>
<span class='tline' id='l228' data-llen='5200:5223'>　於早治之於微也豈待其貢物不至而始知之乎於</span><br/>
<span class='tline' id='l229' data-llen='5223:5246'>　升降俯仰之間而識其向背是非心之存者未能察</span><br/>
<span class='tline' id='l230' data-llen='5246:5269'>　也乃惟孺子頒朕不暇聽朕教汝于棐民彞汝乃是</span><br/>
<span class='tline' id='l231' data-llen='5269:5292'>　不蘉乃時惟不永哉誨之以教養兆民之道也周公</span><br/>
<span class='tline' id='l232' data-llen='5292:5319'><a onclick="displayPageImage('KR1b0013', 'WYG', '023-13b' );" name="023-13b" class="pb">[023-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5319:5342'>　之於民至矣然治道有先後之序盖亦有不暇為者</span><br/>
<span class='tline' id='l234' data-llen='5342:5365'>　故屬成王頒布我所不暇為者於天下王其聽我教</span><br/>
<span class='tline' id='l235' data-llen='5365:5388'>　汝於輔助斯民教養之常道次第而頒之於民可也</span><br/>
<span class='tline' id='l236' data-llen='5388:5411'>　蘉勉也民惟邦本汝乃於是輔民彞不勉行之是基</span><br/>
<span class='tline' id='l237' data-llen='5411:5434'>　業必將不永矣危言以感動之欲其深勉乎此也篤</span><br/>
<span class='tline' id='l238' data-llen='5434:5457'>　敘乃正父罔不若予不敢廢乃命者周公復告成王</span><br/>
<span class='tline' id='l239' data-llen='5457:5480'>　以惇篤次敘武王之事罔不如我前日當國之時則</span><br/>
<span class='tline' id='l240' data-llen='5480:5503'>　天下不敢廢汝之命矣武王没周公如武王天下所</span><br/>
<span class='tline' id='l241' data-llen='5503:5530'><a onclick="displayPageImage('KR1b0013', 'WYG', '023-14a' );" name="023-14a" class="pb">[023-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5530:5553'>　以不廢周公之命也周公去成王如周公天下所以</span><br/>
<span class='tline' id='l243' data-llen='5553:5576'>　不廢成王之命也茍成王作聰明喜變更武王周公</span><br/>
<span class='tline' id='l244' data-llen='5576:5599'>　之政皆失其敘則天下安肯用一幼沖孺子之命乎</span><br/>
<span class='tline' id='l245' data-llen='5599:5622'>　篤敘云者典刑具在誠意不存焉亦徒法而巳故行</span><br/>
<span class='tline' id='l246' data-llen='5622:5645'>　之貴乎篤也汝往敬哉兹予其明農哉者告戒既終</span><br/>
<span class='tline' id='l247' data-llen='5645:5668'>　勉以汝往新邑布政不可不敬我其退休田野惟農</span><br/>
<span class='tline' id='l248' data-llen='5668:5691'>　事是明不復與聞國事矣彼裕我民無逺用戾者周</span><br/>
<span class='tline' id='l249' data-llen='5691:5714'>　公既與成王決别以民者國之大本意未能巳復指</span><br/>
<span class='tline' id='l250' data-llen='5714:5741'><a onclick="displayPageImage('KR1b0013', 'WYG', '023-14b' );" name="023-14b" class="pb">[023-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5741:5764'>　而言之曰彼寛裕我民之道前所謂棐民彞者是不</span><br/>
<span class='tline' id='l252' data-llen='5764:5787'>　可須臾離無或少逺之而用致違戾也周公於將去</span><br/>
<span class='tline' id='l253' data-llen='5787:5808'>　之際殷勤反覆不能忘民如此其真知本者哉</span><br/>
<span class='tline' id='l254' data-llen='5808:5831'>王若曰公明保予沖子公稱丕顯德以予小子揚文武</span><br/>
<span class='tline' id='l255' data-llen='5831:5854'>烈奉答天命和恒四方民居師惇宗將禮稱秩元祀咸</span><br/>
<span class='tline' id='l256' data-llen='5854:5877'>秩無文惟公德明光于上下勤施于四方旁作穆穆迓</span><br/>
<span class='tline' id='l257' data-llen='5877:5900'>衡不迷文武勤教予沖子夙夜毖祀王曰公功棐迪篤</span><br/>
<span class='tline' id='l258' data-llen='5900:5906'>罔不若時</span><br/>
<span class='tline' id='l259' data-llen='5906:5933'><a onclick="displayPageImage('KR1b0013', 'WYG', '023-15a' );" name="023-15a" class="pb">[023-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5933:5956'>　成王將留周公故先歸重於公答其誨言稱其功徳</span><br/>
<span class='tline' id='l261' data-llen='5956:5979'>　盖所以開挽留之端也公明保予沖子者成王退托</span><br/>
<span class='tline' id='l262' data-llen='5979:6002'>　言我幼沖孺子蒙然未有所知公之於我正如人之</span><br/>
<span class='tline' id='l263' data-llen='6002:6025'>　養嬰孩寒暑飢渴莫能自辨皆傅養者明以保之使</span><br/>
<span class='tline' id='l264' data-llen='6025:6048'>　其免於水火歸重於公者亦至矣公稱丕顯徳以予</span><br/>
<span class='tline' id='l265' data-llen='6048:6071'>　小子揚文武烈奉答天命和恒四方民居師惇宗將</span><br/>
<span class='tline' id='l266' data-llen='6071:6094'>　禮稱秩元祀咸秩無文者答周公之誨言也公所稱</span><br/>
<span class='tline' id='l267' data-llen='6094:6117'>　舉以誨我者明著深實皆丕顯之徳盖欲以我小子</span><br/>
<span class='tline' id='l268' data-llen='6117:6144'><a onclick="displayPageImage('KR1b0013', 'WYG', '023-15b' );" name="023-15b" class="pb">[023-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6144:6167'>　繼先烈成天意結民心舉祀典我不敢不深為誨也</span><br/>
<span class='tline' id='l270' data-llen='6167:6190'>　文武之烈要在増光而發揚之茍止欲持循則漫頽</span><br/>
<span class='tline' id='l271' data-llen='6190:6213'>　其舊矣上天之眷要在進修而奉荅之茍無以稱塞</span><br/>
<span class='tline' id='l272' data-llen='6213:6236'>　則將墜其命矣四方之民要在和調而恒保之茍使</span><br/>
<span class='tline' id='l273' data-llen='6236:6259'>　之乖離則君位危而不能居師衆之上矣惇宗將禮</span><br/>
<span class='tline' id='l274' data-llen='6259:6283'>　稱秩元祀咸秩無文即前所謂肇稱殷禮盖以惇重宗</span><br/>
<span class='tline' id='l275' data-llen='6283:6306'>　敬大禮之心而舉行次敘大祀徧祭百神而大享之</span><br/>
<span class='tline' id='l276' data-llen='6306:6329'>　也周公前兩章之誨大畧不出此矣周公之誨以祀</span><br/>
<span class='tline' id='l277' data-llen='6329:6356'><a onclick="displayPageImage('KR1b0013', 'WYG', '023-16a' );" name="023-16a" class="pb">[023-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6356:6379'>　為先者先其原也成王之荅以祀為後者先其實也</span><br/>
<span class='tline' id='l279' data-llen='6379:6402'>　齋明之心盖出治之原而為治之條理則此心之實</span><br/>
<span class='tline' id='l280' data-llen='6402:6425'>　也告者視其原受者得其實周公可謂善誨成王可</span><br/>
<span class='tline' id='l281' data-llen='6425:6448'>　謂善聽矣茍周公先言祀成王亦先言祀安知非徒</span><br/>
<span class='tline' id='l282' data-llen='6448:6471'>　既其文而未既其實乎惟公徳明光于上下勤施于</span><br/>
<span class='tline' id='l283' data-llen='6471:6494'>　四方旁作穆穆迓衡不迷文武勤教予冲子夙夜毖</span><br/>
<span class='tline' id='l284' data-llen='6494:6517'>　祀者稱周公之功徳也周公聖徳之著輝光充塞天</span><br/>
<span class='tline' id='l285' data-llen='6517:6540'>　地若可以止矣方且勤施治教于四方四方之人雖</span><br/>
<span class='tline' id='l286' data-llen='6540:6567'><a onclick="displayPageImage('KR1b0013', 'WYG', '023-16b' );" name="023-16b" class="pb">[023-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6567:6590'>　邊陬海隅亦皆旁作穆穆以發誠敬之容徳益向新</span><br/>
<span class='tline' id='l288' data-llen='6590:6613'>　俗益向美前迓太平其象可見文武勤勞創業垂統</span><br/>
<span class='tline' id='l289' data-llen='6613:6636'>　以教後世者賴公再明不復迷錯我小子拱手仰成</span><br/>
<span class='tline' id='l290' data-llen='6636:6659'>　徒知為祭主蚤夜謹祀而巳則公之有大功徳於我</span><br/>
<span class='tline' id='l291' data-llen='6659:6682'>　周家者亦云盛矣天下皆在周公光宅之中識其不</span><br/>
<span class='tline' id='l292' data-llen='6682:6705'>　巳之心者成王也天下皆向周公日新之化識其迓</span><br/>
<span class='tline' id='l293' data-llen='6705:6728'>　平之象者成王也周公勤施不巳之心雖聖人所同</span><br/>
<span class='tline' id='l294' data-llen='6728:6751'>　然征誅四國思兼三王其勤勞特甚焉信乎其為勤</span><br/>
<span class='tline' id='l295' data-llen='6751:6778'><a onclick="displayPageImage('KR1b0013', 'WYG', '023-17a' );" name="023-17a" class="pb">[023-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6778:6801'>　施也不曰既平而曰迓平者既平則盈不可乆矣迓</span><br/>
<span class='tline' id='l297' data-llen='6801:6824'>　則有亹亹方進之意焉周公勤勞如此勲徳如此成</span><br/>
<span class='tline' id='l298' data-llen='6824:6847'>　王弁冕奉祭其敢忘所自乎其可少逺周公乎挽留</span><br/>
<span class='tline' id='l299' data-llen='6847:6870'>　之意莫切於是王曰公功棐迪篤罔不若時既稱周</span><br/>
<span class='tline' id='l300' data-llen='6870:6893'>　公之功徳言之不足復言公之功輔養啓迪我小子</span><br/>
<span class='tline' id='l301' data-llen='6893:6916'>　之篤罔不若是非止前所稱而巳盖言語所不能盡</span><br/>
<span class='tline' id='l302' data-llen='6916:6920'>　也</span><br/>
<span class='tline' id='l303' data-llen='6920:6937'>王曰公予小子其退即辟于周命公後</span><br/>
<span class='tline' id='l304' data-llen='6937:6964'><a onclick="displayPageImage('KR1b0013', 'WYG', '023-17b' );" name="023-17b" class="pb">[023-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6964:6987'>　成王留周公之心愈切矣人君有安居而與師保議</span><br/>
<span class='tline' id='l306' data-llen='6987:7010'>　論者有臨朝布政而接諸侯卿大夫者此成王欲退</span><br/>
<span class='tline' id='l307' data-llen='7010:7033'>　私而臨朝也謂我退而即君位于朝命公後伯禽於</span><br/>
<span class='tline' id='l308' data-llen='7033:7052'>　魯言公不可去封公之子以治魯國之民</span><br/>
<span class='tline' id='l309' data-llen='7052:7075'>四方迪亂未定于宗禮亦未克敉公功迪將其後監我</span><br/>
<span class='tline' id='l310' data-llen='7075:7090'>士師工誕保文武受民亂爲四輔</span><br/>
<span class='tline' id='l311' data-llen='7090:7113'>　四方今始開啓其治端耳諸侯尚未知来王来享而</span><br/>
<span class='tline' id='l312' data-llen='7113:7136'>　舉尊王之禮也周公雖巳平殷之亂而宗禮之事未</span><br/>
<span class='tline' id='l313' data-llen='7136:7163'><a onclick="displayPageImage('KR1b0013', 'WYG', '023-18a' );" name="023-18a" class="pb">[023-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7163:7186'>　定公之功亦未克敉寧而豈為全備哉公必當開導</span><br/>
<span class='tline' id='l315' data-llen='7186:7209'>　將大我之後為我士師工之監視當時為士師工者</span><br/>
<span class='tline' id='l316' data-llen='7209:7232'>　固多公當為之表率大保養文武所受之民以治之</span><br/>
<span class='tline' id='l317' data-llen='7232:7255'>　為四輔師保之佐此章成王自謂我眇然幼沖之子</span><br/>
<span class='tline' id='l318' data-llen='7255:7278'>　固不足以留周公縱公不為已留亦當為天下留為</span><br/>
<span class='tline' id='l319' data-llen='7278:7285'>　文武留也</span><br/>
<span class='tline' id='l320' data-llen='7285:7308'>王曰公定予往巳公功肅將祗歡公無困哉我惟無斁</span><br/>
<span class='tline' id='l321' data-llen='7308:7322'>其康事公勿替刑四方其世享</span><br/>
<span class='tline' id='l322' data-llen='7322:7349'><a onclick="displayPageImage('KR1b0013', 'WYG', '023-18b' );" name="023-18b" class="pb">[023-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7349:7372'>　公定予往巳者王謂公若留我則敢往新邑使天下</span><br/>
<span class='tline' id='l324' data-llen='7372:7395'>　諸侯欽肅將大祗敬歡協公之功公之功亦至此而</span><br/>
<span class='tline' id='l325' data-llen='7395:7418'>　成矣此語與亦未克敉公功對言也前章就成王之</span><br/>
<span class='tline' id='l326' data-llen='7418:7441'>　身言之此章又就周公之身言之見其留之愈切也</span><br/>
<span class='tline' id='l327' data-llen='7441:7464'>　公無困哉者王謂公舎我求去實為困我公前言規</span><br/>
<span class='tline' id='l328' data-llen='7464:7487'>　摹如此之大所謂遺大投艱于朕身矣而去之何哉</span><br/>
<span class='tline' id='l329' data-llen='7487:7510'>　公之不去我亦無厭斁其康安天下之事不然焉保</span><br/>
<span class='tline' id='l330' data-llen='7510:7533'>　其往公為周之儀刑舊矣今勿替之則四方亦世世</span><br/>
<span class='tline' id='l331' data-llen='7533:7560'><a onclick="displayPageImage('KR1b0013', 'WYG', '023-19a' );" name="023-19a" class="pb">[023-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7560:7568'>　享我周家也</span><br/>
<span class='tline' id='l333' data-llen='7568:7591'>周公拜手稽首曰王命予來承保乃文祖受命民越乃</span><br/>
<span class='tline' id='l334' data-llen='7591:7602'>光烈考武王𢎞朕恭</span><br/>
<span class='tline' id='l335' data-llen='7602:7625'>　周公為成王而留謂王命予來欲承保乃文祖受命</span><br/>
<span class='tline' id='l336' data-llen='7625:7648'>　之民及乃光烈考武王受其誕保文武受命民之命</span><br/>
<span class='tline' id='l337' data-llen='7648:7672'>　也𢎞朕恭者周公本有此恭所以欲去者謂上下全</span><br/>
<span class='tline' id='l338' data-llen='7672:7696'>　備矣王又深以文武為言是所以𢎞大我之恭豈得</span><br/>
<span class='tline' id='l339' data-llen='7696:7702'>　而不留</span><br/>
<span class='tline' id='l340' data-llen='7702:7729'><a onclick="displayPageImage('KR1b0013', 'WYG', '023-19b' );" name="023-19b" class="pb">[023-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7729:7752'>孺子來相宅其大惇典殷獻民亂爲四方新辟作周恭</span><br/>
<span class='tline' id='l342' data-llen='7752:7775'>先曰其自時中乂萬邦咸休惟王有成績予旦以多子</span><br/>
<span class='tline' id='l343' data-llen='7775:7792'>越御事篤前人成烈答其師作周孚先</span><br/>
<span class='tline' id='l344' data-llen='7792:7815'>　周公謂我既留君臣之間當同用工大立規摹孺子</span><br/>
<span class='tline' id='l345' data-llen='7815:7838'>　来相視洛邑其大惇厚其法用殷之賢人周召之言</span><br/>
<span class='tline' id='l346' data-llen='7838:7861'>　多加大者天下之工夫未有小為之而能有成者也</span><br/>
<span class='tline' id='l347' data-llen='7861:7884'>　是必委一身於其中如人為學學之外無他事乃可</span><br/>
<span class='tline' id='l348' data-llen='7884:7907'>　若一出一入始勤終怠豈能成徳必大惇其典大用</span><br/>
<span class='tline' id='l349' data-llen='7907:7934'><a onclick="displayPageImage('KR1b0013', 'WYG', '023-20a' );" name="023-20a" class="pb">[023-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7934:7957'>　殷之賢人治為四方之新君作周恭敬之君第一人</span><br/>
<span class='tline' id='l351' data-llen='7957:7980'>　又言其自是洛邑中天下而立定四海之民萬邦皆</span><br/>
<span class='tline' id='l352' data-llen='7980:8003'>　休惟王乃有成績茍一二邦不休則績安可謂之成</span><br/>
<span class='tline' id='l353' data-llen='8003:8026'>　旦者周公自言我以諸侯大夫及御事之人篤厚前</span><br/>
<span class='tline' id='l354' data-llen='8026:8049'>　人巳成之烈答天下之衆作周家誠信之臣第一人</span><br/>
<span class='tline' id='l355' data-llen='8049:8072'>　子者男子之通稱也於王言恭先於已言孚先者盖</span><br/>
<span class='tline' id='l356' data-llen='8072:8095'>　恭者治之原治原當出於君而臣但作孚信之先者</span><br/>
<span class='tline' id='l357' data-llen='8095:8118'>　而巳亦歸政之指也大抵功成則退臣之道也周公</span><br/>
<span class='tline' id='l358' data-llen='8118:8145'><a onclick="displayPageImage('KR1b0013', 'WYG', '023-20b' );" name="023-20b" class="pb">[023-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8145:8168'>　謂制作巳備可以去矣其本心也成王留之則又更</span><br/>
<span class='tline' id='l360' data-llen='8168:8184'>　立規摹終則有始天行健之意也</span><br/>
<span class='tline' id='l361' data-llen='8184:8203'>考朕昭子刑乃單文祖徳伻來毖殷乃命寧</span><br/>
<span class='tline' id='l362' data-llen='8203:8226'>　周公謂成王考我告子之言乃盡本於文祖之徳盖</span><br/>
<span class='tline' id='l363' data-llen='8226:8249'>　文徳之精微皆在此自加考察可也考之一辭甚要</span><br/>
<span class='tline' id='l364' data-llen='8249:8272'>　如法語之言能無從乎巽與之言能無說乎必改之</span><br/>
<span class='tline' id='l365' data-llen='8272:8295'>　繹之可也使來毖慎治殷之民其必命之以寧命者</span><br/>
<span class='tline' id='l366' data-llen='8295:8318'>　如射命中之命命中者必中之謂命寧者至於必寧</span><br/>
<span class='tline' id='l367' data-llen='8318:8345'><a onclick="displayPageImage('KR1b0013', 'WYG', '023-21a' );" name="023-21a" class="pb">[023-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8345:8349'>　也</span><br/>
<span class='tline' id='l369' data-llen='8349:8372'>予以秬鬯二卣曰明禋拜手稽首休享予不敢宿則禋</span><br/>
<span class='tline' id='l370' data-llen='8372:8395'>于文王武王惠篤敘無有遘自疾萬年厭于乃徳殷乃</span><br/>
<span class='tline' id='l371' data-llen='8395:8414'>引考王伻殷乃承敘萬年其永觀朕子懷徳</span><br/>
<span class='tline' id='l372' data-llen='8414:8437'>　周公既留即告于文王武王以秬鬯二卣拜手稽首</span><br/>
<span class='tline' id='l373' data-llen='8437:8460'>　以此心休享不敢宿而禋于文武之前公之一去一</span><br/>
<span class='tline' id='l374' data-llen='8460:8483'>　留對越文武也亦以堅成王之心謂汝之不可不勉</span><br/>
<span class='tline' id='l375' data-llen='8483:8506'>　者巳告於文武矣予不敢宿者對成王之時此心此</span><br/>
<span class='tline' id='l376' data-llen='8506:8533'><a onclick="displayPageImage('KR1b0013', 'WYG', '023-21b' );" name="023-21b" class="pb">[023-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8533:8556'>　意即對於文武也自是當惠順篤厚次敘而行無至</span><br/>
<span class='tline' id='l378' data-llen='8556:8579'>　于遘自疾之地能如此則萬年皆厭飫汝之徳殷之</span><br/>
<span class='tline' id='l379' data-llen='8579:8602'>　民亦日漸月漬而有所成矣殷之民乃承敘萬年其</span><br/>
<span class='tline' id='l380' data-llen='8602:8625'>　永觀朕子懷徳盖殷民乃讎民能使之承敘然後萬</span><br/>
<span class='tline' id='l381' data-llen='8625:8636'>　年永觀朕子懷徳也</span><br/>
<span class='tline' id='l382' data-llen='8636:8659'>戊辰王在新邑烝祭歳文王騂牛一武王騂牛一王命</span><br/>
<span class='tline' id='l383' data-llen='8659:8682'>作冊逸祝冊惟告周公其後王賔殺禋咸格王入太室</span><br/>
<span class='tline' id='l384' data-llen='8682:8705'>祼王命周公後作冊逸誥在十有二月惟周公誕保文</span><br/>
<span class='tline' id='l385' data-llen='8705:8732'><a onclick="displayPageImage('KR1b0013', 'WYG', '023-22a' );" name="023-22a" class="pb">[023-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8732:8740'>武受命惟七年</span><br/>
<span class='tline' id='l387' data-llen='8740:8763'>　此史臣記當時事也戊辰十二月戊辰也王在新邑</span><br/>
<span class='tline' id='l388' data-llen='8763:8786'>　在洛也烝祭常祭歳也文王騂牛一武王騂牛一常</span><br/>
<span class='tline' id='l389' data-llen='8786:8809'>　祭止用騂牛一也因烝祭封伯禽於魯王賔殺禋於</span><br/>
<span class='tline' id='l390' data-llen='8809:8832'>　常祭之外又殺牛以祭封伯禽與祭歳對言故曰賔</span><br/>
<span class='tline' id='l391' data-llen='8832:8855'>　以歳為主此為賔也惟周公誕保文武受命惟七年</span><br/>
<span class='tline' id='l392' data-llen='8855:8878'>　者史官記周公輔成王保文武受命終始至此凡七</span><br/>
<span class='tline' id='l393' data-llen='8878:8883'>　年也</span><br/>
<span class='tline' id='l394' data-llen='8883:8910'><a onclick="displayPageImage('KR1b0013', 'WYG', '023-22b' );" name="023-22b" class="pb">[023-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8910:8913'>　</span><br/>
<span class='tline' id='l396' data-llen='8913:8916'>　</span><br/>
<span class='tline' id='l397' data-llen='8916:8919'>　</span><br/>
<span class='tline' id='l398' data-llen='8919:8922'>　</span><br/>
<span class='tline' id='l399' data-llen='8922:8925'>　</span><br/>
<span class='tline' id='l400' data-llen='8925:8928'>　</span><br/>
<span class='tline' id='l401' data-llen='8928:8931'>　</span><br/>
<span class='tline' id='l402' data-llen='8931:8944'>　増修東萊書說卷二十三</span><br/>
</p>
<p><br/>
</p>
  </div>
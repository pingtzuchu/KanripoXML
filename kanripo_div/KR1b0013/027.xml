<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1b0013', 'WYG', '027-1a' );" name="027-1a" class="pb">[027-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　増修東萊書說卷二十七　　宋　時瀾　撰</span><br/>
<span class='tline' id='l10' data-llen='214:229'>蔡仲之命第十九　　　　周書</span><br/>
<span class='tline' id='l11' data-llen='229:252'>　文王之隆而蔡叔以囚蔡叔之囚而蔡仲以封安或</span><br/>
<span class='tline' id='l12' data-llen='252:267'>　生危危或生安二𩔖相召也</span><br/>
<span class='tline' id='l13' data-llen='267:286'>蔡叔既没王命蔡仲踐諸侯位作蔡仲之命</span><br/>
<span class='tline' id='l14' data-llen='286:309'>　嗚呼孔子序書何其深見周公之心也周公之囚蔡</span><br/>
<span class='tline' id='l15' data-llen='309:332'>　叔豈得巳哉叔未死之前周公之心所謂庶幾改之</span><br/>
<span class='tline' id='l16' data-llen='332:358'><a onclick="displayPageImage('KR1b0013', 'WYG', '027-1b' );" name="027-1b" class="pb">[027-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='358:381'>　予日望之者也豈忍遽必叔之不能改哉叔既没矣</span><br/>
<span class='tline' id='l18' data-llen='381:404'>　此望絶矣於是以平日友愛之至情不得施之於叔</span><br/>
<span class='tline' id='l19' data-llen='404:427'>　者併施之於仲命諸王以封之蔡焉書曰蔡叔既没</span><br/>
<span class='tline' id='l20' data-llen='427:449'>　王命蔡仲踐諸侯位嗚呼何其深見周公之心也</span><br/>
<span class='tline' id='l21' data-llen='449:472'>惟周公位冢宰正百工羣叔流言乃致辟管叔于商囚</span><br/>
<span class='tline' id='l22' data-llen='472:495'>蔡叔于郭鄰以車七乗降霍叔于庶人三年不齒蔡仲</span><br/>
<span class='tline' id='l23' data-llen='495:516'>克庸祗徳周公以爲卿士叔卒乃命諸王邦之蔡</span><br/>
<span class='tline' id='l24' data-llen='516:539'>　冢宰首六卿而緫百官天子之相也周公以三公而</span><br/>
<span class='tline' id='l25' data-llen='539:565'><a onclick="displayPageImage('KR1b0013', 'WYG', '027-2a' );" name="027-2a" class="pb">[027-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='565:588'>　下行相事者也周制每以三公兼六卿抑有深意焉</span><br/>
<span class='tline' id='l27' data-llen='588:611'>　三公無職六卿則分職矣三公論道六卿則行道矣</span><br/>
<span class='tline' id='l28' data-llen='611:634'>　以三公兼六卿同精粗源委於一體可離非道也史</span><br/>
<span class='tline' id='l29' data-llen='634:657'>　先書惟周公位冢宰正百工而繼以羣叔流言所以</span><br/>
<span class='tline' id='l30' data-llen='657:680'>　結正三叔之罪主少國疑之時冢宰之位乃社稷生</span><br/>
<span class='tline' id='l31' data-llen='680:703'>　民之根柢也是位一摇則天下岌岌乎殆矣今周公</span><br/>
<span class='tline' id='l32' data-llen='703:726'>　位冢宰正百工而三叔乃流言倡亂以摇之豈周公</span><br/>
<span class='tline' id='l33' data-llen='726:749'>　一身之利害哉是乃欲傾覆文武之社稷塗炭四海</span><br/>
<span class='tline' id='l34' data-llen='749:775'><a onclick="displayPageImage('KR1b0013', 'WYG', '027-2b' );" name="027-2b" class="pb">[027-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='775:798'>　之生靈得罪上天得罪宗廟天討所加非周公所得</span><br/>
<span class='tline' id='l36' data-llen='798:821'>　而私也象之欲殺舜舜在側微其害止於一身耳故</span><br/>
<span class='tline' id='l37' data-llen='821:844'>　舜得遂其友愛之心周公之位則繫天下之安危矣</span><br/>
<span class='tline' id='l38' data-llen='844:867'>　雖欲遂友愛之心於三叔不可得也心一而位殊也</span><br/>
<span class='tline' id='l39' data-llen='867:890'>　乃致辟管叔于商者始禍造亂不得而赦致云者有</span><br/>
<span class='tline' id='l40' data-llen='890:913'>　重之難之意所以深著周公之不得巳也囚蔡叔于</span><br/>
<span class='tline' id='l41' data-llen='913:936'>　郭鄰以車七乗者蔡叔之罪次於管叔故不殺而囚</span><br/>
<span class='tline' id='l42' data-llen='936:959'>　猶從之以七乗之車則異乎凡民之縲紲者親親之</span><br/>
<span class='tline' id='l43' data-llen='959:985'><a onclick="displayPageImage('KR1b0013', 'WYG', '027-3a' );" name="027-3a" class="pb">[027-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='985:1008'>　恩也降霍叔於庶人三年不齒者霍叔之罪又次於</span><br/>
<span class='tline' id='l45' data-llen='1008:1031'>　蔡叔故不囚而降編於民伍甫及三年而復其國也</span><br/>
<span class='tline' id='l46' data-llen='1031:1054'>　於蔡叔霍叔每求其輕是以知周公之於管叔亦欲</span><br/>
<span class='tline' id='l47' data-llen='1054:1077'>　求其生而不可得也蔡仲克庸祗徳周公以為卿士</span><br/>
<span class='tline' id='l48' data-llen='1077:1100'>　者周公蹙然於三叔之刑友愛之情鬱然不舒幸而</span><br/>
<span class='tline' id='l49' data-llen='1100:1123'>　蔡仲能用敬於徳則亟擢之雖為官擇人亦以少釋</span><br/>
<span class='tline' id='l50' data-llen='1123:1146'>　此恨也叔卒乃命諸王邦之蔡者蔡叔迷復不反雖</span><br/>
<span class='tline' id='l51' data-llen='1146:1165'>　命其子於王還其舊封而吾心終不滿也</span><br/>
<span class='tline' id='l52' data-llen='1165:1191'><a onclick="displayPageImage('KR1b0013', 'WYG', '027-3b' );" name="027-3b" class="pb">[027-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1191:1214'>王若曰小子胡惟爾率徳改行克愼厥猷肆予命爾侯</span><br/>
<span class='tline' id='l54' data-llen='1214:1237'>于東土往即乃封敬哉爾尚蓋前人之愆惟忠惟孝爾</span><br/>
<span class='tline' id='l55' data-llen='1237:1260'>乃邁迹自身克勤無怠以垂憲乃後率乃祖文王之彞</span><br/>
<span class='tline' id='l56' data-llen='1260:1271'>訓無若爾考之違王命</span><br/>
<span class='tline' id='l57' data-llen='1271:1294'>　命書之辭雖稱成王之命實周公之意也率徳率文</span><br/>
<span class='tline' id='l58' data-llen='1294:1317'>　王之徳也改行改蔡叔之行也於善云徳言其實然</span><br/>
<span class='tline' id='l59' data-llen='1317:1340'>　於惡云行言特所行之過而非中之實然也蔡仲生</span><br/>
<span class='tline' id='l60' data-llen='1340:1363'>　於憂患監祖懲父是能慎其道而塗轍不差也審所</span><br/>
<span class='tline' id='l61' data-llen='1363:1389'><a onclick="displayPageImage('KR1b0013', 'WYG', '027-4a' );" name="027-4a" class="pb">[027-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1389:1412'>　擇者也肆故也以其能慎厥猷故予命爾侯于東土</span><br/>
<span class='tline' id='l63' data-llen='1412:1435'>　戒以往即乃封敬哉者欲其毋失此心也爾尚盖前</span><br/>
<span class='tline' id='l64' data-llen='1435:1458'>　人之愆惟忠惟孝者周公以兄弟為體不忍蔡叔叛</span><br/>
<span class='tline' id='l65' data-llen='1458:1481'>　亂之愆播於天下其心愧恥若撻於市欲亟掩覆之</span><br/>
<span class='tline' id='l66' data-llen='1481:1504'>　而不可得故望蔡仲庶幾盖前人之愆惟忠惟孝不</span><br/>
<span class='tline' id='l67' data-llen='1504:1527'>　忠不孝乃蔡叔之愆茍其子能反其道子之新善著</span><br/>
<span class='tline' id='l68' data-llen='1527:1550'>　則父之舊愆庶乎其掩矣仲之勉於忠孝豈特盖叔</span><br/>
<span class='tline' id='l69' data-llen='1550:1573'>　之愆亦以解周公之愧惻怛之意見於言外也爾乃</span><br/>
<span class='tline' id='l70' data-llen='1573:1599'><a onclick="displayPageImage('KR1b0013', 'WYG', '027-4b' );" name="027-4b" class="pb">[027-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1599:1622'>　邁迹自身克勤無怠以垂憲乃後者蔡叔之惡既無</span><br/>
<span class='tline' id='l72' data-llen='1622:1645'>　以貽厥子孫仲乃一國始封之祖創業垂統之責實</span><br/>
<span class='tline' id='l73' data-llen='1645:1668'>　繋焉盍進其歩武自我作古克勤不怠以垂法於後</span><br/>
<span class='tline' id='l74' data-llen='1668:1691'>　斯須之怠則流弊或在於數百年之外不可不謹其</span><br/>
<span class='tline' id='l75' data-llen='1691:1714'>　源也率乃祖文王之彞訓無若爾考之違王命者文</span><br/>
<span class='tline' id='l76' data-llen='1714:1737'>　王之常訓固仲所當率也蔡叔之違王命仲克庸祗</span><br/>
<span class='tline' id='l77' data-llen='1737:1760'>　徳若不必戒也而猶戒者周公哀痛創艾之至也周</span><br/>
<span class='tline' id='l78' data-llen='1760:1783'>　公視兄弟子孫薫然慈愛惟恐有毫髮之傷不幸三</span><br/>
<span class='tline' id='l79' data-llen='1783:1809'><a onclick="displayPageImage('KR1b0013', 'WYG', '027-5a' );" name="027-5a" class="pb">[027-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1809:1832'>　叔連叛傷公之心多矣兄弟子孫之間豈堪有再違</span><br/>
<span class='tline' id='l81' data-llen='1832:1855'>　王命者以重傷公之心乎故仲雖不必戒而必戒是</span><br/>
<span class='tline' id='l82' data-llen='1855:1868'>　乃周公哀痛創艾之至也</span><br/>
<span class='tline' id='l83' data-llen='1868:1891'>皇天無親惟徳是輔民心無常惟惠之懐為善不同同</span><br/>
<span class='tline' id='l84' data-llen='1891:1904'>歸于治為惡不同同歸于亂</span><br/>
<span class='tline' id='l85' data-llen='1904:1927'>　處安樂者病於肆處憂患者病於拘不幸而過寧拘</span><br/>
<span class='tline' id='l86' data-llen='1927:1950'>　無肆然拘者要不可不開廣之也蔡仲生長於叛亂</span><br/>
<span class='tline' id='l87' data-llen='1950:1973'>　幽囚之中雖動心忍性克庸祗徳豈無或過於拘者</span><br/>
<span class='tline' id='l88' data-llen='1973:1999'><a onclick="displayPageImage('KR1b0013', 'WYG', '027-5b' );" name="027-5b" class="pb">[027-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1999:2022'>　乎皇天無親惟徳是輔民心無常惟惠之懐此言天</span><br/>
<span class='tline' id='l90' data-llen='2022:2045'>　人無適無莫之理以開廣之也天無私親所輔者徳</span><br/>
<span class='tline' id='l91' data-llen='2045:2068'>　民無常主所懐者惠仲其無以父之惡得罪於天人</span><br/>
<span class='tline' id='l92' data-llen='2068:2091'>　迫蹙而不敢騁也進爾之徳布爾之惠斯得天人之</span><br/>
<span class='tline' id='l93' data-llen='2091:2114'>　助矣不徳不惠則叔以文王之子而不得保其身有</span><br/>
<span class='tline' id='l94' data-llen='2114:2137'>　徳有惠則仲以蔡叔之子而不得辭其國天人無親</span><br/>
<span class='tline' id='l95' data-llen='2137:2160'>　無常至公之理於斯可見仲盍鑒此而日新其功乎</span><br/>
<span class='tline' id='l96' data-llen='2160:2183'>　為善不同同歸于治為惡不同同歸于亂此言善惡</span><br/>
<span class='tline' id='l97' data-llen='2183:2209'><a onclick="displayPageImage('KR1b0013', 'WYG', '027-6a' );" name="027-6a" class="pb">[027-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2209:2232'>　殊塗同歸之理以開廣之也凡曰為善質文異尚而</span><br/>
<span class='tline' id='l99' data-llen='2232:2255'>　歸治則同凡曰為惡彊弱異態而歸亂則同仲之率</span><br/>
<span class='tline' id='l100' data-llen='2255:2278'>　文王之徳改蔡叔之行兢兢乎其甚謹矣故使之大</span><br/>
<span class='tline' id='l101' data-llen='2278:2301'>　其心而廣之博觀萬善隨其時乂奚獨率於文王並</span><br/>
<span class='tline' id='l102' data-llen='2301:2324'>　戒萬惡絶其本根奚獨改於蔡叔所以進之者洪矣</span><br/>
<span class='tline' id='l103' data-llen='2324:2347'>爾其戒哉愼厥初惟厥終終以不困不惟厥終終以困</span><br/>
<span class='tline' id='l104' data-llen='2347:2370'>窮懋乃攸績睦乃四鄰以蕃王室以和兄弟康濟小民</span><br/>
<span class='tline' id='l105' data-llen='2370:2393'>　建國之始圖事揆䇿必審其始而思其終終始具舉</span><br/>
<span class='tline' id='l106' data-llen='2393:2419'><a onclick="displayPageImage('KR1b0013', 'WYG', '027-6b' );" name="027-6b" class="pb">[027-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2419:2442'>　然後可乆可大而不至於困徒慎初而不思厥終則</span><br/>
<span class='tline' id='l108' data-llen='2442:2465'>　終至於困窮雖葸然憂懼猶無益也有始斯有終理</span><br/>
<span class='tline' id='l109' data-llen='2465:2488'>　本相對實未始在於始之外所以不見者特思之未</span><br/>
<span class='tline' id='l110' data-llen='2488:2511'>　盡耳惟云者思之之謂也語以慎始而復授以慮終</span><br/>
<span class='tline' id='l111' data-llen='2511:2534'>　竭兩端之教也懋乃攸績睦乃四鄰以蕃王室以和</span><br/>
<span class='tline' id='l112' data-llen='2534:2557'>　兄弟康濟小民者告之以諸侯之職也勉其所當為</span><br/>
<span class='tline' id='l113' data-llen='2557:2580'>　之績欲其無邀功生事也睦其四鄰之國欲其無結</span><br/>
<span class='tline' id='l114' data-llen='2580:2603'>　怨起隙也是二者乃所以蕃屏王室和協兄弟也茍</span><br/>
<span class='tline' id='l115' data-llen='2603:2629'><a onclick="displayPageImage('KR1b0013', 'WYG', '027-7a' );" name="027-7a" class="pb">[027-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2629:2652'>　邀功結怨社稷將傾況能翼衛王室而不失兄弟之</span><br/>
<span class='tline' id='l117' data-llen='2652:2675'>　懽乎康濟小民者民惟邦本康濟之政必下逮於至</span><br/>
<span class='tline' id='l118' data-llen='2675:2698'>　微至弱然後可也上奉天子旁睦友邦下安民庶是</span><br/>
<span class='tline' id='l119' data-llen='2698:2721'>　乃所當懋之功績諸侯之職畢矣觀䇿戒蔡仲之辭</span><br/>
<span class='tline' id='l120' data-llen='2721:2744'>　則周家所以示徳意於諸侯安靜鎭定之規摹可槩</span><br/>
<span class='tline' id='l121' data-llen='2744:2749'>　見矣</span><br/>
<span class='tline' id='l122' data-llen='2749:2772'>率自中無作聦明亂舊章詳乃視聽罔以側言改厥度</span><br/>
<span class='tline' id='l123' data-llen='2772:2795'>則予一人汝嘉王曰嗚呼小子胡汝往哉無荒棄朕命</span><br/>
<span class='tline' id='l124' data-llen='2795:2821'><a onclick="displayPageImage('KR1b0013', 'WYG', '027-7b' );" name="027-7b" class="pb">[027-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2821:2844'>　奉王室待諸侯撫小民隨時隨事莫不有中率皆自</span><br/>
<span class='tline' id='l126' data-llen='2844:2867'>　於中則無過不及之失也舊章盖文武典憲布在侯</span><br/>
<span class='tline' id='l127' data-llen='2867:2890'>　邦者所當謹守而巳不可作其聦明而變亂之也大</span><br/>
<span class='tline' id='l128' data-llen='2890:2913'>　抵舊章平實乆大例不與新進喜事者合故作聦明</span><br/>
<span class='tline' id='l129' data-llen='2913:2936'>　者尤欲亂之焉不作聦明則天之徳也巳作之則非</span><br/>
<span class='tline' id='l130' data-llen='2936:2959'>　天之聦明特沾沾之小知耳作與不作而天人判焉</span><br/>
<span class='tline' id='l131' data-llen='2959:2982'>　曰率自中無作聦明亂舊章所以戒其出於己者也</span><br/>
<span class='tline' id='l132' data-llen='2982:3005'>　聽覽不貴於速而貴於詳迎刃立決顧盼生風似若</span><br/>
<span class='tline' id='l133' data-llen='3005:3031'><a onclick="displayPageImage('KR1b0013', 'WYG', '027-8a' );" name="027-8a" class="pb">[027-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3031:3054'>　可喜然忽畧踈快動皆愆尤凡讒說姦言曷甞不乗</span><br/>
<span class='tline' id='l135' data-llen='3054:3077'>　其匆遽之時而入乎惟詳其視聽則定而後應安徐</span><br/>
<span class='tline' id='l136' data-llen='3077:3101'>　審訂表裏畢陳側媚之言將望洋而不敢進故詳者乃</span><br/>
<span class='tline' id='l137' data-llen='3101:3124'>　聽覽之大法也茍惟不詳豈能不以側言而改其法</span><br/>
<span class='tline' id='l138' data-llen='3124:3147'>　度乎規矩法度未至於樂循理則常若維縶而側言</span><br/>
<span class='tline' id='l139' data-llen='3147:3170'>　乃解其縶而縱之逸樂之場故從之也經曰詳乃視</span><br/>
<span class='tline' id='l140' data-llen='3170:3193'>　聽罔以側言改厥度所以戒其臨於人也兩者交盡</span><br/>
<span class='tline' id='l141' data-llen='3193:3216'>　則不負分茅胙土之意而為天子所嘉矣復嘆息而</span><br/>
<span class='tline' id='l142' data-llen='3216:3242'><a onclick="displayPageImage('KR1b0013', 'WYG', '027-8b' );" name="027-8b" class="pb">[027-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3242:3265'>　飭其往申之無荒弃朕命之戒以蔡仲恂恂祗畏豈</span><br/>
<span class='tline' id='l144' data-llen='3265:3288'>　荒弃王命者盖地之逺也時之乆也敬或有時而衰</span><br/>
<span class='tline' id='l145' data-llen='3288:3307'>　焉將行而復戒之所以俾其著之於心也</span><br/>
<span class='tline' id='l146' data-llen='3307:3330'>成王東伐淮夷遂踐奄作成王政成王既踐奄將遷其</span><br/>
<span class='tline' id='l147' data-llen='3330:3345'>君于蒲姑周公告召公作將蒲姑</span><br/>
<span class='tline' id='l148' data-llen='3345:3368'>　淮夷與奄成王之時盖皆再叛大誥周公東征固巳</span><br/>
<span class='tline' id='l149' data-llen='3368:3391'>　序淮夷之叛矣此序復云成王東伐淮夷是再叛也</span><br/>
<span class='tline' id='l150' data-llen='3391:3414'>　多士固言昔朕来自奄矣此序復云成王遂踐奄是</span><br/>
<span class='tline' id='l151' data-llen='3414:3440'><a onclick="displayPageImage('KR1b0013', 'WYG', '027-9a' );" name="027-9a" class="pb">[027-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3440:3463'>　亦再叛也踐滅之之謂也將復遷其君于蒲姑者按</span><br/>
<span class='tline' id='l153' data-llen='3463:3486'>　孟子周公相成王誅紂伐奄則奄實濟紂之惡武王</span><br/>
<span class='tline' id='l154' data-llen='3486:3509'>　之時既用師矣至是盖三加兵於奄也長惡不悛故</span><br/>
<span class='tline' id='l155' data-llen='3509:3532'>　不得不遷以變移之將遷而先告召公有以見周公</span><br/>
<span class='tline' id='l156' data-llen='3532:3555'>　於軍國大議未嘗敢專非惟善處同列盖股肱心膂</span><br/>
<span class='tline' id='l157' data-llen='3555:3563'>　自應一體也</span><br/>
<span class='tline' id='l158' data-llen='3563:3566'>　</span><br/>
<span class='tline' id='l159' data-llen='3566:3569'>　</span><br/>
<span class='tline' id='l160' data-llen='3569:3595'><a onclick="displayPageImage('KR1b0013', 'WYG', '027-9b' );" name="027-9b" class="pb">[027-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3595:3598'>　</span><br/>
<span class='tline' id='l162' data-llen='3598:3601'>　</span><br/>
<span class='tline' id='l163' data-llen='3601:3604'>　</span><br/>
<span class='tline' id='l164' data-llen='3604:3607'>　</span><br/>
<span class='tline' id='l165' data-llen='3607:3610'>　</span><br/>
<span class='tline' id='l166' data-llen='3610:3613'>　</span><br/>
<span class='tline' id='l167' data-llen='3613:3616'>　</span><br/>
<span class='tline' id='l168' data-llen='3616:3629'>　増修東萊書說卷二十七</span><br/>
</p>
<p><br/>
</p>
  </div>
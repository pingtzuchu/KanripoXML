<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1b0013', 'WYG', '028-1a' );" name="028-1a" class="pb">[028-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　増修東萊書說卷二十八　　宋　時瀾　撰</span><br/>
<span class='tline' id='l10' data-llen='214:229'>多方第二十　　　　　　周書</span><br/>
<span class='tline' id='l11' data-llen='229:252'>　自大誥訖于多方所以經理殷民者何其勞也盖商</span><br/>
<span class='tline' id='l12' data-llen='252:275'>　家賢聖之君六七作徳澤在民者深而紂為天下逋</span><br/>
<span class='tline' id='l13' data-llen='275:298'>　逃主萃淵藪奔播竄匿幸災伺變者尚多有之不幸</span><br/>
<span class='tline' id='l14' data-llen='298:321'>　而武王崩成王幼管蔡造禍以喜亂之徒因思舊之</span><br/>
<span class='tline' id='l15' data-llen='321:344'>　情乗内難之隙三者參㑹故其為釁鴟張蟠結而不</span><br/>
<span class='tline' id='l16' data-llen='344:370'><a onclick="displayPageImage('KR1b0013', 'WYG', '028-1b' );" name="028-1b" class="pb">[028-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='370:393'>　可解當斯時也非周公之忠聖勤勞亦曰殆哉雖然</span><br/>
<span class='tline' id='l18' data-llen='393:416'>　是固周之不造而實則天之大扶持保佑有周者也</span><br/>
<span class='tline' id='l19' data-llen='416:439'>　人之稚齒百疾先見則必過加調護凡傷生伐性者</span><br/>
<span class='tline' id='l20' data-llen='439:462'>　一不敢萌焉所以培固眞源克登上壽者盖以少年</span><br/>
<span class='tline' id='l21' data-llen='462:483'>　多疾之力也成周八百年之基業可於此占之</span><br/>
<span class='tline' id='l22' data-llen='483:499'>成王歸自奄在宗周誥庶邦作多方</span><br/>
<span class='tline' id='l23' data-llen='499:522'>　多方與多士辭指相出入多士既遷殷民而獨誥新</span><br/>
<span class='tline' id='l24' data-llen='522:545'>　民者也故其辭視多方為略多方既踐奄而徧誥庶</span><br/>
<span class='tline' id='l25' data-llen='545:571'><a onclick="displayPageImage('KR1b0013', 'WYG', '028-2a' );" name="028-2a" class="pb">[028-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='571:594'>　邦者也故其辭視多士為詳宗周謂鎬京王者之定</span><br/>
<span class='tline' id='l27' data-llen='594:617'>　都天下之所宗也東遷之後定都于洛則洛亦謂之</span><br/>
<span class='tline' id='l28' data-llen='617:640'>　宗周衛孔悝之鼎銘曰隨難于漢陽即宫于宗周是</span><br/>
<span class='tline' id='l29' data-llen='640:663'>　時鎬巳封秦宗周盖指洛也然則宗周初無定名隨</span><br/>
<span class='tline' id='l30' data-llen='663:673'>　王者所都而名耳</span><br/>
<span class='tline' id='l31' data-llen='673:696'>惟五月丁亥王來自奄至于宗周周公曰王若曰猷告</span><br/>
<span class='tline' id='l32' data-llen='696:709'>爾四國多方惟爾殷侯尹民</span><br/>
<span class='tline' id='l33' data-llen='709:732'>　多方周公以王命誥者也史之記載先曰惟五月丁</span><br/>
<span class='tline' id='l34' data-llen='732:758'><a onclick="displayPageImage('KR1b0013', 'WYG', '028-2b' );" name="028-2b" class="pb">[028-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='758:781'>　亥王來自奄至于宗周何也示有所統君臣之大義</span><br/>
<span class='tline' id='l36' data-llen='781:805'>　也先曰周公曰而復曰王若曰何也明周公𫝊王命</span><br/>
<span class='tline' id='l37' data-llen='805:828'>　而非周公之命也周公之命誥終於此篇故發例於</span><br/>
<span class='tline' id='l38' data-llen='828:851'>　終以見大誥康誥多士諸篇凡稱王曰者無非周公</span><br/>
<span class='tline' id='l39' data-llen='851:875'>　𫝊成王之命也漢儒乃謂周公嘗居攝稱王以啓王</span><br/>
<span class='tline' id='l40' data-llen='875:898'>　莽之亂其亦未嘗深考於此邪猷告爾四國多方而</span><br/>
<span class='tline' id='l41' data-llen='898:921'>　繼之以殷侯尹民者雖以道徧告四方而意則主於</span><br/>
<span class='tline' id='l42' data-llen='921:944'>　殷民故復挈嘗為殷侯長民者而告之也殷侯謂武</span><br/>
<span class='tline' id='l43' data-llen='944:970'><a onclick="displayPageImage('KR1b0013', 'WYG', '028-3a' );" name="028-3a" class="pb">[028-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='970:993'>　庚前此則殷稱王後此則殷為宋遷洛之衆不能悉</span><br/>
<span class='tline' id='l45' data-llen='993:1016'>　至鎬故呼嘗為武庚長民者使致告於其衆也主於</span><br/>
<span class='tline' id='l46' data-llen='1016:1039'>　殷民而徧告四方何也三監之叛淮夷與奄相顧而</span><br/>
<span class='tline' id='l47' data-llen='1039:1062'>　起則其驅扇者廣矣今雖平殄然餘邪遺疾猶或在</span><br/>
<span class='tline' id='l48' data-llen='1062:1085'>　人肺腑恐其有時而發也於是渙汗大號歴敘天命</span><br/>
<span class='tline' id='l49' data-llen='1085:1108'>　之公古今之變征誅安集之本末俾四國多方咸與</span><br/>
<span class='tline' id='l50' data-llen='1108:1131'>　聞之大破其疑而深絶其根者盖在於是兵寢四十</span><br/>
<span class='tline' id='l51' data-llen='1131:1145'>　餘年之盛其亦訓誥之助歟</span><br/>
<span class='tline' id='l52' data-llen='1145:1171'><a onclick="displayPageImage('KR1b0013', 'WYG', '028-3b' );" name="028-3b" class="pb">[028-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1171:1194'>我惟大降爾命爾罔不知洪惟圖天之命弗永寅念于</span><br/>
<span class='tline' id='l54' data-llen='1194:1217'>祀惟帝降格于夏有夏誕厥逸不肯慼言于民乃大淫</span><br/>
<span class='tline' id='l55' data-llen='1217:1240'>昏不克終日勸于帝之迪乃爾攸聞厥圖帝之命不克</span><br/>
<span class='tline' id='l56' data-llen='1240:1263'>開于民之麗乃大降罰崇亂有夏因甲于内亂不克靈</span><br/>
<span class='tline' id='l57' data-llen='1263:1286'>承于旅罔丕惟進之恭洪舒于民亦惟有夏之民叨懫</span><br/>
<span class='tline' id='l58' data-llen='1286:1294'>日欽劓割夏邑</span><br/>
<span class='tline' id='l59' data-llen='1294:1317'>　周之革殷乃奉天命之公非私取之也我惟大降黜</span><br/>
<span class='tline' id='l60' data-llen='1317:1340'>　爾殷命公天之罰明白正直未嘗有纎芥覆藏蔽匿</span><br/>
<span class='tline' id='l61' data-llen='1340:1366'><a onclick="displayPageImage('KR1b0013', 'WYG', '028-4a' );" name="028-4a" class="pb">[028-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1366:1389'>　之意爾多方殷民蓋罔不知之矣天命至公至明如</span><br/>
<span class='tline' id='l63' data-llen='1389:1412'>　此爾武庚爾頑民尚迷不悟洪惟圖天之命弗永寅</span><br/>
<span class='tline' id='l64' data-llen='1412:1435'>　念于祀謂大肆其圖度校計以求天之命自厎滅亡</span><br/>
<span class='tline' id='l65' data-llen='1435:1458'>　不深長敬念於保宗祀之道也天命可受而不可圖</span><br/>
<span class='tline' id='l66' data-llen='1458:1481'>　圖則人為之私而非天命矣此蓋深示以天命不可</span><br/>
<span class='tline' id='l67' data-llen='1481:1504'>　妄干乃多方一篇之綱領也於是上引厯代所以失</span><br/>
<span class='tline' id='l68' data-llen='1504:1527'>　天命受天命之明證以示之桀之惡上通於天惟帝</span><br/>
<span class='tline' id='l69' data-llen='1527:1550'>　降監感于有夏譴告而警動之有夏誕厥逸不肯慼</span><br/>
<span class='tline' id='l70' data-llen='1550:1576'><a onclick="displayPageImage('KR1b0013', 'WYG', '028-4b' );" name="028-4b" class="pb">[028-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1576:1599'>　言於民言天譴愈甚桀惡愈長方且大其逸豫雖憂</span><br/>
<span class='tline' id='l72' data-llen='1599:1622'>　民之言尚不肯出諸口況憂民之實乎乃大淫昏不</span><br/>
<span class='tline' id='l73' data-llen='1622:1645'>　克終日勸于帝之廸者言桀逸豫順長乃至于大縱</span><br/>
<span class='tline' id='l74' data-llen='1645:1668'>　淫昏天理曾無暫開之時凡視聴動息日用之間洋</span><br/>
<span class='tline' id='l75' data-llen='1668:1691'>　洋乎皆上帝所以啓迪開導斯人者勸則孳孳勉勉</span><br/>
<span class='tline' id='l76' data-llen='1691:1715'>　欲罷不能之謂也雖閭巷之人豈無人欲少醒耳目清</span><br/>
<span class='tline' id='l77' data-llen='1715:1738'>　明之頃乎此即所謂勸于帝之迪惟其介然之蹊旋</span><br/>
<span class='tline' id='l78' data-llen='1738:1761'>　即湮塞所以冺然衆人也至于桀則終日昏酣未嘗</span><br/>
<span class='tline' id='l79' data-llen='1761:1787'><a onclick="displayPageImage('KR1b0013', 'WYG', '028-5a' );" name="028-5a" class="pb">[028-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1787:1810'>　發見天理或㡬乎息矣乃爾攸聞者警之以桀之自</span><br/>
<span class='tline' id='l81' data-llen='1810:1833'>　絶於天汝所素聞欲其因桀而知紂也厥圖帝之命</span><br/>
<span class='tline' id='l82' data-llen='1833:1856'>　謂不順受帝命而以私意圖度之是逆天也盖與武</span><br/>
<span class='tline' id='l83' data-llen='1856:1879'>　庚頑民同病也帝命在民承帝之命惟有愛民更無</span><br/>
<span class='tline' id='l84' data-llen='1879:1902'>　他法桀外圖帝之命反抑塞民之生理何異却行求</span><br/>
<span class='tline' id='l85' data-llen='1902:1925'>　前乎麗民之所依盖其生理也若依於仁依於賢依</span><br/>
<span class='tline' id='l86' data-llen='1925:1949'>　於土依於衣食之𩔖紂一皆抑塞遏絶之所謂不克</span><br/>
<span class='tline' id='l87' data-llen='1949:1972'>　開于民之麗也乃大降罰崇亂有夏因甲于内亂者</span><br/>
<span class='tline' id='l88' data-llen='1972:1998'><a onclick="displayPageImage('KR1b0013', 'WYG', '028-5b' );" name="028-5b" class="pb">[028-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1998:2021'>　原其亂因盖始于内亂甲始也妹喜之嬖是也蠱其</span><br/>
<span class='tline' id='l90' data-llen='2021:2044'>　心敗其家然後流毒於國於天下探其根而言之也</span><br/>
<span class='tline' id='l91' data-llen='2044:2067'>　不克靈承于旅罔丕惟進之恭洪舒于民亦惟有夏</span><br/>
<span class='tline' id='l92' data-llen='2067:2090'>　之民叨懫日欽劓割夏邑者言桀之心既蠱惑自應</span><br/>
<span class='tline' id='l93' data-llen='2090:2113'>　悖虐不能善承有衆自應不能大進於恭而大進其</span><br/>
<span class='tline' id='l94' data-llen='2113:2136'>　舒慢以侮虐斯民自應專擇夏民貪叨忿懫者欽崇</span><br/>
<span class='tline' id='l95' data-llen='2136:2159'>　尊尚之同惡相濟以戕虐邦邑生於其心其流必極</span><br/>
<span class='tline' id='l96' data-llen='2159:2165'>　於此也</span><br/>
<span class='tline' id='l97' data-llen='2165:2191'><a onclick="displayPageImage('KR1b0013', 'WYG', '028-6a' );" name="028-6a" class="pb">[028-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2191:2214'>天惟時求民主乃大降顯休命于成湯刑殄有夏惟天</span><br/>
<span class='tline' id='l99' data-llen='2214:2237'>不畀純乃惟以爾多方之義民不克永于多享惟夏之</span><br/>
<span class='tline' id='l100' data-llen='2237:2260'>恭多士大不克明保享于民乃胥惟虐于民至于百爲</span><br/>
<span class='tline' id='l101' data-llen='2260:2283'>大不克開乃惟成湯克以爾多方簡代夏作民主愼厥</span><br/>
<span class='tline' id='l102' data-llen='2283:2306'>麗乃勸厥民刑用勸以至于帝乙罔不明徳愼罰亦克</span><br/>
<span class='tline' id='l103' data-llen='2306:2329'>用勸要囚殄戮多罪亦克用勸開釋無辜亦克用勸今</span><br/>
<span class='tline' id='l104' data-llen='2329:2345'>至于爾辟弗克以爾多方享天之命</span><br/>
<span class='tline' id='l105' data-llen='2345:2368'>　桀既暴虐失君徳而不能主民矣故天惟時求民主</span><br/>
<span class='tline' id='l106' data-llen='2368:2394'><a onclick="displayPageImage('KR1b0013', 'WYG', '028-6b' );" name="028-6b" class="pb">[028-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2394:2417'>　乃大降顯休命于成湯曰求曰降豈眞有求之降之</span><br/>
<span class='tline' id='l108' data-llen='2417:2441'>　哉天下無統渙散漫流𫝑不得不歸其所聚而湯之</span><br/>
<span class='tline' id='l109' data-llen='2441:2464'>　一徳乃所謂顯休命之實合衆離而聚之者也民不</span><br/>
<span class='tline' id='l110' data-llen='2464:2487'>　得不聚於湯湯不得不受斯民之聚是豈人為之私</span><br/>
<span class='tline' id='l111' data-llen='2487:2510'>　哉故曰天求之天降之也刑殄有夏惟天不畀純者</span><br/>
<span class='tline' id='l112' data-llen='2510:2533'>　天命湯代夏刑滅其國天之不畀於桀者大矣然非</span><br/>
<span class='tline' id='l113' data-llen='2533:2556'>　天大絶之也桀之絶天者大故天之絶桀者亦大有</span><br/>
<span class='tline' id='l114' data-llen='2556:2579'>　是形則有是影影之小大隨其形未嘗有毫釐之加</span><br/>
<span class='tline' id='l115' data-llen='2579:2605'><a onclick="displayPageImage('KR1b0013', 'WYG', '028-7a' );" name="028-7a" class="pb">[028-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2605:2628'>　損也乃惟以爾多方之義民不克永于多享者義民</span><br/>
<span class='tline' id='l117' data-llen='2628:2651'>　知義之民也桀之世四方其少君子哉顧其三宅無</span><br/>
<span class='tline' id='l118' data-llen='2651:2674'>　義民則所任者皆不義之人矣義民在下素志不伸</span><br/>
<span class='tline' id='l119' data-llen='2674:2697'>　雖多何補故周公慨嘆桀以爾多方之義民藹然輔</span><br/>
<span class='tline' id='l120' data-llen='2697:2720'>　世長民之具混混同流相隨覆亡不能永受衆多之</span><br/>
<span class='tline' id='l121' data-llen='2720:2743'>　服享猶負米而飢載泉而渴盖深哀之也惟夏之恭</span><br/>
<span class='tline' id='l122' data-llen='2743:2766'>　多士大不克明保享于民乃胥惟虐于民至于百為</span><br/>
<span class='tline' id='l123' data-llen='2766:2789'>　大不克開者言桀既有義民不能用則所謂夏之恭</span><br/>
<span class='tline' id='l124' data-llen='2789:2815'><a onclick="displayPageImage('KR1b0013', 'WYG', '028-7b' );" name="028-7b" class="pb">[028-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2815:2838'>　多士盖皆叨懫之人前章所云日欽者也彼既以姦</span><br/>
<span class='tline' id='l126' data-llen='2838:2861'>　惡為桀所尊用豈復能明達不惑保養斯民乃相胥</span><br/>
<span class='tline' id='l127' data-llen='2861:2884'>　専播其虐于民民被其虐甚至於凡有所為欲耕則</span><br/>
<span class='tline' id='l128' data-llen='2884:2907'>　害其耕欲賈則害其賈無一能達四向皆窮如抵墻</span><br/>
<span class='tline' id='l129' data-llen='2907:2930'>　壁所謂至於百為大不克開也民窮如此安得而不</span><br/>
<span class='tline' id='l130' data-llen='2930:2953'>　變乎凶徳相濟所以益速桀之亡也言雖指桀爾殷</span><br/>
<span class='tline' id='l131' data-llen='2953:2976'>　侯尹民嘗逮事紂者寧不怵然内愧其顙有泚何周</span><br/>
<span class='tline' id='l132' data-llen='2976:2999'>　之敢怨乎乃惟成湯克以爾多方簡代夏作民主愼</span><br/>
<span class='tline' id='l133' data-llen='2999:3025'><a onclick="displayPageImage('KR1b0013', 'WYG', '028-8a' );" name="028-8a" class="pb">[028-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3025:3049'>　厥麗乃勸厥民刑用勸者簡擇也當是時民方擇君故</span><br/>
<span class='tline' id='l135' data-llen='3049:3073'>　也湯所以能以爾多方簡代夏主民者其道豈有它哉</span><br/>
<span class='tline' id='l136' data-llen='3073:3097'>　謹其所依而巳前章不克開于民之麗者言民之所依</span><br/>
<span class='tline' id='l137' data-llen='3097:3121'>　也此章愼厥麗乃勸者君之所依也湯深謹其君之所</span><br/>
<span class='tline' id='l138' data-llen='3121:3145'>　依所以為勸民之本徒善其外而不謹其中心之所厎</span><br/>
<span class='tline' id='l139' data-llen='3145:3169'>　麗依止蓋未有能動者厥民所以儀刑觀法者亦用此</span><br/>
<span class='tline' id='l140' data-llen='3169:3193'>　而競勸感之非自外也自成湯至于帝乙罔不明徳愼</span><br/>
<span class='tline' id='l141' data-llen='3193:3217'>　罰亦克用勸要囚殄戮多罪亦克用勸開釋無辜亦克</span><br/>
<span class='tline' id='l142' data-llen='3217:3243'><a onclick="displayPageImage('KR1b0013', 'WYG', '028-8b' );" name="028-8b" class="pb">[028-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3243:3267'>　用勸者言商傳世之多要皆不失其所依明徳愼罰正</span><br/>
<span class='tline' id='l144' data-llen='3267:3291'>　指君之所依也明徳徳之實也愼罰仁之發也君道依</span><br/>
<span class='tline' id='l145' data-llen='3291:3315'>　於明依於仁而巳商傳世之君徳固有淺深然大畧不</span><br/>
<span class='tline' id='l146' data-llen='3315:3339'>　失所依亦皆能用以教化勸導斯民其刑其赦亦皆能</span><br/>
<span class='tline' id='l147' data-llen='3339:3363'>　用以勸民赦而民勸之猶可也刑使民畏耳亦克用勸</span><br/>
<span class='tline' id='l148' data-llen='3363:3387'>　則有黙行於刑赦之間者矣蓋所謂明徳愼罰之本而</span><br/>
<span class='tline' id='l149' data-llen='3387:3411'>　君之所依者也每語結之以勸者天下非可驅以智力</span><br/>
<span class='tline' id='l150' data-llen='3411:3435'>　束以法制惟勸化其民使常有欣欣不巳之意乃維持</span><br/>
<span class='tline' id='l151' data-llen='3435:3461'><a onclick="displayPageImage('KR1b0013', 'WYG', '028-9a' );" name="028-9a" class="pb">[028-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3461:3485'>　長乆之道也今至于爾辟弗克以爾多方享天之命者</span><br/>
<span class='tline' id='l153' data-llen='3485:3509'>　多方雖誥四國而主於商民則爾辟謂紂也商先哲王</span><br/>
<span class='tline' id='l154' data-llen='3509:3533'>　世傳家法積累維持如此今一旦至于汝君乃以爾全</span><br/>
<span class='tline' id='l155' data-llen='3533:3557'>　盛之多方不克坐享天之成命而亡之是誠可憫惜也</span><br/>
<span class='tline' id='l156' data-llen='3557:3581'>　天命至公操則存舎則亡以商先王之多基業之大紂</span><br/>
<span class='tline' id='l157' data-llen='3581:3605'>　曽不得席其餘䕃其亡忽焉危微操舎之幾周公所以</span><br/>
<span class='tline' id='l158' data-llen='3605:3622'>　示天下深矣豈徒曰慰解之而巳哉</span><br/>
<span class='tline' id='l159' data-llen='3622:3647'>嗚呼王若曰誥告爾多方非天庸釋有夏非天庸釋有殷乃</span><br/>
<span class='tline' id='l160' data-llen='3647:3673'><a onclick="displayPageImage('KR1b0013', 'WYG', '028-9b' );" name="028-9b" class="pb">[028-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3673:3697'>惟爾辟以爾多方大淫圖天之命屑有辭乃惟有夏圖厥</span><br/>
<span class='tline' id='l162' data-llen='3697:3721'>政不集于享天降時喪有邦間之乃惟爾商後王逸厥逸</span><br/>
<span class='tline' id='l163' data-llen='3721:3745'>圖厥政不蠲烝天惟降時喪惟聖罔念作狂惟狂克念作</span><br/>
<span class='tline' id='l164' data-llen='3745:3765'>聖天惟五年須暇之子孫誕作民主罔可念聽</span><br/>
<span class='tline' id='l165' data-llen='3765:3789'>　序嗚呼於王若曰之上蓋周公先自歎息而始宣布成</span><br/>
<span class='tline' id='l166' data-llen='3789:3813'>　王之誥告又所以見周公未嘗稱王也又此篇之始周</span><br/>
<span class='tline' id='l167' data-llen='3813:3837'>　公曰王若曰複語相承書無此體也至於此章先嗚呼</span><br/>
<span class='tline' id='l168' data-llen='3837:3861'>　而後王若曰書亦無此體也周公居聖人之變史官預</span><br/>
<span class='tline' id='l169' data-llen='3861:3888'><a onclick="displayPageImage('KR1b0013', 'WYG', '028-10a' );" name="028-10a" class="pb">[028-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3888:3912'>　憂來世傳疑襲誤蓋有竊之為口實者矣故於周公誥</span><br/>
<span class='tline' id='l171' data-llen='3912:3936'>　命之終篇發新例二著周公實未嘗稱王所以别嫌明</span><br/>
<span class='tline' id='l172' data-llen='3936:3960'>　微而謹萬世之防也非天庸釋有夏非天庸釋有殷者</span><br/>
<span class='tline' id='l173' data-llen='3960:3984'>　言天未嘗用意弃夏商乃二國自絶耳教之以自反而</span><br/>
<span class='tline' id='l174' data-llen='3984:4008'>　不怨天也乃惟爾辟以爾多方大淫圖天之命屑有辭</span><br/>
<span class='tline' id='l175' data-llen='4008:4032'>　者言孽非天作乃紂自作此章論夏商二國乃惟皆指</span><br/>
<span class='tline' id='l176' data-llen='4032:4056'>　其自作之孽也紂以爾多方之衆惟意所適大肆淫泆</span><br/>
<span class='tline' id='l177' data-llen='4056:4080'>　不順天命而妄圖度焉凡人欲之作天理之逆皆是也</span><br/>
<span class='tline' id='l178' data-llen='4080:4107'><a onclick="displayPageImage('KR1b0013', 'WYG', '028-10b' );" name="028-10b" class="pb">[028-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4107:4131'>　惡之播於人口者謂之辭方惡之未熟也大者則傳道</span><br/>
<span class='tline' id='l180' data-llen='4131:4155'>　之至於瑣屑者猶未暇舉焉至於肆欲逆天其惡既熟</span><br/>
<span class='tline' id='l181' data-llen='4155:4179'>　則民不堪其虐無復諱避雖瑣屑之惡極口歴數一一</span><br/>
<span class='tline' id='l182' data-llen='4179:4203'>　有辭是民既弃之矣天固不得而不弃之也乃惟有夏</span><br/>
<span class='tline' id='l183' data-llen='4203:4227'>　圖厥政不集于享天降時喪有邦間之者集乃積集之</span><br/>
<span class='tline' id='l184' data-llen='4227:4251'>　集享乃享國之享治世之政聚其所以興所謂集于享</span><br/>
<span class='tline' id='l185' data-llen='4251:4275'>　也亂世之政積其所以滅所謂不集于享也桀圖其政</span><br/>
<span class='tline' id='l186' data-llen='4275:4299'>　既不集于享而集于亡故天降是喪亂而俾有邦代之</span><br/>
<span class='tline' id='l187' data-llen='4299:4326'><a onclick="displayPageImage('KR1b0013', 'WYG', '028-11a' );" name="028-11a" class="pb">[028-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4326:4350'>　豈非桀之所自取乎乃惟爾商後王逸厥逸圖厥政不</span><br/>
<span class='tline' id='l189' data-llen='4350:4374'>　蠲烝天惟降時喪者商親代夏為紂者可以永鑒矣反</span><br/>
<span class='tline' id='l190' data-llen='4374:4398'>　於桀之淫逸而又加其逸焉所謂逸厥逸也言罪浮于</span><br/>
<span class='tline' id='l191' data-llen='4398:4422'>　桀也不蠲不潔也紂圖其政無非穢濁不蠲日進長惡</span><br/>
<span class='tline' id='l192' data-llen='4422:4446'>　既極故天降是喪亂焉又豈非紂之所自取乎惟聖罔</span><br/>
<span class='tline' id='l193' data-llen='4446:4470'>　念作狂惟狂克念作聖天惟五年須暇之子孫誕作民</span><br/>
<span class='tline' id='l194' data-llen='4470:4494'>　主罔可念聽者言紂雖當亡天尚以先哲王之故未忍</span><br/>
<span class='tline' id='l195' data-llen='4494:4518'>　遽絶而待其改也紂固無能改之事而有可改之理聖</span><br/>
<span class='tline' id='l196' data-llen='4518:4545'><a onclick="displayPageImage('KR1b0013', 'WYG', '028-11b' );" name="028-11b" class="pb">[028-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4545:4569'>　狂罔念克念之機所謂可改之理也聖者通明之稱周</span><br/>
<span class='tline' id='l198' data-llen='4569:4594'>　官列六徳以教民而聖居一焉則非大而化之之聖矣若</span><br/>
<span class='tline' id='l199' data-llen='4594:4618'>　大而化之寧有罔念又豈狂者一克念而遽可至哉然</span><br/>
<span class='tline' id='l200' data-llen='4618:4642'>　大而化之之聖亦通明之極而化之者也狂而克念亦</span><br/>
<span class='tline' id='l201' data-llen='4642:4666'>　大而化之之基也斯所以皆謂之聖也雖曰通明不念</span><br/>
<span class='tline' id='l202' data-llen='4666:4690'>　則狂雖曰狂惑能念則通其機惟在於念與不念之間</span><br/>
<span class='tline' id='l203' data-llen='4690:4714'>　紂雖狂惑如其能念則作聖孰禦哉惟有可改之理故</span><br/>
<span class='tline' id='l204' data-llen='4714:4738'>　天以商先哲王之故徘徊五年須而待之暇而寛之依</span><br/>
<span class='tline' id='l205' data-llen='4738:4765'><a onclick="displayPageImage('KR1b0013', 'WYG', '028-12a' );" name="028-12a" class="pb">[028-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4765:4789'>　依於其子孫而覬其改焉紂乃大為民主肆於民上曽</span><br/>
<span class='tline' id='l207' data-llen='4789:4813'>　無少善可念可聽然則天絶紂乎紂絶天乎周公知天</span><br/>
<span class='tline' id='l208' data-llen='4813:4837'>　未遽絶紂可也何所見而能數其年也我之未忍民之</span><br/>
<span class='tline' id='l209' data-llen='4837:4861'>　未厭斯則天也民由之而不知聖人與天為一動靜乆</span><br/>
<span class='tline' id='l210' data-llen='4861:4885'>　速極於著察故明數其年謂之五焉此蓋武王周公之</span><br/>
<span class='tline' id='l211' data-llen='4885:4905'>　所獨知說者乃牽合嵗月以附其數亦舛矣</span><br/>
<span class='tline' id='l212' data-llen='4905:4929'>天惟求爾多方大動以威開厥顧天惟爾多方罔堪顧之</span><br/>
<span class='tline' id='l213' data-llen='4929:4953'>惟我周王靈承于旅克堪用徳惟典神天天惟式教我用</span><br/>
<span class='tline' id='l214' data-llen='4953:4980'><a onclick="displayPageImage('KR1b0013', 'WYG', '028-12b' );" name="028-12b" class="pb">[028-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4980:4991'>休簡畀殷命尹爾多方</span><br/>
<span class='tline' id='l216' data-llen='4991:5016'>　紂之改終不可待也天於是求民主於多方大警動以祲</span><br/>
<span class='tline' id='l217' data-llen='5016:5040'>　祥譴告之威開發其能受眷顧於上天者而爾多方之</span><br/>
<span class='tline' id='l218' data-llen='5040:5065'>　衆皆不足以堪眷顧獨我文武克享天心故眷命集於周</span><br/>
<span class='tline' id='l219' data-llen='5065:5089'>　焉惟我周王靈承于旅克堪用徳惟典神天者言其所</span><br/>
<span class='tline' id='l220' data-llen='5089:5113'>　以受上天眷顧之實也得民者得天之實故前章論夏</span><br/>
<span class='tline' id='l221' data-llen='5113:5137'>　之亡必本於不克靈承于旅而文武所以得天者亦惟</span><br/>
<span class='tline' id='l222' data-llen='5137:5161'>　曰靈承于旅而巳民承君者也君於民衆亦謂之承者</span><br/>
<span class='tline' id='l223' data-llen='5161:5188'><a onclick="displayPageImage('KR1b0013', 'WYG', '028-13a' );" name="028-13a" class="pb">[028-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5188:5212'>　民可近而不可下也承而謂之靈者文武之於衆承接</span><br/>
<span class='tline' id='l225' data-llen='5212:5236'>　拊循融融乎其善也克堪者能勝之謂也徳輶如毛民</span><br/>
<span class='tline' id='l226' data-llen='5236:5261'>　鮮克舉之徳之為重舉者莫能勝也文武之於徳能勝而</span><br/>
<span class='tline' id='l227' data-llen='5261:5285'>　用之則其力過孟賁逺矣漢唐賢主豈無欲布徳於天</span><br/>
<span class='tline' id='l228' data-llen='5285:5309'>　下者惟力薄而奪於私欲故駁而不純是知徳者非有</span><br/>
<span class='tline' id='l229' data-llen='5309:5333'>　眞力則莫能勝莫能用也文武温然承其民毅然舉其</span><br/>
<span class='tline' id='l230' data-llen='5333:5357'>　徳是誠可以主大衆膺大任而典神天之祀矣故天之</span><br/>
<span class='tline' id='l231' data-llen='5357:5381'>　所助有加無巳式教我用休簡擇而畀以殷命尹爾多</span><br/>
<span class='tline' id='l232' data-llen='5381:5408'><a onclick="displayPageImage('KR1b0013', 'WYG', '028-13b' );" name="028-13b" class="pb">[028-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5408:5432'>　方焉天蓋不言所謂式教我用休者如之何而教也文</span><br/>
<span class='tline' id='l234' data-llen='5432:5456'>　武既得乎天天理日新左右逢原其思也若或起之其</span><br/>
<span class='tline' id='l235' data-llen='5456:5480'>　行也若或翼之是乃天之所以教而用以昌大休明者</span><br/>
<span class='tline' id='l236' data-llen='5480:5504'>　也非諄諄然而教之也此章蓋深諭天下以向者天命</span><br/>
<span class='tline' id='l237' data-llen='5504:5528'>　未定眷求民主之時能者則得之孰有遏汝者哉乃無</span><br/>
<span class='tline' id='l238' data-llen='5528:5552'>　一能當天之眷顧者今天既命我有周而定于一矣猶</span><br/>
<span class='tline' id='l239' data-llen='5552:5576'>　洶洶然不靖欲何為也明指天命而讋服四海姦雄之</span><br/>
<span class='tline' id='l240' data-llen='5576:5585'>　情者莫切於是</span><br/>
<span class='tline' id='l241' data-llen='5585:5612'><a onclick="displayPageImage('KR1b0013', 'WYG', '028-14a' );" name="028-14a" class="pb">[028-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5612:5635'>今我曷敢多誥我惟大降爾四國民命爾曷不忱裕之</span><br/>
<span class='tline' id='l243' data-llen='5635:5658'>于爾多方爾曷不夾介乂我周王享天之命今爾尚宅</span><br/>
<span class='tline' id='l244' data-llen='5658:5681'>爾宅畋爾田爾曷不惠王熈天之命爾乃迪屢不靜爾</span><br/>
<span class='tline' id='l245' data-llen='5681:5704'>心未愛爾乃不大宅天命爾乃屑播天命爾乃自作不</span><br/>
<span class='tline' id='l246' data-llen='5704:5727'>典圖忱于正我惟時其教告之我惟時其戰要囚之至</span><br/>
<span class='tline' id='l247' data-llen='5727:5750'>于再至于三乃有不用我降爾命我乃其大罰殛之非</span><br/>
<span class='tline' id='l248' data-llen='5750:5766'>我有周秉德不康寜乃惟爾自速辜</span><br/>
<span class='tline' id='l249' data-llen='5766:5789'>　由大誥而至於是篇周公之誥亦既多矣憂其瀆而</span><br/>
<span class='tline' id='l250' data-llen='5789:5816'><a onclick="displayPageImage('KR1b0013', 'WYG', '028-14b' );" name="028-14b" class="pb">[028-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5816:5839'>　玩也故明告以自今我不敢復多誥惟大降黜爾四</span><br/>
<span class='tline' id='l252' data-llen='5839:5862'>　國民命而殄滅之言告諭不可多得而威罰將行亦</span><br/>
<span class='tline' id='l253' data-llen='5862:5885'>　以大警之也既曰不敢多誥矣自是而下訓誥猶繹</span><br/>
<span class='tline' id='l254' data-llen='5885:5908'>　絡而不絶焉於是見周公之惓惓斯民也爾曷不忱</span><br/>
<span class='tline' id='l255' data-llen='5908:5931'>　裕之于爾多方者教之以誠實寛裕各安於其國也</span><br/>
<span class='tline' id='l256' data-llen='5931:5954'>　惟詐故迫惟忱故裕險詐者躁擾而不安其位斯其</span><br/>
<span class='tline' id='l257' data-llen='5954:5977'>　所以迫也誠忱者平寛而不願乎外斯其所以裕也</span><br/>
<span class='tline' id='l258' data-llen='5977:6000'>　使三監淮奄之屬誠知所謂忱裕者則于爾多方自</span><br/>
<span class='tline' id='l259' data-llen='6000:6027'><a onclick="displayPageImage('KR1b0013', 'WYG', '028-15a' );" name="028-15a" class="pb">[028-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6027:6050'>　有樂地豈至於行險徼倖哉爾曷不夾介乂我周王</span><br/>
<span class='tline' id='l261' data-llen='6050:6073'>　享天之命者介猶賔介之介相助之謂也天之所廢</span><br/>
<span class='tline' id='l262' data-llen='6073:6096'>　不可輔天之所興不可毁相扇而扶持巳滅之商逆</span><br/>
<span class='tline' id='l263' data-llen='6096:6119'>　天之命者也夾輔而助治方興之周享天之命者也</span><br/>
<span class='tline' id='l264' data-llen='6119:6142'>　其别如此曷為而不知所擇乎今爾尚宅爾宅畋爾</span><br/>
<span class='tline' id='l265' data-llen='6142:6165'>　田爾曷不惠王熈天之命爾乃迪屢不靜爾心未愛</span><br/>
<span class='tline' id='l266' data-llen='6165:6188'>　者言爾前日之叛亂據法定罪則瀦其宅收其田乆</span><br/>
<span class='tline' id='l267' data-llen='6188:6211'>　矣今爾猶且得居爾宅耕爾田爾曷不思我周家之</span><br/>
<span class='tline' id='l268' data-llen='6211:6238'><a onclick="displayPageImage('KR1b0013', 'WYG', '028-15b' );" name="028-15b" class="pb">[028-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6238:6261'>　大造順我王室各祗天職以共廣天之命乃相啓迪</span><br/>
<span class='tline' id='l270' data-llen='6261:6284'>　教誘以屢為不靜乎反覆背恩一至於是使他人論</span><br/>
<span class='tline' id='l271' data-llen='6284:6307'>　之殆將裂眦切齒不勝其怒矣周公乃從容而曰爾</span><br/>
<span class='tline' id='l272' data-llen='6307:6330'>　心未愛盖傷頑民累于滅亡之禍必其心未知自愛</span><br/>
<span class='tline' id='l273' data-llen='6330:6353'>　而然是深可憫惻而巳淵乎天地父母之心也復敘</span><br/>
<span class='tline' id='l274' data-llen='6353:6376'>　其前日不自愛者爾乃不大宅天命謂其不安天命</span><br/>
<span class='tline' id='l275' data-llen='6376:6399'>　而妄動也爾乃屑播天命謂戕滅天理雖瑣屑之僅</span><br/>
<span class='tline' id='l276' data-llen='6399:6422'>　存者皆播弃而無孑遺也爾乃自作不典圖忱于正</span><br/>
<span class='tline' id='l277' data-llen='6422:6449'><a onclick="displayPageImage('KR1b0013', 'WYG', '028-16a' );" name="028-16a" class="pb">[028-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6449:6472'>　謂既自作不法乃圖見信於正甚言其不自反也我</span><br/>
<span class='tline' id='l279' data-llen='6472:6495'>　惟時其教告之我惟時其戰要囚之如大誥多士之</span><br/>
<span class='tline' id='l280' data-llen='6495:6518'>　訓如東征踐奄之師既至于再至于三矣乃有不用</span><br/>
<span class='tline' id='l281' data-llen='6518:6541'>　我降爾命我乃其大罰殛之者降爾命謂前日黜殷</span><br/>
<span class='tline' id='l282' data-llen='6541:6564'>　遷奄之命若猶不循省悍然不用我降爾之命則固</span><br/>
<span class='tline' id='l283' data-llen='6564:6587'>　將大罰殛之不可望如前日之恩貸也此非我有周</span><br/>
<span class='tline' id='l284' data-llen='6587:6610'>　秉徳不康寜而欲蕩摇爾民人乃惟爾自作孽以速</span><br/>
<span class='tline' id='l285' data-llen='6610:6633'>　辜而巳秉徳不康寜多士多方皆言之盖頑民不自</span><br/>
<span class='tline' id='l286' data-llen='6633:6660'><a onclick="displayPageImage('KR1b0013', 'WYG', '028-16b' );" name="028-16b" class="pb">[028-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6660:6683'>　省已之屢叛屢起乃不康寜之大者反咎周之遷徙</span><br/>
<span class='tline' id='l288' data-llen='6683:6706'>　討伐為不康寜不自責而責人此其所以為惡也故</span><br/>
<span class='tline' id='l289' data-llen='6706:6715'>　每提耳而告之</span><br/>
<span class='tline' id='l290' data-llen='6715:6738'>王曰嗚呼猷告爾有方多士曁殷多士今爾奔走臣我</span><br/>
<span class='tline' id='l291' data-llen='6738:6761'>監五祀越惟有胥伯小大多正爾罔不克臬自作不和</span><br/>
<span class='tline' id='l292' data-llen='6761:6784'>爾惟和哉爾室不睦爾惟和哉爾邑克明爾惟克勤乃</span><br/>
<span class='tline' id='l293' data-llen='6784:6807'>事爾尚不忌于凶徳亦則以穆穆在乃位克閱于乃邑</span><br/>
<span class='tline' id='l294' data-llen='6807:6830'>謀介爾乃自時洛邑尚永力畋爾田天惟畀矜爾我有</span><br/>
<span class='tline' id='l295' data-llen='6830:6857'><a onclick="displayPageImage('KR1b0013', 'WYG', '028-17a' );" name="028-17a" class="pb">[028-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6857:6879'>周惟其大介賚爾迪簡在王庭尚爾事有服在大僚</span><br/>
<span class='tline' id='l297' data-llen='6879:6902'>　開諭既備故此章勉長治商民者以勞來安集之事</span><br/>
<span class='tline' id='l298' data-llen='6902:6925'>　焉始告多方而復云殷者雖誕告萬方而所主則殷</span><br/>
<span class='tline' id='l299' data-llen='6925:6948'>　也次告多方而不云殷者例巳見前而不必重出也</span><br/>
<span class='tline' id='l300' data-llen='6948:6971'>　盖皆歴敘天命廢興古今成敗是冝天下共聞之也</span><br/>
<span class='tline' id='l301' data-llen='6971:6994'>　此章專論勞來安集商民之事告殷多士可矣而有</span><br/>
<span class='tline' id='l302' data-llen='6994:7017'>　方多士何與焉復兩出之何也盖告天下以安集商</span><br/>
<span class='tline' id='l303' data-llen='7017:7040'>　民之本末使知其甚厚不薄也今爾奔走臣我監五</span><br/>
<span class='tline' id='l304' data-llen='7040:7067'><a onclick="displayPageImage('KR1b0013', 'WYG', '028-17b' );" name="028-17b" class="pb">[028-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='7067:7090'>　祀越惟有胥伯小大多正爾罔不克臬者監盖王命</span><br/>
<span class='tline' id='l306' data-llen='7090:7113'>　監成周之新民者乃周公君陳畢公之職也猶諸侯</span><br/>
<span class='tline' id='l307' data-llen='7113:7136'>　之分民有君道焉所以謂之臣我監也不曰臣我周</span><br/>
<span class='tline' id='l308' data-llen='7136:7159'>　而曰臣我監者舉其親於民者也周官多以胥以伯</span><br/>
<span class='tline' id='l309' data-llen='7159:7182'>　以正為名胥伯小大衆多之正盖凡殷多士有職於</span><br/>
<span class='tline' id='l310' data-llen='7182:7205'>　成周共長治新民者也遷商民之時就拔其雋豪以</span><br/>
<span class='tline' id='l311' data-llen='7205:7228'>　長治之用其素所服習則不至於驚擾乃安集新附</span><br/>
<span class='tline' id='l312' data-llen='7228:7251'>　之要領也周公告新民爾奔走服從臣於我監今既</span><br/>
<span class='tline' id='l313' data-llen='7251:7278'><a onclick="displayPageImage('KR1b0013', 'WYG', '028-18a' );" name="028-18a" class="pb">[028-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7278:7301'>　五年不為不乆矣於惟胥伯多正之屬亦可各相體</span><br/>
<span class='tline' id='l315' data-llen='7301:7324'>　悉展布四體而竭力於事矣罔或尚懐危疑偷惰而</span><br/>
<span class='tline' id='l316' data-llen='7324:7347'>　不能事也臬事也自作不和爾惟和哉爾室不睦爾</span><br/>
<span class='tline' id='l317' data-llen='7347:7370'>　惟和哉爾邑克明爾惟克勤乃事者復告胥伯多正</span><br/>
<span class='tline' id='l318' data-llen='7370:7393'>　以新民自作不和與其室不睦者爾惟悉心而和調</span><br/>
<span class='tline' id='l319' data-llen='7393:7416'>　之再言爾惟和哉者勉之以勞來不怠也爾新邑既</span><br/>
<span class='tline' id='l320' data-llen='7416:7439'>　皆和調驩然有恩以相愛粲然有文以相接教化能</span><br/>
<span class='tline' id='l321' data-llen='7439:7462'>　明則爾始不負其職而可以謂之克勤乃事矣前既</span><br/>
<span class='tline' id='l322' data-llen='7462:7489'><a onclick="displayPageImage('KR1b0013', 'WYG', '028-18b' );" name="028-18b" class="pb">[028-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7489:7512'>　戒以罔不克臬故繼之以克勤乃事之實也爾尚不</span><br/>
<span class='tline' id='l324' data-llen='7512:7535'>　忌於凶徳亦則以穆穆在乃位克閱于乃邑謀介者</span><br/>
<span class='tline' id='l325' data-llen='7535:7558'>　復告胥伯多正以舊染汚俗凶徳實多誅之則不可</span><br/>
<span class='tline' id='l326' data-llen='7558:7581'>　勝誅化之則不言而化爾其庶幾寛綽厥心不忌疾</span><br/>
<span class='tline' id='l327' data-llen='7581:7604'>　于凶徳反循其本亦則以穆穆和敬之容端居爾位</span><br/>
<span class='tline' id='l328' data-llen='7604:7627'>　以臨之則有孚顒若凶徳盖濳消於觀感之際矣人</span><br/>
<span class='tline' id='l329' data-llen='7627:7651'>　情未定釁端亂隙每藏於𨼆微必能閱視周覽于爾</span><br/>
<span class='tline' id='l330' data-llen='7651:7674'>　新邑謀於其細以絶萌芽憂悔吝者存乎介盖細微</span><br/>
<span class='tline' id='l331' data-llen='7674:7701'><a onclick="displayPageImage('KR1b0013', 'WYG', '028-19a' );" name="028-19a" class="pb">[028-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7701:7724'>　之謂言各有主與此篇介賚不相襲也穆穆在位儼</span><br/>
<span class='tline' id='l333' data-llen='7724:7747'>　然無為而防慮如此其密體用盖不偏也爾乃自時</span><br/>
<span class='tline' id='l334' data-llen='7747:7770'>　洛邑尚永力畋爾田天惟畀矜爾我有周惟其大介</span><br/>
<span class='tline' id='l335' data-llen='7770:7793'>　賚爾迪簡在王庭尚爾事有服在大僚者既教之以</span><br/>
<span class='tline' id='l336' data-llen='7793:7816'>　長治新邑終勉之以自是洛邑尚為永乆力田之計</span><br/>
<span class='tline' id='l337' data-llen='7816:7839'>　安土樂業無它覬覦則天將畀與哀矜於爾我有周</span><br/>
<span class='tline' id='l338' data-llen='7839:7862'>　亦將大介助賚錫於爾啓迪簡拔置之王朝矣其庶</span><br/>
<span class='tline' id='l339' data-llen='7862:7885'>　幾勉爾乃事大官大職吾何愛哉有服列於大僚不</span><br/>
<span class='tline' id='l340' data-llen='7885:7912'><a onclick="displayPageImage('KR1b0013', 'WYG', '028-19b' );" name="028-19b" class="pb">[028-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7912:7935'>　難至也多士序商民怨周之辭曰夏迪簡在王庭有</span><br/>
<span class='tline' id='l342' data-llen='7935:7958'>　服在百僚繼以大義裁之此篇復以迪簡在王庭有</span><br/>
<span class='tline' id='l343' data-llen='7958:7981'>　服在大僚為勸何也爵位者上之所命非下之可干</span><br/>
<span class='tline' id='l344' data-llen='7981:8004'>　因其怨望而許之姑息之政也示以好惡而勸之磨</span><br/>
<span class='tline' id='l345' data-llen='8004:8027'>　厲之具也二篇予奪不同可以見周公御商民闔闢</span><br/>
<span class='tline' id='l346' data-llen='8027:8033'>　之大用</span><br/>
<span class='tline' id='l347' data-llen='8033:8056'>王曰嗚呼多士爾不克勸忱我命爾亦則惟不克享凡</span><br/>
<span class='tline' id='l348' data-llen='8056:8079'>民惟曰不享爾乃惟逸惟頗大逺王命則惟爾多方探</span><br/>
<span class='tline' id='l349' data-llen='8079:8106'><a onclick="displayPageImage('KR1b0013', 'WYG', '028-20a' );" name="028-20a" class="pb">[028-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8106:8121'>天之威我則致天之罰離逖爾土</span><br/>
<span class='tline' id='l351' data-llen='8121:8144'>　前章既勸之以賞此章復董之以威爾多士茍不能</span><br/>
<span class='tline' id='l352' data-llen='8144:8167'>　相勸信我之誥命爾亦則惟不能享上凡爾之民亦</span><br/>
<span class='tline' id='l353' data-llen='8167:8190'>　惟相告以不享汝矣已則不忠於君而望民之忠於</span><br/>
<span class='tline' id='l354' data-llen='8190:8213'>　已可乎出乎爾者反乎爾者也下之奉上謂之享見</span><br/>
<span class='tline' id='l355' data-llen='8213:8236'>　於洛誥詳矣天之明威凛然在上未嘗求人而加之</span><br/>
<span class='tline' id='l356' data-llen='8236:8259'>　也爾乃放逸頗僻大弃王命則惟爾多方探天之威</span><br/>
<span class='tline' id='l357' data-llen='8259:8282'>　而自取之我職為天吏將致天之罰播流蕩析俾爾</span><br/>
<span class='tline' id='l358' data-llen='8282:8309'><a onclick="displayPageImage('KR1b0013', 'WYG', '028-20b' );" name="028-20b" class="pb">[028-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8309:8332'>　離逖爾土盖不得而私也後世或以刑賞為霸政而</span><br/>
<span class='tline' id='l360' data-llen='8332:8355'>　非王者之事今觀周公之待多方先之以介賚之賞</span><br/>
<span class='tline' id='l361' data-llen='8355:8378'>　後之以離逖之刑申勑明著炳如丹青周公豈亦霸</span><br/>
<span class='tline' id='l362' data-llen='8378:8401'>　者乎然則果何以為王霸之辨也曰周公之所介賚</span><br/>
<span class='tline' id='l363' data-llen='8401:8424'>　天之所畀矜也周公之所離逖天之所罰也而周公</span><br/>
<span class='tline' id='l364' data-llen='8424:8447'>　何與於其間哉其視霸者區區小信邀民以利驅民</span><br/>
<span class='tline' id='l365' data-llen='8447:8470'>　以善者大不侔矣然則王者之賞罰天也霸者之賞</span><br/>
<span class='tline' id='l366' data-llen='8470:8476'>　罰人也</span><br/>
<span class='tline' id='l367' data-llen='8476:8503'><a onclick="displayPageImage('KR1b0013', 'WYG', '028-21a' );" name="028-21a" class="pb">[028-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8503:8526'>王曰我不惟多誥我惟祗告爾命又曰時惟爾初不克</span><br/>
<span class='tline' id='l369' data-llen='8526:8535'>敬于和則無我怨</span><br/>
<span class='tline' id='l370' data-llen='8535:8558'>　周公前既告多方以今我曷敢多誥矣懷不能巳猶</span><br/>
<span class='tline' id='l371' data-llen='8558:8581'>　復諄諄故於誥之畢以王命誥之曰我不惟多誥惟</span><br/>
<span class='tline' id='l372' data-llen='8581:8604'>　祗告爾命言我豈獨專為煩言贅語者惟敬告爾以</span><br/>
<span class='tline' id='l373' data-llen='8604:8627'>　今日之命誥而巳自今以往此誥眞不可復得矣又</span><br/>
<span class='tline' id='l374' data-llen='8627:8650'>　曰時惟爾初不克敬于和則無我怨者蓋教誥巳終</span><br/>
<span class='tline' id='l375' data-llen='8650:8673'>　復呼而語之史官特書又曰二字所以形容周公之</span><br/>
<span class='tline' id='l376' data-llen='8673:8700'><a onclick="displayPageImage('KR1b0013', 'WYG', '028-21b' );" name="028-21b" class="pb">[028-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8700:8723'>　惓惓斯民㑹巳畢而猶有餘情誥巳終而猶有餘語</span><br/>
<span class='tline' id='l378' data-llen='8723:8746'>　顧盼之光猶曄然而溢於簡冊也時惟爾初言前日</span><br/>
<span class='tline' id='l379' data-llen='8746:8769'>　愆尤一皆洗滌咸與惟新是乃汝之初自此可以洗</span><br/>
<span class='tline' id='l380' data-llen='8769:8792'>　心為善矣茍不能敬于輯睦和平之道猶復乖亂則</span><br/>
<span class='tline' id='l381' data-llen='8792:8815'>　自厎誅罰無我怨也其意亦懇切矣商之頑民與紂</span><br/>
<span class='tline' id='l382' data-llen='8815:8838'>　同惡武王克紂反商政之時是其一初也不能自此</span><br/>
<span class='tline' id='l383' data-llen='8838:8861'>　更始而為三監之亂則既失此初矣周公遷頑民於</span><br/>
<span class='tline' id='l384' data-llen='8861:8884'>　洛式化厥訓是又其一初也復不能自此更始而迪</span><br/>
<span class='tline' id='l385' data-llen='8884:8911'><a onclick="displayPageImage('KR1b0013', 'WYG', '028-22a' );" name="028-22a" class="pb">[028-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8911:8934'>　屢未靜則又失此初矣今多方之誥反覆詳盡明諭</span><br/>
<span class='tline' id='l387' data-llen='8934:8957'>　以時惟爾初復與之作始是又其一初也若又失此</span><br/>
<span class='tline' id='l388' data-llen='8957:8980'>　初則眞無可言者彼雖㝠頑茍非木石寧有不動者</span><br/>
<span class='tline' id='l389' data-llen='8980:8984'>　哉</span><br/>
<span class='tline' id='l390' data-llen='8984:8987'>　</span><br/>
<span class='tline' id='l391' data-llen='8987:8990'>　</span><br/>
<span class='tline' id='l392' data-llen='8990:8993'>　</span><br/>
<span class='tline' id='l393' data-llen='8993:8996'>　</span><br/>
<span class='tline' id='l394' data-llen='8996:9023'><a onclick="displayPageImage('KR1b0013', 'WYG', '028-22b' );" name="028-22b" class="pb">[028-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='9023:9026'>　</span><br/>
<span class='tline' id='l396' data-llen='9026:9029'>　</span><br/>
<span class='tline' id='l397' data-llen='9029:9032'>　</span><br/>
<span class='tline' id='l398' data-llen='9032:9035'>　</span><br/>
<span class='tline' id='l399' data-llen='9035:9038'>　</span><br/>
<span class='tline' id='l400' data-llen='9038:9041'>　</span><br/>
<span class='tline' id='l401' data-llen='9041:9044'>　</span><br/>
<span class='tline' id='l402' data-llen='9044:9057'>　增修東萊書說卷二十八</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1b0013', 'WYG', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:213'>　増修東萊書説卷十二　　　宋　時瀾　撰</span><br/>
<span class='tline' id='l10' data-llen='213:228'>説命上第十二　　　　　商書</span><br/>
<span class='tline' id='l11' data-llen='228:251'>髙宗夢得説使百工營求諸野得諸傅巖作説命三篇</span><br/>
<span class='tline' id='l12' data-llen='251:274'>　清明在躬志氣如神嗜慾將至有開必先髙宗舊學</span><br/>
<span class='tline' id='l13' data-llen='274:297'>　于甘盤恭黙思道至誠所召必有以開其先矣故形</span><br/>
<span class='tline' id='l14' data-llen='297:320'>　於夢大抵誠則一一則通不誠則二二則隔惟至誠</span><br/>
<span class='tline' id='l15' data-llen='320:343'>　者志為氣之帥見之於夢無非兆朕之先故夢得説</span><br/>
<span class='tline' id='l16' data-llen='343:369'><a onclick="displayPageImage('KR1b0013', 'WYG', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='369:392'>　遂信之而不疑使百執事營求諸野而果得之常人</span><br/>
<span class='tline' id='l18' data-llen='392:415'>　誠不存志為氣之役心志不定所形於夢顛倒錯亂</span><br/>
<span class='tline' id='l19' data-llen='415:438'>　其敢自信乎其後如武王言朕夢協朕卜皆周禮之</span><br/>
<span class='tline' id='l20' data-llen='438:446'>　所謂正夢也</span><br/>
<span class='tline' id='l21' data-llen='446:462'>王宅憂亮陰三祀既免喪其惟弗言</span><br/>
<span class='tline' id='l22' data-llen='462:485'>　君薨百官緫已以聽冢宰三年此為君之常也免喪</span><br/>
<span class='tline' id='l23' data-llen='485:508'>　之後則發號施令與天下更始當臣民拭目觀化聳</span><br/>
<span class='tline' id='l24' data-llen='508:531'>　然聽命之時髙宗猶且弗言弗言者恭黙深思為君</span><br/>
<span class='tline' id='l25' data-llen='531:557'><a onclick="displayPageImage('KR1b0013', 'WYG', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='557:580'>　之難不敢易其言也非柔懦闇弱胷中無所主而不</span><br/>
<span class='tline' id='l27' data-llen='580:603'>　能言也中無所主而不言則柔懦闇弱之形已見於</span><br/>
<span class='tline' id='l28' data-llen='603:626'>　外惟中有所主者雖未嘗言其至誠發越自不可掩</span><br/>
<span class='tline' id='l29' data-llen='626:649'>　此髙宗之羣臣黙窺於不言之表而有明哲之説也</span><br/>
<span class='tline' id='l30' data-llen='649:670'>羣臣咸諫于王曰嗚呼知之曰明哲明哲實作則</span><br/>
<span class='tline' id='l31' data-llen='670:693'>　髙宗之不言羣臣果何所見而知其明哲葢髙宗雖</span><br/>
<span class='tline' id='l32' data-llen='693:716'>　不言其中之發見者羣臣固得而窺之天下之理惟</span><br/>
<span class='tline' id='l33' data-llen='716:739'>　知與不知耳知則為聖人不知則為常人孟子所謂</span><br/>
<span class='tline' id='l34' data-llen='739:765'><a onclick="displayPageImage('KR1b0013', 'WYG', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='765:788'>　先知先覺知則明哲矣明哲之理天下為一當以至</span><br/>
<span class='tline' id='l36' data-llen='788:811'>　公大同為心以先知覺後知以先覺覺後覺作則之</span><br/>
<span class='tline' id='l37' data-llen='811:834'>　意也髙宗祕而不言則後覺後知何以取法以此觀</span><br/>
<span class='tline' id='l38' data-llen='834:857'>　之髙宗不言之中自有不可掩者維持天下於言語</span><br/>
<span class='tline' id='l39' data-llen='857:880'>　之外而髙宗之臣亦明哲之士故見髙宗於精微之</span><br/>
<span class='tline' id='l40' data-llen='880:885'>　間也</span><br/>
<span class='tline' id='l41' data-llen='885:908'>天子惟君萬邦百官承式王言惟作命不言臣下罔攸</span><br/>
<span class='tline' id='l42' data-llen='908:912'>稟令</span><br/>
<span class='tline' id='l43' data-llen='912:938'><a onclick="displayPageImage('KR1b0013', 'WYG', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='938:961'>　首出庶物故羣臣承之以為法也髙宗不言至於免</span><br/>
<span class='tline' id='l45' data-llen='961:984'>　喪羣臣皆引領側耳改志易慮以聽號令之新謂王</span><br/>
<span class='tline' id='l46' data-llen='984:1007'>　之言一出而為命其重至矣不言則何從而禀王之</span><br/>
<span class='tline' id='l47' data-llen='1007:1022'>　令乎望髙宗之言如此之切也</span><br/>
<span class='tline' id='l48' data-llen='1022:1046'>王庸作書以誥曰以台正于四方台恐德弗𩔖兹故弗</span><br/>
<span class='tline' id='l49' data-llen='1046:1063'>言恭黙思道夢帝賚予良弼其代予言</span><br/>
<span class='tline' id='l50' data-llen='1063:1086'>　羣臣望髙宗之切髙宗猶不言方作書道其所以不</span><br/>
<span class='tline' id='l51' data-llen='1086:1109'>　言之意而誥曰我以眇然之身臨天下之大常恐不</span><br/>
<span class='tline' id='l52' data-llen='1109:1135'><a onclick="displayPageImage('KR1b0013', 'WYG', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1135:1159'>　能自勝自古聖賢皆於恐懼用工恐德弗𩔖入聖作</span><br/>
<span class='tline' id='l54' data-llen='1159:1182'>　德之門也堯舜二典條目至多其理不外於恐懼常</span><br/>
<span class='tline' id='l55' data-llen='1182:1205'>　情懈怠弛慢是以流於庸愚而不自知夫大人者與</span><br/>
<span class='tline' id='l56' data-llen='1205:1228'>　天地合其德與日月合其明與四時合其序與鬼神</span><br/>
<span class='tline' id='l57' data-llen='1228:1252'>　合其吉凶德至於此所謂𩔖也髙宗安得而不恐乎</span><br/>
<span class='tline' id='l58' data-llen='1252:1275'>　惟髙宗深有恐懼之心是以不言不言者真見其難</span><br/>
<span class='tline' id='l59' data-llen='1275:1298'>　也見其難而圖之恭黙以思恭黙之時不容言傳恭</span><br/>
<span class='tline' id='l60' data-llen='1298:1321'>　者敬也黙者用志不分也思道者沈潛思慮玩索天</span><br/>
<span class='tline' id='l61' data-llen='1321:1347'><a onclick="displayPageImage('KR1b0013', 'WYG', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1347:1370'>　下至理之所在也此作聖用工之實也此心純一不</span><br/>
<span class='tline' id='l63' data-llen='1370:1393'>　二與天地無間矣是以形之於夢若接上帝受良弼</span><br/>
<span class='tline' id='l64' data-llen='1393:1416'>　之賚葢髙宗此心去天不逺見天如在目中耳恭黙</span><br/>
<span class='tline' id='l65' data-llen='1416:1439'>　思道此心如何哉能體此則見上帝矣天既以良弼</span><br/>
<span class='tline' id='l66' data-llen='1439:1449'>　代言所以不言也</span><br/>
<span class='tline' id='l67' data-llen='1449:1471'>乃審厥象俾以形旁求于天下説築傅巖之野惟肖</span><br/>
<span class='tline' id='l68' data-llen='1471:1494'>　得良弼於夢乃繪畫其形象遍求于天下使髙宗誠</span><br/>
<span class='tline' id='l69' data-llen='1494:1517'>　心未至其敢以夢自信乎惟至誠求賢之心切精神</span><br/>
<span class='tline' id='l70' data-llen='1517:1543'><a onclick="displayPageImage('KR1b0013', 'WYG', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1543:1566'>　交接故兆朕之見非若偶然夫髙宗固自信而百執</span><br/>
<span class='tline' id='l72' data-llen='1566:1589'>　事亦信之而往求不以為誕者髙宗信其心羣臣信</span><br/>
<span class='tline' id='l73' data-llen='1589:1596'>　髙宗故也</span><br/>
<span class='tline' id='l74' data-llen='1596:1608'>爰立作相王置諸其左右</span><br/>
<span class='tline' id='l75' data-llen='1608:1631'>　説草野一匹夫耳一旦應髙宗之求幡然居相位而</span><br/>
<span class='tline' id='l76' data-llen='1631:1654'>　不嫌髙宗憑一夕之夢即倚説以重任而不疑何也</span><br/>
<span class='tline' id='l77' data-llen='1654:1677'>　堯非不知舜方且觀其刑于二女而又歴試以諸難</span><br/>
<span class='tline' id='l78' data-llen='1677:1700'>　之事以堯觀之髙宗似失之過畧以髙宗觀之堯似</span><br/>
<span class='tline' id='l79' data-llen='1700:1726'><a onclick="displayPageImage('KR1b0013', 'WYG', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1726:1749'>　失之過詳此兩事當以孔門二子觀之孔子曰參乎</span><br/>
<span class='tline' id='l81' data-llen='1749:1772'>　吾道一以貫之曽子曰唯顔淵問仁孔子曰克己復</span><br/>
<span class='tline' id='l82' data-llen='1772:1795'>　禮為仁顔淵復請問其目曽子以一唯悟道如髙宗</span><br/>
<span class='tline' id='l83' data-llen='1795:1818'>　之以一夢信説顔子以問目求仁如堯之以歴試舉</span><br/>
<span class='tline' id='l84' data-llen='1818:1841'>　舜二者本無二體夏葛冬裘各宜其時堯之舉舜顔</span><br/>
<span class='tline' id='l85' data-llen='1841:1864'>　之問目可謂詳審曽子之唯髙宗之夢可謂直㨗葢</span><br/>
<span class='tline' id='l86' data-llen='1864:1887'>　舜四岳所舉説髙宗自得之顔子問仁曽子則夫子</span><br/>
<span class='tline' id='l87' data-llen='1887:1901'>　自告之其理不可不深思也</span><br/>
<span class='tline' id='l88' data-llen='1901:1927'><a onclick="displayPageImage('KR1b0013', 'WYG', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1927:1940'>命之曰朝夕納誨以輔台德</span><br/>
<span class='tline' id='l90' data-llen='1940:1963'>　信而後諫雖人臣事君之常髙宗望說之久一旦得</span><br/>
<span class='tline' id='l91' data-llen='1963:1986'>　之其渴求傅說敎誨之心如何哉如舜命禹曰臣哉</span><br/>
<span class='tline' id='l92' data-llen='1986:2009'>　鄰哉一朝不可忘也又云朝夕者工夫相接續不可</span><br/>
<span class='tline' id='l93' data-llen='2009:2032'>　頃刻間斷學而時習之意也髙宗見道明故知頃刻</span><br/>
<span class='tline' id='l94' data-llen='2032:2042'>　不可無賢人之言</span><br/>
<span class='tline' id='l95' data-llen='2042:2065'>若金用汝作礪若濟巨川用汝作舟楫若嵗大旱用汝</span><br/>
<span class='tline' id='l96' data-llen='2065:2070'>作霖雨</span><br/>
<span class='tline' id='l97' data-llen='2070:2096'><a onclick="displayPageImage('KR1b0013', 'WYG', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2096:2119'>　三句皆資說之意而一句切於一句金不就礪則其</span><br/>
<span class='tline' id='l99' data-llen='2119:2142'>　鋒不利矣金無作礪之資其害至於不利而止巨川</span><br/>
<span class='tline' id='l100' data-llen='2142:2165'>　在前非舟楫其可渡乎巨川無舟楫之資其害亦至</span><br/>
<span class='tline' id='l101' data-llen='2165:2189'>　於不渡而止大旱既迫羣心屬望以為有秋之𫉬者</span><br/>
<span class='tline' id='l102' data-llen='2189:2212'>　惟霖雨之作霖雨不作則苗將槁且無食矣金之不</span><br/>
<span class='tline' id='l103' data-llen='2212:2236'>　利至川之不渡又至於大旱之不可救髙宗望説之意</span><br/>
<span class='tline' id='l104' data-llen='2236:2259'>　彌切也大抵出於勉彊與發於至誠者固不同也勉</span><br/>
<span class='tline' id='l105' data-llen='2259:2282'>　彊而為初若有力意解而浸怠故以漸而緩至誠所</span><br/>
<span class='tline' id='l106' data-llen='2282:2308'><a onclick="displayPageImage('KR1b0013', 'WYG', '012-6b' );" name="012-6b" class="pb">[012-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2308:2331'>　發稱其念而用其力得其味而進其工始若淺而終</span><br/>
<span class='tline' id='l108' data-llen='2331:2349'>　則深馴而致之此聖人自然之工夫也</span><br/>
<span class='tline' id='l109' data-llen='2349:2357'>啓乃心沃朕心</span><br/>
<span class='tline' id='l110' data-llen='2357:2380'>　謂傅說當開啓其心以澆濯我之心沃之為言有沃</span><br/>
<span class='tline' id='l111' data-llen='2380:2403'>　敎之意想傅說一言髙宗神受心領如水之沃熱髙</span><br/>
<span class='tline' id='l112' data-llen='2403:2420'>　宗未言之時羣臣之望之者亦然也</span><br/>
<span class='tline' id='l113' data-llen='2420:2431'>若藥弗瞑眩厥疾弗瘳</span><br/>
<span class='tline' id='l114' data-llen='2431:2454'>　大臣之進言始開陳其略中則漸引其君以當道而</span><br/>
<span class='tline' id='l115' data-llen='2454:2480'><a onclick="displayPageImage('KR1b0013', 'WYG', '012-7a' );" name="012-7a" class="pb">[012-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2480:2503'>　後進苦口之言於終進諫之序也不然是未信而諫</span><br/>
<span class='tline' id='l117' data-llen='2503:2526'>　也髙宗慮說守進諫之常未肯盡吐故使之即陳逆</span><br/>
<span class='tline' id='l118' data-llen='2526:2549'>　耳難聽之言言不逆耳則過不能明猶藥不猛烈則</span><br/>
<span class='tline' id='l119' data-llen='2549:2572'>　疾不愈也學者為學亦然能容難受之言斯能去難</span><br/>
<span class='tline' id='l120' data-llen='2572:2590'>　除之病其求諫之心又切於前數語矣</span><br/>
<span class='tline' id='l121' data-llen='2590:2601'>若跣弗視地厥足用傷</span><br/>
<span class='tline' id='l122' data-llen='2601:2624'>　髙宗恭黙思道已造明哲之地矣而其自處乃若暗</span><br/>
<span class='tline' id='l123' data-llen='2624:2647'>　而無所見者譬如跣足之人茍不視地即為物所傷</span><br/>
<span class='tline' id='l124' data-llen='2647:2673'><a onclick="displayPageImage('KR1b0013', 'WYG', '012-7b' );" name="012-7b" class="pb">[012-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2673:2696'>　倚說為目一時不可無也葢髙宗恐說視已為成德</span><br/>
<span class='tline' id='l126' data-llen='2696:2719'>　之人髙宗雖已成德無說以扶持之則未免有自虧</span><br/>
<span class='tline' id='l127' data-llen='2719:2732'>　之病其望說又切於前矣</span><br/>
<span class='tline' id='l128' data-llen='2732:2755'>惟暨乃僚罔不同心以匡乃辟俾率先王迪我髙后以</span><br/>
<span class='tline' id='l129' data-llen='2755:2760'>康兆民</span><br/>
<span class='tline' id='l130' data-llen='2760:2783'>　至此又命說汝不可獨盡忠諫而已又當率爾僚屬</span><br/>
<span class='tline' id='l131' data-llen='2783:2806'>　同心協力以正救其君庶幾使我能率先王能迪髙</span><br/>
<span class='tline' id='l132' data-llen='2806:2825'>　后以安康天下之民其望說又切於前矣</span><br/>
<span class='tline' id='l133' data-llen='2825:2851'><a onclick="displayPageImage('KR1b0013', 'WYG', '012-8a' );" name="012-8a" class="pb">[012-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2851:2863'>嗚呼欽予時命其惟有終</span><br/>
<span class='tline' id='l135' data-llen='2863:2886'>　髙宗謂恭黙思道而夢帝賚予果得之於旁求遂得</span><br/>
<span class='tline' id='l136' data-llen='2886:2909'>　以伸望諫之誠亦一時㑹遇之美終云者望說有以</span><br/>
<span class='tline' id='l137' data-llen='2909:2932'>　成之汝當敬我所以望汝之意則庶乎其有終髙宗</span><br/>
<span class='tline' id='l138' data-llen='2932:2952'>　眷望傅說至篇終緫而告之其懇切又如此</span><br/>
<span class='tline' id='l139' data-llen='2952:2970'>說復于王曰惟木從繩則正后從諫則聖</span><br/>
<span class='tline' id='l140' data-llen='2970:2993'>　傅說以匹夫一旦居相位髙宗責望如此羣臣必且</span><br/>
<span class='tline' id='l141' data-llen='2993:3016'>　聳觀以為有竒謀祕計新人耳目之論而髙宗葢已</span><br/>
<span class='tline' id='l142' data-llen='3016:3042'><a onclick="displayPageImage('KR1b0013', 'WYG', '012-8b' );" name="012-8b" class="pb">[012-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3042:3065'>　用工所欲聞者實論耳從諫之說雖若常談乃實論</span><br/>
<span class='tline' id='l144' data-llen='3065:3088'>　也然人臣進言貴於濟其君所不及髙宗諄諄納誨</span><br/>
<span class='tline' id='l145' data-llen='3088:3111'>　之命説復以從諫告之如文帝之朝言恭儉武帝之</span><br/>
<span class='tline' id='l146' data-llen='3111:3134'>　朝言征伐豈所謂濟其不及乎葢容納君德之至大</span><br/>
<span class='tline' id='l147' data-llen='3134:3157'>　憂其不足不憂其有餘惟恐髙宗之虚言說必欲挽</span><br/>
<span class='tline' id='l148' data-llen='3157:3180'>　而至於舜舎已從人禹拜昌言之地如學者受益已</span><br/>
<span class='tline' id='l149' data-llen='3180:3203'>　有益矣復受人之益而不倦何惡於過哉髙宗根本</span><br/>
<span class='tline' id='l150' data-llen='3203:3226'>　之善在於納誨既從其本根而告之又借物理以開</span><br/>
<span class='tline' id='l151' data-llen='3226:3252'><a onclick="displayPageImage('KR1b0013', 'WYG', '012-9a' );" name="012-9a" class="pb">[012-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3252:3274'>　悟之使其不忘於根本之地朝夕培飬而日厚也</span><br/>
<span class='tline' id='l153' data-llen='3274:3293'>后克聖臣不命其承疇敢不祗若王之休命</span><br/>
<span class='tline' id='l154' data-llen='3293:3316'>　髙宗以納誨責之於說說陳反已之理謂吾君切於</span><br/>
<span class='tline' id='l155' data-llen='3316:3339'>　求諫但患吾君不至聖人之地耳若克至聖人之地</span><br/>
<span class='tline' id='l156' data-llen='3339:3362'>　雖不命之以諫誰敢不祗順吾君之命以諫諍乎葢</span><br/>
<span class='tline' id='l157' data-llen='3362:3385'>　主聖則臣必直能為江海何憂百川之不歸此乃充</span><br/>
<span class='tline' id='l158' data-llen='3385:3408'>　髙宗受諫之量使廣大耳髙宗本欲責之於臣傅說</span><br/>
<span class='tline' id='l159' data-llen='3408:3425'>　乃使求之於已學者當以此意觀之</span><br/>
<span class='tline' id='l160' data-llen='3425:3451'><a onclick="displayPageImage('KR1b0013', 'WYG', '012-9b' );" name="012-9b" class="pb">[012-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3451:3466'>說命中第十三　　　　　商書</span><br/>
<span class='tline' id='l162' data-llen='3466:3479'>惟說命總百官乃進于王曰</span><br/>
<span class='tline' id='l163' data-llen='3479:3502'>　髙宗初得說說初見髙宗故上篇所言姑及大略至</span><br/>
<span class='tline' id='l164' data-llen='3502:3525'>　是總百官已任相位矣乃進而詳及為君立政之道</span><br/>
<span class='tline' id='l165' data-llen='3525:3549'>嗚呼明王奉若天道建邦設都𣗳后王君公承以大夫</span><br/>
<span class='tline' id='l166' data-llen='3549:3561'>師長不惟逸豫惟以亂民</span><br/>
<span class='tline' id='l167' data-llen='3561:3584'>　自本原而言之也夫明王奉順天道以立邦國都邑</span><br/>
<span class='tline' id='l168' data-llen='3584:3607'>　上則有后王君公以統其下下則有公卿大夫師長</span><br/>
<span class='tline' id='l169' data-llen='3607:3634'><a onclick="displayPageImage('KR1b0013', 'WYG', '012-10a' );" name="012-10a" class="pb">[012-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3634:3657'>　以承其上夫豈徒畀人君以安逸之具哉正欲人君</span><br/>
<span class='tline' id='l171' data-llen='3657:3680'>　不恃一已之尊常憂勤以治民耳後世不知其意徒</span><br/>
<span class='tline' id='l172' data-llen='3680:3703'>　見后王君公以下無非仰承一人而一人可以安然</span><br/>
<span class='tline' id='l173' data-llen='3703:3726'>　而無事自逸自豫何所不可則天佑下民立之君師</span><br/>
<span class='tline' id='l174' data-llen='3726:3749'>　者果安在哉自一人以下以次而至大夫師長相與</span><br/>
<span class='tline' id='l175' data-llen='3749:3765'>　共任亂民之責此為君之綱目也</span><br/>
<span class='tline' id='l176' data-llen='3765:3783'>惟天聦明惟聖時憲惟臣欽若惟民從乂</span><br/>
<span class='tline' id='l177' data-llen='3783:3806'>　言治民之綱目也謂髙宗欲治民當法天之聦明天</span><br/>
<span class='tline' id='l178' data-llen='3806:3833'><a onclick="displayPageImage('KR1b0013', 'WYG', '012-10b' );" name="012-10b" class="pb">[012-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3833:3856'>　之聦明至公無私髙宗恭黙思道已造明哲之地矣</span><br/>
<span class='tline' id='l180' data-llen='3856:3879'>　明哲者即天之聦明也一理流通天與聖人本無間</span><br/>
<span class='tline' id='l181' data-llen='3879:3902'>　髙宗之明哲本足以作則若不必憲天也葢明哲之</span><br/>
<span class='tline' id='l182' data-llen='3902:3925'>　在髙宗若火之始然泉之始達引之而深積之而明</span><br/>
<span class='tline' id='l183' data-llen='3925:3948'>　憲天聦明非自外求不過從其固有者擴而充之耳</span><br/>
<span class='tline' id='l184' data-llen='3948:3971'>　傅說此言正欲充髙宗之明哲使之廣大無窮也髙</span><br/>
<span class='tline' id='l185' data-llen='3971:3994'>　宗當於憲字用工君既憲天則與天一矣為臣者安</span><br/>
<span class='tline' id='l186' data-llen='3994:4017'>　得不敬順為民者安得不從治端本澄源葢出於一</span><br/>
<span class='tline' id='l187' data-llen='4017:4044'><a onclick="displayPageImage('KR1b0013', 'WYG', '012-11a' );" name="012-11a" class="pb">[012-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4044:4052'>　人之時憲也</span><br/>
<span class='tline' id='l189' data-llen='4052:4075'>惟口起羞惟甲胄起戎惟衣裳在笥惟干戈省厥躬王</span><br/>
<span class='tline' id='l190' data-llen='4075:4088'>惟戒兹允兹克明乃罔不休</span><br/>
<span class='tline' id='l191' data-llen='4088:4111'>　言憲天聦明之條目也夫言之形於口其初不離毫</span><br/>
<span class='tline' id='l192' data-llen='4111:4134'>　末或過則羞辱彌滿散布不可收拾原其所自皆出</span><br/>
<span class='tline' id='l193' data-llen='4134:4157'>　於口故於未發之前當思其可以起羞必罔有逸言</span><br/>
<span class='tline' id='l194' data-llen='4157:4180'>　言滿天下無口過可也甲胄者備禦之具也備禦嚴</span><br/>
<span class='tline' id='l195' data-llen='4180:4203'>　而無隙之可投則姦宄不生戎兵不起如人身被甲</span><br/>
<span class='tline' id='l196' data-llen='4203:4230'><a onclick="displayPageImage('KR1b0013', 'WYG', '012-11b' );" name="012-11b" class="pb">[012-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4230:4253'>　胄周覆然後鋒刃不可入故於甲胄當思起戎之患</span><br/>
<span class='tline' id='l198' data-llen='4253:4276'>　也此出於已者戒其失之在人也章服者賞人之大</span><br/>
<span class='tline' id='l199' data-llen='4276:4299'>　權也赤舄衮冕所以錫予予而不當悔則無及故必</span><br/>
<span class='tline' id='l200' data-llen='4299:4322'>　於在笥之時謹其用也征討者罰人之大權也興師</span><br/>
<span class='tline' id='l201' data-llen='4322:4345'>　動衆加人之境茍不審其罪則彼將有辭惟干戈省</span><br/>
<span class='tline' id='l202' data-llen='4345:4368'>　厥躬言不可輕用也此戒其在人者不可不察諸已</span><br/>
<span class='tline' id='l203' data-llen='4368:4391'>　也上二事人加諸我者不可不防下二事我加諸人</span><br/>
<span class='tline' id='l204' data-llen='4391:4415'>　者不可不省四者皆聦明之𤼵用也王誠戒是信王</span><br/>
<span class='tline' id='l205' data-llen='4415:4442'><a onclick="displayPageImage('KR1b0013', 'WYG', '012-12a' );" name="012-12a" class="pb">[012-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4442:4465'>　之能用其明矣如日月在天無所不照若顯之照而</span><br/>
<span class='tline' id='l207' data-llen='4465:4488'>　幽之或遺何足為日月之明老氏之談聦明多於虚</span><br/>
<span class='tline' id='l208' data-llen='4488:4511'>　空言之但云吾心湛然而已聖人之論聦明皆求之</span><br/>
<span class='tline' id='l209' data-llen='4511:4534'>　於實如口如甲胄衣裳干戈皆事為之粗也天下之</span><br/>
<span class='tline' id='l210' data-llen='4534:4557'>　理本無精粗粗者不蔽而精者洞然矣知羞知戎於</span><br/>
<span class='tline' id='l211' data-llen='4557:4580'>　未起之前知衣裳知干戈於在笥省躬之日非聦明</span><br/>
<span class='tline' id='l212' data-llen='4580:4603'>　之大者乎所謂能用其明也自是推而廣之於數者</span><br/>
<span class='tline' id='l213' data-llen='4603:4616'>　之外信其無一之不美矣</span><br/>
<span class='tline' id='l214' data-llen='4616:4643'><a onclick="displayPageImage('KR1b0013', 'WYG', '012-12b' );" name="012-12b" class="pb">[012-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4643:4666'>惟治亂在庶官官不及私昵惟其能爵罔及惡德惟其</span><br/>
<span class='tline' id='l216' data-llen='4666:4669'>賢</span><br/>
<span class='tline' id='l217' data-llen='4669:4692'>　國家之興亡治亂繫於羣臣官人爵人之際不可不</span><br/>
<span class='tline' id='l218' data-llen='4692:4715'>　戒官或及於私昵爵或及於惡德是出於私意也出</span><br/>
<span class='tline' id='l219' data-llen='4715:4738'>　私意則非憲天聦明矣夫天命有德五服五章則官</span><br/>
<span class='tline' id='l220' data-llen='4738:4761'>　與爵本天之所有豈人君得而私之哉既不可私則</span><br/>
<span class='tline' id='l221' data-llen='4761:4784'>　當於賢者能者與之官不自我而自天則當於能也</span><br/>
<span class='tline' id='l222' data-llen='4784:4807'>　固宜爵不自我而自天則當於賢也亦宜官爵既當</span><br/>
<span class='tline' id='l223' data-llen='4807:4834'><a onclick="displayPageImage('KR1b0013', 'WYG', '012-13a' );" name="012-13a" class="pb">[012-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4834:4849'>　賢能則其為憲天聦明也大矣</span><br/>
<span class='tline' id='l225' data-llen='4849:4859'>慮善以動動惟厥時</span><br/>
<span class='tline' id='l226' data-llen='4859:4882'>　善者事之理也非明善擇善之謂也作事固欲從善</span><br/>
<span class='tline' id='l227' data-llen='4882:4905'>　必得時措之冝則善為有用否則雖善何補如貢之</span><br/>
<span class='tline' id='l228' data-llen='4905:4928'>　法非不善在夏之時則善周用之則非所冝矣故凡</span><br/>
<span class='tline' id='l229' data-llen='4928:4951'>　舉事當從時以合夫聖人時中之道此憲天聦明之</span><br/>
<span class='tline' id='l230' data-llen='4951:4964'>　用也善者理也時者機也</span><br/>
<span class='tline' id='l231' data-llen='4964:4978'>有其善喪厥善矜其能喪厥功</span><br/>
<span class='tline' id='l232' data-llen='4978:5005'><a onclick="displayPageImage('KR1b0013', 'WYG', '012-13b' );" name="012-13b" class="pb">[012-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5005:5028'>　口與甲胄衣裳與干戈各有以戒之矣官爵當於賢</span><br/>
<span class='tline' id='l234' data-llen='5028:5051'>　能矣舉動又有得於慮善及時之義矣皆憲天聦明</span><br/>
<span class='tline' id='l235' data-llen='5051:5074'>　之效也此之善乃天之善此之功乃天之功茍有之</span><br/>
<span class='tline' id='l236' data-llen='5074:5097'>　矜之則私已之心重非所謂憲天矣烏得而不喪之</span><br/>
<span class='tline' id='l237' data-llen='5097:5101'>　乎</span><br/>
<span class='tline' id='l238' data-llen='5101:5114'>惟事事乃其有備有備無患</span><br/>
<span class='tline' id='l239' data-llen='5114:5137'>　夫一日二日萬幾若事事物物欲其有備當無心而</span><br/>
<span class='tline' id='l240' data-llen='5137:5160'>　順行乎事物之理則有該通之道苟欲取辦於一人</span><br/>
<span class='tline' id='l241' data-llen='5160:5187'><a onclick="displayPageImage('KR1b0013', 'WYG', '012-14a' );" name="012-14a" class="pb">[012-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5187:5210'>　之智術則一人智術能幾備左則失右備前則失後</span><br/>
<span class='tline' id='l243' data-llen='5210:5233'>　矣惟憲天聦明則自然之理順隨事而處事所以有</span><br/>
<span class='tline' id='l244' data-llen='5233:5239'>　備無患</span><br/>
<span class='tline' id='l245' data-llen='5239:5251'>無啓寵納侮無恥過作非</span><br/>
<span class='tline' id='l246' data-llen='5251:5274'>　人臣於君尊之如天仰之如神尊卑分定安有敢侮</span><br/>
<span class='tline' id='l247' data-llen='5274:5297'>　之理用人非其道謂之啟寵招權納寵之門既啟則</span><br/>
<span class='tline' id='l248' data-llen='5297:5321'>　朝廷之𫝑不尊其納侮也固冝過不可恥也恥過則</span><br/>
<span class='tline' id='l249' data-llen='5321:5344'>　非自此作君子之過也如日月之食過也人皆見之</span><br/>
<span class='tline' id='l250' data-llen='5344:5371'><a onclick="displayPageImage('KR1b0013', 'WYG', '012-14b' );" name="012-14b" class="pb">[012-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5371:5394'>　更也人皆仰之坦然明白何恥之有茍恥而文之則</span><br/>
<span class='tline' id='l252' data-llen='5394:5417'>　其過愈多諱之於已是増一過也歸之於人亦増一</span><br/>
<span class='tline' id='l253' data-llen='5417:5440'>　過也過愈轉而多矣無恥過作非不使過心相續也</span><br/>
<span class='tline' id='l254' data-llen='5440:5463'>　恥則過與非相續而不已當持敬心以黙檢之葢敬</span><br/>
<span class='tline' id='l255' data-llen='5463:5475'>　則憲天聦明而無間矣</span><br/>
<span class='tline' id='l256' data-llen='5475:5485'>惟厥攸居政事惟醇</span><br/>
<span class='tline' id='l257' data-llen='5485:5508'>　居止也為人君止於仁為人父止於慈也謂之居者</span><br/>
<span class='tline' id='l258' data-llen='5508:5531'>　不出本位於其所當止出之則政事雜而不醇矣葢</span><br/>
<span class='tline' id='l259' data-llen='5531:5558'><a onclick="displayPageImage('KR1b0013', 'WYG', '012-15a' );" name="012-15a" class="pb">[012-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5558:5581'>　出位而為政事乃私意也私則非憲天矣惟政事於</span><br/>
<span class='tline' id='l261' data-llen='5581:5603'>　其所居而出則無駮雜之病此憲天聦明之效也</span><br/>
<span class='tline' id='l262' data-llen='5603:5621'>黷于祭祀時謂弗欽禮煩則亂事神則難</span><br/>
<span class='tline' id='l263' data-llen='5621:5644'>　髙宗篤於奉親孝心之至不能自已故典祀豐昵皆</span><br/>
<span class='tline' id='l264' data-llen='5644:5667'>　持心之厚觀過可以知仁者也髙宗之過乃過於厚</span><br/>
<span class='tline' id='l265' data-llen='5667:5690'>　天下之理不及固不可過厚之事若無害然其實亦</span><br/>
<span class='tline' id='l266' data-llen='5690:5713'>　不可天秩有禮不可増加豈容過厚傅説所以就其</span><br/>
<span class='tline' id='l267' data-llen='5713:5736'>　過而正救之在髙宗有細微之過在傅說有精微之</span><br/>
<span class='tline' id='l268' data-llen='5736:5763'><a onclick="displayPageImage('KR1b0013', 'WYG', '012-15b' );" name="012-15b" class="pb">[012-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5763:5786'>　論蓋天之聦明乃至公無私之理祭祀之黷私於其</span><br/>
<span class='tline' id='l270' data-llen='5786:5809'>　親非所謂敬則公理不存而我與天有閒矣何則祭</span><br/>
<span class='tline' id='l271' data-llen='5809:5832'>　者禮所自出祭之黷則反䙝而至於煩亂既非憲天</span><br/>
<span class='tline' id='l272' data-llen='5832:5844'>　聦明豈可以事神也哉</span><br/>
<span class='tline' id='l273' data-llen='5844:5865'>王曰㫖哉說乃言惟服乃不良于言予罔聞于行</span><br/>
<span class='tline' id='l274' data-llen='5865:5888'>　髙宗聞傅說之言自知其失心領神受渙然冰釋怡</span><br/>
<span class='tline' id='l275' data-llen='5888:5911'>　然理順自不覺而曰㫖哉得味之辭也乃言可佩服</span><br/>
<span class='tline' id='l276' data-llen='5911:5934'>　而行使爾不良其言則我何由有所聞而見於行觀</span><br/>
<span class='tline' id='l277' data-llen='5934:5961'><a onclick="displayPageImage('KR1b0013', 'WYG', '012-16a' );" name="012-16a" class="pb">[012-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5961:5984'>　髙宗此言則嗜言而其用力可知矣㫖其前而將嗜</span><br/>
<span class='tline' id='l279' data-llen='5984:5990'>　其後也</span><br/>
<span class='tline' id='l280' data-llen='5990:6013'>說拜稽首曰非知之艱行之惟艱王忱不艱允協于先</span><br/>
<span class='tline' id='l281' data-llen='6013:6025'>王成德惟說不言有厥咎</span><br/>
<span class='tline' id='l282' data-llen='6025:6048'>　髙宗聞諫心領神受正傅說正君定國之時襟量淺</span><br/>
<span class='tline' id='l283' data-llen='6048:6071'>　狹者必將自喜其言之售欣豔稱賛不知手舞足蹈</span><br/>
<span class='tline' id='l284' data-llen='6071:6094'>　謂堯舜之君不過如此君樂於稱賛亦謂天下事若</span><br/>
<span class='tline' id='l285' data-llen='6094:6117'>　此足矣說非特不稱賛之方且謂知之為易行之為</span><br/>
<span class='tline' id='l286' data-llen='6117:6144'><a onclick="displayPageImage('KR1b0013', 'WYG', '012-16b' );" name="012-16b" class="pb">[012-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6144:6167'>　難君不可以為既已知之能事畢矣尚有無窮之工</span><br/>
<span class='tline' id='l288' data-llen='6167:6190'>　夫其氣甚平其言甚徐王果能信行不以為難則方</span><br/>
<span class='tline' id='l289' data-llen='6190:6213'>　信王能合成湯之德期以至難之地待髙宗豈淺淺</span><br/>
<span class='tline' id='l290' data-llen='6213:6236'>　哉至此而說不言乃說之過今之不行則過在王矣</span><br/>
<span class='tline' id='l291' data-llen='6236:6256'>　責望至此髙宗豈可以㫖說之言而遽止邪</span><br/>
<span class='tline' id='l292' data-llen='6256:6259'>　</span><br/>
<span class='tline' id='l293' data-llen='6259:6262'>　</span><br/>
<span class='tline' id='l294' data-llen='6262:6274'>　増修東萊書說卷十二</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1b0013', 'WYG', '034-1a' );" name="034-1a" class="pb">[034-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　増修東萊書說卷三十四　　宋　時瀾　撰</span><br/>
<span class='tline' id='l10' data-llen='214:229'>呂刑第二十九　　　　　周書</span><br/>
<span class='tline' id='l11' data-llen='229:252'>　世衰則情偽繁人老則經歴熟穆王之時文武成康</span><br/>
<span class='tline' id='l12' data-llen='252:275'>　之澤寖㣲姦宄日勝其作書於既耄閱世故而察物</span><br/>
<span class='tline' id='l13' data-llen='275:298'>　情者亦熟矣故古今犴獄言之略盡用刑者所冝盡</span><br/>
<span class='tline' id='l14' data-llen='298:303'>　心焉</span><br/>
<span class='tline' id='l15' data-llen='303:316'>呂命穆王訓夏贖刑作呂刑</span><br/>
<span class='tline' id='l16' data-llen='316:342'><a onclick="displayPageImage('KR1b0013', 'WYG', '034-1b' );" name="034-1b" class="pb">[034-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='342:365'>　此書之作盖命呂侯以司宼因而訓告諸夏以贖刑</span><br/>
<span class='tline' id='l18' data-llen='365:388'>　之制也刑之有贖始見於虞書不過有金作贖刑一</span><br/>
<span class='tline' id='l19' data-llen='388:411'>　語而已盖臯陶作士斟酌出入舜一以付之固不預</span><br/>
<span class='tline' id='l20' data-llen='411:434'>　立條目之多也今呂侯既受命而猶煩穆王訓夏贖</span><br/>
<span class='tline' id='l21' data-llen='434:457'>　刑至三千之多焉視舜臯陶之際則有間矣是書哀</span><br/>
<span class='tline' id='l22' data-llen='457:480'>　矜明練固夫子存以示後世而微見其意者亦不可</span><br/>
<span class='tline' id='l23' data-llen='480:486'>　不察也</span><br/>
<span class='tline' id='l24' data-llen='486:505'>惟吕命王享國百年耄荒度作刑以詰四方</span><br/>
<span class='tline' id='l25' data-llen='505:531'><a onclick="displayPageImage('KR1b0013', 'WYG', '034-2a' );" name="034-2a" class="pb">[034-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='531:554'>　百年耄荒乃倦於萬㡬之時也哀矜之意猶不能已</span><br/>
<span class='tline' id='l27' data-llen='554:577'>　方且度刑以詰四方穆王之於民厚矣嘗論穆王之</span><br/>
<span class='tline' id='l28' data-llen='577:600'>　氣質禀賦盖有甚絶人者血氣方盛馭八駿而略四</span><br/>
<span class='tline' id='l29' data-llen='600:623'>　方雖曰失道要非齷齪者所能為及其改過於血氣</span><br/>
<span class='tline' id='l30' data-llen='623:646'>　既衰期頤篤老之際訓告四方上引邃古下極民情</span><br/>
<span class='tline' id='l31' data-llen='646:669'>　琅然精明亦加於人數等受於天者如此使有周召</span><br/>
<span class='tline' id='l32' data-llen='669:684'>　之徒養成之豈易量其所至哉</span><br/>
<span class='tline' id='l33' data-llen='684:707'>王曰若古有訓蚩尤惟始作亂延及于平民罔不㓂賊</span><br/>
<span class='tline' id='l34' data-llen='707:733'><a onclick="displayPageImage('KR1b0013', 'WYG', '034-2b' );" name="034-2b" class="pb">[034-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='733:756'>鴟義姦宄奪攘矯䖍苗民弗用靈制以刑惟作五虐之</span><br/>
<span class='tline' id='l36' data-llen='756:779'>刑曰法殺戮無辜爰始淫為劓刵椓黥越兹麗刑并制</span><br/>
<span class='tline' id='l37' data-llen='779:803'>罔差有辭民興胥漸泯泯棼棼罔中于信以覆詛盟虐威</span><br/>
<span class='tline' id='l38' data-llen='803:826'>庶戮方告無辜于上上帝監民罔有馨香徳刑發聞惟</span><br/>
<span class='tline' id='l39' data-llen='826:849'>腥皇帝哀矜庶戮之不辜報虐以威遏絶苗民無世在</span><br/>
<span class='tline' id='l40' data-llen='849:852'>下</span><br/>
<span class='tline' id='l41' data-llen='852:875'>　序書斷自堯典盖文獻不足無所考證東遷之前大</span><br/>
<span class='tline' id='l42' data-llen='875:898'>　訓河圖之類尚藏王府故三皇五帝之事尚見此書</span><br/>
<span class='tline' id='l43' data-llen='898:924'><a onclick="displayPageImage('KR1b0013', 'WYG', '034-3a' );" name="034-3a" class="pb">[034-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='924:947'>　不可不詳玩也鴻荒之世渾厚敦龎開暴亂之端者</span><br/>
<span class='tline' id='l45' data-llen='947:970'>　蚩尤其先也故曰蚩尤惟始作亂惡力既盛驅扇薫</span><br/>
<span class='tline' id='l46' data-llen='970:993'>　炙延及平民無不化於為惡寇賊鴟義姦宄奪攘矯</span><br/>
<span class='tline' id='l47' data-llen='993:1016'>　䖍極敘其惡之情狀也鴟義者以鴟張跋扈為義指</span><br/>
<span class='tline' id='l48' data-llen='1016:1039'>　惡為善也矯䖍者矯偽䖍劉之謂也惟蚩尤惡力之</span><br/>
<span class='tline' id='l49' data-llen='1039:1062'>　盛民皆化之故雖剪絶於涿鹿而餘毒遺孽復為苖</span><br/>
<span class='tline' id='l50' data-llen='1062:1085'>　民覆出為惡弗用靈善所以聖人不得已制刑法以</span><br/>
<span class='tline' id='l51' data-llen='1085:1108'>　治之此穆王推原其刑之所由起也元者善之長開</span><br/>
<span class='tline' id='l52' data-llen='1108:1134'><a onclick="displayPageImage('KR1b0013', 'WYG', '034-3b' );" name="034-3b" class="pb">[034-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1134:1157'>　闢之元有善而無惡有徳而無刑反善而有惡懲惡</span><br/>
<span class='tline' id='l54' data-llen='1157:1180'>　而有刑用刑之端初不始於聖人也惟作五虐之刑</span><br/>
<span class='tline' id='l55' data-llen='1180:1203'>　曰法殺戮無辜爰始滛為劓刵椓黥此言非特刑之</span><br/>
<span class='tline' id='l56' data-llen='1203:1226'>　端不始於聖人至於刑之事亦非始於聖人盖苖民</span><br/>
<span class='tline' id='l57' data-llen='1226:1249'>　先創作五虐之刑自號為法殺戮無辜始過為劓刵</span><br/>
<span class='tline' id='l58' data-llen='1249:1272'>　椓黥之制故聖人不得已用其所自為者還以治之</span><br/>
<span class='tline' id='l59' data-llen='1272:1295'>　於是刑辟興焉使苖民未創為五虐之法非惟聖人</span><br/>
<span class='tline' id='l60' data-llen='1295:1318'>　不忍開此端斷割屠剥之慘泰和生育中亦不容有</span><br/>
<span class='tline' id='l61' data-llen='1318:1344'><a onclick="displayPageImage('KR1b0013', 'WYG', '034-4a' );" name="034-4a" class="pb">[034-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1344:1367'>　此端也麗者施也言苗民於此施刑不分輕重并為</span><br/>
<span class='tline' id='l63' data-llen='1367:1390'>　一制隨意戕殺罔復差别枉直之辭暴虐愈甚則姦</span><br/>
<span class='tline' id='l64' data-llen='1390:1413'>　宄愈不勝惡氣所動民皆悍然興起更相漸染泯泯</span><br/>
<span class='tline' id='l65' data-llen='1413:1436'>　棼棼顛倒錯亂略無毫髪誠信曰罔中於信者不與</span><br/>
<span class='tline' id='l66' data-llen='1436:1459'>　信相當也以覆詛盟者無所聊賴肆為欺誕幽顯兩</span><br/>
<span class='tline' id='l67' data-llen='1459:1482'>　無所畏也虐威庶戮方告無辜于上上帝監民罔有</span><br/>
<span class='tline' id='l68' data-llen='1482:1505'>　馨香徳刑發聞惟腥形於聲嗟窮之反也動於氣臭</span><br/>
<span class='tline' id='l69' data-llen='1505:1528'>　惡之熟也民心之反天意之還也惡運之極治原之</span><br/>
<span class='tline' id='l70' data-llen='1528:1554'><a onclick="displayPageImage('KR1b0013', 'WYG', '034-4b' );" name="034-4b" class="pb">[034-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1554:1577'>　開也皇帝哀矜庶戮之不辜報虐以威遏絶苖民無</span><br/>
<span class='tline' id='l72' data-llen='1577:1600'>　世在下勝復之理然也報虐以威者因黥之虐報之</span><br/>
<span class='tline' id='l73' data-llen='1600:1623'>　以墨因椓之虐報之以宮猶空谷之報聲咸其自召</span><br/>
<span class='tline' id='l74' data-llen='1623:1646'>　而我無心焉所謂天討也無世在下者遏絶之使無</span><br/>
<span class='tline' id='l75' data-llen='1646:1669'>　世緒在天下也皇帝說者以為堯以書考之治苗民</span><br/>
<span class='tline' id='l76' data-llen='1669:1685'>　命伯夷禹稷臯陶皆舜也非堯也</span><br/>
<span class='tline' id='l77' data-llen='1685:1708'>乃命重黎絶地天通罔有降格羣后之逮在下明明棐</span><br/>
<span class='tline' id='l78' data-llen='1708:1715'>常鰥寡無葢</span><br/>
<span class='tline' id='l79' data-llen='1715:1741'><a onclick="displayPageImage('KR1b0013', 'WYG', '034-5a' );" name="034-5a" class="pb">[034-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1741:1764'>　治世公道昭明為善得福為惡得禍民曉然知其所</span><br/>
<span class='tline' id='l81' data-llen='1764:1788'>　由不求之𣺌茫㝠昩之間當蚩尤三苗之昏虐民之</span><br/>
<span class='tline' id='l82' data-llen='1788:1811'>　得罪者莫知其端無所控訴相與聽於神祭非其鬼</span><br/>
<span class='tline' id='l83' data-llen='1811:1834'>　天地人神之典雜揉瀆亂此妖誕之所以興人心之</span><br/>
<span class='tline' id='l84' data-llen='1834:1857'>　所以不正也在舜當務之急莫先於正人心首命重</span><br/>
<span class='tline' id='l85' data-llen='1857:1880'>　黎修明祀典天子然後祭天地諸侯然後祭山川髙</span><br/>
<span class='tline' id='l86' data-llen='1880:1903'>　卑上下各有分限絶不相通焄蒿妖誕之說舉皆屏</span><br/>
<span class='tline' id='l87' data-llen='1903:1926'>　息然此非專重黎之力亦朝之羣后及在下之衆臣</span><br/>
<span class='tline' id='l88' data-llen='1926:1952'><a onclick="displayPageImage('KR1b0013', 'WYG', '034-5b' );" name="034-5b" class="pb">[034-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1952:1975'>　精白一心輔助常道卒善而得福惡而得禍雖鰥寡</span><br/>
<span class='tline' id='l90' data-llen='1975:1998'>　之微亦無敢盖蔽而不得自伸者民心坦然無疑不</span><br/>
<span class='tline' id='l91' data-llen='1998:2017'>　復求之於神此重黎之所以得舉其職也</span><br/>
<span class='tline' id='l92' data-llen='2017:2040'>皇帝清問下民鰥寡有辭于苗徳威惟畏徳明惟明乃</span><br/>
<span class='tline' id='l93' data-llen='2040:2063'>命三后恤功于民伯夷降典折民惟刑禹平水土主名</span><br/>
<span class='tline' id='l94' data-llen='2063:2086'>山川稷降播種農殖嘉榖三后成功惟殷于民士制百</span><br/>
<span class='tline' id='l95' data-llen='2086:2097'>姓于刑之中以敎祗徳</span><br/>
<span class='tline' id='l96' data-llen='2097:2120'>　清問者明目達聦無纎毫壅蔽之謂也苖民既遏絶</span><br/>
<span class='tline' id='l97' data-llen='2120:2146'><a onclick="displayPageImage('KR1b0013', 'WYG', '034-6a' );" name="034-6a" class="pb">[034-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2146:2169'>　矣鰥寡猶有辭于苖者盖苖在舜世合散靡常前章</span><br/>
<span class='tline' id='l99' data-llen='2169:2192'>　所謂遏絶苖民者討其元惡大憝也此章所謂有辭</span><br/>
<span class='tline' id='l100' data-llen='2192:2215'>　于苖者言其遺孽餘種也考於虞書或伐之以大禹</span><br/>
<span class='tline' id='l101' data-llen='2215:2238'>　徂征之師或治之以臯陶象刑之敘大小非一端先</span><br/>
<span class='tline' id='l102' data-llen='2238:2261'>　後非一時也惟苖民尚有遺孽餘種為鰥寡之患故</span><br/>
<span class='tline' id='l103' data-llen='2261:2284'>　舜於此益加自治焉曰威曰明皆繫以徳反本自治</span><br/>
<span class='tline' id='l104' data-llen='2284:2307'>　之謂也不求威明于外而反修其徳盛徳之至不怒</span><br/>
<span class='tline' id='l105' data-llen='2307:2330'>　而威無思不服不察而明無隱不照惟畏惟明云者</span><br/>
<span class='tline' id='l106' data-llen='2330:2356'><a onclick="displayPageImage('KR1b0013', 'WYG', '034-6b' );" name="034-6b" class="pb">[034-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2356:2379'>　此威方可畏此明方可謂之明也威明並用君道立</span><br/>
<span class='tline' id='l108' data-llen='2379:2402'>　矣然後分命大臣授以為治之綱焉伯夷降典折民</span><br/>
<span class='tline' id='l109' data-llen='2402:2425'>　惟刑正其心也禹平水土主名山川定其居也稷降</span><br/>
<span class='tline' id='l110' data-llen='2425:2448'>　播種農殖嘉榖厚其生也是三者皆致力於民之大</span><br/>
<span class='tline' id='l111' data-llen='2448:2471'>　者故謂之功恤功于民心誠恤之而戮力於此也伯</span><br/>
<span class='tline' id='l112' data-llen='2471:2494'>　夷所降之典天地人之三禮也當是時承蚩尤三苖</span><br/>
<span class='tline' id='l113' data-llen='2494:2517'>　之敝妖誕怪神深溺人心重黎之絶地天通固為之</span><br/>
<span class='tline' id='l114' data-llen='2517:2540'>　區别其大分矣然蠱惑之久未易遽勝也故伯夷於</span><br/>
<span class='tline' id='l115' data-llen='2540:2566'><a onclick="displayPageImage('KR1b0013', 'WYG', '034-7a' );" name="034-7a" class="pb">[034-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2566:2589'>　此降天地人之祀典以折民之邪妄使知天地之性</span><br/>
<span class='tline' id='l117' data-llen='2589:2612'>　鬼神之徳森然各有明法向之蠱惑摧敗銷落蕩乎</span><br/>
<span class='tline' id='l118' data-llen='2612:2635'>　其不留矣是所謂折民惟刑也主名山川者因九州</span><br/>
<span class='tline' id='l119' data-llen='2635:2658'>　之所主山鎮川瀆以名其州奠六域而使民各有攸</span><br/>
<span class='tline' id='l120' data-llen='2658:2681'>　處也農殖嘉榖者班播種之法而為農者始知耕殖</span><br/>
<span class='tline' id='l121' data-llen='2681:2704'>　之方也自不知本者觀之平水土降播種當在所急</span><br/>
<span class='tline' id='l122' data-llen='2704:2727'>　而伯夷之降典若緩而不切然抑不知人心不正將</span><br/>
<span class='tline' id='l123' data-llen='2727:2750'>　相胥而入於夷狄禽獸雖有土安得而居雖有榖安</span><br/>
<span class='tline' id='l124' data-llen='2750:2776'><a onclick="displayPageImage('KR1b0013', 'WYG', '034-7b' );" name="034-7b" class="pb">[034-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2776:2799'>　得而食諸穆王首述伯夷之典先其本也後之知道</span><br/>
<span class='tline' id='l126' data-llen='2799:2822'>　者亦謂除神祠然後人為善其旨微矣正其心定其</span><br/>
<span class='tline' id='l127' data-llen='2822:2845'>　居厚其生三者之功既成而殷盛則所以防閑儆懼</span><br/>
<span class='tline' id='l128' data-llen='2845:2868'>　之者不可廢於是乎臯陶作士制百姓于刑之中以</span><br/>
<span class='tline' id='l129' data-llen='2868:2891'>　敎祗徳焉約飭限制斯民於刑辟之中非使之畏刑</span><br/>
<span class='tline' id='l130' data-llen='2891:2914'>　也所以檢其心敎之祗徳也心之祗敬徳之所以存</span><br/>
<span class='tline' id='l131' data-llen='2914:2937'>　也後世或謂臯陶不與三后之列盖未嘗考呂刑之</span><br/>
<span class='tline' id='l132' data-llen='2937:2960'>　篇以刑為主故歴敘本末而歸之于臯陶之刑勢不</span><br/>
<span class='tline' id='l133' data-llen='2960:2986'><a onclick="displayPageImage('KR1b0013', 'WYG', '034-8a' );" name="034-8a" class="pb">[034-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2986:3009'>　得與伯夷禹稷雜然並列也言固有賔主也三后云</span><br/>
<span class='tline' id='l135' data-llen='3009:3032'>　者猶曰三人云爾豈若後世特立標榜如三君八俊</span><br/>
<span class='tline' id='l136' data-llen='3032:3038'>　之謂哉</span><br/>
<span class='tline' id='l137' data-llen='3038:3061'>穆穆在上明明在下灼于四方罔不惟徳之勤故乃明</span><br/>
<span class='tline' id='l138' data-llen='3061:3073'>于刑之中率乂于民棐彝</span><br/>
<span class='tline' id='l139' data-llen='3073:3096'>　穆穆者和敬之容也明明者精白之容也灼于四方</span><br/>
<span class='tline' id='l140' data-llen='3096:3119'>　者穆穆明明之合輝光發越而四達也罔不惟徳之</span><br/>
<span class='tline' id='l141' data-llen='3119:3142'>　勤者觀感動盪而不能自已也故乃明于刑之中率</span><br/>
<span class='tline' id='l142' data-llen='3142:3168'><a onclick="displayPageImage('KR1b0013', 'WYG', '034-8b' );" name="034-8b" class="pb">[034-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3168:3191'>　乂于民棐彝者民既知徳矣故士師所明之刑無過</span><br/>
<span class='tline' id='l144' data-llen='3191:3214'>　無不及率皆治民輔廸其秉彝而保其徳所謂刑罰</span><br/>
<span class='tline' id='l145' data-llen='3214:3237'>　之精華也自伯夷之典迄臯陶之刑制度文為之具</span><br/>
<span class='tline' id='l146' data-llen='3237:3260'>　也自穆穆在上明明在下灼于四方罔不惟徳之勤</span><br/>
<span class='tline' id='l147' data-llen='3260:3283'>　故乃明于刑之中率乂于民棐彝精神心術之運也</span><br/>
<span class='tline' id='l148' data-llen='3283:3306'>　茍其無本則前數條不過卜祝工役農圃胥史之事</span><br/>
<span class='tline' id='l149' data-llen='3306:3310'>　耳</span><br/>
<span class='tline' id='l150' data-llen='3310:3333'>典獄非訖于威惟訖于富敬忌罔有擇言在身惟克天</span><br/>
<span class='tline' id='l151' data-llen='3333:3359'><a onclick="displayPageImage('KR1b0013', 'WYG', '034-9a' );" name="034-9a" class="pb">[034-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3359:3371'>　徳自作元命配享在下</span><br/>
<span class='tline' id='l153' data-llen='3371:3394'>　穆王既論臯陶之刑矣此所以戒當時典獄之官也</span><br/>
<span class='tline' id='l154' data-llen='3394:3417'>　典獄不得行其公者非為威脅即為利誘不過兩端</span><br/>
<span class='tline' id='l155' data-llen='3417:3440'>　而已訖者不行之謂也威不能屈富不能滛豈無道</span><br/>
<span class='tline' id='l156' data-llen='3440:3463'>　乎敬忌罔有擇言在身示之以進乎此者之目也一</span><br/>
<span class='tline' id='l157' data-llen='3463:3486'>　日敬忌豈遽能罔有擇言在身惟敬忌之篤參貫積</span><br/>
<span class='tline' id='l158' data-llen='3486:3509'>　累馴致其道至于言行無擇之地然後能造乎天徳</span><br/>
<span class='tline' id='l159' data-llen='3509:3532'>　矣不言行者舉一以包之也元命天之休命也刑辟</span><br/>
<span class='tline' id='l160' data-llen='3532:3558'><a onclick="displayPageImage('KR1b0013', 'WYG', '034-9b' );" name="034-9b" class="pb">[034-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3558:3581'>　之命而曰元指用刑之本心也曰自作者既造天徳</span><br/>
<span class='tline' id='l162' data-llen='3581:3604'>　則輕重上下無非天理而天不在外也用刑至是則</span><br/>
<span class='tline' id='l163' data-llen='3604:3627'>　祈天永命功在王室祭於大烝配於無窮在下者對</span><br/>
<span class='tline' id='l164' data-llen='3627:3650'>　天之辭也穆王將使典獄者免於威富之兩患必極</span><br/>
<span class='tline' id='l165' data-llen='3650:3664'>　言之至于天徳則豈易乎哉</span><br/>
<span class='tline' id='l166' data-llen='3664:3687'>王曰嗟四方司政典獄非爾惟作天牧今爾何監非時</span><br/>
<span class='tline' id='l167' data-llen='3687:3710'>伯夷播刑之迪其今爾何懲惟時苗民匪察于獄之麗</span><br/>
<span class='tline' id='l168' data-llen='3710:3733'>罔擇吉人觀于五刑之中惟時庶威奪貨斷制五刑以</span><br/>
<span class='tline' id='l169' data-llen='3733:3760'><a onclick="displayPageImage('KR1b0013', 'WYG', '034-10a' );" name="034-10a" class="pb">[034-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3760:3783'>亂無辜上帝不蠲降咎于苗苗民無辭于罰乃絶厥世</span><br/>
<span class='tline' id='l171' data-llen='3783:3806'>　獄重事也不察者或視以為刀筆吏之事故穆王明</span><br/>
<span class='tline' id='l172' data-llen='3806:3829'>　告司政典獄使知其職分之大焉五刑五用是謂天</span><br/>
<span class='tline' id='l173' data-llen='3829:3852'>　討雖君不得而與焉司是柄者非君之臣乃天之牧</span><br/>
<span class='tline' id='l174' data-llen='3852:3875'>　也故曰非爾惟作天牧盖呼而警之使知其任之重</span><br/>
<span class='tline' id='l175' data-llen='3875:3898'>　如此將何以居之哉要必前有所法後有所戒遵夷</span><br/>
<span class='tline' id='l176' data-llen='3898:3921'>　軌而避覆轍庶幾不為天位之辱也伯夷之監告之</span><br/>
<span class='tline' id='l177' data-llen='3921:3944'>　以所當法也苖民之懲告之以所當戒也伯夷播刑</span><br/>
<span class='tline' id='l178' data-llen='3944:3971'><a onclick="displayPageImage('KR1b0013', 'WYG', '034-10b' );" name="034-10b" class="pb">[034-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3971:3994'>　以啓迪斯民特刑之理耳自典獄者言之未若臯陶</span><br/>
<span class='tline' id='l180' data-llen='3994:4017'>　明刑之切近舎臯陶而使之監伯夷者盖三居五服</span><br/>
<span class='tline' id='l181' data-llen='4017:4040'>　彼固朝夕之所從事監于伯夷則所以探其原也苖</span><br/>
<span class='tline' id='l182' data-llen='4040:4063'>　民匪察于獄之麗獄情之輕重所當施者既漫不加</span><br/>
<span class='tline' id='l183' data-llen='4063:4086'>　省矣至於斷獄亦未嘗擇吉人俾觀五刑之中獄既</span><br/>
<span class='tline' id='l184' data-llen='4086:4109'>　不得其情斷獄又不得其人是人與法俱弊也則所</span><br/>
<span class='tline' id='l185' data-llen='4109:4132'>　謂庶威者初無定法奪於貨利相與為市而巳斷制</span><br/>
<span class='tline' id='l186' data-llen='4132:4155'>　五刑無非私意以亂虐無辜逆天悖理此上帝之所</span><br/>
<span class='tline' id='l187' data-llen='4155:4182'><a onclick="displayPageImage('KR1b0013', 'WYG', '034-11a' );" name="034-11a" class="pb">[034-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4182:4205'>　不蠲而咎之所以降也苖民無辭于罰乃絶厥世罪</span><br/>
<span class='tline' id='l189' data-llen='4205:4228'>　大而不可解也職刑者天牧也苖民擅為已有而斷</span><br/>
<span class='tline' id='l190' data-llen='4228:4239'>　制之其殄滅也冝哉</span><br/>
<span class='tline' id='l191' data-llen='4239:4262'>王曰嗚呼念之哉伯父伯兄仲叔季弟㓜子童孫皆聽</span><br/>
<span class='tline' id='l192' data-llen='4262:4285'>朕言庶有格命今爾罔不由慰日勤爾罔或戒不勤天</span><br/>
<span class='tline' id='l193' data-llen='4285:4308'>齊于民俾我一日非終惟終在人爾尚敬逆天命以奉</span><br/>
<span class='tline' id='l194' data-llen='4308:4331'>我一人雖畏勿畏雖休勿休惟敬五刑以成三徳一人</span><br/>
<span class='tline' id='l195' data-llen='4331:4343'>有慶兆民頼之其寜惟永</span><br/>
<span class='tline' id='l196' data-llen='4343:4370'><a onclick="displayPageImage('KR1b0013', 'WYG', '034-11b' );" name="034-11b" class="pb">[034-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4370:4393'>　穆王享國百年矣視其臣民者者猶兄弟少者猶子</span><br/>
<span class='tline' id='l198' data-llen='4393:4416'>　孫呼之來前庶其感格以從命不敢必人之已從意</span><br/>
<span class='tline' id='l199' data-llen='4416:4439'>　篤情親厚之至也切意之參錯訊鞫之變遷極天下</span><br/>
<span class='tline' id='l200' data-llen='4439:4462'>　之勞莫若獄茍有須㬰厭怠之心則民或不得其死</span><br/>
<span class='tline' id='l201' data-llen='4462:4485'>　矣故必告之以勤今爾罔不由慰日勤所以安行而</span><br/>
<span class='tline' id='l202' data-llen='4485:4508'>　自慰止在乎無日不勤也慰者非得其情而喜盖以</span><br/>
<span class='tline' id='l203' data-llen='4508:4531'>　不弛其職自慰也爾罔或戒不勤者必嘗惰然後戒</span><br/>
<span class='tline' id='l204' data-llen='4531:4554'>　雖曰知悔方其惰時安知無失其平者乎天齊于民</span><br/>
<span class='tline' id='l205' data-llen='4554:4581'><a onclick="displayPageImage('KR1b0013', 'WYG', '034-12a' );" name="034-12a" class="pb">[034-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4581:4604'>　俾我一日非終惟終在人者申告之以不可不日勤</span><br/>
<span class='tline' id='l207' data-llen='4604:4627'>　也刑者天之所以整齊斯民而典獄者特承天意以</span><br/>
<span class='tline' id='l208' data-llen='4627:4650'>　終其事者也使我一日曠職不能終天之事則是柄</span><br/>
<span class='tline' id='l209' data-llen='4650:4673'>　將改而在它人矣自君言之紂之炮烙不能終天之</span><br/>
<span class='tline' id='l210' data-llen='4673:4696'>　事而終之者武王也自臣言之苖之庶戮不能終天</span><br/>
<span class='tline' id='l211' data-llen='4696:4719'>　之事而終之者臯陶也其可不懼乎其可不日勤乎</span><br/>
<span class='tline' id='l212' data-llen='4719:4742'>　其可不祗敬迎天命以承之乎穆王以奉天為心者</span><br/>
<span class='tline' id='l213' data-llen='4742:4765'>　也司政典獄能奉天命則為能奉穆王矣雖人之所</span><br/>
<span class='tline' id='l214' data-llen='4765:4792'><a onclick="displayPageImage('KR1b0013', 'WYG', '034-12b' );" name="034-12b" class="pb">[034-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4792:4815'>　畏者勿畏也雖人之所休者勿休也心不外用惟敬</span><br/>
<span class='tline' id='l216' data-llen='4815:4838'>　五刑輕重出入皆所以成剛柔正直之三徳是乃敬</span><br/>
<span class='tline' id='l217' data-llen='4838:4861'>　逆天命之綱條也天子以天下為體者也天下典獄</span><br/>
<span class='tline' id='l218' data-llen='4861:4884'>　者皆若是則一人有慶矣兆民之命寄焉則固頼之</span><br/>
<span class='tline' id='l219' data-llen='4884:4907'>　者也導迎善氣培養根本國夀其有不延者乎獄之</span><br/>
<span class='tline' id='l220' data-llen='4907:4915'>　所繫盖如此</span><br/>
<span class='tline' id='l221' data-llen='4915:4938'>王曰吁來有邦有土告爾祥刑在今爾安百姓何擇非</span><br/>
<span class='tline' id='l222' data-llen='4938:4961'>人何敬非刑何度非及兩造具備師聽五辭五辭簡孚</span><br/>
<span class='tline' id='l223' data-llen='4961:4988'><a onclick="displayPageImage('KR1b0013', 'WYG', '034-13a' );" name="034-13a" class="pb">[034-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4988:5011'>正于五刑五刑不簡正于五罰五罰不服正于五過五</span><br/>
<span class='tline' id='l225' data-llen='5011:5034'>過之疵惟官惟反惟内惟貨惟來其罪惟均其審克之</span><br/>
<span class='tline' id='l226' data-llen='5034:5057'>五刑之疑有赦五罰之疑有赦其審克之簡孚有衆惟</span><br/>
<span class='tline' id='l227' data-llen='5057:5070'>貌有稽無簡不聽具嚴天威</span><br/>
<span class='tline' id='l228' data-llen='5070:5093'>　前數章反覆告戒至此始頒贖刑之令言之訒而不</span><br/>
<span class='tline' id='l229' data-llen='5093:5116'>　敢易也刑而謂之祥好生之徳既見於發語之端矣</span><br/>
<span class='tline' id='l230' data-llen='5116:5139'>　在今爾安百姓何擇非人何敬非刑何度非及三者</span><br/>
<span class='tline' id='l231' data-llen='5139:5162'>　之審民之所以安也何所當擇豈非典獄之人乎何</span><br/>
<span class='tline' id='l232' data-llen='5162:5189'><a onclick="displayPageImage('KR1b0013', 'WYG', '034-13b' );" name="034-13b" class="pb">[034-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5189:5212'>　所當敬豈非用刑之際乎何所當度豈非獄辭之所</span><br/>
<span class='tline' id='l234' data-llen='5212:5235'>　逮及者乎不擇典獄之人則有邦有土者雖有哀敬</span><br/>
<span class='tline' id='l235' data-llen='5235:5258'>　之心亦無所施矣既擇其人然後居敬行簡以臨之</span><br/>
<span class='tline' id='l236' data-llen='5258:5281'>　先後固有序也獄辭之連逮古今之通病酷吏以多</span><br/>
<span class='tline' id='l237' data-llen='5281:5304'>　殺為功貪吏以鬻獄為利惟恐株連枝蔓之不廣漢</span><br/>
<span class='tline' id='l238' data-llen='5304:5327'>　世詔獄之所逮盖有至於十餘萬者矣茍於追逮之</span><br/>
<span class='tline' id='l239' data-llen='5327:5350'>　時審度其必當逮者然後逮之刑之所以簡也兩造</span><br/>
<span class='tline' id='l240' data-llen='5350:5373'>　具備兩爭者皆造於庭非偏聽也師聽五辭羣有司</span><br/>
<span class='tline' id='l241' data-llen='5373:5400'><a onclick="displayPageImage('KR1b0013', 'WYG', '034-14a' );" name="034-14a" class="pb">[034-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5400:5423'>　同聽其辭非偏見也獄辭所及既欲審度而兩造復</span><br/>
<span class='tline' id='l243' data-llen='5423:5446'>　欲其具備盖所不當逮者不可擾一人所當逮者不</span><br/>
<span class='tline' id='l244' data-llen='5446:5469'>　可闕一人也五辭簡孚正于五刑獄辭雖衆麗于刑</span><br/>
<span class='tline' id='l245' data-llen='5469:5492'>　者不過五故謂之五辭羣有司同聽其辭簡核孚信</span><br/>
<span class='tline' id='l246' data-llen='5492:5515'>　隨其輕重而正其刑此情法相當者也五刑不簡正</span><br/>
<span class='tline' id='l247' data-llen='5515:5538'>　于五罰以是辭而求是刑參差而不可簡核則罪之</span><br/>
<span class='tline' id='l248' data-llen='5538:5561'>　疑者於是正五贖之罰以待之此情法不相當者也</span><br/>
<span class='tline' id='l249' data-llen='5561:5584'>　至於罰之猶不服察其果無辜則正于五過宥過無</span><br/>
<span class='tline' id='l250' data-llen='5584:5611'><a onclick="displayPageImage('KR1b0013', 'WYG', '034-14b' );" name="034-14b" class="pb">[034-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5611:5634'>　大盖直貸之而已古者因情以求法故有不可入之</span><br/>
<span class='tline' id='l252' data-llen='5634:5657'>　刑後世移情而合法故無不可加之罪此古今之異</span><br/>
<span class='tline' id='l253' data-llen='5657:5680'>　也刑降而為罰罰降而為過每降愈輕矣刑固欲輕</span><br/>
<span class='tline' id='l254' data-llen='5680:5703'>　以私而故縱則非天討此所以嚴責典獄者五過之</span><br/>
<span class='tline' id='l255' data-llen='5703:5726'>　疵而待以惟均之刑也故縱而宥以五過其疵病大</span><br/>
<span class='tline' id='l256' data-llen='5726:5749'>　率有五官者權勢也反者報德也内者女謁也貨者</span><br/>
<span class='tline' id='l257' data-llen='5749:5772'>　賄賂也來者干請也既使之與所縱者同罪復勉以</span><br/>
<span class='tline' id='l258' data-llen='5772:5795'>　其審克之審者察之之謂盡其心也克者治之之謂</span><br/>
<span class='tline' id='l259' data-llen='5795:5822'><a onclick="displayPageImage('KR1b0013', 'WYG', '034-15a' );" name="034-15a" class="pb">[034-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5822:5845'>　竭其力也盡其心竭其力則私不能奪而防㣲别嫌</span><br/>
<span class='tline' id='l261' data-llen='5845:5868'>　者亦無所不至矣夫然後可免於五過之疵也自此</span><br/>
<span class='tline' id='l262' data-llen='5868:5891'>　每條多繫之以審克皆丁寜之使盡心力而為之也</span><br/>
<span class='tline' id='l263' data-llen='5891:5914'>　五刑之疑有赦即所謂正于五罰五罰之疑有赦即</span><br/>
<span class='tline' id='l264' data-llen='5914:5937'>　所謂正于五過觀下文五辟疑赦而為罰則五罰疑</span><br/>
<span class='tline' id='l265' data-llen='5937:5960'>　赦而為過從可知也皆欲其審克者當赦而不赦不</span><br/>
<span class='tline' id='l266' data-llen='5960:5983'>　當赦而赦所害皆不輕也簡孚有衆即所謂師聽五</span><br/>
<span class='tline' id='l267' data-llen='5983:6006'>　辭五辭簡孚惟貌有稽敎之以簡孚之法也辭或可</span><br/>
<span class='tline' id='l268' data-llen='6006:6033'><a onclick="displayPageImage('KR1b0013', 'WYG', '034-15b' );" name="034-15b" class="pb">[034-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6033:6056'>　偽而貌不可揜不正則眊有愧則泚推此而稽之盖</span><br/>
<span class='tline' id='l270' data-llen='6056:6079'>　有所不得遁者矣無簡不聽具嚴天威者不經衆人</span><br/>
<span class='tline' id='l271' data-llen='6079:6102'>　之簡核則獄雖成而上有所不聽所以如是求詳而</span><br/>
<span class='tline' id='l272' data-llen='6102:6125'>　致嚴者盖刑乃天之威非君之私權也天明畏自我</span><br/>
<span class='tline' id='l273' data-llen='6125:6143'>　民明威衆之所簡孚即天威之所在也</span><br/>
<span class='tline' id='l274' data-llen='6143:6166'>墨辟疑赦其罰百鍰閱實其罪劓辟疑赦其罰惟倍閱</span><br/>
<span class='tline' id='l275' data-llen='6166:6189'>實其罪剕辟疑赦其罰倍差閱實其罪宫辟疑赦其罰</span><br/>
<span class='tline' id='l276' data-llen='6189:6212'>六百鍰閱實其罪大辟疑赦其罰千鍰閱實其罪墨罰</span><br/>
<span class='tline' id='l277' data-llen='6212:6239'><a onclick="displayPageImage('KR1b0013', 'WYG', '034-16a' );" name="034-16a" class="pb">[034-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6239:6262'>之屬千劓罰之屬千剕罰之屬五百宮罰之屬三百大</span><br/>
<span class='tline' id='l279' data-llen='6262:6277'>辟之罰其屬二百五刑之屬三千</span><br/>
<span class='tline' id='l280' data-llen='6277:6300'>　此贖刑之令也載於法謂之刑加於人謂之辟六兩</span><br/>
<span class='tline' id='l281' data-llen='6300:6323'>　曰鍰自百至千稱其辟之輕重而為金之多寡也五</span><br/>
<span class='tline' id='l282' data-llen='6323:6346'>　辟之疑既赦而從贖矣每條必繼之以閱實其罪言</span><br/>
<span class='tline' id='l283' data-llen='6346:6369'>　之屢辭之復者出死入生輕重固大不等毁支體之</span><br/>
<span class='tline' id='l284' data-llen='6369:6392'>　與捐財貨輕重亦大不等也死生刑贖定於俄頃安</span><br/>
<span class='tline' id='l285' data-llen='6392:6415'>　得不皆閱其實乎司刑所掌五刑之屬二千五百穆</span><br/>
<span class='tline' id='l286' data-llen='6415:6442'><a onclick="displayPageImage('KR1b0013', 'WYG', '034-16b' );" name="034-16b" class="pb">[034-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6442:6465'>　王之三千雖増於舊然枚數之則墨劓所増者各五</span><br/>
<span class='tline' id='l288' data-llen='6465:6488'>　百皆輕刑也宮所損者二百大辟所損者三百皆重</span><br/>
<span class='tline' id='l289' data-llen='6488:6511'>　刑也剕不増不損居輕重之間者也輕罪則多於前</span><br/>
<span class='tline' id='l290' data-llen='6511:6534'>　重罪則損於舊觀其目則哀矜之意固可見觀其凡</span><br/>
<span class='tline' id='l291' data-llen='6534:6546'>　則文勝俗弊亦可推矣</span><br/>
<span class='tline' id='l292' data-llen='6546:6569'>上下比罪無僭亂辭勿用不行惟察惟法其審克之上</span><br/>
<span class='tline' id='l293' data-llen='6569:6592'>刑適輕下服下刑適重上服輕重諸罰有權刑罰世輕</span><br/>
<span class='tline' id='l294' data-llen='6592:6615'>世重惟齊非齊有倫有要罰懲非死人極于病非佞折</span><br/>
<span class='tline' id='l295' data-llen='6615:6642'><a onclick="displayPageImage('KR1b0013', 'WYG', '034-17a' );" name="034-17a" class="pb">[034-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6642:6665'>獄惟良折獄罔非在中察辭于差非從惟從哀敬折獄</span><br/>
<span class='tline' id='l297' data-llen='6665:6688'>明啓刑書胥占咸庶中正其刑其罰其審克之獄成而</span><br/>
<span class='tline' id='l298' data-llen='6688:6702'>孚輸而孚其刑上備有并兩刑</span><br/>
<span class='tline' id='l299' data-llen='6702:6725'>　刑者律也比者例也罪無正律舉輕以明重舉重以</span><br/>
<span class='tline' id='l300' data-llen='6725:6748'>　明輕所謂上下比罪也三千之刑可謂衆矣猶不能</span><br/>
<span class='tline' id='l301' data-llen='6748:6771'>　盡天下之罪不免於上下以求其比以是知天下之</span><br/>
<span class='tline' id='l302' data-llen='6771:6794'>　情無窮而法不可獨任也無僣亂辭者既無正律所</span><br/>
<span class='tline' id='l303' data-llen='6794:6817'>　恃以為依據者獨其獄辭耳茍又僣差而亂其辭既</span><br/>
<span class='tline' id='l304' data-llen='6817:6844'><a onclick="displayPageImage('KR1b0013', 'WYG', '034-17b' );" name="034-17b" class="pb">[034-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6844:6867'>　無定法復無定辭將何所依據乎此例固有昔嘗有</span><br/>
<span class='tline' id='l306' data-llen='6867:6890'>　之而今不行者矣故戒之以勿用不行也惟察惟法</span><br/>
<span class='tline' id='l307' data-llen='6890:6913'>　其審克之盖以既無正律察其法尤不可不致詳也</span><br/>
<span class='tline' id='l308' data-llen='6913:6936'>　上刑適輕下服下刑適重上服輕重諸罰有權者法</span><br/>
<span class='tline' id='l309' data-llen='6936:6959'>　重情輕法輕情重斟酌升降要必有以權之也是權</span><br/>
<span class='tline' id='l310' data-llen='6959:6982'>　也一毫私意未盡猶不能皆得其平惟克天徳然後</span><br/>
<span class='tline' id='l311' data-llen='6982:7005'>　能與乎此也刑罰世輕世重惟齊非齊有倫有要者</span><br/>
<span class='tline' id='l312' data-llen='7005:7028'>　有一人之輕重前所謂輕重諸罰有權是也有一代</span><br/>
<span class='tline' id='l313' data-llen='7028:7055'><a onclick="displayPageImage('KR1b0013', 'WYG', '034-18a' );" name="034-18a" class="pb">[034-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7055:7078'>　之輕重此所謂刑罰世輕世重是也刑亂國者欲齊</span><br/>
<span class='tline' id='l315' data-llen='7078:7101'>　乎新國之輕則非齊也刑新國者欲齊乎平國之中</span><br/>
<span class='tline' id='l316' data-llen='7101:7124'>　則非齊也惟通其倫類識其要㑹然後知不齊之齊</span><br/>
<span class='tline' id='l317' data-llen='7124:7147'>　也罰懲非死人極于病者贖罰之所懲雖非死傷然</span><br/>
<span class='tline' id='l318' data-llen='7147:7170'>　殫其資財人固已極於病矣此穆王哀矜之無窮也</span><br/>
<span class='tline' id='l319' data-llen='7170:7193'>　此心不厚者必謂免汝之死始取汝之財為惠已多</span><br/>
<span class='tline' id='l320' data-llen='7193:7216'>　方為徳色寜有猶憂其病民者邪穆王於人之輸財</span><br/>
<span class='tline' id='l321' data-llen='7216:7239'>　憫之猶若此況於真用五刑此心又可知矣非佞折</span><br/>
<span class='tline' id='l322' data-llen='7239:7266'><a onclick="displayPageImage('KR1b0013', 'WYG', '034-18b' );" name="034-18b" class="pb">[034-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7266:7289'>　獄惟良折獄罔非在中者穆王憫斯民之篤故於治</span><br/>
<span class='tline' id='l324' data-llen='7289:7312'>　獄者獨識其真佞口才者世俗所謂能折獄者也穆</span><br/>
<span class='tline' id='l325' data-llen='7312:7335'>　王乃舍之而屬意於温良長者盖深知區區辯慧之</span><br/>
<span class='tline' id='l326' data-llen='7335:7358'>　不足任惟温良長者視民如傷心誠求之不中不逺</span><br/>
<span class='tline' id='l327' data-llen='7358:7381'>　故其所折之獄無不在中也察辭于差非從惟從者</span><br/>
<span class='tline' id='l328' data-llen='7381:7404'>　雖得長者以折獄而治獄之法不可偏廢理事要當</span><br/>
<span class='tline' id='l329' data-llen='7404:7427'>　並舉非如後世以頺然土木為長者也辭之實者屢</span><br/>
<span class='tline' id='l330' data-llen='7427:7450'>　訊屢鞫前後如一欺罔文飾者雖巧于對獄其辭要</span><br/>
<span class='tline' id='l331' data-llen='7450:7477'><a onclick="displayPageImage('KR1b0013', 'WYG', '034-19a' );" name="034-19a" class="pb">[034-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7477:7500'>　必有差因其差而察之不從其偽辭乃所以從其真</span><br/>
<span class='tline' id='l333' data-llen='7500:7523'>　情也哀敬折獄明啓刑書胥占咸庶中正其刑其罰</span><br/>
<span class='tline' id='l334' data-llen='7523:7546'>　其審克之者以哀敬之心折獄既有其本至於議法</span><br/>
<span class='tline' id='l335' data-llen='7546:7569'>　之時必澄定其精神澡雪其耳目然後啓法律與衆</span><br/>
<span class='tline' id='l336' data-llen='7569:7592'>　占度裁其輕重則咸庶幾協乎中正當啓刑書之際</span><br/>
<span class='tline' id='l337' data-llen='7592:7615'>　民命所繫豈容有少昏惰亦豈容不博盡衆議乎盖</span><br/>
<span class='tline' id='l338' data-llen='7615:7638'>　過此則其刑之矣過此則其辟之矣於此時固不可</span><br/>
<span class='tline' id='l339' data-llen='7638:7661'>　不審克也獄成而孚輸而孚其刑上備有并兩刑者</span><br/>
<span class='tline' id='l340' data-llen='7661:7688'><a onclick="displayPageImage('KR1b0013', 'WYG', '034-19b' );" name="034-19b" class="pb">[034-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7688:7711'>　論刑既終申之以奏獄之戒也獄辭之成既得其孚</span><br/>
<span class='tline' id='l342' data-llen='7711:7734'>　信輸之於上不可變易情實必如其本辭然後謂之</span><br/>
<span class='tline' id='l343' data-llen='7734:7757'>　孚也一人而有數罪一罪而有數法奏其刑於上必</span><br/>
<span class='tline' id='l344' data-llen='7757:7780'>　皆備載而上之人斷獄則并兩刑而從其一重者以</span><br/>
<span class='tline' id='l345' data-llen='7780:7800'>　斷之焉陳其數者有司也制其義者人主也</span><br/>
<span class='tline' id='l346' data-llen='7800:7823'>王曰嗚呼敬之哉官伯族姓朕言多懼朕敬于刑有徳</span><br/>
<span class='tline' id='l347' data-llen='7823:7846'>惟刑今天相民作配在下明清于單辭民之亂罔不中</span><br/>
<span class='tline' id='l348' data-llen='7846:7869'>聽獄之兩辭無或私家于獄之兩辭獄貨非寳惟府辜</span><br/>
<span class='tline' id='l349' data-llen='7869:7896'><a onclick="displayPageImage('KR1b0013', 'WYG', '034-20a' );" name="034-20a" class="pb">[034-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7896:7919'>功報以庶尤永畏惟罰非天不中惟人在命天罰不極</span><br/>
<span class='tline' id='l351' data-llen='7919:7931'>庶民罔有令政在于天下</span><br/>
<span class='tline' id='l352' data-llen='7931:7954'>　履之而後難及之而後知穆王臨御之久飽於世故</span><br/>
<span class='tline' id='l353' data-llen='7954:7977'>　此其言所以多懼也朕敬于刑有徳惟刑盖真知刑</span><br/>
<span class='tline' id='l354' data-llen='7977:8000'>　之所當敬非有徳者誠不可以付此責也五刑天所</span><br/>
<span class='tline' id='l355' data-llen='8000:8023'>　以左右斯民而司刑者代天行罰作配在下奈何其</span><br/>
<span class='tline' id='l356' data-llen='8023:8046'>　不敬哉明清于單辭以下告之以敬天之實也獄辭</span><br/>
<span class='tline' id='l357' data-llen='8046:8069'>　有單有兩無證佐者謂之單辭聽之為尤難曰明而</span><br/>
<span class='tline' id='l358' data-llen='8069:8096'><a onclick="displayPageImage('KR1b0013', 'WYG', '034-20b' );" name="034-20b" class="pb">[034-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8096:8119'>　復曰清盖篤敬之至澄之又澄表裏洞徹然後能不</span><br/>
<span class='tline' id='l360' data-llen='8119:8142'>　待證佐而坐照其情也單辭固難聽然不常值凡日</span><br/>
<span class='tline' id='l361' data-llen='8142:8165'>　之所聽者無非兩辭也故復戒之民之所以治罔不</span><br/>
<span class='tline' id='l362' data-llen='8165:8188'>　由中聽訟之兩辭而有偏仄是將無所措手足矣其</span><br/>
<span class='tline' id='l363' data-llen='8188:8211'>　可用私意而家于獄之兩辭乎家云者出沒變化於</span><br/>
<span class='tline' id='l364' data-llen='8211:8234'>　兩辭之中以為囊槖窟穴者也其所以如此者盖必</span><br/>
<span class='tline' id='l365' data-llen='8234:8257'>　有所利而然故戒之以獄貨非寳惟府辜功報以庶</span><br/>
<span class='tline' id='l366' data-llen='8257:8280'>　尤使之知獄貨非所以為寳貨積而罪亦積乃所以</span><br/>
<span class='tline' id='l367' data-llen='8280:8307'><a onclick="displayPageImage('KR1b0013', 'WYG', '034-21a' );" name="034-21a" class="pb">[034-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8307:8330'>　聚汝辜罪之功狀終有時而償取貨之時固欲其多</span><br/>
<span class='tline' id='l369' data-llen='8330:8353'>　至報以庶尤之時衆罪交至豈汝所能勝乎受貨為</span><br/>
<span class='tline' id='l370' data-llen='8353:8376'>　富若可喜計貨為罪誠可懼也永畏惟罰非天不中</span><br/>
<span class='tline' id='l371' data-llen='8376:8399'>　惟人在命者人之於用罰固有時而知懼矣然或警</span><br/>
<span class='tline' id='l372' data-llen='8399:8422'>　或肆非所以為永畏也固有時而偶合矣然臆度揣</span><br/>
<span class='tline' id='l373' data-llen='8422:8445'>　摩非所謂天徳也未至乎永畏未造乎天徳我有須</span><br/>
<span class='tline' id='l374' data-llen='8445:8468'>　㬰之間而民已有死生之差矣惟人在命畏若之何</span><br/>
<span class='tline' id='l375' data-llen='8468:8491'>　而不永徳若之何而不天也茍用刑失中不協于極</span><br/>
<span class='tline' id='l376' data-llen='8491:8518'><a onclick="displayPageImage('KR1b0013', 'WYG', '034-21b' );" name="034-21b" class="pb">[034-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8518:8541'>　則干天之罰播於庶民者亦略無令善可稱之政於</span><br/>
<span class='tline' id='l378' data-llen='8541:8564'>　天下流惡為無窮矣穆王此章告官伯族姓髙則望</span><br/>
<span class='tline' id='l379' data-llen='8564:8587'>　之以天卑則防之以貨其語若不倫者盖克念罔念</span><br/>
<span class='tline' id='l380' data-llen='8587:8596'>　特一息之間耳</span><br/>
<span class='tline' id='l381' data-llen='8596:8619'>王曰嗚呼嗣孫今徃何監非徳于民之中尚明聽之哉</span><br/>
<span class='tline' id='l382' data-llen='8619:8642'>哲人惟刑無疆之辭屬于五極咸中有慶受王嘉師監</span><br/>
<span class='tline' id='l383' data-llen='8642:8648'>于兹祥刑</span><br/>
<span class='tline' id='l384' data-llen='8648:8671'>　中者呂刑之綱領也苖民罔是中者也臯陶明是中</span><br/>
<span class='tline' id='l385' data-llen='8671:8698'><a onclick="displayPageImage('KR1b0013', 'WYG', '034-22a' );" name="034-22a" class="pb">[034-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8698:8721'>　者也穆王之告司政典獄勉是中者也至於末章之</span><br/>
<span class='tline' id='l387' data-llen='8721:8744'>　所訓迪自中之外亦無它說焉今爾何所當監豈非</span><br/>
<span class='tline' id='l388' data-llen='8744:8767'>　徳於民之中乎用刑者有意干譽或上或下欲以徳</span><br/>
<span class='tline' id='l389' data-llen='8767:8790'>　名而實不足以為徳所以為徳者必於民之中而後</span><br/>
<span class='tline' id='l390' data-llen='8790:8813'>　可也其施無心其行無事本非作徳而徳莫加焉此</span><br/>
<span class='tline' id='l391' data-llen='8813:8836'>　所謂徳於民之中典獄者之大法也哲人惟刑待之</span><br/>
<span class='tline' id='l392' data-llen='8836:8859'>　尊也無疆之辭期之逺也屬于五極咸中有慶教之</span><br/>
<span class='tline' id='l393' data-llen='8859:8882'>　以密察之工也屬者繫屬之謂以罪繋法各協其極</span><br/>
<span class='tline' id='l394' data-llen='8882:8909'><a onclick="displayPageImage('KR1b0013', 'WYG', '034-22b' );" name="034-22b" class="pb">[034-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8909:8932'>　然後謂之咸中有慶九中而一偏則猶有所憾不得</span><br/>
<span class='tline' id='l396' data-llen='8932:8955'>　為慶矣又總而結之曰受王嘉師監于兹祥刑言汝</span><br/>
<span class='tline' id='l397' data-llen='8955:8978'>　諸侯汝司政典獄受我嘉羙之衆藹然郁然無一損</span><br/>
<span class='tline' id='l398' data-llen='8978:9001'>　缺當共䕶養其可不監於此祥刑而忍輕戕虐之乎</span><br/>
<span class='tline' id='l399' data-llen='9001:9016'>　嗚呼穆王之心千載猶可見也</span><br/>
<span class='tline' id='l400' data-llen='9016:9019'>　</span><br/>
<span class='tline' id='l401' data-llen='9019:9022'>　</span><br/>
<span class='tline' id='l402' data-llen='9022:9035'>　増修東萊書說卷三十四</span><br/>
</p>
<p><br/>
</p>
  </div>
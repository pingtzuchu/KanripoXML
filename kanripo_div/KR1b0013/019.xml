<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1b0013', 'WYG', '019-1a' );" name="019-1a" class="pb">[019-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:213'>　増修東萊書卷十九　　　　宋　時瀾　撰</span><br/>
<span class='tline' id='l10' data-llen='213:228'>大誥第九　　　　　　　周書</span><br/>
<span class='tline' id='l11' data-llen='228:250'>武王崩三監及淮夷叛周公相成王將黜殷作大誥</span><br/>
<span class='tline' id='l12' data-llen='250:272'>　武王滅殷而存其後故立武庚祿父于衛使管叔</span><br/>
<span class='tline' id='l13' data-llen='272:294'>　蔡叔霍叔監之謂之三監武王崩成王幼周公攝</span><br/>
<span class='tline' id='l14' data-llen='294:316'>　政三監挾武庚及淮夷同叛於是將黜殷命遂作</span><br/>
<span class='tline' id='l15' data-llen='316:338'>　大誥不言武庚乃言三監及淮夷叛者盖武庚之</span><br/>
<span class='tline' id='l16' data-llen='338:364'><a onclick="displayPageImage('KR1b0013', 'WYG', '019-1b' );" name="019-1b" class="pb">[019-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:386'>　叛生於三監之謀欲間周公孔子灼見其情春秋</span><br/>
<span class='tline' id='l18' data-llen='386:408'>　一字之貶也周公相成王將黜殷作大誥者武王</span><br/>
<span class='tline' id='l19' data-llen='408:430'>　初崩成王幼小周公居可畏之地内而三監有不</span><br/>
<span class='tline' id='l20' data-llen='430:452'>　利孺子之言外而武庚挾滅商之怨摇動王室安</span><br/>
<span class='tline' id='l21' data-llen='452:474'>　危存亡之機在此周公大誥萬方明諭厥㫖以行</span><br/>
<span class='tline' id='l22' data-llen='474:496'>　天討此大誥所以作也舜殺鯀用禹不聞禹有叛</span><br/>
<span class='tline' id='l23' data-llen='496:518'>　舜之意至武王殺紂立武庚未幾乃叛周者舜固</span><br/>
<span class='tline' id='l24' data-llen='518:540'>　天討武王亦天討也此無他禹能知天武庚不知</span><br/>
<span class='tline' id='l25' data-llen='540:566'><a onclick="displayPageImage('KR1b0013', 'WYG', '019-2a' );" name="019-2a" class="pb">[019-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='566:589'>　天耳亦世變風移不如古也欲見聖人忠厚之心反</span><br/>
<span class='tline' id='l27' data-llen='589:597'>　覆一篇可見</span><br/>
<span class='tline' id='l28' data-llen='597:603'>王若曰猷</span><br/>
<span class='tline' id='l29' data-llen='603:626'>　猷道也始語之辭也時雖不同亦有唐虞都俞之象</span><br/>
<span class='tline' id='l30' data-llen='626:637'>　開導天下使聽命也</span><br/>
<span class='tline' id='l31' data-llen='637:648'>大誥爾多邦越爾御事</span><br/>
<span class='tline' id='l32' data-llen='648:671'>　此周公討亂之規摹也武庚之叛止三監及淮夷耳</span><br/>
<span class='tline' id='l33' data-llen='671:694'>　何必大誥多方及御事之人盖當時天下初定人情</span><br/>
<span class='tline' id='l34' data-llen='694:720'><a onclick="displayPageImage('KR1b0013', 'WYG', '019-2b' );" name="019-2b" class="pb">[019-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='720:743'>　未安革商為周天下亦未必盡曉然知天命所在加</span><br/>
<span class='tline' id='l36' data-llen='743:766'>　之三監扇動為變恐亂之牽引不止於此所以大誥</span><br/>
<span class='tline' id='l37' data-llen='766:789'>　多方之諸侯御事之臣開曉其志諭以天意從違之</span><br/>
<span class='tline' id='l38' data-llen='789:812'>　理使之釋然曉悟人心有定合一無間則變無由生</span><br/>
<span class='tline' id='l39' data-llen='812:835'>　然後周公得以安焉而東征後世人君一方有亂出</span><br/>
<span class='tline' id='l40' data-llen='835:858'>　師致討絲牽繩聨亂階浸長者變端在人心故也唐</span><br/>
<span class='tline' id='l41' data-llen='858:881'>　徳宗時田悦始叛其後朱滔王武俊之徒叛之展轉</span><br/>
<span class='tline' id='l42' data-llen='881:904'>　卒無有已周公於此必大誥多方及御事之人使造</span><br/>
<span class='tline' id='l43' data-llen='904:930'><a onclick="displayPageImage('KR1b0013', 'WYG', '019-3a' );" name="019-3a" class="pb">[019-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='930:953'>　邦之意明昭于天下周公誠意孚於告諭之時天下</span><br/>
<span class='tline' id='l45' data-llen='953:976'>　信之有素是以東征三年之乆而天下如故者由周</span><br/>
<span class='tline' id='l46' data-llen='976:987'>　公先有以鎮定之也</span><br/>
<span class='tline' id='l47' data-llen='987:1010'>弗弔天降割于我家不少延洪惟我㓜沖人嗣無疆大</span><br/>
<span class='tline' id='l48' data-llen='1010:1029'>厯服弗造哲廸民康矧曰其有能格知天命</span><br/>
<span class='tline' id='l49' data-llen='1029:1052'>　欲伐三監先之以嘆所謂痛則呼天也天降割于我</span><br/>
<span class='tline' id='l50' data-llen='1052:1075'>　家不少延者謂武王既死三監復叛是天降災害于</span><br/>
<span class='tline' id='l51' data-llen='1075:1098'>　我國家更不少待也洪惟我㓜沖人嗣無疆大厯服</span><br/>
<span class='tline' id='l52' data-llen='1098:1124'><a onclick="displayPageImage('KR1b0013', 'WYG', '019-3b' );" name="019-3b" class="pb">[019-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1124:1147'>　者周公代成王自反自克之言大思我㓜沖之小子</span><br/>
<span class='tline' id='l54' data-llen='1147:1170'>　乃當此重禍力小而任重既弗能作哲廸導民於康</span><br/>
<span class='tline' id='l55' data-llen='1170:1193'>　安況其有能知上帝之命者乎造哲如知之曰明哲</span><br/>
<span class='tline' id='l56' data-llen='1193:1203'>　明哲實作則之哲</span><br/>
<span class='tline' id='l57' data-llen='1203:1221'>已予惟小子若渉淵水予惟往求朕攸濟</span><br/>
<span class='tline' id='l58' data-llen='1221:1244'>　已者更端之辭言我以㓜沖小子當此禍如涉深淵</span><br/>
<span class='tline' id='l59' data-llen='1244:1267'>　之水無有津涯可畏如此予惟往求朕攸濟者雖畏</span><br/>
<span class='tline' id='l60' data-llen='1267:1290'>　之之深終不可不去必往求其濟之之道抑畏自彊</span><br/>
<span class='tline' id='l61' data-llen='1290:1316'><a onclick="displayPageImage('KR1b0013', 'WYG', '019-4a' );" name="019-4a" class="pb">[019-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1316:1339'>　兩者並行方能有濟茍不知抑畏以天下為不足平</span><br/>
<span class='tline' id='l63' data-llen='1339:1362'>　則失之輕忽不足以立事茍徒畏縮而不求所以濟</span><br/>
<span class='tline' id='l64' data-llen='1362:1385'>　之之道乃畏懦不能立事之人所以成王言若渉淵</span><br/>
<span class='tline' id='l65' data-llen='1385:1402'>　水則必求攸濟之理所謂知天命也</span><br/>
<span class='tline' id='l66' data-llen='1402:1425'>敷賁敷前人受命兹不忘大功予不敢閉于天降威用</span><br/>
<span class='tline' id='l67' data-llen='1425:1448'>　敷賁謂修明典章法度賁飾前人之業増光潤飾之</span><br/>
<span class='tline' id='l68' data-llen='1448:1471'>　意也大抵守成之君茍徒保守無所増飾使祖宗之</span><br/>
<span class='tline' id='l69' data-llen='1471:1494'>　業不至光明盛大日新無疆則為不善繼矣必賁飾</span><br/>
<span class='tline' id='l70' data-llen='1494:1520'><a onclick="displayPageImage('KR1b0013', 'WYG', '019-4b' );" name="019-4b" class="pb">[019-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1520:1543'>　其業大前人所受之命兹乃能不忘所成之大功盖</span><br/>
<span class='tline' id='l72' data-llen='1543:1566'>　繼續不已之意大者創造之實敷賁者繼述之工也</span><br/>
<span class='tline' id='l73' data-llen='1566:1589'>　予不敢閉于天降威用者謂威既用于三監若不往</span><br/>
<span class='tline' id='l74' data-llen='1589:1600'>　伐是閉天之威用也</span><br/>
<span class='tline' id='l75' data-llen='1600:1614'>寧王遺我大寳龜紹天明即命</span><br/>
<span class='tline' id='l76' data-llen='1614:1637'>　大而天下小而一國必有大龜以為國鎮此一句大</span><br/>
<span class='tline' id='l77' data-llen='1637:1660'>　誥一篇之綱目也自始至終皆以卜為言謂武王遺</span><br/>
<span class='tline' id='l78' data-llen='1660:1683'>　我大寳龜繼紹上天之明而就其休美之命也聖人</span><br/>
<span class='tline' id='l79' data-llen='1683:1709'><a onclick="displayPageImage('KR1b0013', 'WYG', '019-5a' );" name="019-5a" class="pb">[019-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1709:1732'>　之將天命必有定見何以龜卜為信盖聖人齋戒神</span><br/>
<span class='tline' id='l81' data-llen='1732:1755'>　明其徳以驗之於龜而龜又至神無私與聖人之心</span><br/>
<span class='tline' id='l82' data-llen='1755:1776'>　相協此天命不易之理非如後世技術之卜也</span><br/>
<span class='tline' id='l83' data-llen='1776:1794'>曰有大艱于西土西土人亦不静越兹蠢</span><br/>
<span class='tline' id='l84' data-llen='1794:1817'>　曰者更端之辭大艱者謂武王死所以致三監之蠢</span><br/>
<span class='tline' id='l85' data-llen='1817:1840'>　動國有大艱彼得乗之使西土之人亦憂懼惶惑不</span><br/>
<span class='tline' id='l86' data-llen='1840:1863'>　得寧静上既言今負荷先人之業欲奉天討卜天命</span><br/>
<span class='tline' id='l87' data-llen='1863:1883'>　于大寳龜此却言武庚三監所以作亂之由</span><br/>
<span class='tline' id='l88' data-llen='1883:1909'><a onclick="displayPageImage('KR1b0013', 'WYG', '019-5b' );" name="019-5b" class="pb">[019-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1909:1919'>殷小腆誕敢紀其叙</span><br/>
<span class='tline' id='l90' data-llen='1919:1942'>　腆厚也殷紂既滅武王不忍其無後封祿父於衛是</span><br/>
<span class='tline' id='l91' data-llen='1942:1965'>　武王有大造於商也武庚不知周之徳方小小富厚</span><br/>
<span class='tline' id='l92' data-llen='1965:1981'>　謂有此土地即欲大敢紀其正統</span><br/>
<span class='tline' id='l93' data-llen='1981:2002'>天降威知我國有疵民不康曰予復反鄙我周邦</span><br/>
<span class='tline' id='l94' data-llen='2002:2025'>　武庚固不量力矣亦天降此亂以警動我周家也天</span><br/>
<span class='tline' id='l95' data-llen='2025:2048'>　所以降此三監之亂者知我國有喪足以為疵今殷</span><br/>
<span class='tline' id='l96' data-llen='2048:2071'>　民不安乃曰我當復其舊國反鄙小我周邦為都邑</span><br/>
<span class='tline' id='l97' data-llen='2071:2097'><a onclick="displayPageImage('KR1b0013', 'WYG', '019-6a' );" name="019-6a" class="pb">[019-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2097:2115'>　鄙者如春秋鄭子産曰鄭鄙邑也之謂</span><br/>
<span class='tline' id='l99' data-llen='2115:2138'>今蠢今翼日民獻有十夫予翼以于敉寧武圖功我有</span><br/>
<span class='tline' id='l100' data-llen='2138:2147'>大事休朕卜并吉</span><br/>
<span class='tline' id='l101' data-llen='2147:2170'>　今蠢動之明日即有十夫来翼輔我以安寧我武王</span><br/>
<span class='tline' id='l102' data-llen='2170:2193'>　所圖之功天意之歸以賢人觀之足矣我於此必有</span><br/>
<span class='tline' id='l103' data-llen='2193:2216'>　大休美之事況朕之卜并吉人從卜從故謂之并吉</span><br/>
<span class='tline' id='l104' data-llen='2216:2239'>　商六七君涵養之厚民閒黎獻之多十夫予翼必非</span><br/>
<span class='tline' id='l105' data-llen='2239:2262'>　小小賢者皆盛徳通幽明之人不然周公亦未敢證</span><br/>
<span class='tline' id='l106' data-llen='2262:2288'><a onclick="displayPageImage('KR1b0013', 'WYG', '019-6b' );" name="019-6b" class="pb">[019-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2288:2311'>　之以為信也周公之卜異於後世之卜周公之卜吉</span><br/>
<span class='tline' id='l108' data-llen='2311:2334'>　乃在十夫予翼之後盖先觀於人後觀於天此聖人</span><br/>
<span class='tline' id='l109' data-llen='2334:2357'>　之知本也大抵聖人之觀天命於賢愚觀之不於衆</span><br/>
<span class='tline' id='l110' data-llen='2357:2380'>　寡觀之反鄙我周人若甚衆十夫來翼人若甚寡求</span><br/>
<span class='tline' id='l111' data-llen='2380:2403'>　之賢愚商民雖多皆蚩蚩無知之衆知天之命賢人</span><br/>
<span class='tline' id='l112' data-llen='2403:2420'>　雖止於十天命人心之歸已可驗矣</span><br/>
<span class='tline' id='l113' data-llen='2420:2443'>肆予告我友邦君越尹氏庶士御事曰予得吉卜予惟</span><br/>
<span class='tline' id='l114' data-llen='2443:2466'>以爾庶邦于伐殷逋播臣爾庶邦居越庶士御事罔不</span><br/>
<span class='tline' id='l115' data-llen='2466:2492'><a onclick="displayPageImage('KR1b0013', 'WYG', '019-7a' );" name="019-7a" class="pb">[019-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2492:2498'>反曰艱大</span><br/>
<span class='tline' id='l117' data-llen='2498:2521'>　此周公敘邦君御事向者議論之所言也周公知天</span><br/>
<span class='tline' id='l118' data-llen='2521:2544'>　人之心已歸卜又吉矣方敢告爾友邦君及御事言</span><br/>
<span class='tline' id='l119' data-llen='2544:2567'>　我已得吉卜爾衆當奉我伐逋播之臣爾有邦之衆</span><br/>
<span class='tline' id='l120' data-llen='2567:2579'>　乃無不謂此事之艱大</span><br/>
<span class='tline' id='l121' data-llen='2579:2602'>民不静亦惟在王宫邦君室越予小子考翼不可征王</span><br/>
<span class='tline' id='l122' data-llen='2602:2624'>害不違卜肆予沖人永思艱曰鳴呼允蠢鰥寡哀哉</span><br/>
<span class='tline' id='l123' data-llen='2624:2647'>　謂民之不静在爾王宫邦君之室所以自修及予小</span><br/>
<span class='tline' id='l124' data-llen='2647:2673'><a onclick="displayPageImage('KR1b0013', 'WYG', '019-7b' );" name="019-7b" class="pb">[019-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2673:2696'>　子成王自成其敬爾此事艱大不可往征王何不違</span><br/>
<span class='tline' id='l126' data-llen='2696:2719'>　其卜邦君所以有此言者一則守常習故遭變事而</span><br/>
<span class='tline' id='l127' data-llen='2719:2742'>　不知其權一則見其艱大退避而畏縮也成王明知</span><br/>
<span class='tline' id='l128' data-llen='2742:2765'>　邦君之言為非而必為之永思者人情之難咈而已</span><br/>
<span class='tline' id='l129' data-llen='2765:2788'>　見之難時也肆予沖人永思艱曰嗚呼允蠢鰥寡哀</span><br/>
<span class='tline' id='l130' data-llen='2788:2811'>　哉謂我聞汝言日夜長思其艱信蠢動鰥寡之民為</span><br/>
<span class='tline' id='l131' data-llen='2811:2834'>　可哀為民之主既永思鰥寡之受害豈得不往征聖</span><br/>
<span class='tline' id='l132' data-llen='2834:2857'>　賢無斷然阻絶人之意如此禹之征苗益亦賛曰惟</span><br/>
<span class='tline' id='l133' data-llen='2857:2883'><a onclick="displayPageImage('KR1b0013', 'WYG', '019-8a' );" name="019-8a" class="pb">[019-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2883:2906'>　徳動天無逺弗届使之自反不為周公之必征何也</span><br/>
<span class='tline' id='l135' data-llen='2906:2929'>　盖苗之為惡不過一人可以修徳待其自化如人小</span><br/>
<span class='tline' id='l136' data-llen='2929:2952'>　疾調其元氣而已至於武王既崩三監淮夷又叛危</span><br/>
<span class='tline' id='l137' data-llen='2952:2975'>　疑之際不可不伐使益當此時必在十夫之數況益</span><br/>
<span class='tline' id='l138' data-llen='2975:2998'>　之言至公邦君之言安常守故畏縮不敢皆私意也</span><br/>
<span class='tline' id='l139' data-llen='2998:3019'>予造天役遺大投艱于朕身越予沖人不卬自恤</span><br/>
<span class='tline' id='l140' data-llen='3019:3042'>　謂我之所為皆天之所役使而三監之叛乃天遺此</span><br/>
<span class='tline' id='l141' data-llen='3042:3065'>　重大艱難之事於朕身越予㓜沖小子不暇自恤其</span><br/>
<span class='tline' id='l142' data-llen='3065:3091'><a onclick="displayPageImage('KR1b0013', 'WYG', '019-8b' );" name="019-8b" class="pb">[019-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3091:3102'>　身必當往而伐之也</span><br/>
<span class='tline' id='l144' data-llen='3102:3125'>義爾邦君越爾多士尹氏御事綏予曰無毖于恤不可</span><br/>
<span class='tline' id='l145' data-llen='3125:3134'>不成乃寧考圗功</span><br/>
<span class='tline' id='l146' data-llen='3134:3157'>　始者邦君與御事之人皆勸不可至聞人君不可畏</span><br/>
<span class='tline' id='l147' data-llen='3157:3180'>　避乃復綏成王謂無為憂恤至此不可不成乃武王</span><br/>
<span class='tline' id='l148' data-llen='3180:3203'>　所圖之功成王謂義哉爾邦君及爾多士尹氏御事</span><br/>
<span class='tline' id='l149' data-llen='3203:3226'>　之人能反前日之見而綏安於我所謂義者如王義</span><br/>
<span class='tline' id='l150' data-llen='3226:3249'>　嗣徳答拜之義稱之之辭也見成王周公誠意既至</span><br/>
<span class='tline' id='l151' data-llen='3249:3275'><a onclick="displayPageImage('KR1b0013', 'WYG', '019-9a' );" name="019-9a" class="pb">[019-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3275:3298'>　訓誥既明邦君御事前日畏避不敢之心皆已洗濯</span><br/>
<span class='tline' id='l153' data-llen='3298:3308'>　而當然之理明矣</span><br/>
<span class='tline' id='l154' data-llen='3308:3321'>已予惟小子不敢替上帝命</span><br/>
<span class='tline' id='l155' data-llen='3321:3344'>　夫天人並應卜并吉邦君之衆又已回心則上帝之</span><br/>
<span class='tline' id='l156' data-llen='3344:3356'>　命明矣我其敢不往哉</span><br/>
<span class='tline' id='l157' data-llen='3356:3378'>天休于寧王興我小邦周寧王惟卜用克綏受兹命</span><br/>
<span class='tline' id='l158' data-llen='3378:3401'>　謂向者天以休命于武王興我小邦周是時武王亦</span><br/>
<span class='tline' id='l159' data-llen='3401:3414'>　惟卜用故能安受此天命</span><br/>
<span class='tline' id='l160' data-llen='3414:3440'><a onclick="displayPageImage('KR1b0013', 'WYG', '019-9b' );" name="019-9b" class="pb">[019-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3440:3452'>今天其相民矧亦惟卜用</span><br/>
<span class='tline' id='l162' data-llen='3452:3470'>　今天其相我民況亦惟卜用安得不往</span><br/>
<span class='tline' id='l163' data-llen='3470:3482'>嗚呼天明畏弼我丕丕基</span><br/>
<span class='tline' id='l164' data-llen='3482:3505'>　謂天之明示其威畏者乃欲輔弼我丕丕之基業如</span><br/>
<span class='tline' id='l165' data-llen='3505:3528'>　孟子謂天將降大任於是人必先苦其心志所以動</span><br/>
<span class='tline' id='l166' data-llen='3528:3551'>　心忍性増益其所不能畏之者乃弼之也大抵國家</span><br/>
<span class='tline' id='l167' data-llen='3551:3574'>　多成於憂患亡於治安天雖降威不可自沮此周公</span><br/>
<span class='tline' id='l168' data-llen='3574:3587'>　之自彊亦所以畏天命也</span><br/>
<span class='tline' id='l169' data-llen='3587:3614'><a onclick="displayPageImage('KR1b0013', 'WYG', '019-10a' );" name="019-10a" class="pb">[019-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3614:3634'>王曰爾惟舊人爾丕克逺省爾知寧王若勤哉</span><br/>
<span class='tline' id='l171' data-llen='3634:3657'>　周公於邦君御事之中提出舊人而告之謂在位之</span><br/>
<span class='tline' id='l172' data-llen='3657:3680'>　舊人逮事武王者爾大能逺察爾當時在朝亦知武</span><br/>
<span class='tline' id='l173' data-llen='3680:3703'>　王之勤勞矣豈可今日怠惰使武王之業廢壞不振</span><br/>
<span class='tline' id='l174' data-llen='3703:3707'>　乎</span><br/>
<span class='tline' id='l175' data-llen='3707:3726'>天閟毖我成功所予不敢不極卒寧王圖事</span><br/>
<span class='tline' id='l176' data-llen='3726:3749'>　謂天保庇憂恤我周家成功至此非特武王勤勞天</span><br/>
<span class='tline' id='l177' data-llen='3749:3772'>　實扶持保䕶方到得成功地位我豈敢不盡力以終</span><br/>
<span class='tline' id='l178' data-llen='3772:3799'><a onclick="displayPageImage('KR1b0013', 'WYG', '019-10b' );" name="019-10b" class="pb">[019-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3799:3808'>　武王所圖之事</span><br/>
<span class='tline' id='l180' data-llen='3808:3819'>肆予大化誘我友邦君</span><br/>
<span class='tline' id='l181' data-llen='3819:3842'>　遂使我以大化誘我友邦君謂以前此之言誘其友</span><br/>
<span class='tline' id='l182' data-llen='3842:3853'>　邦君使至於同心也</span><br/>
<span class='tline' id='l183' data-llen='3853:3863'>天棐忱辭其考我民</span><br/>
<span class='tline' id='l184' data-llen='3863:3886'>　天輔以成信之辭於何而見但考之於民則可見矣</span><br/>
<span class='tline' id='l185' data-llen='3886:3899'>　言民心既歸則天輔可知</span><br/>
<span class='tline' id='l186' data-llen='3899:3913'>予曷其不于前寧人圖功攸終</span><br/>
<span class='tline' id='l187' data-llen='3913:3940'><a onclick="displayPageImage('KR1b0013', 'WYG', '019-11a' );" name="019-11a" class="pb">[019-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3940:3960'>　我何敢不于前寧人武王圖謀之功以終之</span><br/>
<span class='tline' id='l189' data-llen='3960:3983'>天亦惟用勤毖我民若有疾予曷敢不于前寧人攸受</span><br/>
<span class='tline' id='l190' data-llen='3983:3987'>休畢</span><br/>
<span class='tline' id='l191' data-llen='3987:4010'>　天亦惟用勤于我民所以有三監及淮夷之事亦如</span><br/>
<span class='tline' id='l192' data-llen='4010:4033'>　人之有疾大抵人或得一疾因可以得保身養生之</span><br/>
<span class='tline' id='l193' data-llen='4033:4056'>　理天以三監之叛勤勞我是乃教我以安逸之道我</span><br/>
<span class='tline' id='l194' data-llen='4056:4077'>　於此何敢不于前寧人所受休命以畢其事也</span><br/>
<span class='tline' id='l195' data-llen='4077:4100'>王曰若昔朕其逝朕言艱日思若考作室既厎法厥子</span><br/>
<span class='tline' id='l196' data-llen='4100:4127'><a onclick="displayPageImage('KR1b0013', 'WYG', '019-11b' );" name="019-11b" class="pb">[019-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4127:4148'>乃弗肯堂矧肯構厥父葘厥于乃弗肯播矧肯穫</span><br/>
<span class='tline' id='l198' data-llen='4148:4171'>　周公又以成王之意而言若昔者非古昔之昔前日</span><br/>
<span class='tline' id='l199' data-llen='4171:4194'>　之言今日舉之亦謂之昔謂昔日我往伐時盖非輕</span><br/>
<span class='tline' id='l200' data-llen='4194:4217'>　動我心與口亦艱難長思之矣若考作室既定其宏</span><br/>
<span class='tline' id='l201' data-llen='4217:4240'>　大之規摹矣子當用力於基址基址且不肯築況肯</span><br/>
<span class='tline' id='l202' data-llen='4240:4263'>　為之立其木而成其堂乎父既菑辟其田子當種植</span><br/>
<span class='tline' id='l203' data-llen='4263:4286'>　乃有秋成之待若於種植尚不肯況能至於刈穫之</span><br/>
<span class='tline' id='l204' data-llen='4286:4309'>　時乎謂築基播種之後工夫尚多築基播種且猶不</span><br/>
<span class='tline' id='l205' data-llen='4309:4336'><a onclick="displayPageImage('KR1b0013', 'WYG', '019-12a' );" name="019-12a" class="pb">[019-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4336:4359'>　肯其後之工尚可望哉成王謂止是伐三監一事即</span><br/>
<span class='tline' id='l207' data-llen='4359:4379'>　有異同後欲相與成就文武基業將如之何</span><br/>
<span class='tline' id='l208' data-llen='4379:4393'>厥考翼其肯曰予有後弗棄基</span><br/>
<span class='tline' id='l209' data-llen='4393:4416'>　復設喻以言之謂厥子不肯構基播種其父於敬事</span><br/>
<span class='tline' id='l210' data-llen='4416:4439'>　創業之時見其子如此其肯言我有後子孫弗棄其</span><br/>
<span class='tline' id='l211' data-llen='4439:4462'>　基業乎必言子之不肖而棄基業矣周公深體武王</span><br/>
<span class='tline' id='l212' data-llen='4462:4485'>　之心勤勞如此成王或不能平三監之亂武王之心</span><br/>
<span class='tline' id='l213' data-llen='4485:4500'>　謂何今日之事必任其責可也</span><br/>
<span class='tline' id='l214' data-llen='4500:4527'><a onclick="displayPageImage('KR1b0013', 'WYG', '019-12b' );" name="019-12b" class="pb">[019-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4527:4541'>肆予曷敢不越卬敉寧王大命</span><br/>
<span class='tline' id='l216' data-llen='4541:4562'>　故我何敢不以我身往安寧武王所受之大命</span><br/>
<span class='tline' id='l217' data-llen='4562:4579'>若兄考乃有友伐厥子民養其勸弗救</span><br/>
<span class='tline' id='l218' data-llen='4579:4602'>　謂三監既戕害百姓汝庶邦之衆乃保養之而不伐</span><br/>
<span class='tline' id='l219' data-llen='4602:4625'>　如人之父兄有僚友伐其子弟民豈有相勸而不救</span><br/>
<span class='tline' id='l220' data-llen='4625:4636'>　援者以人情體之也</span><br/>
<span class='tline' id='l221' data-llen='4636:4659'>王曰嗚呼肆哉爾庶邦君越爾御事爽邦由哲亦惟十</span><br/>
<span class='tline' id='l222' data-llen='4659:4682'>人廸知上帝命越天棐忱爾時罔敢易法矧今天降戾</span><br/>
<span class='tline' id='l223' data-llen='4682:4709'><a onclick="displayPageImage('KR1b0013', 'WYG', '019-13a' );" name="019-13a" class="pb">[019-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4709:4732'>于周邦惟大艱人誕鄰胥伐于厥室爾亦不知天命不</span><br/>
<span class='tline' id='l225' data-llen='4732:4735'>易</span><br/>
<span class='tline' id='l226' data-llen='4735:4758'>　成王先歎而言肆哉謂我鋪陳辭㫖爾庶邦君及爾</span><br/>
<span class='tline' id='l227' data-llen='4758:4781'>　御事之人可不聽乎爽邦由哲者通達國體乃曰明</span><br/>
<span class='tline' id='l228' data-llen='4781:4804'>　哲之人今亦惟十人灼然誠意踐履能廸知上帝之</span><br/>
<span class='tline' id='l229' data-llen='4804:4827'>　命十人即十夫也賢人能盡天地之心十夫歸則天</span><br/>
<span class='tline' id='l230' data-llen='4827:4850'>　意歸矣故湯伐桀亦曰聿求元聖與之戮力耳越天</span><br/>
<span class='tline' id='l231' data-llen='4850:4873'>　棐忱棐輔也當天下平定之時天至誠棐輔我我是</span><br/>
<span class='tline' id='l232' data-llen='4873:4900'><a onclick="displayPageImage('KR1b0013', 'WYG', '019-13b' );" name="019-13b" class="pb">[019-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4900:4923'>　時尚不敢變易其法謂不敢違天況今降戾于周邦</span><br/>
<span class='tline' id='l234' data-llen='4923:4946'>　尤不敢不從天命也惟此大艱亂之人指三監而言</span><br/>
<span class='tline' id='l235' data-llen='4946:4969'>　誕相親鄰相胥効以伐其室我不往伐爾亦不知天</span><br/>
<span class='tline' id='l236' data-llen='4969:4981'>　命不易言天意之決也</span><br/>
<span class='tline' id='l237' data-llen='4981:5001'>予永念曰天維喪殷若穡夫予曷敢不終朕畝</span><br/>
<span class='tline' id='l238' data-llen='5001:5024'>　謂紂之為惡天本欲無遺其育武王不肯盡絶乃立</span><br/>
<span class='tline' id='l239' data-llen='5024:5047'>　武庚武庚又叛成王深思長念謂天之喪殷如穡夫</span><br/>
<span class='tline' id='l240' data-llen='5047:5064'>　之有事於田畝予何敢不終厥畝歟</span><br/>
<span class='tline' id='l241' data-llen='5064:5091'><a onclick="displayPageImage('KR1b0013', 'WYG', '019-14a' );" name="019-14a" class="pb">[019-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5091:5114'>天亦惟休于前寧人予曷其極卜敢弗于從率寧人有</span><br/>
<span class='tline' id='l243' data-llen='5114:5124'>指疆土矧今卜并吉</span><br/>
<span class='tline' id='l244' data-llen='5124:5147'>　謂天降休命于武王也以天命觀既歸于成王以祖</span><br/>
<span class='tline' id='l245' data-llen='5147:5170'>　宗觀武王復已受天之休又何待於卜自當從天命</span><br/>
<span class='tline' id='l246' data-llen='5170:5193'>　以東征以率循前人所指畫之疆土況今卜又并吉</span><br/>
<span class='tline' id='l247' data-llen='5193:5211'>肆朕誕以爾東征天命不僭卜陳惟若兹</span><br/>
<span class='tline' id='l248' data-llen='5211:5234'>　今我以爾東征天命更無僭差卜之所陳亦不過如</span><br/>
<span class='tline' id='l249' data-llen='5234:5257'>　此大誥一篇之意以卜為主然始也先言十夫予翼</span><br/>
<span class='tline' id='l250' data-llen='5257:5284'><a onclick="displayPageImage('KR1b0013', 'WYG', '019-14b' );" name="019-14b" class="pb">[019-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5284:5307'>　然後言朕卜并吉中也先言今天相民然後言亦惟</span><br/>
<span class='tline' id='l252' data-llen='5307:5330'>　卜用其終亦先言天休寧人然後言今卜并吉盖卜</span><br/>
<span class='tline' id='l253' data-llen='5330:5353'>　筮之本先人而後天此王者舉事之意參人以天非</span><br/>
<span class='tline' id='l254' data-llen='5353:5361'>　專信卜筮也</span><br/>
<span class='tline' id='l255' data-llen='5361:5376'>微子之命第十　　　　　周書</span><br/>
<span class='tline' id='l256' data-llen='5376:5398'>成王既黜殷命殺武庚命微子啟代殷後作微子之</span><br/>
<span class='tline' id='l257' data-llen='5398:5401'>命</span><br/>
<span class='tline' id='l258' data-llen='5401:5424'>　成王黜殷命戮武庚封微子皆周公攝政東征二年</span><br/>
<span class='tline' id='l259' data-llen='5424:5451'><a onclick="displayPageImage('KR1b0013', 'WYG', '019-15a' );" name="019-15a" class="pb">[019-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5451:5474'>　所為之事也時成王㓜未與政事孔子敘書歸之成</span><br/>
<span class='tline' id='l261' data-llen='5474:5497'>　王而周公不與者聖人闡明微之理發尊王之意周</span><br/>
<span class='tline' id='l262' data-llen='5497:5520'>　公雖東征雖攝政其心未嘗有一毫之私小心翼翼</span><br/>
<span class='tline' id='l263' data-llen='5520:5543'>　皆奉王命以行天討當時天下危疑有無王之心孔</span><br/>
<span class='tline' id='l264' data-llen='5543:5566'>　子序書所以發尊王之意欲後世知征伐自天子出</span><br/>
<span class='tline' id='l265' data-llen='5566:5581'>　此經世之大法周公之本心也</span><br/>
<span class='tline' id='l266' data-llen='5581:5604'>王若曰猷殷王元子惟稽古崇徳象賢統承先王修其</span><br/>
<span class='tline' id='l267' data-llen='5604:5621'>禮物作賔于王家與國咸休永世無窮</span><br/>
<span class='tline' id='l268' data-llen='5621:5648'><a onclick="displayPageImage('KR1b0013', 'WYG', '019-15b' );" name="019-15b" class="pb">[019-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5648:5671'>　猷者發語之辭順道以命微子也微子者帝乙之長</span><br/>
<span class='tline' id='l270' data-llen='5671:5694'>　子也成王之命先明正義謂微子本殷之長子而當</span><br/>
<span class='tline' id='l271' data-llen='5694:5717'>　立也惟稽古者封先代之後自古皆然不特周也崇</span><br/>
<span class='tline' id='l272' data-llen='5717:5740'>　徳者謂崇夏之後所以尊禹之徳崇商之後所以尊</span><br/>
<span class='tline' id='l273' data-llen='5740:5763'>　湯之徳也徳盛者流光徳薄者流卑聖人開創基業</span><br/>
<span class='tline' id='l274' data-llen='5763:5786'>　歉然不自足必尊前世帝王後為天下表以示有所</span><br/>
<span class='tline' id='l275' data-llen='5786:5809'>　祖述之意也象賢者謂擇其後世有象先王之賢者</span><br/>
<span class='tline' id='l276' data-llen='5809:5832'>　則封之庶使當時之人因其子孫而先王典刑文獻</span><br/>
<span class='tline' id='l277' data-llen='5832:5859'><a onclick="displayPageImage('KR1b0013', 'WYG', '019-16a' );" name="019-16a" class="pb">[019-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5859:5882'>　昭然可考也此古昔至公之體成王稽法之而已若</span><br/>
<span class='tline' id='l279' data-llen='5882:5905'>　義止於崇徳而不象賢所立之不當累於其祖祖述</span><br/>
<span class='tline' id='l280' data-llen='5905:5930'>　先代之意安在哉曰𧰼者欲其盛徳之象長存而不可</span><br/>
<span class='tline' id='l281' data-llen='5930:5953'>　泯滅也統承先生命子孫賢者使繼先王之統而修</span><br/>
<span class='tline' id='l282' data-llen='5953:5976'>　其典章文物也聖人開一代之治各有一代之典禮</span><br/>
<span class='tline' id='l283' data-llen='5976:5999'>　如夏尚忠商尚質周尚文車旗正朔本末度數隨世</span><br/>
<span class='tline' id='l284' data-llen='5999:6022'>　而新周既受命商統絶矣而先王之統復承於宋周</span><br/>
<span class='tline' id='l285' data-llen='6022:6045'>　命既新商之禮物不可用矣而禮物之舊復修於㣲</span><br/>
<span class='tline' id='l286' data-llen='6045:6072'><a onclick="displayPageImage('KR1b0013', 'WYG', '019-16b' );" name="019-16b" class="pb">[019-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6072:6096'>　子承而不滅修而不廢賢存其象形容之如在而耳目</span><br/>
<span class='tline' id='l288' data-llen='6096:6119'>　之不忘也王家作賔統緒之並立而耳目之不變也</span><br/>
<span class='tline' id='l289' data-llen='6119:6142'>　可以觀三代易世至公之意後世廢興之際誅戮絶</span><br/>
<span class='tline' id='l290' data-llen='6142:6165'>　滅惟恐影響之存而人心之或不一果何謂哉況夫</span><br/>
<span class='tline' id='l291' data-llen='6165:6188'>　消息盈虛何常之有殷因於夏周因於殷損益可知</span><br/>
<span class='tline' id='l292' data-llen='6188:6211'>　其或繼周百世可知損益之理如循環茍先王禮物</span><br/>
<span class='tline' id='l293' data-llen='6211:6234'>　之不修後聖有作扶救之用何所稽考自微子至戴</span><br/>
<span class='tline' id='l294' data-llen='6234:6257'>　公厯年未逺止得商頌十二篇孔子刪詩五篇而已</span><br/>
<span class='tline' id='l295' data-llen='6257:6284'><a onclick="displayPageImage('KR1b0013', 'WYG', '019-17a' );" name="019-17a" class="pb">[019-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6284:6307'>　禮物不修之故也聖人通百世於一已其義至矣作</span><br/>
<span class='tline' id='l297' data-llen='6307:6330'>　賔于王家者聖人尊先代之後不敢以臣禮待之如</span><br/>
<span class='tline' id='l298' data-llen='6330:6353'>　舜以堯後為賔與國咸休者後世滅人之國芟夷藴</span><br/>
<span class='tline' id='l299' data-llen='6353:6376'>　崇惟恐苖裔之存為子孫害成王之命微子撫助愛</span><br/>
<span class='tline' id='l300' data-llen='6376:6398'>　養與之俱生傳之無窮公平廣大之象於此可見</span><br/>
<span class='tline' id='l301' data-llen='6398:6402'>　矣</span><br/>
<span class='tline' id='l302' data-llen='6402:6423'>嗚呼乃祖成湯克齊聖廣淵皇天眷佑誕受厥命</span><br/>
<span class='tline' id='l303' data-llen='6423:6446'>　上言崇徳此乃陳湯之徳齊聖廣淵者形容之也克</span><br/>
<span class='tline' id='l304' data-llen='6446:6473'><a onclick="displayPageImage('KR1b0013', 'WYG', '019-17b' );" name="019-17b" class="pb">[019-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6473:6496'>　者百聖相傳之妙也齊謂端正直方聖謂大而化之</span><br/>
<span class='tline' id='l306' data-llen='6496:6520'>　廣謂𢎞太溥博淵謂淵深精粹四徳不可分當於此</span><br/>
<span class='tline' id='l307' data-llen='6520:6543'>　識湯之全體如於元亨利貞識乾也湯之徳盛如此</span><br/>
<span class='tline' id='l308' data-llen='6543:6566'>　所以皇天眷愛保佑誕受厥命也成王去湯五六百</span><br/>
<span class='tline' id='l309' data-llen='6566:6589'>　年矣見湯之徳如聚精㑹神於一堂之上者前聖後</span><br/>
<span class='tline' id='l310' data-llen='6589:6612'>　聖其揆一也成王深入閫域其道既同故不間於世</span><br/>
<span class='tline' id='l311' data-llen='6612:6618'>　之逺近</span><br/>
<span class='tline' id='l312' data-llen='6618:6636'>撫民以寛除其邪虐功加于時徳垂後裔</span><br/>
<span class='tline' id='l313' data-llen='6636:6663'><a onclick="displayPageImage('KR1b0013', 'WYG', '019-18a' );" name="019-18a" class="pb">[019-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6663:6686'>　後世傳記多謂湯尚嚴商人先罰而後賞皆不知治</span><br/>
<span class='tline' id='l315' data-llen='6686:6709'>　體者也仲虺稱湯曰克寛克仁則湯開創六百年基</span><br/>
<span class='tline' id='l316' data-llen='6709:6732'>　業正在於寛所謂尚嚴先罰其亦不考證於經者歟</span><br/>
<span class='tline' id='l317' data-llen='6732:6755'>　不特湯為然自古人君立一代規摹未有不出於寛</span><br/>
<span class='tline' id='l318' data-llen='6755:6778'>　其閒有若整齊嚴肅者亦寛之用耳除其邪虐除桀</span><br/>
<span class='tline' id='l319' data-llen='6778:6801'>　之邪虐也以盛徳受天命以寛大撫天下其功既加</span><br/>
<span class='tline' id='l320' data-llen='6801:6824'>　於時其徳又垂於後如日月之明終古而不息苟本</span><br/>
<span class='tline' id='l321' data-llen='6824:6847'>　原不厚功加於時則有之安得業垂後裔乎王霸之</span><br/>
<span class='tline' id='l322' data-llen='6847:6874'><a onclick="displayPageImage('KR1b0013', 'WYG', '019-18b' );" name="019-18b" class="pb">[019-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6874:6897'>　辨其要在此伯者以機巧智術摟諸侯以伐諸侯機</span><br/>
<span class='tline' id='l324' data-llen='6897:6920'>　巧智術之窮不能以沒世王者出於公心其動以天</span><br/>
<span class='tline' id='l325' data-llen='6920:6943'>　所以徳垂後裔至於億萬斯年以此見智力有限公</span><br/>
<span class='tline' id='l326' data-llen='6943:6949'>　心無窮</span><br/>
<span class='tline' id='l327' data-llen='6949:6961'>爾惟踐修厥猷舊有令聞</span><br/>
<span class='tline' id='l328' data-llen='6961:6984'>　成湯之道在於猷也微子之賢在於踐修厥猷也人</span><br/>
<span class='tline' id='l329' data-llen='6984:7007'>　惟工夫不實踐履不至故與道不相關㣲子能踐而</span><br/>
<span class='tline' id='l330' data-llen='7007:7030'>　修之所以舊有令聞微子之聞非自外来反求諸身</span><br/>
<span class='tline' id='l331' data-llen='7030:7057'><a onclick="displayPageImage('KR1b0013', 'WYG', '019-19a' );" name="019-19a" class="pb">[019-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7057:7076'>　踐履所至充實輝光自然彰聞其來舊矣</span><br/>
<span class='tline' id='l333' data-llen='7076:7086'>恪慎克孝肅恭神人</span><br/>
<span class='tline' id='l334' data-llen='7086:7109'>　即踐履之實也克孝者人皆知孝然不過於口體不</span><br/>
<span class='tline' id='l335' data-llen='7109:7132'>　可謂之克克謂果能盡其道如曽子閔子克於孝也</span><br/>
<span class='tline' id='l336' data-llen='7132:7155'>　肅恭神人者敬心常存不以幽顯二其心以此心事</span><br/>
<span class='tline' id='l337' data-llen='7155:7170'>　神以此心接人豈有幽顯之異</span><br/>
<span class='tline' id='l338' data-llen='7170:7193'>予嘉乃徳曰篤不忘上帝時歆下民祗協庸建爾于上</span><br/>
<span class='tline' id='l339' data-llen='7193:7200'>公尹兹東夏</span><br/>
<span class='tline' id='l340' data-llen='7200:7227'><a onclick="displayPageImage('KR1b0013', 'WYG', '019-19b' );" name="019-19b" class="pb">[019-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7227:7250'>　微子之徳如此故成王周公嘉美之曰者發語之辭</span><br/>
<span class='tline' id='l342' data-llen='7250:7273'>　謂微子之恪慎肅恭未嘗一日替篤而不忘篤者微</span><br/>
<span class='tline' id='l343' data-llen='7273:7296'>　子用力之至也心有怠慢則必有渙散惟培養深厚</span><br/>
<span class='tline' id='l344' data-llen='7296:7319'>　念兹在兹乃謂之篤不忘則日新不已矣今人存心</span><br/>
<span class='tline' id='l345' data-llen='7319:7342'>　不誠稍有自立豈能勿忘躬行篤實而有光輝又恪</span><br/>
<span class='tline' id='l346' data-llen='7342:7365'>　慎肅恭無幽明之異所以上帝時歆下民祗協天人</span><br/>
<span class='tline' id='l347' data-llen='7365:7388'>　本無二理以此心對上帝上帝安得不歆以此心對</span><br/>
<span class='tline' id='l348' data-llen='7388:7411'>　下民下民安得不協恪慎肅恭上當天心下當人心</span><br/>
<span class='tline' id='l349' data-llen='7411:7438'><a onclick="displayPageImage('KR1b0013', 'WYG', '019-20a' );" name="019-20a" class="pb">[019-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7438:7461'>　矣庸建爾于上公之位尹此東夏之民所謂東夏者</span><br/>
<span class='tline' id='l351' data-llen='7461:7485'>　岐周在西今封微子於亳以𡵨周視亳則亳為東盖</span><br/>
<span class='tline' id='l352' data-llen='7485:7497'>　微子至此可使南靣矣</span><br/>
<span class='tline' id='l353' data-llen='7497:7521'>欽哉往敷乃訓慎乃服命率由典常以蕃王室𢎞乃烈</span><br/>
<span class='tline' id='l354' data-llen='7521:7528'>祖律乃有民</span><br/>
<span class='tline' id='l355' data-llen='7528:7551'>　諸侯初立國不可不以正示民故先言往敷乃訓謂</span><br/>
<span class='tline' id='l356' data-llen='7551:7574'>　法度不可廢也服命者上公九服之命率由典常者</span><br/>
<span class='tline' id='l357' data-llen='7574:7598'>　率循常行之典也以蕃王室𢎞乃烈祖律乃有民非</span><br/>
<span class='tline' id='l358' data-llen='7598:7625'><a onclick="displayPageImage('KR1b0013', 'WYG', '019-20b' );" name="019-20b" class="pb">[019-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7625:7648'>　可外求日用常行大經大法率而由之即所敷之訓</span><br/>
<span class='tline' id='l360' data-llen='7648:7672'>　而可以蕃王室可以𢎞大祖業可以防範斯民矣厭</span><br/>
<span class='tline' id='l361' data-llen='7672:7696'>　常喜新者往往謂蕃王室𢎞烈祖律有民必外立法</span><br/>
<span class='tline' id='l362' data-llen='7696:7711'>　度以求新殊不知愈求愈逺也</span><br/>
<span class='tline' id='l363' data-llen='7711:7734'>永綏厥位毗予一人世世享徳萬邦作式俾我有周無</span><br/>
<span class='tline' id='l364' data-llen='7734:7737'>斁</span><br/>
<span class='tline' id='l365' data-llen='7737:7760'>　微子恪慎肅恭雖已甚至初膺上公之命心慄慄危</span><br/>
<span class='tline' id='l366' data-llen='7760:7783'>　懼保守此敬心可也少怠則不安厥位矣毗予一人</span><br/>
<span class='tline' id='l367' data-llen='7783:7810'><a onclick="displayPageImage('KR1b0013', 'WYG', '019-21a' );" name="019-21a" class="pb">[019-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7810:7833'>　者望微子之切也世世享徳者望其創業垂統訓廸</span><br/>
<span class='tline' id='l369' data-llen='7833:7856'>　子孫世世享微子之徳也如此則萬邦亦將觀法其</span><br/>
<span class='tline' id='l370' data-llen='7856:7879'>　侯度使我有周至於無窮矣如河潤九里自葉流根</span><br/>
<span class='tline' id='l371' data-llen='7879:7902'>　也京師者諸夏之本培其本根葉固茂盛灌溉枝葉</span><br/>
<span class='tline' id='l372' data-llen='7902:7917'>　則本根亦以繁實一體之理也</span><br/>
<span class='tline' id='l373' data-llen='7917:7929'>嗚呼往哉惟休無替朕命</span><br/>
<span class='tline' id='l374' data-llen='7929:7952'>　往哉惟休者保養一心之意也休美也汝往之國當</span><br/>
<span class='tline' id='l375' data-llen='7952:7975'>　保養此休美無至怠惰而廢墮我之命成王戒微子</span><br/>
<span class='tline' id='l376' data-llen='7975:8002'><a onclick="displayPageImage('KR1b0013', 'WYG', '019-21b' );" name="019-21b" class="pb">[019-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8002:8025'>　之無替朕命意必恐懼警戒庶幾其心有所守今觀</span><br/>
<span class='tline' id='l378' data-llen='8025:8048'>　惟休一辭緩而不迫如在春風和氣中者大抵人心</span><br/>
<span class='tline' id='l379' data-llen='8048:8071'>　之工夫不可迫切微子以恪慎克恭之素成王既戒</span><br/>
<span class='tline' id='l380' data-llen='8071:8094'>　之以慎乃服命又戒之以欽哉義已森嚴若不使之</span><br/>
<span class='tline' id='l381' data-llen='8094:8117'>　培養深厚則必失於迫急故告之惟休從容涵養之</span><br/>
<span class='tline' id='l382' data-llen='8117:8140'>　意也雖然成王黜殷命殺武庚非小變也王室震動</span><br/>
<span class='tline' id='l383' data-llen='8140:8163'>　宗社幾危以周公東征尚必二年而後罪人斯得其</span><br/>
<span class='tline' id='l384' data-llen='8163:8186'>　為禍甚至其成功甚艱矣今觀微子一篇曽無一語</span><br/>
<span class='tline' id='l385' data-llen='8186:8213'><a onclick="displayPageImage('KR1b0013', 'WYG', '019-22a' );" name="019-22a" class="pb">[019-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8213:8236'>　及此怡然氣象和平如常時見君子所過者化封微</span><br/>
<span class='tline' id='l387' data-llen='8236:8259'>　子賢者封之耳殺武庚叛者殺之耳周何心哉周公</span><br/>
<span class='tline' id='l388' data-llen='8259:8280'>　東征出於天討殺武庚義氣也封微子和氣也</span><br/>
<span class='tline' id='l389' data-llen='8280:8303'>唐叔得禾異畝同穎獻諸天子王命唐叔歸周公于東</span><br/>
<span class='tline' id='l390' data-llen='8303:8322'>作歸禾周公既得命禾旅天子之命作嘉禾</span><br/>
<span class='tline' id='l391' data-llen='8322:8325'>　</span><br/>
<span class='tline' id='l392' data-llen='8325:8328'>　</span><br/>
<span class='tline' id='l393' data-llen='8328:8331'>　</span><br/>
<span class='tline' id='l394' data-llen='8331:8358'><a onclick="displayPageImage('KR1b0013', 'WYG', '019-22b' );" name="019-22b" class="pb">[019-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8358:8361'>　</span><br/>
<span class='tline' id='l396' data-llen='8361:8364'>　</span><br/>
<span class='tline' id='l397' data-llen='8364:8367'>　</span><br/>
<span class='tline' id='l398' data-llen='8367:8370'>　</span><br/>
<span class='tline' id='l399' data-llen='8370:8373'>　</span><br/>
<span class='tline' id='l400' data-llen='8373:8376'>　</span><br/>
<span class='tline' id='l401' data-llen='8376:8379'>　</span><br/>
<span class='tline' id='l402' data-llen='8379:8391'>　増修東萊書説卷十九</span><br/>
</p>
<p><br/>
</p>
  </div>
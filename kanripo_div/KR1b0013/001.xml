<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0013', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　増修東萊書說卷一　　　　宋　時瀾　撰</span><br/>
<span class='tline' id='l10' data-llen='212:227'>堯典第一　　　　　　　虞書</span><br/>
<span class='tline' id='l11' data-llen='227:250'>昔在帝堯聦明文思光宅天下將遜于位讓于虞舜作</span><br/>
<span class='tline' id='l12' data-llen='250:254'>堯典</span><br/>
<span class='tline' id='l13' data-llen='254:277'>　書者堯舜禹湯文武臯夔稷契伊尹周公之精神心</span><br/>
<span class='tline' id='l14' data-llen='277:300'>　術盡寓于中觀書者不求其心之所在何以見書之</span><br/>
<span class='tline' id='l15' data-llen='300:323'>　精㣲欲求古人之心必先盡吾心讀是書之綱領也</span><br/>
<span class='tline' id='l16' data-llen='323:349'><a onclick="displayPageImage('KR1b0013', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='349:372'>　通堯典則它可觸類而推之矣書皆孔子序正也聦</span><br/>
<span class='tline' id='l18' data-llen='372:395'>　明文思光宅天下將遜于位讓于虞舜四句該一篇</span><br/>
<span class='tline' id='l19' data-llen='395:418'>　之旨九載績用弗成以前皆光宅天下之實咨四岳</span><br/>
<span class='tline' id='l20' data-llen='418:441'>　以下皆將遜于位之實包本末而言之也堯典一篇</span><br/>
<span class='tline' id='l21' data-llen='441:464'>　綱目在欽之一字聦明者聖人先知先覺治天下所</span><br/>
<span class='tline' id='l22' data-llen='464:487'>　不可少也自古人君未有不本聦明以出治者文思</span><br/>
<span class='tline' id='l23' data-llen='487:510'>　出於聦明者也散而在外則為文聰明之發見也藴</span><br/>
<span class='tline' id='l24' data-llen='510:533'>　而在内則為思聦明之潛蓄也文思表裏之謂孔子</span><br/>
<span class='tline' id='l25' data-llen='533:559'><a onclick="displayPageImage('KR1b0013', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='559:582'>　以聦明文思形容堯徳雖各有義其理實貫於一如</span><br/>
<span class='tline' id='l27' data-llen='582:605'>　元亨利貞冠之於乾也堯徳如此是以天下雖大無</span><br/>
<span class='tline' id='l28' data-llen='605:628'>　非在堯盛徳光輝之内說者多以將遜于位讓于虞</span><br/>
<span class='tline' id='l29' data-llen='628:651'>　舜兩句為重不知上兩句實不輕所謂將遜于位讓</span><br/>
<span class='tline' id='l30' data-llen='651:674'>　于虞舜此君子所過者化之意聖徳光輝方在天下</span><br/>
<span class='tline' id='l31' data-llen='674:692'>　一旦遜位視天下如敝屣其化可知矣</span><br/>
<span class='tline' id='l32' data-llen='692:715'>曰若稽古帝堯曰放勲欽明文思安安允恭克讓光被</span><br/>
<span class='tline' id='l33' data-llen='715:723'>四表格于上下</span><br/>
<span class='tline' id='l34' data-llen='723:749'><a onclick="displayPageImage('KR1b0013', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='749:772'>　若稽古者史官之辭也曰放勲以下乃典文歴說堯</span><br/>
<span class='tline' id='l36' data-llen='772:795'>　事也當時史官謂我順考於古得堯之為君勲者凡</span><br/>
<span class='tline' id='l37' data-llen='795:818'>　天下萬物成理之著見者也堯則依放之而已堯治</span><br/>
<span class='tline' id='l38' data-llen='818:841'>　天下一順天地萬物之成理初未嘗加一毫人力於</span><br/>
<span class='tline' id='l39' data-llen='841:864'>　其間放勲深見聖人之氣象非名也觀述而不作行</span><br/>
<span class='tline' id='l40' data-llen='864:887'>　其所無事有天下而不與之意則知放勲之意矣序</span><br/>
<span class='tline' id='l41' data-llen='887:910'>　言聦明此言欽明伊川曰言欽則聰在其中去聦說</span><br/>
<span class='tline' id='l42' data-llen='910:933'>　明見聦明不可分如温良恭儉讓形容孔子亦難分</span><br/>
<span class='tline' id='l43' data-llen='933:959'><a onclick="displayPageImage('KR1b0013', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='959:983'>　欽之一字乃堯作聖之工夫也聖聖相𫝊入道門户</span><br/>
<span class='tline' id='l45' data-llen='983:1006'>　莫要切於此加欽於上意極精微非去聦也伊川又</span><br/>
<span class='tline' id='l46' data-llen='1006:1030'>　曰明包聰百聖相𫝊只一欽字如湯慄慄危懼文王</span><br/>
<span class='tline' id='l47' data-llen='1030:1053'>　不暇食是也使堯不欽何自而有其聰明前言聰明</span><br/>
<span class='tline' id='l48' data-llen='1053:1076'>　指其生知全徳之自然也後言欽明指其化聖始終</span><br/>
<span class='tline' id='l49' data-llen='1076:1099'>　之工夫也孔子序書論其自然乃序書之體若史官</span><br/>
<span class='tline' id='l50' data-llen='1099:1122'>　之載必原根本而言之安安者止於其所當止如記</span><br/>
<span class='tline' id='l51' data-llen='1122:1145'>　所謂為人君止於仁之類堯自安其安與天下共安</span><br/>
<span class='tline' id='l52' data-llen='1145:1171'><a onclick="displayPageImage('KR1b0013', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1171:1194'>　其安也允恭克讓何以遂能光被四表格于上下實</span><br/>
<span class='tline' id='l54' data-llen='1194:1217'>　用其工果降志下心自見功用之到此蓋允克者恭</span><br/>
<span class='tline' id='l55' data-llen='1217:1240'>　讓之至此義㣲難看惟孟子曽露此意曰堯舜之道</span><br/>
<span class='tline' id='l56' data-llen='1240:1263'>　孝悌而已又曰徐行後長者謂之悌曰克與允是堯</span><br/>
<span class='tline' id='l57' data-llen='1263:1286'>　之恭遜出于誠實自然而非外貎飾情之謂推而廣</span><br/>
<span class='tline' id='l58' data-llen='1286:1309'>　之人人皆在堯恭遜中遡堯恭遜氣象以端莊嚴謹</span><br/>
<span class='tline' id='l59' data-llen='1309:1332'>　之心觀之其接物也必不慢易天地之間皆吾同體</span><br/>
<span class='tline' id='l60' data-llen='1332:1355'>　也吾有一毫忽心是忽天地忽萬物矣以和易温柔</span><br/>
<span class='tline' id='l61' data-llen='1355:1381'><a onclick="displayPageImage('KR1b0013', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1381:1404'>　之容觀之其待人也必不倨傲天地之間皆吾和氣</span><br/>
<span class='tline' id='l63' data-llen='1404:1427'>　也吾有一毫矜心是欺天地欺萬物矣人惟不至恭</span><br/>
<span class='tline' id='l64' data-llen='1427:1450'>　遜之地是以不知光四表格上下之理果然孔子曰</span><br/>
<span class='tline' id='l65' data-llen='1450:1473'>　孝悌之至通于神明光于四海自西自東自南自北</span><br/>
<span class='tline' id='l66' data-llen='1473:1496'>　無思不服孝悌何以能廣大至此反心思之而後見</span><br/>
<span class='tline' id='l67' data-llen='1496:1514'>　自放勲至格于上下言堯聖徳之大綱</span><br/>
<span class='tline' id='l68' data-llen='1514:1537'>克明俊徳以親九族九族既睦平章百姓百姓昭明協</span><br/>
<span class='tline' id='l69' data-llen='1537:1548'>和萬邦黎民於變時雍</span><br/>
<span class='tline' id='l70' data-llen='1548:1574'><a onclick="displayPageImage('KR1b0013', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1574:1597'>　上一節既備言堯之徳至此乃言其為治之序大抵</span><br/>
<span class='tline' id='l72' data-llen='1597:1620'>　為治之序先親而後踈自内以及外修身而後齊家</span><br/>
<span class='tline' id='l73' data-llen='1620:1643'>　則明徳在齊家之後可也今堯之克明俊徳乃在以</span><br/>
<span class='tline' id='l74' data-llen='1643:1666'>　親九族之先何也君不用賢何以知親九族章百姓</span><br/>
<span class='tline' id='l75' data-llen='1666:1689'>　和萬邦之理治國平天下必資賢人講求大學曰尊</span><br/>
<span class='tline' id='l76' data-llen='1689:1712'>　賢也親親也伊川謂尊賢在親親之先如人之生豈</span><br/>
<span class='tline' id='l77' data-llen='1712:1735'>　識禮義須由學校朋友相與講問堯之聖固知親九</span><br/>
<span class='tline' id='l78' data-llen='1735:1758'>　族之理矣猶必待俊徳之士開導而啟廸之然後九</span><br/>
<span class='tline' id='l79' data-llen='1758:1784'><a onclick="displayPageImage('KR1b0013', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1784:1807'>　族可睦也此所以先明俊徳之士使之布列於朝廷</span><br/>
<span class='tline' id='l81' data-llen='1807:1830'>　之上講明是理以之齊家以之治國以之平天下九</span><br/>
<span class='tline' id='l82' data-llen='1830:1853'>　族既和睦矣於是平章百姓百姓不必指百官蓋王</span><br/>
<span class='tline' id='l83' data-llen='1853:1876'>　畿之民也百姓果至於昭明矣於是協和萬邦黎民</span><br/>
<span class='tline' id='l84' data-llen='1876:1899'>　亦於是丕變時雍蓋自九族序而推之至於變時雍</span><br/>
<span class='tline' id='l85' data-llen='1899:1922'>　天下盡在春風和氣中矣以親平章協和其間工夫</span><br/>
<span class='tline' id='l86' data-llen='1922:1945'>　不少所謂工夫者同其安危同其好惡之類是也平</span><br/>
<span class='tline' id='l87' data-llen='1945:1968'>　者均齊調一之謂章者使之通達而無壅蔽是王畿</span><br/>
<span class='tline' id='l88' data-llen='1968:1994'><a onclick="displayPageImage('KR1b0013', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1994:2017'>　之士農工商鰥寡孤獨無不得其所也協比也和睦</span><br/>
<span class='tline' id='l90' data-llen='2017:2040'>　也先王建萬國親諸侯不過欲咸和萬民而已以親</span><br/>
<span class='tline' id='l91' data-llen='2040:2063'>　平章協和用工於朝廷之上者也既睦昭明時雍功</span><br/>
<span class='tline' id='l92' data-llen='2063:2086'>　用之著於天下者也自克明俊徳至時雍言堯治天</span><br/>
<span class='tline' id='l93' data-llen='2086:2093'>　下之大綱</span><br/>
<span class='tline' id='l94' data-llen='2093:2113'>乃命羲和欽若昊天歴象日月星辰敬授人時</span><br/>
<span class='tline' id='l95' data-llen='2113:2136'>　自此以下乃載堯命官之序前乎堯者歴法未畢至</span><br/>
<span class='tline' id='l96' data-llen='2136:2159'>　堯始備是以羲和之命考中星以正四仲如此之詳</span><br/>
<span class='tline' id='l97' data-llen='2159:2185'><a onclick="displayPageImage('KR1b0013', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2185:2208'>　也雖然堯所以急於為是者非天下之未治而泛為</span><br/>
<span class='tline' id='l99' data-llen='2208:2231'>　也黎民於變時雍天下可謂治矣天下既治而用心</span><br/>
<span class='tline' id='l100' data-llen='2231:2254'>　於歴象不失其冝也以命羲和一節觀之堯典舍此</span><br/>
<span class='tline' id='l101' data-llen='2254:2277'>　他無所為堯果無為獨此一命而巳乎蓋職在羲和</span><br/>
<span class='tline' id='l102' data-llen='2277:2300'>　乃命者在堯雖羲和為之而實堯為之則知堯盡君</span><br/>
<span class='tline' id='l103' data-llen='2300:2323'>　道無為之中而有有為者存焉羲和當時大臣也故</span><br/>
<span class='tline' id='l104' data-llen='2323:2346'>　史官舉其事大體重者以見其餘於未作歴之先欽</span><br/>
<span class='tline' id='l105' data-llen='2346:2369'>　若昊天是先天而天弗違也於既作歴之後敬授人</span><br/>
<span class='tline' id='l106' data-llen='2369:2395'><a onclick="displayPageImage('KR1b0013', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2395:2418'>　時是後天而奉天時也此書惟羲和四子之事最詳</span><br/>
<span class='tline' id='l108' data-llen='2418:2441'>　歴象不特治天而已光宅天下光被四表黎民於變</span><br/>
<span class='tline' id='l109' data-llen='2441:2464'>　時雍悉不外此盖陶唐之時天人未離帝道之大非</span><br/>
<span class='tline' id='l110' data-llen='2464:2487'>　治天之外别有治人之理如平秩之政行析因之民</span><br/>
<span class='tline' id='l111' data-llen='2487:2510'>　冝鳥獸各遂纎洪小大無不得冝堯之功與天為一</span><br/>
<span class='tline' id='l112' data-llen='2510:2533'>　歴象之法所以與天為徒也人謂唐堯不建天地之</span><br/>
<span class='tline' id='l113' data-llen='2533:2556'>　功觀乃命羲和等事非建功乎以此四章參之七月</span><br/>
<span class='tline' id='l114' data-llen='2556:2579'>　之詩可以見帝王之不同七月之詩先公風化一一</span><br/>
<span class='tline' id='l115' data-llen='2579:2605'><a onclick="displayPageImage('KR1b0013', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2605:2628'>　教民若堯典民自以時而動鳥獸自以時而應皡皡</span><br/>
<span class='tline' id='l117' data-llen='2628:2651'>　如也蕩蕩乎民無能名焉不知帝力何有帝王氣象</span><br/>
<span class='tline' id='l118' data-llen='2651:2674'>　其不同如此雖然欽若敬授深有意義分命申命人</span><br/>
<span class='tline' id='l119' data-llen='2674:2697'>　専一局其命若散而無統故於初必緫命之令人人</span><br/>
<span class='tline' id='l120' data-llen='2697:2720'>　皆體此意皆知欽若皆知敬授蓋定歴之法欽敬之</span><br/>
<span class='tline' id='l121' data-llen='2720:2743'>　心一失則乖錯舛謬其害大矣故雖分命申命所掌</span><br/>
<span class='tline' id='l122' data-llen='2743:2766'>　不同而乃命之辭欽敬之意本無先後異同之别一</span><br/>
<span class='tline' id='l123' data-llen='2766:2787'>　歸於不敢慢忽乃可以共成歴法是堯之意也</span><br/>
<span class='tline' id='l124' data-llen='2787:2813'><a onclick="displayPageImage('KR1b0013', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2813:2837'>分命羲仲宅嵎夷曰𤾉谷寅賔出日平秩東作日中星</span><br/>
<span class='tline' id='l126' data-llen='2837:2860'>鳥以殷仲春厥民析鳥獸孳尾申命羲叔宅南交平秩</span><br/>
<span class='tline' id='l127' data-llen='2860:2883'>南訛敬致日永星火以正仲夏厥民因鳥獸希革分命</span><br/>
<span class='tline' id='l128' data-llen='2883:2906'>和仲宅西曰昧谷寅餞納日平秩西成宵中星虛以殷</span><br/>
<span class='tline' id='l129' data-llen='2906:2929'>仲秋厥民夷鳥獸毛毨申命和叔宅朔方曰幽都平在</span><br/>
<span class='tline' id='l130' data-llen='2929:2948'>朔易日短星昴以正仲冬厥民隩鳥獸氄毛</span><br/>
<span class='tline' id='l131' data-llen='2948:2971'>　上既總命至此則分命之羲仲居治東方之官寅敬</span><br/>
<span class='tline' id='l132' data-llen='2971:2994'>　賔導日之所出而均平秩叙東作之事賔導者随從</span><br/>
<span class='tline' id='l133' data-llen='2994:3020'><a onclick="displayPageImage('KR1b0013', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3020:3043'>　之謂所謂日出而作也平秩者不特授時亦使地之</span><br/>
<span class='tline' id='l135' data-llen='3043:3066'>　髙下各因其宜民之強弱各稱其力適其平安其叙</span><br/>
<span class='tline' id='l136' data-llen='3066:3089'>　以從事於耕作也日中星鳥訓詁巳明當是時也以</span><br/>
<span class='tline' id='l137' data-llen='3089:3112'>　正仲春之候使民皆分析而在田鳥獸亦於此而孳</span><br/>
<span class='tline' id='l138' data-llen='3112:3135'>　尾夫民事固人君所不可緩而於鳥獸亦各有區處</span><br/>
<span class='tline' id='l139' data-llen='3135:3158'>　何哉鳥獸物之至㣲而易忽者也聖人為天地萬物</span><br/>
<span class='tline' id='l140' data-llen='3158:3181'>　之主天地之間一物不得其所聖人慊然不安以為</span><br/>
<span class='tline' id='l141' data-llen='3181:3204'>　職之不盡先於民而及於物故厥民析於下即繼之</span><br/>
<span class='tline' id='l142' data-llen='3204:3230'><a onclick="displayPageImage('KR1b0013', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3230:3253'>　以鳥獸孳尾以見聖人參天地賛化育一視同仁無</span><br/>
<span class='tline' id='l144' data-llen='3253:3276'>　一念之不周如舜之若予上下草木鳥獸夏之鳥獸</span><br/>
<span class='tline' id='l145' data-llen='3276:3299'>　魚鼈咸若周之澤虞山虞之官是也宅南交宅西宅</span><br/>
<span class='tline' id='l146' data-llen='3299:3323'>　朔方皆用孔氏𫝊南訛者南方化育之事敬致者周</span><br/>
<span class='tline' id='l147' data-llen='3323:3346'>　禮馮相氏所謂冬夏致日春秋致月是也致夏之長</span><br/>
<span class='tline' id='l148' data-llen='3346:3369'>　致冬之短夏既言敬致冬之所敬亦然或云南方本</span><br/>
<span class='tline' id='l149' data-llen='3369:3392'>　考中星之地不可忽者况夏正屬南又當考中星之</span><br/>
<span class='tline' id='l150' data-llen='3392:3415'>　地尤不可不敬以致其功也此說亦通日中宵中日</span><br/>
<span class='tline' id='l151' data-llen='3415:3441'><a onclick="displayPageImage('KR1b0013', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3441:3464'>　夜平也日永日短夏晝六十刻冬晝四十刻也希革</span><br/>
<span class='tline' id='l153' data-llen='3464:3487'>　毛毨氄毛各從訓詁因者因春之事而使民整治之</span><br/>
<span class='tline' id='l154' data-llen='3487:3510'>　耳納日者日入而息之意也前言寅賔出日謂日出</span><br/>
<span class='tline' id='l155' data-llen='3510:3533'>　而作在人言之晝寢者豈寅賔之意乎此言寅餞納</span><br/>
<span class='tline' id='l156' data-llen='3533:3556'>　日謂日入而息在人言之式號式呼者豈寅餞之意</span><br/>
<span class='tline' id='l157' data-llen='3556:3579'>　乎夷者民至此坦然無事也三章言平秩惟末章言</span><br/>
<span class='tline' id='l158' data-llen='3579:3602'>　平在朔易者㫖意尤深蓋朔者初也月旦謂之朔旦</span><br/>
<span class='tline' id='l159' data-llen='3602:3625'>　者始而新之之謂也北方終其隂而後始其陽故謂</span><br/>
<span class='tline' id='l160' data-llen='3625:3651'><a onclick="displayPageImage('KR1b0013', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3651:3674'>　之朔方在察也至於冬矣一嵗之事既終則平察改</span><br/>
<span class='tline' id='l162' data-llen='3674:3697'>　嵗當更易之事也既成今嵗之終又慮來嵗之始故</span><br/>
<span class='tline' id='l163' data-llen='3697:3720'>　謂之朔易易如整治屋廬牆墉種植耒耜器用之類</span><br/>
<span class='tline' id='l164' data-llen='3720:3743'>　始而終終而始此天地生生不窮之道而聖人體之</span><br/>
<span class='tline' id='l165' data-llen='3743:3766'>　以賛天地化育周流無間乾健不息艮始終萬物之</span><br/>
<span class='tline' id='l166' data-llen='3766:3771'>　意也</span><br/>
<span class='tline' id='l167' data-llen='3771:3794'>帝曰咨汝羲暨和朞三百有六旬有六日以閏月定四</span><br/>
<span class='tline' id='l168' data-llen='3794:3807'>時成嵗允釐百工庶績咸熈</span><br/>
<span class='tline' id='l169' data-llen='3807:3834'><a onclick="displayPageImage('KR1b0013', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3834:3857'>　前命羲和歴象之事至此乃言作歴之要法故以閏</span><br/>
<span class='tline' id='l171' data-llen='3857:3880'>　餘總命之蓋閏者一嵗之樞紐天地之數惟竒則無</span><br/>
<span class='tline' id='l172' data-llen='3880:3903'>　窮一嵗餘十二日有竒茍不置閏則四時之氣無由</span><br/>
<span class='tline' id='l173' data-llen='3903:3926'>　而定一嵗之功無由而成以閏月歸竒始可以定時</span><br/>
<span class='tline' id='l174' data-llen='3926:3949'>　而成嵗其言咨汝羲暨和者總教之以若天授時之</span><br/>
<span class='tline' id='l175' data-llen='3949:3972'>　要也允釐百工庶績咸熈此史官省文之法允信也</span><br/>
<span class='tline' id='l176' data-llen='3972:3995'>　釐治也史官言堯之治天下不特釐治羲和之事凡</span><br/>
<span class='tline' id='l177' data-llen='3995:4018'>　百工之間無不信能釐治之而使庶功皆至於熈廣</span><br/>
<span class='tline' id='l178' data-llen='4018:4045'><a onclick="displayPageImage('KR1b0013', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4045:4068'>　其善叙事如此抑亦見治天即所以治人天時既正</span><br/>
<span class='tline' id='l180' data-llen='4068:4091'>　而後百工可得而治庶績可得而熈也羲和所掌非</span><br/>
<span class='tline' id='l181' data-llen='4091:4114'>　止歴象亦掌四方諸侯朝㑹之禮如後世方伯連帥</span><br/>
<span class='tline' id='l182' data-llen='4114:4137'>　之類堯之時天人為一故羲和之職甚重後世如保</span><br/>
<span class='tline' id='l183' data-llen='4137:4160'>　章氏星官歴翁為職浸微而治人之任備矣萬世帝</span><br/>
<span class='tline' id='l184' data-llen='4160:4183'>　王之事不過奉天治民古者詳於天後世詳於民而</span><br/>
<span class='tline' id='l185' data-llen='4183:4206'>　二事俱不偏廢天運之變也堯未嘗親一事任俊徳</span><br/>
<span class='tline' id='l186' data-llen='4206:4229'>　與羲和而已堯所職者克明與乃命可以觀人君之</span><br/>
<span class='tline' id='l187' data-llen='4229:4256'><a onclick="displayPageImage('KR1b0013', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4256:4261'>　道焉</span><br/>
<span class='tline' id='l189' data-llen='4261:4285'>帝曰疇咨若時登庸放齊曰𦙍子朱啟明帝曰吁嚚訟</span><br/>
<span class='tline' id='l190' data-llen='4285:4308'>可乎帝曰疇咨若予采驩兠曰都共工方鳩僝功帝曰</span><br/>
<span class='tline' id='l191' data-llen='4308:4319'>吁静言庸違象恭滔天</span><br/>
<span class='tline' id='l192' data-llen='4319:4342'>　至此堯博詢遍採當時之賢士誰能順我之登庸將</span><br/>
<span class='tline' id='l193' data-llen='4342:4366'>　登而用之登庸者大用之意也放齊曰𦙍子朱啟明</span><br/>
<span class='tline' id='l194' data-llen='4366:4389'>　朱者或言嗣國子爵朱名或言嗣子丹朱俱未可知</span><br/>
<span class='tline' id='l195' data-llen='4389:4412'>　常人之情言人之惡必至忿嫉聖人則有咨嗟嘆憫</span><br/>
<span class='tline' id='l196' data-llen='4412:4439'><a onclick="displayPageImage('KR1b0013', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4439:4462'>　之心又問誰能順子之事將以嗣任之驩兠曰都都</span><br/>
<span class='tline' id='l198' data-llen='4462:4485'>　者嘆羙之辭也謂共工方聚見其功有黨惡張大欺</span><br/>
<span class='tline' id='l199' data-llen='4485:4508'>　罔之意帝復嘆息而言之放齊驩兠言之不疑兩人</span><br/>
<span class='tline' id='l200' data-llen='4508:4532'>　若無瑕可指而不知堯之心已灼見朱之口不道忠信</span><br/>
<span class='tline' id='l201' data-llen='4532:4555'>　之言而好爭訟共工之静時能言用時違悖言行不</span><br/>
<span class='tline' id='l202' data-llen='4555:4578'>　相副外貎若恭中有滔天之惡内外不相符情狀具</span><br/>
<span class='tline' id='l203' data-llen='4578:4601'>　見以後世之君處之歴數之際有所不平辭氣必怒</span><br/>
<span class='tline' id='l204' data-llen='4601:4624'>　知人之惡不受其欺心所自得辭氣必喜堯大聖人</span><br/>
<span class='tline' id='l205' data-llen='4624:4651'><a onclick="displayPageImage('KR1b0013', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4651:4674'>　於是時也喜怒皆冺從容曰吁吁者嗟嘆之意深有</span><br/>
<span class='tline' id='l207' data-llen='4674:4697'>　惻然之心矜憐二人之弃於惡也於此見唐虞忠厚</span><br/>
<span class='tline' id='l208' data-llen='4697:4720'>　之氣象樂人為善而憂人為惡夫共工堯朝之極惡</span><br/>
<span class='tline' id='l209' data-llen='4720:4743'>　也不過言行相反内外不相應與後世為惡者異矣</span><br/>
<span class='tline' id='l210' data-llen='4743:4767'>　雖然二人之罪不無輕重放齊曰𦙍子朱啟明蓋啟</span><br/>
<span class='tline' id='l211' data-llen='4767:4790'>　明之中有不同君子因開明以為善小人因開明以</span><br/>
<span class='tline' id='l212' data-llen='4790:4813'>　為不善放齊薦朱啟明想朱之性亦果開明但不能</span><br/>
<span class='tline' id='l213' data-llen='4813:4836'>　别其因之為善為惡罪猶可恕若驩兠明知共工之</span><br/>
<span class='tline' id='l214' data-llen='4836:4863'><a onclick="displayPageImage('KR1b0013', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4863:4886'>　為人有庸違滔天之惡乃轉以為善而薦之張大其</span><br/>
<span class='tline' id='l216' data-llen='4886:4909'>　辭以惑亂人主之聴乃大姦惡肆朋黨以欺君罔上</span><br/>
<span class='tline' id='l217' data-llen='4909:4932'>　罪不可赦也未幾崇山之竄所以罰不加於放齊者</span><br/>
<span class='tline' id='l218' data-llen='4932:4945'>　正可以此兩事為證騐也</span><br/>
<span class='tline' id='l219' data-llen='4945:4968'>帝曰咨四岳湯湯洪水方割蕩蕩懷山襄陵浩浩滔天</span><br/>
<span class='tline' id='l220' data-llen='4968:4991'>下民其咨有能俾乂僉曰於鯀哉帝曰吁咈哉方命圯</span><br/>
<span class='tline' id='l221' data-llen='4991:5013'>族岳曰异哉試可乃已帝曰徃欽哉九載績用弗成</span><br/>
<span class='tline' id='l222' data-llen='5013:5036'>　夫當洪水方為割害湯湯浩浩包山襄陵可謂甚矣</span><br/>
<span class='tline' id='l223' data-llen='5036:5063'><a onclick="displayPageImage('KR1b0013', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5063:5086'>　下民被害至於怨咨其勢甚廹有為之君當是時也</span><br/>
<span class='tline' id='l225' data-llen='5086:5109'>　必焦然不寕廹切倉皇計慮將不暇給堯當時危勢</span><br/>
<span class='tline' id='l226' data-llen='5109:5132'>　廹之時乃曰有能俾乂謂孰可使治方雍容和緩無</span><br/>
<span class='tline' id='l227' data-llen='5132:5155'>　一毫廹切之態以見聖人處事經理繩畫井井有條</span><br/>
<span class='tline' id='l228' data-llen='5155:5178'>　雖處繁劇紛擾之地若安閒無事之時平心定氣徐</span><br/>
<span class='tline' id='l229' data-llen='5178:5201'>　以應之豈若後世淺心狹量焦首濡足者哉然堯豈</span><br/>
<span class='tline' id='l230' data-llen='5201:5224'>　可不軫於心乎憂恤之言如此從容之規如彼聖人</span><br/>
<span class='tline' id='l231' data-llen='5224:5247'>　處事之法也在廷之臣皆曰於鯀哉合辭薦鯀羙其</span><br/>
<span class='tline' id='l232' data-llen='5247:5274'><a onclick="displayPageImage('KR1b0013', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5274:5297'>　可以治水帝曰吁咈哉方逆也命者天之正理也天</span><br/>
<span class='tline' id='l234' data-llen='5297:5320'>　之理彼且逆之恃才而不順理也圯壊也族者類也</span><br/>
<span class='tline' id='l235' data-llen='5320:5343'>　人之類彼且壊之恃已而離其類也鯀非無治水之</span><br/>
<span class='tline' id='l236' data-llen='5343:5366'>　才但性狠戾自謂在廷之臣無出其右者逆其正理</span><br/>
<span class='tline' id='l237' data-llen='5366:5389'>　壊其族類恃私見而獨立也夫治水者智者之無事</span><br/>
<span class='tline' id='l238' data-llen='5389:5412'>　也鯀之咈哉其不順理可知而又加之以方命圯族</span><br/>
<span class='tline' id='l239' data-llen='5412:5435'>　矜材恃能不能安於無事必矣四岳曰异哉固也然</span><br/>
<span class='tline' id='l240' data-llen='5435:5458'>　在廷之臣果無出鯀之右者洪水之患方廹僉之所</span><br/>
<span class='tline' id='l241' data-llen='5458:5485'><a onclick="displayPageImage('KR1b0013', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5485:5508'>　許可不試乎故曰試可乃已帝曰徃欽哉夫堯茍不</span><br/>
<span class='tline' id='l243' data-llen='5508:5531'>　知鯀則為不明既知之而復從四岳之言則是不斷</span><br/>
<span class='tline' id='l244' data-llen='5531:5554'>　當以孟子去齊之事觀之方孟子之見齊王也不遇</span><br/>
<span class='tline' id='l245' data-llen='5554:5577'>　故去夫孟子之至於去則灼知齊王之不足用矣方</span><br/>
<span class='tline' id='l246' data-llen='5577:5600'>　且三宿而後出晝此心猶庶㡬而不舎孟子之不速</span><br/>
<span class='tline' id='l247' data-llen='5600:5623'>　去所以誨齊王而使之動也觀徃欽哉之命見鯀非</span><br/>
<span class='tline' id='l248' data-llen='5623:5646'>　無治水之材所以方命圯族本於忽視天下以理為</span><br/>
<span class='tline' id='l249' data-llen='5646:5669'>　不足循以類為不足比惟欽之一字可以治鯀之病</span><br/>
<span class='tline' id='l250' data-llen='5669:5696'><a onclick="displayPageImage('KR1b0013', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5696:5719'>　使其降志下心知天下有所當敬則命何敢方族何</span><br/>
<span class='tline' id='l252' data-llen='5719:5742'>　敢圯自然成功而有餘矣聖賢所以為聖賢者欽而</span><br/>
<span class='tline' id='l253' data-llen='5742:5765'>　已一念之欽聖賢事業鯀而領徃欽之意安知其不</span><br/>
<span class='tline' id='l254' data-llen='5765:5788'>　可用乎堯之所以復用鯀者猶孟子之庶㡬齊王足</span><br/>
<span class='tline' id='l255' data-llen='5788:5811'>　用為善也雖然洪水之害其急如此而嘗試用鯀乃</span><br/>
<span class='tline' id='l256' data-llen='5811:5834'>　曰試可乃已民命所係豈嘗試之地乎蓋鯀之才足</span><br/>
<span class='tline' id='l257' data-llen='5834:5857'>　以治水所少者此心之欽耳故堯之命曰徃欽哉欽</span><br/>
<span class='tline' id='l258' data-llen='5857:5880'>　則可徃矣非嘗試也九載績用弗成鯀徃而不欽也</span><br/>
<span class='tline' id='l259' data-llen='5880:5907'><a onclick="displayPageImage('KR1b0013', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5907:5930'>　然言績用弗成九年之間亦有可觀豈無功哉蓋績</span><br/>
<span class='tline' id='l261' data-llen='5930:5953'>　則有之但終不能成功也要知鯀非無才無功心之</span><br/>
<span class='tline' id='l262' data-llen='5953:5976'>　忽實壊之也堯之時在位無非君子而獨舉此三者</span><br/>
<span class='tline' id='l263' data-llen='5976:5999'>　蓋當時賢人君子視以為常至漢唐徃徃稱徳業人</span><br/>
<span class='tline' id='l264' data-llen='5999:6023'>　蓋為惡者多亦視以為常使漢唐作史惡無不紀唐虞</span><br/>
<span class='tline' id='l265' data-llen='6023:6046'>　作史悉録善人當不勝其繁故各舉其異者而書之</span><br/>
<span class='tline' id='l266' data-llen='6046:6069'>　春秋所謂常事不書也堯之時此三者以若異而書</span><br/>
<span class='tline' id='l267' data-llen='6069:6078'>　之此作史之妙</span><br/>
<span class='tline' id='l268' data-llen='6078:6105'><a onclick="displayPageImage('KR1b0013', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6105:6128'>帝曰咨四岳朕在位七十載汝能庸命㢲朕位岳曰否</span><br/>
<span class='tline' id='l270' data-llen='6128:6134'>徳忝帝位</span><br/>
<span class='tline' id='l271' data-llen='6134:6157'>　自咨四岳以下叙將遜于位讓于虞舜之事汝能庸</span><br/>
<span class='tline' id='l272' data-llen='6157:6180'>　命㢲朕位或言堯已知舜姑遜于四岳而聽其自推</span><br/>
<span class='tline' id='l273' data-llen='6180:6203'>　此後世之機心耳帝者之道直以大事之次序各有</span><br/>
<span class='tline' id='l274' data-llen='6203:6226'>　當然且堯欲遜位必先於本朝擇賢亦其理也堯之</span><br/>
<span class='tline' id='l275' data-llen='6226:6249'>　遜非虛遜四岳之辭非虗辭也堯知四岳之可以當</span><br/>
<span class='tline' id='l276' data-llen='6249:6272'>　天下而實欲遜四岳言否徳蓋自揆于心有毫釐之</span><br/>
<span class='tline' id='l277' data-llen='6272:6299'><a onclick="displayPageImage('KR1b0013', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6299:6322'>　未盡而實不敢當以天下與以天下辭各實動其心</span><br/>
<span class='tline' id='l279' data-llen='6322:6345'>　之所安此直大之象也夫四岳果不足以居帝位則</span><br/>
<span class='tline' id='l280' data-llen='6345:6368'>　堯若不知人四岳果足以居帝位而固辭則四岳為</span><br/>
<span class='tline' id='l281' data-llen='6368:6391'>　不情是又當以夫子漆雕開之事觀之孔子使漆雕</span><br/>
<span class='tline' id='l282' data-llen='6391:6414'>　開仕對曰吾斯之未能信謂孔子不知漆雕開不可</span><br/>
<span class='tline' id='l283' data-llen='6414:6437'>　謂漆雕開誣孔子亦不可蓋孔子實見漆雕開可以</span><br/>
<span class='tline' id='l284' data-llen='6437:6460'>　入仕漆雕開亦實有所未能自愜洙泗之象唐虞之</span><br/>
<span class='tline' id='l285' data-llen='6460:6465'>　象也</span><br/>
<span class='tline' id='l286' data-llen='6465:6492'><a onclick="displayPageImage('KR1b0013', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6492:6500'>曰明明揚側陋</span><br/>
<span class='tline' id='l288' data-llen='6500:6523'>　唐虞之朝君臣皆以實相遇故一言而意孚四岳之</span><br/>
<span class='tline' id='l289' data-llen='6523:6546'>　辭堯誠信視之即使之以公而舉賢天下至重也堯</span><br/>
<span class='tline' id='l290' data-llen='6546:6569'>　度其子不足嗣位即遜四岳四岳既辭即使徧求至</span><br/>
<span class='tline' id='l291' data-llen='6569:6592'>　公之流行彼此響荅無疑嫌無留難也明明揚側陋</span><br/>
<span class='tline' id='l292' data-llen='6592:6615'>　見堯為天下得人之意廣大無間自朝廷自草野自</span><br/>
<span class='tline' id='l293' data-llen='6615:6639'>　幽隠自逺僻明者可舉則明之側陋者可舉則揚之其</span><br/>
<span class='tline' id='l294' data-llen='6639:6649'>　公天下之道如此</span><br/>
<span class='tline' id='l295' data-llen='6649:6676'><a onclick="displayPageImage('KR1b0013', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6676:6689'>師錫帝曰有鰥在下曰虞舜</span><br/>
<span class='tline' id='l297' data-llen='6689:6712'>　夫舉朝皆知有舜堯亦自知有舜必待明明揚側陋</span><br/>
<span class='tline' id='l298' data-llen='6712:6735'>　而後言此深見唐虞廣大氣象後世固有名震京師</span><br/>
<span class='tline' id='l299' data-llen='6735:6758'>　聲動天下者舉世之間一賢所居頭角即露衆目共</span><br/>
<span class='tline' id='l300' data-llen='6758:6781'>　指況如虞舜之聖居之側㣲豈不張皇惟堯時比屋</span><br/>
<span class='tline' id='l301' data-llen='6781:6804'>　可封雖聖如舜天下不以為異譬如太山巨麓衆木</span><br/>
<span class='tline' id='l302' data-llen='6804:6827'>　森森雖有出林之木不見其表表若培塿之下卒然</span><br/>
<span class='tline' id='l303' data-llen='6827:6850'>　有之必以為竒學者當知四岳舉舜之時氣象不同</span><br/>
<span class='tline' id='l304' data-llen='6850:6877'><a onclick="displayPageImage('KR1b0013', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6877:6890'>　故曰惟天為大惟堯則之</span><br/>
<span class='tline' id='l306' data-llen='6890:6899'>帝曰俞予聞如何</span><br/>
<span class='tline' id='l307' data-llen='6899:6922'>　堯始但知四岳之可遜四岳當時亦未嘗以舜為薦</span><br/>
<span class='tline' id='l308' data-llen='6922:6945'>　及命其揚側陋理到事及推至於舜舜隐於側陋之</span><br/>
<span class='tline' id='l309' data-llen='6945:6968'>　間不聞于時亦有年矣一旦四岳推拔所及始不可</span><br/>
<span class='tline' id='l310' data-llen='6968:6991'>　掩聖人之出蓋有其時堯曰予聞如何其言平緩未</span><br/>
<span class='tline' id='l311' data-llen='6991:7014'>　嘗有得之若驚之意以此知非堯時寛大氣象亦無</span><br/>
<span class='tline' id='l312' data-llen='7014:7037'>　以容舜也堯曰予聞者不過亦嘗聞舜之名非先有</span><br/>
<span class='tline' id='l313' data-llen='7037:7064'><a onclick="displayPageImage('KR1b0013', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7064:7087'>　欲遜舜之心學者因予聞之說以謂堯巳知有舜欲</span><br/>
<span class='tline' id='l315' data-llen='7087:7110'>　用之久矣先遜四岳料其必辭待其薦而後用舜此</span><br/>
<span class='tline' id='l316' data-llen='7110:7133'>　後世之心也蓋堯雖聞舜賢舜為人果如何堯亦未</span><br/>
<span class='tline' id='l317' data-llen='7133:7156'>　知也觀如何二字足以見堯之心雖然堯既遜於四</span><br/>
<span class='tline' id='l318' data-llen='7156:7179'>　岳四岳推舜堯雖未詳舜之為人亦自知此時必將</span><br/>
<span class='tline' id='l319' data-llen='7179:7195'>　有聖人者出能體㑹堯意者知之</span><br/>
<span class='tline' id='l320' data-llen='7195:7217'>岳曰瞽子父頑母嚚象傲克諧以孝烝烝乂不格姦</span><br/>
<span class='tline' id='l321' data-llen='7217:7240'>　四岳稱舜可以當天下之實獨於家庭中言之治天</span><br/>
<span class='tline' id='l322' data-llen='7240:7267'><a onclick="displayPageImage('KR1b0013', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7267:7290'>　下之能一語不及而獨舉其父母弟何也蓋舜瞽瞍</span><br/>
<span class='tline' id='l324' data-llen='7290:7313'>　之子父既頑母既嚚弟復傲日居死亾之地而舜克</span><br/>
<span class='tline' id='l325' data-llen='7313:7336'>　諧以孝事難事之親化頑嚚傲之風悉歸於春風和</span><br/>
<span class='tline' id='l326' data-llen='7336:7359'>　氣始也怨怒忌克乖争陵犯一家之中無所不有克</span><br/>
<span class='tline' id='l327' data-llen='7359:7382'>　諧以孝之後悉變為和柔雍容恱豫之象和氣烝烝</span><br/>
<span class='tline' id='l328' data-llen='7382:7405'>　父母弟不至於頑嚚傲之姦治家如此移以治天下</span><br/>
<span class='tline' id='l329' data-llen='7405:7428'>　則投之繁劇紛擾之地而不亂處之姦宄凶險之時</span><br/>
<span class='tline' id='l330' data-llen='7428:7451'>　而不懾四岳可謂善觀人推其治家以見其治天下</span><br/>
<span class='tline' id='l331' data-llen='7451:7478'><a onclick="displayPageImage('KR1b0013', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7478:7501'>　也烝烝二字舜之工天在此烝烝者有熏灌之意詩</span><br/>
<span class='tline' id='l333' data-llen='7501:7524'>　曰烝烝浮浮如甑之炊物薪燃不繼則氣息不騰烝</span><br/>
<span class='tline' id='l334' data-llen='7524:7547'>　烝之工間斷不能熟物火既不歇則自然烝烝以至</span><br/>
<span class='tline' id='l335' data-llen='7547:7570'>　於熟舜處頑父嚚母傲弟之間彼為惡之力日日不</span><br/>
<span class='tline' id='l336' data-llen='7570:7593'>　已茍非孝誠熏灌工夫源源安能至於不格姦之地</span><br/>
<span class='tline' id='l337' data-llen='7593:7616'>　若有間斷則無以勝其為惡矣蓋為善為惡各有力</span><br/>
<span class='tline' id='l338' data-llen='7616:7632'>　量力強者勝此烝烝不格姦之意</span><br/>
<span class='tline' id='l339' data-llen='7632:7655'>帝曰我其試哉女于時觀厥刑于二女釐降二女于媯</span><br/>
<span class='tline' id='l340' data-llen='7655:7682'><a onclick="displayPageImage('KR1b0013', 'WYG', '001-19b' );" name="001-19b" class="pb">[001-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7682:7692'>汭嬪于虞帝曰欽哉</span><br/>
<span class='tline' id='l342' data-llen='7692:7715'>　堯既已聞舜之賢四岳又巳述其至孝之實堯復曰</span><br/>
<span class='tline' id='l343' data-llen='7715:7738'>　我其試哉非有疑也其意以謂天下者天下之天下</span><br/>
<span class='tline' id='l344' data-llen='7738:7761'>　也今欲以天下而付之人審重之意自不可不盡見</span><br/>
<span class='tline' id='l345' data-llen='7761:7784'>　堯有天下而不與也堯之試舜獨以二女而觀之何</span><br/>
<span class='tline' id='l346' data-llen='7784:7807'>　哉舜之事父母友兄弟至矣夫婦之道猶未著見故</span><br/>
<span class='tline' id='l347' data-llen='7807:7830'>　以二女妻之聖人觀人必于實行觀厥刑于二女此</span><br/>
<span class='tline' id='l348' data-llen='7830:7853'>　實行也舜於此能以義理降二女之心于媯水之汭</span><br/>
<span class='tline' id='l349' data-llen='7853:7880'><a onclick="displayPageImage('KR1b0013', 'WYG', '001-20a' );" name="001-20a" class="pb">[001-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7880:7903'>　而使盡婦道于虞堯於是以欽哉之言告之使舜愈</span><br/>
<span class='tline' id='l351' data-llen='7903:7926'>　致其敬且舜既克敬矣敬之工夫無窮純亦不已之</span><br/>
<span class='tline' id='l352' data-llen='7926:7949'>　意也四岳之舉舜指家庭之事而言之堯之試舜亦</span><br/>
<span class='tline' id='l353' data-llen='7949:7972'>　於家庭之事而觀之可以見身修而後家齊家齊而</span><br/>
<span class='tline' id='l354' data-llen='7972:7995'>　後國治國治而後天下平之理雖然舜已居父母兄</span><br/>
<span class='tline' id='l355' data-llen='7995:8018'>　弟之難堯又舉而置之天下至難之地何則仰事之</span><br/>
<span class='tline' id='l356' data-llen='8018:8041'>　工夫方純一而烝烝加之以俯育亦或足以分其力</span><br/>
<span class='tline' id='l357' data-llen='8041:8064'>　頑嚚之父母一毫不至則怒随之天子之女一毫不</span><br/>
<span class='tline' id='l358' data-llen='8064:8091'><a onclick="displayPageImage('KR1b0013', 'WYG', '001-20b' );" name="001-20b" class="pb">[001-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8091:8114'>　滿則怨随之致頑嚚於其前致貴驕於其後左右前</span><br/>
<span class='tline' id='l360' data-llen='8114:8137'>　後皆䧟穽也盡力於父母則妻子之間容有未盡垂</span><br/>
<span class='tline' id='l361' data-llen='8137:8160'>　情於妻子則父母之間必有不滿此人情之至難舜</span><br/>
<span class='tline' id='l362' data-llen='8160:8183'>　能使二女行婦道相與以致其孝而事父母之道益</span><br/>
<span class='tline' id='l363' data-llen='8183:8207'>　至所居愈難功用愈到姦者可乂貴者可降堯觀之詳</span><br/>
<span class='tline' id='l364' data-llen='8207:8230'>　矣故嘆曰欽哉美其工夫盡出于欽而欽之理無可</span><br/>
<span class='tline' id='l365' data-llen='8230:8253'>　巳之時也堯典一篇始終無非欽也始之欽明終之</span><br/>
<span class='tline' id='l366' data-llen='8253:8276'>　欽哉其中曰允恭曰欽若曰敬授曰寅賔寅餞曰敬</span><br/>
<span class='tline' id='l367' data-llen='8276:8303'><a onclick="displayPageImage('KR1b0013', 'WYG', '001-21a' );" name="001-21a" class="pb">[001-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8303:8326'>　致曰徃欽哉皆以敬為辭味堯之欽想其動容貎而</span><br/>
<span class='tline' id='l369' data-llen='8326:8349'>　暴慢自逺正顔色而信者自近出辭氣而鄙倍自逺</span><br/>
<span class='tline' id='l370' data-llen='8349:8372'>　姦宄隂消潜化堯之盛徳如此歟自克明俊徳以下</span><br/>
<span class='tline' id='l371' data-llen='8372:8395'>　皆命官求賢以為治外此無所設施堯之為君若果</span><br/>
<span class='tline' id='l372' data-llen='8395:8418'>　無所為也堯盡君之道得君之體若克明若乃命若</span><br/>
<span class='tline' id='l373' data-llen='8418:8441'>　疇咨若咨四岳君之道在於此君之體止於此耳堯</span><br/>
<span class='tline' id='l374' data-llen='8441:8464'>　典大略先言堯盡天下之常自疇咨以下言堯處天</span><br/>
<span class='tline' id='l375' data-llen='8464:8487'>　下之變蓋堯朝無非君子而有小人是變也堯朝無</span><br/>
<span class='tline' id='l376' data-llen='8487:8514'><a onclick="displayPageImage('KR1b0013', 'WYG', '001-21b' );" name="001-21b" class="pb">[001-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8514:8537'>　非嘉祥而有洪水是變也常變俱盡君責以滿遜於</span><br/>
<span class='tline' id='l378' data-llen='8537:8560'>　人而無愧矣堯舜二典與它篇不同它篇或說一事</span><br/>
<span class='tline' id='l379' data-llen='8560:8583'>　二典畢備如易之乾坤寛大簡易即之可見孟子言</span><br/>
<span class='tline' id='l380' data-llen='8583:8606'>　必稱堯舜非諄諄於堯舜也所言無非堯舜之道也</span><br/>
<span class='tline' id='l381' data-llen='8606:8619'>　觀虞書五篇可以觀孟子</span><br/>
<span class='tline' id='l382' data-llen='8619:8622'>　</span><br/>
<span class='tline' id='l383' data-llen='8622:8625'>　</span><br/>
<span class='tline' id='l384' data-llen='8625:8636'>　増修東萊書說卷一</span><br/>
</p>
<p><br/>
</p>
  </div>
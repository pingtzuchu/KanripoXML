<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1b0013', 'WYG', '014-1a' );" name="014-1a" class="pb">[014-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:213'>　增修東萊書說卷十四　　　宋　時瀾　撰</span><br/>
<span class='tline' id='l10' data-llen='213:228'>微子第十七　　　　　　商書</span><br/>
<span class='tline' id='l11' data-llen='228:243'>殷既錯天命微子作誥父師少師</span><br/>
<span class='tline' id='l12' data-llen='243:266'>　此書之作深悼宗國之將亡而有志士仁人之意也</span><br/>
<span class='tline' id='l13' data-llen='266:289'>　大抵治亂之分觀賢人君子議論之所在天下有道</span><br/>
<span class='tline' id='l14' data-llen='289:312'>　相與謀議於朝以輔翼其君天下無道相與私議於</span><br/>
<span class='tline' id='l15' data-llen='312:335'>　家而各盡致身之道非得已也使微子與父師少師</span><br/>
<span class='tline' id='l16' data-llen='335:361'><a onclick="displayPageImage('KR1b0013', 'WYG', '014-1b' );" name="014-1b" class="pb">[014-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='361:384'>　在唐虞時必與稷契臯陶都俞於朝廷在成湯時必</span><br/>
<span class='tline' id='l18' data-llen='384:407'>　與伊尹仲虺陳告於君前不幸遇紂諫之不聽進不</span><br/>
<span class='tline' id='l19' data-llen='407:430'>　可也不諫不能退不可也進退不可不得已謀各行</span><br/>
<span class='tline' id='l20' data-llen='430:453'>　其志以不拂其節聖賢處心至此則紂之時可見孔</span><br/>
<span class='tline' id='l21' data-llen='453:474'>　子曰商有三仁焉三仁之意即此一篇可見矣</span><br/>
<span class='tline' id='l22' data-llen='474:492'>微子若曰父師少師殷其弗或亂正四方</span><br/>
<span class='tline' id='l23' data-llen='492:515'>　自此而下皆微子憂商之亡而議論其所以敗德之</span><br/>
<span class='tline' id='l24' data-llen='515:538'>　故讀此書者不可以忿嫉觀之當深體其憂惻之心</span><br/>
<span class='tline' id='l25' data-llen='538:564'><a onclick="displayPageImage('KR1b0013', 'WYG', '014-2a' );" name="014-2a" class="pb">[014-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='564:588'>　則一篇之中無非憂惻之辭乃三仁𤼵言之本心也</span><br/>
<span class='tline' id='l27' data-llen='588:611'>　其者疑而未定之辭或者疑而非斷之辭曰其弗或</span><br/>
<span class='tline' id='l28' data-llen='611:634'>　亂正者商家亂亡之證已昭昭不可掩矣安得尚謂</span><br/>
<span class='tline' id='l29' data-llen='634:657'>　之其且或乎葢紂之不能治正四方固已決然微子</span><br/>
<span class='tline' id='l30' data-llen='657:680'>　望其君悔過之切冀其一旦豁然開明能治天下故</span><br/>
<span class='tline' id='l31' data-llen='680:701'>　不敢斷然為已定之辭謂其果不能治四方也</span><br/>
<span class='tline' id='l32' data-llen='701:723'>我祖厎遂陳于上我用沈酗于酒用亂敗厥德于下</span><br/>
<span class='tline' id='l33' data-llen='723:746'>　我祖成湯之為君致其功烈陳于上世昭然可考今</span><br/>
<span class='tline' id='l34' data-llen='746:772'><a onclick="displayPageImage('KR1b0013', 'WYG', '014-2b' );" name="014-2b" class="pb">[014-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='772:795'>　乃沈湎于酒酒之亂德自然亂敗而不知夫沈湎本</span><br/>
<span class='tline' id='l36' data-llen='795:818'>　紂所自為今微子以君為心以國為體雖紂之沈湎</span><br/>
<span class='tline' id='l37' data-llen='818:841'>　如我之沈湎同其設心若是想紂之為過其心焦然</span><br/>
<span class='tline' id='l38' data-llen='841:864'>　不寕恨弭其過之不早也敗于下與陳于上為對祖</span><br/>
<span class='tline' id='l39' data-llen='864:887'>　宗之功參列在上紂沈酗于酒敗厥德于下可謂忝</span><br/>
<span class='tline' id='l40' data-llen='887:900'>　厥祖矣微子深歎之辭也</span><br/>
<span class='tline' id='l41' data-llen='900:912'>殷罔不小大好草竊姦宄</span><br/>
<span class='tline' id='l42' data-llen='912:935'>　夫天生民有欲無主乃亂為之法度以防閑之則邪</span><br/>
<span class='tline' id='l43' data-llen='935:961'><a onclick="displayPageImage('KR1b0013', 'WYG', '014-3a' );" name="014-3a" class="pb">[014-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='961:984'>　心不萌如隄以防水則無泛溢之患茍無所維持則</span><br/>
<span class='tline' id='l45' data-llen='984:1007'>　貪冒無厭爭鬭無已水決而横流不可禁止矣今商</span><br/>
<span class='tline' id='l46' data-llen='1007:1030'>　之民無小無大皆為草竊姦宄而且好之足見其心</span><br/>
<span class='tline' id='l47' data-llen='1030:1047'>　之無所畏忌而紀綱法度之盡廢也</span><br/>
<span class='tline' id='l48' data-llen='1047:1064'>卿士師師非度凡有辜罪乃罔恒𫉬</span><br/>
<span class='tline' id='l49' data-llen='1064:1087'>　草竊姦宄小大猶好之卿士師師非度習以成俗亦</span><br/>
<span class='tline' id='l50' data-llen='1087:1110'>　其宜也非度不合法度之事也唐虞之朝非不師師</span><br/>
<span class='tline' id='l51' data-llen='1110:1133'>　乃師師而為善善之所在何惡於師師惡之所在乃</span><br/>
<span class='tline' id='l52' data-llen='1133:1159'><a onclick="displayPageImage('KR1b0013', 'WYG', '014-3b' );" name="014-3b" class="pb">[014-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1159:1182'>　師師相勉是為惡之力方進也如見人宫室華麗從</span><br/>
<span class='tline' id='l54' data-llen='1182:1206'>　而師其華麗之𩔖是師師其非度而相則效以為惡</span><br/>
<span class='tline' id='l55' data-llen='1206:1229'>　也君臣上下同惡相濟見惡人皆其臭味為天下逋</span><br/>
<span class='tline' id='l56' data-llen='1229:1252'>　逃主萃淵藪有罪之人反覆匿之使執法者不得以</span><br/>
<span class='tline' id='l57' data-llen='1252:1275'>　伸其法是以不可恒得葢犯罪者皆有所倚也倚人</span><br/>
<span class='tline' id='l58' data-llen='1275:1298'>　君為惡可以避罪倚權臣為惡可以避罪倚貴戚為</span><br/>
<span class='tline' id='l59' data-llen='1298:1320'>　惡可以避罪雖有三尺將奚攸用亂世之象明矣</span><br/>
<span class='tline' id='l60' data-llen='1320:1330'>小民方興相為敵讐</span><br/>
<span class='tline' id='l61' data-llen='1330:1356'><a onclick="displayPageImage('KR1b0013', 'WYG', '014-4a' );" name="014-4a" class="pb">[014-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1356:1379'>　亦亂世之證也君者能羣之謂也君能羣則天下之</span><br/>
<span class='tline' id='l63' data-llen='1379:1402'>　民出入相友守望相助疾病相扶持親睦之不暇何</span><br/>
<span class='tline' id='l64' data-llen='1402:1425'>　敵讐之有君不能羣則民至於大陵小彊陵弱爭鬭</span><br/>
<span class='tline' id='l65' data-llen='1425:1448'>　侵奪方且興起以樂之所以促天下於淪亡也夫草</span><br/>
<span class='tline' id='l66' data-llen='1448:1471'>　竊姦宄而至於好非度而至於師師辜罪而至於不</span><br/>
<span class='tline' id='l67' data-llen='1471:1495'>　可常𫉬敵讎而至於方興而為之本原盡出於紂一</span><br/>
<span class='tline' id='l68' data-llen='1495:1518'>　人之沈湎而敗厥德是以臣下化之紛紛而不可遏</span><br/>
<span class='tline' id='l69' data-llen='1518:1525'>　可不戒哉</span><br/>
<span class='tline' id='l70' data-llen='1525:1551'><a onclick="displayPageImage('KR1b0013', 'WYG', '014-4b' );" name="014-4b" class="pb">[014-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1551:1566'>今殷其淪喪若涉大水其無津涯</span><br/>
<span class='tline' id='l72' data-llen='1566:1589'>　商之喪亡無日國家宗社泛然而無所止也詩刺幽</span><br/>
<span class='tline' id='l73' data-llen='1589:1612'>　王淠彼舟流不知所屇心之憂矣不遑假寐微子痛</span><br/>
<span class='tline' id='l74' data-llen='1612:1635'>　悼傷愍商室之亡其情如詩人無聊之態言之至此</span><br/>
<span class='tline' id='l75' data-llen='1635:1642'>　可勝嘆哉</span><br/>
<span class='tline' id='l76' data-llen='1642:1651'>殷遂喪越至于今</span><br/>
<span class='tline' id='l77' data-llen='1651:1674'>　微子深嘆商業之大至此遂喪代紂而寒心也是時</span><br/>
<span class='tline' id='l78' data-llen='1674:1697'>　也孟津之㑹未成牧野之陣未布何以知商之遂喪</span><br/>
<span class='tline' id='l79' data-llen='1697:1723'><a onclick="displayPageImage('KR1b0013', 'WYG', '014-5a' );" name="014-5a" class="pb">[014-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1723:1746'>　蓋微子賢聖之見以紂傲然酒池肉林之間雖擁如</span><br/>
<span class='tline' id='l81' data-llen='1746:1763'>　林之衆知其理之必亡憂慮之切也</span><br/>
<span class='tline' id='l82' data-llen='1763:1781'>曰父師少師我其發出狂吾家耄遜于荒</span><br/>
<span class='tline' id='l83' data-llen='1781:1804'>　再言之心憂而言複也微子無聊之甚愁悶憂困謂</span><br/>
<span class='tline' id='l84' data-llen='1804:1827'>　我今如狂疾之人無所復知吾之在家見紂所為言</span><br/>
<span class='tline' id='l85' data-llen='1827:1850'>　之不聽不忍坐視如耆耄之人無所致力欲逃于野</span><br/>
<span class='tline' id='l86' data-llen='1850:1873'>　使耳不聞目不見爾一身若無所措至此已無可奈</span><br/>
<span class='tline' id='l87' data-llen='1873:1878'>　何矣</span><br/>
<span class='tline' id='l88' data-llen='1878:1904'><a onclick="displayPageImage('KR1b0013', 'WYG', '014-5b' );" name="014-5b" class="pb">[014-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1904:1918'>今爾無指告予顛隮若之何其</span><br/>
<span class='tline' id='l90' data-llen='1918:1941'>　爾父師少師乃無一言敎我指示以理之所長使我</span><br/>
<span class='tline' id='l91' data-llen='1941:1964'>　得為謀身之計商家萬一顛隕隮墜將如之何傍徨</span><br/>
<span class='tline' id='l92' data-llen='1964:1970'>　之辭也</span><br/>
<span class='tline' id='l93' data-llen='1970:1991'>父師若曰王子天毒降災荒殷邦方興沈酗于酒</span><br/>
<span class='tline' id='l94' data-llen='1991:2014'>　微子與二人對語獨父師言者賔主相對之言也王</span><br/>
<span class='tline' id='l95' data-llen='2014:2037'>　子云者微子帝乙之長子也沈酗者紂與上下自墜</span><br/>
<span class='tline' id='l96' data-llen='2037:2060'>　於昏迷之地所謂自絶也豈天之為哉乃以為天毒</span><br/>
<span class='tline' id='l97' data-llen='2060:2086'><a onclick="displayPageImage('KR1b0013', 'WYG', '014-6a' );" name="014-6a" class="pb">[014-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2086:2109'>　降災者箕子忠厚愛君之心也蓋沈湎于酒雖紂自</span><br/>
<span class='tline' id='l99' data-llen='2109:2132'>　為之而箕子不敢指絶其君歸之於天尚期紂之悔</span><br/>
<span class='tline' id='l100' data-llen='2132:2155'>　悟也可謂忠厚之至矣紂之歸咎曰我生不有命在</span><br/>
<span class='tline' id='l101' data-llen='2155:2178'>　天則為長惡不悛之心箕子謂天毒降災則無害其</span><br/>
<span class='tline' id='l102' data-llen='2178:2199'>　為愛君之心歸咎於天雖同而其所處則異也</span><br/>
<span class='tline' id='l103' data-llen='2199:2213'>乃罔畏畏咈其耉長舊有位人</span><br/>
<span class='tline' id='l104' data-llen='2213:2236'>　亂亡之證莫切於天下之越名犯分而其終至於無</span><br/>
<span class='tline' id='l105' data-llen='2236:2259'>　君父況於耉長舊有位之士其咈而不顧必矣其弊</span><br/>
<span class='tline' id='l106' data-llen='2259:2285'><a onclick="displayPageImage('KR1b0013', 'WYG', '014-6b' );" name="014-6b" class="pb">[014-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2285:2308'>　皆起於畏心之不存始之無所畏終至於無所或畏</span><br/>
<span class='tline' id='l108' data-llen='2308:2331'>　雖有當畏者亦不畏也語曰畏天命畏大人畏聖人</span><br/>
<span class='tline' id='l109' data-llen='2331:2354'>　之言此心一畏則天命大人聖言無所不畏矣此心</span><br/>
<span class='tline' id='l110' data-llen='2354:2377'>　不畏何有於天命大人聖言乎以紂觀之沈湎于上</span><br/>
<span class='tline' id='l111' data-llen='2377:2400'>　小大為姦宄之好卿士有非度之師小民為敵讎之</span><br/>
<span class='tline' id='l112' data-llen='2400:2423'>　興略無一毫畏心其咈耉長與舊有位之人固冝箕</span><br/>
<span class='tline' id='l113' data-llen='2423:2434'>　子代紂寒心之辭也</span><br/>
<span class='tline' id='l114' data-llen='2434:2455'>今殷民乃攘竊神祇之犧牷牲用以容將食無災</span><br/>
<span class='tline' id='l115' data-llen='2455:2481'><a onclick="displayPageImage('KR1b0013', 'WYG', '014-7a' );" name="014-7a" class="pb">[014-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2481:2504'>　古之至嚴者莫嚴於宗廟犧牷牲用所以寓敬神之</span><br/>
<span class='tline' id='l117' data-llen='2504:2527'>　意至嚴之中尤當敬重而不可少犯也今商民乃敢</span><br/>
<span class='tline' id='l118' data-llen='2527:2550'>　竊食之各相容隱謂其無災則當時之紀綱法度一</span><br/>
<span class='tline' id='l119' data-llen='2550:2567'>　切掃地可知矣此舉其大者言之也</span><br/>
<span class='tline' id='l120' data-llen='2567:2582'>降監殷民用乂讎斂召敵讎不怠</span><br/>
<span class='tline' id='l121' data-llen='2582:2605'>　惟皇上帝昭然在上監觀商民非不明也商民方且</span><br/>
<span class='tline' id='l122' data-llen='2605:2628'>　相與朝夕用工者惟結怨是尚聚斂是務多召敵讎</span><br/>
<span class='tline' id='l123' data-llen='2628:2651'>　讎斂之行敵讎之召勇於為之而無怠倦之意大抵</span><br/>
<span class='tline' id='l124' data-llen='2651:2677'><a onclick="displayPageImage('KR1b0013', 'WYG', '014-7b' );" name="014-7b" class="pb">[014-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2677:2700'>　善惡皆有不足之理吉人為善惟日不足凶人為不</span><br/>
<span class='tline' id='l126' data-llen='2700:2723'>　善亦惟日不足召敵讎不怠凶人之不足也紂為惡</span><br/>
<span class='tline' id='l127' data-llen='2723:2746'>　之不息特其機之不轉耳使紂能反而為善則兢兢</span><br/>
<span class='tline' id='l128' data-llen='2746:2766'>　為堯舜孜孜為禹亦前日為惡不息之力耳</span><br/>
<span class='tline' id='l129' data-llen='2766:2776'>罪合于一多瘠罔詔</span><br/>
<span class='tline' id='l130' data-llen='2776:2799'>　君臣上下同惡相濟合而為一是以天下之多瘠無</span><br/>
<span class='tline' id='l131' data-llen='2799:2822'>　所詔告多瘠者困窮之民也君為不善猶可詔其左</span><br/>
<span class='tline' id='l132' data-llen='2822:2845'>　右之大臣大臣為不善猶可詔其僚屬之大夫上下</span><br/>
<span class='tline' id='l133' data-llen='2845:2871'><a onclick="displayPageImage('KR1b0013', 'WYG', '014-8a' );" name="014-8a" class="pb">[014-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2871:2894'>　俱為惡如出一人矣瘠雖多何自而詔告也雖然君</span><br/>
<span class='tline' id='l135' data-llen='2894:2917'>　者天下之源也紂濁其源臣下安得清其流乎罪合</span><br/>
<span class='tline' id='l136' data-llen='2917:2927'>　于一倡之者紂也</span><br/>
<span class='tline' id='l137' data-llen='2927:2950'>商今其有災我興受其敗商其淪喪我罔為臣僕詔王</span><br/>
<span class='tline' id='l138' data-llen='2950:2955'>子出迪</span><br/>
<span class='tline' id='l139' data-llen='2955:2978'>　此箕子不欲去紂與國存亡之意也志士仁人之心</span><br/>
<span class='tline' id='l140' data-llen='2978:3001'>　於此見矣謂商今其將有災乎我當興而受其敗亡</span><br/>
<span class='tline' id='l141' data-llen='3001:3024'>　之禍若商果淪亡我終身決不為人之臣僕矣然商</span><br/>
<span class='tline' id='l142' data-llen='3024:3050'><a onclick="displayPageImage('KR1b0013', 'WYG', '014-8b' );" name="014-8b" class="pb">[014-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3050:3073'>　家不可絶祀告微子若出乃合於道庶商家有奉祀</span><br/>
<span class='tline' id='l144' data-llen='3073:3079'>　之人也</span><br/>
<span class='tline' id='l145' data-llen='3079:3094'>我舊云刻子王子弗出我乃顛隮</span><br/>
<span class='tline' id='l146' data-llen='3094:3117'>　箕子謂我舊在帝乙之前嘗言微子可立紂不能無</span><br/>
<span class='tline' id='l147' data-llen='3117:3140'>　疑微子之心是我舊日所言今反為子之害耳箕子</span><br/>
<span class='tline' id='l148' data-llen='3140:3163'>　之意尚欲彌縫諫紂回其惡而之善何以知之箕子</span><br/>
<span class='tline' id='l149' data-llen='3163:3186'>　謂我之言所以不行者有舊云之疑也微子之言所</span><br/>
<span class='tline' id='l150' data-llen='3186:3209'>　以亦不行者亦舊云之刻子也今王子若逃亡于外</span><br/>
<span class='tline' id='l151' data-llen='3209:3235'><a onclick="displayPageImage('KR1b0013', 'WYG', '014-9a' );" name="014-9a" class="pb">[014-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3235:3258'>　則紂腹心之疑已去而我之言無所避忌庶幾可入</span><br/>
<span class='tline' id='l153' data-llen='3258:3281'>　萬一聽從亦一機也若王子弗出我雖言紂必不聽</span><br/>
<span class='tline' id='l154' data-llen='3281:3304'>　我亦受害喪亡無日矣欲微子速去以盡此拳拳之</span><br/>
<span class='tline' id='l155' data-llen='3304:3309'>　意也</span><br/>
<span class='tline' id='l156' data-llen='3309:3324'>自靖人自獻于先王我不顧行遯</span><br/>
<span class='tline' id='l157' data-llen='3324:3347'>　自靖各謀自安之理無愧於天無愧於心無愧於人</span><br/>
<span class='tline' id='l158' data-llen='3347:3370'>　自靖之道也人能反之於心而安則質之鬼神而無</span><br/>
<span class='tline' id='l159' data-llen='3370:3393'>　疑所謂自獻也微子之去箕子之奴比干之死各反</span><br/>
<span class='tline' id='l160' data-llen='3393:3419'><a onclick="displayPageImage('KR1b0013', 'WYG', '014-9b' );" name="014-9b" class="pb">[014-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3419:3442'>　之於心而各得其致身之地何愧於先王哉此箕子</span><br/>
<span class='tline' id='l162' data-llen='3442:3465'>　所以安於不行遯也此心既安天地神明之理無外</span><br/>
<span class='tline' id='l163' data-llen='3465:3488'>　於此茍此心未盡指人情以為安反之於已有所違</span><br/>
<span class='tline' id='l164' data-llen='3488:3511'>　礙乖戾則欺天地鬼神矣箕子謂我當以身徇國與</span><br/>
<span class='tline' id='l165' data-llen='3511:3534'>　國為存亡視微子不同也此所謂各行其志而孔子</span><br/>
<span class='tline' id='l166' data-llen='3534:3557'>　皆以為仁也要之比干為最難自謀所安須識此心</span><br/>
<span class='tline' id='l167' data-llen='3557:3573'>　之正有一毫之私則安非所安矣</span><br/>
<span class='tline' id='l168' data-llen='3573:3588'>泰誓上第一　　　　　　周書</span><br/>
<span class='tline' id='l169' data-llen='3588:3615'><a onclick="displayPageImage('KR1b0013', 'WYG', '014-10a' );" name="014-10a" class="pb">[014-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3615:3638'>惟十有一年武王伐殷一月戊午師渡孟津作泰誓三</span><br/>
<span class='tline' id='l171' data-llen='3638:3641'>篇</span><br/>
<span class='tline' id='l172' data-llen='3641:3649'>惟十有三年春</span><br/>
<span class='tline' id='l173' data-llen='3649:3672'>　序言武王十有一年伐殷經文乃言十有三年先儒</span><br/>
<span class='tline' id='l174' data-llen='3672:3695'>　謂武王觀兵三年非也使紂天命未絶人心未離武</span><br/>
<span class='tline' id='l175' data-llen='3695:3718'>　王觀兵乃與後世僭亂之人同即天命已絶人心已</span><br/>
<span class='tline' id='l176' data-llen='3718:3741'>　離紂自不可一朝居於位豈待三年而後伐哉以一</span><br/>
<span class='tline' id='l177' data-llen='3741:3764'>　月戊午與中篇言惟戊午王次于河朔觀之可見其</span><br/>
<span class='tline' id='l178' data-llen='3764:3791'><a onclick="displayPageImage('KR1b0013', 'WYG', '014-10b' );" name="014-10b" class="pb">[014-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3791:3814'>　同一年之事非序之誤即經文之誤耳一月者孔子</span><br/>
<span class='tline' id='l180' data-llen='3814:3837'>　序書深寓春秋之法也春秋十二公惟定公無正葢</span><br/>
<span class='tline' id='l181' data-llen='3837:3860'>　以昭公之喪未歸定公未立舊君之天命已終新君</span><br/>
<span class='tline' id='l182' data-llen='3860:3883'>　之正朔未告故不書此書一月者亦謂當時殷之正</span><br/>
<span class='tline' id='l183' data-llen='3883:3906'>　朔已絶周之正朔未頒故只云一月又以見孔子於</span><br/>
<span class='tline' id='l184' data-llen='3906:3927'>　君臣之分毫釐有所必計以正天地之大義也</span><br/>
<span class='tline' id='l185' data-llen='3927:3934'>大㑹于孟津</span><br/>
<span class='tline' id='l186' data-llen='3934:3946'>　大㑹八百國之諸侯也</span><br/>
<span class='tline' id='l187' data-llen='3946:3973'><a onclick="displayPageImage('KR1b0013', 'WYG', '014-11a' );" name="014-11a" class="pb">[014-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3973:3992'>王曰嗟我友邦冢君越我御事庶士明聽誓</span><br/>
<span class='tline' id='l189' data-llen='3992:4015'>　嗟之一辭武王深見兵為不祥之具也使武王率八</span><br/>
<span class='tline' id='l190' data-llen='4015:4038'>　百國諸侯及友邦冢君御事庶士之人為朝王之行</span><br/>
<span class='tline' id='l191' data-llen='4038:4061'>　正也乃相率而伐紂豈武王之本心哉甘誓嗟六事</span><br/>
<span class='tline' id='l192' data-llen='4061:4080'>　之人湯誥嗟爾萬方有衆皆警嘆之意也</span><br/>
<span class='tline' id='l193' data-llen='4080:4103'>惟天地萬物父母惟人萬物之靈亶聦明作元后元后</span><br/>
<span class='tline' id='l194' data-llen='4103:4109'>作民父母</span><br/>
<span class='tline' id='l195' data-llen='4109:4132'>　推本原而言之也萬物無不自天地而生者大哉乾</span><br/>
<span class='tline' id='l196' data-llen='4132:4159'><a onclick="displayPageImage('KR1b0013', 'WYG', '014-11b' );" name="014-11b" class="pb">[014-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4159:4182'>　元萬物資始至哉坤元萬物資生故曰萬物父母也</span><br/>
<span class='tline' id='l198' data-llen='4182:4205'>　人為萬物之最靈者一元之氣覆冒初無厚薄得之</span><br/>
<span class='tline' id='l199' data-llen='4205:4228'>　全者為人得之偏者為萬物也元后又是人之中實</span><br/>
<span class='tline' id='l200' data-llen='4228:4251'>　有聦明者亶者誠實也非靈之外别有所謂聦明不</span><br/>
<span class='tline' id='l201' data-llen='4251:4274'>　過精粹清徹不失此靈耳故為元后元后乃民之父</span><br/>
<span class='tline' id='l202' data-llen='4274:4297'>　母必思與天地同功輔相裁成賛天地之化育也此</span><br/>
<span class='tline' id='l203' data-llen='4297:4320'>　雖誓師之辭乃六經之統攝百王之標準學者通此</span><br/>
<span class='tline' id='l204' data-llen='4320:4337'>　則六經之義百王之道皆可參貫矣</span><br/>
<span class='tline' id='l205' data-llen='4337:4364'><a onclick="displayPageImage('KR1b0013', 'WYG', '014-12a' );" name="014-12a" class="pb">[014-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4364:4387'>今商王受弗敬上天降災下民沈湎冒色敢行暴虐罪</span><br/>
<span class='tline' id='l207' data-llen='4387:4410'>人以族官人以世惟宫室臺榭陂池侈服以殘害于爾</span><br/>
<span class='tline' id='l208' data-llen='4410:4426'>萬姓焚炙忠良刳剔孕婦皇天震怒</span><br/>
<span class='tline' id='l209' data-llen='4426:4449'>　推原紂為惡之本也惡有所本而流派則不一矣紂</span><br/>
<span class='tline' id='l210' data-llen='4449:4472'>　之惡本於不敬上不知有天下豈知有民乎天雖在</span><br/>
<span class='tline' id='l211' data-llen='4472:4495'>　上紂既不敬謂蒼蒼者塊然之物耳則蠢然無知之</span><br/>
<span class='tline' id='l212' data-llen='4495:4518'>　民何難於降災為惡如是方且於惡之中日用其力</span><br/>
<span class='tline' id='l213' data-llen='4518:4541'>　沈湎冒色敢行暴虐敢者果敢之謂行之愈力無所</span><br/>
<span class='tline' id='l214' data-llen='4541:4568'><a onclick="displayPageImage('KR1b0013', 'WYG', '014-12b' );" name="014-12b" class="pb">[014-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4568:4591'>　忌憚也紂之惡此心不過於私而已惟其私故但知</span><br/>
<span class='tline' id='l216' data-llen='4591:4614'>　七尺之軀外此皆壅蔽隔塞所惡者極其惡及其族</span><br/>
<span class='tline' id='l217' data-llen='4614:4637'>　而後已所愛者極其愛及其世而後已學者欲知仁</span><br/>
<span class='tline' id='l218' data-llen='4637:4660'>　可於此子細看大抵公則有節私則何節紂全用私</span><br/>
<span class='tline' id='l219' data-llen='4660:4683'>　心故喜怒皆到極處既如此但惟宫室臺榭陂池侈</span><br/>
<span class='tline' id='l220' data-llen='4683:4706'>　服以殘害于爾萬姓如賈山言率七國之衆以奉始</span><br/>
<span class='tline' id='l221' data-llen='4706:4729'>　皇一人猶不足也焚炙忠良刳剔孕婦天理滅盡人</span><br/>
<span class='tline' id='l222' data-llen='4729:4752'>　所不忍為者紂亦為之矣故皇天從而震怒天本無</span><br/>
<span class='tline' id='l223' data-llen='4752:4779'><a onclick="displayPageImage('KR1b0013', 'WYG', '014-13a' );" name="014-13a" class="pb">[014-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4779:4796'>　怒紂之惡極天之怒亦與之俱極也</span><br/>
<span class='tline' id='l225' data-llen='4796:4819'>命我文考肅將天威大勲未集肆予小子發以爾友邦</span><br/>
<span class='tline' id='l226' data-llen='4819:4842'>冢君觀政于商惟受罔有悛心乃夷居弗事上帝神祇</span><br/>
<span class='tline' id='l227' data-llen='4842:4865'>遺厥先宗廟弗祀犧牲粢盛既于凶盜乃曰吾有民有</span><br/>
<span class='tline' id='l228' data-llen='4865:4872'>命罔懲其侮</span><br/>
<span class='tline' id='l229' data-llen='4872:4895'>　遂命我文王肅將天威以討紂肅將敬將也言天命</span><br/>
<span class='tline' id='l230' data-llen='4895:4918'>　非敬則不能將肅將乃見得天威若毫髪怠惰便是</span><br/>
<span class='tline' id='l231' data-llen='4918:4941'>　人欲非天威矣紂之惡在於不敬上天文王之興在</span><br/>
<span class='tline' id='l232' data-llen='4941:4968'><a onclick="displayPageImage('KR1b0013', 'WYG', '014-13b' );" name="014-13b" class="pb">[014-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4968:4991'>　於肅將天威大勲未集者天既以君師之職付之文</span><br/>
<span class='tline' id='l234' data-llen='4991:5015'>　王使文王已𫉬伐紂以除害是大勲之集也使文王</span><br/>
<span class='tline' id='l235' data-llen='5015:5038'>　能化紂使改過亦大勲之集也二者皆未遂所以大</span><br/>
<span class='tline' id='l236' data-llen='5038:5061'>　勲未集也遂使予小子發以爾友邦冢君觀政于商</span><br/>
<span class='tline' id='l237' data-llen='5061:5084'>　者觀紂之所為於商地也惟受罔有悛改之心乃夷</span><br/>
<span class='tline' id='l238' data-llen='5084:5107'>　居謂安然居處上不思祖宗之業下不思天位之重</span><br/>
<span class='tline' id='l239' data-llen='5107:5130'>　乃弗事上帝神祇遺厥先宗廟弗祀如人上棟下宇</span><br/>
<span class='tline' id='l240' data-llen='5130:5153'>　不復思省皆夷居也紂之惡人皆知之但其閑日為</span><br/>
<span class='tline' id='l241' data-llen='5153:5180'><a onclick="displayPageImage('KR1b0013', 'WYG', '014-14a' );" name="014-14a" class="pb">[014-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5180:5203'>　夷居者甚多此乃蹈紂之域而不自知也紂夷居之</span><br/>
<span class='tline' id='l243' data-llen='5203:5226'>　中犧牲粢盛盡於凶人所盜亦不思有以治之天之</span><br/>
<span class='tline' id='l244' data-llen='5226:5249'>　覆亡可見矣方曰吾有民有命紂之所謂民不過林</span><br/>
<span class='tline' id='l245' data-llen='5249:5272'>　林之民紂之所謂命不過居人上之命民與命非不</span><br/>
<span class='tline' id='l246' data-llen='5272:5295'>　可恃但紂之所恃乃其虚者耳是以不知懲其侮慢</span><br/>
<span class='tline' id='l247' data-llen='5295:5300'>　之過</span><br/>
<span class='tline' id='l248' data-llen='5300:5323'>天佑下民作之君作之師惟其克相上帝寵綏四方有</span><br/>
<span class='tline' id='l249' data-llen='5323:5335'>罪無罪予曷敢有越厥志</span><br/>
<span class='tline' id='l250' data-llen='5335:5362'><a onclick="displayPageImage('KR1b0013', 'WYG', '014-14b' );" name="014-14b" class="pb">[014-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5362:5385'>　申言天所以立君之職分也天之所以立君師者兼</span><br/>
<span class='tline' id='l252' data-llen='5385:5408'>　治敎之職惟其能助上帝寵綏四方而已言紂之反</span><br/>
<span class='tline' id='l253' data-llen='5408:5431'>　此也今我更不問有罪與無罪我曷敢有越厥志武</span><br/>
<span class='tline' id='l254' data-llen='5431:5454'>　王之志即天心也葢武王與天為一非有所利亦何</span><br/>
<span class='tline' id='l255' data-llen='5454:5477'>　敢計其有罪與無罪但恭行天罰而已若計有罪無</span><br/>
<span class='tline' id='l256' data-llen='5477:5489'>　罪便是私心非本志矣</span><br/>
<span class='tline' id='l257' data-llen='5489:5499'>同力度德同德度義</span><br/>
<span class='tline' id='l258' data-llen='5499:5522'>　度者有計較錙銖之意何也葢肅將之舉固一順乎</span><br/>
<span class='tline' id='l259' data-llen='5522:5549'><a onclick="displayPageImage('KR1b0013', 'WYG', '014-15a' );" name="014-15a" class="pb">[014-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5549:5572'>　天理然天理又非汗漫無考之謂也密察之功乃所</span><br/>
<span class='tline' id='l261' data-llen='5572:5595'>　以為天理之不忒故力之同必度其德德之同必度</span><br/>
<span class='tline' id='l262' data-llen='5595:5618'>　其時措之宜武王至此足以見將天威之肅也葢事</span><br/>
<span class='tline' id='l263' data-llen='5618:5641'>　不過公私兩端計較利害者私也稱量德義者公也</span><br/>
<span class='tline' id='l264' data-llen='5641:5664'>受有臣億萬惟億萬心予有臣三千惟一心商罪貫盈</span><br/>
<span class='tline' id='l265' data-llen='5664:5678'>天命誅之予弗順天厥罪惟鈞</span><br/>
<span class='tline' id='l266' data-llen='5678:5701'>　人心本同紂無以一之故億萬人惟億萬心武王有</span><br/>
<span class='tline' id='l267' data-llen='5701:5724'>　以一之故三千人惟一心也為君之理繫於人心而</span><br/>
<span class='tline' id='l268' data-llen='5724:5751'><a onclick="displayPageImage('KR1b0013', 'WYG', '014-15b' );" name="014-15b" class="pb">[014-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5751:5774'>　巳人心之離獨夫也人心之合天子也商紂之罪已</span><br/>
<span class='tline' id='l270' data-llen='5774:5797'>　滿盈天命誅之若弗順天其罪與紂均矣大扺公之</span><br/>
<span class='tline' id='l271' data-llen='5797:5820'>　與私天理之與人欲不外於當為與不當為之間紂</span><br/>
<span class='tline' id='l272' data-llen='5820:5843'>　之惡為其所不當為所以為逆天武王既承天命則</span><br/>
<span class='tline' id='l273' data-llen='5843:5866'>　當為也若不往伐是不為其所當為亦為逆天罪豈</span><br/>
<span class='tline' id='l274' data-llen='5866:5874'>　不與紂同乎</span><br/>
<span class='tline' id='l275' data-llen='5874:5897'>予小子夙夜祗懼受命文考類于上帝宜于冢土以爾</span><br/>
<span class='tline' id='l276' data-llen='5897:5920'>有衆厎天之罰天矜于民民之所欲天必從之爾尚弼</span><br/>
<span class='tline' id='l277' data-llen='5920:5947'><a onclick="displayPageImage('KR1b0013', 'WYG', '014-16a' );" name="014-16a" class="pb">[014-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5947:5961'>予一人永清四海時哉弗可失</span><br/>
<span class='tline' id='l279' data-llen='5961:5985'>　此湯所謂敢用𤣥牡敢昭告于皇皇后帝也使武王</span><br/>
<span class='tline' id='l280' data-llen='5985:6008'>　有一毫愧心必不能對越而為之矣天矜於民民之</span><br/>
<span class='tline' id='l281' data-llen='6008:6031'>　所欲天必從之見天之與民甚親仲舒所謂天人之</span><br/>
<span class='tline' id='l282' data-llen='6031:6054'>　際也武王至此言尚庶幾輔我一人聖人臨事之心</span><br/>
<span class='tline' id='l283' data-llen='6054:6077'>　也永清四海四海本清而紂汚之伐紂四海即清矣</span><br/>
<span class='tline' id='l284' data-llen='6077:6100'>　君者四海之源也時哉不可失武王見天已的謂此</span><br/>
<span class='tline' id='l285' data-llen='6100:6123'>　天時灼不可失正勅天之命惟時惟幾之時非後世</span><br/>
<span class='tline' id='l286' data-llen='6123:6150'><a onclick="displayPageImage('KR1b0013', 'WYG', '014-16b' );" name="014-16b" class="pb">[014-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6150:6164'>　所謂乗機㑹赴事功之比也</span><br/>
<span class='tline' id='l288' data-llen='6164:6167'>　</span><br/>
<span class='tline' id='l289' data-llen='6167:6170'>　</span><br/>
<span class='tline' id='l290' data-llen='6170:6173'>　</span><br/>
<span class='tline' id='l291' data-llen='6173:6176'>　</span><br/>
<span class='tline' id='l292' data-llen='6176:6179'>　</span><br/>
<span class='tline' id='l293' data-llen='6179:6182'>　</span><br/>
<span class='tline' id='l294' data-llen='6182:6194'>　増修東萊書說卷十四</span><br/>
</p>
<p><br/>
</p>
  </div>
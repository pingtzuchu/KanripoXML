<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0134', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部一</span><br/>
<span class='tline' id='l9' data-llen='197:214'>　周易淺述　　　　　　　易𩔖</span><br/>
<span class='tline' id='l10' data-llen='214:220'>　　提要</span><br/>
<span class='tline' id='l11' data-llen='220:239'>　　　　<span class='krp-note'>臣/</span>等謹案周易淺述八卷</span><br/>
<span class='tline' id='l12' data-llen='239:262'>　　　國朝陳夢雷撰夢雷字省齋閩縣人康熈庚戌</span><br/>
<span class='tline' id='l13' data-llen='262:282'>　　　　進士官翰林院編修縁事謫戍後䝉</span><br/>
<span class='tline' id='l14' data-llen='282:305'>　　恩召還校正銅板復縁事謫戍卒於戍所是編成</span><br/>
<span class='tline' id='l15' data-llen='305:328'>　　　　於康熈甲戌乃其初赴尚陽堡時所作大㫖</span><br/>
<span class='tline' id='l16' data-llen='328:354'><a onclick="displayPageImage('KR1a0134', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='354:377'>　　　　以朱子本義為主而㕘以王弼注孔頴達疏</span><br/>
<span class='tline' id='l18' data-llen='377:401'>　　　　蘇軾𫝊胡廣大全來知徳注諸家所未及及</span><br/>
<span class='tline' id='l19' data-llen='401:424'>　　　　所見與本義互異者則别抒已意以明之葢</span><br/>
<span class='tline' id='l20' data-llen='424:447'>　　　　行箧乏書故所據止此其凡例稱解易數千</span><br/>
<span class='tline' id='l21' data-llen='447:470'>　　　　家未能廣覽道共實也然共説謂易之義藴</span><br/>
<span class='tline' id='l22' data-llen='470:493'>　　　　不出理數象占顧數不可顯理不可窮故但</span><br/>
<span class='tline' id='l23' data-llen='493:516'>　　　　寄之於象知象則理數在其中而占亦可即</span><br/>
<span class='tline' id='l24' data-llen='516:539'>　　　　象而玩故所解以明象為主持論多切於人</span><br/>
<span class='tline' id='l25' data-llen='539:565'><a onclick="displayPageImage('KR1a0134', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='565:588'>　　　　事無一切言心言天支離幻冥之習其詮理</span><br/>
<span class='tline' id='l27' data-llen='588:611'>　　　　雖多尊朱子而不取其卦變之説取象雖兼</span><br/>
<span class='tline' id='l28' data-llen='611:634'>　　　　採来氏而不取其錯綜之論亦頗能掃除轇</span><br/>
<span class='tline' id='l29' data-llen='634:657'>　　　　轕惟卷末所附三十圖乃其友楊道聲所作</span><br/>
<span class='tline' id='l30' data-llen='657:680'>　　　　穿鑿煩碎實與夢雷書不相比附以原本所</span><br/>
<span class='tline' id='l31' data-llen='680:703'>　　　　載且説易原有此一家姑仍其舊存之置諸</span><br/>
<span class='tline' id='l32' data-llen='703:726'>　　　　不論不議可矣乾隆四十六年九月恭校上</span><br/>
<span class='tline' id='l33' data-llen='726:758'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l34' data-llen='758:784'><a onclick="displayPageImage('KR1a0134', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:809'>　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l37' data-llen='829:855'><a onclick="displayPageImage('KR1a0134', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l38' data-llen='855:863'>周易淺述凡例</span><br/>
<span class='tline' id='l39' data-llen='863:886'>一易之為書義藴雖多大扺理數象占四者盡之有是</span><br/>
<span class='tline' id='l40' data-llen='886:909'>　理乃有是數有是數即有是理六經皆言理獨易兼</span><br/>
<span class='tline' id='l41' data-llen='909:932'>　言數顧數不可顯理不可窮故但寄之于象夫子謂</span><br/>
<span class='tline' id='l42' data-llen='932:956'>　立象以盡意而全彖六爻之𫝊皆稱象曰則理數之</span><br/>
<span class='tline' id='l43' data-llen='956:979'>　備于象可知故今所註釋多即其取象之由釋之盖</span><br/>
<span class='tline' id='l44' data-llen='979:1004'>　知象則理數在其中且可隨𩔖旁通不拘于一隅之見</span><br/>
<span class='tline' id='l45' data-llen='1004:1027'>　不獨先儒精義有可融洽即時解所稱君臣政教亦</span><br/>
<span class='tline' id='l46' data-llen='1027:1053'><a onclick="displayPageImage('KR1a0134', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l47' data-llen='1053:1065'>　不妨借為設象之觀矣</span><br/>
<span class='tline' id='l48' data-llen='1065:1089'>一有象即有占本義分龍馬日月之辭為象吉㐫悔吝之</span><br/>
<span class='tline' id='l49' data-llen='1089:1113'>　辭為占然占即在象中盖龍馬日月之辭象也即占也</span><br/>
<span class='tline' id='l50' data-llen='1113:1138'>　吉㐫悔吝之辭占也亦卦爻中有此象也繫辭𫝊謂居</span><br/>
<span class='tline' id='l51' data-llen='1138:1162'>　則觀其象而玩其辭動則觀其變而玩其占然必平日</span><br/>
<span class='tline' id='l52' data-llen='1162:1185'>　審于象既筮乃明于占盖觀象貴能變通臨筮乃以</span><br/>
<span class='tline' id='l53' data-llen='1185:1209'>　我所問之事合之所占自能分其義𩔖以定可否矣</span><br/>
<span class='tline' id='l54' data-llen='1209:1232'>一是書雖參註䟽大全及蘓氏來氏之解而要以本義</span><br/>
<span class='tline' id='l55' data-llen='1232:1258'><a onclick="displayPageImage('KR1a0134', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l56' data-llen='1258:1281'>　為主亦有本義所云大全中朱子又存疑義者則本</span><br/>
<span class='tline' id='l57' data-llen='1281:1304'>　義尚有朱子未定之解自宜叅之他家以求其歸也</span><br/>
<span class='tline' id='l58' data-llen='1304:1327'>　間有注疏大全所無妄附臆見者必明言與本義異</span><br/>
<span class='tline' id='l59' data-llen='1327:1350'>　同之故非敢立異正以心有未安又不敢以己見托</span><br/>
<span class='tline' id='l60' data-llen='1350:1371'>　之先儒故明言附一知半解以待高明指摘耳</span><br/>
<span class='tline' id='l61' data-llen='1371:1394'>一解易數千餘家未能廣覽來氏獨于取象最詳然一</span><br/>
<span class='tline' id='l62' data-llen='1394:1417'>　卦之中内卦外卦二互卦六爻變卦變卦中互卦取</span><br/>
<span class='tline' id='l63' data-llen='1417:1440'>　象已博若再以錯綜卦取象亦太泛矣愚意謂互變</span><br/>
<span class='tline' id='l64' data-llen='1440:1466'><a onclick="displayPageImage('KR1a0134', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l65' data-llen='1466:1489'>　猶未卦也錯綜則已屬意求之如震為龍乾亦言龍</span><br/>
<span class='tline' id='l66' data-llen='1489:1498'>　正不必過拘也</span><br/>
<span class='tline' id='l67' data-llen='1498:1521'>一易之有圖原列于經首盖卦畫在未有經之先也今</span><br/>
<span class='tline' id='l68' data-llen='1521:1544'>　所附楊子道聲圖説則有先後天配合及方圓卦分</span><br/>
<span class='tline' id='l69' data-llen='1544:1567'>　合之圖多後人之論矣不知圖者固不得經之原然</span><br/>
<span class='tline' id='l70' data-llen='1567:1590'>　不讀全經亦未能究圖之藴故附圖説于後使人先</span><br/>
<span class='tline' id='l71' data-llen='1590:1607'>　從誦讀求其文義然後探其本原也</span><br/>
<span class='tline' id='l72' data-llen='1607:1630'>一是書義藴本之先儒圖説本之楊子間皆附以臆見</span><br/>
<span class='tline' id='l73' data-llen='1630:1656'><a onclick="displayPageImage('KR1a0134', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='1656:1681'>　獨于卦變有疑凡彖𫝊言卦變者程𫝊本義多異同</span><br/>
<span class='tline' id='l75' data-llen='1681:1704'>　朱子亦多存疑義三覆再三究未得其不易之觧今</span><br/>
<span class='tline' id='l76' data-llen='1704:1728'>　凡彖𫝊言卦變者俱照來氏綜卦言之于理甚順故</span><br/>
<span class='tline' id='l77' data-llen='1728:1740'>　闕卦變之圖以待異日</span><br/>
<span class='tline' id='l78' data-llen='1740:1763'>一易之為書雖理數象占所包者廣大旨無非扶陽而</span><br/>
<span class='tline' id='l79' data-llen='1763:1786'>　抑陰隨時而守正教人遷善改過憂勤惕厲以終其</span><br/>
<span class='tline' id='l80' data-llen='1786:1809'>　身學易者茍不悟此則詮理雖精探數雖微觀象雖</span><br/>
<span class='tline' id='l81' data-llen='1809:1832'>　審决占雖神總于身心無當故所觧多于前後總論</span><br/>
<span class='tline' id='l82' data-llen='1832:1858'><a onclick="displayPageImage('KR1a0134', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l83' data-llen='1858:1882'>　一卦大意及逐爻象𫝊之下發明聖人言外示人大</span><br/>
<span class='tline' id='l84' data-llen='1882:1905'>　意雖未敢謂神明黙成之道盡是然借一二言自儆</span><br/>
<span class='tline' id='l85' data-llen='1905:1919'>　身心庶克道聽塗説之咎云</span><br/>
</p>
<p><br/>
</p>
  </div>
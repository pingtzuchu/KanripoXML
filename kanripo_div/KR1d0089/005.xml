<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1d0089', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:187'>欽定四庫全書</span><br/>
<span class='tline' id='l9' data-llen='187:194'>　家禮卷五</span><br/>
<span class='tline' id='l10' data-llen='194:214'>　　　　　　　　　　　　宋　朱子　撰</span><br/>
<span class='tline' id='l11' data-llen='214:219'>　祭禮</span><br/>
<span class='tline' id='l12' data-llen='219:226'>　　四時祭</span><br/>
<span class='tline' id='l13' data-llen='226:237'>時祭用仲月前旬卜日</span><br/>
<span class='tline' id='l14' data-llen='237:283'>　<span class='krp-note'>孟春下旬之首擇仲月三旬各一日或丁或亥主人/盛服立於祠堂中門外西向兄弟立於主人之南少</span></span><br/>
<span class='tline' id='l15' data-llen='283:329'>　<span class='krp-note'>退北上子孫立於主人之後重行西向北上置卓子/於主人之前設香爐香合㺽珓及盤於其上主人搢</span></span><br/>
<span class='tline' id='l16' data-llen='329:355'><a onclick="displayPageImage('KR1d0089', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='355:401'>　<span class='krp-note'>笏焚香薰珓而命以上旬之日曰某將以來月某日/諏此嵗事適其祖考尚餐即以珓擲於盤以一俯一</span></span><br/>
<span class='tline' id='l18' data-llen='401:447'>　<span class='krp-note'>仰為吉不吉更卜中旬之日又不吉則不復卜而直/用下旬之日既得曰祝開中門主人以下北向立如</span></span><br/>
<span class='tline' id='l19' data-llen='447:493'>　<span class='krp-note'>朔望之位皆再拜主人升焚香再拜祝執辭跪於主/人之左讀曰孝孫某將以來月某日祇薦嵗事於祖</span></span><br/>
<span class='tline' id='l20' data-llen='493:539'>　<span class='krp-note'>考卜既得吉敢告用下旬日則不言卜既得吉主人/再拜降復位與在位者皆再拜祝閉門主人以下復</span></span><br/>
<span class='tline' id='l21' data-llen='539:585'>　<span class='krp-note'>西向位執事者立於門西皆東靣北上祝立於主人/之右命執事者曰孝孫某將以來月某日祗薦嵗事</span></span><br/>
<span class='tline' id='l22' data-llen='585:606'>　<span class='krp-note'>於祖考有司具修執/事者應曰諾乃退</span></span><br/>
<span class='tline' id='l23' data-llen='606:614'>前期三日齋戒</span><br/>
<span class='tline' id='l24' data-llen='614:660'>　<span class='krp-note'>前期三日主人帥衆丈夫致齋於外主婦帥衆婦女/致齋於内沐浴更衣飲酒不得至亂食肉不得茹葷</span></span><br/>
<span class='tline' id='l25' data-llen='660:686'><a onclick="displayPageImage('KR1d0089', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='686:707'>　<span class='krp-note'>不弔喪不聼樂凡凶/穢之事皆不得預</span></span><br/>
<span class='tline' id='l27' data-llen='707:716'>前一日設位陳器</span><br/>
<span class='tline' id='l28' data-llen='716:762'>　<span class='krp-note'>主人帥衆丈夫深衣及執事灑掃正寢洗拭倚卓務/令蠲潔設高祖考妣位於堂西北壁下南向考西妣</span></span><br/>
<span class='tline' id='l29' data-llen='762:808'>　<span class='krp-note'>東各用一倚一卓而合之曾祖考妣祖考妣考妣以/次而東皆如高祖之位世各為位不属祔位皆於東</span></span><br/>
<span class='tline' id='l30' data-llen='808:854'>　<span class='krp-note'>序西向北上或兩序相向其尊者居西妻以下則於/階下設香案於堂中置香爐香合於其上東茅聚沙</span></span><br/>
<span class='tline' id='l31' data-llen='854:900'>　<span class='krp-note'>於香案前及逐位前地上設酒架於東階上别置卓/子於其東設酒注一酹酒盞一盤一受胙盤一匕一</span></span><br/>
<span class='tline' id='l32' data-llen='900:946'>　<span class='krp-note'>巾一茶合茶筅茶盞托鹽碟醋瓶於其上火爐湯瓶/香匙火筯於西階上别置卓子於其西設祝版於其</span></span><br/>
<span class='tline' id='l33' data-llen='946:982'>　<span class='krp-note'>上設盥盆帨巾各二於阼階下之東西/其西者有臺架又設陳饌大牀於其東</span></span><br/>
<span class='tline' id='l34' data-llen='982:1008'><a onclick="displayPageImage('KR1d0089', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1008:1016'>省牲滌器具饌</span><br/>
<span class='tline' id='l36' data-llen='1016:1062'>　<span class='krp-note'>主人帥衆丈夫深衣省牲涖殺主婦帥衆婦女背子/滌濯祭器潔釜鼎具祭饌毎位果六品菜蔬及脯醢</span></span><br/>
<span class='tline' id='l37' data-llen='1062:1108'>　<span class='krp-note'>各三品肉魚饅頭糕各一盤羮飯各一椀肝各一串/肉各二串務令精潔未祭之前勿令人先食及為猫</span></span><br/>
<span class='tline' id='l38' data-llen='1108:1119'>　<span class='krp-note'>犬蟲䑕/所汚</span></span><br/>
<span class='tline' id='l39' data-llen='1119:1130'>厥明夙興設蔬果酒饌</span><br/>
<span class='tline' id='l40' data-llen='1130:1176'>　<span class='krp-note'>主人以下深衣及執事者俱詣祭所盥手設果楪於/逐位卓子南端蔬菜脯醢相間次之設盞盤醋楪於</span></span><br/>
<span class='tline' id='l41' data-llen='1176:1224'>　<span class='krp-note'>北端盞西楪東匙筯居中設𤣥酒及酒各一瓶於架/上𤣥酒其日取井花水充在酒之西熾炭於爐實水</span></span><br/>
<span class='tline' id='l42' data-llen='1224:1255'>　<span class='krp-note'>於瓶主婦背子炊煖祭饌皆令極/熱以合盛出置東階下大牀上</span></span><br/>
<span class='tline' id='l43' data-llen='1255:1281'><a onclick="displayPageImage('KR1d0089', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1281:1289'>質明奉主就位</span><br/>
<span class='tline' id='l45' data-llen='1289:1335'>　<span class='krp-note'>主人以下各盛服盥手帨手詣祠堂前衆丈夫叙立/如告日之儀主婦西階下北向立主人有母則特位</span></span><br/>
<span class='tline' id='l46' data-llen='1335:1381'>　<span class='krp-note'>於主婦之前諸伯叔母諸姑繼之嫂及弟婦姊妹在/主婦之左其長於主母主婦者皆少進子孫婦女内</span></span><br/>
<span class='tline' id='l47' data-llen='1381:1427'>　<span class='krp-note'>執事者在主婦之後重行皆北向東上立定主人升/自阼階搢笏焚香出笏告曰孝孫某今以仲春之月</span></span><br/>
<span class='tline' id='l48' data-llen='1427:1473'>　<span class='krp-note'>有事於皇高祖考某官府君皇高祖妣某封某氏皇/曾祖考某官府君皇曾祖妣某封某氏皇祖考某官</span></span><br/>
<span class='tline' id='l49' data-llen='1473:1519'>　<span class='krp-note'>府君皇祖妣某封某氏皇考某官府君皇妣某封某/氏以某親某官府君某親某封某氏祔食敢請神主</span></span><br/>
<span class='tline' id='l50' data-llen='1519:1548'>　<span class='krp-note'>出就正寢恭伸奠獻/</span>　<span class='krp-note'>告訖搢笏歛櫝正位祔位各/</span></span><br/>
<span class='tline' id='l51' data-llen='1548:1594'>　<span class='krp-note'>置一笥各以執事者一人捧之主人出笏前導主婦/從後卑㓜在後至正寢置於西階卓子上主人搢笏</span></span><br/>
<span class='tline' id='l52' data-llen='1594:1620'><a onclick="displayPageImage('KR1d0089', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1620:1666'>　<span class='krp-note'>啟櫝奉諸考神主出就位主婦盥帨升奉諸妣神主/亦如之其祔位則子弟一人奉之既畢主人以下皆</span></span><br/>
<span class='tline' id='l54' data-llen='1666:1675'>　<span class='krp-note'>降復/位</span></span><br/>
<span class='tline' id='l55' data-llen='1675:1679'>參神</span><br/>
<span class='tline' id='l56' data-llen='1679:1710'>　<span class='krp-note'>主人以下叙立如祠堂之儀立定/再拜若尊長老疾者休於它所</span></span><br/>
<span class='tline' id='l57' data-llen='1710:1714'>降神</span><br/>
<span class='tline' id='l58' data-llen='1714:1760'>　<span class='krp-note'>主人升搢笏焚香出笏少退立執事者一人開酒取/巾拭瓶口實酒於注一人取東階卓上盤盞立於主</span></span><br/>
<span class='tline' id='l59' data-llen='1760:1806'>　<span class='krp-note'>人之左一人執注立於主人之右主人搢笏跪奉盤/盞者亦跪進盤盞主人受之執注者亦跪斟酒於盞</span></span><br/>
<span class='tline' id='l60' data-llen='1806:1843'>　<span class='krp-note'>主人左手執盤右手執盞灌於茅上以盤/盞授執事者出笏俛伏興再拜降復位</span></span><br/>
<span class='tline' id='l61' data-llen='1843:1869'><a onclick="displayPageImage('KR1d0089', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1869:1873'>進饌</span><br/>
<span class='tline' id='l63' data-llen='1873:1919'>　<span class='krp-note'>主人升主婦從之執事者一人以盤奉魚肉一人以/盤奉米麫食一人以盤奉羮飯從升至高祖位前主</span></span><br/>
<span class='tline' id='l64' data-llen='1919:1965'>　<span class='krp-note'>人搢笏奉肉奠於盤盞之南主婦奉麫食奠於肉西/主人奉魚奠於醋碟之南主婦奉米食奠於魚東主</span></span><br/>
<span class='tline' id='l65' data-llen='1965:2011'>　<span class='krp-note'>人奉羮奠於醋碟之東主婦奉飯奠於盤盞之西主/人出笏以次設諸正位使諸子弟婦女各設祔位皆</span></span><br/>
<span class='tline' id='l66' data-llen='2011:2026'>　<span class='krp-note'>畢主人以下/皆降復位</span></span><br/>
<span class='tline' id='l67' data-llen='2026:2030'>初獻</span><br/>
<span class='tline' id='l68' data-llen='2030:2079'>　<span class='krp-note'>主人升詣高祖位前執事者一人執酒注立於其右/      主人搢笏奉高祖考盤盞位前東向立執事</span></span><br/>
<span class='tline' id='l69' data-llen='2079:2125'>　<span class='krp-note'>者西向斟酒於盞主人奉之奠於故處次奉高祖妣/盤盞亦如之出笏位前北向立執事者二人奉高祖</span></span><br/>
<span class='tline' id='l70' data-llen='2125:2151'><a onclick="displayPageImage('KR1d0089', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2151:2197'>　<span class='krp-note'>考妣盤盞立於主人之左右主人搢笏跪執事者亦/跪主人受高祖考盤盞右手取盞祭之茅上以盤盞</span></span><br/>
<span class='tline' id='l72' data-llen='2197:2243'>　<span class='krp-note'>授執事者反之故處受高祖妣盤盞亦如之出笏俛/伏興少退立執事者炙肝於爐以碟盛之兄弟之長</span></span><br/>
<span class='tline' id='l73' data-llen='2243:2289'>　<span class='krp-note'>一人奉之奠於高祖考妣前匙筋之南祝取版立於/主人之左跪讀曰維年嵗月朔日子孝元孫某官某</span></span><br/>
<span class='tline' id='l74' data-llen='2289:2335'>　<span class='krp-note'>敢昭告於皇高祖考某官府君皇高祖妣某封某氏/氣序流易時維仲春追感嵗時不勝永慕敢以潔牲</span></span><br/>
<span class='tline' id='l75' data-llen='2335:2370'>　<span class='krp-note'>柔毛粢盛醴齊祗薦嵗事以某親某官府君某親某/封某氏祇食尚饗畢興</span></span><br/>
<span class='tline' id='l76' data-llen='2370:2395'>　　　　　　　　　　　　　<span class='krp-note'>主人再拜退詣諸/</span></span><br/>
<span class='tline' id='l77' data-llen='2395:2441'>　<span class='krp-note'>位獻祝如初毎逐位讀祝畢即兄弟衆男之不為亞/終獻者以次分詣本位所祔之位酌獻如儀但不讀</span></span><br/>
<span class='tline' id='l78' data-llen='2441:2468'>　<span class='krp-note'>祝獻畢皆降復位執事者以/它器徹酒及肝置盞故處</span></span><br/>
<span class='tline' id='l79' data-llen='2468:2494'><a onclick="displayPageImage('KR1d0089', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2494:2498'>亞獻</span><br/>
<span class='tline' id='l81' data-llen='2498:2525'>　<span class='krp-note'>主婦為之諸婦女奉炙肉及/分獻如初獻儀但不讀祝</span></span><br/>
<span class='tline' id='l82' data-llen='2525:2529'>終獻</span><br/>
<span class='tline' id='l83' data-llen='2529:2560'>　<span class='krp-note'>兄弟之長或長男或親賓為之衆/子弟奉炙肉及分獻如亞獻儀</span></span><br/>
<span class='tline' id='l84' data-llen='2560:2564'>侑食</span><br/>
<span class='tline' id='l85' data-llen='2564:2610'>　<span class='krp-note'>主人升搢笏執注就斟諸位之酒皆滿立於香案之/東南主婦升扱匙飯中西柄正筯立於香案之西南</span></span><br/>
<span class='tline' id='l86' data-llen='2610:2624'>　<span class='krp-note'>皆北向再/拜降復位</span></span><br/>
<span class='tline' id='l87' data-llen='2624:2628'>闔門</span><br/>
<span class='tline' id='l88' data-llen='2628:2654'><a onclick="displayPageImage('KR1d0089', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2654:2700'>　<span class='krp-note'>主人以下皆出祝闔門無門處即降簾可也主人立/於門東西向衆丈夫在其後主婦立於門西東向衆</span></span><br/>
<span class='tline' id='l90' data-llen='2700:2726'>　<span class='krp-note'>婦女在其後如有尊長則/少休於他所此所謂厭也</span></span><br/>
<span class='tline' id='l91' data-llen='2726:2730'>啟門</span><br/>
<span class='tline' id='l92' data-llen='2730:2776'>　<span class='krp-note'>祝聲三噫歆乃啟門主人以下皆入其尊長先休於/它所者亦入就位主人主婦奉茶分進於考妣之前</span></span><br/>
<span class='tline' id='l93' data-llen='2776:2792'>　<span class='krp-note'>祔位使諸子/弟婦女進之</span></span><br/>
<span class='tline' id='l94' data-llen='2792:2796'>受胙</span><br/>
<span class='tline' id='l95' data-llen='2796:2843'>　<span class='krp-note'>執事者設席於香案前主人就席北靣祝詣高祖考前/舉酒盤盞詣主人之右主人跪祝亦跪主人搢笏受</span></span><br/>
<span class='tline' id='l96' data-llen='2843:2889'>　<span class='krp-note'>盤盞祭酒啐酒祝取匙并盤抄取諸位之飯各少許/奉以詣主人之左嘏於主人曰祖考命工祝承致多</span></span><br/>
<span class='tline' id='l97' data-llen='2889:2915'><a onclick="displayPageImage('KR1d0089', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2915:2961'>　<span class='krp-note'>福於汝孝孫使汝受禄於天宜稼於田眉夀永年勿/替引之主人置酒於席前出笏俛伏興再拜搢笏跪</span></span><br/>
<span class='tline' id='l99' data-llen='2961:3007'>　<span class='krp-note'>受飯嘗之實於左袂掛袂於季指取酒卒飲執事者/受盞自右置注旁受飲自左亦如之主人執笏俛伏</span></span><br/>
<span class='tline' id='l100' data-llen='3007:3049'>　<span class='krp-note'>興立於東階上西向祀立於西階上東向告利/成降復位與在位者皆再拜主人不拜降復位</span></span><br/>
<span class='tline' id='l101' data-llen='3049:3053'>辭神</span><br/>
<span class='tline' id='l102' data-llen='3053:3066'>　<span class='krp-note'>主人以下/皆再拜</span></span><br/>
<span class='tline' id='l103' data-llen='3066:3070'>納主</span><br/>
<span class='tline' id='l104' data-llen='3070:3101'>　<span class='krp-note'>主人主婦皆升各奉主納於櫝主/人以笥歛櫝奉歸祠堂如來儀</span></span><br/>
<span class='tline' id='l105' data-llen='3101:3104'>徹</span><br/>
<span class='tline' id='l106' data-llen='3104:3130'><a onclick="displayPageImage('KR1d0089', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3130:3176'>　<span class='krp-note'>主婦還監徹酒之在盞注它器中者皆入於瓶緘封/之所謂福酒果蔬肉食並傳於燕器主婦監滌祭器</span></span><br/>
<span class='tline' id='l108' data-llen='3176:3185'>　<span class='krp-note'>而蔵/之</span></span><br/>
<span class='tline' id='l109' data-llen='3185:3188'>餕</span><br/>
<span class='tline' id='l110' data-llen='3188:3234'>　<span class='krp-note'>是日主人監分祭胙品取少許置於合并酒皆封之/遣僕執書歸胙於親友遂設席男女異處尊行自為</span></span><br/>
<span class='tline' id='l111' data-llen='3234:3280'>　<span class='krp-note'>一列南面自堂中東西分首若止一人則當中而坐/其餘以次相對分東西向尊者一人先就坐衆男叙</span></span><br/>
<span class='tline' id='l112' data-llen='3280:3326'>　<span class='krp-note'>立世為一行以東為上皆再拜子弟之長者一人少/進立執事者一人執注立於其右一人執盤盞立於</span></span><br/>
<span class='tline' id='l113' data-llen='3326:3377'>　<span class='krp-note'>其左獻者搢笏跪祖考嘉饗伏起受注斟酒反注受/盞祝曰祀事既成          願某親備膺五福保</span></span><br/>
<span class='tline' id='l114' data-llen='3377:3423'>　<span class='krp-note'>族冝家授執盞者置於尊者之前長者出笏尊者舉/酒畢長者俛伏興退復位與衆男皆再拜尊者命取</span></span><br/>
<span class='tline' id='l115' data-llen='3423:3449'><a onclick="displayPageImage('KR1d0089', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='3449:3495'>　<span class='krp-note'>注及長者之盞置於前自斟之祝曰祀事既成五福/之慶與汝曹共之命執事者以次就位斟酒皆徧長</span></span><br/>
<span class='tline' id='l117' data-llen='3495:3541'>　<span class='krp-note'>者進跪受飲畢俛伏興退立衆男進揖退立飲長者/與衆男皆再拜諸婦女獻女尊長於内如衆男之儀</span></span><br/>
<span class='tline' id='l118' data-llen='3541:3587'>　<span class='krp-note'>但不跪既畢乃就坐薦肉食諸婦女詣堂前獻男尊/長壽男尊長酢之如儀衆男詣中堂獻女尊長壽女</span></span><br/>
<span class='tline' id='l119' data-llen='3587:3633'>　<span class='krp-note'>尊長酢之如儀乃就坐薦麫食内外執事者各獻内/外尊長壽如儀而不酢遂就斟在坐者徧俟皆舉乃</span></span><br/>
<span class='tline' id='l120' data-llen='3633:3679'>　<span class='krp-note'>再拜退遂薦米食然後泛行酒間以祭饌酒饌不足/則以它酒它饌益之将罷主人頒胙於外僕主婦頒</span></span><br/>
<span class='tline' id='l121' data-llen='3679:3707'>　<span class='krp-note'>胙於内執事者徧及㣲賤其/日皆盡受者皆再拜乃徹席</span></span><br/>
<span class='tline' id='l122' data-llen='3707:3730'>凡祭主於盡愛敬之誠而已貧則稱家之有無疾則量</span><br/>
<span class='tline' id='l123' data-llen='3730:3746'>筋力而行之財力可及者自當如儀</span><br/>
<span class='tline' id='l124' data-llen='3746:3772'><a onclick="displayPageImage('KR1d0089', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='3772:3790'>　　　初祖<span class='krp-note'>惟繼始祖/之宗得祭</span></span><br/>
<span class='tline' id='l126' data-llen='3790:3797'>冬至祭始祖</span><br/>
<span class='tline' id='l127' data-llen='3797:3827'>　<span class='krp-note'>程子曰此厥初生民之祖也冬/至一陽之始故象其類而祭之</span></span><br/>
<span class='tline' id='l128' data-llen='3827:3835'>前期三日齋戒</span><br/>
<span class='tline' id='l129' data-llen='3835:3846'>　<span class='krp-note'>如時祭/之儀</span></span><br/>
<span class='tline' id='l130' data-llen='3846:3854'>前期一日設位</span><br/>
<span class='tline' id='l131' data-llen='3854:3900'>　<span class='krp-note'>主人衆丈夫深衣帥執事者灑掃祠堂滌濯器具設/神位於堂中間北壁下設屏風於其後食牀於其前</span></span><br/>
<span class='tline' id='l132' data-llen='3900:3904'>陳器</span><br/>
<span class='tline' id='l133' data-llen='3904:3930'><a onclick="displayPageImage('KR1d0089', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3930:3976'>　<span class='krp-note'>設火爐於堂中設炊烹之具於東階下盥東炙具在/其南束茅以下並同時祭主婦衆婦女背子帥執事</span></span><br/>
<span class='tline' id='l135' data-llen='3976:4022'>　<span class='krp-note'>者滌濯祭器潔釜鼎具果楪六盤三杅六小盤三盞/盤匙筯各二脂盤一酒注酹酒盤盞一受胙盤匙一</span></span><br/>
<span class='tline' id='l136' data-llen='4022:4070'>　<span class='krp-note'>以按此夲合用古祭器今恐私家或不能辦且用今器/  從簡便神位用蒲薦加草席皆有縁或用紫褥皆</span></span><br/>
<span class='tline' id='l137' data-llen='4070:4116'>　<span class='krp-note'>長五尺濶二尺有半屏風如枕屏之制足以圍席三/面食牀以扳為面長五尺濶三尺餘四圍亦以版高</span></span><br/>
<span class='tline' id='l138' data-llen='4116:4137'>　<span class='krp-note'>一尺二寸二寸之下/乃施版面皆黒漆</span></span><br/>
<span class='tline' id='l139' data-llen='4137:4141'>具饌</span><br/>
<span class='tline' id='l140' data-llen='4141:4187'>　<span class='krp-note'>晡時殺牲主人親割毛血為一盤首心肝肺為一盤/脂雜以蒿為一盤皆腥之左胖不用右胖前足為三</span></span><br/>
<span class='tline' id='l141' data-llen='4187:4233'>　<span class='krp-note'>叚脊為三叚脅為三條後足為三叚去近竅一節不/用凡十一體飯米一杅置於一盤蔬果各六品切肝</span></span><br/>
<span class='tline' id='l142' data-llen='4233:4259'><a onclick="displayPageImage('KR1d0089', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='4259:4273'>　<span class='krp-note'>一小盤切/肉一小盤</span></span><br/>
<span class='tline' id='l144' data-llen='4273:4284'>厥明夙興設蔬果酒饌</span><br/>
<span class='tline' id='l145' data-llen='4284:4331'>　<span class='krp-note'>主人深衣帥執事者設𤣥酒瓶及酒瓶於架上酒注/酹酒盤盞受胙盤匙各一於東階卓子上祝版反脂</span></span><br/>
<span class='tline' id='l146' data-llen='4331:4377'>　<span class='krp-note'>盤於西階卓子上匙筯各一於食牀北端之東西相/去二尺五寸盤盞各一於筯西果子在食牀南端蔬</span></span><br/>
<span class='tline' id='l147' data-llen='4377:4423'>　<span class='krp-note'>在其北毛血腥盤切肝肉皆陳於階下饌牀上米實/階下炊具中十一體實烹具中以火㸑而熟之盤一</span></span><br/>
<span class='tline' id='l148' data-llen='4423:4435'>　<span class='krp-note'>杆六置/饌牀上</span></span><br/>
<span class='tline' id='l149' data-llen='4435:4443'>質明盛服就位</span><br/>
<span class='tline' id='l150' data-llen='4443:4453'>　<span class='krp-note'>如時/祭儀</span></span><br/>
<span class='tline' id='l151' data-llen='4453:4479'><a onclick="displayPageImage('KR1d0089', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='4479:4485'>降神參神</span><br/>
<span class='tline' id='l153' data-llen='4485:4531'>　<span class='krp-note'>主人盥升奉脂盤詣堂中爐前跪告曰孝孫某今以/冬至有事於皇始祖考皇始祖妣敢請尊靈降居神</span></span><br/>
<span class='tline' id='l154' data-llen='4531:4571'>　<span class='krp-note'>位恭伸奠獻遂燎脂於爐炭上俛伏興少退/立再拜執事者開酒主人跪酹如時祭之儀</span></span><br/>
<span class='tline' id='l155' data-llen='4571:4575'>進饌</span><br/>
<span class='tline' id='l156' data-llen='4575:4621'>　<span class='krp-note'>主人升詣神位前執事者奉毛血腥肉以進主人受/設之於蔬北西上執事者出熟肉置於盤奉以進主</span></span><br/>
<span class='tline' id='l157' data-llen='4621:4667'>　<span class='krp-note'>人受設之腥盤之東執事者以杅二盛飯杅二盛肉/湆不和者又以杅二盛肉湆以菜者奉以進主人受</span></span><br/>
<span class='tline' id='l158' data-llen='4667:4694'>　<span class='krp-note'>設之飯在盞西大羮在盞東/鉶羮在大羮東皆降復位</span></span><br/>
<span class='tline' id='l159' data-llen='4694:4698'>初獻</span><br/>
<span class='tline' id='l160' data-llen='4698:4724'><a onclick="displayPageImage('KR1d0089', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='4724:4770'>　<span class='krp-note'>如時祭之儀但主人既俛伏興兄弟炙肝加鹽實於/小盤以從祝辭曰維年歳月朔日子孝孫姓名敢昭</span></span><br/>
<span class='tline' id='l162' data-llen='4770:4816'>　<span class='krp-note'>告於皇初祖考皇初祖妣今以中冬陽至之始追惟/報本禮不敢忘謹以潔牲柔毛粢盛醴齊祗薦嵗事</span></span><br/>
<span class='tline' id='l163' data-llen='4816:4820'>亞獻</span><br/>
<span class='tline' id='l164' data-llen='4820:4840'>　<span class='krp-note'>如時祭之儀但衆/婦炙肉加鹽以從</span></span><br/>
<span class='tline' id='l165' data-llen='4840:4844'>終獻</span><br/>
<span class='tline' id='l166' data-llen='4844:4856'>　<span class='krp-note'>如時祭/及上儀</span></span><br/>
<span class='tline' id='l167' data-llen='4856:4870'>侑食闔門啟門受胙辭神徹餕</span><br/>
<span class='tline' id='l168' data-llen='4870:4882'>　<span class='krp-note'>並如時/祭之儀</span></span><br/>
<span class='tline' id='l169' data-llen='4882:4909'><a onclick="displayPageImage('KR1d0089', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4909:4950'>　　　先祖<span class='krp-note'>繼始祖高祖之宗得祭繼始祖之宗則自/初祖而下繼高祖之宗則自先祖而下</span></span><br/>
<span class='tline' id='l171' data-llen='4950:4957'>立春祭先祖</span><br/>
<span class='tline' id='l172' data-llen='4957:4990'>　<span class='krp-note'>程子曰初祖以下高祖以上之祖也/立春生物之始故象其類而祭之</span></span><br/>
<span class='tline' id='l173' data-llen='4990:4997'>前三日齋戒</span><br/>
<span class='tline' id='l174' data-llen='4997:5009'>　<span class='krp-note'>如祭初/祖之儀</span></span><br/>
<span class='tline' id='l175' data-llen='5009:5018'>前一日設位陳器</span><br/>
<span class='tline' id='l176' data-llen='5018:5064'>　<span class='krp-note'>如祭初祖之儀但設祖考神位於堂中之西祖妣神/位於堂中之東蔬果碟各十二大盤六小盤六餘並</span></span><br/>
<span class='tline' id='l177' data-llen='5064:5071'>　<span class='krp-note'>同/</span></span><br/>
<span class='tline' id='l178' data-llen='5071:5098'><a onclick="displayPageImage('KR1d0089', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='5098:5102'>具饌</span><br/>
<span class='tline' id='l180' data-llen='5102:5148'>　<span class='krp-note'>如祭初祖之儀但毛血為一盤首心為一盤肝肺為/一盤脂蒿為一盤切肝兩小盤切肉四小盤餘並同</span></span><br/>
<span class='tline' id='l181' data-llen='5148:5159'>厥明夙興設蔬果酒饌</span><br/>
<span class='tline' id='l182' data-llen='5159:5191'>　<span class='krp-note'>如祭初祖之儀但毎位匙筋各一/盤盞各二置階下饌牀上餘並同</span></span><br/>
<span class='tline' id='l183' data-llen='5191:5203'>質明盛服就位降神參神</span><br/>
<span class='tline' id='l184' data-llen='5203:5225'>　<span class='krp-note'>如祭初祖之儀但告/辭改始為先餘並同</span></span><br/>
<span class='tline' id='l185' data-llen='5225:5229'>進饌</span><br/>
<span class='tline' id='l186' data-llen='5229:5275'>　<span class='krp-note'>如祭初祖之儀但先詣祖考位奉毛血首心前足上/二節脊三節後足上一節次詣祖妣位奉肝肺前足</span></span><br/>
<span class='tline' id='l187' data-llen='5275:5302'><a onclick="displayPageImage('KR1d0089', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='5302:5321'>　<span class='krp-note'>一節脅三節後足/下一節餘並同</span></span><br/>
<span class='tline' id='l189' data-llen='5321:5325'>初獻</span><br/>
<span class='tline' id='l190' data-llen='5325:5371'>　<span class='krp-note'>如祭初祖之儀但獻兩位各俛伏興當中少立兄弟/炙肝兩小盤以從祝祠改初為先中冬陽至為立春</span></span><br/>
<span class='tline' id='l191' data-llen='5371:5382'>　<span class='krp-note'>生物餘/並同</span></span><br/>
<span class='tline' id='l192' data-llen='5382:5388'>亞獻終獻</span><br/>
<span class='tline' id='l193' data-llen='5388:5408'>　<span class='krp-note'>如祭初祖之儀但/從炙肉各二小盤</span></span><br/>
<span class='tline' id='l194' data-llen='5408:5422'>侑食闔門啟門受胙辭神徹餕</span><br/>
<span class='tline' id='l195' data-llen='5422:5434'>　<span class='krp-note'>並如祭/初祖儀</span></span><br/>
<span class='tline' id='l196' data-llen='5434:5461'><a onclick="displayPageImage('KR1d0089', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='5461:5484'>　　　禰<span class='krp-note'>繼禰之宗以上皆/得祭惟支子不祭</span></span><br/>
<span class='tline' id='l198' data-llen='5484:5490'>季秋祭禰</span><br/>
<span class='tline' id='l199' data-llen='5490:5512'>　<span class='krp-note'>程子曰季秋成物之/始亦象其類而祭之</span></span><br/>
<span class='tline' id='l200' data-llen='5512:5521'>前一月下旬卜日</span><br/>
<span class='tline' id='l201' data-llen='5521:5566'>　<span class='krp-note'>如時祭之儀惟告辭改孝孫為孝子又改祖考妣為/考妣若母在則止云皇考告於本龕之前餘並同</span></span><br/>
<span class='tline' id='l202' data-llen='5566:5580'>前三日齋戒前一日設位陳器</span><br/>
<span class='tline' id='l203' data-llen='5580:5611'>　<span class='krp-note'>如時祭之儀但止於正寢合設兩/位於堂中西上香案以下並同</span></span><br/>
<span class='tline' id='l204' data-llen='5611:5615'>具饌</span><br/>
<span class='tline' id='l205' data-llen='5615:5642'><a onclick="displayPageImage('KR1d0089', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='5642:5655'>　<span class='krp-note'>如時祭之/儀二分</span></span><br/>
<span class='tline' id='l207' data-llen='5655:5666'>厥明夙興設蔬果酒饌</span><br/>
<span class='tline' id='l208' data-llen='5666:5677'>　<span class='krp-note'>如時祭/之儀</span></span><br/>
<span class='tline' id='l209' data-llen='5677:5693'>質明盛服詣祠堂奉神主出就正寢</span><br/>
<span class='tline' id='l210' data-llen='5693:5737'>　<span class='krp-note'>如時祭於正寢之儀但告辭云孝子某今以季秋/成物之始有事於皇考某官府君皇妣某封某氏</span></span><br/>
<span class='tline' id='l211' data-llen='5737:5747'>參神降神進饌初獻</span><br/>
<span class='tline' id='l212' data-llen='5747:5782'>　<span class='krp-note'>並如時祭之儀但祝辭曰今以季秋成/物之始感時追慕昊天罔極餘並同</span></span><br/>
<span class='tline' id='l213' data-llen='5782:5802'>亞獻終獻侑食闔門啟門受胙辭神納主徹餕</span><br/>
<span class='tline' id='l214' data-llen='5802:5829'><a onclick="displayPageImage('KR1d0089', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='5829:5841'>　<span class='krp-note'>並如時/祭之儀</span></span><br/>
<span class='tline' id='l216' data-llen='5841:5848'>　　　忌日</span><br/>
<span class='tline' id='l217' data-llen='5848:5855'>前一日齋戒</span><br/>
<span class='tline' id='l218' data-llen='5855:5866'>　<span class='krp-note'>如祭禰/之儀</span></span><br/>
<span class='tline' id='l219' data-llen='5866:5870'>設位</span><br/>
<span class='tline' id='l220' data-llen='5870:5886'>　<span class='krp-note'>如祭禰之儀/但止設一位</span></span><br/>
<span class='tline' id='l221' data-llen='5886:5890'>陳器</span><br/>
<span class='tline' id='l222' data-llen='5890:5901'>　<span class='krp-note'>如祭禰/之儀</span></span><br/>
<span class='tline' id='l223' data-llen='5901:5928'><a onclick="displayPageImage('KR1d0089', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5928:5932'>具饌</span><br/>
<span class='tline' id='l225' data-llen='5932:5945'>　<span class='krp-note'>如祭禰之/儀一分</span></span><br/>
<span class='tline' id='l226' data-llen='5945:5956'>厥明夙興設蔬果酒饌</span><br/>
<span class='tline' id='l227' data-llen='5956:5967'>　<span class='krp-note'>如祭禰/之儀</span></span><br/>
<span class='tline' id='l228' data-llen='5967:5977'>質明主人以下變服</span><br/>
<span class='tline' id='l229' data-llen='5977:6023'>　<span class='krp-note'>禰則主人兄弟黲紗幞頭黲布衫布裏角帶祖以上/則黲紗衫旁親則皂紗衫主婦特髻去飾白大衣淡</span></span><br/>
<span class='tline' id='l230' data-llen='6023:6039'>　<span class='krp-note'>黄帔餘人皆/去華盛之服</span></span><br/>
<span class='tline' id='l231' data-llen='6039:6051'>詣祠堂奉神主出就正寝</span><br/>
<span class='tline' id='l232' data-llen='6051:6078'><a onclick="displayPageImage('KR1d0089', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='6078:6120'>　<span class='krp-note'>如祭禰之儀但告辭云今以某親某官府君逺/諱之辰敢請神主出就正寢恭伸追慕餘並同</span></span><br/>
<span class='tline' id='l234' data-llen='6120:6130'>參神降神進饌初獻</span><br/>
<span class='tline' id='l235' data-llen='6130:6176'>　<span class='krp-note'>如祭禰之儀但祝辭云嵗序流易諱日復臨追逺感/時不勝永慕考妣改不勝永慕為昊天罔極旁親云</span></span><br/>
<span class='tline' id='l236' data-llen='6176:6206'>　<span class='krp-note'>諱日復臨不勝感愴若考妣則/祝興主人以下哭盡哀餘並同</span></span><br/>
<span class='tline' id='l237' data-llen='6206:6218'>亞獻終獻侑食闔門啟門</span><br/>
<span class='tline' id='l238' data-llen='6218:6234'>　<span class='krp-note'>並如祭禰之/儀但不受胙</span></span><br/>
<span class='tline' id='l239' data-llen='6234:6241'>辭神納主徹</span><br/>
<span class='tline' id='l240' data-llen='6241:6256'>　<span class='krp-note'>並如祭禰之/儀但不餕</span></span><br/>
<span class='tline' id='l241' data-llen='6256:6283'><a onclick="displayPageImage('KR1d0089', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='6283:6306'>是日不飲酒不食肉不聼樂黲布素服素帶以居夕寢</span><br/>
<span class='tline' id='l243' data-llen='6306:6310'>於外</span><br/>
<span class='tline' id='l244' data-llen='6310:6317'>　　　墓祭</span><br/>
<span class='tline' id='l245' data-llen='6317:6330'>三日上旬擇日前一日齋戒</span><br/>
<span class='tline' id='l246' data-llen='6330:6341'>　<span class='krp-note'>如家祭/之儀</span></span><br/>
<span class='tline' id='l247' data-llen='6341:6345'>具饌</span><br/>
<span class='tline' id='l248' data-llen='6345:6375'>　<span class='krp-note'>墓上毎分如時祭之品更設魚/肉米麪食各一大盤以祀后土</span></span><br/>
<span class='tline' id='l249' data-llen='6375:6381'>厥明灑掃</span><br/>
<span class='tline' id='l250' data-llen='6381:6408'><a onclick="displayPageImage('KR1d0089', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='6408:6454'>　<span class='krp-note'>主人深衣帥執事者詣墓所再拜奉行塋域内外環/繞哀省三周其有草棘即用刀斧鉏斬芟夷灑掃訖</span></span><br/>
<span class='tline' id='l252' data-llen='6454:6474'>　<span class='krp-note'>復位再拜又除地/於墓左以祭后土</span></span><br/>
<span class='tline' id='l253' data-llen='6474:6480'>布席陳饌</span><br/>
<span class='tline' id='l254' data-llen='6480:6501'>　<span class='krp-note'>用新潔席陳於墓前/設饌如家祭之儀</span></span><br/>
<span class='tline' id='l255' data-llen='6501:6509'>參神降神初獻</span><br/>
<span class='tline' id='l256' data-llen='6509:6551'>　<span class='krp-note'>如家祭之儀但祝辭云某親某官府君之墓氣/序流易雨露既濡瞻掃封塋不勝感慕餘並同</span></span><br/>
<span class='tline' id='l257' data-llen='6551:6557'>亞獻終獻</span><br/>
<span class='tline' id='l258' data-llen='6557:6571'>　<span class='krp-note'>並以子弟/親賓為之</span></span><br/>
<span class='tline' id='l259' data-llen='6571:6598'><a onclick="displayPageImage('KR1d0089', 'WYG', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6598:6612'>辭神乃徹遂祭后土布席陳饌</span><br/>
<span class='tline' id='l261' data-llen='6612:6636'>　<span class='krp-note'>四盤於席南端設盤盞/匙筋於其北餘並同上</span></span><br/>
<span class='tline' id='l262' data-llen='6636:6644'>降神參神三獻</span><br/>
<span class='tline' id='l263' data-llen='6644:6690'>　<span class='krp-note'>同上但祝辭云某官姓名敢昭告於后土氏之神某/恭修嵗事於某親某官府君之墓惟時保佑實頼神</span></span><br/>
<span class='tline' id='l264' data-llen='6690:6707'>　<span class='krp-note'>休敢以酒饌敬/伸奠獻尚饗</span></span><br/>
<span class='tline' id='l265' data-llen='6707:6715'>辭神乃徹而退</span><br/>
<span class='tline' id='l266' data-llen='6715:6718'>　</span><br/>
<span class='tline' id='l267' data-llen='6718:6721'>　</span><br/>
<span class='tline' id='l268' data-llen='6721:6748'><a onclick="displayPageImage('KR1d0089', 'WYG', '005-15b' );" name="005-15b" class="pb">[005-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6748:6751'>　</span><br/>
<span class='tline' id='l270' data-llen='6751:6754'>　</span><br/>
<span class='tline' id='l271' data-llen='6754:6757'>　</span><br/>
<span class='tline' id='l272' data-llen='6757:6760'>　</span><br/>
<span class='tline' id='l273' data-llen='6760:6763'>　</span><br/>
<span class='tline' id='l274' data-llen='6763:6766'>　</span><br/>
<span class='tline' id='l275' data-llen='6766:6769'>　</span><br/>
<span class='tline' id='l276' data-llen='6769:6776'>　家禮卷五</span><br/>
</p>
<p><br/>
</p>
  </div>
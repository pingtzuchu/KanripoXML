<div id="txtcont" class="span9" style="position: relative;">
    <p>
<span class='tline' id='l7' data-llen='153:179'><a onclick="displayPageImage('KR1a0054', 'WYG', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='179:187'>欽定四庫全書</span>
<span class='tline' id='l9' data-llen='187:208'>　周易要義卷四下　　　　宋　魏了翁　輯</span>
<span class='tline' id='l10' data-llen='208:215'>　家人至益</span>
<span class='tline' id='l11' data-llen='215:235'>　　<span class='krp-note'>一/</span>家人利女貞其正在家内而已</span>
<span class='tline' id='l12' data-llen='235:262'>䷤<span class='krp-note'>離下/巽上</span>家人利女貞家人之義各自修一家之道不</span>
<span class='tline' id='l13' data-llen='262:285'>能知家外他人之事也統而論之非元亨利君子之貞</span>
<span class='tline' id='l14' data-llen='285:308'>故利女貞其正在家内而已家人說文家居也案人所</span>
<span class='tline' id='l15' data-llen='308:327'>居稱家爾雅室内謂之家是也巽宫二世卦</span>
<span class='tline' id='l16' data-llen='327:353'><a onclick="displayPageImage('KR1a0054', 'WYG', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='353:372'>　　<span class='krp-note'>二/</span>家人以内爲本故先言女正</span>
<span class='tline' id='l18' data-llen='372:395'>彖曰家人女正位乎内謂二也男正位乎外謂五也家</span>
<span class='tline' id='l19' data-llen='395:418'>人之義以内爲本故先說女也男女正天地之大義也</span>
<span class='tline' id='l20' data-llen='418:441'>正義曰女正位乎内男正位乎外者此因二五得正以</span>
<span class='tline' id='l21' data-llen='441:464'>釋家人之義幷明女貞之㫖家人之道必須女主于内</span>
<span class='tline' id='l22' data-llen='464:487'>男主于外然後家道乃立今此卦六二柔而得位是女</span>
<span class='tline' id='l23' data-llen='487:510'>正位乎内也九五剛而得位是男正位乎外也家人以</span>
<span class='tline' id='l24' data-llen='510:533'>内爲本故先說女也男女正天地之大義也者因正位</span>
<span class='tline' id='l25' data-llen='533:559'><a onclick="displayPageImage('KR1a0054', 'WYG', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='559:582'>之言廣明家人之義乃道均二儀非惟人事而已家人</span>
<span class='tline' id='l27' data-llen='582:604'>即女正於内男正於外二儀則天尊在上地卑在下</span>
<span class='tline' id='l28' data-llen='604:626'>　　<span class='krp-note'>三/</span>有物有恒言家道修于近小而不妄</span>
<span class='tline' id='l29' data-llen='626:649'>象曰風自火出家人由内以相成熾也熾尺志反君子</span>
<span class='tline' id='l30' data-llen='649:672'>以言有物而行有恒家人之道修于近小而不妄也故</span>
<span class='tline' id='l31' data-llen='672:695'>君子以言必有物而口无擇言行必有恒而身无擇行</span>
<span class='tline' id='l32' data-llen='695:715'>　　<span class='krp-note'>四/</span>火因風熾火盛生風内外相成</span>
<span class='tline' id='l33' data-llen='715:738'>正義曰風自火出家人者巽在離外是風從火出火出</span>
<span class='tline' id='l34' data-llen='738:764'><a onclick="displayPageImage('KR1a0054', 'WYG', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='764:787'>之初因風方熾火既炎盛還復生風内外相成有似家</span>
<span class='tline' id='l36' data-llen='787:810'>人之義故曰風自火出家人也君子以言有物而行有</span>
<span class='tline' id='l37' data-llen='810:821'>恒者物事也言必有事</span>
<span class='tline' id='l38' data-llen='821:842'>　　<span class='krp-note'>五/</span>凡教在初法在始故初九閑有家</span>
<span class='tline' id='l39' data-llen='842:865'>初九閑有家悔亡凡教在初而法在始家瀆而後嚴之</span>
<span class='tline' id='l40' data-llen='865:888'>志變而後治之則悔矣處家人之初爲家人之始故宜</span>
<span class='tline' id='l41' data-llen='888:911'>必以閑有家然後悔亡也正義象曰志未變也者釋在</span>
<span class='tline' id='l42' data-llen='911:918'>初防閑之義</span>
<span class='tline' id='l43' data-llen='918:944'><a onclick="displayPageImage('KR1a0054', 'WYG', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='944:965'>　　<span class='krp-note'>六/</span>六二以隂應陽故无攸遂在中饋</span>
<span class='tline' id='l45' data-llen='965:988'>六二无攸遂在中饋貞吉居内處中履得其位以隂應</span>
<span class='tline' id='l46' data-llen='988:1011'>陽盡婦人之正義无所必遂職乎中饋巽順而已是以</span>
<span class='tline' id='l47' data-llen='1011:1016'>貞吉也</span>
<span class='tline' id='l48' data-llen='1016:1035'>　　<span class='krp-note'>七/</span>嗃嗃嘻嘻言慢寧恭瀆寧嚴</span>
<span class='tline' id='l49' data-llen='1035:1058'>九三家人嗃嗃悔厲吉婦子嘻嘻終吝以陽處陽剛嚴</span>
<span class='tline' id='l50' data-llen='1058:1081'>者也處下體之極爲一家之長者也行與其慢寧過乎</span>
<span class='tline' id='l51' data-llen='1081:1104'>恭家與其瀆寧過乎嚴是以家人雖嗃嗃悔厲猶得其</span>
<span class='tline' id='l52' data-llen='1104:1130'><a onclick="displayPageImage('KR1a0054', 'WYG', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1130:1153'>道婦子嘻嘻乃失其節也嗃呼落反又呼學反馬云悦</span>
<span class='tline' id='l54' data-llen='1153:1176'>樂自得貌鄭云苦熱之意荀作確確劉作熇熇嘻喜悲</span>
<span class='tline' id='l55' data-llen='1176:1199'>反馬云笑聲鄭云驕佚喜笑之意張作嬉嬉陸作喜喜</span>
<span class='tline' id='l56' data-llen='1199:1219'>　　<span class='krp-note'>八/</span>居尊位而明家道故勿恤而吉</span>
<span class='tline' id='l57' data-llen='1219:1242'>九五王假有家勿恤吉假至也履正而應處尊體巽王</span>
<span class='tline' id='l58' data-llen='1242:1265'>至斯道以有其家者也居於尊位而明于家道則下莫</span>
<span class='tline' id='l59' data-llen='1265:1288'>不化矣父父子子兄兄弟弟夫夫婦婦六親和睦交相</span>
<span class='tline' id='l60' data-llen='1288:1311'>愛樂而家道正正家而天下定矣故王假有家則勿恤</span>
<span class='tline' id='l61' data-llen='1311:1337'><a onclick="displayPageImage('KR1a0054', 'WYG', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1337:1345'>而吉假更白反</span>
<span class='tline' id='l63' data-llen='1345:1364'>　　<span class='krp-note'>九/</span>家人之道尚威以反身終之</span>
<span class='tline' id='l64' data-llen='1364:1387'>上九有孚威如終吉處家人之終居家道之成刑于寡</span>
<span class='tline' id='l65' data-llen='1387:1410'>妻以著于外者也故曰有孚凡物以猛爲本者則患在</span>
<span class='tline' id='l66' data-llen='1410:1433'>寡恩以愛爲本者則患在寡威故家人之道尚威嚴也</span>
<span class='tline' id='l67' data-llen='1433:1456'>家道可終唯信與威身得威敬人亦如之反之於身則</span>
<span class='tline' id='l68' data-llen='1456:1463'>知施於人也</span>
<span class='tline' id='l69' data-llen='1463:1481'>　　<span class='krp-note'>十/</span>睽小事吉謂不待衆力者</span>
<span class='tline' id='l70' data-llen='1481:1507'><a onclick="displayPageImage('KR1a0054', 'WYG', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1507:1534'>䷥<span class='krp-note'>兑下/離上</span>睽小事吉正義曰睽者乖異之名物情乖異</span>
<span class='tline' id='l72' data-llen='1534:1557'>不可大事大事謂興役動衆必須大同之世方可爲之</span>
<span class='tline' id='l73' data-llen='1557:1580'>小事謂飲食衣服不待衆力雖乖而可故曰小事吉也</span>
<span class='tline' id='l74' data-llen='1580:1603'>睽苦圭反馬鄭王肅徐吕沈並音圭序卦云乖也雜卦</span>
<span class='tline' id='l75' data-llen='1603:1621'>云外也說文云目不相聼也艮宫四世卦</span>
<span class='tline' id='l76' data-llen='1621:1642'>　　<span class='krp-note'>十/一</span>火上澤下二女不同志皆爲睽</span>
<span class='tline' id='l77' data-llen='1642:1665'>彖曰睽火至大矣哉正義曰睽火動而上澤動而下二</span>
<span class='tline' id='l78' data-llen='1665:1688'>女同居其志不同行者此就二體釋卦名爲睽之義同</span>
<span class='tline' id='l79' data-llen='1688:1714'><a onclick="displayPageImage('KR1a0054', 'WYG', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1714:1737'>而異者也水火二物共成烹飪理應相濟今火在上而</span>
<span class='tline' id='l81' data-llen='1737:1760'>炎上澤居下而潤下无相成之道所以爲乖中少二女</span>
<span class='tline' id='l82' data-llen='1760:1783'>共居一家理應同志各自出適志不同行所以爲異也</span>
<span class='tline' id='l83' data-llen='1783:1806'>說而麗乎明柔進而上行得中而應乎剛是以小事吉</span>
<span class='tline' id='l84' data-llen='1806:1829'>者此就二體及六五有應釋所以小事得吉說而麗乎</span>
<span class='tline' id='l85' data-llen='1829:1852'>明不爲邪僻柔進而上行所之在貴得中而應乎剛非</span>
<span class='tline' id='l86' data-llen='1852:1875'>爲全弱雖在乖違之時卦爻有此三德故可以行小事</span>
<span class='tline' id='l87' data-llen='1875:1881'>而獲吉也</span>
<span class='tline' id='l88' data-llen='1881:1907'><a onclick="displayPageImage('KR1a0054', 'WYG', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1907:1927'>　　<span class='krp-note'>十/二</span>天地男女萬物體乖而用合</span>
<span class='tline' id='l90' data-llen='1927:1950'>天地睽而其事同此以下歴就天地男女萬物廣明睽</span>
<span class='tline' id='l91' data-llen='1950:1973'>義體乖而用合也天高地卑其體懸隔是天地睽也而</span>
<span class='tline' id='l92' data-llen='1973:1996'>生成品物其事則同也男女睽而其志通者男外女内</span>
<span class='tline' id='l93' data-llen='1996:2019'>分位有别是男女睽也而成家理事其志則通也萬物</span>
<span class='tline' id='l94' data-llen='2019:2041'>殊形各自爲象是萬物睽也而均于生長其事即類</span>
<span class='tline' id='l95' data-llen='2041:2064'>　　<span class='krp-note'>十/三</span>處窮下而上无應故見惡人以避咎</span>
<span class='tline' id='l96' data-llen='2064:2087'>見惡人无咎者處于窮下上无其應无應則无以爲援</span>
<span class='tline' id='l97' data-llen='2087:2113'><a onclick="displayPageImage('KR1a0054', 'WYG', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2113:2136'>窮下則无權可恃若標顯自異不能和光同塵以爲惡</span>
<span class='tline' id='l99' data-llen='2136:2159'>人所害故曰見惡人无咎謂遜接之也象曰以辟咎也</span>
<span class='tline' id='l100' data-llen='2159:2182'>者惡人不應與之相見而遜接之者以辟咎也辟音避</span>
<span class='tline' id='l101' data-llen='2182:2204'>　　<span class='krp-note'>十/四</span>二五俱失位不期而遇故云于巷</span>
<span class='tline' id='l102' data-llen='2204:2227'>九二遇主于巷无咎處睽失位將无所安然五亦失位</span>
<span class='tline' id='l103' data-llen='2227:2250'>俱求其黨出門同趣不期而遇故曰遇主于巷也處睽</span>
<span class='tline' id='l104' data-llen='2250:2273'>得援雖失其位未失道也巷户絳反説文云里中道也</span>
<span class='tline' id='l105' data-llen='2273:2284'>廣雅云居也字書作衖</span>
<span class='tline' id='l106' data-llen='2284:2310'><a onclick="displayPageImage('KR1a0054', 'WYG', '012-6b' );" name="012-6b" class="pb">[012-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2310:2333'>　　<span class='krp-note'>十/五</span>三不能比二四爲輿曳牛掣天且劓</span>
<span class='tline' id='l108' data-llen='2333:2356'>六三見輿曳其牛掣其人天且劓无初有終凡物近而</span>
<span class='tline' id='l109' data-llen='2356:2379'>不相得則凶處睽之時履非其位以隂居陽以柔乘剛</span>
<span class='tline' id='l110' data-llen='2379:2402'>志在于上而不和于四二應于五則近而不相比故見</span>
<span class='tline' id='l111' data-llen='2402:2425'>輿曵輿曳者履非其位失所載也其牛掣者滯隔所在</span>
<span class='tline' id='l112' data-llen='2425:2448'>不獲進也其人天且劓者四從上取二從下取而應在</span>
<span class='tline' id='l113' data-llen='2448:2471'>上九執志不回初雖受困終獲剛助曳以制反掣昌逝</span>
<span class='tline' id='l114' data-llen='2471:2494'>反鄭作㸷云牛角皆踊曰㸷徐市制反説文作觢之世</span>
<span class='tline' id='l115' data-llen='2494:2520'><a onclick="displayPageImage('KR1a0054', 'WYG', '012-7a' );" name="012-7a" class="pb">[012-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2520:2543'>反云角一俯一仰子夏傳作契云一角仰也荀作觭劉</span>
<span class='tline' id='l117' data-llen='2543:2566'>本從說文觧依鄭其人天天剠也馬云剠鑿其額曰天</span>
<span class='tline' id='l118' data-llen='2566:2583'>劓魚器反截鼻也王肅作臲臲魚一反</span>
<span class='tline' id='l119' data-llen='2583:2606'>　　<span class='krp-note'>十/六</span>初與四俱陽初爲元夫蓋丈夫之夫</span>
<span class='tline' id='l120' data-llen='2606:2629'>九四睽孤遇至志行也正義曰元夫謂初九也處于卦</span>
<span class='tline' id='l121' data-llen='2629:2652'>始故云元也初四俱陽而言夫者蓋是丈夫之夫非夫</span>
<span class='tline' id='l122' data-llen='2652:2657'>婦之夫</span>
<span class='tline' id='l123' data-llen='2657:2679'>　　<span class='krp-note'>十/七</span>自見豕至遇雨言睽而合殊而通</span>
<span class='tline' id='l124' data-llen='2679:2705'><a onclick="displayPageImage('KR1a0054', 'WYG', '012-7b' );" name="012-7b" class="pb">[012-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2705:2728'>上九睽孤見豕負塗載鬼一車先張之弧後說之弧匪</span>
<span class='tline' id='l126' data-llen='2728:2751'>冦婚媾往遇雨則吉處睽之極睽道未通故曰睽孤巳</span>
<span class='tline' id='l127' data-llen='2751:2774'>居炎極三處澤盛睽之極也以文明之極而觀至穢之</span>
<span class='tline' id='l128' data-llen='2774:2797'>物睽之甚也豕而負塗穢莫過焉至睽將合至殊將通</span>
<span class='tline' id='l129' data-llen='2797:2820'>恢詭譎怪道將爲一未至于合先見殊怪故見豕負塗</span>
<span class='tline' id='l130' data-llen='2820:2843'>甚可穢也見鬼盈車吁可怪也先張之弧將攻害也後</span>
<span class='tline' id='l131' data-llen='2843:2866'>説之弧睽怪通也四剠其應故爲冦也睽志將通匪冦</span>
<span class='tline' id='l132' data-llen='2866:2889'>婚媾往不失時睽疑亡也貴于遇雨和隂陽也隂陽既</span>
<span class='tline' id='l133' data-llen='2889:2915'><a onclick="displayPageImage('KR1a0054', 'WYG', '012-8a' );" name="012-8a" class="pb">[012-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2915:2922'>和羣疑亡也</span>
<span class='tline' id='l135' data-llen='2922:2941'>　　<span class='krp-note'>十/八</span>蹇難不利東北利之平地</span>
<span class='tline' id='l136' data-llen='2941:2969'>䷦<span class='krp-note'>艮下/坎上</span>蹇利西南不利東北西南地也東北山也以難</span>
<span class='tline' id='l137' data-llen='2969:2992'>之平則難觧以難之山則道窮蹇紀免反彖及序卦皆</span>
<span class='tline' id='l138' data-llen='2992:3008'>云難也王肅徐紀偃反兑宫四世卦</span>
<span class='tline' id='l139' data-llen='3008:3030'>　　<span class='krp-note'>十/九</span>救難利平易利見大人當位貞吉</span>
<span class='tline' id='l140' data-llen='3030:3053'>就二體有險有止以釋蹇名坎在其外是險在前也有</span>
<span class='tline' id='l141' data-llen='3053:3076'>險在前所以爲難若冒險而行或罹其害艮居其内止</span>
<span class='tline' id='l142' data-llen='3076:3102'><a onclick="displayPageImage('KR1a0054', 'WYG', '012-8b' );" name="012-8b" class="pb">[012-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3102:3125'>而不往相時而動非知不能故曰見險而能止知矣哉</span>
<span class='tline' id='l144' data-llen='3125:3148'>也蹇利西南往得中也者之于平易救難之理故云往</span>
<span class='tline' id='l145' data-llen='3148:3171'>得中也不利東北其道窮者之于險阻更益其難其道</span>
<span class='tline' id='l146' data-llen='3171:3194'>彌窮故曰其道窮也利見大人往有功也者往見大人</span>
<span class='tline' id='l147' data-llen='3194:3217'>必能除難故曰往有功也當位貞吉以正邦也者二三</span>
<span class='tline' id='l148' data-llen='3217:3240'>四五爻皆當位所以得正而吉故曰當位貞吉也以正</span>
<span class='tline' id='l149' data-llen='3240:3259'>邦也者居難守正正邦之道故曰以正邦也</span>
<span class='tline' id='l150' data-llen='3259:3282'>　　<span class='krp-note'>二/十</span>水失其性故曰蹇終反下故曰反身</span>
<span class='tline' id='l151' data-llen='3282:3308'><a onclick="displayPageImage('KR1a0054', 'WYG', '012-9a' );" name="012-9a" class="pb">[012-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3308:3331'>象曰山上有水蹇山上有水蹇難之象君子以反身修</span>
<span class='tline' id='l153' data-llen='3331:3354'>德除難莫若反身修德正義曰山上有水蹇者山者是</span>
<span class='tline' id='l154' data-llen='3354:3377'>巖險水是阻難水積山上彌益危難故曰山上有水蹇</span>
<span class='tline' id='l155' data-llen='3377:3400'>君子以反身修徳者蹇難之時未可以進惟宜反求諸</span>
<span class='tline' id='l156' data-llen='3400:3423'>身自修其徳道成徳立方能濟險故曰君子以反身修</span>
<span class='tline' id='l157' data-llen='3423:3446'>徳也陸績曰水在山上失流通之性故曰蹇通水流下</span>
<span class='tline' id='l158' data-llen='3446:3470'>今在山上不得下流蹇之𧰼陸績又云水本應山下今</span>
<span class='tline' id='l159' data-llen='3470:3493'>左山上終應反下故曰反身處難之世不可以行只可</span>
<span class='tline' id='l160' data-llen='3493:3519'><a onclick="displayPageImage('KR1a0054', 'WYG', '012-9b' );" name="012-9b" class="pb">[012-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3519:3525'>反自省察</span>
<span class='tline' id='l162' data-llen='3525:3548'>　　<span class='krp-note'>二十/一</span>五在難中而二應之爲匪躬无尤</span>
<span class='tline' id='l163' data-llen='3548:3571'>六二王臣蹇蹇匪躬之故處難之時履當其位居不失</span>
<span class='tline' id='l164' data-llen='3571:3594'>中以應于五不以五在難中私身逺害執心不回志匡</span>
<span class='tline' id='l165' data-llen='3594:3617'>王室者也故曰王臣蹇蹇匪躬之故履中行義以存其</span>
<span class='tline' id='l166' data-llen='3617:3629'>上處蹇以此未見其尤也</span>
<span class='tline' id='l167' data-llen='3629:3651'>　　<span class='krp-note'>二十/二</span>往蹇來連而當位實非妄所招</span>
<span class='tline' id='l168' data-llen='3651:3674'>六四往蹇來連往則无應來則乗剛往來皆難故曰往</span>
<span class='tline' id='l169' data-llen='3674:3701'><a onclick="displayPageImage('KR1a0054', 'WYG', '012-10a' );" name="012-10a" class="pb">[012-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3701:3724'>蹇來連得位履正當其本實雖遇于難非妄所招也連</span>
<span class='tline' id='l171' data-llen='3724:3747'>力善反馬云難也鄭如字遲久之意正義曰馬云連亦</span>
<span class='tline' id='l172' data-llen='3747:3770'>難也鄭云遲久之意六四往則无應來則乘剛往來皆</span>
<span class='tline' id='l173' data-llen='3770:3793'>難故曰往蹇來連也象曰當位實者明六四得位履正</span>
<span class='tline' id='l174' data-llen='3793:3816'>當其本實而往來遇難者乃數之所招非邪妄之所致</span>
<span class='tline' id='l175' data-llen='3816:3819'>也</span>
<span class='tline' id='l176' data-llen='3819:3842'>　　<span class='krp-note'>二十/三</span>九五大蹇而同志集以不易其節</span>
<span class='tline' id='l177' data-llen='3842:3865'>九五大蹇朋來處難之時獨在險中難之大者也故曰</span>
<span class='tline' id='l178' data-llen='3865:3892'><a onclick="displayPageImage('KR1a0054', 'WYG', '012-10b' );" name="012-10b" class="pb">[012-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3892:3915'>大蹇然居不失正履不失中執德之長不改其節如此</span>
<span class='tline' id='l180' data-llen='3915:3938'>則同志者集而至矣故曰朋來也正義象曰以中節者</span>
<span class='tline' id='l181' data-llen='3938:3952'>得位居中不易其節故致朋來</span>
<span class='tline' id='l182' data-llen='3952:3971'>　　<span class='krp-note'>二十/四</span>解利西南言利施于衆</span>
<span class='tline' id='l183' data-llen='3971:3998'>䷧<span class='krp-note'>坎下/震上</span>解利西南西南衆也解難濟險利施於衆也</span>
<span class='tline' id='l184' data-llen='3998:4021'>亦不困于東北故不言不利東北也解音蟹序卦云緩</span>
<span class='tline' id='l185' data-llen='4021:4029'>也震宫二世卦</span>
<span class='tline' id='l186' data-llen='4029:4052'>　　<span class='krp-note'>二十/五</span>无所往來復宜静有往夙吉宜速</span>
<span class='tline' id='l187' data-llen='4052:4079'><a onclick="displayPageImage('KR1a0054', 'WYG', '012-11a' );" name="012-11a" class="pb">[012-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4079:4102'>无所往其來復吉有攸往夙吉未有善于解難而迷于</span>
<span class='tline' id='l189' data-llen='4102:4125'>處安也解之爲義解難而濟厄者也无難可往以解來</span>
<span class='tline' id='l190' data-llen='4125:4148'>復則不失中有難而往則以速爲吉也无難則能復其</span>
<span class='tline' id='l191' data-llen='4148:4171'>中有難則能濟其厄也褚氏云世有无事求功故誡以</span>
<span class='tline' id='l192' data-llen='4171:4191'>无難宜静亦有待敗乃救故誡以有難須速也</span>
<span class='tline' id='l193' data-llen='4191:4214'>　　<span class='krp-note'>二十/六</span>六三乘二負四以致冦正之所賤</span>
<span class='tline' id='l194' data-llen='4214:4237'>六三負且乗致冦至貞吝處非其位履非其正以附于</span>
<span class='tline' id='l195' data-llen='4237:4260'>四用夫柔邪以自媚者也乗二負四以容其身冦之來</span>
<span class='tline' id='l196' data-llen='4260:4287'><a onclick="displayPageImage('KR1a0054', 'WYG', '012-11b' );" name="012-11b" class="pb">[012-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4287:4310'>也自已所致雖幸而免正之所賤也乘如字王肅繩證</span>
<span class='tline' id='l198' data-llen='4310:4333'>反正義曰負且乘致冦至者六三失正无應下乘于二</span>
<span class='tline' id='l199' data-llen='4333:4356'>上附于四即是用夫邪佞以自説媚者也乘者君子之</span>
<span class='tline' id='l200' data-llen='4356:4379'>器也負者小人之事也施之于人即在車騎之上而負</span>
<span class='tline' id='l201' data-llen='4379:4402'>于物也故冦盗知其非己所有于是競欲奪之故曰負</span>
<span class='tline' id='l202' data-llen='4402:4425'>且乗致冦至也貞吝者負乗之人正其所鄙故曰貞吝</span>
<span class='tline' id='l203' data-llen='4425:4448'>也象曰亦可醜也者天下之醜多矣此是其一故曰亦</span>
<span class='tline' id='l204' data-llen='4448:4470'>可醜也自我致戎又誰咎也者言此冦難由己之招</span>
<span class='tline' id='l205' data-llen='4470:4497'><a onclick="displayPageImage('KR1a0054', 'WYG', '012-12a' );" name="012-12a" class="pb">[012-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4497:4521'>　　<span class='krp-note'>二十/七</span>君子解難而人服故曰有孚于小人</span>
<span class='tline' id='l207' data-llen='4521:4544'>六五君子維有解吉有孚于小人居尊履中而應乎剛</span>
<span class='tline' id='l208' data-llen='4544:4567'>可以有解而獲吉矣以君子之道解難釋險小人雖闇</span>
<span class='tline' id='l209' data-llen='4567:4585'>猶知服之而无怨矣故曰有孚于小人也</span>
<span class='tline' id='l210' data-llen='4585:4609'>　　<span class='krp-note'>二十/八</span>隼居高墉人所射三居高位人所誅</span>
<span class='tline' id='l211' data-llen='4609:4632'>上六公用射隼于髙墉之上獲之无不利初爲四應二</span>
<span class='tline' id='l212' data-llen='4632:4655'>爲五應三不應上失位負乗處下體之上故曰高墉墉</span>
<span class='tline' id='l213' data-llen='4655:4678'>非隼之所處高非三之所履上六居動之上爲解之極</span>
<span class='tline' id='l214' data-llen='4678:4705'><a onclick="displayPageImage('KR1a0054', 'WYG', '012-12b' );" name="012-12b" class="pb">[012-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4705:4728'>將解荒悖而除穢亂者故用射之極而後動成而後舉</span>
<span class='tline' id='l216' data-llen='4728:4751'>故必獲之而无不利也象曰公用射隼以解悖也正義</span>
<span class='tline' id='l217' data-llen='4751:4774'>曰隼者貪殘之鳥鸇鷂之屬墉墻也六三失位負乗不</span>
<span class='tline' id='l218' data-llen='4774:4797'>應于上即是罪釁之人故以譬於隼此借飛鳥爲喻而</span>
<span class='tline' id='l219' data-llen='4797:4820'>居下體之上其猶隼處高墉隼之爲鳥宜在山林集于</span>
<span class='tline' id='l220' data-llen='4820:4843'>人家高墉必爲人所繳射以譬六三處于高位必當被</span>
<span class='tline' id='l221' data-llen='4843:4866'>人所誅討云公者臣之極上六以隂居上故謂之公也</span>
<span class='tline' id='l222' data-llen='4866:4889'>象曰解悖也者悖逆也六三失位負乗不應于上是悖</span>
<span class='tline' id='l223' data-llen='4889:4916'><a onclick="displayPageImage('KR1a0054', 'WYG', '012-13a' );" name="012-13a" class="pb">[012-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4916:4939'>逆之人也上六居動之上能除解六三之荒悖故云以</span>
<span class='tline' id='l225' data-llen='4939:4948'>解悖也解佳買反</span>
<span class='tline' id='l226' data-llen='4948:4970'>　　<span class='krp-note'>二十/九</span>行損以信无咎可貞言過可正</span>
<span class='tline' id='l227' data-llen='4970:4997'>䷨<span class='krp-note'>兑下/艮上</span>損有孚元吉无咎可貞利有攸往曷之用二</span>
<span class='tline' id='l228' data-llen='4997:5020'>簋可用享正義曰損者减損之名此卦明損下益上故</span>
<span class='tline' id='l229' data-llen='5020:5043'>謂之損損之爲義損下益上非補不足者也損剛益柔</span>
<span class='tline' id='l230' data-llen='5043:5066'>非長君子之道者也若不以誠信則涉諂諛而有過咎</span>
<span class='tline' id='l231' data-llen='5066:5089'>故必有孚然後大吉无咎可正而利有攸往矣故曰損</span>
<span class='tline' id='l232' data-llen='5089:5116'><a onclick="displayPageImage('KR1a0054', 'WYG', '012-13b' );" name="012-13b" class="pb">[012-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5116:5139'>有孚元吉无咎可貞利有攸往也先儒皆以无咎可貞</span>
<span class='tline' id='l234' data-llen='5139:5162'>各自爲義言既吉而无咎則可以爲正凖下王注彖辭</span>
<span class='tline' id='l235' data-llen='5162:5185'>云損下而不爲邪益上而不爲諂則何咎而可正然則</span>
<span class='tline' id='l236' data-llen='5185:5208'>王意以无咎可貞共成一義故莊氏云若行損有咎則</span>
<span class='tline' id='l237' data-llen='5208:5231'>須補過以正其失今行損用信則是无過可正故云无</span>
<span class='tline' id='l238' data-llen='5231:5246'>咎可貞竊謂莊氏之言得正㫖矣</span>
<span class='tline' id='l239' data-llen='5246:5265'>　　<span class='krp-note'>三/十</span>二簋可用享貴信不貴豐</span>
<span class='tline' id='l240' data-llen='5265:5289'>曷之用二簋可用享者明行損之禮貴夫誠信不在于豐</span>
<span class='tline' id='l241' data-llen='5289:5316'><a onclick="displayPageImage('KR1a0054', 'WYG', '012-14a' );" name="012-14a" class="pb">[012-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5316:5339'>既行損以信何用豐爲二簋至約可用享祭矣故曰曷</span>
<span class='tline' id='l243' data-llen='5339:5362'>之用二簋可用享也損孫本反虧减之義又訓失序卦</span>
<span class='tline' id='l244' data-llen='5362:5377'>云緩必有所失是也艮宫三世卦</span>
<span class='tline' id='l245' data-llen='5377:5396'>　　<span class='krp-note'>三十/一</span>忿欲有往來懲窒互文</span>
<span class='tline' id='l246' data-llen='5396:5419'>象曰山下有澤損山下有澤損之象也君子以懲忿窒</span>
<span class='tline' id='l247' data-llen='5419:5442'>欲可損之善莫善忿欲也正義曰山下有澤損君子以</span>
<span class='tline' id='l248' data-llen='5442:5465'>懲忿窒欲者澤在山下澤卑山高似澤之自損以崇山</span>
<span class='tline' id='l249' data-llen='5465:5488'>之象也君子以法此損道以懲止忿怒窒塞情欲夫人</span>
<span class='tline' id='l250' data-llen='5488:5515'><a onclick="displayPageImage('KR1a0054', 'WYG', '012-14b' );" name="012-14b" class="pb">[012-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5515:5538'>之情也感物而動境有順逆故情有忿欲懲者息其既</span>
<span class='tline' id='l252' data-llen='5538:5561'>往窒者閉其將來忿欲皆有往來懲窒互文而相足也</span>
<span class='tline' id='l253' data-llen='5561:5584'>懲直升反止也鄭云猶清也劉作懲云清也蜀才作澄</span>
<span class='tline' id='l254' data-llen='5584:5607'>忿芳粉反窒珍栗反徐得悉反鄭劉作懫懫止也孟作</span>
<span class='tline' id='l255' data-llen='5607:5623'>恎陸作<img height='20' width='20' alt='&amp;KR3831' title='KR3831' src='https://raw.githubusercontent.com/kanripo/KR-Gaiji/master/images/KR3831.png'/>欲如字</span>
<span class='tline' id='l256' data-llen='5623:5646'>　　<span class='krp-note'>三十/二</span>三隂偕行乃損六三獨行則得友</span>
<span class='tline' id='l257' data-llen='5646:5669'>六三三人行則損一人一人行則得其友損之爲道損</span>
<span class='tline' id='l258' data-llen='5669:5692'>下益上其道上行三人謂自六三巳上三隂也三隂並</span>
<span class='tline' id='l259' data-llen='5692:5719'><a onclick="displayPageImage('KR1a0054', 'WYG', '012-15a' );" name="012-15a" class="pb">[012-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5719:5742'>行以承于上則上失其友内无其主名之曰益其實乃</span>
<span class='tline' id='l261' data-llen='5742:5765'>損故天地相應乃得化醇男女匹配乃得化生隂陽不</span>
<span class='tline' id='l262' data-llen='5765:5788'>對生可得乎故六三獨行乃得其友三隂俱行則必疑</span>
<span class='tline' id='l263' data-llen='5788:5811'>矣象曰一人行三則疑也正義曰三人行則損一人一</span>
<span class='tline' id='l264' data-llen='5811:5834'>人行則得其友者六三處損之時居于下體損之爲義</span>
<span class='tline' id='l265' data-llen='5834:5857'>其道上行三人謂自六三巳上三隂上一人謂上九也</span>
<span class='tline' id='l266' data-llen='5857:5880'>下一人謂六三也夫隂陽相應萬物化醇男女匹配故</span>
<span class='tline' id='l267' data-llen='5880:5903'>能生育六三應于上九上有二隂六四六五也損道上</span>
<span class='tline' id='l268' data-llen='5903:5930'><a onclick="displayPageImage('KR1a0054', 'WYG', '012-15b' );" name="012-15b" class="pb">[012-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5930:5953'>行有相從之義若與二隂并已俱行雖欲益上九一人</span>
<span class='tline' id='l270' data-llen='5953:5976'>更使上九懷疑疑則失其適匹之義也名之曰益即不</span>
<span class='tline' id='l271' data-llen='5976:5999'>是减損其實損之也故曰三人行則損一人若六三一</span>
<span class='tline' id='l272' data-llen='5999:6022'>人獨行則上九納巳无疑則得其友矣故曰一人行則</span>
<span class='tline' id='l273' data-llen='6022:6045'>得其友也象曰三則疑者言一人則可三人益加疑惑</span>
<span class='tline' id='l274' data-llen='6045:6048'>也</span>
<span class='tline' id='l275' data-llen='6048:6069'>　　<span class='krp-note'>三十/三</span>六五以損致益盡天人之助</span>
<span class='tline' id='l276' data-llen='6069:6092'>六五或益之十朋之龜弗克違元吉以柔居尊而爲損</span>
<span class='tline' id='l277' data-llen='6092:6119'><a onclick="displayPageImage('KR1a0054', 'WYG', '012-16a' );" name="012-16a" class="pb">[012-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6119:6142'>道江海處下百谷歸之履尊以損則或益之矣朋黨也</span>
<span class='tline' id='l279' data-llen='6142:6165'>龜者决疑之物也隂非先唱柔非自任尊以自居損以</span>
<span class='tline' id='l280' data-llen='6165:6188'>守之故人用其力事竭其功知者慮能明者慮䇿弗能</span>
<span class='tline' id='l281' data-llen='6188:6212'>違也則衆才之用盡矣𫉬益而得十朋之龜足以盡天</span>
<span class='tline' id='l282' data-llen='6212:6235'>人之助也正義曰馬鄭皆案爾雅云十朋之龜者一曰</span>
<span class='tline' id='l283' data-llen='6235:6258'>神龜二曰靈龜三曰攝龜四曰寳龜五曰文龜六曰筮</span>
<span class='tline' id='l284' data-llen='6258:6277'>龜七曰山龜八曰澤龜九曰水龜十曰火龜</span>
<span class='tline' id='l285' data-llen='6277:6301'>　　<span class='krp-note'>三十/四</span>損終反益故得臣天下爲一而无家</span>
<span class='tline' id='l286' data-llen='6301:6328'><a onclick="displayPageImage('KR1a0054', 'WYG', '012-16b' );" name="012-16b" class="pb">[012-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6328:6351'>上九弗損益之无咎貞吉利有攸往得臣无家處損之</span>
<span class='tline' id='l288' data-llen='6351:6374'>終上无所奉損終反益剛德不損乃反益之而不憂于</span>
<span class='tline' id='l289' data-llen='6374:6397'>咎用正而吉不制于柔剛徳遂長故曰弗損益之无咎</span>
<span class='tline' id='l290' data-llen='6397:6420'>貞吉利有攸往也居上乗柔處損之極尚夫剛德爲物</span>
<span class='tline' id='l291' data-llen='6420:6439'>所歸故曰得臣得臣則天下爲一故无家也</span>
<span class='tline' id='l292' data-llen='6439:6460'>　　<span class='krp-note'>三十/五</span>損益皆就下得名志在惠下</span>
<span class='tline' id='l293' data-llen='6460:6487'>䷩<span class='krp-note'>震下/巽上</span>益利有攸往利涉大川正義曰益者增足之</span>
<span class='tline' id='l294' data-llen='6487:6510'>名損上益下故謂之益下巳有矣而上更益之明聖人</span>
<span class='tline' id='l295' data-llen='6510:6537'><a onclick="displayPageImage('KR1a0054', 'WYG', '012-17a' );" name="012-17a" class="pb">[012-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6537:6560'>利物之无已也損卦則損下益上益卦則損上益下得</span>
<span class='tline' id='l297' data-llen='6560:6583'>名皆就下而不據上者向秀云明王之道志在惠下故</span>
<span class='tline' id='l298' data-llen='6583:6606'>取下謂之損與下謂之益既上行惠下之道利益萬物</span>
<span class='tline' id='l299' data-llen='6606:6629'>動而无違何往不利故曰利有攸往以益涉難理絶險</span>
<span class='tline' id='l300' data-llen='6629:6653'>阻故曰利涉大川益増長之名又以𢎞裕爲義繫辭云</span>
<span class='tline' id='l301' data-llen='6653:6667'>益長裕而不設也巽宫三世卦</span>
<span class='tline' id='l302' data-llen='6667:6688'>　　<span class='krp-note'>三十/六</span>損上益下則民說涉川无害</span>
<span class='tline' id='l303' data-llen='6688:6711'>彖曰益損至偕行正義曰益損上益下民說无疆者此</span>
<span class='tline' id='l304' data-llen='6711:6738'><a onclick="displayPageImage('KR1a0054', 'WYG', '012-17b' );" name="012-17b" class="pb">[012-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6738:6761'>就二體釋卦名之義柔巽在上剛動在下上巽不違于</span>
<span class='tline' id='l306' data-llen='6761:6784'>下損上益下之義也既居上者能自損以益下則下民</span>
<span class='tline' id='l307' data-llen='6784:6807'>歡說無復疆限益卦所以名益者正以損上益下民説</span>
<span class='tline' id='l308' data-llen='6807:6830'>无疆者也自上下下其道大光利有攸往中正有慶者</span>
<span class='tline' id='l309' data-llen='6830:6853'>此就九五之爻釋利有攸往中正有慶也涉川无害方</span>
<span class='tline' id='l310' data-llen='6853:6871'>見益之爲利故云利涉大川木道乃行也</span>
<span class='tline' id='l311' data-llen='6871:6893'>　　<span class='krp-note'>三十/七</span>凡施益不可恒用當應時行之</span>
<span class='tline' id='l312' data-llen='6893:6916'>益動而巽日進无疆者自此以下廣明益義前則就二</span>
<span class='tline' id='l313' data-llen='6916:6943'><a onclick="displayPageImage('KR1a0054', 'WYG', '012-18a' );" name="012-18a" class="pb">[012-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6943:6966'>體明損上益下以釋卦名以下有動求上能巽接是損</span>
<span class='tline' id='l315' data-llen='6966:6989'>上益下之義今就二體更明得益之方也天施氣于地</span>
<span class='tline' id='l316' data-llen='6989:7012'>地受氣而化生亦是損上益下義也其施化之益无有</span>
<span class='tline' id='l317' data-llen='7012:7035'>方所故曰天施地生其益无方凡益之道與時偕行者</span>
<span class='tline' id='l318' data-llen='7035:7057'>雖施无方不可恒用當應時行之故舉凡益以結之</span>
<span class='tline' id='l319' data-llen='7057:7079'>　　<span class='krp-note'>三十/八</span>風之爲益在雷後故曰風雷益</span>
<span class='tline' id='l320' data-llen='7079:7102'>象曰風雷益君子以見善則遷有過則改遷善改過益</span>
<span class='tline' id='l321' data-llen='7102:7125'>莫大焉正義曰風雷益君子以見善則遷有過則改者</span>
<span class='tline' id='l322' data-llen='7125:7152'><a onclick="displayPageImage('KR1a0054', 'WYG', '012-18b' );" name="012-18b" class="pb">[012-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7152:7175'>子夏傳云雷以動之風以散之萬物皆益孟喜亦與此</span>
<span class='tline' id='l324' data-llen='7175:7198'>同其意言必須雷動於前風散于後然後萬物皆益如</span>
<span class='tline' id='l325' data-llen='7198:7221'>二月啓蟄之後風以長物八月收聲之後風以殘物風</span>
<span class='tline' id='l326' data-llen='7221:7244'>之爲益其在雷後故曰風雷益也六子之中並有益物</span>
<span class='tline' id='l327' data-llen='7244:7263'>獨取風雷者何晏云取其最長可久之義也</span>
<span class='tline' id='l328' data-llen='7263:7285'>　　<span class='krp-note'>三十/九</span>時可大作而居下非厚事之地</span>
<span class='tline' id='l329' data-llen='7285:7308'>初九利用爲大作元吉无咎處益之初居動之始體夫</span>
<span class='tline' id='l330' data-llen='7308:7331'>剛德以莅其事而之乎巽以斯大作必獲大功夫居下</span>
<span class='tline' id='l331' data-llen='7331:7358'><a onclick="displayPageImage('KR1a0054', 'WYG', '012-19a' );" name="012-19a" class="pb">[012-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7358:7381'>非厚事之地在卑非任重之處大作非小功所濟故元</span>
<span class='tline' id='l333' data-llen='7381:7404'>吉乃得无咎也象曰元吉无咎下不厚事也時可以大</span>
<span class='tline' id='l334' data-llen='7404:7427'>作而下不可以厚事得其時而无其處故元吉乃得无</span>
<span class='tline' id='l335' data-llen='7427:7431'>咎也</span>
<span class='tline' id='l336' data-llen='7431:7454'>　　<span class='krp-note'>四/十</span>朋龜同于損五位不當尊用享帝吉</span>
<span class='tline' id='l337' data-llen='7454:7477'>六二或益之十朋之龜弗克違永貞吉王用享于帝吉</span>
<span class='tline' id='l338' data-llen='7477:7500'>以柔居中而得位處内履中居益以冲益自外來不召</span>
<span class='tline' id='l339' data-llen='7500:7523'>自至不先不爲則朋龜獻䇿同于損卦六五之位位不</span>
<span class='tline' id='l340' data-llen='7523:7550'><a onclick="displayPageImage('KR1a0054', 'WYG', '012-19b' );" name="012-19b" class="pb">[012-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7550:7573'>當尊故吉在永貞也帝者生物之主興益之宗出震而</span>
<span class='tline' id='l342' data-llen='7573:7596'>齊巽者也六二居益之中體柔當位而應于巽享帝之</span>
<span class='tline' id='l343' data-llen='7596:7619'>美在此時也用享香兩反注同王廙許庚反象曰或益</span>
<span class='tline' id='l344' data-llen='7619:7626'>之自外來也</span>
<span class='tline' id='l345' data-llen='7626:7647'>　　<span class='krp-note'>四十/一</span>帝者生物之主出震而齊巽</span>
<span class='tline' id='l346' data-llen='7647:7670'>正義曰同于損卦六五之位故曰或益之十朋之龜弗</span>
<span class='tline' id='l347' data-llen='7670:7693'>克違也然位不當尊故永貞乃吉故曰永貞吉帝天也</span>
<span class='tline' id='l348' data-llen='7693:7716'>王用此時以享祭于帝明靈降福故曰王用享于帝吉</span>
<span class='tline' id='l349' data-llen='7716:7743'><a onclick="displayPageImage('KR1a0054', 'WYG', '012-20a' );" name="012-20a" class="pb">[012-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7743:7765'>也象曰自外來者明益之者從外自來不召而至也</span>
<span class='tline' id='l351' data-llen='7765:7789'>　　<span class='krp-note'>四十/二</span>六四體柔當位應下用中利依遷國</span>
<span class='tline' id='l352' data-llen='7789:7812'>六四中行至益志也正義曰中行告公從利用爲依遷</span>
<span class='tline' id='l353' data-llen='7812:7835'>國者六四居益之時處巽之始體柔當位在上應下卑</span>
<span class='tline' id='l354' data-llen='7835:7858'>不窮下高不處亢位雖不中用中行者也故曰中行也</span>
<span class='tline' id='l355' data-llen='7858:7881'>以此中行之徳有事以告于公公必從之故曰告公從</span>
<span class='tline' id='l356' data-llen='7881:7904'>也用此道以依人而遷國者人无不納故曰利用爲依</span>
<span class='tline' id='l357' data-llen='7904:7927'>遷國也遷國國之大事明以中行雖有大事而无不利</span>
<span class='tline' id='l358' data-llen='7927:7954'><a onclick="displayPageImage('KR1a0054', 'WYG', '012-20b' );" name="012-20b" class="pb">[012-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7954:7977'>如周之東遷晉鄭焉依之義也象曰以益志者既爲公</span>
<span class='tline' id='l360' data-llen='7977:7986'>所從其志得益也</span>
<span class='tline' id='l361' data-llen='7986:8010'>　　<span class='krp-note'>四十/三</span>信以惠心物亦應之故有孚惠我德</span>
<span class='tline' id='l362' data-llen='8010:8033'>九五有孚惠心勿問元吉有孚惠我徳得位履尊爲益</span>
<span class='tline' id='l363' data-llen='8033:8056'>之主者也爲益之大莫大於信爲惠之大莫大於心因</span>
<span class='tline' id='l364' data-llen='8056:8079'>民所利而利之焉惠而不費惠心者也信以惠心盡物</span>
<span class='tline' id='l365' data-llen='8079:8102'>之願故不待問而元吉有孚惠我德也以誠惠物物亦</span>
<span class='tline' id='l366' data-llen='8102:8114'>應之故曰有孚惠我德也</span>
<span class='tline' id='l367' data-llen='8114:8141'><a onclick="displayPageImage('KR1a0054', 'WYG', '012-21a' );" name="012-21a" class="pb">[012-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8141:8168'>　　<span class='krp-note'>四十/四</span>無厭之求人弗與故曰或擊之立心勿恒凶</span>
<span class='tline' id='l369' data-llen='8168:8191'>上九莫益之或擊之立心勿恒凶處益之極過盈者也</span>
<span class='tline' id='l370' data-llen='8191:8214'>求益无已心无恒者也無厭之求人弗與也獨唱莫和</span>
<span class='tline' id='l371' data-llen='8214:8237'>是偏辭也人道惡盈怨者非一故曰或擊之也正義象</span>
<span class='tline' id='l372' data-llen='8237:8260'>曰偏辭者此有求而彼不應是偏辭也自外來者怨者</span>
<span class='tline' id='l373' data-llen='8260:8268'>非一不待召也</span>
<span class='tline' id='l374' data-llen='8268:8271'>　</span>
<span class='tline' id='l375' data-llen='8271:8274'>　</span>
<span class='tline' id='l376' data-llen='8274:8301'><a onclick="displayPageImage('KR1a0054', 'WYG', '012-21b' );" name="012-21b" class="pb">[012-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8301:8304'>　</span>
<span class='tline' id='l378' data-llen='8304:8307'>　</span>
<span class='tline' id='l379' data-llen='8307:8310'>　</span>
<span class='tline' id='l380' data-llen='8310:8313'>　</span>
<span class='tline' id='l381' data-llen='8313:8316'>　</span>
<span class='tline' id='l382' data-llen='8316:8319'>　</span>
<span class='tline' id='l383' data-llen='8319:8322'>　</span>
<span class='tline' id='l384' data-llen='8322:8332'>　周易要義卷四下</span>
</p>
<p>
</p>
  </div>
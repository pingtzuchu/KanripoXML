<div id="txtcont" class="span9" style="position: relative;">
    <p>
<span class='tline' id='l7' data-llen='153:179'><a onclick="displayPageImage('KR1a0054', 'WYG', '014-1a' );" name="014-1a" class="pb">[014-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='179:187'>欽定四庫全書</span>
<span class='tline' id='l9' data-llen='187:208'>　周易要義卷五下　　　　宋　魏了翁　輯</span>
<span class='tline' id='l10' data-llen='208:215'>　革至歸妹</span>
<span class='tline' id='l11' data-llen='215:238'>　　<span class='krp-note'>一/</span>巳日乃孚故元亨利貞悔亡謂革而當</span>
<span class='tline' id='l12' data-llen='238:265'>䷰<span class='krp-note'>離下/兑上</span>革已日乃孚元亨利貞悔亡夫民可與習常</span>
<span class='tline' id='l13' data-llen='265:288'>難與適變可與樂成難與慮始故革之爲道即日不孚</span>
<span class='tline' id='l14' data-llen='288:311'>已日乃孚也孚然後乃得元亨利貞悔亡也已日而不</span>
<span class='tline' id='l15' data-llen='311:334'>孚革不當也悔吝之所生生乎變動者也革而當其悔</span>
<span class='tline' id='l16' data-llen='334:360'><a onclick="displayPageImage('KR1a0054', 'WYG', '014-1b' );" name="014-1b" class="pb">[014-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='360:370'>乃亡也坎宫四世卦</span>
<span class='tline' id='l18' data-llen='370:391'>　　<span class='krp-note'>二/</span>變生於不合故水火相戰乃生變</span>
<span class='tline' id='l19' data-llen='391:414'>彖曰革水火相息二女同居其志不相得曰革凡不合</span>
<span class='tline' id='l20' data-llen='414:437'>而後乃生變變之所生生於不合者也故取不合之象</span>
<span class='tline' id='l21' data-llen='437:460'>以爲革也息者生變之謂也火欲上而澤欲下水火相</span>
<span class='tline' id='l22' data-llen='460:483'>戰而後生變者也二女同居而有水火之性近而不相</span>
<span class='tline' id='l23' data-llen='483:506'>得也息如字馬云滅也李斐注漢書同説文作熄正義</span>
<span class='tline' id='l24' data-llen='506:529'>曰革水火相息二女同居其志不相得曰革者此就二</span>
<span class='tline' id='l25' data-llen='529:555'><a onclick="displayPageImage('KR1a0054', 'WYG', '014-2a' );" name="014-2a" class="pb">[014-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='555:578'>體釋卦名也水火相息先就二象明革息生也火本乾</span>
<span class='tline' id='l27' data-llen='578:601'>燥澤本潤濕燥濕殊性不可共處若其共處必相侵尅</span>
<span class='tline' id='l28' data-llen='601:624'>既相侵尅其變乃生變生則本性改矣水熱而成湯火</span>
<span class='tline' id='l29' data-llen='624:647'>滅而氣冷是謂革也二女同居者此就人事明革也中</span>
<span class='tline' id='l30' data-llen='647:670'>少二女而成一卦此雖形同而志革也一男一女乃相</span>
<span class='tline' id='l31' data-llen='670:693'>感應二女雖復同居其志終不相得志不相得則變必</span>
<span class='tline' id='l32' data-llen='693:701'>生矣所以爲革</span>
<span class='tline' id='l33' data-llen='701:721'>　　<span class='krp-note'>三/</span>獨舉湯武革命以明損益之極</span>
<span class='tline' id='l34' data-llen='721:747'><a onclick="displayPageImage('KR1a0054', 'WYG', '014-2b' );" name="014-2b" class="pb">[014-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='747:770'>天地革者天地之道隂陽升降温暑凉寒迭相變革然</span>
<span class='tline' id='l36' data-llen='770:793'>後四時之序皆有成也湯武革命順乎天而應乎人者</span>
<span class='tline' id='l37' data-llen='793:816'>王者相承改正易服皆有變革而獨舉湯武者蓋舜禹</span>
<span class='tline' id='l38' data-llen='816:839'>禪譲猶或因循湯武干戈極其損益故取相變甚者以</span>
<span class='tline' id='l39' data-llen='839:845'>明人革也</span>
<span class='tline' id='l40' data-llen='845:860'>　　<span class='krp-note'>四/</span>厯數時㑹存乎變</span>
<span class='tline' id='l41' data-llen='860:883'>象曰澤中有火革君子以治厯明時厯數時㑹存乎變</span>
<span class='tline' id='l42' data-llen='883:886'>也</span>
<span class='tline' id='l43' data-llen='886:912'><a onclick="displayPageImage('KR1a0054', 'WYG', '014-3a' );" name="014-3a" class="pb">[014-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='912:934'>　　<span class='krp-note'>五/</span>六二隂不能先唱故革已乃能從之</span>
<span class='tline' id='l45' data-llen='934:957'>六二已日乃革之征吉无咎隂之爲物不能先唱順從</span>
<span class='tline' id='l46' data-llen='957:980'>者也不能自革革已乃能從之故曰已日乃革之也二</span>
<span class='tline' id='l47' data-llen='980:1003'>與五雖有水火殊體之異同處厥中隂陽相應往必合</span>
<span class='tline' id='l48' data-llen='1003:1029'>志不憂咎也正義曰水火殊體嫌有相尅之過故曰无咎象曰</span>
<span class='tline' id='l49' data-llen='1029:1052'>行有嘉者往應見納故行有嘉慶也行如字又下孟反</span>
<span class='tline' id='l50' data-llen='1052:1074'>　　<span class='krp-note'>六/</span>以大人之德爲革之主猶虎變文炳</span>
<span class='tline' id='l51' data-llen='1074:1097'>九五大人虎變未占有孚未占而孚合時心也象曰大</span>
<span class='tline' id='l52' data-llen='1097:1123'><a onclick="displayPageImage('KR1a0054', 'WYG', '014-3b' );" name="014-3b" class="pb">[014-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1123:1146'>人虎變其文炳也正義曰大人虎變未占有孚者九五</span>
<span class='tline' id='l54' data-llen='1146:1169'>居中處尊以大人之德爲革之主損益前王創制立法</span>
<span class='tline' id='l55' data-llen='1169:1192'>有文章之美煥然可觀有似虎變其文彪炳則是湯武</span>
<span class='tline' id='l56' data-llen='1192:1208'>革命順天應人不勞占决信德自著</span>
<span class='tline' id='l57' data-llen='1208:1230'>　　<span class='krp-note'>七/</span>豹變雖不同虎變小人處之但革面</span>
<span class='tline' id='l58' data-llen='1230:1253'>上六君子至從君也正義曰君子豹變小人革面者上</span>
<span class='tline' id='l59' data-llen='1253:1276'>六居革之終變道巳成君子處之雖不能同九五革命</span>
<span class='tline' id='l60' data-llen='1276:1299'>創制如虎文之彪炳然已潤色鴻業如豹文之蔚縟故</span>
<span class='tline' id='l61' data-llen='1299:1325'><a onclick="displayPageImage('KR1a0054', 'WYG', '014-4a' );" name="014-4a" class="pb">[014-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1325:1348'>曰君子豹變也小人革面者小人處之但能變其顔面</span>
<span class='tline' id='l63' data-llen='1348:1371'>容色順上而已故曰小人革面也征凶居貞吉者革道</span>
<span class='tline' id='l64' data-llen='1371:1392'>已成宜安静守正更有所征則凶居而守正則吉</span>
<span class='tline' id='l65' data-llen='1392:1411'>　　<span class='krp-note'>八/</span>鼎有亨飪之用有物象之法</span>
<span class='tline' id='l66' data-llen='1411:1438'>䷱<span class='krp-note'>巽下/離上</span>鼎元吉亨正義曰鼎者器之名也自火化之</span>
<span class='tline' id='l67' data-llen='1438:1461'>後鑄金而爲此器以供亨飪之用謂之爲鼎亨飪成新</span>
<span class='tline' id='l68' data-llen='1461:1484'>能成新法然則鼎之爲器且有二義一有亨飪之用二</span>
<span class='tline' id='l69' data-llen='1484:1507'>有物象之法故彖曰鼎象也明其有法象也雜卦曰革</span>
<span class='tline' id='l70' data-llen='1507:1533'><a onclick="displayPageImage('KR1a0054', 'WYG', '014-4b' );" name="014-4b" class="pb">[014-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1533:1556'>去故而鼎取新明其亨飪有成新之用此卦明聖人革</span>
<span class='tline' id='l72' data-llen='1556:1579'>命示物法象惟新其制有鼎之義以木巽火有鼎之象</span>
<span class='tline' id='l73' data-llen='1579:1602'>故名爲鼎焉變故成新必順當理故先元吉而後乃亨</span>
<span class='tline' id='l74' data-llen='1602:1625'>故曰鼎元吉亨鼎丁冷反法象也即鼎器也離宫二世</span>
<span class='tline' id='l75' data-llen='1625:1628'>卦</span>
<span class='tline' id='l76' data-llen='1628:1648'>　　<span class='krp-note'>九/</span>享帝直言亨尚質養聖賢言大</span>
<span class='tline' id='l77' data-llen='1648:1671'>亨飪所須不出二種一供祭祀二當賔客若祭祀則天</span>
<span class='tline' id='l78' data-llen='1671:1694'>神爲大賔客則聖賢爲重故舉其重大則輕小可知享</span>
<span class='tline' id='l79' data-llen='1694:1720'><a onclick="displayPageImage('KR1a0054', 'WYG', '014-5a' );" name="014-5a" class="pb">[014-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1720:1743'>帝直言亨養人則言大亨者享帝尚質特牲而已故直</span>
<span class='tline' id='l81' data-llen='1743:1747'>言亨</span>
<span class='tline' id='l82' data-llen='1747:1768'>　　<span class='krp-note'>十/</span>鼎取新成變故以正位序凝教命</span>
<span class='tline' id='l83' data-llen='1768:1791'>象曰木上有火鼎君子以正位凝命凝者嚴整之貌也</span>
<span class='tline' id='l84' data-llen='1791:1814'>鼎者取新成變者也革去故而鼎成新正位者明尊卑</span>
<span class='tline' id='l85' data-llen='1814:1829'>之序也凝命者以成教命之嚴也</span>
<span class='tline' id='l86' data-llen='1829:1850'>　　<span class='krp-note'>十/一</span>陽實隂虚初六隂在下爲鼎顛</span>
<span class='tline' id='l87' data-llen='1850:1873'>初六鼎顛趾利出否得妾以其子无咎凡陽爲實而隂</span>
<span class='tline' id='l88' data-llen='1873:1899'><a onclick="displayPageImage('KR1a0054', 'WYG', '014-5b' );" name="014-5b" class="pb">[014-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1899:1922'>爲虚鼎之爲物下實而上虚而今隂在下則是爲覆鼎</span>
<span class='tline' id='l90' data-llen='1922:1945'>也鼎覆則趾倒矣否謂不善之物也取妾以爲室主亦</span>
<span class='tline' id='l91' data-llen='1945:1968'>顛趾之義也處鼎之初將在納新施顛以出穢得妾以</span>
<span class='tline' id='l92' data-llen='1968:1991'>爲子故无咎也顛丁田反倒也趾音止出徐尺遂反或</span>
<span class='tline' id='l93' data-llen='1991:2014'>如字注及下同否悲己反惡也注及下同象曰鼎顛趾</span>
<span class='tline' id='l94' data-llen='2014:2037'>未悖也倒以寫否故未悖也悖必内反逆也利出否以</span>
<span class='tline' id='l95' data-llen='2037:2048'>從貴也棄穢以納新也</span>
<span class='tline' id='l96' data-llen='2048:2072'>　　<span class='krp-note'>十/二</span>得妾以其子䟽謂以有賢子故爲室主</span>
<span class='tline' id='l97' data-llen='2072:2098'><a onclick="displayPageImage('KR1a0054', 'WYG', '014-6a' );" name="014-6a" class="pb">[014-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2098:2122'>正義曰正室雖亡妾猶不得為室主妾為室主亦猶鼎之</span>
<span class='tline' id='l99' data-llen='2122:2147'>顛趾而有咎過妾若有賢子則母以子貴以之繼室則得无</span>
<span class='tline' id='l100' data-llen='2147:2171'>咎故曰得妾以其子无咎也象曰未悖也者倒趾以出否</span>
<span class='tline' id='l101' data-llen='2171:2194'>未爲悖逆也以從貴者舊穢也新貴也棄穢納新所以</span>
<span class='tline' id='l102' data-llen='2194:2215'>從貴也然則去妾之賤名而爲室主以從子貴也</span>
<span class='tline' id='l103' data-llen='2215:2238'>　　<span class='krp-note'>十/三</span>鼎有實五不我能即吉喻才任已極</span>
<span class='tline' id='l104' data-llen='2238:2261'>九二鼎有實我仇有疾不我能即吉以陽之質處鼎之</span>
<span class='tline' id='l105' data-llen='2261:2284'>中有實者也有實之物不可復加益之則溢反傷其實</span>
<span class='tline' id='l106' data-llen='2284:2310'><a onclick="displayPageImage('KR1a0054', 'WYG', '014-6b' );" name="014-6b" class="pb">[014-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2310:2333'>我仇謂五也困於乘剛之疾不能就我則我不溢得全</span>
<span class='tline' id='l108' data-llen='2333:2357'>其吉也仇音求匹也鄭云怨耦曰仇復扶又反下同𧰼</span>
<span class='tline' id='l109' data-llen='2357:2380'>曰鼎有實慎所之也有實之鼎不可復有所取才任巳</span>
<span class='tline' id='l110' data-llen='2380:2403'>極不可復有所加我仇有疾終无尤也正義曰終无尤</span>
<span class='tline' id='l111' data-llen='2403:2424'>也者五既有乗剛之疾不能加我則我終无尢也</span>
<span class='tline' id='l112' data-llen='2424:2447'>　　<span class='krp-note'>十/四</span>鼎不能空耳以待鉉雖雉膏不能食</span>
<span class='tline' id='l113' data-llen='2447:2470'>九三鼎耳革其行塞雉膏不食方雨虧悔終吉鼎之爲</span>
<span class='tline' id='l114' data-llen='2470:2493'>義虚中以待物者也而三處下體之上以陽居陽守實</span>
<span class='tline' id='l115' data-llen='2493:2519'><a onclick="displayPageImage('KR1a0054', 'WYG', '014-7a' );" name="014-7a" class="pb">[014-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2519:2542'>无應无所納受耳宜空以待鉉而反全其實塞故曰鼎</span>
<span class='tline' id='l117' data-llen='2542:2565'>耳革其行塞雖有雉膏而終不能食也雨者隂陽交和</span>
<span class='tline' id='l118' data-llen='2565:2588'>不偏亢者也雖體陽爻而統屬隂卦若不全任剛亢務</span>
<span class='tline' id='l119' data-llen='2588:2611'>在和通方雨則悔虧終則吉也行下孟反注同塞悉則</span>
<span class='tline' id='l120' data-llen='2611:2634'>反膏如字鄭云雉膏食之美者正義象曰失其義也者</span>
<span class='tline' id='l121' data-llen='2634:2645'>失其虛中納受之義也</span>
<span class='tline' id='l122' data-llen='2645:2666'>　　<span class='krp-note'>十/五</span>鼎覆餗其形渥不量力以致災</span>
<span class='tline' id='l123' data-llen='2666:2689'>九四鼎折足覆公餗其形渥凶處上體之下而又應初</span>
<span class='tline' id='l124' data-llen='2689:2715'><a onclick="displayPageImage('KR1a0054', 'WYG', '014-7b' );" name="014-7b" class="pb">[014-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2715:2738'>既承且施非己所堪故曰鼎折足也初已出否至四所</span>
<span class='tline' id='l126' data-llen='2738:2761'>盛則已潔矣故曰覆公餗也渥沾濡之貌也既覆公餗</span>
<span class='tline' id='l127' data-llen='2761:2784'>體爲渥沾知小謀大不堪其任受其至辱災及其身故</span>
<span class='tline' id='l128' data-llen='2784:2807'>曰其形渥凶也折之舌反注同餗送鹿反虞云八珍之</span>
<span class='tline' id='l129' data-llen='2807:2830'>具也馬云䭈也䭈之然反鄭云菜也渥於角反沾也鄭</span>
<span class='tline' id='l130' data-llen='2830:2853'>作剭音屋施始豉反盛音成知音智象曰覆公餗信如</span>
<span class='tline' id='l131' data-llen='2853:2876'>何也不量其力果致凶災信如之何正義曰鼎折足覆</span>
<span class='tline' id='l132' data-llen='2876:2899'>公餗者餗糝也八珍之膳鼎之實也信如何也者言不</span>
<span class='tline' id='l133' data-llen='2899:2925'><a onclick="displayPageImage('KR1a0054', 'WYG', '014-8a' );" name="014-8a" class="pb">[014-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2925:2948'>能治之於未亂既敗之後乃責之云不量其力果致凶</span>
<span class='tline' id='l135' data-llen='2948:2971'>災災既及矣信如之何也言信有此不可如何之事也</span>
<span class='tline' id='l136' data-llen='2971:2994'>　　<span class='krp-note'>十/六</span>其形渥鄭作受屋誅之刑<span class='krp-note'>闕/</span></span>
<span class='tline' id='l137' data-llen='2994:2997'>　</span>
<span class='tline' id='l138' data-llen='2997:3018'>　　<span class='krp-note'>十/七</span>鼎黄耳金鉉能以通理納剛正</span>
<span class='tline' id='l139' data-llen='3018:3041'>六五鼎黄耳金鉉利貞居中以柔能以通理納乎剛正</span>
<span class='tline' id='l140' data-llen='3041:3063'>故曰黄耳金鉉利貞也耳黄則能納剛正以自舉也</span>
<span class='tline' id='l141' data-llen='3063:3081'>　　<span class='krp-note'>十/八</span>鉉扛鼎而舉之有扄音</span>
<span class='tline' id='l142' data-llen='3081:3107'><a onclick="displayPageImage('KR1a0054', 'WYG', '014-8b' );" name="014-8b" class="pb">[014-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3107:3132'>鉉𤣥典反徐又古𤣥反又古冥反一音古螢反馬云鉉</span>
<span class='tline' id='l144' data-llen='3132:3156'>扛鼎而舉之也𧰼曰鼎黄耳中以爲實也以中爲實所</span>
<span class='tline' id='l145' data-llen='3156:3162'>受不妄也</span>
<span class='tline' id='l146' data-llen='3162:3184'>　　<span class='krp-note'>十/九</span>上九鼎玉鉉謂體剛處柔鼎道成</span>
<span class='tline' id='l147' data-llen='3184:3207'>上九鼎玉至剛柔節也正義曰鼎玉鉉者玉者堅剛而</span>
<span class='tline' id='l148' data-llen='3207:3230'>有潤者也上九居鼎之終鼎道之成體剛處柔則是用</span>
<span class='tline' id='l149' data-llen='3230:3253'>玉鉉以自舉者也故曰鼎玉鉉也大吉无不利者應不</span>
<span class='tline' id='l150' data-llen='3253:3277'>在一即靡所不舉故得大吉而无不利𧰼曰剛柔節者</span>
<span class='tline' id='l151' data-llen='3277:3303'><a onclick="displayPageImage('KR1a0054', 'WYG', '014-9a' );" name="014-9a" class="pb">[014-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3303:3325'>以剛履柔雖復在上不爲乾之亢龍故曰剛柔節也</span>
<span class='tline' id='l153' data-llen='3325:3344'>　　<span class='krp-note'>二/十</span>虩虩恐懼貌啞啞笑樂貌</span>
<span class='tline' id='l154' data-llen='3344:3371'>䷲<span class='krp-note'>震下/震上</span>震亨懼以成則是以亨震止慎反動也八純</span>
<span class='tline' id='l155' data-llen='3371:3394'>卦象雷震來虩虩笑言啞啞震之爲義威至而後乃懼</span>
<span class='tline' id='l156' data-llen='3394:3417'>也故曰震來虩虩恐懼之貌也震者驚駭怠惰以肅懈</span>
<span class='tline' id='l157' data-llen='3417:3440'>慢者也故震來虩虩恐致福也笑言啞啞後有則也虩</span>
<span class='tline' id='l158' data-llen='3440:3463'>許逆反馬云恐懼貌鄭同荀作愬愬笑言言亦作語下</span>
<span class='tline' id='l159' data-llen='3463:3478'>同啞烏客反馬云笑聲鄭云樂也</span>
<span class='tline' id='l160' data-llen='3478:3504'><a onclick="displayPageImage('KR1a0054', 'WYG', '014-9b' );" name="014-9b" class="pb">[014-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3504:3527'>　　<span class='krp-note'>二十/一</span>雷不止百里文王以殷制象侯國</span>
<span class='tline' id='l162' data-llen='3527:3550'>正義曰先儒皆云雷之發聲聞乎百里故古帝王制國</span>
<span class='tline' id='l163' data-llen='3550:3573'>公侯地方百里故以象焉竊謂天之震雷不應止聞百</span>
<span class='tline' id='l164' data-llen='3573:3596'>里蓋以古之啓土百里爲極文王作繇在殷時明長子</span>
<span class='tline' id='l165' data-llen='3596:3608'>威震於國故以百里言之</span>
<span class='tline' id='l166' data-llen='3608:3630'>　　<span class='krp-note'>二十/二</span>匕以棘爲之載鼎實鬯有二義</span>
<span class='tline' id='l167' data-llen='3630:3653'>陸績云匕者棘匕撓鼎之器先儒皆云匕形似畢但不</span>
<span class='tline' id='l168' data-llen='3653:3676'>兩岐耳以棘木爲之長三尺刋柄與末詩云有捄棘匕</span>
<span class='tline' id='l169' data-llen='3676:3703'><a onclick="displayPageImage('KR1a0054', 'WYG', '014-10a' );" name="014-10a" class="pb">[014-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3703:3726'>是也用棘者取其赤心之義祭祀之禮先烹牢於鑊既</span>
<span class='tline' id='l171' data-llen='3726:3749'>納諸鼎而加幂焉將薦乃舉幂而以匕出之升於爼上</span>
<span class='tline' id='l172' data-llen='3749:3773'>故曰匕所以載鼎實也鬯者鄭𤣥之義則爲秬黍之酒</span>
<span class='tline' id='l173' data-llen='3773:3796'>其氣調暢故謂之鬯詩傳則爲鬯是香草案王度記云</span>
<span class='tline' id='l174' data-llen='3796:3819'>天子鬯諸侯薫大夫蘭以例而言之則鬯是草明矣今</span>
<span class='tline' id='l175' data-llen='3819:3843'>特言匕鬯者鄭𤣥云人君於祭祀之禮尚牲薦鬯而已</span>
<span class='tline' id='l176' data-llen='3843:3851'>其餘不足觀也</span>
<span class='tline' id='l177' data-llen='3851:3872'>　　<span class='krp-note'>二十/三</span>君出則長子守廟社爲祭主</span>
<span class='tline' id='l178' data-llen='3872:3899'><a onclick="displayPageImage('KR1a0054', 'WYG', '014-10b' );" name="014-10b" class="pb">[014-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3899:3922'>出可以守宗廟社稷以爲祭主也明所以堪長子之義</span>
<span class='tline' id='l180' data-llen='3922:3945'>也不䘮匕鬯則已出可以守宗廟正義曰出可以守宗</span>
<span class='tline' id='l181' data-llen='3945:3968'>廟社稷以爲祭主者釋不喪匕鬯之義也出謂君出廵</span>
<span class='tline' id='l182' data-llen='3968:3991'>狩等事也君出則長子㽞守宗廟社稷攝祭主之禮事</span>
<span class='tline' id='l183' data-llen='3991:4013'>也釋注已出正義曰已出謂君也長丁丈反已音紀</span>
<span class='tline' id='l184' data-llen='4013:4033'>　　<span class='krp-note'>二十/四</span>洊雷震君子以恐懼修省</span>
<span class='tline' id='l185' data-llen='4033:4056'>象曰洊雷震君子以恐懼修省正義曰洊重也因仍也</span>
<span class='tline' id='l186' data-llen='4056:4079'>雷相因仍乃爲威震也此是重震之卦故曰洊雷震也</span>
<span class='tline' id='l187' data-llen='4079:4106'><a onclick="displayPageImage('KR1a0054', 'WYG', '014-11a' );" name="014-11a" class="pb">[014-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4106:4129'>君子以恐懼修省者君子恒自戰戰兢兢不敢懈惰今</span>
<span class='tline' id='l189' data-llen='4129:4147'>見天之怒畏雷之威彌自修身省察已過</span>
<span class='tline' id='l190' data-llen='4147:4170'>　　<span class='krp-note'>二十/五</span>震來虩虩爻卦象同猶屯兩建侯</span>
<span class='tline' id='l191' data-llen='4170:4193'>震來虩虩後笑言啞啞吉此爻辭兩句既與卦同象辭</span>
<span class='tline' id='l192' data-llen='4193:4216'>釋之又與彖不異者蓋卦舉威震之功令物恐懼致福</span>
<span class='tline' id='l193' data-llen='4216:4239'>爻論遇震而懼修省致福之人卦則自震言人爻則據</span>
<span class='tline' id='l194' data-llen='4239:4262'>人威震所説雖殊其事一也所以爻卦二辭本末俱等</span>
<span class='tline' id='l195' data-llen='4262:4285'>其猶屯卦初九與卦俱稱利建侯然卦則汎舉屯時宜</span>
<span class='tline' id='l196' data-llen='4285:4312'><a onclick="displayPageImage('KR1a0054', 'WYG', '014-11b' );" name="014-11b" class="pb">[014-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4312:4331'>其有所封建爻則以貴下賤則是堪建之人</span>
<span class='tline' id='l198' data-llen='4331:4353'>　　<span class='krp-note'>二十/六</span>初九以恐致福六二乗剛喪貝</span>
<span class='tline' id='l199' data-llen='4353:4376'>六二震來厲億喪貝躋于九陵勿逐七日得震之爲義</span>
<span class='tline' id='l200' data-llen='4376:4399'>威駭怠懈肅整惰慢者也初幹其任而二乗之震來則</span>
<span class='tline' id='l201' data-llen='4399:4422'>危喪其資貨亡其所處矣故曰震來厲億喪貝億辭也</span>
<span class='tline' id='l202' data-llen='4422:4445'>貝資貨糧用之屬也犯逆受戮无應而行行无所舍威</span>
<span class='tline' id='l203' data-llen='4445:4468'>震大行物莫之納无糧而走雖復超越陵險必困于窮</span>
<span class='tline' id='l204' data-llen='4468:4491'>匱不過七日故曰勿逐七日得也象曰震來厲乗剛也</span>
<span class='tline' id='l205' data-llen='4491:4518'><a onclick="displayPageImage('KR1a0054', 'WYG', '014-12a' );" name="014-12a" class="pb">[014-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4518:4543'>正義曰初九以剛處下聞震而懼恐而致福即是有徳之人</span>
<span class='tline' id='l207' data-llen='4543:4567'>六二以隂賤之體不能敬於剛陽尊其有徳而反乗之是</span>
<span class='tline' id='l208' data-llen='4567:4590'>傲尊陵貴爲天所誅震來則有危亡喪其資貨故曰震</span>
<span class='tline' id='l209' data-llen='4590:4613'>來厲億䘮貝也躋於九陵勿逐七日得象曰乘剛也者</span>
<span class='tline' id='l210' data-llen='4613:4636'>只爲乘於剛陽所以犯逆受戮也億本又作噫同於其</span>
<span class='tline' id='l211' data-llen='4636:4651'>反六五同鄭於力反云十萬曰億</span>
<span class='tline' id='l212' data-llen='4651:4674'>　　<span class='krp-note'>二十/七</span>震蘇蘇以不當位故懼行而无眚</span>
<span class='tline' id='l213' data-llen='4674:4697'>六三震蘇蘇震行无眚不當其位位非所處故懼蘇蘇</span>
<span class='tline' id='l214' data-llen='4697:4724'><a onclick="displayPageImage('KR1a0054', 'WYG', '014-12b' );" name="014-12b" class="pb">[014-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4724:4747'>也而无乗剛之逆故可以懼行而无眚也蘇疑懼貌王</span>
<span class='tline' id='l216' data-llen='4747:4770'>肅云躁動貌鄭云不安也馬云尸禄素飱貌眚生領反</span>
<span class='tline' id='l217' data-llen='4770:4793'>象曰震蘇蘇位不當也正義曰驗注以訓震爲懼蓋懼</span>
<span class='tline' id='l218' data-llen='4793:4813'>不自爲懼由震故懼也自下爻辭皆以震言懼</span>
<span class='tline' id='l219' data-llen='4813:4837'>　　<span class='krp-note'>二十/八</span>索索心不安矍矍視不專懼鄰而戒</span>
<span class='tline' id='l220' data-llen='4837:4860'>上六震索索視矍矍征凶震不于其躬于其鄰无咎婚</span>
<span class='tline' id='l221' data-llen='4860:4883'>媾有言處震之極極震者也居震之極求中未得故懼</span>
<span class='tline' id='l222' data-llen='4883:4906'>而索索視而矍矍无所安親也已處動極而復征焉凶</span>
<span class='tline' id='l223' data-llen='4906:4933'><a onclick="displayPageImage('KR1a0054', 'WYG', '014-13a' );" name="014-13a" class="pb">[014-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4933:4956'>其宜也若恐非己造彼動故懼懼鄰而戒合於備豫故</span>
<span class='tline' id='l225' data-llen='4956:4979'>无咎也極懼相疑故雖㛰媾而有言也索桑落反注及</span>
<span class='tline' id='l226' data-llen='4979:5002'>下同懼也馬云内不安貌鄭云猶縮縮足不正也視如</span>
<span class='tline' id='l227' data-llen='5002:5025'>字徐市至反矍俱縛反徐許縛反馬云中未得之貌鄭</span>
<span class='tline' id='l228' data-llen='5025:5048'>云目不正正義曰震索索視矍矍者索索心不安之貌</span>
<span class='tline' id='l229' data-llen='5048:5071'>矍矍視不專之容象曰中未得也者猶言未得中也畏</span>
<span class='tline' id='l230' data-llen='5071:5089'>鄰戒也者畏鄰之動懼而自戒乃得无咎</span>
<span class='tline' id='l231' data-llen='5089:5108'>　　<span class='krp-note'>二十/九</span>施止於背无見則静止</span>
<span class='tline' id='l232' data-llen='5108:5135'><a onclick="displayPageImage('KR1a0054', 'WYG', '014-13b' );" name="014-13b" class="pb">[014-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5135:5162'>䷳<span class='krp-note'>艮下/艮上</span>艮其背目無患也不獲其身所止在後故不</span>
<span class='tline' id='l234' data-llen='5162:5185'>得其身也行其庭不見其人相背故也无咎凡物對面</span>
<span class='tline' id='l235' data-llen='5185:5208'>而不相通否之道也艮者止而不相交通之卦也各止</span>
<span class='tline' id='l236' data-llen='5208:5231'>而不相與何得无咎唯不相見乃可也施止於背不隔</span>
<span class='tline' id='l237' data-llen='5231:5254'>物欲得其所止也背者无見之物也无見則自然静止</span>
<span class='tline' id='l238' data-llen='5254:5277'>静止而无見則不獲其身矣相背者雖近而不相見故</span>
<span class='tline' id='l239' data-llen='5277:5300'>行其庭不見其人也夫施止不於无見令物自然而止</span>
<span class='tline' id='l240' data-llen='5300:5323'>而强止之則姦邪並興近而不相得則凶其得无咎艮</span>
<span class='tline' id='l241' data-llen='5323:5350'><a onclick="displayPageImage('KR1a0054', 'WYG', '014-14a' );" name="014-14a" class="pb">[014-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5350:5373'>其背不獲其身行其庭不見其人故也正義曰目者能</span>
<span class='tline' id='l243' data-llen='5373:5396'>見之物施止於面則抑割所見強隔其欲是目見之所</span>
<span class='tline' id='l244' data-llen='5396:5409'>患今施止於背則目無患也</span>
<span class='tline' id='l245' data-llen='5409:5431'>　　<span class='krp-note'>三/十</span>物之動息有時應時行止乃光明</span>
<span class='tline' id='l246' data-llen='5431:5454'>彖曰艮止至无咎也正義曰艮止也者訓其名也時止</span>
<span class='tline' id='l247' data-llen='5454:5477'>則止時行則行動静不失其時其道光明者將釋施止</span>
<span class='tline' id='l248' data-llen='5477:5500'>有所光明施止有時凡物之動息自各有時運用止之</span>
<span class='tline' id='l249' data-llen='5500:5524'>法不可爲常必須應時行止然後其道乃得光明也艮既</span>
<span class='tline' id='l250' data-llen='5524:5551'><a onclick="displayPageImage('KR1a0054', 'WYG', '014-14b' );" name="014-14b" class="pb">[014-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5551:5575'>訓止今言艮其止是止其所止也故曰艮其止止其所也</span>
<span class='tline' id='l252' data-llen='5575:5598'>　　<span class='krp-note'>三十/一</span>八純卦皆无應獨於艮言明止義</span>
<span class='tline' id='l253' data-llen='5598:5621'>上下敵應不相與也者此就六爻皆不相應釋艮卦之</span>
<span class='tline' id='l254' data-llen='5621:5645'>名又釋不獲其身以下之義凡應者一隂一陽二體不敵</span>
<span class='tline' id='l255' data-llen='5645:5668'>今上下之位雖復相當而爻皆峙敵不相交與故曰上</span>
<span class='tline' id='l256' data-llen='5668:5691'>下敵應不相與也然八純之卦皆六爻不應何獨於此</span>
<span class='tline' id='l257' data-llen='5691:5714'>言之者謂此卦既止而不交爻又峙而不應與止義相</span>
<span class='tline' id='l258' data-llen='5714:5737'>恊故兼取以明之也是以不獲其身行其庭不見其人</span>
<span class='tline' id='l259' data-llen='5737:5764'><a onclick="displayPageImage('KR1a0054', 'WYG', '014-15a' );" name="014-15a" class="pb">[014-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5764:5787'>无咎也者此舉經文以結之明相與而止之則有咎也</span>
<span class='tline' id='l261' data-llen='5787:5810'>　　<span class='krp-note'>三十/二</span>兼山止義彌大君子以各止其所</span>
<span class='tline' id='l262' data-llen='5810:5833'>象曰兼山艮君子以思不出其位各止其所不侵害也</span>
<span class='tline' id='l263' data-llen='5833:5856'>正義曰兼山艮者兩山兼重謂之兼山也直置一山已</span>
<span class='tline' id='l264' data-llen='5856:5879'>能鎮止今兩止重叠止義彌大故曰兼山艮也君子以</span>
<span class='tline' id='l265' data-llen='5879:5902'>思不出其位者止之爲義各止其所故居子於此之時</span>
<span class='tline' id='l266' data-llen='5902:5914'>思慮所及不出其已位也</span>
<span class='tline' id='l267' data-llen='5914:5936'>　　<span class='krp-note'>三十/三</span>處止之初行則有咎故艮其趾</span>
<span class='tline' id='l268' data-llen='5936:5963'><a onclick="displayPageImage('KR1a0054', 'WYG', '014-15b' );" name="014-15b" class="pb">[014-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5963:5986'>初六艮其趾无咎利永貞處止之初行无所之故止其</span>
<span class='tline' id='l270' data-llen='5986:6009'>趾乃得无咎至静而定故利永貞正義象曰未失正也</span>
<span class='tline' id='l271' data-llen='6009:6028'>者行則有咎止則不失其正釋所以利永貞</span>
<span class='tline' id='l272' data-llen='6028:6053'>　　<span class='krp-note'>三十/四</span>艮其腓謂躁動之物而强止之故不快</span>
<span class='tline' id='l273' data-llen='6053:6076'>六二艮其腓不拯其隨其心不快隨謂趾也止其腓故</span>
<span class='tline' id='l274' data-llen='6076:6099'>其趾不拯腓體躁而處止而不得拯其隨又不能退聼</span>
<span class='tline' id='l275' data-llen='6099:6122'>安静故其心不快也腓符非反本又作肥義與咸卦同</span>
<span class='tline' id='l276' data-llen='6122:6145'>拯音拯救之拯馬云舉也正義曰艮其腓膊腸也在足</span>
<span class='tline' id='l277' data-llen='6145:6172'><a onclick="displayPageImage('KR1a0054', 'WYG', '014-16a' );" name="014-16a" class="pb">[014-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6172:6195'>之上腓體或屈或伸躁動之物腓動則足隨之故謂足</span>
<span class='tline' id='l279' data-llen='6195:6218'>爲隨拯舉也今既施止於腓腓不得動則足无由舉故</span>
<span class='tline' id='l280' data-llen='6218:6241'>曰艮其腓不拯其隨也其心不快者腓是躁動之物而</span>
<span class='tline' id='l281' data-llen='6241:6264'>強止之貪進而不得動則情與質乖也故曰其心不快</span>
<span class='tline' id='l282' data-llen='6264:6276'>此爻明施止不得其所也</span>
<span class='tline' id='l283' data-llen='6276:6300'>　　<span class='krp-note'>三十/五</span>艮各止其所故三有列夤危厲之象</span>
<span class='tline' id='l284' data-llen='6300:6323'>九三艮其限列其夤厲熏心限身之中也三當兩象之</span>
<span class='tline' id='l285' data-llen='6323:6346'>中故曰艮其限夤當中脊之肉止加其身中體而分故</span>
<span class='tline' id='l286' data-llen='6346:6373'><a onclick="displayPageImage('KR1a0054', 'WYG', '014-16b' );" name="014-16b" class="pb">[014-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6373:6396'>列其夤而憂危熏心也艮之爲義各止於其所上下不</span>
<span class='tline' id='l288' data-llen='6396:6419'>相與至中則列矣列加其夤危莫甚焉危亡之憂乃熏</span>
<span class='tline' id='l289' data-llen='6419:6442'>灼其心也施止體中其體分焉體分兩主大器䘮矣限</span>
<span class='tline' id='l290' data-llen='6442:6465'>馬云限要鄭荀虞同夤引真反馬云夾脊肉也鄭本作</span>
<span class='tline' id='l291' data-llen='6465:6496'><img height='20' width='20' alt='&amp;KR1569' title='KR1569' src='https://raw.githubusercontent.com/kanripo/KR-Gaiji/master/images/KR1569.png'/>徐又音𦙍荀作腎云互體有坎坎爲腎熏許云反荀</span>
<span class='tline' id='l292' data-llen='6496:6519'>作動云反體有震震爲動喪息浪反象曰艮其限危熏</span>
<span class='tline' id='l293' data-llen='6519:6523'>心也</span>
<span class='tline' id='l294' data-llen='6523:6546'>　　<span class='krp-note'>三十/六</span>人列夤則身危君臣不接則國喪</span>
<span class='tline' id='l295' data-llen='6546:6573'><a onclick="displayPageImage('KR1a0054', 'WYG', '014-17a' );" name="014-17a" class="pb">[014-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6573:6596'>正義曰然則君臣共治大體若身大體不通則君臣不</span>
<span class='tline' id='l297' data-llen='6596:6619'>接君臣不接則上下離心列夤則身亡離心則國喪故</span>
<span class='tline' id='l298' data-llen='6619:6628'>曰列其夤厲薰心</span>
<span class='tline' id='l299' data-llen='6628:6652'>　　<span class='krp-note'>三十/七</span>六四艮其身總兩體異乎三之列夤</span>
<span class='tline' id='l300' data-llen='6652:6675'>六四艮其身无咎中上稱身履得其位止求諸身得其</span>
<span class='tline' id='l301' data-llen='6675:6698'>所處故不陷於咎也象曰艮其身止諸躬也自止其躬</span>
<span class='tline' id='l302' data-llen='6698:6721'>不分全體正義曰艮卦總其兩體以爲一身兩體不分</span>
<span class='tline' id='l303' data-llen='6721:6744'>乃謂之全全乃謂之身以九三居兩體之際在於身中</span>
<span class='tline' id='l304' data-llen='6744:6771'><a onclick="displayPageImage('KR1a0054', 'WYG', '014-17b' );" name="014-17b" class="pb">[014-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6771:6794'>未入上體則是止於下體不與上交所以體分夤列六</span>
<span class='tline' id='l306' data-llen='6794:6817'>四已入上體則非上下不接故能總止其身不分全體</span>
<span class='tline' id='l307' data-llen='6817:6841'>　　<span class='krp-note'>三十/八</span>婦人備禮乃動故漸爲女歸吉利貞</span>
<span class='tline' id='l308' data-llen='6841:6868'>䷴<span class='krp-note'>艮下/巽上</span>漸女歸吉利貞漸者漸進之卦也止而巽以</span>
<span class='tline' id='l309' data-llen='6868:6891'>斯適進漸進者也止巽爲進故女歸吉也進而用正故</span>
<span class='tline' id='l310' data-llen='6891:6914'>利貞也正義曰漸者不速之名也凡物有變移徐而不</span>
<span class='tline' id='l311' data-llen='6914:6937'>速謂之漸也女歸吉者歸嫁也女人生有外成之義以</span>
<span class='tline' id='l312' data-llen='6937:6960'>夫爲家故謂嫁曰歸也婦人之嫁備禮乃動故漸之所</span>
<span class='tline' id='l313' data-llen='6960:6987'><a onclick="displayPageImage('KR1a0054', 'WYG', '014-18a' );" name="014-18a" class="pb">[014-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6987:7010'>施吉在女嫁故曰女歸吉也利貞者女歸有漸得禮之</span>
<span class='tline' id='l315' data-llen='7010:7033'>正故曰利貞也漸㨗檢反以之前爲義即階漸之道艮</span>
<span class='tline' id='l316' data-llen='7033:7039'>宫歸魂卦</span>
<span class='tline' id='l317' data-llen='7039:7063'>　　<span class='krp-note'>三十/九</span>進以正可以正邦言九五得位剛中</span>
<span class='tline' id='l318' data-llen='7063:7086'>進以正可以正邦也者此就九五得位剛中釋利貞也</span>
<span class='tline' id='l319' data-llen='7086:7109'>言進而得於貴位是往而有功也以六二適九五是進</span>
<span class='tline' id='l320' data-llen='7109:7132'>而以正身既得正可以正邦也其位剛得中者此卦爻</span>
<span class='tline' id='l321' data-llen='7132:7155'>皆得位上言進得位嫌是兼二三四等故特言剛得中</span>
<span class='tline' id='l322' data-llen='7155:7182'><a onclick="displayPageImage('KR1a0054', 'WYG', '014-18b' );" name="014-18b" class="pb">[014-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7182:7195'>以明得位之言惟是九五也</span>
<span class='tline' id='l324' data-llen='7195:7217'>　　<span class='krp-note'>四/十</span>鴻漸于干未得位故困厲然无咎</span>
<span class='tline' id='l325' data-llen='7217:7240'>初六鴻漸于干小子厲有言无咎鴻水鳥也適進之義</span>
<span class='tline' id='l326' data-llen='7240:7263'>始於下而升者也故以鴻爲喻六爻皆以進而履之爲</span>
<span class='tline' id='l327' data-llen='7263:7286'>義焉始進而位乎窮下又无其應若履于干危不可以</span>
<span class='tline' id='l328' data-llen='7286:7309'>安也始進而未得其位則困於小子窮於謗言故曰小</span>
<span class='tline' id='l329' data-llen='7309:7332'>子厲有言也困於小子讒諛之言未傷君子之義故曰</span>
<span class='tline' id='l330' data-llen='7332:7355'>无咎也干如字鄭云干水傍故停水處陸云水畔稱干</span>
<span class='tline' id='l331' data-llen='7355:7382'><a onclick="displayPageImage('KR1a0054', 'WYG', '014-19a' );" name="014-19a" class="pb">[014-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7382:7405'>毛詩傳曰涯也又云澗也荀王肅云山間澗水也翟云</span>
<span class='tline' id='l333' data-llen='7405:7409'>涯也</span>
<span class='tline' id='l334' data-llen='7409:7431'>　　<span class='krp-note'>四十/一</span>鴻漸于磐既安故飲食衎衎吉</span>
<span class='tline' id='l335' data-llen='7431:7454'>正義曰鴻漸于磐既得可安之地所以飲食衎衎然樂</span>
<span class='tline' id='l336' data-llen='7454:7473'>而獲吉福也故曰鴻漸于磐飲食衎衎吉也</span>
<span class='tline' id='l337' data-llen='7473:7495'>　　<span class='krp-note'>四十/二</span>不素飽謂故无禄養而今得之</span>
<span class='tline' id='l338' data-llen='7495:7518'>象曰不素飽者素故也故无禄養今日得之故願莫先</span>
<span class='tline' id='l339' data-llen='7518:7541'>焉釋注磐山石之安也正義曰馬季長云山中石磐紆</span>
<span class='tline' id='l340' data-llen='7541:7568'><a onclick="displayPageImage('KR1a0054', 'WYG', '014-19b' );" name="014-19b" class="pb">[014-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7568:7591'>故稱磐也鴻是水鳥非是集於山石陵陸之禽而爻辭</span>
<span class='tline' id='l342' data-llen='7591:7614'>以此言鴻漸者蓋漸之爲義漸之於髙故取山石陵陸</span>
<span class='tline' id='l343' data-llen='7614:7628'>以應漸髙之義不復係水鳥也</span>
<span class='tline' id='l344' data-llen='7628:7648'>　　<span class='krp-note'>四十/三</span>鴻漸得桷六四得三而安</span>
<span class='tline' id='l345' data-llen='7648:7671'>六四鴻漸于木至以巽也正義曰鴻漸于木者鳥而之</span>
<span class='tline' id='l346' data-llen='7671:7694'>木得其宜也六四進而得位故曰鴻漸于木也或得其</span>
<span class='tline' id='l347' data-llen='7694:7717'>桷无咎者桷榱也之木而遇堪爲桷之枝取其易直可</span>
<span class='tline' id='l348' data-llen='7717:7740'>安也六四與三相得順而相保故曰或得其桷既與相</span>
<span class='tline' id='l349' data-llen='7740:7767'><a onclick="displayPageImage('KR1a0054', 'WYG', '014-20a' );" name="014-20a" class="pb">[014-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7767:7790'>得无乗剛之咎故曰无咎象曰順以巽也者言四雖乘</span>
<span class='tline' id='l351' data-llen='7790:7813'>三體巽而下附三雖被乗上順而相保所以六四得其</span>
<span class='tline' id='l352' data-llen='7813:7822'>安棲由順以巽也</span>
<span class='tline' id='l353' data-llen='7822:7845'>　　<span class='krp-note'>四十/四</span>鴻陸可儀謂進處髙潔不累於位</span>
<span class='tline' id='l354' data-llen='7845:7868'>上九鴻漸于陸其羽可用爲儀吉進處髙潔不累於位</span>
<span class='tline' id='l355' data-llen='7868:7891'>无物可以屈其心而亂其志峨峨清逺儀可貴也故曰</span>
<span class='tline' id='l356' data-llen='7891:7900'>其羽可用爲儀吉</span>
<span class='tline' id='l357' data-llen='7900:7924'>　　<span class='krp-note'>四十/五</span>上九與三皆處卦上故並稱漸于陸</span>
<span class='tline' id='l358' data-llen='7924:7951'><a onclick="displayPageImage('KR1a0054', 'WYG', '014-20b' );" name="014-20b" class="pb">[014-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7951:7974'>正義曰鴻漸于陸者上九與三皆處卦上故並稱陸必</span>
<span class='tline' id='l360' data-llen='7974:7997'>言羽者既以鴻明漸故用羽表儀也象曰不可亂也者</span>
<span class='tline' id='l361' data-llen='7997:8014'>進處髙潔不累於位无物以亂其志也</span>
<span class='tline' id='l362' data-llen='8014:8039'>　　<span class='krp-note'>四十/六</span>咸二少相感恒二長相承歸妹少承長</span>
<span class='tline' id='l363' data-llen='8039:8066'>䷵<span class='krp-note'>兑下/震上</span>歸妺征凶无攸利妹者少女之稱也兊爲少</span>
<span class='tline' id='l364' data-llen='8066:8089'>隂震爲長陽少隂而承長陽説以動嫁妹之象也正義</span>
<span class='tline' id='l365' data-llen='8089:8112'>曰歸妺者卦名也婦人謂嫁曰歸歸妹猶言嫁妹也然</span>
<span class='tline' id='l366' data-llen='8112:8135'>易論歸妹得名不同㤗卦六五云帝乙歸妹彼據兄嫁</span>
<span class='tline' id='l367' data-llen='8135:8162'><a onclick="displayPageImage('KR1a0054', 'WYG', '014-21a' );" name="014-21a" class="pb">[014-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8162:8185'>妹謂之歸妹此卦名歸妹以妹從姊而嫁謂之歸妹故</span>
<span class='tline' id='l369' data-llen='8185:8208'>初九爻辭云歸妹以娣是也上咸卦明二少相感恒卦</span>
<span class='tline' id='l370' data-llen='8208:8231'>明二長相承今此卦以少承長非是匹敵明是妹從姊</span>
<span class='tline' id='l371' data-llen='8231:8254'>嫁故謂之歸妹焉古者諸侯一取九女嫡夫人及左右</span>
<span class='tline' id='l372' data-llen='8254:8277'>媵皆以姪娣從故以此卦當之矣不言歸姪者女娣是</span>
<span class='tline' id='l373' data-llen='8277:8300'>兄弟之行亦舉尊以包之也征凶无攸利者歸妹之戒</span>
<span class='tline' id='l374' data-llen='8300:8323'>也征謂進有所往也妹從姊嫁本非正匹惟須自守卑</span>
<span class='tline' id='l375' data-llen='8323:8346'>退以事元妃若妄進求寵則有並后凶咎之敗故曰征</span>
<span class='tline' id='l376' data-llen='8346:8373'><a onclick="displayPageImage('KR1a0054', 'WYG', '014-21b' );" name="014-21b" class="pb">[014-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8373:8392'>凶无攸利歸妹婦人謂嫁曰歸兊宫歸魂卦</span>
<span class='tline' id='l378' data-llen='8392:8413'>　　<span class='krp-note'>四十/七</span>柔乘剛妾陵貴由失正而進</span>
<span class='tline' id='l379' data-llen='8413:8436'>征凶位不當也履於不正説動以進妖邪之道也邪似</span>
<span class='tline' id='l380' data-llen='8436:8459'>嗟反无攸利柔乘剛也以征則有不正之凶以處則有</span>
<span class='tline' id='l381' data-llen='8459:8482'>乘剛之逆征凶位不當也者此因二三四五皆不當位</span>
<span class='tline' id='l382' data-llen='8482:8505'>釋征凶之義位既不當明非正嫡因説動而更求進妖</span>
<span class='tline' id='l383' data-llen='8505:8528'>邪之道也所以戒其征凶也无攸利柔乗剛也者此因</span>
<span class='tline' id='l384' data-llen='8528:8551'>六三六五乗剛釋无攸利之義夫陽貴而隂賤以妾媵</span>
<span class='tline' id='l385' data-llen='8551:8578'><a onclick="displayPageImage('KR1a0054', 'WYG', '014-22a' );" name="014-22a" class="pb">[014-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8578:8601'>之賤進求殊寵即是以賤陵貴故无施而利也彖以失</span>
<span class='tline' id='l387' data-llen='8601:8624'>位釋征凶乘剛釋无攸利而注連引言之者略例云去</span>
<span class='tline' id='l388' data-llen='8624:8647'>初上而論位分則三五各在一卦之上何得不謂之陽</span>
<span class='tline' id='l389' data-llen='8647:8670'>二四各在一卦之下何得不謂之隂則二四隂位也三</span>
<span class='tline' id='l390' data-llen='8670:8693'>五陽位也陽應在上隂應在下今二三四五並皆失位</span>
<span class='tline' id='l391' data-llen='8693:8716'>其勢自然柔皆乘剛其猶妾媵求寵其勢自然以賤陵</span>
<span class='tline' id='l392' data-llen='8716:8732'>貴以明柔之乘剛縁於失正而進也</span>
<span class='tline' id='l393' data-llen='8732:8749'>　　<span class='krp-note'>四十/八</span>歸妹以永終知敝</span>
<span class='tline' id='l394' data-llen='8749:8776'><a onclick="displayPageImage('KR1a0054', 'WYG', '014-22b' );" name="014-22b" class="pb">[014-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8776:8799'>象曰澤上有雷歸妹君子以永終知敝歸妹相終始之</span>
<span class='tline' id='l396' data-llen='8799:8809'>道也故以永終知敝</span>
<span class='tline' id='l397' data-llen='8809:8831'>　　<span class='krp-note'>四十/九</span>妹爲娣雖非正配猶跛而能履</span>
<span class='tline' id='l398' data-llen='8831:8854'>初九以兊適震非夫婦匹敵是從姊之義也故曰歸妹</span>
<span class='tline' id='l399' data-llen='8854:8877'>以娣也跛能履者妹而繼姊爲娣雖非正配不失常道</span>
<span class='tline' id='l400' data-llen='8877:8900'>譬猶跛人之足然雖不正不廢能履故曰跛能履也征</span>
<span class='tline' id='l401' data-llen='8900:8923'>吉者少長非偶爲妻而行則凶焉爲娣而行則吉故曰</span>
<span class='tline' id='l402' data-llen='8923:8946'>征吉也象曰以恒也者妹而爲娣恒久之道也吉相承</span>
<span class='tline' id='l403' data-llen='8946:8973'><a onclick="displayPageImage('KR1a0054', 'WYG', '014-23a' );" name="014-23a" class="pb">[014-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8973:8987'>也者行得其宜是相承之吉也</span>
<span class='tline' id='l405' data-llen='8987:9008'>　　<span class='krp-note'>五/十</span>歸妹以須言待時或以須爲妾</span>
<span class='tline' id='l406' data-llen='9008:9032'>六三歸妹以須反歸以娣室主猶在而求進焉進未值時</span>
<span class='tline' id='l407' data-llen='9032:9055'>故有須也不可以進故反歸待時以娣乃行也須如字</span>
<span class='tline' id='l408' data-llen='9055:9078'>待也鄭云有才智之稱荀陸作嬬陸云妾也正義曰歸</span>
<span class='tline' id='l409' data-llen='9078:9101'>妹以須者六三在歸妹之時處下體之上有欲求爲室</span>
<span class='tline' id='l410' data-llen='9101:9124'>主之象而居不當位象曰未當也者未當其時故宜有</span>
<span class='tline' id='l411' data-llen='9124:9128'>待也</span>
<span class='tline' id='l412' data-llen='9128:9155'><a onclick="displayPageImage('KR1a0054', 'WYG', '014-23b' );" name="014-23b" class="pb">[014-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9155:9179'>　　<span class='krp-note'>五十/一</span>六五以震長從兑少故云不如娣良</span>
<span class='tline' id='l414' data-llen='9179:9202'>六五帝乙歸妹其君之袂不如其娣之袂良月幾望吉</span>
<span class='tline' id='l415' data-llen='9202:9225'>歸妹之中獨處貴位故謂之帝乙歸妹也袂衣袖所以</span>
<span class='tline' id='l416' data-llen='9225:9248'>爲禮容者也其君之袂謂帝乙所寵也即五也爲帝乙</span>
<span class='tline' id='l417' data-llen='9248:9271'>所崇飾故謂之其君之袂也配在九二兊少震長以長</span>
<span class='tline' id='l418' data-llen='9271:9294'>從少不若以少從長之爲美也故曰不若其娣之袂良</span>
<span class='tline' id='l419' data-llen='9294:9317'>也位在乎中以貴而行極隂之盛以斯適配雖不若少</span>
<span class='tline' id='l420' data-llen='9317:9340'>往亦必合故曰月幾望吉袂彌世反幾音機又音祈荀</span>
<span class='tline' id='l421' data-llen='9340:9367'><a onclick="displayPageImage('KR1a0054', 'WYG', '014-24a' );" name="014-24a" class="pb">[014-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9367:9390'>作既象曰帝乙歸妹不如其娣之袂良也其位在中以</span>
<span class='tline' id='l423' data-llen='9390:9414'>貴行也正義曰帝乙歸妹不如其娣之袂良者釋其六五</span>
<span class='tline' id='l424' data-llen='9414:9437'>雖所居貴位然長不如少也言不如少女而從於長男</span>
<span class='tline' id='l425' data-llen='9437:9460'>也其位在中以貴行也者釋月幾望吉也既以長適少</span>
<span class='tline' id='l426' data-llen='9460:9483'>非歸妹之美而得吉者其位在五之中以貴盛而行所</span>
<span class='tline' id='l427' data-llen='9483:9493'>往必得合而獲吉也</span>
<span class='tline' id='l428' data-llen='9493:9518'>　　<span class='krp-note'>五十/二</span>處卦之窮進退莫與爲筐无實羊无血</span>
<span class='tline' id='l429' data-llen='9518:9541'>上六女承至虚筐也正義曰女承筐无實士刲羊无血</span>
<span class='tline' id='l430' data-llen='9541:9568'><a onclick="displayPageImage('KR1a0054', 'WYG', '014-24b' );" name="014-24b" class="pb">[014-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9568:9591'>无攸利者女之爲行以上有承順爲美士之爲功以下</span>
<span class='tline' id='l432' data-llen='9591:9614'>有應命爲貴上六處卦之窮仰則无所承受故爲女承</span>
<span class='tline' id='l433' data-llen='9614:9637'>筐則虛而無實又下无其應下命則无應之者故爲士</span>
<span class='tline' id='l434' data-llen='9637:9660'>刲羊則乾而无血故曰女承筐无實士刲羊无血則進</span>
<span class='tline' id='l435' data-llen='9660:9683'>退莫與故无所利象曰承虛筐者筐本盛幣爲實今之</span>
<span class='tline' id='l436' data-llen='9683:9698'>无實正是承捧虛筐空无所有也</span>
<span class='tline' id='l437' data-llen='9698:9701'>　</span>
<span class='tline' id='l438' data-llen='9701:9711'>　周易要義卷五下</span>
</p>
<p>
</p>
  </div>
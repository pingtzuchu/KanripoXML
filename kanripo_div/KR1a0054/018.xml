<div id="txtcont" class="span9" style="position: relative;">
    <p>
<span class='tline' id='l7' data-llen='153:179'><a onclick="displayPageImage('KR1a0054', 'WYG', '018-1a' );" name="018-1a" class="pb">[018-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='179:187'>欽定四庫全書</span>
<span class='tline' id='l9' data-llen='187:208'>　周易要義卷七下　　　　宋　魏了翁　輯</span>
<span class='tline' id='l10' data-llen='208:213'>　上繫</span>
<span class='tline' id='l11' data-llen='213:232'>　　<span class='krp-note'>一/</span>作易者知盗結上不宻失身</span>
<span class='tline' id='l12' data-llen='232:256'>正義曰作易者其知盗乎者此結上不宻失身之事事若</span>
<span class='tline' id='l13' data-llen='256:279'>不宻人則乘此機危而害之有若財之不宻盗則乘此</span>
<span class='tline' id='l14' data-llen='279:302'>機危而竊之易者愛惡相攻逺近相取盛衰相變若此</span>
<span class='tline' id='l15' data-llen='302:318'>爻有釁隙衰弱則彼爻乘變而奪之</span>
<span class='tline' id='l16' data-llen='318:344'><a onclick="displayPageImage('KR1a0054', 'WYG', '018-1b' );" name="018-1b" class="pb">[018-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='344:362'>　　<span class='krp-note'>二/</span>誨盗誨淫小人居位致㓂</span>
<span class='tline' id='l18' data-llen='362:385'>負也者小人之事也負者擔負於物合是小人所為也</span>
<span class='tline' id='l19' data-llen='385:408'>乘也者君子之器言乘車者君子之器物言君子合乘</span>
<span class='tline' id='l20' data-llen='408:431'>車今應負之人而乘車是小人乘君子之器也則盗竊</span>
<span class='tline' id='l21' data-llen='431:454'>之人思欲奪之矣上慢下暴盗思伐之矣小人居上位</span>
<span class='tline' id='l22' data-llen='454:477'>必驕慢而在下必暴虐為政如此大盗思欲伐之矣慢</span>
<span class='tline' id='l23' data-llen='477:500'>藏誨盗冶容誨淫以比小人而居貴位驕矜而不謹慎</span>
<span class='tline' id='l24' data-llen='500:524'>而致㓂至也乘也者如字一讀乗時正反藏才浪反誨如</span>
<span class='tline' id='l25' data-llen='524:550'><a onclick="displayPageImage('KR1a0054', 'WYG', '018-2a' );" name="018-2a" class="pb">[018-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='550:555'>字教也</span>
<span class='tline' id='l27' data-llen='555:576'>　　<span class='krp-note'>三/</span>其用四十有九不用而用以之通</span>
<span class='tline' id='l28' data-llen='576:599'>大衍之數五十其用四十有九王弼曰演天地之數所</span>
<span class='tline' id='l29' data-llen='599:622'>賴者五十也其用四十有九則其一不用也不用而用</span>
<span class='tline' id='l30' data-llen='622:645'>以之通非數而數以之成斯易之太極也四十有九數</span>
<span class='tline' id='l31' data-llen='645:668'>之極也夫无不可以无明必因於有故常於有物之極</span>
<span class='tline' id='l32' data-llen='668:691'>而必明其所由之宗也衍延善反又注演同鄭云衍演</span>
<span class='tline' id='l33' data-llen='691:694'>也</span>
<span class='tline' id='l34' data-llen='694:720'><a onclick="displayPageImage('KR1a0054', 'WYG', '018-2b' );" name="018-2b" class="pb">[018-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='720:737'>　　<span class='krp-note'>四/</span>分二掛一揲四歸竒扐</span>
<span class='tline' id='l36' data-llen='737:761'>分而為二以象兩掛一以象三揲之以四以象四時歸竒</span>
<span class='tline' id='l37' data-llen='761:784'>於扐以象閠五嵗再閠故再扐而後掛竒凡四揲之餘</span>
<span class='tline' id='l38' data-llen='784:807'>不足復揲者也分而為二既揲之餘合掛於一故曰再</span>
<span class='tline' id='l39' data-llen='807:830'>扐而後掛凡閠者十九年七閠為一章五嵗再閠者二</span>
<span class='tline' id='l40' data-llen='830:853'>故畧舉其凡也掛一卦買反别也王肅音卦揲時設反</span>
<span class='tline' id='l41' data-llen='853:876'>案揲猶數也說文云閱持也一音思頬反徐音息列反</span>
<span class='tline' id='l42' data-llen='876:882'>鄭云取也</span>
<span class='tline' id='l43' data-llen='882:908'><a onclick="displayPageImage('KR1a0054', 'WYG', '018-3a' );" name="018-3a" class="pb">[018-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='908:928'>　　<span class='krp-note'>五/</span>乾坤之策萬有一千五百二十</span>
<span class='tline' id='l45' data-llen='928:951'>乾之策二百一十有六陽爻六一爻三十六策六爻二</span>
<span class='tline' id='l46' data-llen='951:974'>百一十六策策初革反字亦作筴坤之策百四十有四</span>
<span class='tline' id='l47' data-llen='974:997'>隂爻六一爻二十四策六爻百四十四策凡三百有六</span>
<span class='tline' id='l48' data-llen='997:1020'>十當期之日二篇之策萬有一千五百二十當萬物之</span>
<span class='tline' id='l49' data-llen='1020:1043'>數也二篇三百八十四爻隂陽各半合萬一千五百二</span>
<span class='tline' id='l50' data-llen='1043:1066'>十策當如字下同期本又作朞音基同是故四營而成</span>
<span class='tline' id='l51' data-llen='1066:1089'>易分而為二以象兩一營也掛一以象三二營也揲之</span>
<span class='tline' id='l52' data-llen='1089:1115'><a onclick="displayPageImage('KR1a0054', 'WYG', '018-3b' );" name="018-3b" class="pb">[018-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1115:1129'>以四三營也歸竒於扐四營也</span>
<span class='tline' id='l54' data-llen='1129:1147'>　　<span class='krp-note'>六/</span>大衍之數之用諸說不同</span>
<span class='tline' id='l55' data-llen='1147:1170'>正義曰此第八章明占筮之法揲蓍之體顯天地之數</span>
<span class='tline' id='l56' data-llen='1170:1193'>定乾坤之策以為六十四卦而生三百八十四爻大衍</span>
<span class='tline' id='l57' data-llen='1193:1216'>之數五十其用四十有九者京房云五十者謂十日十</span>
<span class='tline' id='l58' data-llen='1216:1240'>二辰二十八宿也凡五十其一不用者天之生氣將欲以</span>
<span class='tline' id='l59' data-llen='1240:1263'>虚來實故用四十九焉馬季長云易有太極謂北辰也</span>
<span class='tline' id='l60' data-llen='1263:1286'>太極生兩儀兩儀生日月日月生四時四時生五行五</span>
<span class='tline' id='l61' data-llen='1286:1312'><a onclick="displayPageImage('KR1a0054', 'WYG', '018-4a' );" name="018-4a" class="pb">[018-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1312:1335'>行生十二月十二月生二十四氣北辰居位不動其餘</span>
<span class='tline' id='l63' data-llen='1335:1358'>四十九轉運而用也荀爽云卦各有六爻六八四十八</span>
<span class='tline' id='l64' data-llen='1358:1381'>加乾坤二用凡有五十乾初九潜龍勿用故用四十九</span>
<span class='tline' id='l65' data-llen='1381:1404'>也鄭康成云天地之數五十有五以五行氣通凡五行</span>
<span class='tline' id='l66' data-llen='1404:1427'>减五大衍又减一故四十九也姚信董遇云天地之數</span>
<span class='tline' id='l67' data-llen='1427:1450'>五十有五者其六以象六畫之數故减之而用四十九</span>
<span class='tline' id='l68' data-llen='1450:1473'>但五十之數義有多家各有其說未知孰是今案王弼</span>
<span class='tline' id='l69' data-llen='1473:1496'>云演天地之數所賴者五十據王弼此說其意皆與諸</span>
<span class='tline' id='l70' data-llen='1496:1522'><a onclick="displayPageImage('KR1a0054', 'WYG', '018-4b' );" name="018-4b" class="pb">[018-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1522:1545'>儒不同萬物之策凡有萬一千五百二十其用此策推</span>
<span class='tline' id='l72' data-llen='1545:1568'>演天地之數唯用五十策也一謂自然所須策者唯用</span>
<span class='tline' id='l73' data-llen='1568:1591'>五十就五十策中其所用揲蓍者唯用四十有九其一</span>
<span class='tline' id='l74' data-llen='1591:1614'>不用以其虚无非所用也故不數之顧懽同王弼此說</span>
<span class='tline' id='l75' data-llen='1614:1637'>故顧懽云立此五十數以數神神雖非數因數而顯故</span>
<span class='tline' id='l76' data-llen='1637:1660'>虚其一數以明不可言之義只如此意則别无所以自</span>
<span class='tline' id='l77' data-llen='1660:1673'>然而有此五十也今依用之</span>
<span class='tline' id='l78' data-llen='1673:1694'>　　<span class='krp-note'>七/</span>象一兩三四閠及五位得合之數</span>
<span class='tline' id='l79' data-llen='1694:1720'><a onclick="displayPageImage('KR1a0054', 'WYG', '018-5a' );" name="018-5a" class="pb">[018-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1720:1743'>分而為二以象兩者五十之内去其一餘有四十九合</span>
<span class='tline' id='l81' data-llen='1743:1766'>同未分是象太一也今以四十九分而為二以象兩儀</span>
<span class='tline' id='l82' data-llen='1766:1789'>也掛一以象三者就兩儀之間於天數之中分掛其一</span>
<span class='tline' id='l83' data-llen='1789:1812'>而配兩儀以象三才也揲之以四以象四時者分揲其</span>
<span class='tline' id='l84' data-llen='1812:1835'>蓍皆以四四為數以象四時歸竒於扐以象閠者竒謂</span>
<span class='tline' id='l85' data-llen='1835:1858'>四揲之餘歸此殘竒於所扐之策而成數以法象天道</span>
<span class='tline' id='l86' data-llen='1858:1881'>歸殘聚餘分而成閠也五嵗再閠者凡前閠後閠相去</span>
<span class='tline' id='l87' data-llen='1881:1904'>大畧三十二月在五嵗之中故五嵗再閠再扐而後掛</span>
<span class='tline' id='l88' data-llen='1904:1930'><a onclick="displayPageImage('KR1a0054', 'WYG', '018-5b' );" name="018-5b" class="pb">[018-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1930:1953'>者既分天地天於左手地於右手乃四四揲天之數最</span>
<span class='tline' id='l90' data-llen='1953:1976'>末之餘歸之合於扐掛之一處是一揲也又以四四揲</span>
<span class='tline' id='l91' data-llen='1976:1999'>地之數最末之餘又合於前所歸之扐而總掛之是再</span>
<span class='tline' id='l92' data-llen='1999:2022'>扐而後掛也天數五者謂一三五七九也地數五者謂</span>
<span class='tline' id='l93' data-llen='2022:2045'>二四六八十也五位相得而各有合者若天一與地六</span>
<span class='tline' id='l94' data-llen='2045:2068'>相得合為水地二與天七相得合為火天三與地八相</span>
<span class='tline' id='l95' data-llen='2068:2091'>得合為木地四與天九相得合為金天五與地十相得</span>
<span class='tline' id='l96' data-llen='2091:2114'>合為土天數二十有五者總合五竒之數地數三十者</span>
<span class='tline' id='l97' data-llen='2114:2140'><a onclick="displayPageImage('KR1a0054', 'WYG', '018-6a' );" name="018-6a" class="pb">[018-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2140:2163'>總合五偶之數也凡天地之數五十有五者是天地二</span>
<span class='tline' id='l99' data-llen='2163:2186'>數相合為五十有五此乃天地隂陽竒偶之數非是上</span>
<span class='tline' id='l100' data-llen='2186:2195'>文演天地之策也</span>
<span class='tline' id='l101' data-llen='2195:2210'>　　<span class='krp-note'>八/</span>成變化而行鬼神</span>
<span class='tline' id='l102' data-llen='2210:2233'>此所以成變化而行鬼神者言此陽竒隂偶之數成就</span>
<span class='tline' id='l103' data-llen='2233:2256'>其變化言變化以此隂陽而成故云成變化也而宣行</span>
<span class='tline' id='l104' data-llen='2256:2279'>鬼神之用言鬼神以此隂陽而得宣行故云而行鬼神</span>
<span class='tline' id='l105' data-llen='2279:2301'>　　<span class='krp-note'>九/</span>當期之日當萬物之數據老隂老陽</span>
<span class='tline' id='l106' data-llen='2301:2327'><a onclick="displayPageImage('KR1a0054', 'WYG', '018-6b' );" name="018-6b" class="pb">[018-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2327:2350'>乾之策二百一十有六者乾之老陽一爻有三十六策</span>
<span class='tline' id='l108' data-llen='2350:2373'>六爻凡有二百十六策也乾之少陽一爻有二十八策</span>
<span class='tline' id='l109' data-llen='2373:2396'>六爻則有一百六十八策此經據老陽之策也坤之策</span>
<span class='tline' id='l110' data-llen='2396:2419'>百四十有四者坤之老隂一爻有二十四策六爻故一</span>
<span class='tline' id='l111' data-llen='2419:2442'>百四十有四策也若坤之少隂一爻有三十二六爻則</span>
<span class='tline' id='l112' data-llen='2442:2465'>有一百九十二此經據坤之老隂故百四十有四也凡</span>
<span class='tline' id='l113' data-llen='2465:2488'>三百有六十當期之日者舉合乾坤兩策有三百有六</span>
<span class='tline' id='l114' data-llen='2488:2511'>十當期之數三百六十日舉其大畧不數五日四分日</span>
<span class='tline' id='l115' data-llen='2511:2537'><a onclick="displayPageImage('KR1a0054', 'WYG', '018-7a' );" name="018-7a" class="pb">[018-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2537:2560'>之一也二篇之策萬有一千五百二十當萬物之數者</span>
<span class='tline' id='l117' data-llen='2560:2583'>二篇之爻總有三百八十四爻隂陽各半陽爻一百九</span>
<span class='tline' id='l118' data-llen='2583:2606'>十二爻爻别有三十六總有六千九百一十二也隂爻</span>
<span class='tline' id='l119' data-llen='2606:2629'>亦一百九十二爻爻别二十四總有四千六百八也隂</span>
<span class='tline' id='l120' data-llen='2629:2648'>陽總合萬有一千五百二十當萬物之數也</span>
<span class='tline' id='l121' data-llen='2648:2669'>　　<span class='krp-note'>十/</span>四營成易十八變成卦引伸觸長</span>
<span class='tline' id='l122' data-llen='2669:2692'>四營而成易者營謂經營而後成也謂四度蓍策乃成</span>
<span class='tline' id='l123' data-llen='2692:2715'>易之一變也十有八變而成卦者每一爻有三變謂第</span>
<span class='tline' id='l124' data-llen='2715:2741'><a onclick="displayPageImage('KR1a0054', 'WYG', '018-7b' );" name="018-7b" class="pb">[018-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2741:2764'>一揲不五則九是一變也第二揲不四則八是二變也</span>
<span class='tline' id='l126' data-llen='2764:2787'>第三揲亦不四則八是三變也若三者俱多為老隂謂</span>
<span class='tline' id='l127' data-llen='2787:2810'>初得九第二第三俱得八也若三者俱少為老陽謂初</span>
<span class='tline' id='l128' data-llen='2810:2833'>得五第二第三俱得四也若兩少一多為少隂謂初與</span>
<span class='tline' id='l129' data-llen='2833:2856'>二三之間或有四或有五或有八也或有二箇四而有</span>
<span class='tline' id='l130' data-llen='2856:2879'>一箇九此為兩少一多也其兩多一少為少陽者謂三</span>
<span class='tline' id='l131' data-llen='2879:2902'>揲之間或有一箇九有一箇八而有一箇四或有二箇</span>
<span class='tline' id='l132' data-llen='2902:2925'>八而有一箇五此謂兩多一少也如此三變既畢乃定</span>
<span class='tline' id='l133' data-llen='2925:2951'><a onclick="displayPageImage('KR1a0054', 'WYG', '018-8a' );" name="018-8a" class="pb">[018-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2951:2974'>一爻六爻則十有八變乃始成卦也八卦而小成者象</span>
<span class='tline' id='l135' data-llen='2974:2997'>天地雷風日月山澤於大象畧盡是易道小成引而伸</span>
<span class='tline' id='l136' data-llen='2997:3020'>之者謂引長八卦而伸盡之謂引之為六十四卦也觸</span>
<span class='tline' id='l137' data-llen='3020:3043'>類而長之者謂逢觸事類而增長之若觸剛之事類以</span>
<span class='tline' id='l138' data-llen='3043:3066'>次増長於剛若觸柔之事類以次増長於柔天下之能</span>
<span class='tline' id='l139' data-llen='3066:3089'>事畢矣者天下萬事皆如是例各以類増長則天下所</span>
<span class='tline' id='l140' data-llen='3089:3098'>能之事法象皆盡</span>
<span class='tline' id='l141' data-llen='3098:3120'>　　<span class='krp-note'>十/一</span>韓親受業於王故引所賴者五十</span>
<span class='tline' id='l142' data-llen='3120:3146'><a onclick="displayPageImage('KR1a0054', 'WYG', '018-8b' );" name="018-8b" class="pb">[018-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3146:3169'>正義曰王弼云演天地之數所賴者五十者韓氏親受</span>
<span class='tline' id='l144' data-llen='3169:3192'>業於王弼承王弼之㫖故引王弼云以証成其義之數</span>
<span class='tline' id='l145' data-llen='3192:3215'>所賴者五十謂萬物籌策雖萬有一千五百二十若用</span>
<span class='tline' id='l146' data-llen='3215:3232'>之推演天地之數所須賴者唯賴五十</span>
<span class='tline' id='l147' data-llen='3232:3256'>　　<span class='krp-note'>十/二</span>首論辭變象占中陳深幾神末以四結</span>
<span class='tline' id='l148' data-llen='3256:3280'>夫易聖人之所以極深而研幾也者易道𢎞大故聖人</span>
<span class='tline' id='l149' data-llen='3280:3303'>用之所以窮極幽深而研覈幾㣲也極深者前經初一</span>
<span class='tline' id='l150' data-llen='3303:3326'>節云君子將有為將有行問焉而以言其受命如響无</span>
<span class='tline' id='l151' data-llen='3326:3352'><a onclick="displayPageImage('KR1a0054', 'WYG', '018-9a' );" name="018-9a" class="pb">[018-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3352:3375'>有逺近幽深是極深也研幾者上經次節云參伍以變</span>
<span class='tline' id='l153' data-llen='3375:3398'>錯綜其數通其變遂成天地之文極其數遂定天下之</span>
<span class='tline' id='l154' data-llen='3398:3421'>象是研幾也唯深也故能通天下之志者言聖人用易</span>
<span class='tline' id='l155' data-llen='3421:3444'>道以極深故聖人徳深也故能通天下之志意即是前</span>
<span class='tline' id='l156' data-llen='3444:3467'>經上節問焉而以言其受命如響遂知來物是通天下</span>
<span class='tline' id='l157' data-llen='3467:3490'>之志也唯幾也故能成天下之務者聖人用易道以研</span>
<span class='tline' id='l158' data-llen='3490:3513'>幾故聖人知事之幾㣲是前經次節參伍以變錯綜其</span>
<span class='tline' id='l159' data-llen='3513:3536'>數通其變遂成天地之文是也幾者離无入有是有初</span>
<span class='tline' id='l160' data-llen='3536:3562'><a onclick="displayPageImage('KR1a0054', 'WYG', '018-9b' );" name="018-9b" class="pb">[018-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3562:3585'>之㣲以能知有初之㣲則能興行其事故能成天下之</span>
<span class='tline' id='l162' data-llen='3585:3608'>事務也唯神也故不疾而速不行而至者此覆說上經</span>
<span class='tline' id='l163' data-llen='3608:3631'>下節易之神功也以无思无為寂然不動感而遂通故</span>
<span class='tline' id='l164' data-llen='3631:3654'>不須急疾而事速成不須行動而理自至也案下節云</span>
<span class='tline' id='l165' data-llen='3654:3677'>唯深也言通天下之志唯幾也言成天下之務今唯神</span>
<span class='tline' id='l166' data-llen='3677:3700'>也直云不疾而速不行而至不言通天下者神則至理</span>
<span class='tline' id='l167' data-llen='3700:3723'>㣲妙不可測知无象无功於天下之事理絶名言不可</span>
<span class='tline' id='l168' data-llen='3723:3746'>論也故不云成天下之功也子曰易有聖人之道四焉</span>
<span class='tline' id='l169' data-llen='3746:3773'><a onclick="displayPageImage('KR1a0054', 'WYG', '018-10a' );" name="018-10a" class="pb">[018-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3773:3796'>者此之謂也者章首論聖人之道四焉章中厯陳其三</span>
<span class='tline' id='l171' data-llen='3796:3819'>事章末結而成之故曰聖人之道四焉是此之謂也章</span>
<span class='tline' id='l172' data-llen='3819:3842'>首聖人之道有四者韓氏注云此四者存乎器象可得</span>
<span class='tline' id='l173' data-llen='3842:3865'>而用者則辭也變也象也占也是有形之物形器可知</span>
<span class='tline' id='l174' data-llen='3865:3888'>也若章中所陳則有三事一是至精精則唯深也二是</span>
<span class='tline' id='l175' data-llen='3888:3912'>至變變則唯幾也三是至神神則㣲妙无形是其无也神</span>
<span class='tline' id='l176' data-llen='3912:3935'>既无形則章中三事不得配章首四事韓氏云四者存</span>
<span class='tline' id='l177' data-llen='3935:3958'>乎器象故知章中三事不得配章首四事者也但行此</span>
<span class='tline' id='l178' data-llen='3958:3985'><a onclick="displayPageImage('KR1a0054', 'WYG', '018-10b' );" name="018-10b" class="pb">[018-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3985:4008'>四者即能致章中三事故章中歴陳三事下總以聖人</span>
<span class='tline' id='l180' data-llen='4008:4017'>之道四焉結之也</span>
<span class='tline' id='l181' data-llen='4017:4035'>　　<span class='krp-note'>十/三</span>蓍圎神卦方知爻易貢</span>
<span class='tline' id='l182' data-llen='4035:4058'>是故蓍之徳圎而神卦之徳方以知圎者運而不窮方</span>
<span class='tline' id='l183' data-llen='4058:4081'>者止而有分言蓍以圓象神卦以方象知也唯變所適</span>
<span class='tline' id='l184' data-llen='4081:4104'>无數不周故曰圎卦列爻分各有其體故曰方也知音</span>
<span class='tline' id='l185' data-llen='4104:4127'>智注同六爻之義易以貢貢告也六爻變易以告吉凶</span>
<span class='tline' id='l186' data-llen='4127:4139'>易以䜴反韓音亦謂變易</span>
<span class='tline' id='l187' data-llen='4139:4166'><a onclick="displayPageImage('KR1a0054', 'WYG', '018-11a' );" name="018-11a" class="pb">[018-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4166:4189'>　　<span class='krp-note'>十/四</span>蓍定數於卦為來卦成象於蓍為往</span>
<span class='tline' id='l189' data-llen='4189:4212'>神以知來知以藏往明蓍卦之用同神知也蓍定數於</span>
<span class='tline' id='l190' data-llen='4212:4235'>始於卦為來卦成象於終於蓍為往往來之用相成猶</span>
<span class='tline' id='l191' data-llen='4235:4258'>神知也正義曰以蓍望卦則是知卦象將來之事故言</span>
<span class='tline' id='l192' data-llen='4258:4281'>神以知來以卦望蓍則是聚於蓍象往去之事故言知</span>
<span class='tline' id='l193' data-llen='4281:4287'>以藏往也</span>
<span class='tline' id='l194' data-llen='4287:4308'>　　<span class='krp-note'>十/五</span>古聖人能以威服天下而不殺</span>
<span class='tline' id='l195' data-llen='4308:4331'>其孰能與此哉者言誰能同此也盖是古之聰明睿知</span>
<span class='tline' id='l196' data-llen='4331:4358'><a onclick="displayPageImage('KR1a0054', 'WYG', '018-11b' );" name="018-11b" class="pb">[018-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4358:4382'>神武而不殺者夫易道深逺以吉凶禍福威服萬物故古</span>
<span class='tline' id='l198' data-llen='4382:4405'>人聰明睿知神武之君謂伏羲等用此易道能威服天</span>
<span class='tline' id='l199' data-llen='4405:4418'>下而不用刑殺而威服之也</span>
<span class='tline' id='l200' data-llen='4418:4440'>　　<span class='krp-note'>十/六</span>物先闔後闢闔闢往來謂之變通</span>
<span class='tline' id='l201' data-llen='4440:4463'>凡物先藏而後出故先言坤而後言乾闔户謂閉藏萬</span>
<span class='tline' id='l202' data-llen='4463:4486'>物若室之閉闔其戸故云闔戸謂之坤闢戸謂之乾者</span>
<span class='tline' id='l203' data-llen='4486:4509'>闢戸謂吐生萬物也若室之開闢其戸故云闢户謂之</span>
<span class='tline' id='l204' data-llen='4509:4532'>乾也一闔一闢謂之變者開閉相循隂陽遞至或陽變</span>
<span class='tline' id='l205' data-llen='4532:4559'><a onclick="displayPageImage('KR1a0054', 'WYG', '018-12a' );" name="018-12a" class="pb">[018-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4559:4582'>為隂或開而更闔或隂變為陽或閉而還開是謂之變</span>
<span class='tline' id='l207' data-llen='4582:4605'>也往來不窮謂之通者須往則變來為往須來則變往</span>
<span class='tline' id='l208' data-llen='4605:4626'>為來隨須改變不有窮已常得通流是謂之通也</span>
<span class='tline' id='l209' data-llen='4626:4647'>　　<span class='krp-note'>十/七</span>見為象形為器制為法用為神</span>
<span class='tline' id='l210' data-llen='4647:4670'>見乃謂之象者前往來不窮據其氣也氣漸積聚露見</span>
<span class='tline' id='l211' data-llen='4670:4693'>萌兆乃謂之象言物體尚㣲也形乃謂之器者體質成</span>
<span class='tline' id='l212' data-llen='4693:4716'>形是謂器物故曰形乃謂之器言其著也制而用之謂</span>
<span class='tline' id='l213' data-llen='4716:4740'>之法者言聖人裁制其物而施用之垂為模範故云謂之</span>
<span class='tline' id='l214' data-llen='4740:4767'><a onclick="displayPageImage('KR1a0054', 'WYG', '018-12b' );" name="018-12b" class="pb">[018-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4767:4790'>法利用出入民咸用之謂之神者言聖人以利為用或</span>
<span class='tline' id='l216' data-llen='4790:4810'>出或入使民咸用之是聖徳㣲妙故云謂之神</span>
<span class='tline' id='l217' data-llen='4810:4835'>　　<span class='krp-note'>十/八</span>䟽以一生二釋極生兩五行釋四象八卦</span>
<span class='tline' id='l218' data-llen='4835:4858'>太極天地未分之前元氣混而為一即是太初太一也</span>
<span class='tline' id='l219' data-llen='4858:4881'>故老子云道生一即此太極是也又謂混元既分即有</span>
<span class='tline' id='l220' data-llen='4881:4904'>天地故曰太極生兩儀即老子云一生二也不言天地</span>
<span class='tline' id='l221' data-llen='4904:4927'>而言兩儀者指其物體下與四象相對故曰兩儀謂兩</span>
<span class='tline' id='l222' data-llen='4927:4950'>體容儀也兩儀生四象者謂金木水火禀天地而有故</span>
<span class='tline' id='l223' data-llen='4950:4977'><a onclick="displayPageImage('KR1a0054', 'WYG', '018-13a' );" name="018-13a" class="pb">[018-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4977:5000'>云兩儀生四象土則分王四季又地中之别故唯云四</span>
<span class='tline' id='l225' data-llen='5000:5023'>象也四象生八卦者若謂震木離火兊金坎水各主一</span>
<span class='tline' id='l226' data-llen='5023:5046'>時又巽同震木乾同兊金加以坤艮之土為八卦也八</span>
<span class='tline' id='l227' data-llen='5046:5069'>卦定吉凶者八卦既立爻象變而相推有吉有凶故八</span>
<span class='tline' id='l228' data-llen='5069:5092'>卦定吉凶也吉凶生大業者萬事各有吉凶廣大悉備</span>
<span class='tline' id='l229' data-llen='5092:5103'>故能生天下大事業也</span>
<span class='tline' id='l230' data-llen='5103:5125'>　　<span class='krp-note'>十/九</span>河圖洛書鄭以緯言孔以卦疇釋</span>
<span class='tline' id='l231' data-llen='5125:5148'>河出圖洛出書聖人則之者如鄭康成之義則春秋緯</span>
<span class='tline' id='l232' data-llen='5148:5175'><a onclick="displayPageImage('KR1a0054', 'WYG', '018-13b' );" name="018-13b" class="pb">[018-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5175:5199'>云河以通乾出天苞洛以流坤吐地符河龍圖𤼵洛龜</span>
<span class='tline' id='l234' data-llen='5199:5222'>書感河圖有九篇洛書有六篇孔安國以為河圖則八</span>
<span class='tline' id='l235' data-llen='5222:5242'>卦是也洛書則九疇是也輔嗣之義未知何從</span>
<span class='tline' id='l236' data-llen='5242:5264'>　　<span class='krp-note'>二/十</span>易有四象非一說䟽謂七八九六</span>
<span class='tline' id='l237' data-llen='5264:5287'>莊氏云四象謂六十四卦之中有實象有假象有義象</span>
<span class='tline' id='l238' data-llen='5287:5310'>有用象為四象也今於釋卦之處已破之矣何氏以為</span>
<span class='tline' id='l239' data-llen='5310:5333'>四象謂天生神物聖人則之一也天地變化聖人效之</span>
<span class='tline' id='l240' data-llen='5333:5356'>二也天垂象見吉凶聖人象之三也河出圖洛出書聖</span>
<span class='tline' id='l241' data-llen='5356:5383'><a onclick="displayPageImage('KR1a0054', 'WYG', '018-14a' );" name="018-14a" class="pb">[018-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5383:5406'>人則之四也今謂此等四事乃是聖人易外别有其功</span>
<span class='tline' id='l243' data-llen='5406:5429'>非專易内之物何得稱易有四象且又云易有四象所</span>
<span class='tline' id='l244' data-llen='5429:5452'>以示也繫辭焉所以告也然則象之與辭相對之物辭</span>
<span class='tline' id='l245' data-llen='5452:5475'>既爻卦之下辭則象謂爻卦之象也則上兩儀生四象</span>
<span class='tline' id='l246' data-llen='5475:5498'>七八九六之謂也故諸儒有為七八九六今則從以為</span>
<span class='tline' id='l247' data-llen='5498:5521'>義繫辭焉所以告者繫辭於象卦下所以告其得失也</span>
<span class='tline' id='l248' data-llen='5521:5544'>定之以吉凶所以斷者謂於繫辭之中定其行事吉凶</span>
<span class='tline' id='l249' data-llen='5544:5554'>所以斷其行事得失</span>
<span class='tline' id='l250' data-llen='5554:5581'><a onclick="displayPageImage('KR1a0054', 'WYG', '018-14b' );" name="018-14b" class="pb">[018-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5581:5604'>　　<span class='krp-note'>二十/一</span>立象設卦繫辭變通以鼔舞總之</span>
<span class='tline' id='l252' data-llen='5604:5627'>聖人立象以盡意者雖言不盡意立象可以盡之也設</span>
<span class='tline' id='l253' data-llen='5627:5650'>卦以盡情偽者非惟立象以盡聖人之意又設卦以盡</span>
<span class='tline' id='l254' data-llen='5650:5673'>百姓之情偽也繫辭焉以盡其言者雖書不盡言繫辭</span>
<span class='tline' id='l255' data-llen='5673:5696'>可以盡其言也變而通之以盡利者變謂化而裁之通</span>
<span class='tline' id='l256' data-llen='5696:5719'>謂推而行之故能盡物之利也鼔之舞之以盡神者此</span>
<span class='tline' id='l257' data-llen='5719:5742'>一句總結立象盡意繫辭盡言之美聖人立象以盡其</span>
<span class='tline' id='l258' data-llen='5742:5765'>意繫辭則盡其言可以說化百姓之心百姓之心自然</span>
<span class='tline' id='l259' data-llen='5765:5792'><a onclick="displayPageImage('KR1a0054', 'WYG', '018-15a' );" name="018-15a" class="pb">[018-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5792:5814'>樂順若鼔舞然而天下從之非盡神其孰能與於此</span>
<span class='tline' id='l261' data-llen='5814:5838'>　　<span class='krp-note'>二十/二</span>謂之事業者凡繫辭說易必闗人事</span>
<span class='tline' id='l262' data-llen='5838:5861'>舉而錯之天下之民謂之事業者謂舉此理以為變化</span>
<span class='tline' id='l263' data-llen='5861:5884'>而錯置於天下之民凡民得以營為事業故云謂之事</span>
<span class='tline' id='l264' data-llen='5884:5907'>業也此乃自然以變化錯置於民也聖人亦當法此錯</span>
<span class='tline' id='l265' data-llen='5907:5930'>置變化於萬民使成其事業也凡繫辭之說皆說易道</span>
<span class='tline' id='l266' data-llen='5930:5953'>以為聖人徳化欲使聖人法易道以化成天下是故易</span>
<span class='tline' id='l267' data-llen='5953:5976'>與聖人恒相將也以作易者本為立教故也非是空說</span>
<span class='tline' id='l268' data-llen='5976:6003'><a onclick="displayPageImage('KR1a0054', 'WYG', '018-15b' );" name="018-15b" class="pb">[018-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6003:6026'>易道不闗人事也是故夫象聖人有以見天下之賾至</span>
<span class='tline' id='l270' data-llen='6026:6049'>是故謂之爻者於第六章已具其文今於此更復言者</span>
<span class='tline' id='l271' data-llen='6049:6072'>何也為下云極天下之賾存乎卦鼔天下之動存乎辭</span>
<span class='tline' id='l272' data-llen='6072:6095'>為此故更引其文也已下又云存乎變存乎通存乎其</span>
<span class='tline' id='l273' data-llen='6095:6110'>人廣陳所存之事所以須重論也</span>
<span class='tline' id='l274' data-llen='6110:6113'>　</span>
<span class='tline' id='l275' data-llen='6113:6116'>　</span>
<span class='tline' id='l276' data-llen='6116:6126'>　周易要義卷七下</span>
</p>
<p>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1a0054', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:187'>欽定四庫全書</span><br/>
<span class='tline' id='l9' data-llen='187:208'>　周易要義卷一中　　　　宋　魏了翁　輯</span><br/>
<span class='tline' id='l10' data-llen='208:214'>　坤至需</span><br/>
<span class='tline' id='l11' data-llen='214:234'>　　<span class='krp-note'>一/</span>文王卦辭利牝馬之貞與乾異</span><br/>
<span class='tline' id='l12' data-llen='234:261'>䷁<span class='krp-note'>坤下/坤上</span>坤元亨利牝馬之貞坤貞之所利利於牝馬</span><br/>
<span class='tline' id='l13' data-llen='261:284'>也馬在下而行者也而又牝馬順之至也至順而後乃</span><br/>
<span class='tline' id='l14' data-llen='284:307'>亨故唯利於牝馬之貞君子有攸往先迷後得主利西</span><br/>
<span class='tline' id='l15' data-llen='307:330'>南得朋東北喪朋安貞吉西南致飬之地與坤同道者</span><br/>
<span class='tline' id='l16' data-llen='330:356'><a onclick="displayPageImage('KR1a0054', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='356:379'>也故曰得朋東北反西南者也故曰喪朋隂之為物必</span><br/>
<span class='tline' id='l18' data-llen='379:403'>離其黨之於反類而後𫉬安貞吉正義曰此一節是文</span><br/>
<span class='tline' id='l19' data-llen='403:426'>王於坤卦之下陳坤徳之辭蓋乾坤合體之物故乾後</span><br/>
<span class='tline' id='l20' data-llen='426:449'>次坤言地之為體亦能始生萬物各得亨通故云元亨</span><br/>
<span class='tline' id='l21' data-llen='449:472'>與乾同也利牝馬之貞者此與乾異乾之所利利於萬</span><br/>
<span class='tline' id='l22' data-llen='472:495'>事為貞此唯云利牝馬之貞坤是隂道當以柔順為貞</span><br/>
<span class='tline' id='l23' data-llen='495:518'>假借柔順之象以明柔順之徳也不云牛而云馬者牛</span><br/>
<span class='tline' id='l24' data-llen='518:541'>雖柔順不能行地无疆无以見坤廣生之徳馬雖比龍</span><br/>
<span class='tline' id='l25' data-llen='541:567'><a onclick="displayPageImage('KR1a0054', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='567:582'>為劣所行亦能廣逺象地之廣育</span><br/>
<span class='tline' id='l27' data-llen='582:601'>　　<span class='krp-note'>二/</span>隂不為唱故先迷後得主利</span><br/>
<span class='tline' id='l28' data-llen='601:624'>君子有攸往者以其柔順利貞故君子利有所往先迷</span><br/>
<span class='tline' id='l29' data-llen='624:647'>後得主利者以其至隂當待唱而後和凡有所為若在</span><br/>
<span class='tline' id='l30' data-llen='647:670'>物之先即迷惑若在物之後即得主利以隂不可先唱</span><br/>
<span class='tline' id='l31' data-llen='670:685'>猶臣不可先君卑不可先尊故也</span><br/>
<span class='tline' id='l32' data-llen='685:706'>　　<span class='krp-note'>三/</span>隂喪朋則吉猶人隂柔而之剛正</span><br/>
<span class='tline' id='l33' data-llen='706:729'>西南得朋者此假象以明人事西南坤位是隂也今以</span><br/>
<span class='tline' id='l34' data-llen='729:755'><a onclick="displayPageImage('KR1a0054', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='755:779'>隂詣隂是得朋俱是隂類不𫉬吉也猶人既懐隂柔之</span><br/>
<span class='tline' id='l36' data-llen='779:802'>行又向隂柔之所是純隂柔弱故非吉也東北喪朋安</span><br/>
<span class='tline' id='l37' data-llen='802:825'>貞吉者西南既為隂東北反西南即為陽也以柔順之</span><br/>
<span class='tline' id='l38' data-llen='825:848'>道往詣於陽是喪失隂朋故得安静貞正之吉以隂而</span><br/>
<span class='tline' id='l39' data-llen='848:871'>兼有陽故也若以人事言之象人臣離其黨而入君之</span><br/>
<span class='tline' id='l40' data-llen='871:894'>朝女子離其家而入夫之室凡言朋者非唯人為其黨</span><br/>
<span class='tline' id='l41' data-llen='894:917'>性行相同亦為其黨假令人是隂柔而之剛正亦是離</span><br/>
<span class='tline' id='l42' data-llen='917:921'>其黨</span><br/>
<span class='tline' id='l43' data-llen='921:947'><a onclick="displayPageImage('KR1a0054', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='947:968'>　　<span class='krp-note'>四/</span>大與至始與生統天與承天之異</span><br/>
<span class='tline' id='l45' data-llen='968:991'>正義曰至哉坤元者歎美坤徳故云至哉至謂至極也</span><br/>
<span class='tline' id='l46' data-llen='991:1014'>言地能生飬至極與天同也但天亦至極包籠於地非</span><br/>
<span class='tline' id='l47' data-llen='1014:1037'>但至極又大於地故乾言大哉坤言至哉萬物資生者</span><br/>
<span class='tline' id='l48' data-llen='1037:1060'>言萬物資地而生初禀其氣謂之始成形謂之生乾本</span><br/>
<span class='tline' id='l49' data-llen='1060:1083'>氣初故云資始坤據成形故云資生乃順承天者乾是</span><br/>
<span class='tline' id='l50' data-llen='1083:1106'>剛健能統領於天坤是隂柔以和順承奉於天坤厚載</span><br/>
<span class='tline' id='l51' data-llen='1106:1129'>物徳合无疆者以其廣厚故能載物有此生長之徳合</span><br/>
<span class='tline' id='l52' data-llen='1129:1155'><a onclick="displayPageImage('KR1a0054', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1155:1178'>㑹无疆凡言无疆者具有二義一是廣博无疆二是長</span><br/>
<span class='tline' id='l54' data-llen='1178:1183'>乆无疆</span><br/>
<span class='tline' id='l55' data-llen='1183:1203'>　　<span class='krp-note'>五/</span>象在經辭後輔嗣始分附爻下</span><br/>
<span class='tline' id='l56' data-llen='1203:1226'>象曰履霜至冰也正義曰夫子所作象辭元在六爻經</span><br/>
<span class='tline' id='l57' data-llen='1226:1249'>辭之後以自卑退不敢干亂先聖正經之辭及至輔嗣</span><br/>
<span class='tline' id='l58' data-llen='1249:1272'>意以為象者本釋經文宜相附近其義易了故分爻之</span><br/>
<span class='tline' id='l59' data-llen='1272:1295'>象辭各附其當爻下言之猶如元凱注左傳分經之年</span><br/>
<span class='tline' id='l60' data-llen='1295:1301'>與傳相附</span><br/>
<span class='tline' id='l61' data-llen='1301:1327'><a onclick="displayPageImage('KR1a0054', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1327:1347'>　　<span class='krp-note'>六/</span>褚云履霜初至三堅冰四至上</span><br/>
<span class='tline' id='l63' data-llen='1347:1370'>隂始凝也者釋履霜之義言隂氣始凝結為霜也馴致</span><br/>
<span class='tline' id='l64' data-llen='1370:1393'>其道至堅冰也者馴猶狎順也若鳥獸馴狎然言順其</span><br/>
<span class='tline' id='l65' data-llen='1393:1416'>隂柔之道習而不已乃至堅冰也褚氏云履霜者從初</span><br/>
<span class='tline' id='l66' data-llen='1416:1439'>六至六三堅冰者從六四至上六隂陽之氣无為故積</span><br/>
<span class='tline' id='l67' data-llen='1439:1462'>馴履霜必至於堅冰以明人事有為不可不制其節度</span><br/>
<span class='tline' id='l68' data-llen='1462:1475'>故於履霜而逆以堅冰為戒</span><br/>
<span class='tline' id='l69' data-llen='1475:1493'>　　<span class='krp-note'>七/</span>六二居中得位極地之質</span><br/>
<span class='tline' id='l70' data-llen='1493:1519'><a onclick="displayPageImage('KR1a0054', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1519:1542'>六二直方大不習无不利居中得正極於地質任其自</span><br/>
<span class='tline' id='l72' data-llen='1542:1565'>然而物自生不假修營而功自成故不習焉而无不利</span><br/>
<span class='tline' id='l73' data-llen='1565:1588'>象曰六二之動直以方也動而直方任其質也不習无</span><br/>
<span class='tline' id='l74' data-llen='1588:1611'>不利地道光也正義曰直方大不習无不利者文言云</span><br/>
<span class='tline' id='l75' data-llen='1611:1634'>直其正也二得其位極地之質故亦同地也具包三徳</span><br/>
<span class='tline' id='l76' data-llen='1634:1657'>生物不邪謂之直也地體安靜是其方也无物不載是</span><br/>
<span class='tline' id='l77' data-llen='1657:1680'>其大也既有三徳極地之美自然而生不假修營故云</span><br/>
<span class='tline' id='l78' data-llen='1680:1703'>不習无不利物皆自成无所不利以此爻居中得位極</span><br/>
<span class='tline' id='l79' data-llen='1703:1729'><a onclick="displayPageImage('KR1a0054', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1729:1752'>於地體地之形質直方又大此六二居中得正是盡極</span><br/>
<span class='tline' id='l81' data-llen='1752:1759'>地之體質也</span><br/>
<span class='tline' id='l82' data-llen='1759:1778'>　　<span class='krp-note'>八/</span>居隂極不為物始含章待時</span><br/>
<span class='tline' id='l83' data-llen='1778:1801'>六三含章至光大也正義曰含章可貞者六三處下卦</span><br/>
<span class='tline' id='l84' data-llen='1801:1824'>之極而能不被疑於陽章美也既居隂極能自降退不</span><br/>
<span class='tline' id='l85' data-llen='1824:1847'>為事始唯内含章美之道待命乃行可以得正故曰含</span><br/>
<span class='tline' id='l86' data-llen='1847:1870'>章可貞或從王事无成有終者夫子釋含章之義以身</span><br/>
<span class='tline' id='l87' data-llen='1870:1894'>居隂極不敢為物之首但内含章美之道待時而𤼵是</span><br/>
<span class='tline' id='l88' data-llen='1894:1920'><a onclick="displayPageImage('KR1a0054', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1920:1944'>以時𤼵也或從王事知光大者釋无成有終也既隨從</span><br/>
<span class='tline' id='l90' data-llen='1944:1964'>王事不敢主成物始但奉終而行是知慮光大</span><br/>
<span class='tline' id='l91' data-llen='1964:1978'>　　<span class='krp-note'>九/</span>括囊謂閉其知</span><br/>
<span class='tline' id='l92' data-llen='1978:2001'>六四括囊至不害也正義曰括結也囊所以貯物以譬</span><br/>
<span class='tline' id='l93' data-llen='2001:2024'>心藏知也閉其知而不用故曰括囊功不顯物故曰无</span><br/>
<span class='tline' id='l94' data-llen='2024:2047'>譽不與物忤故曰无咎象曰慎不害者釋所以括囊无</span><br/>
<span class='tline' id='l95' data-llen='2047:2065'>咎之義施其謹慎不與物競故不被害也</span><br/>
<span class='tline' id='l96' data-llen='2065:2081'>　　<span class='krp-note'>十/</span>黄裳以柔順處盛位</span><br/>
<span class='tline' id='l97' data-llen='2081:2107'><a onclick="displayPageImage('KR1a0054', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2107:2130'>六五黄裳元吉黄中之色也裳下之飾也坤為臣道美</span><br/>
<span class='tline' id='l99' data-llen='2130:2153'>盡於下夫體无剛健而能極物之情通理者也以柔順</span><br/>
<span class='tline' id='l100' data-llen='2153:2167'>之徳處於盛位任夫文理者也</span><br/>
<span class='tline' id='l101' data-llen='2167:2188'>　　<span class='krp-note'>十/一</span>隂盛似陽陽所不堪故戰而傷</span><br/>
<span class='tline' id='l102' data-llen='2188:2212'>上六龍戰于野其血𤣥黄隂之為道卑順不盈乃全其</span><br/>
<span class='tline' id='l103' data-llen='2212:2235'>美盛而不已固陽之地陽所不堪故戰于野正義曰龍</span><br/>
<span class='tline' id='l104' data-llen='2235:2259'>戰于野其血𤣥黄者以陽謂之龍上六是隂之至極隂</span><br/>
<span class='tline' id='l105' data-llen='2259:2282'>盛似陽故稱龍焉盛而不巳固陽之地陽所不堪故陽</span><br/>
<span class='tline' id='l106' data-llen='2282:2308'><a onclick="displayPageImage('KR1a0054', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2308:2331'>氣之龍與之交戰即說卦云戰乎乾是也戰于卦外故</span><br/>
<span class='tline' id='l108' data-llen='2331:2346'>曰于野隂陽相傷故其血𤣥黄</span><br/>
<span class='tline' id='l109' data-llen='2346:2368'>　　<span class='krp-note'>十/二</span>積柔致禍故於初六言善惡之積</span><br/>
<span class='tline' id='l110' data-llen='2368:2391'>積善至言順也正義曰此一節明初六爻辭也積善之</span><br/>
<span class='tline' id='l111' data-llen='2391:2414'>家必有餘慶積不善之家必有餘殃者欲明初六其惡</span><br/>
<span class='tline' id='l112' data-llen='2414:2437'>有漸故先明其所行善惡事由乆而積漸故致後之吉</span><br/>
<span class='tline' id='l113' data-llen='2437:2460'>凶盖言順者言此履霜堅冰至葢言順習隂惡之道積</span><br/>
<span class='tline' id='l114' data-llen='2460:2483'>微而不已乃致此弑害稱盖者是疑之辭凡萬事之起</span><br/>
<span class='tline' id='l115' data-llen='2483:2509'><a onclick="displayPageImage('KR1a0054', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2509:2532'>皆從小至大從㣲至著故上文善惡並言今獨言弑君</span><br/>
<span class='tline' id='l117' data-llen='2532:2555'>弑父有漸者以隂主柔順積柔不已乃終至禍亂故特</span><br/>
<span class='tline' id='l118' data-llen='2555:2564'>於坤之初六言之</span><br/>
<span class='tline' id='l119' data-llen='2564:2583'>　　<span class='krp-note'>十/三</span>黄中至暢𤼵外内俱善</span><br/>
<span class='tline' id='l120' data-llen='2583:2606'>君子黄至之至也正義曰此一節明六五爻辭也黄中</span><br/>
<span class='tline' id='l121' data-llen='2606:2629'>通理者以黄居中兼四方之色奉承臣職是通曉物理</span><br/>
<span class='tline' id='l122' data-llen='2629:2652'>也正位居體者居中得正是正位也處上體之中是居</span><br/>
<span class='tline' id='l123' data-llen='2652:2675'>體也黄中通理是美在其中有美在於中必通暢於外</span><br/>
<span class='tline' id='l124' data-llen='2675:2701'><a onclick="displayPageImage('KR1a0054', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2701:2724'>故云暢於四支四支猶人手足比於四方物務也外内</span><br/>
<span class='tline' id='l126' data-llen='2724:2748'>俱善能宣𤼵於事業所營謂之事事成謂之業美莫過</span><br/>
<span class='tline' id='l127' data-llen='2748:2757'>之故云美之至也</span><br/>
<span class='tline' id='l128' data-llen='2757:2781'>　　<span class='krp-note'>十/四</span>𤣥黄言隂陽俱傷莊氏云上六雜氣</span><br/>
<span class='tline' id='l129' data-llen='2781:2804'>隂疑於至地黄正義曰此一節明上六爻辭隂疑於陽</span><br/>
<span class='tline' id='l130' data-llen='2804:2828'>必戰者隂盛為陽所疑陽乃𤼵動欲除去此隂隂既强</span><br/>
<span class='tline' id='l131' data-llen='2828:2851'>盛不肯退避故必戰也為其嫌於无陽故稱龍焉者上</span><br/>
<span class='tline' id='l132' data-llen='2851:2874'>六隂盛似陽為嫌純隂非陽故稱龍以明之猶未離其</span><br/>
<span class='tline' id='l133' data-llen='2874:2900'><a onclick="displayPageImage('KR1a0054', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2900:2924'>𩔖也故稱血馬者言上六雖隂盛似陽然猶未能離其</span><br/>
<span class='tline' id='l135' data-llen='2924:2948'>隂類故為陽所傷而見血也夫𤣥黄者天地之雜也天</span><br/>
<span class='tline' id='l136' data-llen='2948:2973'>𤣥而地黄者釋其血𤣥黄之義莊氏云上六之爻兼有</span><br/>
<span class='tline' id='l137' data-llen='2973:2998'>天地雜氣所以上六被傷其血𤣥黄也天色𤣥地色黄</span><br/>
<span class='tline' id='l138' data-llen='2998:3021'>故血有天地之色今輔嗣注云猶與陽戰而相傷是言</span><br/>
<span class='tline' id='l139' data-llen='3021:3043'>隂陽俱傷也恐莊氏之言非王之本意今所不取也</span><br/>
<span class='tline' id='l140' data-llen='3043:3065'>　　<span class='krp-note'>十/五</span>屯乃元亨亨乃利貞與乾四徳異</span><br/>
<span class='tline' id='l141' data-llen='3065:3092'>䷂<span class='krp-note'>震下/坎上</span>屯元亨利貞剛柔始交是以屯不交則否故</span><br/>
<span class='tline' id='l142' data-llen='3092:3118'><a onclick="displayPageImage('KR1a0054', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3118:3133'>屯乃大亨也大亨則无險故利貞</span><br/>
<span class='tline' id='l144' data-llen='3133:3153'>　　<span class='krp-note'>十/六</span>屯為坎宫二世卦諸卦放此</span><br/>
<span class='tline' id='l145' data-llen='3153:3172'>屯張倫反難也盈也坎宫二世卦否備鄙反</span><br/>
<span class='tline' id='l146' data-llen='3172:3193'>　　<span class='krp-note'>十/七</span>隂徳始交為難利建侯以寧之</span><br/>
<span class='tline' id='l147' data-llen='3193:3216'>勿用有攸往往益屯也利建侯得主則定正義曰屯難</span><br/>
<span class='tline' id='l148' data-llen='3216:3239'>也剛柔始交而難生初相逢遇故云屯難也以隂陽始</span><br/>
<span class='tline' id='l149' data-llen='3239:3262'>交而為難因難物始大通故元亨也萬物大亨乃得利</span><br/>
<span class='tline' id='l150' data-llen='3262:3285'>益而貞正故利貞也但屯之四徳劣於乾之四徳故屯</span><br/>
<span class='tline' id='l151' data-llen='3285:3311'><a onclick="displayPageImage('KR1a0054', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3311:3334'>乃元亨亨乃利貞乾之四徳无所不包此即勿用有攸</span><br/>
<span class='tline' id='l153' data-llen='3334:3357'>往又别言利建侯不如乾之无所不利此已上說屯之</span><br/>
<span class='tline' id='l154' data-llen='3357:3380'>自然之四徳聖人當法之勿用有攸往利建侯者以其</span><br/>
<span class='tline' id='l155' data-llen='3380:3403'>屯難之世世道初創其物未寕故宜利建侯以寧之此</span><br/>
<span class='tline' id='l156' data-llen='3403:3411'>二句釋人事也</span><br/>
<span class='tline' id='l157' data-llen='3411:3430'>　　<span class='krp-note'>十/八</span>君子法屯象以經緯綱綸</span><br/>
<span class='tline' id='l158' data-llen='3430:3453'>象曰雲雷至經綸正義曰經謂經緯綸謂綱綸言君子</span><br/>
<span class='tline' id='l159' data-llen='3453:3476'>法此屯象有為之時以經綸天下約束於物故云君子</span><br/>
<span class='tline' id='l160' data-llen='3476:3502'><a onclick="displayPageImage('KR1a0054', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3502:3525'>以經綸也姚信云綸謂緯也以織綜經緯此君子之事</span><br/>
<span class='tline' id='l162' data-llen='3525:3531'>非其義也</span><br/>
<span class='tline' id='l163' data-llen='3531:3553'>　　<span class='krp-note'>十/九</span>屯初動則難生故磐桓居貞建侯</span><br/>
<span class='tline' id='l164' data-llen='3553:3576'>初九磐桓利居貞利建侯處屯之初動則難生不可以</span><br/>
<span class='tline' id='l165' data-llen='3576:3599'>進故磐桓也處此時也其利安在不唯居貞建侯乎夫</span><br/>
<span class='tline' id='l166' data-llen='3599:3623'>息亂以静守靜以侯安民在正𢎞正在謙屯難之世隂</span><br/>
<span class='tline' id='l167' data-llen='3623:3646'>求於陽弱求於强民思其主之時也初處其首而又下</span><br/>
<span class='tline' id='l168' data-llen='3646:3658'>焉爻備斯義宜其得民也</span><br/>
<span class='tline' id='l169' data-llen='3658:3685'><a onclick="displayPageImage('KR1a0054', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3685:3708'>　　<span class='krp-note'>二/十</span>二志在五而不從初故屯邅馬班如</span><br/>
<span class='tline' id='l171' data-llen='3708:3731'>六二屯如邅如乗馬班如匪㓂婚媾女子貞不字十年</span><br/>
<span class='tline' id='l172' data-llen='3731:3754'>乃字志在乎五不從于初屯難之時正道未行與初相</span><br/>
<span class='tline' id='l173' data-llen='3754:3777'>近而不相得困於侵害故屯邅也時方屯難正道未通</span><br/>
<span class='tline' id='l174' data-llen='3777:3800'>渉逺而行難可以進故曰乘馬班如也㓂謂初也无初</span><br/>
<span class='tline' id='l175' data-llen='3800:3823'>之難則與五婚矣故曰匪㓂婚媾也志在於五不從於</span><br/>
<span class='tline' id='l176' data-llen='3823:3846'>初故曰女子貞不字也屯難之世勢不過十年者也十</span><br/>
<span class='tline' id='l177' data-llen='3846:3870'>年則反常反常則本志斯𫉬矣故曰十年乃字屯如子</span><br/>
<span class='tline' id='l178' data-llen='3870:3897'><a onclick="displayPageImage('KR1a0054', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3897:3920'>夏傳云如辭也邅張連反馬云難行不進之貌乘繩證</span><br/>
<span class='tline' id='l180' data-llen='3920:3943'>反四馬曰乘下及注並同鄭云馬牝牡曰乘子夏傳音</span><br/>
<span class='tline' id='l181' data-llen='3943:3967'>繩班如字子夏傳云相牽不進貌鄭本作般正義曰女子</span><br/>
<span class='tline' id='l182' data-llen='3967:3992'>謂六二也女子以守貞正不受初九之愛字訓愛也十年乃</span><br/>
<span class='tline' id='l183' data-llen='3992:4015'>字者十年難息之後即初不害已也乃得徃適於五受</span><br/>
<span class='tline' id='l184' data-llen='4015:4038'>五之字愛十者數之極數極則復故云十年也象曰六</span><br/>
<span class='tline' id='l185' data-llen='4038:4061'>二之難乘剛也者釋所以屯如邅如也有畏難者以其</span><br/>
<span class='tline' id='l186' data-llen='4061:4084'>乘陵初剛不肯從之故有難也十年乃字反常者謂十</span><br/>
<span class='tline' id='l187' data-llen='4084:4111'><a onclick="displayPageImage('KR1a0054', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4111:4134'>年之後屯難止息得反常者謂反常道即二適於五是</span><br/>
<span class='tline' id='l189' data-llen='4134:4157'>其得常也已前有難不得行常十年難息得反歸於常</span><br/>
<span class='tline' id='l190' data-llen='4157:4163'>以適五也</span><br/>
<span class='tline' id='l191' data-llen='4163:4187'>　　<span class='krp-note'>二十/一</span>女子十年乃字猶㓂近應逺乆乃合</span><br/>
<span class='tline' id='l192' data-llen='4187:4210'>此爻因六二之象以明女子㛰媾之事即其餘人事亦</span><br/>
<span class='tline' id='l193' data-llen='4210:4233'>當法此猶如有人逼近於强雖逺有外應未敢茍進被</span><br/>
<span class='tline' id='l194' data-llen='4233:4256'>近者所陵經乆之後乃得與應相合是知萬事皆象於</span><br/>
<span class='tline' id='l195' data-llen='4256:4279'>此非唯男女而已諸爻所云隂陽男女之象義皆倣於</span><br/>
<span class='tline' id='l196' data-llen='4279:4306'><a onclick="displayPageImage('KR1a0054', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4306:4309'>此</span><br/>
<span class='tline' id='l198' data-llen='4309:4332'>　　<span class='krp-note'>二十/二</span>即鹿无虞或作麓君子幾有二音</span><br/>
<span class='tline' id='l199' data-llen='4332:4355'>六三即鹿无虞唯入于林中君子幾不如舎往吝三既</span><br/>
<span class='tline' id='l200' data-llen='4355:4378'>近五而无㓂難四雖比五其志在初不妨已路可以進</span><br/>
<span class='tline' id='l201' data-llen='4378:4401'>而无屯邅也見路之易不揆其志五應在二往必不納</span><br/>
<span class='tline' id='l202' data-llen='4401:4424'>何異无虞以從禽乎雖見其禽而无其虞徒入于林中</span><br/>
<span class='tline' id='l203' data-llen='4424:4448'>其可𫉬乎幾辭也夫君子之動豈取恨辱哉故不如舎</span><br/>
<span class='tline' id='l204' data-llen='4448:4471'>往吝窮也鹿王肅作麓云山足幾徐音祈辭也注同又</span><br/>
<span class='tline' id='l205' data-llen='4471:4498'><a onclick="displayPageImage('KR1a0054', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4498:4521'>音機近也速也鄭作機云弩牙也正義曰幾為語辭不</span><br/>
<span class='tline' id='l207' data-llen='4521:4544'>為義也知此幾不為事之幾㣲凡幾㣲者乃從无向有</span><br/>
<span class='tline' id='l208' data-llen='4544:4567'>其事未見乃為幾也今即鹿无虞是已成之事事已顯</span><br/>
<span class='tline' id='l209' data-llen='4567:4578'>著故不得為幾㣲之義</span><br/>
<span class='tline' id='l210' data-llen='4578:4600'>　　<span class='krp-note'>二十/三</span>屯膏而不光故小貞吉大貞凶</span><br/>
<span class='tline' id='l211' data-llen='4600:4623'>九五屯其膏小貞吉大貞凶處屯難之時居尊位之上</span><br/>
<span class='tline' id='l212' data-llen='4623:4647'>不能恢𢎞博施无物不與拯濟㣲滯亨于羣小而繫應</span><br/>
<span class='tline' id='l213' data-llen='4647:4670'>在二屯難其膏非能光其施者也固志同好不容他間</span><br/>
<span class='tline' id='l214' data-llen='4670:4697'><a onclick="displayPageImage('KR1a0054', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4697:4720'>小貞之吉大貞之凶正義曰屯其膏者膏謂膏澤恩惠</span><br/>
<span class='tline' id='l216' data-llen='4720:4745'>之𩔖言九五既居尊位當恢𢎞博施唯繫應在二而所</span><br/>
<span class='tline' id='l217' data-llen='4745:4768'>施者褊狭是屯難其膏小貞吉大貞凶者貞正也出納</span><br/>
<span class='tline' id='l218' data-llen='4768:4792'>之吝謂之有司是小貞為吉若大人不能恢𢎞博施是</span><br/>
<span class='tline' id='l219' data-llen='4792:4798'>大貞為凶</span><br/>
<span class='tline' id='l220' data-llen='4798:4820'>　　<span class='krp-note'>二十/四</span>以剛處中能斷疑故童蒙求之</span><br/>
<span class='tline' id='l221' data-llen='4820:4847'>䷃<span class='krp-note'>坎下/艮上</span>蒙亨匪我求童蒙童蒙求我初筮告再三瀆</span><br/>
<span class='tline' id='l222' data-llen='4847:4870'>瀆則不告筮者决疑之物也童蒙之來求我欲决所惑</span><br/>
<span class='tline' id='l223' data-llen='4870:4897'><a onclick="displayPageImage('KR1a0054', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4897:4920'>也决之不一不知所從則復惑也故初筮則告再三則</span><br/>
<span class='tline' id='l225' data-llen='4920:4943'>瀆瀆蒙也能為初筮其唯二乎以剛處中能斷夫疑者</span><br/>
<span class='tline' id='l226' data-llen='4943:4966'>也蒙莫公反蒙也稚也稽覽圖云无以教天下曰蒙方</span><br/>
<span class='tline' id='l227' data-llen='4966:4989'>言云蒙萌也離宫四世卦童如字字書作僮鄭云未冠</span><br/>
<span class='tline' id='l228' data-llen='4989:4993'>之稱</span><br/>
<span class='tline' id='l229' data-llen='4993:5019'>　　<span class='krp-note'>二十/五</span>初筮不剖决告之而再三瀆蒙不如不告</span><br/>
<span class='tline' id='l230' data-llen='5019:5042'>正義曰蒙者㣲昧闇弱之名物皆蒙昧唯願亨通故云</span><br/>
<span class='tline' id='l231' data-llen='5042:5065'>蒙亨匪我求童蒙童蒙求我者物既闇弱而意願亨通</span><br/>
<span class='tline' id='l232' data-llen='5065:5092'><a onclick="displayPageImage('KR1a0054', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5092:5115'>即明者不求於闇即匪我師徳之髙明往求童蒙之闇</span><br/>
<span class='tline' id='l234' data-llen='5115:5138'>但闇者求明明者不諮於闇故云童蒙求我也初筮告</span><br/>
<span class='tline' id='l235' data-llen='5138:5162'>者初者𤼵始之辭筮者决疑之物童蒙既来求我我當</span><br/>
<span class='tline' id='l236' data-llen='5162:5185'>以初始一理剖决告之再三瀆瀆則不告者師若遲疑</span><br/>
<span class='tline' id='l237' data-llen='5185:5208'>不定或再或三是褻瀆瀆則不告童蒙來問本為决疑</span><br/>
<span class='tline' id='l238' data-llen='5208:5231'>師若以廣深二義再三之言告之則童蒙聞之轉亦瀆</span><br/>
<span class='tline' id='l239' data-llen='5231:5240'>亂故不如不告也</span><br/>
<span class='tline' id='l240' data-llen='5240:5263'>　　<span class='krp-note'>二十/六</span>内險外止為蒙時所願者以亨行</span><br/>
<span class='tline' id='l241' data-llen='5263:5290'><a onclick="displayPageImage('KR1a0054', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5290:5313'>彖曰蒙山下有險險而止蒙退則困險進則閡山不知</span><br/>
<span class='tline' id='l243' data-llen='5313:5336'>所適蒙之義也蒙亨以亨行時中也時之所願唯願亨</span><br/>
<span class='tline' id='l244' data-llen='5336:5359'>也以亨行之得時中也匪我求童蒙童蒙求我志應也</span><br/>
<span class='tline' id='l245' data-llen='5359:5382'>我謂非童蒙者也非童蒙者即陽也凡不識者求問識</span><br/>
<span class='tline' id='l246' data-llen='5382:5405'>者識者不求所告闇者求明明者不諮於闇故蒙之為</span><br/>
<span class='tline' id='l247' data-llen='5405:5428'>義匪我求童蒙童蒙求我也童蒙之來求我志應故也</span><br/>
<span class='tline' id='l248' data-llen='5428:5451'>初筮告以剛中也謂二也二為衆隂之主也无剛失中</span><br/>
<span class='tline' id='l249' data-llen='5451:5474'>何由得初筮之告乎再三瀆瀆則不告瀆蒙也蒙以飬</span><br/>
<span class='tline' id='l250' data-llen='5474:5501'><a onclick="displayPageImage('KR1a0054', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5501:5524'>正聖功也正義曰再三瀆瀆則不告瀆蒙者所以再三</span><br/>
<span class='tline' id='l252' data-llen='5524:5547'>不告恐瀆亂蒙者自此以上彖辭縂釋蒙亨之義蒙以</span><br/>
<span class='tline' id='l253' data-llen='5547:5571'>飬正聖功也者能以蒙昧𨼆黙自飬正道乃成至聖之</span><br/>
<span class='tline' id='l254' data-llen='5571:5582'>功此一句釋經之利貞</span><br/>
<span class='tline' id='l255' data-llen='5582:5606'>　　<span class='krp-note'>二十/七</span>蒙𤼵疑明刑與說皆當以往則吝</span><br/>
<span class='tline' id='l256' data-llen='5606:5630'>初六𤼵蒙利用刑人用說桎梏以往吝處蒙之初二照</span><br/>
<span class='tline' id='l257' data-llen='5630:5655'>其上故蒙𤼵也蒙𤼵疑明刑說當也以往吝刑不可長</span><br/>
<span class='tline' id='l258' data-llen='5655:5678'>也象曰利用刑人以正法也刑人之道道所惡也以正</span><br/>
<span class='tline' id='l259' data-llen='5678:5705'><a onclick="displayPageImage('KR1a0054', 'WYG', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5705:5729'>法制故刑人也正義曰𤼵蒙者以初近於九二二以陽</span><br/>
<span class='tline' id='l261' data-llen='5729:5753'>處中而明能照闇故初六以能𤼵去其蒙也利用刑人</span><br/>
<span class='tline' id='l262' data-llen='5753:5776'>用說桎梏者蒙既發去无所疑滯故利用刑戮于人又</span><br/>
<span class='tline' id='l263' data-llen='5776:5800'>利用說去罪人桎梏以蒙既𤼵去疑事顯明刑人說桎</span><br/>
<span class='tline' id='l264' data-llen='5800:5823'>梏皆得當在足曰桎在手曰梏小爾雅云杻謂之梏械</span><br/>
<span class='tline' id='l265' data-llen='5823:5846'>謂之桎以往吝者若以正道而往即其事益善矣若以</span><br/>
<span class='tline' id='l266' data-llen='5846:5869'>刑人之道出往往之即有鄙吝象曰利用刑人以正法</span><br/>
<span class='tline' id='l267' data-llen='5869:5892'>者且刑人之道乃賊害於物是道之所惡以利用刑人</span><br/>
<span class='tline' id='l268' data-llen='5892:5919'><a onclick="displayPageImage('KR1a0054', 'WYG', '005-15b' );" name="005-15b" class="pb">[005-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5919:5942'>者以正其法制不可不刑矣故刑罰不可不施於國鞭</span><br/>
<span class='tline' id='l270' data-llen='5942:5965'>扑不可不施於家案經刑人說人二事象直云利用刑</span><br/>
<span class='tline' id='l271' data-llen='5965:5976'>人一者但舉刑重故也</span><br/>
<span class='tline' id='l272' data-llen='5976:5999'>　　<span class='krp-note'>二十/八</span>上不求三而三求上故云見金夫</span><br/>
<span class='tline' id='l273' data-llen='5999:6022'>六三勿用取女見金夫不有躬无攸利童蒙之時隂求</span><br/>
<span class='tline' id='l274' data-llen='6022:6046'>於陽晦求於明各求𤼵其昧者也六三在下卦之上上</span><br/>
<span class='tline' id='l275' data-llen='6046:6069'>九在上卦之上男女之義也上不求三而三求上女先</span><br/>
<span class='tline' id='l276' data-llen='6069:6092'>求男者也女之為體正行以待命者也見剛夫而求之</span><br/>
<span class='tline' id='l277' data-llen='6092:6119'><a onclick="displayPageImage('KR1a0054', 'WYG', '005-16a' );" name="005-16a" class="pb">[005-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6119:6142'>故曰不有躬也施之於女行在不順故勿用取女而无</span><br/>
<span class='tline' id='l279' data-llen='6142:6150'>攸利取七住反</span><br/>
<span class='tline' id='l280' data-llen='6150:6167'>　　<span class='krp-note'>二十/九</span>陽主生息故言實</span><br/>
<span class='tline' id='l281' data-llen='6167:6192'>正義象曰獨逺實者實謂九二之陽也九二以陽故稱實也</span><br/>
<span class='tline' id='l282' data-llen='6192:6215'>六三近九二六五近上九又應九二唯此六四既不近</span><br/>
<span class='tline' id='l283' data-llen='6215:6238'>二又不近上故云獨逺實也陽主生息故稱實隂主消</span><br/>
<span class='tline' id='l284' data-llen='6238:6246'>損故不得言實</span><br/>
<span class='tline' id='l285' data-llen='6246:6264'>　　<span class='krp-note'>三/十</span>自有孚至大川為繇辭</span><br/>
<span class='tline' id='l286' data-llen='6264:6291'><a onclick="displayPageImage('KR1a0054', 'WYG', '005-16b' );" name="005-16b" class="pb">[005-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6291:6318'>䷄<span class='krp-note'>乾下/坎上</span>需有孚至大川正義曰此需卦繇辭也需者</span><br/>
<span class='tline' id='l288' data-llen='6318:6341'>待也物初蒙稚待飬而成无信即不立所待唯信也故</span><br/>
<span class='tline' id='l289' data-llen='6341:6364'>需有孚言需之為體唯有信也光亨貞吉者若能有信</span><br/>
<span class='tline' id='l290' data-llen='6364:6386'>即需道光明物得亨通于正則吉故云光亨貞吉也</span><br/>
<span class='tline' id='l291' data-llen='6386:6408'>　　<span class='krp-note'>三十/一</span>需險在前以剛健而進故利渉</span><br/>
<span class='tline' id='l292' data-llen='6408:6431'>利渉大川者以剛健而進即不患於險乾徳乃亨故云</span><br/>
<span class='tline' id='l293' data-llen='6431:6437'>利渉大川</span><br/>
<span class='tline' id='l294' data-llen='6437:6459'>　　<span class='krp-note'>三十/二</span>需字從雨重而者訓飬讀為秀</span><br/>
<span class='tline' id='l295' data-llen='6459:6486'><a onclick="displayPageImage('KR1a0054', 'WYG', '005-17a' );" name="005-17a" class="pb">[005-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6486:6509'>需音須字從雨重而者非飲食之道也訓飬鄭讀為秀</span><br/>
<span class='tline' id='l297' data-llen='6509:6530'>解云陽氣秀而不直上者畏上坎也坤宫遊䰟卦</span><br/>
<span class='tline' id='l298' data-llen='6530:6552'>　　<span class='krp-note'>三十/三</span>不云險不云雨不云天上有雲</span><br/>
<span class='tline' id='l299' data-llen='6552:6576'>象曰雲上于天需君子以飲食宴樂童蒙已𤼵盛徳光</span><br/>
<span class='tline' id='l300' data-llen='6576:6599'>亨飲食宴樂其在兹乎正義曰坎既為險又為雨今不</span><br/>
<span class='tline' id='l301' data-llen='6599:6622'>言險雨者此象不取險難之義也故不云險也雨是已</span><br/>
<span class='tline' id='l302' data-llen='6622:6645'>下之物不是須待之義故不云雨也不言天上有雲而</span><br/>
<span class='tline' id='l303' data-llen='6645:6668'>言雲上于天者天之欲雨待時而落所以明需天惠將</span><br/>
<span class='tline' id='l304' data-llen='6668:6695'><a onclick="displayPageImage('KR1a0054', 'WYG', '005-17b' );" name="005-17b" class="pb">[005-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6695:6718'>施而盛徳又亨故君子於此之時以飲食宴樂上時掌</span><br/>
<span class='tline' id='l306' data-llen='6718:6734'>反干寳云升也王肅本作雲在天上</span><br/>
<span class='tline' id='l307' data-llen='6734:6756'>　　<span class='krp-note'>三十/四</span>用恒守常不能見幾乃得无咎</span><br/>
<span class='tline' id='l308' data-llen='6756:6779'>初九需于郊至未失常也正義曰但難在於坎初九去</span><br/>
<span class='tline' id='l309' data-llen='6779:6802'>難既逺故待時在于郊郊者是境上之地亦去水逺也</span><br/>
<span class='tline' id='l310' data-llen='6802:6825'>利用恒无咎者恒常也逺難待時以避其害故宜利保</span><br/>
<span class='tline' id='l311' data-llen='6825:6847'>守其常所以无咎猶不能見幾速進但得无咎而已</span><br/>
<span class='tline' id='l312' data-llen='6847:6866'>　　<span class='krp-note'>三十/五</span>近難需沙而寛衍在中</span><br/>
<span class='tline' id='l313' data-llen='6866:6893'><a onclick="displayPageImage('KR1a0054', 'WYG', '005-18a' );" name="005-18a" class="pb">[005-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6893:6916'>九二需于沙小有言終吉轉近於難故曰需于沙也不</span><br/>
<span class='tline' id='l315' data-llen='6916:6939'>至致㓂故曰小有言也近不逼難逺不後時履健居中</span><br/>
<span class='tline' id='l316' data-llen='6939:6962'>以待其㑹雖小有言以吉終也沙如字鄭作沚正義曰</span><br/>
<span class='tline' id='l317' data-llen='6962:6985'>沙是水傍之地去水漸近待時於沙象曰需于沙衍在</span><br/>
<span class='tline' id='l318' data-llen='6985:7008'>中者衍謂寛衍去難雖近猶未逼於難而寛衍在其中</span><br/>
<span class='tline' id='l319' data-llen='7008:7020'>也故雖小有言以吉終也</span><br/>
<span class='tline' id='l320' data-llen='7020:7042'>　　<span class='krp-note'>三十/六</span>隂陽相傷稱血居坎之始稱穴</span><br/>
<span class='tline' id='l321' data-llen='7042:7065'>六四需于血出自穴凢稱血者隂陽相傷者也隂陽相</span><br/>
<span class='tline' id='l322' data-llen='7065:7092'><a onclick="displayPageImage('KR1a0054', 'WYG', '005-18b' );" name="005-18b" class="pb">[005-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7092:7115'>近而不相得陽欲進而隂塞之則相害也穴者隂之路</span><br/>
<span class='tline' id='l324' data-llen='7115:7138'>也處坎之始居穴者也九三剛進四不能距見侵則辟</span><br/>
<span class='tline' id='l325' data-llen='7138:7158'>順以聽命者也故曰需于血出自穴也辟音避</span><br/>
<span class='tline' id='l326' data-llen='7158:7178'>　　<span class='krp-note'>三十/七</span>九五居中得正无所用需</span><br/>
<span class='tline' id='l327' data-llen='7178:7201'>九五需于酒至中正也正義曰需于酒食貞吉者五既</span><br/>
<span class='tline' id='l328' data-llen='7201:7224'>為需之主已得天位无所復需但以需待酒食以遞相</span><br/>
<span class='tline' id='l329' data-llen='7224:7247'>宴樂而得貞吉象曰酒食貞吉以中正者釋酒食貞吉</span><br/>
<span class='tline' id='l330' data-llen='7247:7267'>之義言九五居中得正需道亨通上下无事也</span><br/>
<span class='tline' id='l331' data-llen='7267:7294'><a onclick="displayPageImage('KR1a0054', 'WYG', '005-19a' );" name="005-19a" class="pb">[005-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7294:7316'>　　<span class='krp-note'>三十/八</span>以一隂為三陽主故須敬乃吉</span><br/>
<span class='tline' id='l333' data-llen='7316:7339'>象曰不速之客来敬之終吉雖不當位未大失也處无</span><br/>
<span class='tline' id='l334' data-llen='7339:7362'>位之地不當位者也敬之則得終吉故雖不當位未大</span><br/>
<span class='tline' id='l335' data-llen='7362:7385'>失也正義曰上六入于穴者上六隂爻故亦稱穴也上</span><br/>
<span class='tline' id='l336' data-llen='7385:7408'>六與三相應三來之已不為禍害乃得為已援助故上</span><br/>
<span class='tline' id='l337' data-llen='7408:7431'>六无所畏忌乃入于穴而居也有不速之客三人來者</span><br/>
<span class='tline' id='l338' data-llen='7431:7454'>速召也不須召喚之客有三人自來三人謂初九九二</span><br/>
<span class='tline' id='l339' data-llen='7454:7477'>九三此三陽務欲前進但畏于險難不能前進其難既</span><br/>
<span class='tline' id='l340' data-llen='7477:7504'><a onclick="displayPageImage('KR1a0054', 'WYG', '005-19b' );" name="005-19b" class="pb">[005-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7504:7527'>通三陽務欲上升不須召喚而自來故云有不速之客</span><br/>
<span class='tline' id='l342' data-llen='7527:7550'>三人來也敬之終吉者上六居无位之地以一隂而為</span><br/>
<span class='tline' id='l343' data-llen='7550:7573'>三陽之主不可怠慢故須恭敬此三陽乃得終吉且需</span><br/>
<span class='tline' id='l344' data-llen='7573:7596'>之一卦須待難通其於六爻皆假他物之象以明人事</span><br/>
<span class='tline' id='l345' data-llen='7596:7602'>待通而亨</span><br/>
<span class='tline' id='l346' data-llen='7602:7605'>　</span><br/>
<span class='tline' id='l347' data-llen='7605:7608'>　</span><br/>
<span class='tline' id='l348' data-llen='7608:7618'>　周易要義卷一中</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='152:178'><a onclick="displayPageImage('KR1a0054', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='178:194'>欽定四庫全書　　　　　經部一</span><br/>
<span class='tline' id='l9' data-llen='194:210'>　周易要義　　　　　　易𩔖</span><br/>
<span class='tline' id='l10' data-llen='210:216'>　　提要</span><br/>
<span class='tline' id='l11' data-llen='216:242'>　　　　<span class='krp-note'>臣/</span>等謹案周易要義十卷宋魏了翁撰了翁</span><br/>
<span class='tline' id='l12' data-llen='242:265'>　　　　字華夫號鶴山臨卭人慶元五年進士官至</span><br/>
<span class='tline' id='l13' data-llen='265:288'>　　　　資政殿大學士參知政事僉書樞宻院事事</span><br/>
<span class='tline' id='l14' data-llen='288:311'>　　　　迹具宋史本傳了翁以説經者但知誦習成</span><br/>
<span class='tline' id='l15' data-llen='311:334'>　　　　言不能求之詳博因取諸經註疏之文據事</span><br/>
<span class='tline' id='l16' data-llen='334:360'><a onclick="displayPageImage('KR1a0054', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='360:384'>　　　　别𩔖而録之謂之九經要義此其中之第一</span><br/>
<span class='tline' id='l18' data-llen='384:407'>　　　　部也方囘桐江集有周易集義跋載了翁嘗</span><br/>
<span class='tline' id='l19' data-llen='407:430'>　　　　言辭變象占易之綱領而繇彖象爻之辭畫</span><br/>
<span class='tline' id='l20' data-llen='430:453'>　　　　爻位虚之别互反飛伏之説乗承比應之例</span><br/>
<span class='tline' id='l21' data-llen='453:476'>　　　　有不知則義理闕焉葢其大㫖主於以象數</span><br/>
<span class='tline' id='l22' data-llen='476:499'>　　　　求義理折衷於漢學宋學之間故是編所録</span><br/>
<span class='tline' id='l23' data-llen='499:522'>　　　　雖主於注疏釋文而採掇謹嚴别裁精審可</span><br/>
<span class='tline' id='l24' data-llen='522:545'>　　　　謂剪除枝蔓獨擷英華王禕雜説云孔頴逹</span><br/>
<span class='tline' id='l25' data-llen='545:571'><a onclick="displayPageImage('KR1a0054', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='571:594'>　　　　作九經正義往往援引緯書之説歐陽公常</span><br/>
<span class='tline' id='l27' data-llen='594:617'>　　　　欲刪而去之其言不果行迨鶴山魏氏作要</span><br/>
<span class='tline' id='l28' data-llen='617:640'>　　　　義始加㸃削而其言絶焉則亦甚與以廓清</span><br/>
<span class='tline' id='l29' data-llen='640:663'>　　　　之功矣明萬厯中張萱重編内閣書目載九</span><br/>
<span class='tline' id='l30' data-llen='663:686'>　　　　經要義尚存儀禮七冊禮記三冊周易二冊</span><br/>
<span class='tline' id='l31' data-llen='686:709'>　　　　尚書一冊春秋二冊論語二冊孟子二冊又</span><br/>
<span class='tline' id='l32' data-llen='709:733'>　　　　𩔖目六卷本共為一編今諸經或存或佚不</span><br/>
<span class='tline' id='l33' data-llen='733:756'>　　　　能復合故以以世有傳本者各著於録朱彝</span><br/>
<span class='tline' id='l34' data-llen='756:782'><a onclick="displayPageImage('KR1a0054', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='782:806'>　　　　尊經義考羣經𩔖中載九經要義二百六十</span><br/>
<span class='tline' id='l36' data-llen='806:829'>　　　　三卷注曰分見各經然各經皆載要義而易</span><br/>
<span class='tline' id='l37' data-llen='829:853'>　　　　𩔖則但據宋志載了翁周易集義六十四卷</span><br/>
<span class='tline' id='l38' data-llen='853:876'>　　　　不載此書似乎即以集義為要義考方囘周</span><br/>
<span class='tline' id='l39' data-llen='876:899'>　　　　易集義跋曰鶴山先生謫靖州取諸經注疏</span><br/>
<span class='tline' id='l40' data-llen='899:922'>　　　　摘為要義又取濓洛以来諸大儒易説為周</span><br/>
<span class='tline' id='l41' data-llen='922:945'>　　　　易集義則為二書審矣乾隆四十二年二月</span><br/>
<span class='tline' id='l42' data-llen='945:954'>　　　　恭校上</span><br/>
<span class='tline' id='l43' data-llen='954:980'><a onclick="displayPageImage('KR1a0054', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='980:1015'>　　　　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l45' data-llen='1015:1043'>　　　　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='152:178'><a onclick="displayPageImage('KR1a0054', 'WYG', '020-1a' );" name="020-1a" class="pb">[020-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='178:186'>欽定四庫全書</span>
<span class='tline' id='l9' data-llen='186:207'>　周易要義卷九　　　　　宋　魏了翁　輯</span>
<span class='tline' id='l10' data-llen='207:212'>　說卦</span>
<span class='tline' id='l11' data-llen='212:230'>　　<span class='krp-note'>一/</span>幽贊神明而生蓍蓍蒿属</span>
<span class='tline' id='l12' data-llen='230:253'>昔者聖人之作易也幽賛於神明而生蓍幽深也賛明</span>
<span class='tline' id='l13' data-llen='253:276'>也蓍受命如響不知所以然而然也賛本或作讃子旦</span>
<span class='tline' id='l14' data-llen='276:299'>反蓍音尸說文云蒿属生千嵗三百莖易以為數天子</span>
<span class='tline' id='l15' data-llen='299:322'>九尺諸侯七尺大夫五尺士三尺毛詩草木疏云似藾</span>
<span class='tline' id='l16' data-llen='322:348'><a onclick="displayPageImage('KR1a0054', 'WYG', '020-1b' );" name="020-1b" class="pb">[020-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='348:371'>蕭青色科生洪範五行傳云蓍百年一本生百莖論衡</span>
<span class='tline' id='l18' data-llen='371:394'>云七十嵗生一莖七百嵗生十莖神靈之物故生遲也</span>
<span class='tline' id='l19' data-llen='394:417'>史記云生滿百莖者其下必有神龜守之其上常有雲</span>
<span class='tline' id='l20' data-llen='417:434'>氣覆之淮南子云上有叢蓍下有伏龜</span>
<span class='tline' id='l21' data-llen='434:454'>　　<span class='krp-note'>二/</span>蓍極數以定象卦備象以盡數</span>
<span class='tline' id='l22' data-llen='454:477'>參天兩地而倚數參竒也兩耦也七九陽數六八隂數</span>
<span class='tline' id='l23' data-llen='477:500'>觀變於隂陽而立卦卦象也蓍數也卦則雷風相薄山</span>
<span class='tline' id='l24' data-llen='500:523'>澤通氣擬象隂陽變化之體蓍則錯綜天地參兩之數</span>
<span class='tline' id='l25' data-llen='523:549'><a onclick="displayPageImage('KR1a0054', 'WYG', '020-2a' );" name="020-2a" class="pb">[020-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='549:572'>蓍極數以定象卦備象以盡數故蓍曰參天兩地而倚</span>
<span class='tline' id='l27' data-llen='572:595'>數卦曰觀變于隂陽也觀變一本作觀變化發揮于剛</span>
<span class='tline' id='l28' data-llen='595:616'>柔而生　文不全標目缺三四此處盖脫去一頁</span>
<span class='tline' id='l29' data-llen='616:639'>　　<span class='krp-note'>五/</span>伏犧作易有蓍數卦爻道徳義理性命</span>
<span class='tline' id='l30' data-llen='639:664'>正義此聖人即伏犧也不言伏犧而云聖人者明以聖知而</span>
<span class='tline' id='l31' data-llen='664:687'>制作也且下繫已云包犧氏之王天下也於是始作八</span>
<span class='tline' id='l32' data-llen='687:710'>卦今言作易明是伏犧非文王等凡言作者皆本其事</span>
<span class='tline' id='l33' data-llen='710:733'>之所由故云昔者聖人之作易也聖人作易其作如何</span>
<span class='tline' id='l34' data-llen='733:759'><a onclick="displayPageImage('KR1a0054', 'WYG', '020-2b' );" name="020-2b" class="pb">[020-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='759:782'>以此聖知深明神明之道而生用蓍求卦之法故曰幽</span>
<span class='tline' id='l36' data-llen='782:805'>賛于神明而生蓍也倚立也既用蓍求卦其揲蓍所得</span>
<span class='tline' id='l37' data-llen='805:828'>取竒數於天取耦數於地而立七八九六之數故曰參</span>
<span class='tline' id='l38' data-llen='828:851'>天兩地而倚數也言其作易聖人本觀察變化之道象</span>
<span class='tline' id='l39' data-llen='851:874'>於天地隂陽而立乾坤等卦故曰觀變于隂陽而立卦</span>
<span class='tline' id='l40' data-llen='874:898'>也既觀象立卦又就卦𤼵動揮散于剛柔兩畫而生變</span>
<span class='tline' id='l41' data-llen='898:922'>動之爻故曰𤼵揮于剛柔而生爻也蓍數既生爻卦又</span>
<span class='tline' id='l42' data-llen='922:945'>立易道周偹无理不盡聖人用之上以和恊順成聖人</span>
<span class='tline' id='l43' data-llen='945:971'><a onclick="displayPageImage('KR1a0054', 'WYG', '020-3a' );" name="020-3a" class="pb">[020-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='971:994'>之道徳下以治理斷割人倫之正義物理既窮生性又</span>
<span class='tline' id='l45' data-llen='994:1017'>盡至於一朝所賦之命莫不窮其短長定其吉凶故曰</span>
<span class='tline' id='l46' data-llen='1017:1037'>和順于道徳而理于義窮理盡性以至于命也</span>
<span class='tline' id='l47' data-llen='1037:1058'>　　<span class='krp-note'>六/</span>馬鄭等大衍即天地數與王韓異</span>
<span class='tline' id='l48' data-llen='1058:1081'>正義曰先儒馬融王肅等解此皆依繫辭云天數五地</span>
<span class='tline' id='l49' data-llen='1081:1104'>數五五位相得而各有合以為五位相合以隂從陽天</span>
<span class='tline' id='l50' data-llen='1104:1128'>得三合謂三與五也地得兩合謂二與四也鄭𤣥亦云</span>
<span class='tline' id='l51' data-llen='1128:1151'>天地之數備於十乃三之以天兩之以地而倚託大演</span>
<span class='tline' id='l52' data-llen='1151:1177'><a onclick="displayPageImage('KR1a0054', 'WYG', '020-3b' );" name="020-3b" class="pb">[020-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1177:1200'>之數五十也必三之以天兩之以地者天三覆地二載</span>
<span class='tline' id='l54' data-llen='1200:1223'>欲極於數庶得吉凶之審也其意皆以繫辭所云大演</span>
<span class='tline' id='l55' data-llen='1223:1246'>之數五十其用四十九明用蓍之數下云天數五地數</span>
<span class='tline' id='l56' data-llen='1246:1269'>五五位相得而各有合天地之數五十有五以為大演</span>
<span class='tline' id='l57' data-llen='1269:1292'>即天地之數又此上言幽賛于神明而生蓍便云參天</span>
<span class='tline' id='l58' data-llen='1292:1315'>兩地而倚數驗文凖義故知如此韓康伯注繫辭云大</span>
<span class='tline' id='l59' data-llen='1315:1338'>演之數五十用王輔嗣意云易之所賴者五十其用四</span>
<span class='tline' id='l60' data-llen='1338:1361'>十有九則其一不用也不用而用以之通非數而數以</span>
<span class='tline' id='l61' data-llen='1361:1387'><a onclick="displayPageImage('KR1a0054', 'WYG', '020-4a' );" name="020-4a" class="pb">[020-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1387:1410'>之成用與不用本末合數故五十也以大衍五十非即</span>
<span class='tline' id='l63' data-llen='1410:1426'>天地之數故不用馬融鄭𤣥等說</span>
<span class='tline' id='l64' data-llen='1426:1447'>　　<span class='krp-note'>七/</span>七九為竒六八為耦竒耦即參兩</span>
<span class='tline' id='l65' data-llen='1447:1471'>然此倚數在生蓍之後立卦之前明用蓍得數而布以為</span>
<span class='tline' id='l66' data-llen='1471:1494'>卦故以七八九六當之七九為竒天數也六八為耦地</span>
<span class='tline' id='l67' data-llen='1494:1517'>數也故取竒於天取耦於地而立七八九六之數也何</span>
<span class='tline' id='l68' data-llen='1517:1538'>以參兩為目竒耦者盖古之竒耦亦以參兩言之</span>
<span class='tline' id='l69' data-llen='1538:1561'>　　<span class='krp-note'>八/</span>疏以八卦相錯為六十四卦用蓍之法</span>
<span class='tline' id='l70' data-llen='1561:1587'><a onclick="displayPageImage('KR1a0054', 'WYG', '020-4b' );" name="020-4b" class="pb">[020-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1587:1610'>正義曰卦則雷風相薄山澤通氣擬象隂陽變化之體</span>
<span class='tline' id='l72' data-llen='1610:1633'>者此言六十四卦非小成之八卦也伏犧初畫八卦未</span>
<span class='tline' id='l73' data-llen='1633:1656'>重則雷風各異山澤不通於隂陽變化之理未為周備</span>
<span class='tline' id='l74' data-llen='1656:1679'>故此下云八卦相錯數往者順知來者逆注云八卦相</span>
<span class='tline' id='l75' data-llen='1679:1702'>錯變化理備於往則順而知之於來則逆而數之是也</span>
<span class='tline' id='l76' data-llen='1702:1725'>知非八卦者先儒皆以繫辭論用蓍之法云四營而成</span>
<span class='tline' id='l77' data-llen='1725:1748'>易十有八變而成卦者謂用蓍三扐而布一爻則十有</span>
<span class='tline' id='l78' data-llen='1748:1771'>八變為六爻也然則用蓍在六爻之後非三畫之時盖</span>
<span class='tline' id='l79' data-llen='1771:1797'><a onclick="displayPageImage('KR1a0054', 'WYG', '020-5a' );" name="020-5a" class="pb">[020-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1797:1820'>伏犧之初直仰觀俯察用隂陽兩爻而畫八卦後因而</span>
<span class='tline' id='l81' data-llen='1820:1843'>重之為六十四卦然後天地變化人事吉凶莫不周備</span>
<span class='tline' id='l82' data-llen='1843:1866'>緼在爻卦之中矣文王又於爻卦之下繫之以辭明其</span>
<span class='tline' id='l83' data-llen='1866:1889'>爻卦之中吉凶之義蓍是數也傳稱物生而後有象象</span>
<span class='tline' id='l84' data-llen='1889:1912'>而後有滋滋而後有數然則數從象生故可用數求象</span>
<span class='tline' id='l85' data-llen='1912:1935'>於是幽賛于神明而生蓍用蓍之法求取卦爻以定吉</span>
<span class='tline' id='l86' data-llen='1935:1958'>凶繫辭曰天生神物聖人則之无有逺近幽深遂知來</span>
<span class='tline' id='l87' data-llen='1958:1981'>物是也繫辭言伏犧作易之初不假用蓍成卦直言仰</span>
<span class='tline' id='l88' data-llen='1981:2007'><a onclick="displayPageImage('KR1a0054', 'WYG', '020-5b' );" name="020-5b" class="pb">[020-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2007:2030'>觀俯察此則論其既重之後端策布爻故先言生蓍後</span>
<span class='tline' id='l90' data-llen='2030:2047'>言立卦非是聖人幽賛元在觀變之前</span>
<span class='tline' id='l91' data-llen='2047:2067'>　　<span class='krp-note'>九/</span>天道隂陽言氣地道剛柔言形</span>
<span class='tline' id='l92' data-llen='2067:2090'>昔者聖人之作易也將以順性命之理是以立天之道</span>
<span class='tline' id='l93' data-llen='2090:2113'>曰隂與陽立地之道曰柔與剛則在天成象在地成形</span>
<span class='tline' id='l94' data-llen='2113:2136'>隂陽者言其氣剛柔者言其形變化始於氣象而後成</span>
<span class='tline' id='l95' data-llen='2136:2159'>形萬物資始乎天成形乎地故天曰隂陽地曰剛柔也</span>
<span class='tline' id='l96' data-llen='2159:2182'>或有在形而言隂陽者本其始也在氣而言剛柔者要</span>
<span class='tline' id='l97' data-llen='2182:2208'><a onclick="displayPageImage('KR1a0054', 'WYG', '020-6a' );" name="020-6a" class="pb">[020-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2208:2231'>其終也要一遥反立人之道曰仁與義兼三才而兩之</span>
<span class='tline' id='l99' data-llen='2231:2254'>故易六畫而成卦分隂分陽迭用柔剛故易六位而成</span>
<span class='tline' id='l100' data-llen='2254:2277'>章設六爻以效三才之動故六畫而成卦也六位爻所</span>
<span class='tline' id='l101' data-llen='2277:2300'>處之位也二四為隂三五為陽故曰分隂分陽六爻升</span>
<span class='tline' id='l102' data-llen='2300:2323'>降或柔或剛故曰迭用柔剛也正義曰既兼備三才之</span>
<span class='tline' id='l103' data-llen='2323:2346'>道而皆兩之作易本順此道理須六畫成卦故作易者</span>
<span class='tline' id='l104' data-llen='2346:2369'>因而重之使六畫而成卦也六畫所處有其六位分二</span>
<span class='tline' id='l105' data-llen='2369:2392'>四為隂位三五為陽位迭用六八之柔爻七九之剛爻</span>
<span class='tline' id='l106' data-llen='2392:2418'><a onclick="displayPageImage('KR1a0054', 'WYG', '020-6b' );" name="020-6b" class="pb">[020-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2418:2439'>而來居之故作易者分六位而成爻卦之文章也</span>
<span class='tline' id='l108' data-llen='2439:2459'>　　<span class='krp-note'>十/</span>亦有在形言隂陽在氣言剛柔</span>
<span class='tline' id='l109' data-llen='2459:2482'>注或有至其終也正義曰在形而言隂陽者即坤象辭</span>
<span class='tline' id='l110' data-llen='2482:2505'>云履霜堅冰隂始凝是也在氣而言柔剛者即尚書云</span>
<span class='tline' id='l111' data-llen='2505:2521'>髙明柔克及左傳云天為剛徳是也</span>
<span class='tline' id='l112' data-llen='2521:2540'>　　<span class='krp-note'>十/一</span>王氏以初上无隂陽定位</span>
<span class='tline' id='l113' data-llen='2540:2563'>注二四為隂三五為陽正義曰王輔嗣以初上无隂陽</span>
<span class='tline' id='l114' data-llen='2563:2574'>定位此注用王之說也</span>
<span class='tline' id='l115' data-llen='2574:2600'><a onclick="displayPageImage('KR1a0054', 'WYG', '020-7a' );" name="020-7a" class="pb">[020-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2600:2621'>　　<span class='krp-note'>十/二</span>八卦相錯變化理備往順來逆</span>
<span class='tline' id='l117' data-llen='2621:2644'>天地定位山澤通氣雷風相薄水火不相射八卦相錯</span>
<span class='tline' id='l118' data-llen='2644:2667'>數往者順知來者逆易八卦相錯變化理偹於往則順</span>
<span class='tline' id='l119' data-llen='2667:2690'>而知之於來則逆而數之相薄旁各反陸云相附薄也</span>
<span class='tline' id='l120' data-llen='2690:2713'>馬鄭顧云薄入也射食亦反虞陸董姚王肅音亦云厭</span>
<span class='tline' id='l121' data-llen='2713:2736'>也數往色具反又色主反而數色主反下文同是故易</span>
<span class='tline' id='l122' data-llen='2736:2759'>逆數也作易以逆覩來事以前民用正義曰此一節就</span>
<span class='tline' id='l123' data-llen='2759:2782'>卦象明重卦之意易以乾坤象天地艮兌象山澤震巽</span>
<span class='tline' id='l124' data-llen='2782:2808'><a onclick="displayPageImage('KR1a0054', 'WYG', '020-7b' );" name="020-7b" class="pb">[020-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2808:2831'>象雷風坎離象水火若使天地不交水火異處則庶類</span>
<span class='tline' id='l126' data-llen='2831:2854'>无生成之用品物无變化之理所以因而重之令八卦</span>
<span class='tline' id='l127' data-llen='2854:2877'>相錯則天地人事莫不備矣故云天地定位而合徳山</span>
<span class='tline' id='l128' data-llen='2877:2900'>澤異體而通氣雷風各動而相薄水火不相入而相資</span>
<span class='tline' id='l129' data-llen='2900:2923'>既八卦之用變化如此故聖人重卦令八卦相錯乾坤</span>
<span class='tline' id='l130' data-llen='2923:2946'>震巽坎離艮兊莫不交互而相重以象天地雷風水火</span>
<span class='tline' id='l131' data-llen='2946:2963'>山澤莫不交錯則易之爻卦與天地等</span>
<span class='tline' id='l132' data-llen='2963:2984'>　　<span class='krp-note'>十/三</span>言雷風雨日艮兊乾坤互相備</span>
<span class='tline' id='l133' data-llen='2984:3010'><a onclick="displayPageImage('KR1a0054', 'WYG', '020-8a' );" name="020-8a" class="pb">[020-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3010:3033'>雷以至藏之正義曰此一節總明八卦飬物之功晅乾</span>
<span class='tline' id='l135' data-llen='3033:3056'>也上四舉象下四舉卦者王肅云互相備也明雷風與</span>
<span class='tline' id='l136' data-llen='3056:3079'>震巽同用乾坤與天地通功也本又作暅徐古鄧反又</span>
<span class='tline' id='l137' data-llen='3079:3086'>一音香元反</span>
<span class='tline' id='l138' data-llen='3086:3108'>　　<span class='krp-note'>十/四</span>帝者生物之主出震齊巽至成艮</span>
<span class='tline' id='l139' data-llen='3108:3131'>帝出至乎艮正義曰康伯於此无注然益卦六二王用</span>
<span class='tline' id='l140' data-llen='3131:3154'>享于帝吉王輔嗣注云帝者生物之主興益之宗出震</span>
<span class='tline' id='l141' data-llen='3154:3177'>而齊巽者也王之注意正引此文則輔嗣之意以此帝</span>
<span class='tline' id='l142' data-llen='3177:3203'><a onclick="displayPageImage('KR1a0054', 'WYG', '020-8b' );" name="020-8b" class="pb">[020-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3203:3226'>為天帝也帝若出萬物則在乎震潔齊萬物則在乎巽</span>
<span class='tline' id='l144' data-llen='3226:3249'>令萬物相見則在乎離致役以飬萬物則在乎坤説萬</span>
<span class='tline' id='l145' data-llen='3249:3272'>物而可言者則在乎兌隂陽相戰則在乎乾受納萬物</span>
<span class='tline' id='l146' data-llen='3272:3295'>勤勞則在乎坎能成萬物而可定則在乎艮也萬物出</span>
<span class='tline' id='l147' data-llen='3295:3318'>乎震震東方者解上帝出乎震以震是東方之卦斗柄</span>
<span class='tline' id='l148' data-llen='3318:3341'>指東為春春時萬物出生也齊乎巽巽東南也齊也者</span>
<span class='tline' id='l149' data-llen='3341:3364'>言萬物之絜齊也解上齊乎巽以巽是東南之卦斗柄</span>
<span class='tline' id='l150' data-llen='3364:3387'>指東南之時萬物皆潔齊也離也者明也萬物皆相見</span>
<span class='tline' id='l151' data-llen='3387:3413'><a onclick="displayPageImage('KR1a0054', 'WYG', '020-9a' );" name="020-9a" class="pb">[020-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3413:3436'>南方之卦也聖人南面而聽天下嚮明而治盖取諸此</span>
<span class='tline' id='l153' data-llen='3436:3459'>也者解上相見乎離因明聖人法離之事以離為象日</span>
<span class='tline' id='l154' data-llen='3459:3482'>之卦故為明也日出而萬物皆相見也又位在南方聖</span>
<span class='tline' id='l155' data-llen='3482:3505'>人法南面而聽天下嚮明而治也故云盖取諸此也坤</span>
<span class='tline' id='l156' data-llen='3505:3528'>也者地也萬物皆致飬焉故曰致役乎坤者解上致役</span>
<span class='tline' id='l157' data-llen='3528:3551'>乎坤以坤是象地之卦地能生養萬物是有其勞役故</span>
<span class='tline' id='l158' data-llen='3551:3574'>云致役乎坤鄭云坤不言方所者言地之養物不專一</span>
<span class='tline' id='l159' data-llen='3574:3597'>也兊正秋也萬物之所説也故曰説言乎兊者解上説</span>
<span class='tline' id='l160' data-llen='3597:3623'><a onclick="displayPageImage('KR1a0054', 'WYG', '020-9b' );" name="020-9b" class="pb">[020-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3623:3646'>言乎兌以兌是象澤之卦說萬物者莫説乎澤又位是</span>
<span class='tline' id='l162' data-llen='3646:3669'>西方之卦斗柄指西是正秋八月也正秋而萬物皆説</span>
<span class='tline' id='l163' data-llen='3669:3692'>成也戰乎乾乾西北之卦也言隂陽相薄也者解上戰</span>
<span class='tline' id='l164' data-llen='3692:3715'>乎乾以乾是西北方之卦西北是隂地乾是純陽而居</span>
<span class='tline' id='l165' data-llen='3715:3738'>之是隂陽相薄之象也故曰戰乎乾坎者水也正北方</span>
<span class='tline' id='l166' data-llen='3738:3761'>之卦也勞卦也萬物之所歸也故曰勞乎坎者解上勞</span>
<span class='tline' id='l167' data-llen='3761:3784'>乎坎以坎是象水之卦水行不舍晝夜所以為勞卦又</span>
<span class='tline' id='l168' data-llen='3784:3807'>是正北方之卦斗柄指北於時為冬冬時萬物閉藏納</span>
<span class='tline' id='l169' data-llen='3807:3834'><a onclick="displayPageImage('KR1a0054', 'WYG', '020-10a' );" name="020-10a" class="pb">[020-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3834:3845'>受為勞是坎為勞卦也</span>
<span class='tline' id='l171' data-llen='3845:3867'>　　<span class='krp-note'>十/五</span>丑為嵗末寅為嵗初是物之終始</span>
<span class='tline' id='l172' data-llen='3867:3890'>艮東北之卦也萬物之所成終而所成始也故曰成言</span>
<span class='tline' id='l173' data-llen='3890:3913'>乎艮者解上成言乎艮也以艮是東北方之卦也東北</span>
<span class='tline' id='l174' data-llen='3913:3936'>在寅丑之間丑為前嵗之末寅為後嵗之初則是萬物</span>
<span class='tline' id='l175' data-llen='3936:3947'>之所成終而所成始也</span>
<span class='tline' id='l176' data-llen='3947:3970'>　　<span class='krp-note'>十/六</span>直舉六子以明神之功用不言乾坤</span>
<span class='tline' id='l177' data-llen='3970:3993'>不知所以然而然况之曰神也然則神也者非物妙萬</span>
<span class='tline' id='l178' data-llen='3993:4020'><a onclick="displayPageImage('KR1a0054', 'WYG', '020-10b' );" name="020-10b" class="pb">[020-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4020:4043'>物而為言者神既範圍天地故此之下不復别言乾坤</span>
<span class='tline' id='l180' data-llen='4043:4066'>直舉六子以明神之功用故曰鼔動萬物者莫疾乎震</span>
<span class='tline' id='l181' data-llen='4066:4089'>震象雷也撓散萬物者莫疾乎巽巽象風也乾燥萬物</span>
<span class='tline' id='l182' data-llen='4089:4112'>者莫熯乎離離象火也光説萬物者莫説乎兊兊象澤</span>
<span class='tline' id='l183' data-llen='4112:4135'>也潤濕萬物者莫潤乎坎坎象水也終萬物始萬物者</span>
<span class='tline' id='l184' data-llen='4135:4158'>莫盛乎艮艮東北方之卦也故水火雖不相入而相逮</span>
<span class='tline' id='l185' data-llen='4158:4181'>及雷風雖相薄而不相悖逆山澤雖相懸而能通氣然</span>
<span class='tline' id='l186' data-llen='4181:4194'>後能行變化而盡成萬物也</span>
<span class='tline' id='l187' data-llen='4194:4221'><a onclick="displayPageImage('KR1a0054', 'WYG', '020-11a' );" name="020-11a" class="pb">[020-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4221:4242'>　　<span class='krp-note'>十/七</span>五卦言動撓燥說潤艮言終始</span>
<span class='tline' id='l189' data-llen='4242:4265'>艮不言山獨舉卦名者動撓燥潤之功是雷風水火至</span>
<span class='tline' id='l190' data-llen='4265:4288'>於終始萬物於山義為㣲故言艮而不言山也上章言</span>
<span class='tline' id='l191' data-llen='4288:4311'>水火不相入此言水火相逮者既不相入又不相及則</span>
<span class='tline' id='l192' data-llen='4311:4334'>无成物之功明性雖不相入而氣相逮及也上言雷風</span>
<span class='tline' id='l193' data-llen='4334:4357'>相薄此言不相悖者二象俱動動若相薄而相悖逆則</span>
<span class='tline' id='l194' data-llen='4357:4377'>相傷害亦无成物之功明雖相薄而不相逆也</span>
<span class='tline' id='l195' data-llen='4377:4397'>　　<span class='krp-note'>十/八</span>釋馬牛龍雞豕雉狗羊之象</span>
<span class='tline' id='l196' data-llen='4397:4424'><a onclick="displayPageImage('KR1a0054', 'WYG', '020-11b' );" name="020-11b" class="pb">[020-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4424:4447'>乾為馬至兊為羊正義曰此一節説八卦畜獸之象畧</span>
<span class='tline' id='l198' data-llen='4447:4470'>明逺取諸物也乾象天以行健故為馬也坤為牛坤象</span>
<span class='tline' id='l199' data-llen='4470:4493'>地任重而順故為牛也震為龍震動象龍動物故為龍</span>
<span class='tline' id='l200' data-llen='4493:4516'>也巽為雞巽主號令雞能知時故為雞也坎為豕坎主</span>
<span class='tline' id='l201' data-llen='4516:4539'>水瀆豕處汙濕故為豕也離為雉離為文明雉有文章</span>
<span class='tline' id='l202' data-llen='4539:4562'>故為雉也艮為狗艮為靜止狗能善守禁止外人故為</span>
<span class='tline' id='l203' data-llen='4562:4585'>狗也兊為羊兊説也王廙云羊者順從之畜故為羊也</span>
<span class='tline' id='l204' data-llen='4585:4605'>　　<span class='krp-note'>十/九</span>釋首腹足股耳目手口之象</span>
<span class='tline' id='l205' data-llen='4605:4632'><a onclick="displayPageImage('KR1a0054', 'WYG', '020-12a' );" name="020-12a" class="pb">[020-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4632:4655'>乾為首至兌為口正義曰此一節説八卦人身之象畧</span>
<span class='tline' id='l207' data-llen='4655:4678'>明近取諸身也乾尊而在上故為首也坤為腹坤能包</span>
<span class='tline' id='l208' data-llen='4678:4701'>藏含容故為腹也震為足足能動用故為足也巽為股</span>
<span class='tline' id='l209' data-llen='4701:4724'>股隨於足則巽順之謂故為股也坎為耳北方之卦主</span>
<span class='tline' id='l210' data-llen='4724:4747'>聽故為耳也離為目南方之卦主視故為目也艮為手</span>
<span class='tline' id='l211' data-llen='4747:4770'>艮既為手亦能止持其物故為手也兌為口兊西方之</span>
<span class='tline' id='l212' data-llen='4770:4780'>卦主言語故為口也</span>
<span class='tline' id='l213' data-llen='4780:4801'>　　<span class='krp-note'>二/十</span>索訓求得父氣為男母氣為女</span>
<span class='tline' id='l214' data-llen='4801:4828'><a onclick="displayPageImage('KR1a0054', 'WYG', '020-12b' );" name="020-12b" class="pb">[020-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4828:4851'>乾天至少女正義曰此一節説乾坤六子明父子之道</span>
<span class='tline' id='l216' data-llen='4851:4874'>王氏云索求也以乾坤為父母而求其子也得父氣者</span>
<span class='tline' id='l217' data-llen='4874:4897'>為男得母氣者為女坤初求得乾氣為震故曰長男坤</span>
<span class='tline' id='l218' data-llen='4897:4920'>二求得乾氣為坎故曰中男坤三求得乾氣為艮故曰</span>
<span class='tline' id='l219' data-llen='4920:4943'>少男乾初求得坤氣為巽故曰長女乾二求得坤氣為</span>
<span class='tline' id='l220' data-llen='4943:4962'>離故曰中女乾三求得坤氣為兊故曰少女</span>
<span class='tline' id='l221' data-llen='4962:4981'>　　<span class='krp-note'>二十/一</span>乾為天以下凡十四象</span>
<span class='tline' id='l222' data-llen='4981:5004'>乾為天為圜為君為父為玉為金為寒為冰為大赤為</span>
<span class='tline' id='l223' data-llen='5004:5031'><a onclick="displayPageImage('KR1a0054', 'WYG', '020-13a' );" name="020-13a" class="pb">[020-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5031:5054'>良馬為老馬為瘠馬為駁馬為木果正義曰乾既為天</span>
<span class='tline' id='l225' data-llen='5054:5077'>天動轉運故為圜也為君為父取其尊道而為萬物之</span>
<span class='tline' id='l226' data-llen='5077:5100'>始也為玉為金取其剛而清明也為寒為冰取其西北</span>
<span class='tline' id='l227' data-llen='5100:5123'>寒冰之地也為大赤取其盛陽之色也為良馬取其行</span>
<span class='tline' id='l228' data-llen='5123:5146'>健之善也為老馬取其行健之乆也為瘠馬取其行健</span>
<span class='tline' id='l229' data-llen='5146:5169'>之甚瘠馬骨多也為駁馬言此馬有牙如鋸能食虎豹</span>
<span class='tline' id='l230' data-llen='5169:5192'>爾雅云鋸牙食虎豹此之謂也王廙云駁馬能食虎豹</span>
<span class='tline' id='l231' data-llen='5192:5215'>取其至健也為木果取其果實著木有似星之著天也</span>
<span class='tline' id='l232' data-llen='5215:5242'><a onclick="displayPageImage('KR1a0054', 'WYG', '020-13b' );" name="020-13b" class="pb">[020-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5242:5265'>圜音圎瘠在亦反下同王廙云健之甚者為多骨也京</span>
<span class='tline' id='l234' data-llen='5265:5274'>荀作柴云多筋幹</span>
<span class='tline' id='l235' data-llen='5274:5293'>　　<span class='krp-note'>二十/二</span>坤為地以下凡十二象</span>
<span class='tline' id='l236' data-llen='5293:5316'>坤為地為母為布為釡為吝嗇為均為子母牛為大輿</span>
<span class='tline' id='l237' data-llen='5316:5339'>為文為衆為柄其於地也為黑正義曰坤既為地地受</span>
<span class='tline' id='l238' data-llen='5339:5362'>任生育故謂之為母也為布取其地廣載也為釡取其</span>
<span class='tline' id='l239' data-llen='5362:5385'>化生成熟也為吝嗇取其地生萬物不轉移也為均取</span>
<span class='tline' id='l240' data-llen='5385:5408'>其地道平均也為子母牛取其多蕃育而順之也為大</span>
<span class='tline' id='l241' data-llen='5408:5435'><a onclick="displayPageImage('KR1a0054', 'WYG', '020-14a' );" name="020-14a" class="pb">[020-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5435:5458'>輿取其能載萬物也為文取其萬物之色雜也為衆取</span>
<span class='tline' id='l243' data-llen='5458:5481'>其地載物非一也為柄取其生物之本也其於地也為</span>
<span class='tline' id='l244' data-llen='5481:5491'>黑取其極隂之色也</span>
<span class='tline' id='l245' data-llen='5491:5515'>　　<span class='krp-note'>二十/三</span>震為雷以下九象馬四象稼一究二</span>
<span class='tline' id='l246' data-llen='5515:5539'>震為雷為龍為𤣥黄為旉為大塗為長子為決躁為蒼</span>
<span class='tline' id='l247' data-llen='5539:5562'>筤竹為萑葦其于馬也為善鳴為馵足為作足為的顙</span>
<span class='tline' id='l248' data-llen='5562:5586'>其于稼也為反生其究為健為蕃鮮正義曰為𤣥黄取</span>
<span class='tline' id='l249' data-llen='5586:5609'>其相雜而成蒼色為旉取其春時氣至草木皆吐旉布</span>
<span class='tline' id='l250' data-llen='5609:5636'><a onclick="displayPageImage('KR1a0054', 'WYG', '020-14b' );" name="020-14b" class="pb">[020-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5636:5658'>而生也為大塗取其萬物之所生也為長子如上文</span>
<span class='tline' id='l252' data-llen='5658:5681'>釋震為長子也為決躁取其剛動也為蒼筤竹竹初生</span>
<span class='tline' id='l253' data-llen='5681:5706'>之時色蒼筤取其春生之美也為萑葦萑葦竹之類也其于</span>
<span class='tline' id='l254' data-llen='5706:5729'>馬也為善鳴取其象雷聲之逺聞也為馵足馬後足白</span>
<span class='tline' id='l255' data-llen='5729:5752'>為馵取其動而見也為作足取其動而行健也為的顙</span>
<span class='tline' id='l256' data-llen='5752:5775'>白額為的顙亦取動而見也其于稼也為反生取其始</span>
<span class='tline' id='l257' data-llen='5775:5798'>生戴甲而出也其究為健究極也極於震動則為健也</span>
<span class='tline' id='l258' data-llen='5798:5821'>為蕃鮮鮮明也取其春時草木蕃育而鮮明龍如字虞</span>
<span class='tline' id='l259' data-llen='5821:5848'><a onclick="displayPageImage('KR1a0054', 'WYG', '020-15a' );" name="020-15a" class="pb">[020-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5848:5871'>干作駹虞云蒼色干云雜色旉王肅音孚干云花之通</span>
<span class='tline' id='l261' data-llen='5871:5901'>名鋪為花貌謂之<img height='20' width='20' alt='&amp;KR1929' title='KR1929' src='https://raw.githubusercontent.com/kanripo/KR-Gaiji/master/images/KR1929.png'/>的顙白額反生麻豆之属反生戴</span>
<span class='tline' id='l262' data-llen='5901:5908'>莩甲而出也</span>
<span class='tline' id='l263' data-llen='5908:5931'>　　<span class='krp-note'>二十/四</span>巽為木以下十一象人四象究一</span>
<span class='tline' id='l264' data-llen='5931:5954'>巽為木為風為長女為繩直為工為白為長為髙為進</span>
<span class='tline' id='l265' data-llen='5954:5977'>退為不果為臭其於人也為寡髮為廣顙為多白眼為</span>
<span class='tline' id='l266' data-llen='5977:6000'>近利市三倍其究為躁卦正義曰木可以輮曲直即巽</span>
<span class='tline' id='l267' data-llen='6000:6023'>順之謂也為風取其陽在上摇木也為長女如上釋巽</span>
<span class='tline' id='l268' data-llen='6023:6050'><a onclick="displayPageImage('KR1a0054', 'WYG', '020-15b' );" name="020-15b" class="pb">[020-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6050:6073'>為長女也為繩直取其號令齊物如繩之直木也為工</span>
<span class='tline' id='l270' data-llen='6073:6096'>亦皆取繩直之類為白取其風吹去塵故潔白也為長</span>
<span class='tline' id='l271' data-llen='6096:6119'>取其風行之逺也為髙取其風性髙逺又木生而上也</span>
<span class='tline' id='l272' data-llen='6119:6142'>為進退取其風之性前却其物進退之義也為不果取</span>
<span class='tline' id='l273' data-llen='6142:6165'>其風性前却不能果敢决斷亦皆進退之義也為臭王</span>
<span class='tline' id='l274' data-llen='6165:6188'>肅作為香臭也取其風所發也又取下風之逺聞其於</span>
<span class='tline' id='l275' data-llen='6188:6211'>人也為寡髮寡少也風落樹之華葉則在樹者稀疎如</span>
<span class='tline' id='l276' data-llen='6211:6234'>人之少髮亦類於此故為寡髮也為廣顙額濶為廣顙</span>
<span class='tline' id='l277' data-llen='6234:6261'><a onclick="displayPageImage('KR1a0054', 'WYG', '020-16a' );" name="020-16a" class="pb">[020-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6261:6284'>髮寡少之義故為廣顙也為多白眼取躁人之眼其色</span>
<span class='tline' id='l279' data-llen='6284:6307'>多白也為近利取其躁人之情多近利也市三倍取其</span>
<span class='tline' id='l280' data-llen='6307:6330'>木生蕃盛於市則三倍之宜利也其究為躁卦究極也</span>
<span class='tline' id='l281' data-llen='6330:6353'>取其風之勢極於躁急也臭昌又反王肅作為香臭寡</span>
<span class='tline' id='l282' data-llen='6353:6363'>髮如字本又作宣髮</span>
<span class='tline' id='l283' data-llen='6363:6387'>　　<span class='krp-note'>二十/五</span>坎為水以下五象人五象輿四木一</span>
<span class='tline' id='l284' data-llen='6387:6410'>坎為水為溝瀆為隠伏為矯輮為弓輪其於人也為加</span>
<span class='tline' id='l285' data-llen='6410:6433'>憂為心病為耳痛為血卦為赤其於馬也為美脊為亟</span>
<span class='tline' id='l286' data-llen='6433:6460'><a onclick="displayPageImage('KR1a0054', 'WYG', '020-16b' );" name="020-16b" class="pb">[020-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6460:6483'>心為下首為薄蹄為曳其於輿也為多眚為通為月為</span>
<span class='tline' id='l288' data-llen='6483:6506'>盗其於木也為堅多心正義曰坎為水取其北方之行</span>
<span class='tline' id='l289' data-llen='6506:6529'>也為溝瀆取其水行无所不通也為隠伏取其水藏地</span>
<span class='tline' id='l290' data-llen='6529:6552'>中也為矯輮取其使曲者直為矯使直者曲為輮水流</span>
<span class='tline' id='l291' data-llen='6552:6575'>曲直故為矯輮也為弓輪弓者激矢取如水激射也輪</span>
<span class='tline' id='l292' data-llen='6575:6598'>者運行如水行也其於人也為加憂取其憂險難也為</span>
<span class='tline' id='l293' data-llen='6598:6621'>心病憂其險難故心病也為耳痛坎為勞卦也又北方</span>
<span class='tline' id='l294' data-llen='6621:6644'>主聽聽勞則耳病也為血卦取其人之有血猶地有水</span>
<span class='tline' id='l295' data-llen='6644:6671'><a onclick="displayPageImage('KR1a0054', 'WYG', '020-17a' );" name="020-17a" class="pb">[020-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6671:6694'>也為赤亦取血色其於馬也為美脊取其陽在中也為</span>
<span class='tline' id='l297' data-llen='6694:6717'>亟心亟急也取其中堅内動也為下首取其水流向下</span>
<span class='tline' id='l298' data-llen='6717:6740'>也為薄蹄取其水流廹地而行也為曳取其水磨地而</span>
<span class='tline' id='l299' data-llen='6740:6763'>行也其於輿也為多眚取其表裏有隂力弱不能重載</span>
<span class='tline' id='l300' data-llen='6763:6786'>常憂灾眚也為通取其水行有孔穴也為月取其月是</span>
<span class='tline' id='l301' data-llen='6786:6809'>水之精也為盗取水行潜竊如盗賊也其於木也為堅</span>
<span class='tline' id='l302' data-llen='6809:6818'>多心取剛在内也</span>
<span class='tline' id='l303' data-llen='6818:6840'>　　<span class='krp-note'>二十/六</span>離為火以下六象人七象木一</span>
<span class='tline' id='l304' data-llen='6840:6867'><a onclick="displayPageImage('KR1a0054', 'WYG', '020-17b' );" name="020-17b" class="pb">[020-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6867:6890'>離為火為日為電為中女為甲胄為戈兵其於人也為</span>
<span class='tline' id='l306' data-llen='6890:6913'>大腹為乾卦為鱉為蟹為蠃為蚌為龜其於木也為科</span>
<span class='tline' id='l307' data-llen='6913:6936'>上槁正義曰離為火取南方之行也為日取其日是火</span>
<span class='tline' id='l308' data-llen='6936:6959'>精也為電取其有明似火之類也為中女如上釋離為</span>
<span class='tline' id='l309' data-llen='6959:6982'>中女也為甲胄取其剛在外也為戈兵取其剛在於外</span>
<span class='tline' id='l310' data-llen='6982:7005'>以剛自捍也其於人也為大腹取其懐隂氣也為乾卦</span>
<span class='tline' id='l311' data-llen='7005:7028'>取其日所烜也為鱉為蟹為蠃為蚌為龜皆取剛在外</span>
<span class='tline' id='l312' data-llen='7028:7051'>也其於木也為科上槁科空也隂在内為空木既空中</span>
<span class='tline' id='l313' data-llen='7051:7078'><a onclick="displayPageImage('KR1a0054', 'WYG', '020-18a' );" name="020-18a" class="pb">[020-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7078:7101'>者上必槁也鱉卑列反本又作鼈同蟹户賣反蠃力禾</span>
<span class='tline' id='l315' data-llen='7101:7110'>反京作螺姚作䗍</span>
<span class='tline' id='l316' data-llen='7110:7130'>　　<span class='krp-note'>二十/七</span>艮為山以下十象木一象</span>
<span class='tline' id='l317' data-llen='7130:7153'>艮為山為徑路為小石為門闕為果蓏為閽寺為指為</span>
<span class='tline' id='l318' data-llen='7153:7176'>狗為鼠為黔喙之属其於木也為堅多節正義曰艮為</span>
<span class='tline' id='l319' data-llen='7176:7199'>山取隂在於下為止陽在於上為髙故艮象山也為徑</span>
<span class='tline' id='l320' data-llen='7199:7222'>路取其山雖髙有間道也為小石取其艮為山又為陽</span>
<span class='tline' id='l321' data-llen='7222:7245'>卦之小者故為小石也為門闕取其有徑路又崇髙也</span>
<span class='tline' id='l322' data-llen='7245:7272'><a onclick="displayPageImage('KR1a0054', 'WYG', '020-18b' );" name="020-18b" class="pb">[020-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7272:7295'>為果蓏木實為果草實為蓏取其出於山谷之中也為</span>
<span class='tline' id='l324' data-llen='7295:7318'>閽寺取其禁止人也為指取其執止物也為狗為鼠取</span>
<span class='tline' id='l325' data-llen='7318:7341'>其皆止人家也為黔喙之屬取其山居之獸也其於木</span>
<span class='tline' id='l326' data-llen='7341:7364'>也為堅多節取其山之所生其堅勁故多節也徑古定</span>
<span class='tline' id='l327' data-llen='7364:7387'>反蓏力火反馬云果桃李之屬蓏瓜匏之屬應劭云木</span>
<span class='tline' id='l328' data-llen='7387:7410'>實曰果草實曰蓏說文云在木曰果在地曰蓏張晏云</span>
<span class='tline' id='l329' data-llen='7410:7433'>有核曰果无核曰蓏京本作果堕之果閽音昏寺如字</span>
<span class='tline' id='l330' data-llen='7433:7456'>徐音侍亦作䦙字黔其亷反徐音禽王肅其嚴反鄭作</span>
<span class='tline' id='l331' data-llen='7456:7483'><a onclick="displayPageImage('KR1a0054', 'WYG', '020-19a' );" name="020-19a" class="pb">[020-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7483:7503'>黚謂虎豹之屬貪冒之類喙况廢反徐丁遘反</span>
<span class='tline' id='l333' data-llen='7503:7523'>　　<span class='krp-note'>二十/八</span>兌為澤以下六象地三象</span>
<span class='tline' id='l334' data-llen='7523:7546'>兊為澤為少女為巫為口舌為毁折為附決其於地也</span>
<span class='tline' id='l335' data-llen='7546:7569'>為剛鹵為妾為羊正義曰此一節廣明兌為澤取其隂</span>
<span class='tline' id='l336' data-llen='7569:7592'>卦之小類地卑也為少女如上釋兊為少女也為巫取</span>
<span class='tline' id='l337' data-llen='7592:7615'>其口舌之官也為口舌取西方於五事為言取口舌為</span>
<span class='tline' id='l338' data-llen='7615:7638'>言語之具也為毁折為附決兊西方之卦又兊主秋也</span>
<span class='tline' id='l339' data-llen='7638:7661'>取秋物成熟槀稈之属則毁折也果蓏之属則附決也</span>
<span class='tline' id='l340' data-llen='7661:7688'><a onclick="displayPageImage('KR1a0054', 'WYG', '020-19b' );" name="020-19b" class="pb">[020-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7688:7711'>其於地也為剛鹵取水澤所停則鹹鹵也為妾取少女</span>
<span class='tline' id='l342' data-llen='7711:7727'>從娣也為羊如上釋取其羊順性也</span>
<span class='tline' id='l343' data-llen='7727:7748'>　　<span class='krp-note'>二十/九</span>荀爽本八卦又有三十一象</span>
<span class='tline' id='l344' data-llen='7748:7771'>此六子依求索而為次第也本亦有以三男居前三女</span>
<span class='tline' id='l345' data-llen='7771:7794'>居後從乾健也章至此韓无注或有注者非也荀爽九</span>
<span class='tline' id='l346' data-llen='7794:7817'>家集解本乾後更有四為龍為直為衣為言坤後有八</span>
<span class='tline' id='l347' data-llen='7817:7840'>為牝一作牧為迷為方為囊為裳為黄為帛為漿震後</span>
<span class='tline' id='l348' data-llen='7840:7863'>有三為玉為鵠為鼔巽後有二為楊為鸛坎後有八為</span>
<span class='tline' id='l349' data-llen='7863:7890'><a onclick="displayPageImage('KR1a0054', 'WYG', '020-20a' );" name="020-20a" class="pb">[020-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7890:7913'>宫為律為可為棟為叢棘為狐為蒺藜為桎梏離後有</span>
<span class='tline' id='l351' data-llen='7913:7936'>一為牝牛艮後有三為鼻為虎為狐兊後有二為常為</span>
<span class='tline' id='l352' data-llen='7936:7954'>輔頰注云常西方神也不同故記之於此</span>
<span class='tline' id='l353' data-llen='7954:7957'>　</span>
<span class='tline' id='l354' data-llen='7957:7960'>　</span>
<span class='tline' id='l355' data-llen='7960:7963'>　</span>
<span class='tline' id='l356' data-llen='7963:7966'>　</span>
<span class='tline' id='l357' data-llen='7966:7969'>　</span>
<span class='tline' id='l358' data-llen='7969:7996'><a onclick="displayPageImage('KR1a0054', 'WYG', '020-20b' );" name="020-20b" class="pb">[020-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7996:7999'>　</span>
<span class='tline' id='l360' data-llen='7999:8002'>　</span>
<span class='tline' id='l361' data-llen='8002:8005'>　</span>
<span class='tline' id='l362' data-llen='8005:8008'>　</span>
<span class='tline' id='l363' data-llen='8008:8011'>　</span>
<span class='tline' id='l364' data-llen='8011:8014'>　</span>
<span class='tline' id='l365' data-llen='8014:8017'>　</span>
<span class='tline' id='l366' data-llen='8017:8026'>　周易要義卷九</span>
</p>
<p>
</p>
  </div>
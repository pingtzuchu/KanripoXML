<div id="txtcont" class="span9" style="position: relative;">
    <p>
<span class='tline' id='l7' data-llen='153:179'><a onclick="displayPageImage('KR1a0054', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='179:187'>欽定四庫全書</span>
<span class='tline' id='l9' data-llen='187:208'>　周易要義卷六上　　　　宋　魏了翁　輯</span>
<span class='tline' id='l10' data-llen='208:214'>　豐至節</span>
<span class='tline' id='l11' data-llen='214:233'>　　<span class='krp-note'>一/</span>豐是腆厚光大與豊字不同</span>
<span class='tline' id='l12' data-llen='233:260'>䷶<span class='krp-note'>離下/震上</span>豐亨王假之大而亨者王之所至豐芳忠反</span>
<span class='tline' id='l13' data-llen='260:283'>字林匹忠反依字作豐今並三直畫猶是變體若曲下</span>
<span class='tline' id='l14' data-llen='283:306'>作豆禮字耳非也世人亂之久矣豐上敷忠反下虚啓</span>
<span class='tline' id='l15' data-llen='306:329'>反彖及序卦皆云大也案豐是腆厚光大之義鄭云豐</span>
<span class='tline' id='l16' data-llen='329:355'><a onclick="displayPageImage('KR1a0054', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='355:378'>之言倎充滿意也坎宫五世卦假庚白反至也下同馬</span>
<span class='tline' id='l18' data-llen='378:385'>古雅反大也</span>
<span class='tline' id='l19' data-llen='385:407'>　　<span class='krp-note'>二/</span>有不亨則憂未巳故豐亨乃得勿憂</span>
<span class='tline' id='l20' data-llen='407:432'>勿憂宜日中豐之爲義闡𢎞微細通夫𨼆滯者也爲天</span>
<span class='tline' id='l21' data-llen='432:456'>下之主而令㣲𨼆者不亨憂未已也故至豐亨乃得勿</span>
<span class='tline' id='l22' data-llen='456:479'>憂也用夫豐亨不憂之德宜處天中以徧照者也故曰</span>
<span class='tline' id='l23' data-llen='479:485'>宜日中也</span>
<span class='tline' id='l24' data-llen='485:507'>　　<span class='krp-note'>三/</span>日中下言中昃盈虛孔子因豐設戒</span>
<span class='tline' id='l25' data-llen='507:533'><a onclick="displayPageImage('KR1a0054', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='533:559'>正義曰勿憂宜日中宜照天下也者日中之時徧照天下王无</span>
<span class='tline' id='l27' data-llen='559:582'>憂慮德乃光被同於日中之盛故曰勿憂宜日中宜照</span>
<span class='tline' id='l28' data-llen='582:605'>天下也日中則昃月盈則食天地盈虛與時消息而况</span>
<span class='tline' id='l29' data-llen='605:628'>於人乎况於鬼神乎者此孔子因豐設戒以上言王者</span>
<span class='tline' id='l30' data-llen='628:651'>以豐大之德照臨天下同於日中然盛必有衰自然常</span>
<span class='tline' id='l31' data-llen='651:674'>理日中至盛過中則昃月滿則盈過盈則食天之寒暑</span>
<span class='tline' id='l32' data-llen='674:697'>往來地之陵谷遷貿盈則與時而息虚則與時而消天</span>
<span class='tline' id='l33' data-llen='697:720'>地日月尚不能久况於人與鬼神而能長保其盈盛乎</span>
<span class='tline' id='l34' data-llen='720:746'><a onclick="displayPageImage('KR1a0054', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='746:769'>勉令及時修德仍戒居存慮亡也此辭先陳天地後言</span>
<span class='tline' id='l36' data-llen='769:792'>人鬼神者欲以輕譬重亦先尊後卑也而日月先天地</span>
<span class='tline' id='l37' data-llen='792:807'>者承上冝日中之文遂言其昃食</span>
<span class='tline' id='l38' data-llen='807:825'>　　<span class='krp-note'>四/</span>豐大也輔嗣音闡大之大</span>
<span class='tline' id='l39' data-llen='825:849'>注音闡大之大也正義曰闡者𢎞廣之言凡物之大其</span>
<span class='tline' id='l40' data-llen='849:873'>有二種一者自然之大二者由人之闡𢎞使太豐之爲</span>
<span class='tline' id='l41' data-llen='873:897'>義既闡𢎞微細則豐之稱大乃闡大之大非自然之大</span>
<span class='tline' id='l42' data-llen='897:903'>故音之也</span>
<span class='tline' id='l43' data-llen='903:929'><a onclick="displayPageImage('KR1a0054', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='929:949'>　　<span class='krp-note'>五/</span>雷電皆至則威且明故言刑獄</span>
<span class='tline' id='l45' data-llen='949:972'>象曰雷電皆至豐君子以折獄致刑文明以動不失情</span>
<span class='tline' id='l46' data-llen='972:995'>理也正義曰雷電皆至豐者雷者天之威動電者天之</span>
<span class='tline' id='l47' data-llen='995:1018'>光耀雷電俱至則威明備斷决獄訟須得虛實之情致</span>
<span class='tline' id='l48' data-llen='1018:1041'>用刑罰必得輕重之中若動而不明則滛濫斯及故君</span>
<span class='tline' id='l49' data-llen='1041:1057'>子象於此卦而折獄致刑折之舌反</span>
<span class='tline' id='l50' data-llen='1057:1077'>　　<span class='krp-note'>六/</span>雖旬无咎旬猶均謂初四皆陽</span>
<span class='tline' id='l51' data-llen='1077:1100'>初九遇其配主雖旬无咎往有尚處豐之初其配在四</span>
<span class='tline' id='l52' data-llen='1100:1126'><a onclick="displayPageImage('KR1a0054', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1126:1149'>以陽適陽以明之動能相光大者也旬均也雖均无咎</span>
<span class='tline' id='l54' data-llen='1149:1172'>往有尚也初四俱陽爻故曰均也旬如字王肅尚純反</span>
<span class='tline' id='l55' data-llen='1172:1184'>或音脣荀作均劉昞作鈞</span>
<span class='tline' id='l56' data-llen='1184:1204'>　　<span class='krp-note'>七/</span>處見斗之時信以發志故得吉</span>
<span class='tline' id='l57' data-llen='1204:1227'>日中者明之盛也斗見者闇之極也處盛明而豐其蔀</span>
<span class='tline' id='l58' data-llen='1227:1250'>故曰日中見斗不能自發故往得疑疾然履中當位處</span>
<span class='tline' id='l59' data-llen='1250:1273'>闇不邪有孚者也若辭也有孚可以發其志不困於闇</span>
<span class='tline' id='l60' data-llen='1273:1296'>故獲吉也蔀音部王廙同蒲户反王肅普苟反略例云</span>
<span class='tline' id='l61' data-llen='1296:1322'><a onclick="displayPageImage('KR1a0054', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1322:1345'>大暗之謂蔀馬云蔀小也鄭作菩云小席正義曰二五</span>
<span class='tline' id='l63' data-llen='1345:1368'>俱隂二已見斗之闇不能自發以自求於五往則得見</span>
<span class='tline' id='l64' data-llen='1368:1391'>疑之疾象曰信以發志者雖處幽闇而不爲邪是有信</span>
<span class='tline' id='l65' data-llen='1391:1404'>以發其豐大之志故得吉也</span>
<span class='tline' id='l66' data-llen='1404:1427'>　　<span class='krp-note'>八/</span>沛見沬愈於蔀見斗如折右肱不可用</span>
<span class='tline' id='l67' data-llen='1427:1450'>九三豐其沛日中見沬折其右肱无咎沛幡幔所以禦</span>
<span class='tline' id='l68' data-llen='1450:1473'>盛光也沬微昧之明也應在上六志在乎隂雖愈乎以</span>
<span class='tline' id='l69' data-llen='1473:1496'>隂處隂亦未足以免於闇也所豐在沛日中見沬之謂</span>
<span class='tline' id='l70' data-llen='1496:1522'><a onclick="displayPageImage('KR1a0054', 'WYG', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1522:1545'>也施明則見沬而已施用則折其右肱故可以自守而</span>
<span class='tline' id='l72' data-llen='1545:1568'>已未足用也沛本或作斾謂幡幔也又音普貝反姚云</span>
<span class='tline' id='l73' data-llen='1568:1591'>滂沛也王廙豐蓋反又補賴反徐普蓋反子夏傳作芾</span>
<span class='tline' id='l74' data-llen='1591:1606'>云小也鄭干作芾云祭祀之蔽膝</span>
<span class='tline' id='l75' data-llen='1606:1628'>　　<span class='krp-note'>九/</span>見沬或云斗杓後星或小星或輔星</span>
<span class='tline' id='l76' data-llen='1628:1652'>沬徐武蓋反又亡對反微昧之光也字林作昧亡太反云</span>
<span class='tline' id='l77' data-llen='1652:1675'>斗杓後星王肅云音妹鄭作妹服虔云日中而昬也子</span>
<span class='tline' id='l78' data-llen='1675:1698'>夏傳云昧星之小者馬同薛云輔星也象曰折其右肱</span>
<span class='tline' id='l79' data-llen='1698:1724'><a onclick="displayPageImage('KR1a0054', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1724:1747'>終不可用也雖有左在不足用也正義曰處光大之時</span>
<span class='tline' id='l81' data-llen='1747:1770'>而豐沛見沬雖愈於豐蔀見斗然施於大事終不可用</span>
<span class='tline' id='l82' data-llen='1770:1786'>假如折其右肱自守而已乃得无咎</span>
<span class='tline' id='l83' data-llen='1786:1807'>　　<span class='krp-note'>十/</span>四初皆陽故曰旬曰夷又互言主</span>
<span class='tline' id='l84' data-llen='1807:1830'>九四豐其至吉行也正義曰豐其蔀者九四以陽居隂</span>
<span class='tline' id='l85' data-llen='1830:1853'>闇同於六二故曰豐其蔀也日中見斗遇其夷主吉者</span>
<span class='tline' id='l86' data-llen='1853:1876'>夷平也四應在初而同是陽爻能相顯發而得其吉故</span>
<span class='tline' id='l87' data-llen='1876:1899'>曰遇其夷主吉也言四之與初交相爲主者若賔主之</span>
<span class='tline' id='l88' data-llen='1899:1925'><a onclick="displayPageImage('KR1a0054', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1925:1948'>義也若據所適初適四則以四爲主故曰遇其配主自</span>
<span class='tline' id='l90' data-llen='1948:1971'>四之初則以初爲主故曰遇其夷主也二陽體敵兩主</span>
<span class='tline' id='l91' data-llen='1971:1988'>均平故初謂四爲旬而四謂初爲夷也</span>
<span class='tline' id='l92' data-llen='1988:2011'>　　<span class='krp-note'>十/一</span>以陽處隂故爲蔀闇以遇陽故吉行</span>
<span class='tline' id='l93' data-llen='2011:2034'>象曰位不當者止謂以陽居隂而位不當所以豐蔀而</span>
<span class='tline' id='l94' data-llen='2034:2057'>闇者也幽不明也者日中盛明而反見斗以譬當光大</span>
<span class='tline' id='l95' data-llen='2057:2080'>而居隂是應明而幽闇不明也吉行也者處於隂位爲</span>
<span class='tline' id='l96' data-llen='2080:2103'>闇已甚更應於无隂由獲吉猶與陽相遇故得吉行也</span>
<span class='tline' id='l97' data-llen='2103:2129'><a onclick="displayPageImage('KR1a0054', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2129:2152'>　　<span class='krp-note'>十/二</span>六五隂來適陽能自章顯故有慶譽</span>
<span class='tline' id='l99' data-llen='2152:2175'>六五來章有慶譽吉以隂之質來適尊陽之位能自光</span>
<span class='tline' id='l100' data-llen='2175:2198'>大章顯其徳獲慶譽也正義象曰有慶也者言六五以</span>
<span class='tline' id='l101' data-llen='2198:2212'>柔處尊履得其中故致慶譽也</span>
<span class='tline' id='l102' data-llen='2212:2235'>　　<span class='krp-note'>十/三</span>隂處極而在外故爲豐屋蔀家无人</span>
<span class='tline' id='l103' data-llen='2235:2258'>上六豐其屋蔀其家闚其户閴其無人三嵗不覿凶屋</span>
<span class='tline' id='l104' data-llen='2258:2282'>蔵䕃之物以隂處極而最在外不履於位深自幽𨼆絶</span>
<span class='tline' id='l105' data-llen='2282:2305'>跡深蔵者也既豐其屋又蔀其家屋厚家覆闇之甚也</span>
<span class='tline' id='l106' data-llen='2305:2331'><a onclick="displayPageImage('KR1a0054', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2331:2354'>雖闚其户閴其無人棄其所處而自深藏也處於明動</span>
<span class='tline' id='l108' data-llen='2354:2379'>尚大之時而深自幽𨼆以髙其行治道未濟𨼆猶可也</span>
<span class='tline' id='l109' data-llen='2379:2403'>既濟而𨼆以治爲亂也豐其屋説文作豐云大屋也闚</span>
<span class='tline' id='l110' data-llen='2403:2426'>苦規反李登云小視閴苦鵙反徐苦鶂反一音苦馘反</span>
<span class='tline' id='l111' data-llen='2426:2449'>馬鄭云无人貎正義曰三年豐道已成而猶不見所以</span>
<span class='tline' id='l112' data-llen='2449:2472'>爲凶故曰豐其屋蔀其家闚其户閴其無人三嵗不覿</span>
<span class='tline' id='l113' data-llen='2472:2475'>凶</span>
<span class='tline' id='l114' data-llen='2475:2497'>　　<span class='krp-note'>十/四</span>處明動之時而天際翔故云自藏</span>
<span class='tline' id='l115' data-llen='2497:2523'><a onclick="displayPageImage('KR1a0054', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2523:2547'>象曰天際翔也者如鳥之飛翔於天際言𨼆翳之深也</span>
<span class='tline' id='l117' data-llen='2547:2570'>自藏也者言非有爲而當自藏可以出而不出无事自</span>
<span class='tline' id='l118' data-llen='2570:2593'>為隱藏也藏如字衆家作戕慈羊反馬王肅云殘也鄭</span>
<span class='tline' id='l119' data-llen='2593:2598'>云傷也</span>
<span class='tline' id='l120' data-llen='2598:2618'>　　<span class='krp-note'>十/五</span>覊旅而獲小亨是旅之貞吉</span>
<span class='tline' id='l121' data-llen='2618:2645'>䷷<span class='krp-note'>艮下/離上</span>旅小亨旅貞吉不足全夫貞吉之道唯足以</span>
<span class='tline' id='l122' data-llen='2645:2668'>爲旅之貞吉故特重曰旅貞吉也正義曰旅者客寄之</span>
<span class='tline' id='l123' data-llen='2668:2691'>名覊旅之稱失其本居而寄他方謂之爲旅既爲覊旅</span>
<span class='tline' id='l124' data-llen='2691:2717'><a onclick="displayPageImage('KR1a0054', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2717:2740'>苟求僅存雖得自通非甚光大故旅之爲義小亨而已</span>
<span class='tline' id='l126' data-llen='2740:2763'>故曰旅小亨覊旅而獲小亨是旅之正吉故曰旅貞吉</span>
<span class='tline' id='l127' data-llen='2763:2786'>也旅力舉反覊旅也序卦云旅而無所容雜卦云親寡</span>
<span class='tline' id='l128' data-llen='2786:2803'>旅是也離宫一世卦王肅等以爲軍旅</span>
<span class='tline' id='l129' data-llen='2803:2826'>　　<span class='krp-note'>十/六</span>旅失其居智者宜有爲故言時義大</span>
<span class='tline' id='l130' data-llen='2826:2849'>旅之時義大矣哉旅者大散物皆失其所居之時也咸</span>
<span class='tline' id='l131' data-llen='2849:2866'>失其居物願所附豈非知者有爲之時</span>
<span class='tline' id='l132' data-llen='2866:2888'>　　<span class='krp-note'>十/七</span>柔處外而得中順陽故爲旅亨貞</span>
<span class='tline' id='l133' data-llen='2888:2914'><a onclick="displayPageImage('KR1a0054', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2914:2937'>正義曰柔處於外弱而爲客之象若所託不得其主得</span>
<span class='tline' id='l135' data-llen='2937:2960'>其主而不能順從則乖逆而離散何由得自通而貞吉</span>
<span class='tline' id='l136' data-llen='2960:2983'>乎今柔雖處外而得中順陽則是得其所託而順從於</span>
<span class='tline' id='l137' data-llen='2983:3006'>主又止而麗明動不履妄故能於寄旅之時得通而正</span>
<span class='tline' id='l138' data-llen='3006:3013'>不失所安也</span>
<span class='tline' id='l139' data-llen='3013:3035'>　　<span class='krp-note'>十/八</span>艮止離明爲慎刑不留獄之𧰼</span>
<span class='tline' id='l140' data-llen='3035:3058'>象曰山上至留獄正義曰山上有火旅君子以明慎用</span>
<span class='tline' id='l141' data-llen='3058:3081'>刑而不留獄者火在山上逐草而行勢不久留故爲旅</span>
<span class='tline' id='l142' data-llen='3081:3107'><a onclick="displayPageImage('KR1a0054', 'WYG', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3107:3130'>象又上下二體艮止離明故居子象此以静止明察審</span>
<span class='tline' id='l144' data-llen='3130:3141'>慎用刑而不稽留獄訟</span>
<span class='tline' id='l145' data-llen='3141:3165'>　　<span class='krp-note'>十/九</span>以寄旅而施下爲主所疑若齊之田氏</span>
<span class='tline' id='l146' data-llen='3165:3188'>九三旅焚其次䘮其童僕貞厲居下體之上與二相得</span>
<span class='tline' id='l147' data-llen='3188:3211'>以寄旅之身而爲施下之道與萌侵權主之所疑也故</span>
<span class='tline' id='l148' data-llen='3211:3236'>次焚僕䘮而身危也正義象曰亦以傷矣者言失其所安亦</span>
<span class='tline' id='l149' data-llen='3236:3259'>可悲陽也其義䘮者言以旅與下理是䘮亡也釋注與</span>
<span class='tline' id='l150' data-llen='3259:3282'>萌侵權言與得政事之萌漸侵奪主居之權勢若齊之</span>
<span class='tline' id='l151' data-llen='3282:3308'><a onclick="displayPageImage('KR1a0054', 'WYG', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3308:3318'>田氏故爲主所疑也</span>
<span class='tline' id='l153' data-llen='3318:3337'>　　<span class='krp-note'>二/十</span>資斧諸家作齊斧或齋斧</span>
<span class='tline' id='l154' data-llen='3337:3360'>九四旅于處得其資斧我心不快斧所以斫除荆棘以</span>
<span class='tline' id='l155' data-llen='3360:3383'>安其舎者也雖處上體之下不先於物然而不得其位</span>
<span class='tline' id='l156' data-llen='3383:3406'>不獲平坦之地客于所處不得其次而得其資斧之地</span>
<span class='tline' id='l157' data-llen='3406:3429'>故其心不快也得其資斧如字子夏傳及衆家並作齊</span>
<span class='tline' id='l158' data-llen='3429:3452'>斧張軌云齊斧蓋黄鉞斧也張晏云整齊也應劭云齊</span>
<span class='tline' id='l159' data-llen='3452:3475'>利也虞喜志林云齊當作齋齋戒入廟而受斧下卦同</span>
<span class='tline' id='l160' data-llen='3475:3501'><a onclick="displayPageImage('KR1a0054', 'WYG', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3501:3527'>　　<span class='krp-note'>二十/一</span>旅不可盛位猶射雉亡矢以承上故譽命</span>
<span class='tline' id='l162' data-llen='3527:3550'>六五射雉至上逮也正義曰射雉一矢亡終以譽命者</span>
<span class='tline' id='l163' data-llen='3550:3573'>覊旅不可以處盛位六五以覊旅之身進居貴位其位</span>
<span class='tline' id='l164' data-llen='3573:3596'>終不可保譬之射雉惟有一矢射之而復亡失其矢其</span>
<span class='tline' id='l165' data-llen='3596:3619'>雉終不可得故曰射雉一矢亡也然出文明之内能照</span>
<span class='tline' id='l166' data-llen='3619:3642'>禍福之幾不乗下以侵權而承上以自保故得終以美</span>
<span class='tline' id='l167' data-llen='3642:3665'>譽而見爵命故曰終以譽命也象曰上逮者逮及也以</span>
<span class='tline' id='l168' data-llen='3665:3679'>能承及於上故得終以譽命也</span>
<span class='tline' id='l169' data-llen='3679:3706'><a onclick="displayPageImage('KR1a0054', 'WYG', '015-10a' );" name="015-10a" class="pb">[015-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3706:3731'>　　<span class='krp-note'>二十/二</span>以旅居上故先笑後號喪牛而終莫聞</span>
<span class='tline' id='l171' data-llen='3731:3754'>上九鳥焚其巢旅人先笑後號咷喪牛于易凶居髙危</span>
<span class='tline' id='l172' data-llen='3754:3777'>而以爲宅巢之謂也客旅得上位故先笑也以旅而處</span>
<span class='tline' id='l173' data-llen='3777:3800'>于上極衆之所嫉也以不親之身而當嫉害之地必凶</span>
<span class='tline' id='l174' data-llen='3800:3823'>之道也故曰後號咷牛者稼穡之資以旅處上衆所同</span>
<span class='tline' id='l175' data-llen='3823:3846'>嫉故喪牛於易不在於難物莫之與危而不扶喪牛于</span>
<span class='tline' id='l176' data-llen='3846:3871'>易故莫之聞莫之聞則傷之者至矣正義象曰終莫之聞也</span>
<span class='tline' id='l177' data-llen='3871:3894'>者衆所同嫉危而不扶至于喪牛于易終无以一言告</span>
<span class='tline' id='l178' data-llen='3894:3921'><a onclick="displayPageImage('KR1a0054', 'WYG', '015-10b' );" name="015-10b" class="pb">[015-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3921:3929'>之使聞而悟也</span>
<span class='tline' id='l180' data-llen='3929:3954'>　　<span class='krp-note'>二十/三</span>二五以剛巽乎中正故能行志而申命</span>
<span class='tline' id='l181' data-llen='3954:3981'>䷸<span class='krp-note'>巽下/巽上</span>巽小亨全以巽爲德是以小亨也上下皆巽</span>
<span class='tline' id='l182' data-llen='3981:4004'>不違其令命乃行也故申命行事之時上下不可以不</span>
<span class='tline' id='l183' data-llen='4004:4027'>巽也彖曰重巽以申命命乃行也未有不巽而命行也</span>
<span class='tline' id='l184' data-llen='4027:4050'>剛巽乎中正而志行以剛而能用巽處于中正物所與</span>
<span class='tline' id='l185' data-llen='4050:4073'>也柔皆順乎剛明無違逆故得小亨是以小亨利有攸</span>
<span class='tline' id='l186' data-llen='4073:4096'>往利見大人正義曰重巽以申命者此卦以卑巽爲名</span>
<span class='tline' id='l187' data-llen='4096:4123'><a onclick="displayPageImage('KR1a0054', 'WYG', '015-11a' );" name="015-11a" class="pb">[015-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4123:4146'>以申命爲義故就二體上下皆巽以明可以申命也剛</span>
<span class='tline' id='l189' data-llen='4146:4169'>巽乎中正而志行者須上下皆巽若命不可從則物所</span>
<span class='tline' id='l190' data-llen='4169:4192'>不與也故又因二五之爻剛而能巽不失其中所以志</span>
<span class='tline' id='l191' data-llen='4192:4215'>意得行申其命令也柔皆順乎剛者剛雖巽爲中正柔</span>
<span class='tline' id='l192' data-llen='4215:4228'>苦不順乎剛何以申其命乎</span>
<span class='tline' id='l193' data-llen='4228:4250'>　　<span class='krp-note'>二十/四</span>柔皆順剛非獻替之道故小亨</span>
<span class='tline' id='l194' data-llen='4250:4273'>案彖併舉小亨利有攸往利見大人以結之明柔皆順</span>
<span class='tline' id='l195' data-llen='4273:4296'>剛之意不専釋小亨二字而注獨言明无違逆故得小</span>
<span class='tline' id='l196' data-llen='4296:4323'><a onclick="displayPageImage('KR1a0054', 'WYG', '015-11b' );" name="015-11b" class="pb">[015-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4323:4347'>亨者褚氏云夫獻可替否其道乃𢎞柔皆順剛非大通</span>
<span class='tline' id='l198' data-llen='4347:4370'>之道所以文王繫小亨之辭孔子致皆順之釋案王注</span>
<span class='tline' id='l199' data-llen='4370:4393'>上下卦之體皆以巽言之柔不違剛正是巽義故知皆</span>
<span class='tline' id='l200' data-llen='4393:4403'>順之言通釋諸辭也</span>
<span class='tline' id='l201' data-llen='4403:4425'>　　<span class='krp-note'>二十/五</span>甲庚皆申命之謂言以漸化物</span>
<span class='tline' id='l202' data-llen='4425:4448'>九五貞吉悔亡无不利无初有終先庚三日後庚三日</span>
<span class='tline' id='l203' data-llen='4448:4471'>吉以陽居陽損於謙巽然秉乎中正以宣其令物莫之</span>
<span class='tline' id='l204' data-llen='4471:4494'>違故曰貞吉悔亡无不利也化不以漸卒以剛直用加</span>
<span class='tline' id='l205' data-llen='4494:4521'><a onclick="displayPageImage('KR1a0054', 'WYG', '015-12a' );" name="015-12a" class="pb">[015-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4521:4544'>於物故初皆不説也終於中正邪道以消故有終也申</span>
<span class='tline' id='l207' data-llen='4544:4567'>命令謂之庚夫以正齊物不可卒也民迷固久直不可</span>
<span class='tline' id='l208' data-llen='4567:4590'>肆也故先申三日令著之後復申三日然後誅而无咎</span>
<span class='tline' id='l209' data-llen='4590:4613'>怨矣甲庚皆申命之謂也先西薦反後胡豆反卒才忽</span>
<span class='tline' id='l210' data-llen='4613:4636'>反正義曰象曰位正中者若不以九居五位則不能以</span>
<span class='tline' id='l211' data-llen='4636:4659'>中正齊物物之不齊无由致吉是由九居五位故舉爻</span>
<span class='tline' id='l212' data-llen='4659:4664'>位言之</span>
<span class='tline' id='l213' data-llen='4664:4685'>　　<span class='krp-note'>二十/六</span>説恐陷於諂邪故利在貞正</span>
<span class='tline' id='l214' data-llen='4685:4712'><a onclick="displayPageImage('KR1a0054', 'WYG', '015-12b' );" name="015-12b" class="pb">[015-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4712:4739'>䷹<span class='krp-note'>兌下/兌上</span>兌亨利貞正義曰兌説也説卦曰説萬物者</span>
<span class='tline' id='l216' data-llen='4739:4762'>莫説乎澤惠施民説所以爲亨以説説物恐陷諂邪其</span>
<span class='tline' id='l217' data-llen='4762:4775'>利在於貞正故曰兑亨利貞</span>
<span class='tline' id='l218' data-llen='4775:4797'>　　<span class='krp-note'>二十/七</span>兩澤相潤説爲朋友講習之象</span>
<span class='tline' id='l219' data-llen='4797:4820'>象曰麗澤至講習正義曰麗澤兌者麗猶連也兩澤相</span>
<span class='tline' id='l220' data-llen='4820:4843'>連潤説之盛故曰麗澤兌也君子以朋友講習者同門</span>
<span class='tline' id='l221' data-llen='4843:4866'>曰朋同志曰友朋友聚居講習道義相説之盛莫過於</span>
<span class='tline' id='l222' data-llen='4866:4881'>此也故君子象之以朋友講習也</span>
<span class='tline' id='l223' data-llen='4881:4908'><a onclick="displayPageImage('KR1a0054', 'WYG', '015-13a' );" name="015-13a" class="pb">[015-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4908:4930'>　　<span class='krp-note'>二十/八</span>六三履非位而求説爲來兌凶</span>
<span class='tline' id='l225' data-llen='4930:4953'>六三來兌凶以隂柔之質履非其位來求説者也非正</span>
<span class='tline' id='l226' data-llen='4953:4962'>而求説邪佞者也</span>
<span class='tline' id='l227' data-llen='4962:4986'>　　<span class='krp-note'>二十/九</span>商兌介疾謂大臣裁佞閑邪故有喜</span>
<span class='tline' id='l228' data-llen='4986:5009'>九四商兌未寧介疾有喜商商量裁制之謂也介隔也</span>
<span class='tline' id='l229' data-llen='5009:5032'>三爲佞説將近至尊故四以剛德裁而隔之匡内制外</span>
<span class='tline' id='l230' data-llen='5032:5055'>是以未寧也處於幾近閑邪介疾宜其有喜也商如字</span>
<span class='tline' id='l231' data-llen='5055:5081'>鄭云隠度也正義曰夫佞邪之人國之疾也防邪隔疾宜其有</span>
<span class='tline' id='l232' data-llen='5081:5108'><a onclick="displayPageImage('KR1a0054', 'WYG', '015-13b' );" name="015-13b" class="pb">[015-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5108:5131'>喜故曰介疾有喜象曰有慶者四能匡内制外介疾除</span>
<span class='tline' id='l234' data-llen='5131:5153'>邪此之爲喜乃爲至尊所善天下蒙賴故言有慶也</span>
<span class='tline' id='l235' data-llen='5153:5173'>　　<span class='krp-note'>三/十</span>居九五正當之位而孚于剥</span>
<span class='tline' id='l236' data-llen='5173:5196'>九五孚于剥有厲比於上六而與相得處尊正之位不</span>
<span class='tline' id='l237' data-llen='5196:5219'>説信乎陽而説信乎隂孚于剥之義也剥之爲義小人</span>
<span class='tline' id='l238' data-llen='5219:5241'>道長之謂比毗志反正義曰象曰位正當者以正當</span>
<span class='tline' id='l239' data-llen='5241:5260'>之位宜任君子而信小人故曰當位責之也</span>
<span class='tline' id='l240' data-llen='5260:5281'>　　<span class='krp-note'>三十/一</span>渙爲小人離大德亨通之時</span>
<span class='tline' id='l241' data-llen='5281:5308'><a onclick="displayPageImage('KR1a0054', 'WYG', '015-14a' );" name="015-14a" class="pb">[015-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5308:5335'>䷺<span class='krp-note'>坎下/巽上</span>渙亨正義曰渙亨者渙卦名也序卦曰説而</span>
<span class='tline' id='l243' data-llen='5335:5358'>後散之故受之以渙然則渙者散釋之名雜卦曰渙離</span>
<span class='tline' id='l244' data-llen='5358:5381'>也此又渙是離散之號也蓋渙之爲義小人遭難離散</span>
<span class='tline' id='l245' data-llen='5381:5404'>奔迸而逃避也大德之人能於此時建功立德散難釋</span>
<span class='tline' id='l246' data-llen='5404:5427'>險故謂之爲渙能釋險難所以爲亨渙呼亂反散也序</span>
<span class='tline' id='l247' data-llen='5427:5438'>卦云離也離宫五世卦</span>
<span class='tline' id='l248' data-llen='5438:5462'>　　<span class='krp-note'>三十/二</span>二剛德居險四得位從上故能渙難</span>
<span class='tline' id='l249' data-llen='5462:5485'>正義曰渙亨者疊經文略舉名德也剛來而不窮柔得</span>
<span class='tline' id='l250' data-llen='5485:5512'><a onclick="displayPageImage('KR1a0054', 'WYG', '015-14b' );" name="015-14b" class="pb">[015-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5512:5535'>位乎外而上同者此就九二剛德居險六四得位從上</span>
<span class='tline' id='l252' data-llen='5535:5558'>釋所以能散釋險難而致亨通乃至利涉大川利貞等</span>
<span class='tline' id='l253' data-llen='5558:5581'>也二以剛德來居險中而不窮於險四以柔順得位於</span>
<span class='tline' id='l254' data-llen='5581:5604'>外而上與五同内剛无險困之難外柔无違逆之乖所</span>
<span class='tline' id='l255' data-llen='5604:5627'>以得散釋險難而通亨建立宗廟而祭享利涉大川而</span>
<span class='tline' id='l256' data-llen='5627:5639'>克濟利以正道而鳩民也</span>
<span class='tline' id='l257' data-llen='5639:5657'>　　<span class='krp-note'>三十/三</span>王居渙時可以有廟</span>
<span class='tline' id='l258' data-llen='5657:5680'>王假有廟王乃在中者此重明渙時可以有廟之義險</span>
<span class='tline' id='l259' data-llen='5680:5707'><a onclick="displayPageImage('KR1a0054', 'WYG', '015-15a' );" name="015-15a" class="pb">[015-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5707:5728'>難未夷方勞經略今在渙然之中故至於有廟也</span>
<span class='tline' id='l261' data-llen='5728:5748'>　　<span class='krp-note'>三十/四</span>上故乗木有功王不取象</span>
<span class='tline' id='l262' data-llen='5748:5771'>注乗木即涉難也木者專所以涉川也先儒皆以此卦</span>
<span class='tline' id='l263' data-llen='5771:5794'>坎下巽上以爲乗木水上涉川之象故言乗木有功王</span>
<span class='tline' id='l264' data-llen='5794:5805'>不用象直取况喻之義</span>
<span class='tline' id='l265' data-llen='5805:5829'>　　<span class='krp-note'>三十/五</span>渙然无難故先王以享上帝立宗廟</span>
<span class='tline' id='l266' data-llen='5829:5852'>象曰風行至立廟正義曰風行水上渙者風行水上激</span>
<span class='tline' id='l267' data-llen='5852:5875'>動波濤散釋之象故曰風行水上渙先王以享于帝立</span>
<span class='tline' id='l268' data-llen='5875:5902'><a onclick="displayPageImage('KR1a0054', 'WYG', '015-15b' );" name="015-15b" class="pb">[015-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5902:5925'>廟者先王以渙然无難之時享于上帝以告太平建立</span>
<span class='tline' id='l270' data-llen='5925:5933'>宗廟以祭祖考</span>
<span class='tline' id='l271' data-llen='5933:5955'>　　<span class='krp-note'>三十/六</span>九二奔初而得所安爲渙奔机</span>
<span class='tline' id='l272' data-llen='5955:5978'>九二渙奔至得願也正義曰渙奔其机者机承物者也</span>
<span class='tline' id='l273' data-llen='5978:6001'>初承於二謂初爲机二俱无應與初相得而初得逺難</span>
<span class='tline' id='l274' data-llen='6001:6024'>之道今二散奔歸初故曰渙奔其机也悔亡者初得散</span>
<span class='tline' id='l275' data-llen='6024:6047'>道而二往歸之得其所安故悔亡也象曰得願者違難</span>
<span class='tline' id='l276' data-llen='6047:6064'>奔散願得所安奔初獲安是得其願也</span>
<span class='tline' id='l277' data-llen='6064:6091'><a onclick="displayPageImage('KR1a0054', 'WYG', '015-16a' );" name="015-16a" class="pb">[015-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6091:6113'>　　<span class='krp-note'>三十/七</span>出號令以散險惟王居乃无咎</span>
<span class='tline' id='l279' data-llen='6113:6136'>九五渙汗至正位也正義曰渙汗其大號者人遇險阨</span>
<span class='tline' id='l280' data-llen='6136:6159'>驚怖而勞則汗從體出故以汗喻險阨也九五處尊履</span>
<span class='tline' id='l281' data-llen='6159:6182'>正在號令之中能行號令以散險阨者也故曰渙汗其</span>
<span class='tline' id='l282' data-llen='6182:6205'>大號也渙王居无咎者爲渙之主名位不可假人惟土</span>
<span class='tline' id='l283' data-llen='6205:6228'>居之乃得无咎故曰渙王居无咎象曰正位者釋王居</span>
<span class='tline' id='l284' data-llen='6228:6242'>无咎之義以九五是王之正位</span>
<span class='tline' id='l285' data-llen='6242:6263'>　　<span class='krp-note'>三十/八</span>節者制度之名過苦不可貞</span>
<span class='tline' id='l286' data-llen='6263:6290'><a onclick="displayPageImage('KR1a0054', 'WYG', '015-16b' );" name="015-16b" class="pb">[015-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6290:6317'>䷻<span class='krp-note'>兌下/坎上</span>節亨苦節不可貞正義曰節卦名也彖曰節</span>
<span class='tline' id='l288' data-llen='6317:6340'>以制度雜卦云節止也然則節者制度之名節止之義</span>
<span class='tline' id='l289' data-llen='6340:6363'>制事有節其道乃亨故曰節亨節須得中爲節過苦傷</span>
<span class='tline' id='l290' data-llen='6363:6386'>於刻薄物所不堪不可復正故曰苦節不可貞也節薦</span>
<span class='tline' id='l291' data-llen='6386:6409'>絜反止也明禮有制度之名一云分段支節之義坎宫</span>
<span class='tline' id='l292' data-llen='6409:6414'>一世卦</span>
<span class='tline' id='l293' data-llen='6414:6436'>　　<span class='krp-note'>三十/九</span>剛柔分而二五以剛居中爲節</span>
<span class='tline' id='l294' data-llen='6436:6459'>彖曰節亨至不害民正義曰節亨剛柔分而剛得中者</span>
<span class='tline' id='l295' data-llen='6459:6486'><a onclick="displayPageImage('KR1a0054', 'WYG', '015-17a' );" name="015-17a" class="pb">[015-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6486:6509'>此就上下二體及二五剛中釋所以爲節得亨之義也</span>
<span class='tline' id='l297' data-llen='6509:6532'>坎剛居上兌柔處下是剛柔分也剛柔分男女别節之</span>
<span class='tline' id='l298' data-llen='6532:6555'>大義也二五以剛居中爲制之主所以得節節不違中</span>
<span class='tline' id='l299' data-llen='6555:6578'>所以得亨故曰節亨剛柔分而剛得中也苦節不可貞</span>
<span class='tline' id='l300' data-llen='6578:6601'>其道窮也爲節過苦不可爲正若以苦節爲正則其道</span>
<span class='tline' id='l301' data-llen='6601:6624'>困窮故曰苦節不可貞其道窮也説以行險當位以節</span>
<span class='tline' id='l302' data-llen='6624:6647'>中正以通者上言苦節不可貞其道窮者正由爲節不</span>
<span class='tline' id='l303' data-llen='6647:6670'>中則物所不説不可復正其道困窮故更就二體及四</span>
<span class='tline' id='l304' data-llen='6670:6697'><a onclick="displayPageImage('KR1a0054', 'WYG', '015-17b' );" name="015-17b" class="pb">[015-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6697:6720'>五當位重釋行節得亨之義以明苦節之窮也行險以</span>
<span class='tline' id='l306' data-llen='6720:6743'>説則爲節得中當位以節則可以爲正良由中而能正</span>
<span class='tline' id='l307' data-llen='6743:6766'>所以得通故曰中正以通此其所以爲亨也天地節而</span>
<span class='tline' id='l308' data-llen='6766:6783'>四時成者此下就天地與人廣明節義</span>
<span class='tline' id='l309' data-llen='6783:6806'>　　<span class='krp-note'>四/十</span>數度謂禮命多少德行謂人才優劣</span>
<span class='tline' id='l310' data-llen='6806:6829'>象曰澤上至德行正義曰澤上有水節者水在澤中乃</span>
<span class='tline' id='l311' data-llen='6829:6852'>得其節故曰澤上有水節也君子以制數度議德行者</span>
<span class='tline' id='l312' data-llen='6852:6875'>數度謂尊卑禮命之多少德行謂人才堪任之優劣君</span>
<span class='tline' id='l313' data-llen='6875:6902'><a onclick="displayPageImage('KR1a0054', 'WYG', '015-18a' );" name="015-18a" class="pb">[015-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6902:6925'>子象節以制其禮數等差皆使有度議人之德行任用</span>
<span class='tline' id='l315' data-llen='6925:6931'>皆使得宜</span>
<span class='tline' id='l316' data-llen='6931:6953'>　　<span class='krp-note'>四十/一</span>居節之初尚謹宻故不出户庭</span>
<span class='tline' id='l317' data-llen='6953:6976'>初九不出户庭无咎爲節之初將整離散而主制度者</span>
<span class='tline' id='l318' data-llen='6976:6999'>也故明於通塞慮於險僞不出户庭慎宻不失然後事</span>
<span class='tline' id='l319' data-llen='6999:7022'>濟而无咎也正義曰序卦云物不可以終離故受之以</span>
<span class='tline' id='l320' data-llen='7022:7045'>節以此卦承渙之後初九居節之初故曰將整離散而</span>
<span class='tline' id='l321' data-llen='7045:7051'>立法度也</span>
<span class='tline' id='l322' data-llen='7051:7078'><a onclick="displayPageImage('KR1a0054', 'WYG', '015-18b' );" name="015-18b" class="pb">[015-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7078:7099'>　　<span class='krp-note'>四十/二</span>九二不出門庭失時極故凶</span>
<span class='tline' id='l324' data-llen='7099:7122'>九二不出門庭凶初已造之至二宜宣其制矣而故匿</span>
<span class='tline' id='l325' data-llen='7122:7145'>之失時之極則遂廢矣故不出門庭則凶也象曰不出</span>
<span class='tline' id='l326' data-llen='7145:7168'>門庭凶失時極也正義曰象曰失時極者極中也應出</span>
<span class='tline' id='l327' data-llen='7168:7180'>不出失時之中所以爲凶</span>
<span class='tline' id='l328' data-llen='7180:7203'>　　<span class='krp-note'>四十/三</span>六三隂處陽柔乘剛不節又誰咎</span>
<span class='tline' id='l329' data-llen='7203:7226'>六三不節至誰咎也正義曰不節若則嗟若无咎者節</span>
<span class='tline' id='l330' data-llen='7226:7249'>者制度之卦處節之時位不可失六三以隂處陽以柔</span>
<span class='tline' id='l331' data-llen='7249:7276'><a onclick="displayPageImage('KR1a0054', 'WYG', '015-19a' );" name="015-19a" class="pb">[015-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7276:7299'>乘剛失位驕逆違節之道禍將及已以至哀嗟故曰不</span>
<span class='tline' id='l333' data-llen='7299:7319'>節若則嗟若也禍自己致无所怨咎故曰无咎</span>
<span class='tline' id='l334' data-llen='7319:7341'>　　<span class='krp-note'>四十/四</span>當位居中爲節之主甘而不苦</span>
<span class='tline' id='l335' data-llen='7341:7364'>九五甘節吉往有尚當位居中爲節之主不失其中不</span>
<span class='tline' id='l336' data-llen='7364:7387'>傷財不害民之謂也爲節而不苦非甘而何術斯以往</span>
<span class='tline' id='l337' data-llen='7387:7410'>往有尚也象曰甘節之吉居位中也正義曰甘節吉往</span>
<span class='tline' id='l338' data-llen='7410:7422'>有尚者甘者不苦之名也</span>
<span class='tline' id='l339' data-llen='7422:7444'>　　<span class='krp-note'>四十/五</span>節過而苦正之凶也而得悔亡</span>
<span class='tline' id='l340' data-llen='7444:7471'><a onclick="displayPageImage('KR1a0054', 'WYG', '015-19b' );" name="015-19b" class="pb">[015-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7471:7494'>上六苦節貞凶悔亡過節之中以至亢極苦節者也以</span>
<span class='tline' id='l342' data-llen='7494:7517'>斯施人物所不堪正之凶也以斯修身行在无妄故得</span>
<span class='tline' id='l343' data-llen='7517:7521'>悔亡</span>
<span class='tline' id='l344' data-llen='7521:7524'>　</span>
<span class='tline' id='l345' data-llen='7524:7527'>　</span>
<span class='tline' id='l346' data-llen='7527:7530'>　</span>
<span class='tline' id='l347' data-llen='7530:7533'>　</span>
<span class='tline' id='l348' data-llen='7533:7543'>　周易要義卷六上</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='153:179'><a onclick="displayPageImage('KR1a0054', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='179:187'>欽定四庫全書</span>
<span class='tline' id='l9' data-llen='187:208'>　周易要義卷一上　　　　宋　魏了翁　輯</span>
<span class='tline' id='l10' data-llen='208:212'>　乾</span>
<span class='tline' id='l11' data-llen='212:229'>　　<span class='krp-note'>一/</span>釋卦名義象體及卦徳</span>
<span class='tline' id='l12' data-llen='229:256'>䷀<span class='krp-note'>乾下/乾上</span>乾元亨利貞正義曰乾者此卦之名謂之卦</span>
<span class='tline' id='l13' data-llen='256:279'>者易緯云卦者掛也言懸掛物象以示于人故謂之卦</span>
<span class='tline' id='l14' data-llen='279:302'>但二畫之體雖象陰陽之氣未成萬物之象未得成卦</span>
<span class='tline' id='l15' data-llen='302:325'>必三畫以象三才冩天地雷風水火山澤之象乃謂之</span>
<span class='tline' id='l16' data-llen='325:351'><a onclick="displayPageImage('KR1a0054', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='351:374'>卦也故繫辭云八卦成列象在其中矣是也但初有三</span>
<span class='tline' id='l18' data-llen='374:397'>畫雖有萬物之象于萬物變通之理猶有未盡故更重</span>
<span class='tline' id='l19' data-llen='397:420'>之而有六畫備萬物之形象窮天下之能事故六畫成</span>
<span class='tline' id='l20' data-llen='420:443'>卦也此乾卦本以象天天乃積諸陽氣而成天故此卦</span>
<span class='tline' id='l21' data-llen='443:466'>六爻皆陽畫成卦也此既象天何不謂之天而謂之乾</span>
<span class='tline' id='l22' data-llen='466:489'>者天者定體之名乾者體用之稱故說卦云乾健也言</span>
<span class='tline' id='l23' data-llen='489:512'>天之體以健為用元亨利貞者是乾之四徳也子夏傳</span>
<span class='tline' id='l24' data-llen='512:527'>云元始也亨通也利和也貞正也</span>
<span class='tline' id='l25' data-llen='527:553'><a onclick="displayPageImage('KR1a0054', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='553:572'>　　<span class='krp-note'>二/</span>天氣起子陽潜在下故勿用</span>
<span class='tline' id='l27' data-llen='572:595'>初九潜龍勿用正義曰居第一之位故稱初以其陽爻</span>
<span class='tline' id='l28' data-llen='595:619'>故稱九潜者𨼆伏之名龍者變化之物言天之自然之</span>
<span class='tline' id='l29' data-llen='619:642'>氣起于建子之月隂氣始盛陽氣潜在地下故言初九</span>
<span class='tline' id='l30' data-llen='642:665'>潜龍也此自然之象聖人作法言于此潜龍之時小人</span>
<span class='tline' id='l31' data-llen='665:686'>道盛聖人雖有龍徳於此時唯宜潜藏勿可施用</span>
<span class='tline' id='l32' data-llen='686:704'>　　<span class='krp-note'>三/</span>卦位上有末義初有下義</span>
<span class='tline' id='l33' data-llen='704:727'>第一位言初第六位當言終第六位言上第一位當言</span>
<span class='tline' id='l34' data-llen='727:753'><a onclick="displayPageImage('KR1a0054', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='753:776'>下所以文不同者莊氏云下言初則上有末義故大過</span>
<span class='tline' id='l36' data-llen='776:799'>彖曰棟橈本末弱是上有末義六言上則初當言下故</span>
<span class='tline' id='l37' data-llen='799:822'>小象云潜龍勿用陽在下也則是初有下義互文相通</span>
<span class='tline' id='l38' data-llen='822:845'>義或然也且第一言初者欲明萬物積漸從无入有所</span>
<span class='tline' id='l39' data-llen='845:868'>以言初不言一與下也六言上者欲見位居卦上故不</span>
<span class='tline' id='l40' data-llen='868:891'>言六與末也此初九之等是乾之六爻之辭但乾卦是</span>
<span class='tline' id='l41' data-llen='891:914'>陽生之世故六爻所述皆以聖人出處託之其餘卦六</span>
<span class='tline' id='l42' data-llen='914:936'>爻各因象明義隨義而發不必皆論聖人他皆放此</span>
<span class='tline' id='l43' data-llen='936:962'><a onclick="displayPageImage('KR1a0054', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='962:978'>　　<span class='krp-note'>四/</span>蓍為數爻卦辭之本</span>
<span class='tline' id='l45' data-llen='978:1001'>繫辭云爻也者效此者也聖人畫爻以倣傚萬物之象</span>
<span class='tline' id='l46' data-llen='1001:1024'>先儒云後代聖人以易占事之時先用蓍以求數得數</span>
<span class='tline' id='l47' data-llen='1024:1047'>以定爻累爻而成卦因卦以生辭則蓍為爻卦之本爻</span>
<span class='tline' id='l48' data-llen='1047:1070'>卦為蓍之末今案說卦云聖人之作易也幽賛於神明</span>
<span class='tline' id='l49' data-llen='1070:1093'>而生蓍參天兩地而倚數觀變於陰陽而立卦發揮於</span>
<span class='tline' id='l50' data-llen='1093:1116'>剛柔而生爻繫辭云成天下之亹亹者莫大乎蓍龜是</span>
<span class='tline' id='l51' data-llen='1116:1139'>故天生神物聖人則之又易乾鑿度云垂皇策者犧據</span>
<span class='tline' id='l52' data-llen='1139:1165'><a onclick="displayPageImage('KR1a0054', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1165:1185'>此諸文皆是用蓍以求卦先儒之說理當然矣</span>
<span class='tline' id='l54' data-llen='1185:1204'>　　<span class='krp-note'>五/</span>陽爻稱九陰爻稱六其說二</span>
<span class='tline' id='l55' data-llen='1204:1227'>然陽爻稱九陰爻稱六其說有二一者乾體有三畫坤</span>
<span class='tline' id='l56' data-llen='1227:1250'>體有六畫陽得兼陰故其數九隂不得兼陽故其數六</span>
<span class='tline' id='l57' data-llen='1250:1273'>二者老陽數九老隂數六老隂老陽皆變周易以變者</span>
<span class='tline' id='l58' data-llen='1273:1296'>為占故杜元凱注襄九年傳遇艮之八及鄭康成注易</span>
<span class='tline' id='l59' data-llen='1296:1319'>皆稱周易以變者為占故稱九稱六所以老陽數九老</span>
<span class='tline' id='l60' data-llen='1319:1342'>隂數六者以揲蓍之數九遇揲則得老陽六遇揲則得</span>
<span class='tline' id='l61' data-llen='1342:1368'><a onclick="displayPageImage('KR1a0054', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1368:1391'>老陰其少陽稱七少陰稱八義亦凖此張氏以為陽數</span>
<span class='tline' id='l63' data-llen='1391:1414'>有七有九陰數有八有六但七為少陽八為少陰質而</span>
<span class='tline' id='l64' data-llen='1414:1437'>不變為爻之本體九為老陽六為老隂文而從變故為</span>
<span class='tline' id='l65' data-llen='1437:1460'>爻之别名且七既為陽爻其畫已長今有九之老陽不</span>
<span class='tline' id='l66' data-llen='1460:1483'>可復畫為陽所以重體避少陽七數故稱九也八為陰</span>
<span class='tline' id='l67' data-llen='1483:1506'>數而畫隂爻今六為老陰不可復畫隂爻故交其體避</span>
<span class='tline' id='l68' data-llen='1506:1525'>八而稱六但易含萬象所託多塗義或然也</span>
<span class='tline' id='l69' data-llen='1525:1548'>　　<span class='krp-note'>六/</span>王氏二五為大人鄭謂二見五之大人</span>
<span class='tline' id='l70' data-llen='1548:1574'><a onclick="displayPageImage('KR1a0054', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1574:1598'>九二見龍在田利見大人出潜離𨼆故曰見龍處於地</span>
<span class='tline' id='l72' data-llen='1598:1621'>上故曰在田徳施周普居中不偏雖非君位君之徳也</span>
<span class='tline' id='l73' data-llen='1621:1644'>初則不彰三則乾乾四則或躍上則過亢利見大人唯</span>
<span class='tline' id='l74' data-llen='1644:1667'>二五焉正義曰天下衆庶利見九二之大人故先儒云</span>
<span class='tline' id='l75' data-llen='1667:1690'>若夫子教於洙泗利益天下有人君之徳故稱大人案</span>
<span class='tline' id='l76' data-llen='1690:1713'>文言云九二徳博而化又云君徳也王輔嗣注云雖非</span>
<span class='tline' id='l77' data-llen='1713:1736'>君位君之徳也是九二有人君之徳所以稱大人也輔</span>
<span class='tline' id='l78' data-llen='1736:1759'>嗣又云利見大人唯二五焉是二之與五俱是大人為</span>
<span class='tline' id='l79' data-llen='1759:1785'><a onclick="displayPageImage('KR1a0054', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1785:1808'>天下所利見也而褚氏張氏同鄭康成之說皆以爲九</span>
<span class='tline' id='l81' data-llen='1808:1831'>二利見九五之大人其義非也且大人之云不專在九</span>
<span class='tline' id='l82' data-llen='1831:1854'>五與九二故訟卦云利見大人又蹇卦利見大人此大</span>
<span class='tline' id='l83' data-llen='1854:1877'>人之文施處廣矣故輔嗣注謂九二也是大人非專九</span>
<span class='tline' id='l84' data-llen='1877:1900'>五在田者先儒以為重卦之時重於上下兩體故初與</span>
<span class='tline' id='l85' data-llen='1900:1923'>四相應二與五相應三與上相應是上下兩體論天地</span>
<span class='tline' id='l86' data-llen='1923:1946'>人各别但易含萬象為例非一及其六位則一二為地</span>
<span class='tline' id='l87' data-llen='1946:1969'>道三四為人道五上為天道二在一上是九二處於地</span>
<span class='tline' id='l88' data-llen='1969:1995'><a onclick="displayPageImage('KR1a0054', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1995:2003'>上所田食之處</span>
<span class='tline' id='l90' data-llen='2003:2025'>　　<span class='krp-note'>七/</span>乾六爻子至巳謂正三五七九者非</span>
<span class='tline' id='l91' data-llen='2025:2048'>諸儒以為九二當太蔟之月陽氣發見則九三為建辰</span>
<span class='tline' id='l92' data-llen='2048:2071'>之月九四為建午之月九五為建申之月為隂氣始殺</span>
<span class='tline' id='l93' data-llen='2071:2094'>不宜稱飛龍在天上九為建戌之月羣隂既盛上九不</span>
<span class='tline' id='l94' data-llen='2094:2117'>得言與時偕極於此時陽氣僅存何極之有諸儒此說</span>
<span class='tline' id='l95' data-llen='2117:2140'>於理稍乖此乾之陽氣漸生似聖人漸出宜據十一月</span>
<span class='tline' id='l96' data-llen='2140:2163'>之後至建巳之月已來此九二當據建丑建寅之間於</span>
<span class='tline' id='l97' data-llen='2163:2189'><a onclick="displayPageImage('KR1a0054', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2189:2212'>時地之萌芽初有出者即是陽氣發見之義乾卦之象</span>
<span class='tline' id='l99' data-llen='2212:2235'>其應然也但隂陽二氣共成嵗功故陰興之時仍有陽</span>
<span class='tline' id='l100' data-llen='2235:2258'>在陽生之月尚有隂存所以六律六吕隂陽相間取象</span>
<span class='tline' id='l101' data-llen='2258:2281'>論義與此不殊乾之初九則與復卦不殊乾之九二又</span>
<span class='tline' id='l102' data-llen='2281:2288'>與臨卦无别</span>
<span class='tline' id='l103' data-llen='2288:2307'>　　<span class='krp-note'>八/</span>九三位不中履重剛故惕厲</span>
<span class='tline' id='l104' data-llen='2307:2330'>九三君子終日乾乾夕惕若厲无咎處下體之極居上</span>
<span class='tline' id='l105' data-llen='2330:2353'>體之下在不中之位履重剛之險上不在天未可以安</span>
<span class='tline' id='l106' data-llen='2353:2379'><a onclick="displayPageImage('KR1a0054', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2379:2402'>其尊也下不在田未可以寧其居也正義曰處下體之</span>
<span class='tline' id='l108' data-llen='2402:2425'>極者終也三是上卦之下下體之極故云極也又云居</span>
<span class='tline' id='l109' data-llen='2425:2448'>上體之下者四五與上是上體三居四下未入上體但</span>
<span class='tline' id='l110' data-llen='2448:2471'>居上體之下四則已入上體但居其上體之下故九四</span>
<span class='tline' id='l111' data-llen='2471:2494'>注云居上體之下與此别也云履重剛之險者上下皆</span>
<span class='tline' id='l112' data-llen='2494:2505'>有陽爻剛强好為險難</span>
<span class='tline' id='l113' data-llen='2505:2527'>　　<span class='krp-note'>九/</span>諸儒以若厲為如危於上下文不合</span>
<span class='tline' id='l114' data-llen='2527:2550'>夕惕猶若厲也者言雖至於夕恒懐惕懼猶如未夕之</span>
<span class='tline' id='l115' data-llen='2550:2576'><a onclick="displayPageImage('KR1a0054', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2576:2599'>前常若厲也案此卦九三所居之處實有危厲又文言</span>
<span class='tline' id='l117' data-llen='2599:2622'>云雖危无咎是實有危也據其上下文勢若字宜為語</span>
<span class='tline' id='l118' data-llen='2622:2645'>辭但諸儒並以若為如如似有厲是實无厲也理恐未</span>
<span class='tline' id='l119' data-llen='2645:2654'>盡今且依如觧之</span>
<span class='tline' id='l120' data-llen='2654:2676'>　　<span class='krp-note'>十/</span>九三以位卑免咎上九以位尊貽悔</span>
<span class='tline' id='l121' data-llen='2676:2699'>竭知力而後免於咎者正以九三與上九相並九三處</span>
<span class='tline' id='l122' data-llen='2699:2722'>下卦之極其位猶卑故竭知力而得免咎也上九在上</span>
<span class='tline' id='l123' data-llen='2722:2745'>卦之上其位極尊雖竭知力不免亢極言下勝於上卑</span>
<span class='tline' id='l124' data-llen='2745:2771'><a onclick="displayPageImage('KR1a0054', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2771:2776'>勝於尊</span>
<span class='tline' id='l126' data-llen='2776:2796'>　　<span class='krp-note'>十/一</span>有悔謂當有此悔設法戒之</span>
<span class='tline' id='l127' data-llen='2796:2819'>上九亢龍有悔正義曰上九亢陽之至大而極盛故曰</span>
<span class='tline' id='l128' data-llen='2819:2842'>亢龍此自然之象以人事言之似聖人有龍徳上居天</span>
<span class='tline' id='l129' data-llen='2842:2865'>位乆而亢極物極則反故有悔也純陽雖極未至大㓙</span>
<span class='tline' id='l130' data-llen='2865:2888'>但有悔吝而已繫辭云悔吝者言乎其小疵也故鄭引</span>
<span class='tline' id='l131' data-llen='2888:2911'>堯之末年四㓙在朝是以有悔未大㐫也凡悔之為文</span>
<span class='tline' id='l132' data-llen='2911:2934'>既是小疵不單稱悔也必以餘字配之其悔若在則言</span>
<span class='tline' id='l133' data-llen='2934:2960'><a onclick="displayPageImage('KR1a0054', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2960:2983'>有悔謂當有此悔則此經是也其悔若无則言悔亡言</span>
<span class='tline' id='l135' data-llen='2983:3006'>其悔已亡也若恒卦九二悔亡是也其悔雖亡或是更</span>
<span class='tline' id='l136' data-llen='3006:3029'>取他文結之若復卦初九不逺復无祗悔元吉是也但</span>
<span class='tline' id='l137' data-llen='3029:3052'>聖人至極終始无虧故文言云知進退存亡而不失其</span>
<span class='tline' id='l138' data-llen='3052:3075'>正者其唯聖人乎是知大聖之人本无此悔但九五天</span>
<span class='tline' id='l139' data-llen='3075:3098'>位有大聖而居者亦有非大聖而居者不能不有驕亢</span>
<span class='tline' id='l140' data-llen='3098:3109'>故聖人設法以戒之也</span>
<span class='tline' id='l141' data-llen='3109:3130'>　　<span class='krp-note'>十/二</span>夫子所作彖辭統論一卦之體</span>
<span class='tline' id='l142' data-llen='3130:3156'><a onclick="displayPageImage('KR1a0054', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3156:3179'>彖曰大哉至咸寧正義曰夫子所作彖辭統論一卦之</span>
<span class='tline' id='l144' data-llen='3179:3202'>義或說其卦之徳或說其卦之義或說其卦之名故畧</span>
<span class='tline' id='l145' data-llen='3202:3225'>例云彖者何也統論一卦之體明其所由之主案褚氏</span>
<span class='tline' id='l146' data-llen='3225:3248'>莊氏並云彖斷也斷定一卦之義所以名為彖也此彖</span>
<span class='tline' id='l147' data-llen='3248:3271'>釋乾與元亨利貞之徳諸儒所說此彖分觧四徳意各</span>
<span class='tline' id='l148' data-llen='3271:3289'>不同今案莊氏之說於理稍宻依而用之</span>
<span class='tline' id='l149' data-llen='3289:3310'>　　<span class='krp-note'>十/三</span>大哉至利貞釋四徳首出聖人</span>
<span class='tline' id='l150' data-llen='3310:3333'>大哉乾元萬物資始乃統天者此三句總釋乾與元也</span>
<span class='tline' id='l151' data-llen='3333:3359'><a onclick="displayPageImage('KR1a0054', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3359:3382'>乾是卦名元是乾徳之首故以元徳配乾釋之大哉乾</span>
<span class='tline' id='l153' data-llen='3382:3405'>元者陽氣昊大乾體廣逺又以元大始生萬物故曰大</span>
<span class='tline' id='l154' data-llen='3405:3428'>哉乾元萬物資始者釋其乾元稱大之義以萬象之物</span>
<span class='tline' id='l155' data-llen='3428:3451'>皆資取乾元而各得始生不失其宜所以稱大也乃統</span>
<span class='tline' id='l156' data-llen='3451:3474'>天者以其至健而為物始以此乃能統領於天天是有</span>
<span class='tline' id='l157' data-llen='3474:3497'>形之物以其至健能總統有形是乾元之徳也雲行雨</span>
<span class='tline' id='l158' data-llen='3497:3520'>施品物流形者此二句釋亨之徳也言乾能用天之徳</span>
<span class='tline' id='l159' data-llen='3520:3544'>使雲氣流行雨澤施布故品𩔖之物流布成形各得亨</span>
<span class='tline' id='l160' data-llen='3544:3570'><a onclick="displayPageImage('KR1a0054', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3570:3593'>通无所壅蔽是其亨也大明終始六位時成者此二句</span>
<span class='tline' id='l162' data-llen='3593:3616'>總結乾卦之徳也以乾之為徳大明曉乎萬物終始之</span>
<span class='tline' id='l163' data-llen='3616:3639'>道始則潜伏終則飛躍可潜則潜可飛則飛是明達乎</span>
<span class='tline' id='l164' data-llen='3639:3662'>始終之道故六爻之位依時而成時乘六龍以御天者</span>
<span class='tline' id='l165' data-llen='3662:3685'>此二句申明乾元乃統天之義言乾之為徳以依時乘</span>
<span class='tline' id='l166' data-llen='3685:3708'>駕六爻之陽氣以控御於天體六龍即六位之龍也以</span>
<span class='tline' id='l167' data-llen='3708:3731'>所居上下言之謂之六位也陽氣升降謂之六龍也變</span>
<span class='tline' id='l168' data-llen='3731:3754'>謂後來改前以漸移改謂之變也化謂一有一无忽然</span>
<span class='tline' id='l169' data-llen='3754:3781'><a onclick="displayPageImage('KR1a0054', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3781:3804'>而改謂之為化言乾之為道使物漸變者使物卒化者</span>
<span class='tline' id='l171' data-llen='3804:3827'>各能正定物之性命性者天生之質若剛柔遲速之别</span>
<span class='tline' id='l172' data-llen='3827:3850'>命者人所禀受若貴賤夭壽之屬是也保合太和乃利</span>
<span class='tline' id='l173' data-llen='3850:3873'>貞者此二句釋利貞也純陽剛暴若无和順則物不得</span>
<span class='tline' id='l174' data-llen='3873:3896'>利又失其正以能保安合㑹太和之道乃能利貞於萬</span>
<span class='tline' id='l175' data-llen='3896:3919'>物言萬物得利而貞正也首出庶物萬國咸寧者自上</span>
<span class='tline' id='l176' data-llen='3919:3942'>已來皆論乾徳自然飬萬物之道此二句論聖人上法</span>
<span class='tline' id='l177' data-llen='3942:3965'>乾徳生飬萬物言聖人為君在衆物之上最尊髙於物</span>
<span class='tline' id='l178' data-llen='3965:3992'><a onclick="displayPageImage('KR1a0054', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3992:4015'>似頭首出於衆物之上各置君長以領萬國故萬國皆</span>
<span class='tline' id='l180' data-llen='4015:4020'>得寧也</span>
<span class='tline' id='l181' data-llen='4020:4040'>　　<span class='krp-note'>十/四</span>聖人象乾立化亦有此四徳</span>
<span class='tline' id='l182' data-llen='4040:4063'>聖人亦當令萬物資始統領於天位而雲行雨施布散</span>
<span class='tline' id='l183' data-llen='4063:4086'>恩澤使兆庶衆物各流布其形又大明乎盛衰終始之</span>
<span class='tline' id='l184' data-llen='4086:4109'>道使天地四時貴賤髙下各以時而成又任用羣賢以</span>
<span class='tline' id='l185' data-llen='4109:4131'>奉行聖化使物各正性命此聖人所以象乾而立化</span>
<span class='tline' id='l186' data-llen='4131:4154'>　　<span class='krp-note'>十/五</span>凡物壯者皆有衰惟天運日過一度</span>
<span class='tline' id='l187' data-llen='4154:4181'><a onclick="displayPageImage('KR1a0054', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4181:4204'>象曰天行至不息正義曰此大象也十翼之中第三翼</span>
<span class='tline' id='l189' data-llen='4204:4227'>總象一卦天行健行者運動之稱健者强壯之名乾是</span>
<span class='tline' id='l190' data-llen='4227:4250'>衆健之訓今大象不取餘健為釋偏說天者萬物壯健</span>
<span class='tline' id='l191' data-llen='4250:4273'>皆有衰怠唯天運動日過一度盖運轉混沒未曾休息</span>
<span class='tline' id='l192' data-llen='4273:4296'>故云天行健健是乾之訓也順者坤之訓也坤則云地</span>
<span class='tline' id='l193' data-llen='4296:4319'>勢坤此不言天行乾而言健者劉表云詳其名也然則</span>
<span class='tline' id='l194' data-llen='4319:4342'>天是體名乾是用名健是其訓三者並見最為詳悉所</span>
<span class='tline' id='l195' data-llen='4342:4351'>以尊乾異於他卦</span>
<span class='tline' id='l196' data-llen='4351:4378'><a onclick="displayPageImage('KR1a0054', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4378:4400'>　　<span class='krp-note'>十/六</span>六十四象不同乾坤不顯上下體</span>
<span class='tline' id='l198' data-llen='4400:4423'>凡六十四卦說象不同或總舉象之所由不論象之實</span>
<span class='tline' id='l199' data-llen='4423:4446'>體又總包六爻不顯上體下體則乾坤二卦是也或直</span>
<span class='tline' id='l200' data-llen='4446:4469'>舉上下二體者若雲雷屯也天地交泰也天地不交否</span>
<span class='tline' id='l201' data-llen='4469:4492'>也雷電噬嗑也雷風恒也雷雨作解也風雷益也雷電</span>
<span class='tline' id='l202' data-llen='4492:4515'>皆至豐也洊雷震也隨風巽也習坎坎也明兩作離也</span>
<span class='tline' id='l203' data-llen='4515:4538'>兼山艮也麗澤兊也凡此一十四卦皆總舉兩體而結</span>
<span class='tline' id='l204' data-llen='4538:4561'>義也取兩體俱成或有直舉兩體上下相對者天與水</span>
<span class='tline' id='l205' data-llen='4561:4588'><a onclick="displayPageImage('KR1a0054', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4588:4611'>違行訟也上天下澤履也天與火同人也上火下澤睽</span>
<span class='tline' id='l207' data-llen='4611:4634'>也凡此四卦或取兩體相違或取兩體相合或取兩體</span>
<span class='tline' id='l208' data-llen='4634:4657'>上下相承而為卦也故兩體相對而俱言也雖上下二</span>
<span class='tline' id='l209' data-llen='4657:4680'>體共成一卦或直指上體而為文者若雲上於天需也</span>
<span class='tline' id='l210' data-llen='4680:4703'>風行天上小畜也火在天上大有也雷出地奮豫也風</span>
<span class='tline' id='l211' data-llen='4703:4726'>行地上觀也山附于地剥也澤滅木大過也雷在天上</span>
<span class='tline' id='l212' data-llen='4726:4749'>大壯也明出地上晉也風自火出家人也澤上于天夬</span>
<span class='tline' id='l213' data-llen='4749:4772'>也澤上于地萃也風行水上渙也水在火上既濟也火</span>
<span class='tline' id='l214' data-llen='4772:4799'><a onclick="displayPageImage('KR1a0054', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4799:4822'>在水上未濟也凡此十五卦皆先舉上象而連於下亦</span>
<span class='tline' id='l216' data-llen='4822:4845'>意取上象以立卦名也亦有雖意在上象而先舉下象</span>
<span class='tline' id='l217' data-llen='4845:4868'>以出上象者地上有水比也澤上有地臨也山上有澤</span>
<span class='tline' id='l218' data-llen='4868:4891'>咸也山上有火旅也木上有水井也木上有火鼎也山</span>
<span class='tline' id='l219' data-llen='4891:4914'>上有木漸也澤上有雷歸妹也山上有水蹇也澤上有</span>
<span class='tline' id='l220' data-llen='4914:4937'>水節也澤上有風中孚也山上有雷小過也凡此十二</span>
<span class='tline' id='l221' data-llen='4937:4960'>卦皆先舉下象以出上象亦意取上象共下象而成卦</span>
<span class='tline' id='l222' data-llen='4960:4983'>也或先舉上象而出下象義取下象以成卦義者山下</span>
<span class='tline' id='l223' data-llen='4983:5010'><a onclick="displayPageImage('KR1a0054', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5010:5033'>出泉蒙也地中有水師也山下有風蠱也山下有火賁</span>
<span class='tline' id='l225' data-llen='5033:5056'>也天下雷行无妄也山下有雷頤也天下有山遯也山</span>
<span class='tline' id='l226' data-llen='5056:5079'>下有澤損也天下有風姤也地中有山謙也澤中有雷</span>
<span class='tline' id='l227' data-llen='5079:5103'>隨也地中生木升也澤中有火革也凡此十三卦皆先舉</span>
<span class='tline' id='l228' data-llen='5103:5126'>上體後舉下體也其上體是天天與山則稱下也若上</span>
<span class='tline' id='l229' data-llen='5126:5149'>體是地地與澤則稱中也或有雖先舉下象稱在上象</span>
<span class='tline' id='l230' data-llen='5149:5172'>之下者若雷在地中復也天在山中大畜也明入地中</span>
<span class='tline' id='l231' data-llen='5172:5195'>明夷也澤无水困也是舉下象而稱上象之下亦義取</span>
<span class='tline' id='l232' data-llen='5195:5222'><a onclick="displayPageImage('KR1a0054', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5222:5245'>下象以立卦也所論之例者皆大判而言之其間委曲</span>
<span class='tline' id='l234' data-llen='5245:5255'>各於卦下别更詳之</span>
<span class='tline' id='l235' data-llen='5255:5269'>　　<span class='krp-note'>十/七</span>有假象實象</span>
<span class='tline' id='l236' data-llen='5269:5292'>先儒所云此等象辭或有實象或有假象實象者若地</span>
<span class='tline' id='l237' data-llen='5292:5315'>上有水比也地中生木升也皆非虚故言實也假象者</span>
<span class='tline' id='l238' data-llen='5315:5339'>若天在山中風自火出如此之𩔖實無此象假而為義</span>
<span class='tline' id='l239' data-llen='5339:5361'>故謂之假也雖有實象假象皆以義示人總謂之象</span>
<span class='tline' id='l240' data-llen='5361:5382'>　　<span class='krp-note'>十/八</span>諸象不包在下者稱先王與后</span>
<span class='tline' id='l241' data-llen='5382:5409'><a onclick="displayPageImage('KR1a0054', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5409:5432'>若卦體之義唯施於天子不兼包在下者則言先王也</span>
<span class='tline' id='l243' data-llen='5432:5455'>若比卦稱先王以建萬國豫卦稱先王以作樂崇徳觀</span>
<span class='tline' id='l244' data-llen='5455:5479'>卦稱先王以省方觀民設教噬嗑稱先王以明罰𠡠法</span>
<span class='tline' id='l245' data-llen='5479:5502'>復卦稱先王以至日閉闗无妄稱先王以茂對時育萬</span>
<span class='tline' id='l246' data-llen='5502:5525'>物渙卦稱先王以享于帝立廟泰卦稱后以財成天地</span>
<span class='tline' id='l247' data-llen='5525:5548'>之道姤卦稱后以施命誥四方稱后兼諸侯也自外卦</span>
<span class='tline' id='l248' data-llen='5548:5554'>並稱君子</span>
<span class='tline' id='l249' data-llen='5554:5577'>　　<span class='krp-note'>十/九</span>乾坤易之門特作文言此文凡六節</span>
<span class='tline' id='l250' data-llen='5577:5604'><a onclick="displayPageImage('KR1a0054', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5604:5627'>文言曰至利貞正義曰文言者是夫子第七翼也以乾</span>
<span class='tline' id='l252' data-llen='5627:5650'>坤其易之門户邪其餘諸卦及爻皆從乾坤而出義理</span>
<span class='tline' id='l253' data-llen='5650:5673'>深奥故特作文言以開釋之莊氏云文謂文飾以乾坤</span>
<span class='tline' id='l254' data-llen='5673:5696'>徳大故特文飾以為文言今謂夫子但賛明易道申說</span>
<span class='tline' id='l255' data-llen='5696:5719'>義理非是文飾華彩當謂釋二卦之經文故稱文言從</span>
<span class='tline' id='l256' data-llen='5719:5742'>此至元亨利貞明乾之四徳為第一節從初九曰潜龍</span>
<span class='tline' id='l257' data-llen='5742:5765'>勿用至動而有悔明六爻之義為第二節自潜龍勿用</span>
<span class='tline' id='l258' data-llen='5765:5788'>下至天下治也論六爻之人事為第三節自潜龍勿用</span>
<span class='tline' id='l259' data-llen='5788:5815'><a onclick="displayPageImage('KR1a0054', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5815:5838'>陽氣潜藏至乃見天則論六爻自然之氣為第四節自</span>
<span class='tline' id='l261' data-llen='5838:5861'>乾元者至天下平也此一節復說乾元之四徳之義為</span>
<span class='tline' id='l262' data-llen='5861:5884'>第五節自君子以成徳為行至其唯聖人乎此一節更</span>
<span class='tline' id='l263' data-llen='5884:5902'>廣明六爻之義為第六節今各依文解之</span>
<span class='tline' id='l264' data-llen='5902:5920'>　　<span class='krp-note'>二/十</span>元亨利貞配四時五行</span>
<span class='tline' id='l265' data-llen='5920:5943'>莊氏云第一節元者善之長者謂天之體性生飬萬物</span>
<span class='tline' id='l266' data-llen='5943:5966'>善之大者莫善施生元為施生之宗故言元者善之長</span>
<span class='tline' id='l267' data-llen='5966:5989'>也亨者嘉之㑹者嘉美也言天能通暢萬物使物嘉美</span>
<span class='tline' id='l268' data-llen='5989:6016'><a onclick="displayPageImage('KR1a0054', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6016:6039'>之㑹聚故云嘉之㑹也利者義之和者言天能利益庻</span>
<span class='tline' id='l270' data-llen='6039:6062'>物使物各得其宜而和同也貞者事之幹者言天能以</span>
<span class='tline' id='l271' data-llen='6062:6085'>中正之氣成就萬物使物皆得幹濟莊氏之意以此四</span>
<span class='tline' id='l272' data-llen='6085:6108'>句明天之徳也而配四時元是物始於時配春春為發</span>
<span class='tline' id='l273' data-llen='6108:6131'>生故下云體仁仁則春也亨是通暢萬物於時配夏故</span>
<span class='tline' id='l274' data-llen='6131:6154'>下云合禮禮則夏也利為和義於時配秋秋既物成各</span>
<span class='tline' id='l275' data-llen='6154:6177'>合其宜貞為事幹於時配冬冬既收藏事皆幹了也於</span>
<span class='tline' id='l276' data-llen='6177:6200'>五行之氣唯少土也土則分王四季四氣之行非土不</span>
<span class='tline' id='l277' data-llen='6200:6227'><a onclick="displayPageImage('KR1a0054', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6227:6234'>載故不言也</span>
<span class='tline' id='l279' data-llen='6234:6257'>　　<span class='krp-note'>二十/一</span>四徳配五事則仁禮義信不言知</span>
<span class='tline' id='l280' data-llen='6257:6280'>於五事言之元則仁也亨則禮也利則義也貞則信也</span>
<span class='tline' id='l281' data-llen='6280:6303'>不論知者行此四事並須資於知且乾鑿度云水土二</span>
<span class='tline' id='l282' data-llen='6303:6317'>行兼信與知也故畧知不言也</span>
<span class='tline' id='l283' data-llen='6317:6340'>　　<span class='krp-note'>二十/二</span>諸卦有四徳三徳二徳一徳无徳</span>
<span class='tline' id='l284' data-llen='6340:6363'>諸卦之中亦有四徳但餘卦四徳有劣於乾故乾卦直</span>
<span class='tline' id='l285' data-llen='6363:6386'>云四徳更无所言欲見乾之四徳无所不包其餘卦四</span>
<span class='tline' id='l286' data-llen='6386:6413'><a onclick="displayPageImage('KR1a0054', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6413:6436'>徳之下則更有餘事以四徳狭劣故以餘事繫之即坤</span>
<span class='tline' id='l288' data-llen='6436:6460'>卦之𩔖是也亦有四徳之上即論餘事若革卦云已日</span>
<span class='tline' id='l289' data-llen='6460:6483'>乃孚元亨利貞悔亡也由乃孚之後有元亨利貞乃得</span>
<span class='tline' id='l290' data-llen='6483:6506'>悔亡也有四徳者即乾坤屯臨隨无妄革七卦是也亦</span>
<span class='tline' id='l291' data-llen='6506:6529'>有其卦非善而有四徳者以其卦凶故有四徳乃可也</span>
<span class='tline' id='l292' data-llen='6529:6552'>故隨卦有元亨利貞乃得无咎是也四徳具者其卦未</span>
<span class='tline' id='l293' data-llen='6552:6575'>必善也亦有三徳者即離咸萃兊渙小過凡六卦就三</span>
<span class='tline' id='l294' data-llen='6575:6598'>徳之中為文不一或縂稱三徳於上更别陳餘事於下</span>
<span class='tline' id='l295' data-llen='6598:6625'><a onclick="displayPageImage('KR1a0054', 'WYG', '004-17a' );" name="004-17a" class="pb">[004-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6625:6648'>若離咸之屬是也就三徳之中上下不一離則云利貞</span>
<span class='tline' id='l297' data-llen='6648:6671'>亨由利貞乃得亨也亦有先云亨更陳餘事乃始云利</span>
<span class='tline' id='l298' data-llen='6671:6694'>貞者以有餘事乃得利貞故也有二徳者大有蠱漸大</span>
<span class='tline' id='l299' data-llen='6694:6717'>畜升困中孚凡七卦此二徳或在事上言之或在事後</span>
<span class='tline' id='l300' data-llen='6717:6740'>言之由後有事乃致此二徳故也亦有一徳者若蒙師</span>
<span class='tline' id='l301' data-llen='6740:6763'>小畜履泰謙噬嗑賁復大過震豐節既濟未濟凡十五</span>
<span class='tline' id='l302' data-llen='6763:6786'>卦皆一徳也並是亨或多在事上言之或在事後言履</span>
<span class='tline' id='l303' data-llen='6786:6803'>卦云履虎尾不咥人亨由有事乃得亨</span>
<span class='tline' id='l304' data-llen='6803:6830'><a onclick="displayPageImage('KR1a0054', 'WYG', '004-17b' );" name="004-17b" class="pb">[004-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6830:6851'>　　<span class='krp-note'>二十/三</span>凡卦亨貞連事起文者不數</span>
<span class='tline' id='l306' data-llen='6851:6874'>以前所論徳者皆於經文挺然特明徳者乃言之也其</span>
<span class='tline' id='l307' data-llen='6874:6897'>有因事相連而言徳者則不數之也若需卦云需有孚</span>
<span class='tline' id='l308' data-llen='6897:6920'>光亨貞吉雖有亨貞二徳連事起文故不數也遯卦云</span>
<span class='tline' id='l309' data-llen='6920:6943'>亨小利貞雖有三徳亦不數也旅卦云旅小亨旅貞吉</span>
<span class='tline' id='l310' data-llen='6943:6966'>雖有亨貞二徳亦連他事不數也比卦云原筮元永貞</span>
<span class='tline' id='l311' data-llen='6966:6989'>无咎否卦云否之匪人不利君子貞雖有貞字亦連他</span>
<span class='tline' id='l312' data-llen='6989:7012'>文言之又非本卦徳亦不數之同人云同人于野亨坎</span>
<span class='tline' id='l313' data-llen='7012:7039'><a onclick="displayPageImage('KR1a0054', 'WYG', '004-18a' );" name="004-18a" class="pb">[004-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7039:7062'>卦云有孚維心亨損卦云无咎可貞此等雖有一徳皆</span>
<span class='tline' id='l315' data-llen='7062:7085'>連事而言之故亦不數所以然者但易含萬象事義非</span>
<span class='tline' id='l316' data-llen='7085:7108'>一隨時曲變不可為典要故也其有意義各於卦下詳</span>
<span class='tline' id='l317' data-llen='7108:7132'>之亦有卦善而徳少者若泰與謙復之𩔖雖善唯一徳</span>
<span class='tline' id='l318' data-llen='7132:7155'>亦有全无徳者若豫觀剥晉蹇解夬姤井艮歸妹凡十</span>
<span class='tline' id='l319' data-llen='7155:7178'>一卦也大畧唯有㓙卦无徳者若剥蹇夬姤之屬是也</span>
<span class='tline' id='l320' data-llen='7178:7200'>亦有卦善而无徳者晉解之屬是也各於卦下詳之</span>
<span class='tline' id='l321' data-llen='7200:7221'>　　<span class='krp-note'>二十/四</span>文言第二節設問以釋潜龍</span>
<span class='tline' id='l322' data-llen='7221:7248'><a onclick="displayPageImage('KR1a0054', 'WYG', '004-18b' );" name="004-18b" class="pb">[004-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7248:7271'>初九曰潜龍勿用至潜龍也正義曰此第二節釋初九</span>
<span class='tline' id='l324' data-llen='7271:7294'>爻辭也初九曰潜龍勿用何謂也者此夫子疊經初九</span>
<span class='tline' id='l325' data-llen='7294:7317'>爻辭故言初九曰方釋其義假設問辭故言潜龍勿用</span>
<span class='tline' id='l326' data-llen='7317:7341'>何謂也子曰龍徳而𨼆者也此夫子以人事釋潜龍之</span>
<span class='tline' id='l327' data-llen='7341:7365'>義聖人有龍徳𨼆居者也不易乎世者不移易其心在</span>
<span class='tline' id='l328' data-llen='7365:7389'>於世俗雖逢險難不易本志也不成乎名者言自𨼆黙</span>
<span class='tline' id='l329' data-llen='7389:7412'>不成就於令名使人知也遯世无悶者謂逃遯避世雖</span>
<span class='tline' id='l330' data-llen='7412:7435'>逢无道心无所悶不見是而无悶者言舉世皆非雖不</span>
<span class='tline' id='l331' data-llen='7435:7462'><a onclick="displayPageImage('KR1a0054', 'WYG', '004-19a' );" name="004-19a" class="pb">[004-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7462:7485'>見善而心亦无悶心以為樂已則行之心以為憂已則</span>
<span class='tline' id='l333' data-llen='7485:7509'>違之確乎其不可㧞者身雖逐物推移潜𨼆避世心志</span>
<span class='tline' id='l334' data-llen='7509:7528'>守道確乎堅寔其不可㧞此是潜龍之義也</span>
<span class='tline' id='l335' data-llen='7528:7550'>　　<span class='krp-note'>二十/五</span>二爻漸見若舜漁陶民化之時</span>
<span class='tline' id='l336' data-llen='7550:7573'>九二曰見龍至君徳也正義曰此釋九二爻辭子曰龍</span>
<span class='tline' id='l337' data-llen='7573:7596'>徳而正中者九二居中不偏然不如九五居尊得位故</span>
<span class='tline' id='l338' data-llen='7596:7619'>但云龍徳而正中者也庸言之信庸行之謹者庸謂中</span>
<span class='tline' id='l339' data-llen='7619:7642'>庸庸常也從始至末常言之信實常行之謹慎閑邪存</span>
<span class='tline' id='l340' data-llen='7642:7669'><a onclick="displayPageImage('KR1a0054', 'WYG', '004-19b' );" name="004-19b" class="pb">[004-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7669:7692'>其誠者言防閑邪惡當自存其誠實也善世而不伐者</span>
<span class='tline' id='l342' data-llen='7692:7715'>謂為善於世而不自伐其功徳博而化者言徳能廣博</span>
<span class='tline' id='l343' data-llen='7715:7739'>而變化於世俗初爻則全𨼆遯避世二爻則漸見徳行</span>
<span class='tline' id='l344' data-llen='7739:7762'>以化於俗也若舜漁於雷澤陶於河濵以器不窳民漸</span>
<span class='tline' id='l345' data-llen='7762:7768'>化之是也</span>
<span class='tline' id='l346' data-llen='7768:7791'>　　<span class='krp-note'>二十/六</span>以異於諸爻特稱易曰又云君徳</span>
<span class='tline' id='l347' data-llen='7791:7814'>易曰見龍在田利見大人君徳也者以其異於諸爻故</span>
<span class='tline' id='l348' data-llen='7814:7833'>特稱易曰見龍在田未是君位但云君徳也</span>
<span class='tline' id='l349' data-llen='7833:7860'><a onclick="displayPageImage('KR1a0054', 'WYG', '004-20a' );" name="004-20a" class="pb">[004-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7860:7882'>　　<span class='krp-note'>二十/七</span>明終敝故不驕知至至故不憂</span>
<span class='tline' id='l351' data-llen='7882:7905'>是故居上位而不驕在下位而不憂居下體之上在上</span>
<span class='tline' id='l352' data-llen='7905:7926'>體之下明夫終敝故不驕也知夫至至故不憂也</span>
<span class='tline' id='l353' data-llen='7926:7948'>　　<span class='krp-note'>二十/八</span>上廣陳同類感應明聖作物覩</span>
<span class='tline' id='l354' data-llen='7948:7971'>九五曰飛龍至其類也正義曰此明九五爻之義飛龍</span>
<span class='tline' id='l355' data-llen='7971:7994'>在天者言天能廣感衆物衆物應之所以利見大人因</span>
<span class='tline' id='l356' data-llen='7994:8017'>大人與衆物感應故廣陳衆物相感應以明聖人之作</span>
<span class='tline' id='l357' data-llen='8017:8040'>而萬物瞻覩以結之也同聲相應者若彈宫而宫應彈</span>
<span class='tline' id='l358' data-llen='8040:8067'><a onclick="displayPageImage('KR1a0054', 'WYG', '004-20b' );" name="004-20b" class="pb">[004-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8067:8090'>角而角動是也同氣相求者若天欲雨而柱礎潤是也</span>
<span class='tline' id='l360' data-llen='8090:8113'>此二者聲氣相感也水流濕火就燥者此二者以形象</span>
<span class='tline' id='l361' data-llen='8113:8136'>相應水流於地先就濕處火焚其薪先就燥處此聲氣</span>
<span class='tline' id='l362' data-llen='8136:8159'>水火皆無識而相感先明自然之物故發初言之也雲</span>
<span class='tline' id='l363' data-llen='8159:8182'>從龍風從虎者龍是水畜雲是水氣故龍吟則景雲出</span>
<span class='tline' id='l364' data-llen='8182:8205'>是雲從龍也虎是威猛之獸風是震動之氣此亦是同</span>
<span class='tline' id='l365' data-llen='8205:8228'>類相感故虎嘯則谷風生是風從虎也此二句明有識</span>
<span class='tline' id='l366' data-llen='8228:8251'>之物感无識故以次言之漸就有識而言也聖人作而</span>
<span class='tline' id='l367' data-llen='8251:8278'><a onclick="displayPageImage('KR1a0054', 'WYG', '004-21a' );" name="004-21a" class="pb">[004-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8278:8301'>萬物覩者此二句正釋飛龍在天利見大人之義聖人</span>
<span class='tline' id='l369' data-llen='8301:8324'>作則飛龍在天也萬物覩則利見大人也陳上數事之</span>
<span class='tline' id='l370' data-llen='8324:8347'>名本明於此是有識感有識也此亦同類相感聖人有</span>
<span class='tline' id='l371' data-llen='8347:8370'>生飬之徳萬物有生飬之情故相感應也本乎天者親</span>
<span class='tline' id='l372' data-llen='8370:8393'>上本乎地者親下者在上雖陳感應唯眀數事而已此</span>
<span class='tline' id='l373' data-llen='8393:8416'>則廣解天地之間共相感應之義莊氏云天地絪緼和</span>
<span class='tline' id='l374' data-llen='8416:8439'>合二氣共生萬物然萬物之體有感於天氣偏多者有</span>
<span class='tline' id='l375' data-llen='8439:8462'>感於地氣偏多者故周禮大宗伯有天産地産大司徒</span>
<span class='tline' id='l376' data-llen='8462:8489'><a onclick="displayPageImage('KR1a0054', 'WYG', '004-21b' );" name="004-21b" class="pb">[004-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8489:8512'>云動物植物本受氣於天者是動物含靈之屬天體運</span>
<span class='tline' id='l378' data-llen='8512:8535'>動含靈之物亦運動是親附於上也本受氣於地者是</span>
<span class='tline' id='l379' data-llen='8535:8558'>植物无識之屬地體凝滯植物亦不移動是親附於下</span>
<span class='tline' id='l380' data-llen='8558:8583'>也則各從其𩔖者言天地之間共相感應各從其氣𩔖</span>
<span class='tline' id='l381' data-llen='8583:8605'>　　<span class='krp-note'>二十/八</span>下有異𩔖相感有逺事相感</span>
<span class='tline' id='l382' data-llen='8605:8629'>亦有異𩔖相感者若磁石引針琥珀拾芥蠶吐絲而商</span>
<span class='tline' id='l383' data-llen='8629:8652'>弦絶銅山崩而洛鐘應其類煩多難一一言也皆冥理</span>
<span class='tline' id='l384' data-llen='8652:8675'>自然不知其所以然也感者動也應者報也皆先者為</span>
<span class='tline' id='l385' data-llen='8675:8702'><a onclick="displayPageImage('KR1a0054', 'WYG', '004-22a' );" name="004-22a" class="pb">[004-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8702:8725'>感後者為應非唯近事則相感亦有逺事遥相感者若</span>
<span class='tline' id='l387' data-llen='8725:8749'>周時𫉬麟乃為漢髙之應漢時黄星後為曹公之兆感</span>
<span class='tline' id='l388' data-llen='8749:8760'>應之事廣非片言可悉</span>
<span class='tline' id='l389' data-llen='8760:8782'>　　<span class='krp-note'>二十/九</span>餘爻說龍九三君子各隨其義</span>
<span class='tline' id='l390' data-llen='8782:8805'>乾文言首不論乾而先說元下乃曰乾何也夫乾者統</span>
<span class='tline' id='l391' data-llen='8805:8828'>行四事者也君子以自强不息行此四者故首不論乾</span>
<span class='tline' id='l392' data-llen='8828:8851'>而下曰乾元亨利貞餘爻皆說龍至於九三獨以君子</span>
<span class='tline' id='l393' data-llen='8851:8874'>為目何也夫易者象也象之所生生於義也有斯義然</span>
<span class='tline' id='l394' data-llen='8874:8901'><a onclick="displayPageImage('KR1a0054', 'WYG', '004-22b' );" name="004-22b" class="pb">[004-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8901:8924'>後明之以其物故以龍叙乾以馬明坤隨其事義而取</span>
<span class='tline' id='l396' data-llen='8924:8944'>象焉統而舉之乾體皆龍别而叙之各隨其義</span>
<span class='tline' id='l397' data-llen='8944:8965'>　　<span class='krp-note'>三/十</span>上九无位六爻皆无隂是无民</span>
<span class='tline' id='l398' data-llen='8965:8988'>上九曰亢龍至有悔也正義曰此明上九爻辭也子曰</span>
<span class='tline' id='l399' data-llen='8988:9011'>貴而无位者以上九非位而上九居之是无位也髙而</span>
<span class='tline' id='l400' data-llen='9011:9034'>无民者六爻皆无隂是无民也賢人在下位而无輔者</span>
<span class='tline' id='l401' data-llen='9034:9057'>賢人雖在下位不為之輔助也是以動而有悔者聖人</span>
<span class='tline' id='l402' data-llen='9057:9070'>設戒居此之時不可動作也</span>
<span class='tline' id='l403' data-llen='9070:9097'><a onclick="displayPageImage('KR1a0054', 'WYG', '004-23a' );" name="004-23a" class="pb">[004-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9097:9119'>　　<span class='krp-note'>三十/一</span>文言第三節說六爻人事所治</span>
<span class='tline' id='l405' data-llen='9119:9142'>故乾元用九則天下治也夫識物之動則其所以然之</span>
<span class='tline' id='l406' data-llen='9142:9165'>理皆可知也龍之為徳不為妄者也潜而勿用何乎必</span>
<span class='tline' id='l407' data-llen='9165:9188'>窮處於下也見而在田必以時之通舍也以爻為人以</span>
<span class='tline' id='l408' data-llen='9188:9211'>位為時人不妄動則時皆可知也文王明夷則主可知</span>
<span class='tline' id='l409' data-llen='9211:9234'>矣仲尼旅人則國可知矣正義曰此一節是文言第三</span>
<span class='tline' id='l410' data-llen='9234:9257'>節說六爻人事所治之義潜龍勿用下也者言聖於此</span>
<span class='tline' id='l411' data-llen='9257:9280'>潜龍之時在卑下也見龍在田時舍者舍謂通舍九二</span>
<span class='tline' id='l412' data-llen='9280:9307'><a onclick="displayPageImage('KR1a0054', 'WYG', '004-23b' );" name="004-23b" class="pb">[004-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9307:9330'>以見龍在田是時之通舍也終日乾乾行事者言行此</span>
<span class='tline' id='l414' data-llen='9330:9353'>知至知終之事也或躍在淵自試者言聖人逼近五位</span>
<span class='tline' id='l415' data-llen='9353:9376'>不敢果决而進唯漸漸自試意欲前進遲疑不定故云</span>
<span class='tline' id='l416' data-llen='9376:9399'>自試也飛龍在天上治者言聖人居上位而治理也亢</span>
<span class='tline' id='l417' data-llen='9399:9422'>龍有悔窮之災者言位窮而致災災則悔也非為大禍</span>
<span class='tline' id='l418' data-llen='9422:9445'>災也乾元用九天下治者易經上稱用九用九之文總</span>
<span class='tline' id='l419' data-llen='9445:9468'>是乾徳又乾字不可獨言故舉元徳以配乾也言此乾</span>
<span class='tline' id='l420' data-llen='9468:9478'>元用九徳而天下治</span>
<span class='tline' id='l421' data-llen='9478:9505'><a onclick="displayPageImage('KR1a0054', 'WYG', '004-24a' );" name="004-24a" class="pb">[004-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9505:9528'>　　<span class='krp-note'>三十/二</span>爻為人位為時人不妄動時可知</span>
<span class='tline' id='l423' data-llen='9528:9551'>夫識物之動則其所以然之理皆可知者此欲明在下</span>
<span class='tline' id='l424' data-llen='9551:9574'>龍潜見之義故張氏云識物之動謂龍之動也則其所</span>
<span class='tline' id='l425' data-llen='9574:9597'>以然之理皆可知者謂識龍之所以潜所以見然此之</span>
<span class='tline' id='l426' data-llen='9597:9620'>理皆可知也龍之為徳不為妄者言龍靈異於他獸不</span>
<span class='tline' id='l427' data-llen='9620:9638'>妄舉動可潜則潜可見則見是不虚妄也</span>
<span class='tline' id='l428' data-llen='9638:9659'>　　<span class='krp-note'>三十/三</span>經惟言時舎注言時之通舎</span>
<span class='tline' id='l429' data-llen='9659:9682'>見而在田必以時之通舎者經唯云時舎也注云必以</span>
<span class='tline' id='l430' data-llen='9682:9709'><a onclick="displayPageImage('KR1a0054', 'WYG', '004-24b' );" name="004-24b" class="pb">[004-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9709:9732'>時之通舎者則輔嗣以通解舎舎是通義也初九潜蔵</span>
<span class='tline' id='l432' data-llen='9732:9755'>不見九二既見而在田是時之通舎之義也以爻為人</span>
<span class='tline' id='l433' data-llen='9755:9772'>以位為時者爻居其位猶若人遇其時</span>
<span class='tline' id='l434' data-llen='9772:9793'>　　<span class='krp-note'>三十/四</span>文言第四節以天氣眀六爻</span>
<span class='tline' id='l435' data-llen='9793:9816'>潜龍勿用至見天則正義曰此一節是文言第四節明</span>
<span class='tline' id='l436' data-llen='9816:9839'>六爻天氣之義天下文明者陽氣在田始生萬物故天</span>
<span class='tline' id='l437' data-llen='9839:9862'>下有文章而光明也與時偕行者此以天道釋爻象也</span>
<span class='tline' id='l438' data-llen='9862:9885'>所以九三乾乾不息終日自戒者同於天時生物不息</span>
<span class='tline' id='l439' data-llen='9885:9912'><a onclick="displayPageImage('KR1a0054', 'WYG', '004-25a' );" name="004-25a" class="pb">[004-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9912:9935'>言與時偕行也偕俱也諸儒以為建辰之月萬物生長</span>
<span class='tline' id='l441' data-llen='9935:9958'>不有止息與天時而俱行若以不息言之是建寅之月</span>
<span class='tline' id='l442' data-llen='9958:9981'>三陽用事三當生物之初生物不息同於天時生物不</span>
<span class='tline' id='l443' data-llen='9981:10004'>息故言與時偕行也乾道乃革者去下體入上體故云</span>
<span class='tline' id='l444' data-llen='10004:10027'>乃革也乃位乎天徳者位當天徳之位言九五陽居於</span>
<span class='tline' id='l445' data-llen='10027:10050'>天照臨廣大故云天徳也乃見天則者陽是剛亢之物</span>
<span class='tline' id='l446' data-llen='10050:10067'>能用此純剛唯天乃然故云乃見天則</span>
<span class='tline' id='l447' data-llen='10067:10087'>　　<span class='krp-note'>三十/五</span>文言第五節明四徳始終</span>
<span class='tline' id='l448' data-llen='10087:10114'><a onclick="displayPageImage('KR1a0054', 'WYG', '004-25b' );" name="004-25b" class="pb">[004-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='10114:10137'>不為乾元何能通物之始不性其情何能乆行其正是</span>
<span class='tline' id='l450' data-llen='10137:10160'>故始而亨者必乾元也利而貞者必性情也正義曰此</span>
<span class='tline' id='l451' data-llen='10160:10183'>一節是第五節復明上初章及乾四徳之義也性者天</span>
<span class='tline' id='l452' data-llen='10183:10206'>生之質正而不邪情者性之欲也言若不能以性制情</span>
<span class='tline' id='l453' data-llen='10206:10220'>使其情如性則不能乆行其正</span>
<span class='tline' id='l454' data-llen='10220:10243'>　　<span class='krp-note'>三十/六</span>合散消息與體相乖爻所以眀情</span>
<span class='tline' id='l455' data-llen='10243:10266'>其六爻發揮之義案畧例云爻者言乎變者也故合散</span>
<span class='tline' id='l456' data-llen='10266:10289'>屈伸與體相乖形躁好靜質柔愛剛體與情反質與願</span>
<span class='tline' id='l457' data-llen='10289:10316'><a onclick="displayPageImage('KR1a0054', 'WYG', '004-26a' );" name="004-26a" class="pb">[004-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='10316:10337'>違是爻者所以明情故六爻發散旁通萬物之情</span>
<span class='tline' id='l459' data-llen='10337:10359'>　　<span class='krp-note'>三十/七</span>陽居陽為得位陽得陽為无應</span>
<span class='tline' id='l460' data-llen='10359:10382'>輔嗣之意以初為无用之地上為盡末之境其居位者</span>
<span class='tline' id='l461' data-llen='10382:10405'>唯二三四五故繫辭唯論此四爻初上雖无正位統而</span>
<span class='tline' id='l462' data-llen='10405:10428'>論之爻亦始末之位乾彖云六位時成二四為隂位隂</span>
<span class='tline' id='l463' data-llen='10428:10451'>居為得位陽居為失位三五為陽位陽居為得位隂居</span>
<span class='tline' id='l464' data-llen='10451:10474'>為失位畧例云陽之所求者隂也隂之所求者陽也一</span>
<span class='tline' id='l465' data-llen='10474:10497'>與四二與五三與上若一隂一陽為有應若俱隂俱陽</span>
<span class='tline' id='l466' data-llen='10497:10524'><a onclick="displayPageImage('KR1a0054', 'WYG', '004-26b' );" name="004-26b" class="pb">[004-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10524:10547'>為无應此其六爻之大畧其義具於繫辭於此畧言之</span>
<span class='tline' id='l468' data-llen='10547:10568'>　　<span class='krp-note'>三十/八</span>文言第六節又明六爻之義</span>
<span class='tline' id='l469' data-llen='10568:10591'>君子以成徳至弗用也正義曰此一節是文言第六節</span>
<span class='tline' id='l470' data-llen='10591:10614'>更復明六爻之義此節明初九爻辭周氏云上第六節</span>
<span class='tline' id='l471' data-llen='10614:10637'>乾元者始而亨者也是廣明乾與四徳之義此君子以</span>
<span class='tline' id='l472' data-llen='10637:10660'>成徳為行亦是第六節明六爻之義總属第六節不更</span>
<span class='tline' id='l473' data-llen='10660:10683'>為第七節義或當然也君子以成徳為行者明初九潜</span>
<span class='tline' id='l474' data-llen='10683:10694'>龍之義故先開此語也</span>
<span class='tline' id='l475' data-llen='10694:10721'><a onclick="displayPageImage('KR1a0054', 'WYG', '004-27a' );" name="004-27a" class="pb">[004-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='10721:10724'>　</span>
<span class='tline' id='l477' data-llen='10724:10727'>　</span>
<span class='tline' id='l478' data-llen='10727:10730'>　</span>
<span class='tline' id='l479' data-llen='10730:10733'>　</span>
<span class='tline' id='l480' data-llen='10733:10736'>　</span>
<span class='tline' id='l481' data-llen='10736:10739'>　</span>
<span class='tline' id='l482' data-llen='10739:10742'>　</span>
<span class='tline' id='l483' data-llen='10742:10745'>　</span>
<span class='tline' id='l484' data-llen='10745:10772'><a onclick="displayPageImage('KR1a0054', 'WYG', '004-27b' );" name="004-27b" class="pb">[004-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='10772:10775'>　</span>
<span class='tline' id='l486' data-llen='10775:10778'>　</span>
<span class='tline' id='l487' data-llen='10778:10781'>　</span>
<span class='tline' id='l488' data-llen='10781:10784'>　</span>
<span class='tline' id='l489' data-llen='10784:10787'>　</span>
<span class='tline' id='l490' data-llen='10787:10790'>　</span>
<span class='tline' id='l491' data-llen='10790:10793'>　</span>
<span class='tline' id='l492' data-llen='10793:10803'>　周易要義卷一上</span>
</p>
<p>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='152:178'><a onclick="displayPageImage('KR1a0054', 'WYG', '019-1a' );" name="019-1a" class="pb">[019-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='178:186'>欽定四庫全書</span><br/>
<span class='tline' id='l9' data-llen='186:207'>　周易要義卷八　　　　　宋　魏了翁　輯</span><br/>
<span class='tline' id='l10' data-llen='207:212'>　下繫</span><br/>
<span class='tline' id='l11' data-llen='212:234'>　　<span class='krp-note'>一/</span>卦舉象重論爻相推繫辭而有變動</span><br/>
<span class='tline' id='l12' data-llen='234:257'>八卦成列象在其中矣備天下之象也因而重之爻在</span><br/>
<span class='tline' id='l13' data-llen='257:280'>其中矣夫八卦備天下之理而未極其變故因而重之</span><br/>
<span class='tline' id='l14' data-llen='280:303'>以象其動用擬諸形容以明治亂之宜觀其所應以著</span><br/>
<span class='tline' id='l15' data-llen='303:326'>適時之功則爻卦之義所存各異故爻在其中矣剛柔</span><br/>
<span class='tline' id='l16' data-llen='326:352'><a onclick="displayPageImage('KR1a0054', 'WYG', '019-1b' );" name="019-1b" class="pb">[019-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='352:375'>相推變在其中矣繫辭焉而命之動在其中矣剛柔相</span><br/>
<span class='tline' id='l18' data-llen='375:398'>推况八卦相盪或否或泰繫辭焉而斷其吉凶况之六</span><br/>
<span class='tline' id='l19' data-llen='398:421'>爻動以適時者也立卦之義則見於彖象適時之功則</span><br/>
<span class='tline' id='l20' data-llen='421:444'>存之爻辭王氏之例詳矣正義曰八卦成列象在其中</span><br/>
<span class='tline' id='l21' data-llen='444:467'>矣者言八卦各成列位萬物之象在其八卦之中也因</span><br/>
<span class='tline' id='l22' data-llen='467:490'>而重之爻在其中矣謂因此八卦之象而更重之萬物</span><br/>
<span class='tline' id='l23' data-llen='490:513'>之爻在其所重之中矣然象亦有爻爻亦有象所以象</span><br/>
<span class='tline' id='l24' data-llen='513:536'>獨在卦爻獨在重者卦則爻少而象多重則爻多而象</span><br/>
<span class='tline' id='l25' data-llen='536:562'><a onclick="displayPageImage('KR1a0054', 'WYG', '019-2a' );" name="019-2a" class="pb">[019-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='562:575'>少故在卦舉象在重論爻也</span><br/>
<span class='tline' id='l27' data-llen='575:595'>　　<span class='krp-note'>二/</span>疏以氣謂之隂陽體謂之剛柔</span><br/>
<span class='tline' id='l28' data-llen='595:618'>剛柔相推變在其中矣者則上繫第二章云剛柔相推</span><br/>
<span class='tline' id='l29' data-llen='618:641'>而生變化是變化之道在剛柔相推之中剛柔即隂陽</span><br/>
<span class='tline' id='l30' data-llen='641:661'>也論其氣即謂之隂陽語其體即謂之剛柔也</span><br/>
<span class='tline' id='l31' data-llen='661:682'>　　<span class='krp-note'>三/</span>繫辭命卦爻有動吉凶悔吝以生</span><br/>
<span class='tline' id='l32' data-llen='682:705'>繫辭焉而命之動在其中矣者謂繫辭於爻卦之下而</span><br/>
<span class='tline' id='l33' data-llen='705:728'>呼命其卦爻得失吉凶則適時變動好惡故在其繫辭</span><br/>
<span class='tline' id='l34' data-llen='728:754'><a onclick="displayPageImage('KR1a0054', 'WYG', '019-2b' );" name="019-2b" class="pb">[019-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='754:777'>之中也吉凶悔吝者生乎動者也上既云動在繫辭之</span><br/>
<span class='tline' id='l36' data-llen='777:787'>中動則有吉凶悔吝</span><br/>
<span class='tline' id='l37' data-llen='787:810'>　　<span class='krp-note'>四/</span>此制器取卦之爻象之體韓直取卦名</span><br/>
<span class='tline' id='l38' data-llen='810:833'>作結繩而為網罟以佃以漁盖取諸離離麗也網罟之</span><br/>
<span class='tline' id='l39' data-llen='833:856'>用必審物之所麗也魚麗於水獸麗於山也正義曰此</span><br/>
<span class='tline' id='l40' data-llen='856:879'>第二章明聖人法自然之理而作易象易以制器而利</span><br/>
<span class='tline' id='l41' data-llen='879:902'>天下用此網罟或陸畋以羅鳥獸水澤以網魚鼈也蓋</span><br/>
<span class='tline' id='l42' data-llen='902:925'>取諸離者離麗也麗謂附著也言網罟之用必審知鳥</span><br/>
<span class='tline' id='l43' data-llen='925:951'><a onclick="displayPageImage('KR1a0054', 'WYG', '019-3a' );" name="019-3a" class="pb">[019-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='951:974'>獸魚鼈所附著之處故稱離卦之為網罟也案諸儒象</span><br/>
<span class='tline' id='l45' data-llen='974:997'>卦制器皆取卦之爻象之體今韓氏之意直取卦名因</span><br/>
<span class='tline' id='l46' data-llen='997:1020'>以制器案上繫云以制器者尚其象則取象不取名也</span><br/>
<span class='tline' id='l47' data-llen='1020:1043'>韓氏乃取名不取象於義未善矣今既遵韓氏之學且</span><br/>
<span class='tline' id='l48' data-llen='1043:1066'>依此釋之罟音古馬姚云猶网也黄本作為网罟云取</span><br/>
<span class='tline' id='l49' data-llen='1066:1075'>獸曰网取魚曰罟</span><br/>
<span class='tline' id='l50' data-llen='1075:1095'>　　<span class='krp-note'>五/</span>耒耜致豐取益市合物取噬嗑</span><br/>
<span class='tline' id='l51' data-llen='1095:1118'>包犧氏沒神農氏作斵木為耜揉木為耒耒耨之利以</span><br/>
<span class='tline' id='l52' data-llen='1118:1144'><a onclick="displayPageImage('KR1a0054', 'WYG', '019-3b' );" name="019-3b" class="pb">[019-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1144:1167'>教天下盖取諸益制器致豐以益萬物斵陟角反耜音</span><br/>
<span class='tline' id='l54' data-llen='1167:1190'>似京云耒下耓也陸云廣五寸耓音勅丁反耒力對反</span><br/>
<span class='tline' id='l55' data-llen='1190:1213'>京云耜上勾木也說文云耜曲木垂所作字林同力佳</span><br/>
<span class='tline' id='l56' data-llen='1213:1236'>反徐力猥反垂造作也日中為市致天下之民聚天下</span><br/>
<span class='tline' id='l57' data-llen='1236:1259'>之貨交易而退各得其所盖取諸噬嗑噬嗑合也市人</span><br/>
<span class='tline' id='l58' data-llen='1259:1282'>之所聚異方之所合設法以合物噬嗑之義也世本云</span><br/>
<span class='tline' id='l59' data-llen='1282:1296'>祝融為市宋𠂻云顓頊臣也</span><br/>
<span class='tline' id='l60' data-llen='1296:1318'>　　<span class='krp-note'>六/</span>皇甫謐以制器九事皆黄帝不可用</span><br/>
<span class='tline' id='l61' data-llen='1318:1344'><a onclick="displayPageImage('KR1a0054', 'WYG', '019-4a' );" name="019-4a" class="pb">[019-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1344:1367'>此九事黄帝制其初堯舜成其末事相連接共有九事</span><br/>
<span class='tline' id='l63' data-llen='1367:1390'>之功故連云黄帝堯舜也案皇甫謐帝王世紀載此九</span><br/>
<span class='tline' id='l64' data-llen='1390:1413'>事皆為黄帝之功若如所論則堯舜无事易繫何須連</span><br/>
<span class='tline' id='l65' data-llen='1413:1427'>云堯舜則皇甫之言未可用也</span><br/>
<span class='tline' id='l66' data-llen='1427:1447'>　　<span class='krp-note'>七/</span>垂衣裳者黄帝以前衣皮制短</span><br/>
<span class='tline' id='l67' data-llen='1447:1470'>垂衣裳者以前衣皮其制短小今衣絲麻布帛所作衣</span><br/>
<span class='tline' id='l68' data-llen='1470:1493'>裳其制長大故云垂衣裳也取諸乾坤者衣裳辨貴賤</span><br/>
<span class='tline' id='l69' data-llen='1493:1502'>乾坤則上下殊體</span><br/>
<span class='tline' id='l70' data-llen='1502:1528'><a onclick="displayPageImage('KR1a0054', 'WYG', '019-4b' );" name="019-4b" class="pb">[019-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1528:1545'>　　<span class='krp-note'>八/</span>舟楫取渙乗理以散動</span><br/>
<span class='tline' id='l72' data-llen='1545:1568'>刳木為舟至取諸渙此九事之第二也舟必用大木刳</span><br/>
<span class='tline' id='l73' data-llen='1568:1591'>鑿中故云刳木也剡木為楫者楫必須纎長理當剡削</span><br/>
<span class='tline' id='l74' data-llen='1591:1614'>故曰剡木也取諸渙者渙散也渙卦之義取乗理以散</span><br/>
<span class='tline' id='l75' data-llen='1614:1637'>動也舟楫亦乗水以載運故取諸渙也刳本作瓠口孤</span><br/>
<span class='tline' id='l76' data-llen='1637:1657'>反徐又口溝反剡以冉反亦作掞楫本又作檝</span><br/>
<span class='tline' id='l77' data-llen='1657:1678'>　　<span class='krp-note'>九/</span>韓因門柝取豫故九事皆取卦名</span><br/>
<span class='tline' id='l78' data-llen='1678:1701'>重門擊柝以待暴客盖取諸豫取其備豫正義曰此九</span><br/>
<span class='tline' id='l79' data-llen='1701:1727'><a onclick="displayPageImage('KR1a0054', 'WYG', '019-5a' );" name="019-5a" class="pb">[019-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1727:1750'>事之第四也豫者取其豫有防備韓氏以此九事皆以</span><br/>
<span class='tline' id='l81' data-llen='1750:1773'>卦名而為義者特以此象文取備豫之義其事相合故</span><br/>
<span class='tline' id='l82' data-llen='1773:1789'>其餘八事皆以卦名觧義量為此也</span><br/>
<span class='tline' id='l83' data-llen='1789:1810'>　　<span class='krp-note'>十/</span>創物者不言古後用代前用言古</span><br/>
<span class='tline' id='l84' data-llen='1810:1833'>盖取諸大壯宫室壯大於穴居故制為宫室取諸大壯</span><br/>
<span class='tline' id='l85' data-llen='1833:1856'>也正義曰此九事之第七也以前不云上古以下三事</span><br/>
<span class='tline' id='l86' data-llen='1856:1879'>或言上古或言古與上不同者以前未造此器之前更</span><br/>
<span class='tline' id='l87' data-llen='1879:1902'>无餘物之用非是後物以替前物故不云上古也此以</span><br/>
<span class='tline' id='l88' data-llen='1902:1928'><a onclick="displayPageImage('KR1a0054', 'WYG', '019-5b' );" name="019-5b" class="pb">[019-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1928:1951'>下三事皆是未造此物之前已更别有所用今將後用</span><br/>
<span class='tline' id='l90' data-llen='1951:1957'>而代前用</span><br/>
<span class='tline' id='l91' data-llen='1957:1981'>　　<span class='krp-note'>十/一</span>衣薪𦵏野不云上古在穴居結繩後</span><br/>
<span class='tline' id='l92' data-llen='1981:2005'>古之𦵏者至取諸大過正義曰此九事之第八也不云</span><br/>
<span class='tline' id='l93' data-llen='2005:2029'>上古直云古之𦵏者若極逺者則云上古其次逺者則</span><br/>
<span class='tline' id='l94' data-llen='2029:2053'>直云古則厚衣之以薪𦵏之中野猶在穴居結繩之後</span><br/>
<span class='tline' id='l95' data-llen='2053:2077'>故直言古也不封不𣗳者不積土為墳是不封也不種</span><br/>
<span class='tline' id='l96' data-llen='2077:2088'>樹以標其處是不樹也</span><br/>
<span class='tline' id='l97' data-llen='2088:2114'><a onclick="displayPageImage('KR1a0054', 'WYG', '019-6a' );" name="019-6a" class="pb">[019-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2114:2136'>　　<span class='krp-note'>十/二</span>䘮期无數堯以前棺槨自殷以後</span><br/>
<span class='tline' id='l99' data-llen='2136:2159'>䘮期无數者哀除則止无日月限數也後世聖人易之</span><br/>
<span class='tline' id='l100' data-llen='2159:2182'>以棺槨者若禮記云有虞氏瓦棺未必用木為棺也則</span><br/>
<span class='tline' id='l101' data-llen='2182:2205'>禮記又云殷人之棺槨以前云槨无文也取諸大過者</span><br/>
<span class='tline' id='l102' data-llen='2205:2228'>送終追逺欲其甚大過厚故取諸大過也案書稱堯崩</span><br/>
<span class='tline' id='l103' data-llen='2228:2251'>百姓如䘮考妣三載四海遏宻八音則䘮期无數在堯</span><br/>
<span class='tline' id='l104' data-llen='2251:2274'>已前而棺槨自殷已後則夏已前棺椁未具也所以其</span><br/>
<span class='tline' id='l105' data-llen='2274:2297'>文參差前後不齊者但此文舉大畧明前後相代之義</span><br/>
<span class='tline' id='l106' data-llen='2297:2323'><a onclick="displayPageImage('KR1a0054', 'WYG', '019-6b' );" name="019-6b" class="pb">[019-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2323:2346'>不必確在一時故九事上從黄帝下稱堯舜連延不絶</span><br/>
<span class='tline' id='l108' data-llen='2346:2353'>更相増修也</span><br/>
<span class='tline' id='l109' data-llen='2353:2374'>　　<span class='krp-note'>十/三</span>陽竒君道必一隂兩臣體代終</span><br/>
<span class='tline' id='l110' data-llen='2374:2397'>陽卦多隂隂卦多陽其故何也陽卦竒隂卦耦夫少者</span><br/>
<span class='tline' id='l111' data-llen='2397:2420'>多之所宗一者衆之所歸陽卦二隂故竒為之君隂卦</span><br/>
<span class='tline' id='l112' data-llen='2420:2443'>二陽故耦為之主其徳行何也辨隂陽二卦之徳行也</span><br/>
<span class='tline' id='l113' data-llen='2443:2466'>陽一君而二民君子之道也隂二君而一民小人之道</span><br/>
<span class='tline' id='l114' data-llen='2466:2489'>也陽君道也隂臣道也君以无為統衆无為則一也臣</span><br/>
<span class='tline' id='l115' data-llen='2489:2515'><a onclick="displayPageImage('KR1a0054', 'WYG', '019-7a' );" name="019-7a" class="pb">[019-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2515:2538'>以有事代終有事則二也故陽爻畫竒以明君道必一</span><br/>
<span class='tline' id='l117' data-llen='2538:2561'>隂爻畫兩以明臣體必二斯則隂陽之數君臣之辨也</span><br/>
<span class='tline' id='l118' data-llen='2561:2584'>以一為君君之徳也二居君位非其道也故陽卦曰君</span><br/>
<span class='tline' id='l119' data-llen='2584:2597'>子之道隂卦曰小人之道也</span><br/>
<span class='tline' id='l120' data-llen='2597:2619'>　　<span class='krp-note'>十/四</span>陽卦多隂隂卦多陽分君子小人</span><br/>
<span class='tline' id='l121' data-llen='2619:2644'>正義陽卦多隂謂震坎艮一陽而二隂也隂卦多陽謂巽離</span><br/>
<span class='tline' id='l122' data-llen='2644:2667'>兊一隂而二陽也陽卦竒隂卦耦者陽卦則以竒為君</span><br/>
<span class='tline' id='l123' data-llen='2667:2690'>故一陽而二隂陽為君隂為臣也隂卦則以耦為君故</span><br/>
<span class='tline' id='l124' data-llen='2690:2716'><a onclick="displayPageImage('KR1a0054', 'WYG', '019-7b' );" name="019-7b" class="pb">[019-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2716:2739'>二陽而一隂隂為君陽為臣也故云其徳行何也陽一</span><br/>
<span class='tline' id='l126' data-llen='2739:2762'>君而二民君子之道者夫君以无為統衆无為者為每</span><br/>
<span class='tline' id='l127' data-llen='2762:2785'>事因循委任臣下不司其事故稱一也臣則有事代終</span><br/>
<span class='tline' id='l128' data-llen='2785:2808'>各司其職有職則有對故稱二也今陽爻以一為君以</span><br/>
<span class='tline' id='l129' data-llen='2808:2831'>二為民得其尊卑相正之道者故為君子之道也隂二</span><br/>
<span class='tline' id='l130' data-llen='2831:2854'>君而一民小人之道者隂卦則以二為君是失其正以</span><br/>
<span class='tline' id='l131' data-llen='2854:2874'>一為臣乖反於理上下失序故稱小人之道也</span><br/>
<span class='tline' id='l132' data-llen='2874:2896'>　　<span class='krp-note'>十/五</span>天下事何須思慮屈信自然相感</span><br/>
<span class='tline' id='l133' data-llen='2896:2922'><a onclick="displayPageImage('KR1a0054', 'WYG', '019-8a' );" name="019-8a" class="pb">[019-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2922:2945'>天下之事何須思也何須慮也日往則月來至相推而</span><br/>
<span class='tline' id='l135' data-llen='2945:2968'>嵗成者此言不須思慮任運往來自然明生自然嵗成</span><br/>
<span class='tline' id='l136' data-llen='2968:2991'>也往者屈也來者信也者此覆明上日往則月來寒往</span><br/>
<span class='tline' id='l137' data-llen='2991:3014'>則暑來自然相感而生利之事也往是去藏故為屈也</span><br/>
<span class='tline' id='l138' data-llen='3014:3037'>來是施用故為信也一屈一信遞相感動而利生則上</span><br/>
<span class='tline' id='l139' data-llen='3037:3060'>云明生嵗成是利生也尺蠖之屈以求信者覆明上往</span><br/>
<span class='tline' id='l140' data-llen='3060:3083'>來相感屈信相須尺蠖之蟲初行必屈者欲求在後之</span><br/>
<span class='tline' id='l141' data-llen='3083:3106'>信也言信必須屈屈以求信是相須也龍蛇之蟄以存</span><br/>
<span class='tline' id='l142' data-llen='3106:3132'><a onclick="displayPageImage('KR1a0054', 'WYG', '019-8b' );" name="019-8b" class="pb">[019-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3132:3155'>身者言靜以求動也龍蛇初蟄是靜也以此存身是後</span><br/>
<span class='tline' id='l144' data-llen='3155:3178'>動也言動必因靜也靜而得動亦動靜相須也精義入</span><br/>
<span class='tline' id='l145' data-llen='3178:3201'>神以致用者亦言先靜而後動此言人事之用言聖人</span><br/>
<span class='tline' id='l146' data-llen='3201:3224'>用精粹㣲妙之義入於神化寂然不動乃能致其所用</span><br/>
<span class='tline' id='l147' data-llen='3224:3247'>精義入神是先靜也以致用是後動也是動因靜而來</span><br/>
<span class='tline' id='l148' data-llen='3247:3270'>利用安身以崇徳者此亦言人事也言欲利己之用先</span><br/>
<span class='tline' id='l149' data-llen='3270:3293'>須安靜其身不須役其思慮可以增崇其徳言利用安</span><br/>
<span class='tline' id='l150' data-llen='3293:3316'>身是靜也言崇徳是動也此亦先靜而後動動亦由靜</span><br/>
<span class='tline' id='l151' data-llen='3316:3342'><a onclick="displayPageImage('KR1a0054', 'WYG', '019-9a' );" name="019-9a" class="pb">[019-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3342:3365'>而來也過此以往未之或知也者精義入神以致用利</span><br/>
<span class='tline' id='l153' data-llen='3365:3388'>用安身以崇徳此二者皆人理之極過此二者以往則</span><br/>
<span class='tline' id='l154' data-llen='3388:3412'>微妙不可知故云未之或知也窮神知化徳之盛者此言</span><br/>
<span class='tline' id='l155' data-llen='3412:3435'>過此二者以往之事若能過此以往則窮極㣲妙之神</span><br/>
<span class='tline' id='l156' data-llen='3435:3452'>曉知變化之道乃是聖人徳之盛極也</span><br/>
<span class='tline' id='l157' data-llen='3452:3471'>　　<span class='krp-note'>十/六</span>上交下交疏以道器釋之</span><br/>
<span class='tline' id='l158' data-llen='3471:3494'>知幾其神乎者神道㣲妙寂然不測人若能豫知事之</span><br/>
<span class='tline' id='l159' data-llen='3494:3517'>幾㣲則能與其神道合㑹也君子上交不諂下交不瀆</span><br/>
<span class='tline' id='l160' data-llen='3517:3543'><a onclick="displayPageImage('KR1a0054', 'WYG', '019-9b' );" name="019-9b" class="pb">[019-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3543:3566'>者上謂道也下謂器也若聖人知幾窮理冥於道絶於</span><br/>
<span class='tline' id='l162' data-llen='3566:3589'>器故能上交不諂下交不瀆若於道不冥而有求焉未</span><br/>
<span class='tline' id='l163' data-llen='3589:3612'>能離於諂也於器不絶而有交焉未能免於瀆也能无</span><br/>
<span class='tline' id='l164' data-llen='3612:3622'>諂瀆知幾窮理者乎</span><br/>
<span class='tline' id='l165' data-llen='3622:3647'>　　<span class='krp-note'>十/七</span>知幾則吉故言吉之先見諸本或有凶字</span><br/>
<span class='tline' id='l166' data-llen='3647:3670'>幾者動之㣲吉之先見者此釋幾之義也幾㣲也是己</span><br/>
<span class='tline' id='l167' data-llen='3670:3693'>動之㣲動謂心動事動初動之時其理未著唯纎㣲而</span><br/>
<span class='tline' id='l168' data-llen='3693:3716'>已若其己著之後則心事顯露不得為幾若未動之前</span><br/>
<span class='tline' id='l169' data-llen='3716:3743'><a onclick="displayPageImage('KR1a0054', 'WYG', '019-10a' );" name="019-10a" class="pb">[019-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3743:3766'>又寂然頓无兼亦不得稱幾也幾是離无入有在有无</span><br/>
<span class='tline' id='l171' data-llen='3766:3789'>之際故云動之㣲也若事著之後乃成為吉此幾在吉</span><br/>
<span class='tline' id='l172' data-llen='3789:3812'>之先豫前已見故云吉之先見者也此直云吉不云凶</span><br/>
<span class='tline' id='l173' data-llen='3812:3835'>者凡豫前知幾皆向吉而背凶違凶而就吉无復有凶</span><br/>
<span class='tline' id='l174' data-llen='3835:3855'>故特云吉也諸本或有凶字者其定本則无也</span><br/>
<span class='tline' id='l175' data-llen='3855:3876'>　　<span class='krp-note'>十/八</span>豫六二得位居中故守介見幾</span><br/>
<span class='tline' id='l176' data-llen='3876:3900'>君子見幾而作不俟終日者言君子既見事之幾㣲則須</span><br/>
<span class='tline' id='l177' data-llen='3900:3923'>動作而應之不得待終其日言赴幾之速也易曰介于</span><br/>
<span class='tline' id='l178' data-llen='3923:3950'><a onclick="displayPageImage('KR1a0054', 'WYG', '019-10b' );" name="019-10b" class="pb">[019-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3950:3973'>石不終日貞吉者此豫之六二辭也得位居中故守介</span><br/>
<span class='tline' id='l180' data-llen='3973:3996'>如石見幾則動不待終其一日也介如石焉寧用終日</span><br/>
<span class='tline' id='l181' data-llen='3996:4012'>斷可識矣者此夫子解釋此爻之辭</span><br/>
<span class='tline' id='l182' data-llen='4012:4032'>　　<span class='krp-note'>十/九</span>顔子庶於幾以復初九明之</span><br/>
<span class='tline' id='l183' data-llen='4032:4055'>子曰顔氏之子至元吉者正義曰此第八節上節明其</span><br/>
<span class='tline' id='l184' data-llen='4055:4078'>知幾是聖人之徳此節論賢人唯庶於幾雖未能知幾</span><br/>
<span class='tline' id='l185' data-llen='4078:4101'>故引顔氏之子以明之也其殆庶幾乎者言聖人知幾</span><br/>
<span class='tline' id='l186' data-llen='4101:4124'>顔子亞聖未能知幾但殆近庶慕而已以復卦初九既</span><br/>
<span class='tline' id='l187' data-llen='4124:4151'><a onclick="displayPageImage('KR1a0054', 'WYG', '019-11a' );" name="019-11a" class="pb">[019-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4151:4174'>在卦初則能復於陽道是速而不逺則能復也所以无</span><br/>
<span class='tline' id='l189' data-llen='4174:4197'>祇悔而有元吉也祇韓音祁支反注同王廙輔嗣音支</span><br/>
<span class='tline' id='l190' data-llen='4197:4217'>　　<span class='krp-note'>二/十</span>爻繇偹物極變有衰世之意</span><br/>
<span class='tline' id='l191' data-llen='4217:4240'>其稱名也雜而不越偹物極變故其名雜也各得其序</span><br/>
<span class='tline' id='l192' data-llen='4240:4263'>不相踰越况爻繇之辭也于稽其類其衰世之意邪有</span><br/>
<span class='tline' id='l193' data-llen='4263:4286'>憂患而後作易世衰則失得彌彰爻繇之辭所以辨失</span><br/>
<span class='tline' id='l194' data-llen='4286:4300'>得故知衰世之意邪稽猶考也</span><br/>
<span class='tline' id='l195' data-llen='4300:4325'>　　<span class='krp-note'>二十/一</span>易興其于中古作易其有憂患謂周易</span><br/>
<span class='tline' id='l196' data-llen='4325:4352'><a onclick="displayPageImage('KR1a0054', 'WYG', '019-11b' );" name="019-11b" class="pb">[019-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4352:4377'>正義其于中古乎者謂易之爻卦之辭起于中古若易之爻</span><br/>
<span class='tline' id='l198' data-llen='4377:4400'>卦之象則在上古伏犧之時但其時理尚質素聖道凝</span><br/>
<span class='tline' id='l199' data-llen='4400:4423'>寂直觀其象足以垂教矣但中古之時事漸澆浮非象</span><br/>
<span class='tline' id='l200' data-llen='4423:4446'>可以為教又須繫以文辭示其變動吉凶故爻卦之辭</span><br/>
<span class='tline' id='l201' data-llen='4446:4469'>起於中古連山起於神農歸藏起於黄帝周易起於文</span><br/>
<span class='tline' id='l202' data-llen='4469:4492'>王及周公也此之所論謂周易也作易者其有憂患乎</span><br/>
<span class='tline' id='l203' data-llen='4492:4515'>者若无憂患何思何慮不須營作今既作易故知有憂</span><br/>
<span class='tline' id='l204' data-llen='4515:4538'>患也身既憂患須垂法以示於後以防憂患之事故繫</span><br/>
<span class='tline' id='l205' data-llen='4538:4565'><a onclick="displayPageImage('KR1a0054', 'WYG', '019-12a' );" name="019-12a" class="pb">[019-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4565:4579'>之以文辭明其失得與吉凶也</span><br/>
<span class='tline' id='l207' data-llen='4579:4603'>　　<span class='krp-note'>二十/二</span>外内出入猶遯豐漸夷𨼆顯惟時</span><br/>
<span class='tline' id='l208' data-llen='4603:4626'>上下无常剛柔相易不可為典要不可立定凖也唯變</span><br/>
<span class='tline' id='l209' data-llen='4626:4649'>所適變動貴於適時趣舍存乎㑹也其出入以度外内</span><br/>
<span class='tline' id='l210' data-llen='4649:4672'>使知懼明出入之度使物知外内之戒也出入猶行藏</span><br/>
<span class='tline' id='l211' data-llen='4672:4697'>外内猶𨼆顯遯以逺時為吉豐以幽𨼆致凶漸以髙顯</span><br/>
<span class='tline' id='l212' data-llen='4697:4714'>為美明夷以處昧利貞此外内之戒也</span><br/>
<span class='tline' id='l213' data-llen='4714:4737'>　　<span class='krp-note'>二十/三</span>爻唯其時物初擬難知上成易知</span><br/>
<span class='tline' id='l214' data-llen='4737:4764'><a onclick="displayPageImage('KR1a0054', 'WYG', '019-12b' );" name="019-12b" class="pb">[019-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4764:4787'>六爻相雜唯其時物也爻各存乎其時物事也其初難</span><br/>
<span class='tline' id='l216' data-llen='4787:4810'>知其上易知本末也初辭擬之卒成之終夫事始於㣲</span><br/>
<span class='tline' id='l217' data-llen='4810:4833'>而後至於著初者數之始擬議其端故難知也上者卦</span><br/>
<span class='tline' id='l218' data-llen='4833:4845'>之終事皆成著故易知也</span><br/>
<span class='tline' id='l219' data-llen='4845:4868'>　　<span class='krp-note'>二十/四</span>中爻辨是非猶乾二並總攝一卦</span><br/>
<span class='tline' id='l220' data-llen='4868:4893'>正義若夫雜物撰徳辨是與非則非其中爻不偹者言雜聚</span><br/>
<span class='tline' id='l221' data-llen='4893:4916'>天下之物撰數衆人之徳辨定是之與非則非其中之</span><br/>
<span class='tline' id='l222' data-llen='4916:4939'>一爻不能偹具也謂一卦之内而有六爻各主其物各</span><br/>
<span class='tline' id='l223' data-llen='4939:4966'><a onclick="displayPageImage('KR1a0054', 'WYG', '019-13a' );" name="019-13a" class="pb">[019-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4966:4989'>數其徳欲辨定此六爻之是非則總歸於中爻言中爻</span><br/>
<span class='tline' id='l225' data-llen='4989:5012'>統攝一卦之義多也若非中爻則各守一爻不能盡統</span><br/>
<span class='tline' id='l226' data-llen='5012:5035'>卦義以中爻居一无偏故能統卦義也猶乾之九二見</span><br/>
<span class='tline' id='l227' data-llen='5035:5058'>龍在田利見大人九五飛龍在天利見大人是總攝乾</span><br/>
<span class='tline' id='l228' data-llen='5058:5081'>卦之義噫亦要存亡吉凶則居可知矣者噫者發聲之</span><br/>
<span class='tline' id='l229' data-llen='5081:5104'>辭卦爻雖衆意義必在其中爻噫乎發歎要定或此卦</span><br/>
<span class='tline' id='l230' data-llen='5104:5127'>存之與亡吉之與凶但觀其中爻則居然可知矣謂平</span><br/>
<span class='tline' id='l231' data-llen='5127:5150'>居自知不須營為也知者觀其象辭則思過半矣者彖</span><br/>
<span class='tline' id='l232' data-llen='5150:5177'><a onclick="displayPageImage('KR1a0054', 'WYG', '019-13b' );" name="019-13b" class="pb">[019-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5177:5187'>辭謂文王卦下之辭</span><br/>
<span class='tline' id='l234' data-llen='5187:5213'>　　<span class='krp-note'>二十/五</span>二與四三與五同功而有内外貴賤異位</span><br/>
<span class='tline' id='l235' data-llen='5213:5236'>二與四同功同隂功也而異位有内外也其善不同二</span><br/>
<span class='tline' id='l236' data-llen='5236:5259'>多譽二處中和故多譽也四多懼近也位逼於君故多</span><br/>
<span class='tline' id='l237' data-llen='5259:5282'>懼也柔之為道不利逺者其要无咎其用柔中也四之</span><br/>
<span class='tline' id='l238' data-llen='5282:5305'>多懼以近君也柔之為道須援而濟故有不利逺者二</span><br/>
<span class='tline' id='l239' data-llen='5305:5328'>之能无咎柔而處中也援于眷反三與五同功同陽功</span><br/>
<span class='tline' id='l240' data-llen='5328:5351'>也而異位有貴賤也三多凶五多功貴賤之等也其柔</span><br/>
<span class='tline' id='l241' data-llen='5351:5378'><a onclick="displayPageImage('KR1a0054', 'WYG', '019-14a' );" name="019-14a" class="pb">[019-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5378:5401'>危其剛勝邪三五陽位柔非其位處之則危居以剛健</span><br/>
<span class='tline' id='l243' data-llen='5401:5407'>勝其任也</span><br/>
<span class='tline' id='l244' data-llen='5407:5423'>　　<span class='krp-note'>二十/六</span>剛柔有正有偏</span><br/>
<span class='tline' id='l245' data-llen='5423:5446'>夫所貴剛者閑邪存誠動而不違其節者也所貴柔者</span><br/>
<span class='tline' id='l246' data-llen='5446:5470'>含𢎞居中順而不失其貞也若剛以犯物則非剛之道</span><br/>
<span class='tline' id='l247' data-llen='5470:5482'>柔以卑佞則非柔之義也</span><br/>
<span class='tline' id='l248' data-llen='5482:5505'>　　<span class='krp-note'>二十/七</span>其辭危則謂危而不正韓謂憂危</span><br/>
<span class='tline' id='l249' data-llen='5505:5528'>是故其辭危文王與紂之事危其辭也危者使平易者</span><br/>
<span class='tline' id='l250' data-llen='5528:5555'><a onclick="displayPageImage('KR1a0054', 'WYG', '019-14b' );" name="019-14b" class="pb">[019-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5555:5578'>使傾易慢易也其道甚大百物不廢懼以終始其要无</span><br/>
<span class='tline' id='l252' data-llen='5578:5601'>咎此之謂易之道也夫文不當而吉凶生則保其存者</span><br/>
<span class='tline' id='l253' data-llen='5601:5624'>亡不忘亡者存有其治者亂不忘危者安懼以終始歸</span><br/>
<span class='tline' id='l254' data-llen='5624:5647'>於无咎安危之所由爻象之大體也正義曰此一節明</span><br/>
<span class='tline' id='l255' data-llen='5647:5670'>易之興起在紂之末世故其辭危者憂其傾危也以當</span><br/>
<span class='tline' id='l256' data-llen='5670:5693'>紂世憂畏滅亡故作易辭多述憂危之事亦以垂法於</span><br/>
<span class='tline' id='l257' data-llen='5693:5716'>後使保身危懼避其患難也周氏云謂當紂時不敢指</span><br/>
<span class='tline' id='l258' data-llen='5716:5739'>斥紂惡故其辭㣲危而不正也今案康伯之注云文王</span><br/>
<span class='tline' id='l259' data-llen='5739:5766'><a onclick="displayPageImage('KR1a0054', 'WYG', '019-15a' );" name="019-15a" class="pb">[019-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5766:5789'>與紂之事危其辭也則似周釋為得也案下覆云危者</span><br/>
<span class='tline' id='l261' data-llen='5789:5812'>使平則以危謂憂危是非既未可明所以兩存其釋也</span><br/>
<span class='tline' id='l262' data-llen='5812:5836'>危者使平者既有傾危以蒙大難文王有天下是危者使</span><br/>
<span class='tline' id='l263' data-llen='5836:5859'>平也易者使傾者若其慢易不循易道者則使之傾覆</span><br/>
<span class='tline' id='l264' data-llen='5859:5871'>若紂為凶惡以至誅滅也</span><br/>
<span class='tline' id='l265' data-llen='5871:5893'>　　<span class='krp-note'>二十/八</span>吉則有祥象則知器占則知來</span><br/>
<span class='tline' id='l266' data-llen='5893:5916'>是故變化云為吉事有祥象事知器占事知來夫變化</span><br/>
<span class='tline' id='l267' data-llen='5916:5939'>云為者行其吉事則獲嘉祥之應觀其象事則知制器</span><br/>
<span class='tline' id='l268' data-llen='5939:5966'><a onclick="displayPageImage('KR1a0054', 'WYG', '019-15b' );" name="019-15b" class="pb">[019-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5966:5981'>之方玩其占事則覩方來之騐也</span><br/>
<span class='tline' id='l270' data-llen='5981:6004'>　　<span class='krp-note'>二十/九</span>聖人乘天地之正萬物各成其能</span><br/>
<span class='tline' id='l271' data-llen='6004:6027'>天地設位聖人成能聖人乘天地之正萬物各成其能</span><br/>
<span class='tline' id='l272' data-llen='6027:6046'>　　<span class='krp-note'>三/十</span>鬼謀凡寄卜筮以考吉凶</span><br/>
<span class='tline' id='l273' data-llen='6046:6069'>人謀鬼謀百姓與能人謀凡議於衆以定得失也鬼謀</span><br/>
<span class='tline' id='l274' data-llen='6069:6092'>凡寄卜筮以考吉凶也不役思慮而失得自明不勞探</span><br/>
<span class='tline' id='l275' data-llen='6092:6115'>討而吉凶自著類萬物之情通幽深之故故百姓與能</span><br/>
<span class='tline' id='l276' data-llen='6115:6123'>樂推而不厭也</span><br/>
<span class='tline' id='l277' data-llen='6123:6150'><a onclick="displayPageImage('KR1a0054', 'WYG', '019-16a' );" name="019-16a" class="pb">[019-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6150:6175'>　　<span class='krp-note'>三十/一</span>有攻有取有感而後吉凶悔吝利害生</span><br/>
<span class='tline' id='l279' data-llen='6175:6198'>八卦以象告以象告人爻彖以情言辭有險易而各得</span><br/>
<span class='tline' id='l280' data-llen='6198:6221'>其情也剛柔雜居而吉凶可見矣變動以利言變而通</span><br/>
<span class='tline' id='l281' data-llen='6221:6244'>之以盡利也吉凶以情遷吉凶无定唯人所動情順乘</span><br/>
<span class='tline' id='l282' data-llen='6244:6267'>理以之吉情逆違道以陷凶故曰吉凶以情遷也是故</span><br/>
<span class='tline' id='l283' data-llen='6267:6290'>愛惡相攻而吉凶生冺然同順何吉何凶愛惡相攻然</span><br/>
<span class='tline' id='l284' data-llen='6290:6313'>後逆順者殊故吉凶生逺近相取而悔吝生相取猶相</span><br/>
<span class='tline' id='l285' data-llen='6313:6336'>資也逺近之爻互相資取而後有悔吝也情偽相感而</span><br/>
<span class='tline' id='l286' data-llen='6336:6363'><a onclick="displayPageImage('KR1a0054', 'WYG', '019-16b' );" name="019-16b" class="pb">[019-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6363:6386'>利害生情以感物則得利偽以感物則致害也凡易之</span><br/>
<span class='tline' id='l288' data-llen='6386:6409'>情近而不相得則凶近凡比爻也易之情剛柔相摩變</span><br/>
<span class='tline' id='l289' data-llen='6409:6432'>動相適者也近而不相得必有乖違之患或有相違而</span><br/>
<span class='tline' id='l290' data-llen='6432:6455'>无患者得其應也相順而皆凶者乖於時也存事以考</span><br/>
<span class='tline' id='l291' data-llen='6455:6478'>之則義可見矣或害之悔且吝夫无對於物而後盡全</span><br/>
<span class='tline' id='l292' data-llen='6478:6501'>順之道豈可有欲害之者乎雖能免濟必有悔吝也或</span><br/>
<span class='tline' id='l293' data-llen='6501:6508'>欲害之辭也</span><br/>
<span class='tline' id='l294' data-llen='6508:6527'>　　<span class='krp-note'>三十/二</span>疏以大難小難分險阻</span><br/>
<span class='tline' id='l295' data-llen='6527:6554'><a onclick="displayPageImage('KR1a0054', 'WYG', '019-17a' );" name="019-17a" class="pb">[019-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6554:6579'>正義徳行恒易以知險者謂乾之徳行恒易畧不有艱難以</span><br/>
<span class='tline' id='l297' data-llen='6579:6602'>此之故能知險之所興若不有易畧則險也故行易以</span><br/>
<span class='tline' id='l298' data-llen='6602:6625'>知險也徳行恒簡以知阻者言坤之徳行恒為簡靜不</span><br/>
<span class='tline' id='l299' data-llen='6625:6648'>有煩亂以此之故知阻之所興也若不簡則為阻難故</span><br/>
<span class='tline' id='l300' data-llen='6648:6671'>行簡靜以知阻也大難曰險乾以剛健故知其大難小</span><br/>
<span class='tline' id='l301' data-llen='6671:6694'>難曰阻坤以柔順故知其小難知大難曰險者案坎卦</span><br/>
<span class='tline' id='l302' data-llen='6694:6717'>彖云天險不可升地險山川丘陵言險不云阻故知險</span><br/>
<span class='tline' id='l303' data-llen='6717:6731'>為大難險既為大明阻為小也</span><br/>
<span class='tline' id='l304' data-llen='6731:6758'><a onclick="displayPageImage('KR1a0054', 'WYG', '019-17b' );" name="019-17b" class="pb">[019-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6758:6781'>　　<span class='krp-note'>三十/三</span>易能說諸物之心精妙諸侯之慮</span><br/>
<span class='tline' id='l306' data-llen='6781:6804'>能研諸侯之慮者研精也諸侯既有為於萬物育飬萬</span><br/>
<span class='tline' id='l307' data-llen='6804:6827'>物使令得所易既能說諸物之心則能精妙諸侯之慮</span><br/>
<span class='tline' id='l308' data-llen='6827:6845'>謂諸侯以此易之道思慮諸物轉益精粹</span><br/>
<span class='tline' id='l309' data-llen='6845:6866'>　　<span class='krp-note'>三十/四</span>人情不同其辭各異凡六等</span><br/>
<span class='tline' id='l310' data-llen='6866:6889'>將叛者其辭慙者此以下說人情不同其辭各異將欲</span><br/>
<span class='tline' id='l311' data-llen='6889:6912'>違叛己者貌雖相親辭不以實故其辭慙也中心疑者</span><br/>
<span class='tline' id='l312' data-llen='6912:6935'>其辭枝者枝謂樹枝也吉人之辭寡者以其吉善辭直</span><br/>
<span class='tline' id='l313' data-llen='6935:6962'><a onclick="displayPageImage('KR1a0054', 'WYG', '019-18a' );" name="019-18a" class="pb">[019-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6962:6985'>故辭寡也躁人之辭多者以其煩躁故其辭多也誣善</span><br/>
<span class='tline' id='l315' data-llen='6985:7008'>之人其辭游者游謂浮游誣罔善人其辭虚漫故言其</span><br/>
<span class='tline' id='l316' data-llen='7008:7031'>辭㳺也失其守者其辭屈者居不值時失其所守之志</span><br/>
<span class='tline' id='l317' data-llen='7031:7054'>故其辭屈撓不能申也凡此辭者皆論易經之中有此</span><br/>
<span class='tline' id='l318' data-llen='7054:7077'>六種之辭謂作易之人述此六人之意各凖望其意而</span><br/>
<span class='tline' id='l319' data-llen='7077:7083'>制其辭也</span><br/>
<span class='tline' id='l320' data-llen='7083:7086'>　</span><br/>
<span class='tline' id='l321' data-llen='7086:7089'>　</span><br/>
<span class='tline' id='l322' data-llen='7089:7116'><a onclick="displayPageImage('KR1a0054', 'WYG', '019-18b' );" name="019-18b" class="pb">[019-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7116:7119'>　</span><br/>
<span class='tline' id='l324' data-llen='7119:7122'>　</span><br/>
<span class='tline' id='l325' data-llen='7122:7125'>　</span><br/>
<span class='tline' id='l326' data-llen='7125:7128'>　</span><br/>
<span class='tline' id='l327' data-llen='7128:7131'>　</span><br/>
<span class='tline' id='l328' data-llen='7131:7134'>　</span><br/>
<span class='tline' id='l329' data-llen='7134:7137'>　</span><br/>
<span class='tline' id='l330' data-llen='7137:7146'>　周易要義卷八</span><br/>
</p>
<p><br/>
</p>
  </div>
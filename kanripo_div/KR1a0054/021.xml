<div id="txtcont" class="span9" style="position: relative;">
    <p><br/>
<span class='tline' id='l7' data-llen='152:178'><a onclick="displayPageImage('KR1a0054', 'WYG', '021-1a' );" name="021-1a" class="pb">[021-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='178:186'>欽定四庫全書</span><br/>
<span class='tline' id='l9' data-llen='186:207'>　周易要義卷十　　　　　宋　魏了翁　輯</span><br/>
<span class='tline' id='l10' data-llen='207:216'>　序卦雜卦畧例</span><br/>
<span class='tline' id='l11' data-llen='216:234'>　　<span class='krp-note'>一/</span>六十四卦相次非覆即變</span><br/>
<span class='tline' id='l12' data-llen='234:257'>正義曰序卦者文王既繇六十四卦分為上下二篇其</span><br/>
<span class='tline' id='l13' data-llen='257:280'>先後之次其理不見故孔子就上下二經各序其相次</span><br/>
<span class='tline' id='l14' data-llen='280:303'>之義故謂之序卦焉韓康伯云序卦之所明非易之緼</span><br/>
<span class='tline' id='l15' data-llen='303:326'>也盖因卦之次託象以明義不取深緼之義故云非易</span><br/>
<span class='tline' id='l16' data-llen='326:352'><a onclick="displayPageImage('KR1a0054', 'WYG', '021-1b' );" name="021-1b" class="pb">[021-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='352:375'>之緼故以取其人理也今驗六十四卦二二相耦非覆</span><br/>
<span class='tline' id='l18' data-llen='375:398'>即變覆者表裏視之遂成兩卦屯蒙需訟師比之類是</span><br/>
<span class='tline' id='l19' data-llen='398:421'>也變者反覆唯成一卦則變以對之乾坤坎離頤大過</span><br/>
<span class='tline' id='l20' data-llen='421:444'>中孚小過之類是也且聖人本定先後若元用孔子序</span><br/>
<span class='tline' id='l21' data-llen='444:467'>卦之意則不應非覆即變然則康伯所云因卦之次託</span><br/>
<span class='tline' id='l22' data-llen='467:477'>象以明義盖不虚矣</span><br/>
<span class='tline' id='l23' data-llen='477:495'>　　<span class='krp-note'>二/</span>屯剛柔始交故為物之始</span><br/>
<span class='tline' id='l24' data-llen='495:519'>屯者物之始生也注屯剛柔始交故為物之始生正義曰</span><br/>
<span class='tline' id='l25' data-llen='519:545'><a onclick="displayPageImage('KR1a0054', 'WYG', '021-2a' );" name="021-2a" class="pb">[021-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='545:568'>王肅云屯剛柔始交而難生故為物始生也盧氏云物</span><br/>
<span class='tline' id='l27' data-llen='568:592'>始生故屯難皆以物之始生釋屯難之義案上言屯者盈</span><br/>
<span class='tline' id='l28' data-llen='592:615'>也釋屯次乾坤其言已畢更言屯者物之始生者開下</span><br/>
<span class='tline' id='l29' data-llen='615:638'>説物生必蒙直取始生之意非重釋屯之名也故韓康</span><br/>
<span class='tline' id='l30' data-llen='638:654'>伯直引剛柔始交以釋物之始生也</span><br/>
<span class='tline' id='l31' data-llen='654:676'>　　<span class='krp-note'>三/</span>否則思通人人同志故可出門同人</span><br/>
<span class='tline' id='l32' data-llen='676:699'>物不可以終否故受之以同人注否則思通人人同志</span><br/>
<span class='tline' id='l33' data-llen='699:715'>故可出門同人不謀而合否偹鄙反</span><br/>
<span class='tline' id='l34' data-llen='715:741'><a onclick="displayPageImage('KR1a0054', 'WYG', '021-2b' );" name="021-2b" class="pb">[021-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='741:761'>　　<span class='krp-note'>四/</span>順動者衆所隨王肅以為歡豫</span><br/>
<span class='tline' id='l36' data-llen='761:785'>豫必有隨注順以動者衆之所隨正義曰鄭𤣥云喜樂</span><br/>
<span class='tline' id='l37' data-llen='785:808'>而出人則隨從孟子曰吾君不遊吾何以休吾君不豫</span><br/>
<span class='tline' id='l38' data-llen='808:831'>吾何以助此之謂也王肅云歡豫人必有隨隨者皆以</span><br/>
<span class='tline' id='l39' data-llen='831:854'>為人君喜樂歡豫則以為人所隨案豫卦彖云豫剛應</span><br/>
<span class='tline' id='l40' data-llen='854:877'>而志行順以動豫豫順以動故天地如之而况建侯行</span><br/>
<span class='tline' id='l41' data-llen='877:900'>師乎天地以順動故日月不過而四時不忒聖人以順</span><br/>
<span class='tline' id='l42' data-llen='900:923'>動則刑罰清而民服即此上云有大而能謙必豫故受</span><br/>
<span class='tline' id='l43' data-llen='923:949'><a onclick="displayPageImage('KR1a0054', 'WYG', '021-3a' );" name="021-3a" class="pb">[021-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='949:972'>之以豫其意以聖人順動能謙為物所説所以為豫人</span><br/>
<span class='tline' id='l45' data-llen='972:995'>既説豫自然隨之則謙順在君説豫在人也若以人君</span><br/>
<span class='tline' id='l46' data-llen='995:1018'>喜樂游豫則隨之紂作靡靡之樂長夜之飲何為天下</span><br/>
<span class='tline' id='l47' data-llen='1018:1041'>離叛乎故康伯云順以動者衆之所隨在於人君取致</span><br/>
<span class='tline' id='l48' data-llen='1041:1059'>豫之義然後為物所隨所以非斥先儒也</span><br/>
<span class='tline' id='l49' data-llen='1059:1080'>　　<span class='krp-note'>五/</span>可大之業由事而生故以臨次蠱</span><br/>
<span class='tline' id='l50' data-llen='1080:1103'>蠱者事也有事而後可大故受之以臨臨者大也注可</span><br/>
<span class='tline' id='l51' data-llen='1103:1112'>大之業由事而生</span><br/>
<span class='tline' id='l52' data-llen='1112:1138'><a onclick="displayPageImage('KR1a0054', 'WYG', '021-3b' );" name="021-3b" class="pb">[021-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1138:1156'>　　<span class='krp-note'>六/</span>致飾則實喪故賁受之剥</span><br/>
<span class='tline' id='l54' data-llen='1156:1179'>嗑者合也物不可以苟合而已故受之以賁賁者飾也</span><br/>
<span class='tline' id='l55' data-llen='1179:1202'>注物相合則須飾以修外也致飾然後亨則盡矣故受</span><br/>
<span class='tline' id='l56' data-llen='1202:1225'>之以剥極飾則實喪也亨許庚反鄭許兩反徐音向同</span><br/>
<span class='tline' id='l57' data-llen='1225:1248'>　　<span class='krp-note'>七/</span>頥受之大過言養過則厚王肅云過失</span><br/>
<span class='tline' id='l58' data-llen='1248:1271'>頥者養也不養則不可動故受之以大過注不養則不</span><br/>
<span class='tline' id='l59' data-llen='1271:1295'>可動養過則厚正義曰鄭𤣥云以養賢者宜過於厚王</span><br/>
<span class='tline' id='l60' data-llen='1295:1319'>輔嗣注此卦云音相過之過韓氏云養過則厚與鄭𤣥</span><br/>
<span class='tline' id='l61' data-llen='1319:1345'><a onclick="displayPageImage('KR1a0054', 'WYG', '021-4a' );" name="021-4a" class="pb">[021-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1345:1368'>輔嗣義同唯王肅云過莫過於不養則以為過失之過</span><br/>
<span class='tline' id='l63' data-llen='1368:1391'>案此序卦以大過次頥也明所過在養子雍以為過在</span><br/>
<span class='tline' id='l64' data-llen='1391:1414'>不養違經反義莫此之尤而周氏等不悟其非兼以過</span><br/>
<span class='tline' id='l65' data-llen='1414:1429'>失釋大過之名已具論之於經也</span><br/>
<span class='tline' id='l66' data-llen='1429:1448'>　　<span class='krp-note'>八/</span>陷必有所麗物窮則反所麗</span><br/>
<span class='tline' id='l67' data-llen='1448:1471'>陷必有所麗故受之以離離者麗也注物窮則變極陷</span><br/>
<span class='tline' id='l68' data-llen='1471:1478'>則反所麗也</span><br/>
<span class='tline' id='l69' data-llen='1478:1501'>　　<span class='krp-note'>九/</span>易備三才謂上下經分天道人事者非</span><br/>
<span class='tline' id='l70' data-llen='1501:1527'><a onclick="displayPageImage('KR1a0054', 'WYG', '021-4b' );" name="021-4b" class="pb">[021-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1527:1553'>有天地<span class='krp-note'>云云/</span>然後禮義有所錯注言咸卦之義也凡序</span><br/>
<span class='tline' id='l72' data-llen='1553:1576'>卦所明非易之緼也盖因卦之次託以明義咸柔上而</span><br/>
<span class='tline' id='l73' data-llen='1576:1599'>剛下感應以相與夫婦之象莫美乎斯人倫之道莫大</span><br/>
<span class='tline' id='l74' data-llen='1599:1622'>乎夫婦故夫子殷勤深述其義以崇人倫之始而不係</span><br/>
<span class='tline' id='l75' data-llen='1622:1645'>之於離也先儒以乾至離為上經天道也咸至未濟為</span><br/>
<span class='tline' id='l76' data-llen='1645:1668'>下經人事也夫易六畫成卦三才必備錯綜天人以效</span><br/>
<span class='tline' id='l77' data-llen='1668:1691'>變化豈有天道人事偏於上下哉斯盖守文而不求義</span><br/>
<span class='tline' id='l78' data-llen='1691:1707'>失之逺矣錯七各反注同徐七路反</span><br/>
<span class='tline' id='l79' data-llen='1707:1733'><a onclick="displayPageImage('KR1a0054', 'WYG', '021-5a' );" name="021-5a" class="pb">[021-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1733:1754'>　　<span class='krp-note'>十/</span>夫婦以恒為貴與世升降故受遯</span><br/>
<span class='tline' id='l81' data-llen='1754:1777'>物不可以乆居其所故受之以遯遯者退也注夫婦之</span><br/>
<span class='tline' id='l82' data-llen='1777:1800'>道以恒為貴而物之所居不可以恒宜與世升降有時</span><br/>
<span class='tline' id='l83' data-llen='1800:1805'>而遯也</span><br/>
<span class='tline' id='l84' data-llen='1805:1825'>　　<span class='krp-note'>十/一</span>家人之義過則乖故受之睽</span><br/>
<span class='tline' id='l85' data-llen='1825:1848'>家道窮必乖故受之以睽注室家至親過在失節故家</span><br/>
<span class='tline' id='l86' data-llen='1848:1871'>人之義唯嚴與敬樂勝則流禮勝則離家人尚嚴其敝</span><br/>
<span class='tline' id='l87' data-llen='1871:1876'>必乖也</span><br/>
<span class='tline' id='l88' data-llen='1876:1902'><a onclick="displayPageImage('KR1a0054', 'WYG', '021-5b' );" name="021-5b" class="pb">[021-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1902:1926'>　　<span class='krp-note'>十/二</span>雜卦者孔子所錯綜歸藏卦次亦多異</span><br/>
<span class='tline' id='l90' data-llen='1926:1949'>正義曰上序卦依文王上下而次序之此雜卦孔子更</span><br/>
<span class='tline' id='l91' data-llen='1949:1972'>以意錯雜而對辨其次第不與序卦同故韓康伯云雜</span><br/>
<span class='tline' id='l92' data-llen='1972:1995'>卦者雜揉衆卦錯綜其義或以同相類或以異相明也</span><br/>
<span class='tline' id='l93' data-llen='1995:2018'>虞氏云雜卦者雜六十四卦以為義其於序卦之外别</span><br/>
<span class='tline' id='l94' data-llen='2018:2041'>言也昔者聖人之興因時而作隨其事宜不必皆相因</span><br/>
<span class='tline' id='l95' data-llen='2041:2061'>襲當有損益之意也故歸藏名卦之次亦多異</span><br/>
<span class='tline' id='l96' data-llen='2061:2084'>　　<span class='krp-note'>十/三</span>屯時君子雖見而磐桓利貞不失居</span><br/>
<span class='tline' id='l97' data-llen='2084:2110'><a onclick="displayPageImage('KR1a0054', 'WYG', '021-6a' );" name="021-6a" class="pb">[021-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2110:2133'>屯見而不失其居注屯利建侯君子以經綸之時雖見</span><br/>
<span class='tline' id='l99' data-llen='2133:2149'>而磐桓利貞不失其居也見賢遍反</span><br/>
<span class='tline' id='l100' data-llen='2149:2169'>　　<span class='krp-note'>十/四</span>謙豫噬嗑賁兊巽隨蠱之義</span><br/>
<span class='tline' id='l101' data-llen='2169:2192'>謙輕而豫怠也注謙者不自重大噬嗑食也賁无色也</span><br/>
<span class='tline' id='l102' data-llen='2192:2215'>注飾貴合衆无定色也兊見而巽伏也注兊貴顯說巽</span><br/>
<span class='tline' id='l103' data-llen='2215:2238'>貴卑退隨無故也蠱則飭也注隨時之宜不繫於故也</span><br/>
<span class='tline' id='l104' data-llen='2238:2260'>隨則有事受之以蠱飭整治也蠱所以整治其事也</span><br/>
<span class='tline' id='l105' data-llen='2260:2281'>　　<span class='krp-note'>十/五</span>井道通困安於所遇咸之感速</span><br/>
<span class='tline' id='l106' data-llen='2281:2307'><a onclick="displayPageImage('KR1a0054', 'WYG', '021-6b' );" name="021-6b" class="pb">[021-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2307:2330'>井通而困相遇也注井物所通用而不吝也困安於所</span><br/>
<span class='tline' id='l108' data-llen='2330:2349'>遇而不濫也咸速也注物之相應莫速乎咸</span><br/>
<span class='tline' id='l109' data-llen='2349:2368'>　　<span class='krp-note'>十/六</span>履不處其位需畏險而止</span><br/>
<span class='tline' id='l110' data-llen='2368:2391'>履不處也注王弼云履卦陽爻皆以不處其位為吉也</span><br/>
<span class='tline' id='l111' data-llen='2391:2403'>需不進也注畏險而止也</span><br/>
<span class='tline' id='l112' data-llen='2403:2423'>　　<span class='krp-note'>十/七</span>畧例有承乗應變行藏險易</span><br/>
<span class='tline' id='l113' data-llen='2423:2446'>如王輔嗣畧例大則總一部之指歸小則明六爻之得</span><br/>
<span class='tline' id='l114' data-llen='2446:2469'>失承乘逆順之理應變情偽之端用有行藏辭有險易</span><br/>
<span class='tline' id='l115' data-llen='2469:2495'><a onclick="displayPageImage('KR1a0054', 'WYG', '021-7a' );" name="021-7a" class="pb">[021-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2495:2518'>觀之者可以經緯天地深測鬼神匡濟邦家推辟咎悔</span><br/>
<span class='tline' id='l117' data-llen='2518:2539'>雖人非上聖亦近代一賢臣謹依其文輙為注觧</span><br/>
<span class='tline' id='l118' data-llen='2539:2557'>　　<span class='krp-note'>十/八</span>六爻隂陽皆以少為主</span><br/>
<span class='tline' id='l119' data-llen='2557:2580'>一卦五陽而一隂則一隂為之主矣注同人履小畜大</span><br/>
<span class='tline' id='l120' data-llen='2580:2603'>有之例是也五隂而一陽則一陽為之主矣注師比謙</span><br/>
<span class='tline' id='l121' data-llen='2603:2626'>豫復剥之例是也夫隂之所求者陽也陽之所求者隂</span><br/>
<span class='tline' id='l122' data-llen='2626:2649'>也注王弼曰夫隂陽相求之物以所求者貴也陽苟一</span><br/>
<span class='tline' id='l123' data-llen='2649:2672'>焉五隂何得不同而歸之隂苟隻焉五陽何得不同而</span><br/>
<span class='tline' id='l124' data-llen='2672:2698'><a onclick="displayPageImage('KR1a0054', 'WYG', '021-7b' );" name="021-7b" class="pb">[021-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2698:2721'>從之故隂爻雖賤而為一卦之主者處其至少之地也</span><br/>
<span class='tline' id='l126' data-llen='2721:2744'>注王氏曰陽貴而隂賤以至少處至多之地爻雖賤衆</span><br/>
<span class='tline' id='l127' data-llen='2744:2767'>亦從之小畜彖云柔得位而上下應之是也或有遺爻</span><br/>
<span class='tline' id='l128' data-llen='2767:2790'>而舉二體者卦體不由乎爻也注遺棄也棄此一爻而</span><br/>
<span class='tline' id='l129' data-llen='2790:2813'>舉二體以明其義卦體之義不在一爻豐歸妹之類是</span><br/>
<span class='tline' id='l130' data-llen='2813:2816'>也</span><br/>
<span class='tline' id='l131' data-llen='2816:2836'>　　<span class='krp-note'>十/九</span>物有性行異情體反質願違</span><br/>
<span class='tline' id='l132' data-llen='2836:2859'>故合散屈伸與體相乖注物之為體或性同行乖情貌</span><br/>
<span class='tline' id='l133' data-llen='2859:2885'><a onclick="displayPageImage('KR1a0054', 'WYG', '021-8a' );" name="021-8a" class="pb">[021-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2885:2908'>相違同歸殊塗一致百慮故萃卦六二引吉无咎萃之</span><br/>
<span class='tline' id='l135' data-llen='2908:2931'>為體貴相從就六三志在靜退不欲相就人之多辟已</span><br/>
<span class='tline' id='l136' data-llen='2931:2954'>獨處正其體雖合志則不同故曰合散乾之初九潜龍</span><br/>
<span class='tline' id='l137' data-llen='2954:2977'>勿用身雖潜屈情无憂悶其志則伸故曰屈伸形躁好</span><br/>
<span class='tline' id='l138' data-llen='2977:3000'>靜質柔愛剛體與情反質與願違注至如風虎雲龍嘯</span><br/>
<span class='tline' id='l139' data-llen='3000:3023'>吹相感物之體性形願相從此則情體乖違質願相反</span><br/>
<span class='tline' id='l140' data-llen='3023:3046'>故歸妹九四歸妹愆期遲歸有時四體是震是形躁也</span><br/>
<span class='tline' id='l141' data-llen='3046:3069'>愆期待時是好也履卦六三武人為于大君志剛也兊</span><br/>
<span class='tline' id='l142' data-llen='3069:3095'><a onclick="displayPageImage('KR1a0054', 'WYG', '021-8b' );" name="021-8b" class="pb">[021-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3095:3116'>體是隂是質柔也志懐剛武人于大君是愛剛也</span><br/>
<span class='tline' id='l144' data-llen='3116:3136'>　　<span class='krp-note'>二/十</span>陵三軍暴威武而有懼有困</span><br/>
<span class='tline' id='l145' data-llen='3136:3159'>陵三軍者或懼於朝廷之儀暴威武者或困於酒色之</span><br/>
<span class='tline' id='l146' data-llen='3159:3182'>娱注陵三軍暴威武視死如歸若獻酬揖讓流汗成霡</span><br/>
<span class='tline' id='l147' data-llen='3182:3205'>此皆體質剛猛懼在㣲小故大畜初九有厲利已九三</span><br/>
<span class='tline' id='l148' data-llen='3205:3219'>輿説輻雖復剛健怯於柔弱也</span><br/>
<span class='tline' id='l149' data-llen='3219:3243'>　　<span class='krp-note'>二十/一</span>近不必比逺不必乖雜明同異之理</span><br/>
<span class='tline' id='l150' data-llen='3243:3266'>近不必比逺不必乖注近爻不必親比逺爻不必乖離</span><br/>
<span class='tline' id='l151' data-llen='3266:3292'><a onclick="displayPageImage('KR1a0054', 'WYG', '021-9a' );" name="021-9a" class="pb">[021-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3292:3315'>屯六二初九爻雖相近守貞不從九五雖逺十年乃字</span><br/>
<span class='tline' id='l153' data-llen='3315:3338'>此例是也同聲相應髙下不必均也同氣相求體質不</span><br/>
<span class='tline' id='l154' data-llen='3338:3361'>必齊也注初四二五三上同聲相應不必均髙卑也同</span><br/>
<span class='tline' id='l155' data-llen='3361:3384'>氣相求不必齊形質也召雲者龍命吕者律注雲水氣</span><br/>
<span class='tline' id='l156' data-llen='3384:3407'>也龍水畜也召水氣者水畜此明有識感无識命隂吕</span><br/>
<span class='tline' id='l157' data-llen='3407:3430'>者陽律此明无識感有識故二女相違而剛柔合體注</span><br/>
<span class='tline' id='l158' data-llen='3430:3453'>二女俱是隂類而相違剛柔雖異而合體此明異類相</span><br/>
<span class='tline' id='l159' data-llen='3453:3476'>應隆墀永歎逺壑必盈注隆髙也墀水中墀也永長也</span><br/>
<span class='tline' id='l160' data-llen='3476:3502'><a onclick="displayPageImage('KR1a0054', 'WYG', '021-9b' );" name="021-9b" class="pb">[021-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3502:3525'>處髙墀而長歎逺壑之中盈響而應九五尊髙喻於隆</span><br/>
<span class='tline' id='l162' data-llen='3525:3548'>墀六二卑下同於逺壑唱和相應也故投戈散地則六</span><br/>
<span class='tline' id='l163' data-llen='3548:3571'>親不能相保注投置也散逃也置兵戈於逃散之地雖</span><br/>
<span class='tline' id='l164' data-llen='3571:3594'>是至親不能相保守也遯卦九四好遯君子吉處身於</span><br/>
<span class='tline' id='l165' data-llen='3594:3617'>外難在内處外則超然逺遯初六至親不能相保守也</span><br/>
<span class='tline' id='l166' data-llen='3617:3640'>同舟而濟則胡越何患乎異心注同在一舟而俱濟彼</span><br/>
<span class='tline' id='l167' data-llen='3640:3663'>岸胡越雖殊其心皆同若漸卦三四異體和好物莫能</span><br/>
<span class='tline' id='l168' data-llen='3663:3686'>間順而相保似若同在一舟上下殊體猶若胡越利用</span><br/>
<span class='tline' id='l169' data-llen='3686:3713'><a onclick="displayPageImage('KR1a0054', 'WYG', '021-10a' );" name="021-10a" class="pb">[021-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3713:3722'>禦冦何患乎異心</span><br/>
<span class='tline' id='l171' data-llen='3722:3745'>　　<span class='krp-note'>二十/二</span>唯明爻則知取舎安危吉凶變化</span><br/>
<span class='tline' id='l172' data-llen='3745:3769'>睽而知其類異而知其通注睽彖曰萬物睽而其事類也</span><br/>
<span class='tline' id='l173' data-llen='3769:3793'>男女睽而其志同也其唯明爻者乎注知取舎察安危辨</span><br/>
<span class='tline' id='l174' data-llen='3793:3817'>吉凶知變化其唯明爻者也故有善邇而逺至命宫而商</span><br/>
<span class='tline' id='l175' data-llen='3817:3841'>應若中孚之九二鳴鶴在隂其子和之鳴於此和於彼聲</span><br/>
<span class='tline' id='l176' data-llen='3841:3865'>同則應有若宫商也修下而髙者降與彼而取此者服矣</span><br/>
<span class='tline' id='l177' data-llen='3865:3889'>注處下修正髙必命之否之初六拔茅貞吉九四有命疇</span><br/>
<span class='tline' id='l178' data-llen='3889:3916'><a onclick="displayPageImage('KR1a0054', 'WYG', '021-10b' );" name="021-10b" class="pb">[021-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3916:3940'>離祉也與謂上也取謂下也君上福禄不獨有之下人服</span><br/>
<span class='tline' id='l180' data-llen='3940:3964'>者感君之徳大有六五厥孚交如威如吉之例是也是故</span><br/>
<span class='tline' id='l181' data-llen='3964:3988'>情偽相感逺近相追注正應相感是實情蹇之二五之例</span><br/>
<span class='tline' id='l182' data-llen='3988:4012'>不正相感是偽情頥之三上之例有應雖逺而相追睽之</span><br/>
<span class='tline' id='l183' data-llen='4012:4036'>三上之例无應近則相取賁之二三之例是也愛惡相攻</span><br/>
<span class='tline' id='l184' data-llen='4036:4060'>屈伸相推注同人三四有愛有惡迭相攻伐否泰二卦一</span><br/>
<span class='tline' id='l185' data-llen='4060:4084'>屈一伸更相推謝見情者獲直往則違注獲得也見彼之</span><br/>
<span class='tline' id='l186' data-llen='4084:4109'>情往必得志屯之六四求婚媾往吉无不利之例不揆則往</span><br/>
<span class='tline' id='l187' data-llen='4109:4136'><a onclick="displayPageImage('KR1a0054', 'WYG', '021-11a' );" name="021-11a" class="pb">[021-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4136:4159'>彼必相違六三即鹿无虞惟入于林中君子幾不如舎</span><br/>
<span class='tline' id='l189' data-llen='4159:4182'>往吝之例是也故擬議以成其變化語成器而後有格</span><br/>
<span class='tline' id='l190' data-llen='4182:4205'>注格作括括結也動則擬議極於變化語成器而後无</span><br/>
<span class='tline' id='l191' data-llen='4205:4212'>結閡之患也</span><br/>
<span class='tline' id='l192' data-llen='4212:4231'>　　<span class='krp-note'>二十/三</span>卦者時爻者適時之變</span><br/>
<span class='tline' id='l193' data-llen='4231:4254'>夫卦者時也爻者適時之變者也注卦者統一時之大</span><br/>
<span class='tline' id='l194' data-llen='4254:4277'>義爻者適時中之通變夫時有否泰故用有行藏注泰</span><br/>
<span class='tline' id='l195' data-llen='4277:4300'>時則行否時則藏卦有小大故辭有險易注隂長則小</span><br/>
<span class='tline' id='l196' data-llen='4300:4327'><a onclick="displayPageImage('KR1a0054', 'WYG', '021-11b' );" name="021-11b" class="pb">[021-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4327:4350'>陽生則大否卦辭險泰卦辭易一時之制可反而用也</span><br/>
<span class='tline' id='l198' data-llen='4350:4373'>一時之吉可反而凶也注一時有大畜比泰之制反而</span><br/>
<span class='tline' id='l199' data-llen='4373:4396'>有天衢後夫復隍之用一時有豐亨之用反有覊旅之</span><br/>
<span class='tline' id='l200' data-llen='4396:4419'>凶也故卦以反對而爻亦皆變諸卦之體兩相反正其</span><br/>
<span class='tline' id='l201' data-llen='4419:4442'>爻隨卦而變泰之初九拔茅茹以其彚征吉否之初六</span><br/>
<span class='tline' id='l202' data-llen='4442:4462'>拔茅茹以其彚貞吉亨卦既隨時爻變亦准也</span><br/>
<span class='tline' id='l203' data-llen='4462:4482'>　　<span class='krp-note'>二十/四</span>吉凶從卦名動靜應時用</span><br/>
<span class='tline' id='l204' data-llen='4482:4505'>故名其卦則吉凶從其類存其時則動靜應其用注名</span><br/>
<span class='tline' id='l205' data-llen='4505:4532'><a onclick="displayPageImage('KR1a0054', 'WYG', '021-12a' );" name="021-12a" class="pb">[021-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4532:4555'>其謙比則吉從其類名其蹇剥則凶從其類震時則動</span><br/>
<span class='tline' id='l207' data-llen='4555:4567'>應其用艮時則靜應其用</span><br/>
<span class='tline' id='l208' data-llen='4567:4591'>　　<span class='krp-note'>二十/五</span>得其應雖逺可動得其時雖險可處</span><br/>
<span class='tline' id='l209' data-llen='4591:4614'>是故雖逺而可以動者得其應也雖險而可以處者得</span><br/>
<span class='tline' id='l210' data-llen='4614:4638'>其時也注上下雖逺而動者有其應革之六二去五雖逺</span><br/>
<span class='tline' id='l211' data-llen='4638:4661'>隂陽相應往者无咎也雖險可以處者得其時也需上</span><br/>
<span class='tline' id='l212' data-llen='4661:4678'>六居險之上不憂出穴之凶得其時也</span><br/>
<span class='tline' id='l213' data-llen='4678:4700'>　　<span class='krp-note'>二十/六</span>得所據附弱不懼敵憂不懼亂</span><br/>
<span class='tline' id='l214' data-llen='4700:4727'><a onclick="displayPageImage('KR1a0054', 'WYG', '021-12b' );" name="021-12b" class="pb">[021-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4727:4750'>弱而不懼於敵者得所據也憂而不懼於亂者得所附</span><br/>
<span class='tline' id='l216' data-llen='4750:4773'>也注師之六五為師之主體是隂柔禽來犯田執言往</span><br/>
<span class='tline' id='l217' data-llen='4773:4796'>討處得尊位所以不懼也遯位九五嘉遯貞吉處遯之</span><br/>
<span class='tline' id='l218' data-llen='4796:4819'>時小人浸長君子道消逃遯於外附著尊位率正小人</span><br/>
<span class='tline' id='l219' data-llen='4819:4826'>不敢為亂也</span><br/>
<span class='tline' id='l220' data-llen='4826:4848'>　　<span class='krp-note'>二十/七</span>觀變動存乎應察安危存乎位</span><br/>
<span class='tline' id='l221' data-llen='4848:4871'>故觀變動者存乎應察安危者存乎位注爻有變動存</span><br/>
<span class='tline' id='l222' data-llen='4871:4894'>乎應而有動動則不失若謙之九三勞謙君子有終吉</span><br/>
<span class='tline' id='l223' data-llen='4894:4921'><a onclick="displayPageImage('KR1a0054', 'WYG', '021-13a' );" name="021-13a" class="pb">[021-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4921:4944'>之例爻之安危在乎位則安若莭之六四安節亨之例</span><br/>
<span class='tline' id='l225' data-llen='4944:4966'>是失位則危若晉之九四晉如鼫鼠貞厲之類是也</span><br/>
<span class='tline' id='l226' data-llen='4966:4990'>　　<span class='krp-note'>二十/八</span>爻有承乗外内得失辟趣先後晦明</span><br/>
<span class='tline' id='l227' data-llen='4990:5013'>辨逆順者存乎承乗注陽乘於隂逆也師之六三師或</span><br/>
<span class='tline' id='l228' data-llen='5013:5036'>輿尸凶隂承於陽順也噬嗑六三小吝无咎也明出處</span><br/>
<span class='tline' id='l229' data-llen='5036:5059'>者存乎外内注遯君子處外臨君子處内逺近終始各</span><br/>
<span class='tline' id='l230' data-llen='5059:5077'>存其會注適得其時則吉失其要會則凶</span><br/>
<span class='tline' id='l231' data-llen='5077:5101'>　　<span class='krp-note'>二十/九</span>遯尚逺觀貴近比復好先乾壯惡首</span><br/>
<span class='tline' id='l232' data-llen='5101:5128'><a onclick="displayPageImage('KR1a0054', 'WYG', '021-13b' );" name="021-13b" class="pb">[021-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5128:5152'>辟險尚逺趨時貴近注遯上九肥遯无不利尚逺也觀六</span><br/>
<span class='tline' id='l234' data-llen='5152:5176'>四觀國之光利用賔于王貴近也比復好先乾壯惡首注</span><br/>
<span class='tline' id='l235' data-llen='5176:5199'>比初六有孚无咎上六比之无首凶復之初九不逺復</span><br/>
<span class='tline' id='l236' data-llen='5199:5222'>无祗悔元吉上六迷復凶乾上九亢龍有悔大壯上六</span><br/>
<span class='tline' id='l237' data-llen='5222:5241'>羝羊觸藩不能退不能遂无攸利之例是也</span><br/>
<span class='tline' id='l238' data-llen='5241:5262'>　　<span class='krp-note'>三/十</span>夬陽同決小人三獨應之有凶</span><br/>
<span class='tline' id='l239' data-llen='5262:5285'>明夷務暗豐尚光大注明夷彖云利艱貞晦其明也豐</span><br/>
<span class='tline' id='l240' data-llen='5285:5308'>彖云勿憂宜日中是也吉凶有時不可犯也注時有吉</span><br/>
<span class='tline' id='l241' data-llen='5308:5335'><a onclick="displayPageImage('KR1a0054', 'WYG', '021-14a' );" name="021-14a" class="pb">[021-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5335:5358'>凶不可越分輕犯動靜有適不可過也注動靜適時不</span><br/>
<span class='tline' id='l243' data-llen='5358:5381'>可過越而動犯時之忌罪不在大失其所適過不在深</span><br/>
<span class='tline' id='l244' data-llen='5381:5404'>注若夬之九三壯于頄有凶得位有應時方陽長同决</span><br/>
<span class='tline' id='l245' data-llen='5404:5427'>小人三獨應之犯時之忌凶其宜也大過九四棟隆吉</span><br/>
<span class='tline' id='l246' data-llen='5427:5450'>有它吝大過之時陽處隂位為美九四陽處隂位能隆</span><br/>
<span class='tline' id='l247' data-llen='5450:5467'>其棟良由應初則有它吝此所適違時</span><br/>
<span class='tline' id='l248' data-llen='5467:5487'>　　<span class='krp-note'>三十/一</span>王氏不取互體卦變五行</span><br/>
<span class='tline' id='l249' data-llen='5487:5510'>義苟在健何必馬乎類苟在順何必牛乎注大壯九三</span><br/>
<span class='tline' id='l250' data-llen='5510:5537'><a onclick="displayPageImage('KR1a0054', 'WYG', '021-14b' );" name="021-14b" class="pb">[021-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5537:5560'>有乾亦云羝羊坤卦无乾彖亦云牝馬爻苟合順何必</span><br/>
<span class='tline' id='l252' data-llen='5560:5583'>坤乃為牛義苟應健何必乾乃為馬注遯无坤六三亦</span><br/>
<span class='tline' id='l253' data-llen='5583:5606'>稱牛明夷无乾六二亦稱馬而或者定馬於乾注唯執</span><br/>
<span class='tline' id='l254' data-llen='5606:5630'>乾為馬其象未𢎞也案文責卦有馬无乾則偽説滋蔓</span><br/>
<span class='tline' id='l255' data-llen='5630:5653'>難可紀矣互體不足遂及卦變變又不足推致五行注</span><br/>
<span class='tline' id='l256' data-llen='5653:5676'>廣推金木水火土為象也一失其原巧愈彌甚注一失</span><br/>
<span class='tline' id='l257' data-llen='5676:5699'>聖人之原㫖廣為譬喻失之甚縱復或值而義无所取</span><br/>
<span class='tline' id='l258' data-llen='5699:5722'>盖存象忘意之由也注失魚兔則空守筌蹄遺健順則</span><br/>
<span class='tline' id='l259' data-llen='5722:5749'><a onclick="displayPageImage('KR1a0054', 'WYG', '021-15a' );" name="021-15a" class="pb">[021-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5749:5755'>空説龍馬</span><br/>
<span class='tline' id='l261' data-llen='5755:5775'>　　<span class='krp-note'>三十/二</span>辨卦象初上无得位之文</span><br/>
<span class='tline' id='l262' data-llen='5775:5798'>案象无初上得位失位之文注隂陽居之不云得失又</span><br/>
<span class='tline' id='l263' data-llen='5798:5821'>繫辭但論三五二四同功異位亦不及初上何乎注同</span><br/>
<span class='tline' id='l264' data-llen='5821:5844'>其意也唯乾上九文言云貴而无位注陽居之也需上</span><br/>
<span class='tline' id='l265' data-llen='5844:5867'>六需雖不當位注隂居之也若以上為隂位邪則需上</span><br/>
<span class='tline' id='l266' data-llen='5867:5890'>六不得云不當位也若以上為陽位邪則乾上九不得</span><br/>
<span class='tline' id='l267' data-llen='5890:5913'>云貴而无位也隂陽處之皆云非位而初亦不説當位</span><br/>
<span class='tline' id='l268' data-llen='5913:5940'><a onclick="displayPageImage('KR1a0054', 'WYG', '021-15b' );" name="021-15b" class="pb">[021-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5940:5963'>失位也注不論當位失位凶吉之由然則初上者是事</span><br/>
<span class='tline' id='l270' data-llen='5963:5986'>之終始无隂陽定位也注初為始上為終施之於人為</span><br/>
<span class='tline' id='l271' data-llen='5986:6009'>終始非禄位之地也故乾初謂之潜過五謂之无位未</span><br/>
<span class='tline' id='l272' data-llen='6009:6032'>有處其位而云潜上有位而云无者也歴觀衆卦盡亦</span><br/>
<span class='tline' id='l273' data-llen='6032:6055'>如之初上无隂陽定位亦以明矣夫位者列貴賤之地</span><br/>
<span class='tline' id='l274' data-llen='6055:6078'>待才用之宅也注宅居也二四隂賤小人居之三五陽</span><br/>
<span class='tline' id='l275' data-llen='6078:6101'>貴君子居之爻者守位分之任應貴賤之序也注各守</span><br/>
<span class='tline' id='l276' data-llen='6101:6124'>其位應之以序位有尊卑爻有隂陽尊者陽之所處卑</span><br/>
<span class='tline' id='l277' data-llen='6124:6151'><a onclick="displayPageImage('KR1a0054', 'WYG', '021-16a' );" name="021-16a" class="pb">[021-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6151:6174'>者隂之所履也故以尊為陽位卑為隂位去初上而論</span><br/>
<span class='tline' id='l279' data-llen='6174:6197'>位分則三五各在一卦之上亦何得不為之陽位二四</span><br/>
<span class='tline' id='l280' data-llen='6197:6221'>各在一卦之下亦何得不謂之隂位初上者體之終始事</span><br/>
<span class='tline' id='l281' data-llen='6221:6243'>之先後也故位无常分事无常所非可以隂陽定也</span><br/>
<span class='tline' id='l282' data-llen='6243:6265'>　　<span class='krp-note'>三十/三</span>位列貴賤之地爻所處則為位</span><br/>
<span class='tline' id='l283' data-llen='6265:6288'>尊卑有常序始終无常主注四爻有尊卑之序始終无</span><br/>
<span class='tline' id='l284' data-llen='6288:6311'>隂陽之常主也故繫辭但論四爻功位之通例而不及</span><br/>
<span class='tline' id='l285' data-llen='6311:6334'>初上之定位也然事不可無終始卦不可无六爻初上</span><br/>
<span class='tline' id='l286' data-llen='6334:6361'><a onclick="displayPageImage('KR1a0054', 'WYG', '021-16b' );" name="021-16b" class="pb">[021-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6361:6384'>雖无隂陽本位是終始之地也統而論之爻之所處則</span><br/>
<span class='tline' id='l288' data-llen='6384:6406'>謂之位卦以六爻為成則不得不謂之六位時成也</span><br/>
<span class='tline' id='l289' data-llen='6406:6429'>　　<span class='krp-note'>三十/四</span>徳即四時亦有先貞後亨如離者</span><br/>
<span class='tline' id='l290' data-llen='6429:6452'>凡體具四徳者則轉以勝者為先故曰元亨利貞也注</span><br/>
<span class='tline' id='l291' data-llen='6452:6475'>元為生物之始春也亨為會聚於物夏也利為和諧品</span><br/>
<span class='tline' id='l292' data-llen='6475:6498'>物秋也貞能幹濟於物冬也乾用此四徳以成君子大</span><br/>
<span class='tline' id='l293' data-llen='6498:6521'>人之法也其有先貞而後亨者亨由於貞也注離卦云</span><br/>
<span class='tline' id='l294' data-llen='6521:6526'>利貞亨</span><br/>
<span class='tline' id='l295' data-llen='6526:6553'><a onclick="displayPageImage('KR1a0054', 'WYG', '021-17a' );" name="021-17a" class="pb">[021-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6553:6577'>　　<span class='krp-note'>三十/五</span>彖統一卦象辨一爻履三說二可見</span><br/>
<span class='tline' id='l297' data-llen='6577:6600'>凡彖者統論一卦之體者也象者各辨一爻之義者也</span><br/>
<span class='tline' id='l298' data-llen='6600:6623'>注彖統論卦體象各明一爻之義故履卦六三為兊之</span><br/>
<span class='tline' id='l299' data-llen='6623:6646'>主以應於乾成卦之體在斯一爻故彖叙其應雖危而</span><br/>
<span class='tline' id='l300' data-llen='6646:6669'>亨也注彖云柔履剛說而應乎乾是以履虎尾不咥人</span><br/>
<span class='tline' id='l301' data-llen='6669:6692'>亨也象則各言六爻之義明其吉凶之行去六三成卦</span><br/>
<span class='tline' id='l302' data-llen='6692:6715'>之體而指說一爻之徳故危不獲亨而見咥也注六三</span><br/>
<span class='tline' id='l303' data-llen='6715:6738'>履虎尾咥人凶彖言不咥象言見咥明爻彖其義各異</span><br/>
<span class='tline' id='l304' data-llen='6738:6765'><a onclick="displayPageImage('KR1a0054', 'WYG', '021-17b' );" name="021-17b" class="pb">[021-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6765:6788'>也訟之九二亦同斯義注訟彖曰有孚窒惕中吉剛來</span><br/>
<span class='tline' id='l306' data-llen='6788:6811'>而得中注云其在二乎以剛而來正夫羣小斷不失中</span><br/>
<span class='tline' id='l307' data-llen='6811:6834'>應斯任也九二不克訟歸而逋其邑人三百户无眚也</span><br/>
<span class='tline' id='l308' data-llen='6834:6858'>　　<span class='krp-note'>三十/六</span>无咎本皆有咎又有不犯咎无所咎</span><br/>
<span class='tline' id='l309' data-llen='6858:6881'>凡言无咎者本皆有咎者也防得其道故得无咎也注</span><br/>
<span class='tline' id='l310' data-llen='6881:6904'>乾之九三君子終日乾乾无咎若防失其道則有過咎</span><br/>
<span class='tline' id='l311' data-llen='6904:6927'>也吉无咎者本亦有咎由吉故得免也注師貞丈人吉</span><br/>
<span class='tline' id='l312' data-llen='6927:6950'>无咎注云興役動衆无功罪也故吉乃无咎无咎吉者</span><br/>
<span class='tline' id='l313' data-llen='6950:6977'><a onclick="displayPageImage('KR1a0054', 'WYG', '021-18a' );" name="021-18a" class="pb">[021-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6977:7000'>先免於咎而後吉從之也注比初六有孚比之无咎終</span><br/>
<span class='tline' id='l315' data-llen='7000:7023'>來有它吉之例也或亦處得其時吉不待功不犯於咎</span><br/>
<span class='tline' id='l316' data-llen='7023:7046'>則獲吉也注需之九二需于沙小有言終吉注云近不</span><br/>
<span class='tline' id='l317' data-llen='7046:7069'>逼難逺不後時履健居中以待其㑹雖小有言以吉終</span><br/>
<span class='tline' id='l318' data-llen='7069:7092'>也或有罪自己招无所怨咎亦曰无咎故節六三曰不</span><br/>
<span class='tline' id='l319' data-llen='7092:7111'>節若則嗟若无咎象曰不節之嗟又誰咎也</span><br/>
<span class='tline' id='l320' data-llen='7111:7134'>　　<span class='krp-note'>三十/七</span>屯一卦皆隂求陽故初陽大得民</span><br/>
<span class='tline' id='l321' data-llen='7134:7156'>䷂屯此一卦皆隂爻求陽也屯難之世弱者不能自</span><br/>
<span class='tline' id='l322' data-llen='7156:7183'><a onclick="displayPageImage('KR1a0054', 'WYG', '021-18b' );" name="021-18b" class="pb">[021-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7183:7206'>濟必依於彊民思其主之時也故隂爻皆先求陽不召</span><br/>
<span class='tline' id='l324' data-llen='7206:7229'>自往馬雖班如猶不廢不得其主无所馮也初體陽爻</span><br/>
<span class='tline' id='l325' data-llen='7229:7248'>處首居下應民所求合其所望故大得民也</span><br/>
<span class='tline' id='l326' data-llen='7248:7268'>　　<span class='krp-note'>三十/八</span>蒙昧之時亦是隂先求陽</span><br/>
<span class='tline' id='l327' data-llen='7268:7290'>䷃蒙此一卦隂爻亦先求陽夫隂昧而陽明隂困童</span><br/>
<span class='tline' id='l328' data-llen='7290:7313'>蒙陽能發之凡不識者求問識者識者不求所告闇者</span><br/>
<span class='tline' id='l329' data-llen='7313:7336'>求明明者不諮於闇故童蒙求我匪我求童蒙也故六</span><br/>
<span class='tline' id='l330' data-llen='7336:7359'>三先唱則犯於為女四逺於陽則困蒙吝初比於陽則</span><br/>
<span class='tline' id='l331' data-llen='7359:7386'><a onclick="displayPageImage('KR1a0054', 'WYG', '021-19a' );" name="021-19a" class="pb">[021-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7386:7391'>發蒙也</span><br/>
<span class='tline' id='l333' data-llen='7391:7414'>　　<span class='krp-note'>三十/九</span>棟橈之世反以陽得位有應為凶</span><br/>
<span class='tline' id='l334' data-llen='7414:7436'>䷛大過者棟橈之世也本末皆弱棟已橈矣而守其</span><br/>
<span class='tline' id='l335' data-llen='7436:7459'>常則是危而弗扶凶之道也以陽居隂拯弱之義也故</span><br/>
<span class='tline' id='l336' data-llen='7459:7482'>陽爻皆以居隂位為美濟衰救危唯在同好則所贍褊</span><br/>
<span class='tline' id='l337' data-llen='7482:7505'>矣九四有應則有它吝九二无應則无不利也注大過</span><br/>
<span class='tline' id='l338' data-llen='7505:7526'>之時陽處隂位心无係應為吉陽得位有應則凶</span><br/>
<span class='tline' id='l339' data-llen='7526:7548'>　　<span class='krp-note'>四/十</span>遯以逺時為吉上則肥遯初有厲</span><br/>
<span class='tline' id='l340' data-llen='7548:7575'><a onclick="displayPageImage('KR1a0054', 'WYG', '021-19b' );" name="021-19b" class="pb">[021-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7575:7598'>䷠遯小人浸長難在於内亨在於外與臨卦相對者也</span><br/>
<span class='tline' id='l342' data-llen='7598:7621'>臨剛長則柔危遯柔長故剛遯也注遯以逺時為吉不</span><br/>
<span class='tline' id='l343' data-llen='7621:7634'>係為美上則肥遯初則有厲</span><br/>
<span class='tline' id='l344' data-llen='7634:7658'>　　<span class='krp-note'>四十/一</span>大壯以陽居隂位為美用壯則觸藩</span><br/>
<span class='tline' id='l345' data-llen='7658:7680'>䷡大壯未有違謙越禮能全其壯者也故陽爻皆以</span><br/>
<span class='tline' id='l346' data-llen='7680:7703'>處隂位為美用壯處謙壯乃全也用壯處壯則觸藩矣</span><br/>
<span class='tline' id='l347' data-llen='7703:7721'>　　<span class='krp-note'>四十/二</span>明夷之義逺難藏明</span><br/>
<span class='tline' id='l348' data-llen='7721:7743'>䷣明夷為闇之主在於上六初最逺之故曰君子于</span><br/>
<span class='tline' id='l349' data-llen='7743:7770'><a onclick="displayPageImage('KR1a0054', 'WYG', '021-20a' );" name="021-20a" class="pb">[021-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7770:7793'>行五最近之而難不能溺故謂之箕子之貞明不可息</span><br/>
<span class='tline' id='l351' data-llen='7793:7816'>也三處明極而征至闇故曰南狩獲其大首也注逺難</span><br/>
<span class='tline' id='l352' data-llen='7816:7832'>藏明明夷之義逺於萬反溺寧歴反</span><br/>
<span class='tline' id='l353' data-llen='7832:7835'>　</span><br/>
<span class='tline' id='l354' data-llen='7835:7838'>　</span><br/>
<span class='tline' id='l355' data-llen='7838:7841'>　</span><br/>
<span class='tline' id='l356' data-llen='7841:7844'>　</span><br/>
<span class='tline' id='l357' data-llen='7844:7847'>　</span><br/>
<span class='tline' id='l358' data-llen='7847:7874'><a onclick="displayPageImage('KR1a0054', 'WYG', '021-20b' );" name="021-20b" class="pb">[021-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7874:7877'>　</span><br/>
<span class='tline' id='l360' data-llen='7877:7880'>　</span><br/>
<span class='tline' id='l361' data-llen='7880:7883'>　</span><br/>
<span class='tline' id='l362' data-llen='7883:7886'>　</span><br/>
<span class='tline' id='l363' data-llen='7886:7889'>　</span><br/>
<span class='tline' id='l364' data-llen='7889:7892'>　</span><br/>
<span class='tline' id='l365' data-llen='7892:7895'>　</span><br/>
<span class='tline' id='l366' data-llen='7895:7904'>　周易要義卷十</span><br/>
</p>
<p><br/>
</p>
  </div>
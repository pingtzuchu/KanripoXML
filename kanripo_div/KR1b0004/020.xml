<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0004', 'WYG', '020-1a' );" name="020-1a" class="pb">[020-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:209'>　　侍讀<span class='krp-note'>臣召南/</span>謹言按孔子序書斷自唐堯下訖襄</span><br/>
<span class='tline' id='l9' data-llen='209:232'>　　王之世歴年一千七百三十有四得典謨訓誥誓</span><br/>
<span class='tline' id='l10' data-llen='232:255'>　　命百篇古帝王繼天出治之大經大法燦然完備</span><br/>
<span class='tline' id='l11' data-llen='255:278'>　　以傳學者火於秦復出於漢百篇中盖存者半逸</span><br/>
<span class='tline' id='l12' data-llen='278:301'>　　者半伏生今文二十八篇孔安國古文連伏生書</span><br/>
<span class='tline' id='l13' data-llen='301:324'>　　共五十八篇是也五十八篇之在漢世又顯者半</span><br/>
<span class='tline' id='l14' data-llen='324:347'>　　晦者半古文上秘府事寝不行今文歐陽大小夏</span><br/>
<span class='tline' id='l15' data-llen='347:370'>　　侯三家並立博士是也三家經文又同者半異者</span><br/>
<span class='tline' id='l16' data-llen='370:396'><a onclick="displayPageImage('KR1b0004', 'WYG', '020-1b' );" name="020-1b" class="pb">[020-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='396:419'>　　半西京劉向合校文字異者七百有餘脫字數十</span><br/>
<span class='tline' id='l18' data-llen='419:442'>　　東京蔡邕等考定刻石太學是也自漢及晉之東</span><br/>
<span class='tline' id='l19' data-llen='442:465'>　　古文復出及齊梁缺簡稍完然天下行古文者半</span><br/>
<span class='tline' id='l20' data-llen='465:488'>　　不行者半古文但傳江左至隋開皇始頒學官是</span><br/>
<span class='tline' id='l21' data-llen='488:511'>　　也唐太宗詔孔穎達諸儒撰五經正義於是尚書</span><br/>
<span class='tline' id='l22' data-llen='511:534'>　　家之說又廢者半行者半專用孔傳今文三家訓</span><br/>
<span class='tline' id='l23' data-llen='534:558'>　　解遂佚不傳論者謂注經最後出者𫝊世最逺書</span><br/>
<span class='tline' id='l24' data-llen='558:581'>　　有孔傳猶易有費詩有毛春秋有左禮有小戴不</span><br/>
<span class='tline' id='l25' data-llen='581:607'><a onclick="displayPageImage('KR1b0004', 'WYG', '020-2a' );" name="020-2a" class="pb">[020-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='607:630'>　　其然乎顧自有正義以來讀書家又信者半疑者</span><br/>
<span class='tline' id='l27' data-llen='630:653'>　　半穎達同時有馬嘉運摭其疵後時有王元感糾</span><br/>
<span class='tline' id='l28' data-llen='653:676'>　　其繆然疑疏不疑傳也至宋信傳者半疑傳者半</span><br/>
<span class='tline' id='l29' data-llen='676:699'>　　矣劉敞程子王安石蘇軾諸儒考脫簡訂句讀每</span><br/>
<span class='tline' id='l30' data-llen='699:722'>　　離傳以解經然疑傳不疑經也至南宋信經者半</span><br/>
<span class='tline' id='l31' data-llen='722:745'>　　疑經者半矣林之竒吕祖謙所著依小序酌傳疏</span><br/>
<span class='tline' id='l32' data-llen='745:768'>　　猶不過畧短從長其酷信古文恨不見百篇全經</span><br/>
<span class='tline' id='l33' data-llen='768:791'>　　者則有鄭樵其力辨古文疑孔傳一書為偽者則</span><br/>
<span class='tline' id='l34' data-llen='791:817'><a onclick="displayPageImage('KR1b0004', 'WYG', '020-2b' );" name="020-2b" class="pb">[020-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='817:840'>　　有吳棫至元吳澄明郝敬直謂尚書真者半偽者</span><br/>
<span class='tline' id='l36' data-llen='840:863'>　　半自伏生二十八篇以外不可為經當留者半刪</span><br/>
<span class='tline' id='l37' data-llen='863:886'>　　者半此則不可以不辨者也古文平易淺近較二</span><br/>
<span class='tline' id='l38' data-llen='886:909'>　　十八篇之渾渾灝灝噩噩誠絶不相類如較偽太</span><br/>
<span class='tline' id='l39' data-llen='909:932'>　　誓白魚赤烏之妄偽百兩篇豐刑原命之誣其純</span><br/>
<span class='tline' id='l40' data-llen='932:955'>　　其駮固天地懸隔也且其文變蝌蚪為隷古不無</span><br/>
<span class='tline' id='l41' data-llen='955:978'>　　得失其篇本書序以詮次不無後先其說採綴載</span><br/>
<span class='tline' id='l42' data-llen='978:1001'>　　籍條貫成章不無増減遷就其閱世自漢至晉不</span><br/>
<span class='tline' id='l43' data-llen='1001:1027'><a onclick="displayPageImage('KR1b0004', 'WYG', '020-3a' );" name="020-3a" class="pb">[020-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1027:1050'>　　列庠序後進通儒伏處巖穴者或隨時補苴緣飾</span><br/>
<span class='tline' id='l45' data-llen='1050:1073'>　　其間遂令虞夏商周之文如出一手雖朱子亦嘗</span><br/>
<span class='tline' id='l46' data-llen='1073:1096'>　　疑之而不能不奉為經者其言道粹然不詭於正</span><br/>
<span class='tline' id='l47' data-llen='1096:1119'>　　其言治犛然足為後代準繩大禹謨精一執中上</span><br/>
<span class='tline' id='l48' data-llen='1119:1142'>　　紹二典府事歌敘後啟箕疇湯誥言降衷恒性仲</span><br/>
<span class='tline' id='l49' data-llen='1142:1165'>　　虺言制事制心千古聖賢學問之淵源功徳之根</span><br/>
<span class='tline' id='l50' data-llen='1165:1188'>　　本具在古文不可沒也如必尋瘢索垢則今文以</span><br/>
<span class='tline' id='l51' data-llen='1188:1211'>　　耄年記憶之餘傳誦女子之口音訛字異在所不</span><br/>
<span class='tline' id='l52' data-llen='1211:1237'><a onclick="displayPageImage('KR1b0004', 'WYG', '020-3b' );" name="020-3b" class="pb">[020-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1237:1260'>　　免据論語孟子有堯命舜命契之辭則堯典有缺</span><br/>
<span class='tline' id='l54' data-llen='1260:1284'>　　文也据左傳范燮苑何忌所引大學𫝊所述則康</span><br/>
<span class='tline' id='l55' data-llen='1284:1307'>　　誥有缺文也酒誥之簡俄空夔曰之文再見康誥</span><br/>
<span class='tline' id='l56' data-llen='1307:1331'>　　首簡乃言作洛梓材終篇全似告君果與孔門𫝊</span><br/>
<span class='tline' id='l57' data-llen='1331:1354'>　　授經文一一符合乎哉月令本自吕覽王制明出</span><br/>
<span class='tline' id='l58' data-llen='1354:1378'>　　漢儒戴記雜採𫝊說猶且尊為禮經獨於古文嘖</span><br/>
<span class='tline' id='l59' data-llen='1378:1402'>　　有煩言非持平之論也且孔𫝊詁經義質辭簡雖</span><br/>
<span class='tline' id='l60' data-llen='1402:1425'>　　有迂曲要非若牟長朱普秦延君軰章句動至數</span><br/>
<span class='tline' id='l61' data-llen='1425:1451'><a onclick="displayPageImage('KR1b0004', 'WYG', '020-4a' );" name="020-4a" class="pb">[020-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1451:1474'>　　十萬言之繁猥也又非若馬融鄭元軰動据中候</span><br/>
<span class='tline' id='l63' data-llen='1474:1497'>　　璿璣鈐考靈曜諸緯書之竒怪不經也孔疏於制</span><br/>
<span class='tline' id='l64' data-llen='1497:1520'>　　度典章徵引該博隨文剖晰時有折衷如解武成</span><br/>
<span class='tline' id='l65' data-llen='1520:1543'>　　謂簡編斷絶經失其本解無逸謂太甲稱祖未知</span><br/>
<span class='tline' id='l66' data-llen='1543:1566'>　　其然觧臯陶謨庶明勵翼無採王鄭二家觧泰誓</span><br/>
<span class='tline' id='l67' data-llen='1566:1589'>　　謂文王是追稱非及身改正朔至如据經正史記</span><br/>
<span class='tline' id='l68' data-llen='1589:1612'>　　之違据傳闢䜟書之誕有功聖經實為趙宋諸大</span><br/>
<span class='tline' id='l69' data-llen='1612:1635'>　　儒道之先路縱或曲護孔傳義渉支離善學者棄</span><br/>
<span class='tline' id='l70' data-llen='1635:1661'><a onclick="displayPageImage('KR1b0004', 'WYG', '020-4b' );" name="020-4b" class="pb">[020-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1661:1684'>　　瑕録瑜取舎各半可矣但記其過而忘其功可乎</span><br/>
<span class='tline' id='l72' data-llen='1684:1707'>　　哉由斯以談即疑傳疑疏亦非持平之論也蔡沈</span><br/>
<span class='tline' id='l73' data-llen='1707:1730'>　　生諸儒之後又親承朱子緒言竭其生平功力以</span><br/>
<span class='tline' id='l74' data-llen='1730:1755'>　　為集𫝊宜毫髮無憾矣後人之論蔡𫝊猶不免於</span><br/>
<span class='tline' id='l75' data-llen='1755:1778'>　　信者半疑者半况孔傳作於前漢孔疏作於唐初</span><br/>
<span class='tline' id='l76' data-llen='1778:1801'>　　者哉孟子曰遊於聖人之門者難為言盖即解釋</span><br/>
<span class='tline' id='l77' data-llen='1801:1824'>　　聖人之經而其難已如此也國子監本嵗久版字</span><br/>
<span class='tline' id='l78' data-llen='1824:1847'>　　漫漶刓敝亦缺者半完者半别風淮雨三豕渡河</span><br/>
<span class='tline' id='l79' data-llen='1847:1873'><a onclick="displayPageImage('KR1b0004', 'WYG', '020-5a' );" name="020-5a" class="pb">[020-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1873:1885'>　　每卷譌舛多有今奉</span><br/>
<span class='tline' id='l81' data-llen='1885:1914'>敕校刋<span class='krp-note'>臣/</span>與原詹事<span class='krp-note'>臣浩/</span>等廣蒐舊藏善本對讐是正</span><br/>
<span class='tline' id='l82' data-llen='1914:1937'>　　訂譌補缺為之句讀以付開雕輯為考證如干條</span><br/>
<span class='tline' id='l83' data-llen='1937:1960'>　　附記每卷之末其無他書可据雖明知文有脫誤</span><br/>
<span class='tline' id='l84' data-llen='1960:1977'>　　槩仍舊本志慎也<span class='krp-note'>臣/</span>謹識</span><br/>
</p>
<p><br/>
</p>
  </div>
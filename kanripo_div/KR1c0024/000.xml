<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0024', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部三</span><br/>
<span class='tline' id='l9' data-llen='196:211'>　詩傳遺説　　　　　　詩類</span><br/>
<span class='tline' id='l10' data-llen='211:217'>　　提要</span><br/>
<span class='tline' id='l11' data-llen='217:243'>　　　　<span class='krp-note'>臣/</span>等謹案詩傳遺説六卷宋朱鑑編鑑有朱</span><br/>
<span class='tline' id='l12' data-llen='243:266'>　　　　文公易説已著録是編乃理宗端平乙未鑑</span><br/>
<span class='tline' id='l13' data-llen='266:289'>　　　　以承議郎權知興國軍事時所成葢因重槧</span><br/>
<span class='tline' id='l14' data-llen='289:312'>　　　　朱子集傳而取文集語録所載論詩之語足</span><br/>
<span class='tline' id='l15' data-llen='312:335'>　　　　與集傳相發明者彚而編之故曰遺説其書</span><br/>
<span class='tline' id='l16' data-llen='335:361'><a onclick="displayPageImage('KR1c0024', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='361:384'>　　　　首綱領次序辨次六義繼之以風雅頌之論</span><br/>
<span class='tline' id='l18' data-llen='384:407'>　　　　斷終之以逸詩詩譜叶韻之義以朱子之説</span><br/>
<span class='tline' id='l19' data-llen='407:431'>　　　　明朱子未竟之義猶所編易𫝊例也鑑自序</span><br/>
<span class='tline' id='l20' data-llen='431:454'>　　　　有曰先文公詩集傳豫章長沙后山皆有本</span><br/>
<span class='tline' id='l21' data-llen='454:477'>　　　　而后山校讐最精第初脱稿時音訓間有未</span><br/>
<span class='tline' id='l22' data-llen='477:500'>　　　　備刻板已竟不容増益欲著補脱終弗克就</span><br/>
<span class='tline' id='l23' data-llen='500:523'>　　　　仍用舊板葺為全書補綴趲那久將漫漶朅</span><br/>
<span class='tline' id='l24' data-llen='523:546'>　　　　來富川郡事餘暇輒取家本親加是正刻寘</span><br/>
<span class='tline' id='l25' data-llen='546:572'><a onclick="displayPageImage('KR1c0024', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='572:580'>　　　　學宫</span><br/>
<span class='tline' id='l27' data-llen='580:603'>　　　國朝寧波史榮撰風雅遺音據鑑此序謂今本</span><br/>
<span class='tline' id='l28' data-llen='603:626'>　　　　集傳音叶多鑑補苴非朱子所手定其説似</span><br/>
<span class='tline' id='l29' data-llen='626:649'>　　　　非無因然則以音叶之誤議朱子與以朱子</span><br/>
<span class='tline' id='l30' data-llen='649:672'>　　　　之故而委曲回䕶呉棫書者殆均失之矣乾</span><br/>
<span class='tline' id='l31' data-llen='672:688'>　　　　隆四十五年七月恭校上</span><br/>
<span class='tline' id='l32' data-llen='688:720'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l33' data-llen='720:746'>　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l35' data-llen='765:791'><a onclick="displayPageImage('KR1c0024', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l36' data-llen='791:798'>詩傳遺説序</span><br/>
<span class='tline' id='l37' data-llen='798:821'>先文公詩集傳豫章長沙后山皆有本而后山本讎校</span><br/>
<span class='tline' id='l38' data-llen='821:844'>為最精第初脱藁時音訓間有未備刻版已竟不容増</span><br/>
<span class='tline' id='l39' data-llen='844:867'>益欲著補脫終弗克就未免仍用舊版葺為全書補綴</span><br/>
<span class='tline' id='l40' data-llen='867:890'>趲那久將漫漶朅来富川郡事餘暇輙取家本親加是</span><br/>
<span class='tline' id='l41' data-llen='890:914'>正刻寘學宫以𫝊永久抑鑑昔在侍旁每見學者相與</span><br/>
<span class='tline' id='l42' data-llen='914:937'>講論是書凡一字之疑一義之隱反復問荅切磋研究</span><br/>
<span class='tline' id='l43' data-llen='937:960'>必令心通意解而後已今文集書問語録所記載無慮</span><br/>
<span class='tline' id='l44' data-llen='960:986'><a onclick="displayPageImage('KR1c0024', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l45' data-llen='986:1009'>數十百條彚次成編題曰遺説後之讀詩者能兼攷乎</span><br/>
<span class='tline' id='l46' data-llen='1009:1032'>此而盡心焉則無異於親承誨誘可以得其意而無疑</span><br/>
<span class='tline' id='l47' data-llen='1032:1055'>於其言矣若七月斯干二詩書以遺丘子服者尚可攷</span><br/>
<span class='tline' id='l48' data-llen='1055:1078'>見去取位置小序之法因附於後端平乙未五月朔孫</span><br/>
<span class='tline' id='l49' data-llen='1078:1101'>承議郎權知興國軍兼管内勸農營田事節制屯戍軍</span><br/>
<span class='tline' id='l50' data-llen='1101:1109'>馬鑑百拜敬識</span><br/>
</p>
<p><br/>
</p>
  </div>
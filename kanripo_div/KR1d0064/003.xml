<div id="txtcont" class="span9" style="position: relative;">
    <p><br/>
<span class='tline' id='l7' data-llen='161:187'><a onclick="displayPageImage('KR1d0064', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='187:195'>欽定四庫全書</span><br/>
<span class='tline' id='l9' data-llen='195:206'>　附錄坊記春秋問業</span><br/>
<span class='tline' id='l10' data-llen='206:227'>　　　　　　　　　　　　明　黄道周　撰</span><br/>
<span class='tline' id='l11' data-llen='227:234'>　春王正月</span><br/>
<span class='tline' id='l12' data-llen='234:280'>　<span class='krp-note'>商應椿問春秋三書無冰皆當春月則周正建子三/春正當沍寒之時冰泮溷於鑿冰之月不知周公何</span></span><br/>
<span class='tline' id='l13' data-llen='280:326'>　<span class='krp-note'>所取而以子月革夏正也今云作洛土中以八尺之/表定晷南北觀其進退以為端始冬至日道自南而</span></span><br/>
<span class='tline' id='l14' data-llen='326:372'>　<span class='krp-note'>北日晷自北而南是為履端之候叶於天統故用為/周正雖云一王之憲其實顛寒暑而錯温凉於東作</span></span><br/>
<span class='tline' id='l15' data-llen='372:392'>　<span class='krp-note'>西成南訛朔易之/義不知何處符合</span></span><br/>
<span class='tline' id='l16' data-llen='392:418'><a onclick="displayPageImage('KR1d0064', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='418:464'>　<span class='krp-note'>答云周人雖以子為正月只是頒朔郊祀朝覲以一/日為始至於農事民時縣布象魏如何變得逸周書</span></span><br/>
<span class='tline' id='l18' data-llen='464:510'>　<span class='krp-note'>時訓解曰立春之日東風解凍又五日蟄蟲始振又/五日魚上冰此皆與夏正同用如何變得周頌云維</span></span><br/>
<span class='tline' id='l19' data-llen='510:556'>　<span class='krp-note'>暮之春亦又何求亦葢清明榖雨時也所以周書又/云越我周王致伐于商改正異械以垂三統至於敬</span></span><br/>
<span class='tline' id='l20' data-llen='556:573'>　<span class='krp-note'>授民時巡狩祭/享猶自夏焉</span></span><br/>
<span class='tline' id='l21' data-llen='573:619'>　<span class='krp-note'>應椿云然則程胡二傳皆云以夏時冠周月垂憲後/世何也答云此亦假借之言猶云起例於此託意於</span></span><br/>
<span class='tline' id='l22' data-llen='619:665'>　<span class='krp-note'>彼耳春秋為魯史受朔於王閏不告月猶且書之如/何敢變一王之憲㸔其三書無冰皆當春月則建子</span></span><br/>
<span class='tline' id='l23' data-llen='665:711'>　<span class='krp-note'>無疑但在厯法以南至首春則正月無春只有春二/月春三月商正建丑以立春為中氣亦五年間遇不</span></span><br/>
<span class='tline' id='l24' data-llen='711:757'>　<span class='krp-note'>可為常必以夏至為夏之極冬至為冬之極毎遇冬/中至朔相合准為閏月則大寒立春已入寅限又依</span></span><br/>
<span class='tline' id='l25' data-llen='757:783'><a onclick="displayPageImage('KR1d0064', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='783:829'>　<span class='krp-note'>然夏時矣春秋以三正並建本周公之意行天王之/令故書春王正月春王二月春王三月以春月之有</span></span><br/>
<span class='tline' id='l27' data-llen='829:875'>　<span class='krp-note'>王救正月之無春亦所以因事省事以王統天之義/也胡逄甲云王班朔則書王正月王不班朔則不書</span></span><br/>
<span class='tline' id='l28' data-llen='875:921'>　<span class='krp-note'>王正月襄公二十七年十一月辰在申哀公十二年/十二月火猶西流十三年復然皆司厯之過杜氏以</span></span><br/>
<span class='tline' id='l29' data-llen='921:967'>　<span class='krp-note'>長厯推之於是置閏其明年皆不書王正月若王置/之則當書王正若魯置之諸侯無改憲之義不書王</span></span><br/>
<span class='tline' id='l30' data-llen='967:980'>　<span class='krp-note'>正其諸以/病魯與</span></span><br/>
<span class='tline' id='l31' data-llen='980:1026'>　<span class='krp-note'>答云不班朔不書王正與不郊不書王正同義然僖/公二十四五六年天王出居於鄭昭公二十二三四</span></span><br/>
<span class='tline' id='l32' data-llen='1026:1072'>　<span class='krp-note'>年王室亂天王居於狄泉不應此時獨行郊祀頒朔/之禮葢此時播遷天王應有禮於侯國春秋亦欲以</span></span><br/>
<span class='tline' id='l33' data-llen='1072:1118'>　<span class='krp-note'>此正侯國之不勤王者故於此數年皆書王正月不/然隱公九年天王使南季來聘此時王室無事禮問</span></span><br/>
<span class='tline' id='l34' data-llen='1118:1144'><a onclick="displayPageImage('KR1d0064', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1144:1190'>　<span class='krp-note'>數通何以不書春王正月及桓公十八年間僅三書/王正必是郊祀頒朔與春秋正權兩意互用不在置</span></span><br/>
<span class='tline' id='l36' data-llen='1190:1207'>　<span class='krp-note'>閏不置閏有春/無春之間也</span></span><br/>
<span class='tline' id='l37' data-llen='1207:1253'>　<span class='krp-note'>胡逄甲云春秋之例時遇無事則書首月若其中有/事者以時舉則不月舉也舉月而書王以為正權舉</span></span><br/>
<span class='tline' id='l38' data-llen='1253:1299'>　<span class='krp-note'>月而不書王亦以為正權則正權之義彼此通掛兩/來其辭與答云郊祀頒朔正權三者通有所取聖人</span></span><br/>
<span class='tline' id='l39' data-llen='1299:1321'>　<span class='krp-note'>於此意有淺深但事/逺文湮莫得而詳也</span></span><br/>
<span class='tline' id='l40' data-llen='1321:1367'>　<span class='krp-note'>逄甲又云自古改正皆不易月商人元祀十有二月/時以立春若值中氣可稱王正矣即不值中氣猶以</span></span><br/>
<span class='tline' id='l41' data-llen='1367:1413'>　<span class='krp-note'>烝命祀如何便云建丑也如周月建子而春祭仍烝/不待頻瀆其譏己見時訓乃云敬授民時巡狩祭享</span></span><br/>
<span class='tline' id='l42' data-llen='1413:1459'>　<span class='krp-note'>猶自夏者若此三事自夏則更不須改正矣若以為/頒朔讀法朝賀之類則今頒朔朝賀亦正子月不得</span></span><br/>
<span class='tline' id='l43' data-llen='1459:1485'><a onclick="displayPageImage('KR1d0064', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1485:1531'>　<span class='krp-note'>云改正也且如豳風以陽紀日則曰一之日二之日/三之日四之日以隂紀月則曰四月五月六月七月</span></span><br/>
<span class='tline' id='l45' data-llen='1531:1577'>　<span class='krp-note'>而改歲躋公皆在十月之後不稱十一月十二月又/不稱正月何也答云聖人因時以示禮樂三冬農隙</span></span><br/>
<span class='tline' id='l46' data-llen='1577:1623'>　<span class='krp-note'>歲事告成日月干支始於子甲甲之與子通得為正/故數甲者命日數子者命月敬授兩舉以示民有事</span></span><br/>
<span class='tline' id='l47' data-llen='1623:1655'>　<span class='krp-note'>也以日舉之則曰正日以月舉之/則曰正月詩與春秋初不相悖也</span></span><br/>
<span class='tline' id='l48' data-llen='1655:1701'>　<span class='krp-note'>逄甲云然則周時周月兼得干支之正伶倫軒轅合/與春秋同軌而夫子又云行夏之時何也答云帝王</span></span><br/>
<span class='tline' id='l49' data-llen='1701:1747'>　<span class='krp-note'>不相襲禮舉日舉月則周人為正舉歲舉時則夏時/為正周人親親報本於農隙之後夏勤溝洫立正於</span></span><br/>
<span class='tline' id='l50' data-llen='1747:1794'>　<span class='krp-note'>于耜之初两者異文而同質若云作訛成易或干其紀/則南至始春夏至始秋四仲之月皆得中氣譬如周</span></span><br/>
<span class='tline' id='l51' data-llen='1794:1840'>　<span class='krp-note'>易屯䝉始春咸恆始秋不必泰否以分春秋姤復以/稽冬夏也夫子刪述一以周公為本至論為邦則是</span></span><br/>
<span class='tline' id='l52' data-llen='1840:1866'><a onclick="displayPageImage('KR1d0064', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1866:1889'>　<span class='krp-note'>夫子自家主意耳道有/并行者不更疑貳也</span></span><br/>
<span class='tline' id='l54' data-llen='1889:1935'>　<span class='krp-note'>戴造問隱公不書即位可是攝可是不當立可是從/公之志可是不請命於天王曰只是不請於天王耳</span></span><br/>
<span class='tline' id='l55' data-llen='1935:1981'>　<span class='krp-note'>隱桓皆庶而隱為長當時得王命則當立無疑篡弑/之禍亦息矣戴造云桓文宣成襄昭哀七公即位豈</span></span><br/>
<span class='tline' id='l56' data-llen='1981:2027'>　<span class='krp-note'>皆請命於王州吁鄭忽亦皆請命於王如何不成其/為君答曰聖人之言義不一起或意有并存則特舉</span></span><br/>
<span class='tline' id='l57' data-llen='2027:2048'>　<span class='krp-note'>其重者要於垂法已/立憲不失本意而</span></span><br/>
<span class='tline' id='l58' data-llen='2048:2067'>　公及邾儀父盟于蔑九月及宋人盟于宿</span><br/>
<span class='tline' id='l59' data-llen='2067:2113'>　<span class='krp-note'>戴造問隱公未即真邾子未拜爵兩家同盟何以稱/謂何以告明神且何以要約捍災䘏患也答曰春秋</span></span><br/>
<span class='tline' id='l60' data-llen='2113:2159'>　<span class='krp-note'>稱公豈有不即真之理如四年遇宋公於清六年會/齊侯於艾彼國自然稱魯侯不得稱魯公子也隱公</span></span><br/>
<span class='tline' id='l61' data-llen='2159:2185'><a onclick="displayPageImage('KR1d0064', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2185:2231'>　<span class='krp-note'>初即位便要圖霸三月及邾盟于蔑九月及宋盟於/宿只此是一部春秋後來諸侯盟㑹相尋列國争長</span></span><br/>
<span class='tline' id='l63' data-llen='2231:2277'>　<span class='krp-note'>皆於此始皆於二年于潛于唐徹底映現惜其才不/逮桓文年不逮荘僖耳春秋許多事皆於隱始權輿</span></span><br/>
<span class='tline' id='l64' data-llen='2277:2286'>　鄭伯克段于鄢</span><br/>
<span class='tline' id='l65' data-llen='2286:2332'>　<span class='krp-note'>陳有度問春秋魯史為何元年突書鄭志答云春秋/隱桓原本常棣隱公不能克軌而鄭伯克段春秋於</span></span><br/>
<span class='tline' id='l66' data-llen='2332:2378'>　<span class='krp-note'>此初無貶辭要為寪舎鍾巫發其底本有度云然則/春秋與鄭伯與曰鄭伯猜狠固不敢例周公然使周</span></span><br/>
<span class='tline' id='l67' data-llen='2378:2424'>　<span class='krp-note'>公誅管蔡亦不得不書曰辟管叔於商放蔡叔於郭/也叔段稱兵啟期襲鄭鄭伯克之於其巖邑聖人直</span></span><br/>
<span class='tline' id='l68' data-llen='2424:2470'>　<span class='krp-note'>書如克敵然它日陳侯之弟招宋公之弟辰有所訓/討皆直以弟係之向使寪舎之難隱公不死桓公出</span></span><br/>
<span class='tline' id='l69' data-llen='2470:2516'>　<span class='krp-note'>奔亦不過書曰公子軌出奔某耳又使桓公據邑襲/魯隱公克之亦必書曰公克軌於某何為其討鄭荘</span></span><br/>
<span class='tline' id='l70' data-llen='2516:2542'><a onclick="displayPageImage('KR1d0064', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2542:2588'>　<span class='krp-note'>公也然則荘公處心積慮䧟叚於辟春秋在所不討/與曰討鄭荘公則不得討魯桓公鄭荘公不成其克</span></span><br/>
<span class='tline' id='l72' data-llen='2588:2634'>　<span class='krp-note'>則魯隱公不成其讓讓䘮其名克成其實而叔段與/桓公同道也聖人據事直書無所褒貶雖云鄭志而</span></span><br/>
<span class='tline' id='l73' data-llen='2634:2669'>　<span class='krp-note'>魯志畢見州吁公子馮公子忽之義並/見於此故元年七事春秋之綱領也</span></span><br/>
<span class='tline' id='l74' data-llen='2669:2715'>　<span class='krp-note'>陳允元云鄭荘公以祊易許射王中肩春秋諸侯第/一敗類故於隱之初年特表其事以志倫常之變如</span></span><br/>
<span class='tline' id='l75' data-llen='2715:2761'>　<span class='krp-note'>隱公不容桓公豈得免於春秋之討今以克段為無/貶辭然則三傳皆非與答曰三傳之不與鄭伯固是</span></span><br/>
<span class='tline' id='l76' data-llen='2761:2807'>　<span class='krp-note'>恆理然使段入鄭據鄢為鄭伯者何以處之防患未/然聖人有所不能大義滅親君子有所不避隱公讓</span></span><br/>
<span class='tline' id='l77' data-llen='2807:2853'>　<span class='krp-note'>不成讓攝不成攝使如鄭荘蚤察京叔去公子翬不/至滋蔓雖老於莵裘終於正寢無不可也允元云爵</span></span><br/>
<span class='tline' id='l78' data-llen='2853:2899'>　<span class='krp-note'>位細事倫常大故隱公雖見弑於子翬亦無殺弟之/嫌荘公雖克敵於京城終有殘忍之惡以此㸔春秋</span></span><br/>
<span class='tline' id='l79' data-llen='2899:2925'><a onclick="displayPageImage('KR1d0064', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2925:2971'>　<span class='krp-note'>豈不完美答云此亦正論但看克段二字不書母弟/聖人於荘公身上略放得過後來宋辰陳招兩事對</span></span><br/>
<span class='tline' id='l81' data-llen='2971:2980'>　<span class='krp-note'>證分/明</span></span><br/>
<span class='tline' id='l82' data-llen='2980:3026'>　<span class='krp-note'>允元又云坊記引祭仲之言以為春秋大坊還是從/經起見從傳起見答曰坊記所稱統在春秋經傳之</span></span><br/>
<span class='tline' id='l83' data-llen='3026:3060'>　<span class='krp-note'>後隨其所見以録遺言自然與春秋/吻合不必謂夫子之言本於祭仲也</span></span><br/>
<span class='tline' id='l84' data-llen='3060:3076'>　天王使宰咺來歸惠公仲子之賵</span><br/>
<span class='tline' id='l85' data-llen='3076:3122'>　<span class='krp-note'>商應椿云仲子為桓公之母先卒無疑三傳俱謂天/王之尊不宜下賵諸侯之妾而康侯専責宰咺以冢</span></span><br/>
<span class='tline' id='l86' data-llen='3122:3168'>　<span class='krp-note'>宰書名見宰之非宰也先儒攷周禮宰夫掌國之弔/事戒令與其貨賄或此宰為宰夫之宰未必便長六</span></span><br/>
<span class='tline' id='l87' data-llen='3168:3215'>　<span class='krp-note'>卿不知是否答云凡此等失皆在天王成風之卒王/使榮叔歸含且賵其𦵏也王使召伯來會葬皆去天</span></span><br/>
<span class='tline' id='l88' data-llen='3215:3241'><a onclick="displayPageImage('KR1d0064', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='3241:3287'>　<span class='krp-note'>稱王而於榮叔召伯無譏焉仲子之賵安得獨責宰/咺不責天王葢是春秋初年王不稱天則無以正其</span></span><br/>
<span class='tline' id='l90' data-llen='3287:3315'>　<span class='krp-note'>始據事直書善惡自見宰咺/之為太宰與宰夫可無問也</span></span><br/>
<span class='tline' id='l91' data-llen='3315:3361'>　<span class='krp-note'>胡逄甲云天王賵諸侯之妾或是魯宋交請而然未/必春秋専責天王答云春秋之意只為隱桓搆難皆</span></span><br/>
<span class='tline' id='l92' data-llen='3361:3407'>　<span class='krp-note'>從此始嫡妾不正則兄弟不定兄弟不定則冰霜馴/致矣子克子頺子朝之亂王室比比而然故春秋特</span></span><br/>
<span class='tline' id='l93' data-llen='3407:3453'>　<span class='krp-note'>筆其事以正王國非獨以正魯國也逄甲云然則成/風之卒己在惠襄二玉之後無叔帶狄后之亂而春</span></span><br/>
<span class='tline' id='l94' data-llen='3453:3491'>　<span class='krp-note'>秋特嚴其文書王去天不專為正名發一時/與曰春秋正名以坊百世不即事以坊</span></span><br/>
<span class='tline' id='l95' data-llen='3491:3501'>　鄭伯以璧假許田</span><br/>
<span class='tline' id='l96' data-llen='3501:3547'>　<span class='krp-note'>戴造問隱公八年鄭伯使宛來歸祊庚寅我入祊經/不言鄭以祊易許也至桓元年始言鄭伯以璧假許</span></span><br/>
<span class='tline' id='l97' data-llen='3547:3573'><a onclick="displayPageImage('KR1d0064', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3573:3619'>　<span class='krp-note'>田豈有易許四年魯不歸地而别書曰假者古人謂/祊薄於許佐之以璧是則賈胥之道春秋為何筆之</span></span><br/>
<span class='tline' id='l99' data-llen='3619:3665'>　<span class='krp-note'>於經如謂魯鄭紊亂王制私相易地則取郜取防入/向入極取婁牟取戴雖小國之君亦悍然為之假許</span></span><br/>
<span class='tline' id='l100' data-llen='3665:3711'>　<span class='krp-note'>入祊未為大事何為鄭重其辭乎答曰周室之東鄭/人世為司徒及平王既歾王室日衰鄭首叛周自為</span></span><br/>
<span class='tline' id='l101' data-llen='3711:3757'>　<span class='krp-note'>雄長其初心畏宗國以祊餌我我受其餌與之伐宋/於是陽假王命隂取諸小國以自益也隱之末年始</span></span><br/>
<span class='tline' id='l102' data-llen='3757:3803'>　<span class='krp-note'>與齊魯入許及桓公立微有佐助之功乃明假許田/亦心輕桓公以為不如隱之時矣故方隱時取郜取</span></span><br/>
<span class='tline' id='l103' data-llen='3803:3849'>　<span class='krp-note'>防皆歸於魯及假許田僅藉以璧非輕許田輕桓公/也桓公身為簒弑無宗國之望宋衛同惡相濟王不</span></span><br/>
<span class='tline' id='l104' data-llen='3849:3895'>　<span class='krp-note'>能討又取鄢劉蒍䢴之田於是明年遂顯叛王繻葛/之戰天下無敢問者則自垂越之盟始也故鄭伯以</span></span><br/>
<span class='tline' id='l105' data-llen='3895:3917'>　<span class='krp-note'>璧假許田晉侯以璧/假虞師先後同智也</span></span><br/>
<span class='tline' id='l106' data-llen='3917:3943'><a onclick="displayPageImage('KR1d0064', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3943:3954'>　齊侯衛侯胥命于蒲</span><br/>
<span class='tline' id='l108' data-llen='3954:4000'>　<span class='krp-note'>陳有度云齊衛胥命四傳皆以為近正今直以為奸/命何也答云春秋重錫命霸主會盟亦申王命耳齊</span></span><br/>
<span class='tline' id='l109' data-llen='4000:4046'>　<span class='krp-note'>鄭宋衛當年未合及宋之亂衛将與齊合後此數年/戰於郎盟於惡曹齊與鄭衛相從皆從蒲始也故蒲</span></span><br/>
<span class='tline' id='l110' data-llen='4046:4092'>　<span class='krp-note'>之胥命非從王明矣非從王而胥命則猶之奸命也/然則四傳皆以為近正何也曰荘公二十一年鄭虢</span></span><br/>
<span class='tline' id='l111' data-llen='4092:4127'>　<span class='krp-note'>胥命於弭弭從王也蒲非從王也以弭/之傳訓蒲之經是四傳所以同誤也</span></span><br/>
<span class='tline' id='l112' data-llen='4127:4142'>　春正月己夘烝夏五月丁丑烝</span><br/>
<span class='tline' id='l113' data-llen='4142:4188'>　<span class='krp-note'>商應椿問桓公八年再烝將為春夏失時抑為重烝/見瀆乎答云祭義禴為薄物以祭烝為備物而享言</span></span><br/>
<span class='tline' id='l114' data-llen='4188:4234'>　<span class='krp-note'>夏物未成而冬品咸登也書曰享祀母豐于昵雖云/祖禰之廟維均而夏冬之義可辨若槩以繁多為主</span></span><br/>
<span class='tline' id='l115' data-llen='4234:4260'><a onclick="displayPageImage('KR1d0064', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='4260:4306'>　<span class='krp-note'>則祀媿精禋禴慙薄物矣聖人先以簿正而防獵較/故於春夏盛祭皆題之曰烝所以示禮之因時而道</span></span><br/>
<span class='tline' id='l117' data-llen='4306:4326'>　<span class='krp-note'>之貴節也或謂舊/文之誤當亦不然</span></span><br/>
<span class='tline' id='l118' data-llen='4326:4343'>　鄭伯突出奔蔡鄭世子忽復歸于鄭</span><br/>
<span class='tline' id='l119' data-llen='4343:4389'>　<span class='krp-note'>陳允元問桓公十一年突歸于鄭鄭忽出奔衛突忽/两名無所去取至十五年始書鄭伯突鄭世子忽兩</span></span><br/>
<span class='tline' id='l120' data-llen='4389:4435'>　<span class='krp-note'>爵似有是非何也曰忽突初年宋執祭仲宋人為政/忽突中年祭仲復君鄭人為政宋人為政在䘮期之</span></span><br/>
<span class='tline' id='l121' data-llen='4435:4481'>　<span class='krp-note'>内皆不稱子曰未成君也以人與地以地與人曰是/鄭之突忽也而忽得稱國則微與忽矣鄭人為政在</span></span><br/>
<span class='tline' id='l122' data-llen='4481:4527'>　<span class='krp-note'>五年之内君臣已定突雖簒國猶得稱伯忽雖失位/得稱世子又以世子復歸則明其初年之得稱子也</span></span><br/>
<span class='tline' id='l123' data-llen='4527:4573'>　<span class='krp-note'>然則春秋與祭仲乎曰祭仲置君如奕棋然何為其/與祭仲也然則春秋與忽乎曰桓公十七年髙渠彌</span></span><br/>
<span class='tline' id='l124' data-llen='4573:4599'><a onclick="displayPageImage('KR1d0064', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4599:4645'>　<span class='krp-note'>弑忽而立亹春秋不書何為其與忽也然則春秋與/突乎曰鄭伯七會諸侯定王於櫟雖欲不鄭伯之不</span></span><br/>
<span class='tline' id='l126' data-llen='4645:4691'>　<span class='krp-note'>得也然則春秋以忽方子糾以突方小白乎曰齊鄭/非匹功過各别其大率猶此也然則鄭忽五月已葬</span></span><br/>
<span class='tline' id='l127' data-llen='4691:4738'>　<span class='krp-note'>不稱子忽衛朔四月未𦵏得稱衛侯何也曰鄭忽從/經衛侯從史經正其大火沿其細然則納朔不義故</span></span><br/>
<span class='tline' id='l128' data-llen='4738:4784'>　<span class='krp-note'>伐衛者稱人納突亦不義而伐鄭者從王鄭突從王/衛朔非從王者也然則皆書公至自伐鄭至自伐衛</span></span><br/>
<span class='tline' id='l129' data-llen='4784:4816'>　<span class='krp-note'>何也曰伐則有别至則無别也出/而告廟有異辭至而告廟無殊體</span></span><br/>
<span class='tline' id='l130' data-llen='4816:4829'>　師次于郎以俟陳人蔡人</span><br/>
<span class='tline' id='l131' data-llen='4829:4875'>　<span class='krp-note'>朱垣問春秋書法未有如此之異者救師稱次此非/救郕也而亦稱次如是齊召魯師不應更俟陳蔡如</span></span><br/>
<span class='tline' id='l132' data-llen='4875:4921'>　<span class='krp-note'>是魯召陳蔡不應三時空行如是陳蔡違命不應史/筆之書如是魯欲取郕不應㬥露之久臨川呉氏謂</span></span><br/>
<span class='tline' id='l133' data-llen='4921:4947'><a onclick="displayPageImage('KR1d0064', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4947:4993'>　<span class='krp-note'>齊欲取郕徴兵於魯與陳蔡魯因奔命於齊而陳蔡/不與焉此時魯未服役於齊安得陳蔡不至而魯人</span></span><br/>
<span class='tline' id='l135' data-llen='4993:5039'>　<span class='krp-note'>獨恭答云此是齊魯争郕也垣云如是齊魯争郕則/不應書師及齊師圍郕也答云魯以兵威脅齊取郕</span></span><br/>
<span class='tline' id='l136' data-llen='5039:5088'>　<span class='krp-note'>以為郕必降魯及郕降齊而魯意乃替故首書春王正月/以治伐同姓之罪既書次書及書還皆不稱公以諱不</span></span><br/>
<span class='tline' id='l137' data-llen='5088:5134'>　<span class='krp-note'>成師之恥本傳甚明臨川呉氏失之垣曰然則次於/郎不日而甲午治兵書日何也曰次於郎月舉之也</span></span><br/>
<span class='tline' id='l138' data-llen='5134:5168'>　<span class='krp-note'>甲午治兵日舉之也月舉則已緩日/舉則已速月舉則已潛日舉則已著</span></span><br/>
<span class='tline' id='l139' data-llen='5168:5185'>　齊侯宋人陳人蔡人邾人會于北杏</span><br/>
<span class='tline' id='l140' data-llen='5185:5231'>　<span class='krp-note'>朱垣問是會有宋公邾子一槩稱人唯齊侯稱爵胡/氏謂四國無王推戴霸主故亦斥而稱人齊桓始霸</span></span><br/>
<span class='tline' id='l141' data-llen='5231:5277'>　<span class='krp-note'>能平宋亂故與而書爵此義云何答曰與霸主則不/得斥與國斥與國則不得與霸主也葢是宋御説初</span></span><br/>
<span class='tline' id='l142' data-llen='5277:5303'><a onclick="displayPageImage('KR1d0064', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='5303:5349'>　<span class='krp-note'>立未請於王不得稱公不稱宋公故不稱邾子猶無/所褒貶也朱垣曰是時宋人未服齊桓是以明年春</span></span><br/>
<span class='tline' id='l144' data-llen='5349:5395'>　<span class='krp-note'>齊人陳人曹人伐宋則此時宋人不得稱公也胡氏/謂齊自滅譚之後二十年間未嘗遣大夫為主將亦</span></span><br/>
<span class='tline' id='l145' data-llen='5395:5441'>　<span class='krp-note'>未嘗動大衆出侵伐將卑師少故稱人然與曰春秋/書人者皆不許大夫擅兵或小國未成君也君不在</span></span><br/>
<span class='tline' id='l146' data-llen='5441:5487'>　<span class='krp-note'>而書人舉衆稱師皆從其實非有褒貶也朱垣曰烏/程姚氏稱齊桓盟會則皆書爵滅伐執降則皆書人</span></span><br/>
<span class='tline' id='l147' data-llen='5487:5533'>　<span class='krp-note'>然否答曰此亦不同閔公元年齊人救邢而亦書人/僖公六年伐鄭圍新城而亦書爵何必貶之書人褒</span></span><br/>
<span class='tline' id='l148' data-llen='5533:5565'>　<span class='krp-note'>之書爵也春秋於此等皆書其實/間有褒貶去爵書人不盡為例也</span></span><br/>
<span class='tline' id='l149' data-llen='5565:5571'>　城楚丘</span><br/>
<span class='tline' id='l150' data-llen='5571:5617'>　<span class='krp-note'>陳有度問三城而書不同城邢之義著矣城緣陵而/書諸侯城楚丘不書齊師又不書諸侯公穀胡氏謂</span></span><br/>
<span class='tline' id='l151' data-llen='5617:5643'><a onclick="displayPageImage('KR1d0064', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='5643:5689'>　<span class='krp-note'>不與專封盱江鄧氏謂大桓公之功欲以城楚丘公/之天下兩義云何答云左傳謂魯後至故以自城為</span></span><br/>
<span class='tline' id='l153' data-llen='5689:5735'>　<span class='krp-note'>文此必有據如専封之説必不可通諸侯有難相率/捍患因其師衆城彼故墟何専封之有如狄滅衛不</span></span><br/>
<span class='tline' id='l154' data-llen='5735:5781'>　<span class='krp-note'>能伐狄狄去乃遷為城楚丘此又何足大於天下乎/春秋不與専城其有城者皆自為功雖曰遷衛之事</span></span><br/>
<span class='tline' id='l155' data-llen='5781:5793'>　<span class='krp-note'>魯受其/功可也</span></span><br/>
<span class='tline' id='l156' data-llen='5793:5807'>　四卜郊不從乃免牲猶三望</span><br/>
<span class='tline' id='l157' data-llen='5807:5853'>　<span class='krp-note'>陳允元云魯史惠公請郊禘之禮史角止之則是成/王初無賜大禮之事魯公亦無受大禮之理先儒論</span></span><br/>
<span class='tline' id='l158' data-llen='5853:5899'>　<span class='krp-note'>之詳矣今信禮記而非魯史以為郊祀不請於惠公/不始於僖公則自僖公以前六七十年春秋無卜郊</span></span><br/>
<span class='tline' id='l159' data-llen='5899:5946'>　<span class='krp-note'>之文無吉禘之禮何也曰史角止惠公之詣不出世史/家亦是後人臆説祝鮀説王室之賜周公有禮籍祝</span></span><br/>
<span class='tline' id='l160' data-llen='5946:5972'><a onclick="displayPageImage('KR1d0064', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='5972:6018'>　<span class='krp-note'>必不是矯誣的事如閟宫之詩夫子稱之曰頌春秋/考仲子之宫初獻六羽則八佾郊禘其來舊矣夫子</span></span><br/>
<span class='tline' id='l162' data-llen='6018:6064'>　<span class='krp-note'>歎周公其衰葢歎三桓非歎周公也魯卜郊而三家/雍徹魯三望而季氏旅泰山若孔子之於周公又何</span></span><br/>
<span class='tline' id='l163' data-llen='6064:6110'>　<span class='krp-note'>間焉允元云然則杞用夷禮而魯人討之舞用旌夏/而韓子變色所謂夷禮亦猶之旌夏也齊桓糾合諸</span></span><br/>
<span class='tline' id='l164' data-llen='6110:6156'>　<span class='krp-note'>侯遂欲僭用封禪僖公為齊桓愛壻見杞宋皆用大/禮遂僭卜郊理或有之答云周徳雖衰天命未改襄</span></span><br/>
<span class='tline' id='l165' data-llen='6156:6202'>　<span class='krp-note'>王之却請隧王孫滿之阻問鼎晉楚兩霸莫之敢干/魯僖親事桓文安得於此自干罪討即如魯頌白牡</span></span><br/>
<span class='tline' id='l166' data-llen='6202:6238'>　<span class='krp-note'>騂剛四字儼然典禮豈是後人創得勿/以夫子之歎周公疑成王之壊王典也</span></span><br/>
<span class='tline' id='l167' data-llen='6238:6284'>　<span class='krp-note'>胡夢錥問云古者郊祀凢再舉正月之郊為祈穀月/令及孟獻子所言是也十一月之郊為報本郊特牲</span></span><br/>
<span class='tline' id='l168' data-llen='6284:6330'>　<span class='krp-note'>所言是也周用建子以十一月為正月而僖公三十/一年以四月卜郊則是夏二月也啟蟄而雩原不為</span></span><br/>
<span class='tline' id='l169' data-llen='6330:6357'><a onclick="displayPageImage('KR1d0064', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='6357:6403'>　<span class='krp-note'>過然春秋書郊非雩書雩非郊也僖公以四月卜郊/自是以後成十年四月五卜郊襄七年四月三卜郊</span></span><br/>
<span class='tline' id='l171' data-llen='6403:6449'>　<span class='krp-note'>十一年四月四卜郊皆沿為故事又如宣三年以正/月三望成七年五月三望文十五年以五月郊成十</span></span><br/>
<span class='tline' id='l172' data-llen='6449:6495'>　<span class='krp-note'>七年九月用郊是皆何義也答云只論其當郊不當/郊勿問其月矣禮常祀不卜天子大郊在十一月正</span></span><br/>
<span class='tline' id='l173' data-llen='6495:6541'>　<span class='krp-note'>月魯供柴望之事焉故不得於是月郊不得於是月/郊則必為之更卜郊魯之更卜郊禮也更卜郊而於</span></span><br/>
<span class='tline' id='l174' data-llen='6541:6587'>　<span class='krp-note'>二月七月亦禮也因而差池從卜焉耳卜而不從再/凟三凟則庸人不為之矣夢錥云然則郊卜而禘不</span></span><br/>
<span class='tline' id='l175' data-llen='6587:6633'>　<span class='krp-note'>卜何也答曰魯之有禘魯公之世守也白牡用於太/廟騂剛用於世室祫祭大享則后稷為始祖而周公</span></span><br/>
<span class='tline' id='l176' data-llen='6633:6679'>　<span class='krp-note'>魯公分昭穆焉周室郊祀后稷配天文王配帝享於/明堂祫禘之祖始於帝嚳魯不禘嚳而禘稷不祖文</span></span><br/>
<span class='tline' id='l177' data-llen='6679:6725'>　<span class='krp-note'>王而祖周公以祖天子之禮隆殺不同未為僭也周/公身作禮樂魯公之所聞見决無冒昧承受之理閟</span></span><br/>
<span class='tline' id='l178' data-llen='6725:6752'><a onclick="displayPageImage('KR1d0064', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='6752:6798'>　<span class='krp-note'>宫之頌曰皇皇后帝皇祖后稷周公皇祖亦其福女/是其騐也夢錥云魯周公稱太廟魯公稱世室羣公</span></span><br/>
<span class='tline' id='l180' data-llen='6798:6844'>　<span class='krp-note'>稱宫閟宫其為姜嫄之宫與僖公之宫與曰頌稱奚/斯所作奚斯荘公時人則必非僖公之宫也舊説魯</span></span><br/>
<span class='tline' id='l181' data-llen='6844:6890'>　<span class='krp-note'>人特祀姜嫄疑或有之但其詩作於僖公之時耳夢/錥曰然則太廟八佾世室不過六羽羣宫亦用八佾</span></span><br/>
<span class='tline' id='l182' data-llen='6890:6936'>　<span class='krp-note'>何與曰唯有羣宫之僭所以有三家之僭若世室身/受禮樂八羽六羽猶在可否之間也夢錥又云天子</span></span><br/>
<span class='tline' id='l183' data-llen='6936:6981'>　<span class='krp-note'>曰禘諸侯曰祫自魯人用禘又以禘為祀典之通七/稱如閔公二年夏五月吉禘于荘公僖公八年秋</span></span><br/>
<span class='tline' id='l184' data-llen='6981:7027'>　<span class='krp-note'>月禘于太廟用致夫人皆指大祭為禘而詩書所稱/祠禴嘗烝無有直指為禘者不知魯論兩舉禘字亦</span></span><br/>
<span class='tline' id='l185' data-llen='7027:7065'>　<span class='krp-note'>泛指大祭與曰魯論所舉禮記所歎直為/非禮而發已經夫子嗟悼不費後人譏彈</span></span><br/>
<span class='tline' id='l186' data-llen='7065:7084'>　楚子使椒來聘秦人來歸僖公成風之襚</span><br/>
<span class='tline' id='l187' data-llen='7084:7111'><a onclick="displayPageImage('KR1d0064', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='7111:7161'>　<span class='krp-note'>朱垣問秦楚當時皆為霸主文公九載仁問未宣何為秦/楚同時見禮答云聘問自是常事十二年秦伯使術來聘</span></span><br/>
<span class='tline' id='l189' data-llen='7161:7211'>　<span class='krp-note'>皆繇我有聘問彼此往還不足為異也先年秦穆之卒必/有含賵此來歸襚亦自應爾但不以成風先於僖公為春</span></span><br/>
<span class='tline' id='l190' data-llen='7211:7261'>　<span class='krp-note'>秋特義耳朱垣云楚子當時經略中原明年遂與蔡侯次/於厥貉秦人今年歸襚明年伐晉十二年秋來聘冬與晉</span></span><br/>
<span class='tline' id='l191' data-llen='7261:7311'>　<span class='krp-note'>人戰於河曲還是異類叵測借禮樂以為兵端結與國以/疎盟主也答云春秋時事實亦難言厥貉之次楚人田於</span></span><br/>
<span class='tline' id='l192' data-llen='7311:7361'>　<span class='krp-note'>孟諸宋公為右盂鄭伯為左盂陳蔡楚皆從焉所未致者/魯耳故先使椒覘國執幣甚傲便是覘國之徵非為好會</span></span><br/>
<span class='tline' id='l193' data-llen='7361:7411'>　<span class='krp-note'>也文公娶於齊而嬖敬嬴敬嬴之於文公猶成風之於莊/公也敬嬴此時已不事出姜私結仲遂秦人為其國女來</span></span><br/>
<span class='tline' id='l194' data-llen='7411:7452'>　<span class='krp-note'>歸成風之禭妾母當嫡其意昭然春秋表於九/年之前應於九年之後知㣲知幾晰於毫氂</span></span><br/>
<span class='tline' id='l195' data-llen='7452:7464'>　公會晉侯衛侯於瑣澤</span><br/>
<span class='tline' id='l196' data-llen='7464:7491'><a onclick="displayPageImage('KR1d0064', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='7491:7537'>　<span class='krp-note'>胡逢甲問瑣澤之㑹春秋變文左傳稱宋華元合晉/楚之成盟於宋西門之外鄭伯如晉聽成會於瑣澤</span></span><br/>
<span class='tline' id='l198' data-llen='7537:7583'>　<span class='krp-note'>春秋於此削宋楚鄭不書但書公會晉侯衛侯六國/會盟晉楚交質亦春秋中年第一變局而聖人裁約</span></span><br/>
<span class='tline' id='l199' data-llen='7583:7629'>　<span class='krp-note'>其辭若尋常相遇者雖以深擯宋鄭又何以汎存魯/衛以六國營營之謀而聖人汎汎消之何如不書之</span></span><br/>
<span class='tline' id='l200' data-llen='7629:7675'>　<span class='krp-note'>愈也答云宋鄭和楚必是魯衛後至後至者從晉先/至者從楚晉楚之從不相加戎則魯衛得矣宋鄭失</span></span><br/>
<span class='tline' id='l201' data-llen='7675:7710'>　<span class='krp-note'>矣瑣澤之會書其後至者所以深惡從/楚存中原之盟主重宗室之藩翰也</span></span><br/>
<span class='tline' id='l202' data-llen='7710:7727'>　公會晉人鄭良霄宋人曹人于澶淵</span><br/>
<span class='tline' id='l203' data-llen='7727:7773'>　<span class='krp-note'>戴造問澶淵之㑹趙武為政是彊戚田取衛邑以賜/孫林父又為林父執衛侯故諸大夫皆書人而獨書</span></span><br/>
<span class='tline' id='l204' data-llen='7773:7819'>　<span class='krp-note'>鄭良霄何也答曰自蕭魚而後鄭行人良霄見執於/楚然已一意中國不替晉盟故鄭之大夫皆以名稱</span></span><br/>
<span class='tline' id='l205' data-llen='7819:7846'><a onclick="displayPageImage('KR1d0064', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='7846:7892'>　<span class='krp-note'>故向之㑹齊宋諸國皆人獨書鄭公孫蠆伐秦諸國/苟偃而外亦唯鄭衛稱名是後公孫舍之入陳公孫</span></span><br/>
<span class='tline' id='l207' data-llen='7892:7938'>　<span class='krp-note'>夏伐陳公孫段城杞終良霄之世鄭有大夫春秋若/喜鄭大夫之得會於諸侯也或曰子産為政其文辭</span></span><br/>
<span class='tline' id='l208' data-llen='7938:7968'>　<span class='krp-note'>可觀則當伯有時子産尚未為/政安得以一子産崇諸大夫也</span></span><br/>
<span class='tline' id='l209' data-llen='7968:7977'>　作三軍舍中軍</span><br/>
<span class='tline' id='l210' data-llen='7977:8023'>　<span class='krp-note'>胡夢錥問季孫宿作三軍三家各專其一季氏盡徴/其賦不入於公孟孫使半為臣若子若弟叔孫使盡</span></span><br/>
<span class='tline' id='l211' data-llen='8023:8069'>　<span class='krp-note'>為臣此是何説曰自國政而外臣與子弟皆有禄食/半為臣子弟者是此二分併於公一分歸於己公食</span></span><br/>
<span class='tline' id='l212' data-llen='8069:8115'>　<span class='krp-note'>其半己食其半也盡為臣者公得其臣己得其子弟/皆半也而孟孫以子弟賦於公叔孫以子弟賦於己</span></span><br/>
<span class='tline' id='l213' data-llen='8115:8161'>　<span class='krp-note'>季孫初不與臣子弟之事然有外國聘問禮樂干戈/其漸浩大不得不舍中軍舍中軍者不專任中軍之</span></span><br/>
<span class='tline' id='l214' data-llen='8161:8188'><a onclick="displayPageImage('KR1d0064', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='8188:8234'>　<span class='krp-note'>事欲以二軍併征其賦外而應酬兵食内而臣若子/弟作四分而以二家通給之已專調度而已名為復</span></span><br/>
<span class='tline' id='l216' data-llen='8234:8280'>　<span class='krp-note'>古其實是卑公室名為反正其實專利也夢錥曰左/氏則是如此其實兵多則賦匱聲大則實虚自作三</span></span><br/>
<span class='tline' id='l217' data-llen='8280:8326'>　<span class='krp-note'>軍而後履畆丘甲皆有所不給是以子産退處於子/男鄫人不繫於屬國皆以避虚靡之聲逺内匱之旤</span></span><br/>
<span class='tline' id='l218' data-llen='8326:8372'>　<span class='krp-note'>也自季孫初作穆叔已知其必舍然既舍而後依舊/兵車八百餘乗所以魯國終於不振不知夏人一旅</span></span><br/>
<span class='tline' id='l219' data-llen='8372:8418'>　<span class='krp-note'>周人三單其初䂓模如何卒致彊盛答曰治兵治賦/自有别才雖説多不如少少不如精其實只要人人</span></span><br/>
<span class='tline' id='l220' data-llen='8418:8464'>　<span class='krp-note'>有若臣若子若弟之意令無若臣子弟之意雖抗衡/盟主坐朝小國無有不敗之理是季孫之見所以劣</span></span><br/>
<span class='tline' id='l221' data-llen='8464:8476'>　<span class='krp-note'>於孟叔/二家也</span></span><br/>
<span class='tline' id='l222' data-llen='8476:8483'>　元年春王</span><br/>
<span class='tline' id='l223' data-llen='8483:8510'><a onclick="displayPageImage('KR1d0064', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='8510:8556'>　<span class='krp-note'>胡夢錥問定公元年只書春王不書正月或以定公/不得正其始或以為不與季氏之頒朔两義何居答</span></span><br/>
<span class='tline' id='l225' data-llen='8556:8602'>　<span class='krp-note'>云聖人立言豈於此處㺯其巧拙正月自為正何與/正始上事頒朔自在王何與季氏家事此處裁奪豈</span></span><br/>
<span class='tline' id='l226' data-llen='8602:8648'>　<span class='krp-note'>成春秋即於此處裁奪不書春王猶為冷雋譬如夏/五闕文自是後人闕漏如夫子當日闕之有何義味</span></span><br/>
<span class='tline' id='l227' data-llen='8648:8694'>　<span class='krp-note'>正不如不書之愈也此處恐是聖人有去處未屬筆/者聖門諸子一辭莫贊直復存之使後人繹思亦是</span></span><br/>
<span class='tline' id='l228' data-llen='8694:8705'>　<span class='krp-note'>一番意/致耳</span></span><br/>
<span class='tline' id='l229' data-llen='8705:8712'>　從祀先公</span><br/>
<span class='tline' id='l230' data-llen='8712:8758'>　<span class='krp-note'>商應椿問三傳皆云正僖閔之逆祀也胡氏獨主蜀/馮山之説以為從祀昭公於義云何答云左傳及公</span></span><br/>
<span class='tline' id='l231' data-llen='8758:8804'>　<span class='krp-note'>穀皆有傳聞之言百世後如何以臆改事當日陽虎/欲㬥季氏之惡直當正奪嫡之罪則無處可置定公</span></span><br/>
<span class='tline' id='l232' data-llen='8804:8831'><a onclick="displayPageImage('KR1d0064', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='8831:8877'>　<span class='krp-note'>如改諡别葬之非左氏明有記載何獨於此追説閔/僖也應椿云春秋每書宫廟必舉其諡此不書閔僖</span></span><br/>
<span class='tline' id='l234' data-llen='8877:8923'>　<span class='krp-note'>而直書先公猶言禰廟也必為昭公無疑答云若昭/公無廟必書作昭公廟昭公無主必書作昭公主襄</span></span><br/>
<span class='tline' id='l235' data-llen='8923:8969'>　<span class='krp-note'>昭之間從無逆祀雖欲從祀無從也事不考經傳直/以意㫁之則夫人可稱世卿魯人皆無篡弑矣應椿</span></span><br/>
<span class='tline' id='l236' data-llen='8969:9016'>　<span class='krp-note'>云别𦵏道南即是逆祀當時祭享有不順理處昭公/至是始得從祀於太廟想亦當然答云定哀是所見</span></span><br/>
<span class='tline' id='l237' data-llen='9016:9048'>　<span class='krp-note'>之世傳説冬十月禘於僖公順祀/先公而祈焉不必更為馮山之説</span></span><br/>
<span class='tline' id='l238' data-llen='9048:9056'>　齊侯陽生卒</span><br/>
<span class='tline' id='l239' data-llen='9056:9102'>　<span class='krp-note'>戴造問鄎之師公㑹呉子以邾剡之師伐齊南鄙齊/人弑悼公赴于師呉子三日哭于軍門之外胡氏謂</span></span><br/>
<span class='tline' id='l240' data-llen='9102:9148'>　<span class='krp-note'>春秋不著齊人弑君之罪亦猶鄭伯髠頑弑而書卒/不忍以夷狄之民加中國之君此義云何答云春秋</span></span><br/>
<span class='tline' id='l241' data-llen='9148:9175'><a onclick="displayPageImage('KR1d0064', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='9175:9222'>　<span class='krp-note'>立言本天理以察人事如使弑者書卒卒者書弑何以/傳信於天下百世大抵左氏據史或得之傳聞聖人</span></span><br/>
<span class='tline' id='l243' data-llen='9222:9268'>　<span class='krp-note'>察理以存為本案崔杼弑君以説於晉晉人為之退/師陽生之卒又合齊侯環故事魯人舍環而稱光用</span></span><br/>
<span class='tline' id='l244' data-llen='9268:9315'>　<span class='krp-note'>以譏嘲齊人謂是崔子故智非其實也鄭伯髠頑不禮/其臣以卒於會君臣離心或借其事以為兵端未必</span></span><br/>
<span class='tline' id='l245' data-llen='9315:9356'>　<span class='krp-note'>子駟使賊殺之而子駟以欲從楚卒自賊也春/秋存其實左傳存其疑縁疑察實何礙之有</span></span><br/>
<span class='tline' id='l246' data-llen='9356:9370'>　紀子帛莒子盟于宻君氏卒</span><br/>
<span class='tline' id='l247' data-llen='9370:9416'>　<span class='krp-note'>張鼎臣問隠二年紀子伯莒子盟于宻公羊曰無聞/穀梁两説曰紀子推先莒子為伯又曰紀子自以為</span></span><br/>
<span class='tline' id='l248' data-llen='9416:9462'>　<span class='krp-note'>伯此是如何答曰履繻字子帛從左何疑公榖無聞/祗成杜撰鼎臣又問隱三年夏四月辛夘君氏卒公</span></span><br/>
<span class='tline' id='l249' data-llen='9462:9508'>　<span class='krp-note'>穀胡氏均以為尹氏猶武氏仍叔之子葢譏世卿云/左氏以為聲子今坊表記又以為君夫人何所取裁</span></span><br/>
<span class='tline' id='l250' data-llen='9508:9535'><a onclick="displayPageImage('KR1d0064', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='9535:9581'>　<span class='krp-note'>答云内事單書内人稱氏王子虎劉文公此有關繫/所以存周也尹氏何係不名不字存之於經則是褒</span></span><br/>
<span class='tline' id='l252' data-llen='9581:9627'>　<span class='krp-note'>世卿耳何刺之有鼎臣云春秋繼詩而作故尹氏仍/叔之類皆見於經必如君氏亦不著姓非姒氏孟子</span></span><br/>
<span class='tline' id='l253' data-llen='9627:9673'>　<span class='krp-note'>之此何以為君夫人答曰子卒不稱子赤謂其且成/君也君氏卒不稱夫人謂其未成禮也觀姒氏孟子</span></span><br/>
<span class='tline' id='l254' data-llen='9673:9706'>　<span class='krp-note'>之書日月與君氏子卒之不著名氏/而内外隆殺情誼之微燦然見矣</span></span><br/>
<span class='tline' id='l255' data-llen='9706:9752'>　<span class='krp-note'>張鼎臣又問繻葛之戰鄭敗王師既射中肩又乃勞/之此與司馬懿哭曹髦何異即如叔段馳馬試劍其</span></span><br/>
<span class='tline' id='l256' data-llen='9752:9798'>　<span class='krp-note'>徒作詩不過侈其食飲射獵之事非若曲沃椒聊我/聞有命者而荘公刻意厚崩以成其殺今若寛宥之</span></span><br/>
<span class='tline' id='l257' data-llen='9798:9845'>　<span class='krp-note'>者何也答曰試使它人處此有甚於驅段奔共者將/謂𤣥武門之心劣於朱雀桁耶春秋持論甚恕切勿</span></span><br/>
<span class='tline' id='l258' data-llen='9845:9886'>　<span class='krp-note'>深剝一層鼎臣云射王中肩如何恕得答云此/事不見於經傳聞之世不知當日所見如何</span></span><br/>
<span class='tline' id='l259' data-llen='9886:9913'><a onclick="displayPageImage('KR1d0064', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='9913:9959'>　<span class='krp-note'>陳允元問讀春秋當識其大者今既不論華夷之防/但從五倫看起如朋友兩字作如何看答云朋友信</span></span><br/>
<span class='tline' id='l261' data-llen='9959:10006'>　<span class='krp-note'>之何嘗見朋友終日有許多盟誓攻伐侵執之事允/元云如公子友如陳𦵏原仲未為違禮公穀疑其出</span></span><br/>
<span class='tline' id='l262' data-llen='10006:10052'>　<span class='krp-note'>奔胡氏直引縣子之論以證左氏之説畢竟如何答/云陳荘子死赴䘮於魯魯人欲勿哭繆公召縣子而</span></span><br/>
<span class='tline' id='l263' data-llen='10052:10098'>　<span class='krp-note'>問焉縣子曰古者束修之問不出境雖欲哭焉得而/哭諸今之大夫交政於國雖欲勿哭焉得而勿哭猶</span></span><br/>
<span class='tline' id='l264' data-llen='10098:10144'>　<span class='krp-note'>是語也公子結媵陳人之婦遂及齊宋盟沿習已久/季友有託而逃季友之葬原仲猶季札之聘上國如</span></span><br/>
<span class='tline' id='l265' data-llen='10144:10190'>　<span class='krp-note'>春秋責偹季友何以閔公元年喜其來歸故朋友之/義於季友季札特見焉耳後漢紛紛千里會葬亦於</span></span><br/>
<span class='tline' id='l266' data-llen='10190:10223'>　<span class='krp-note'>是起如説委國政市私交則公子牙/公子慶父為政季友何推委之有</span></span><br/>
<span class='tline' id='l267' data-llen='10223:10269'>　<span class='krp-note'>陳有度云春秋立禮只為三坊齊桓之隕越下拜晉/文之出入三覲不足以坊徳殺哀姜誅觀状不足以</span></span><br/>
<span class='tline' id='l268' data-llen='10269:10296'><a onclick="displayPageImage('KR1d0064', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='10296:10342'>　<span class='krp-note'>坊滛立五子納懐嬴不足以坊欲然且聖人亟取之/何也答云春秋若無五霸决不成天下看他三際中</span></span><br/>
<span class='tline' id='l270' data-llen='10342:10389'>　<span class='krp-note'>停無霸之歲諸侯凌遲蠻荆縱肆有不可勝言者有/度云如何是三際中停答云僖公十八年己卯𦵏齊</span></span><br/>
<span class='tline' id='l271' data-llen='10389:10435'>　<span class='krp-note'>桓公此是一際襄公十一年己亥蕭魚之會此是一/際桓公而後天行不及晋文入際十四年而歿晉悼</span></span><br/>
<span class='tline' id='l272' data-llen='10435:10481'>　<span class='krp-note'>入際四年而歾參而兩之中分百二十一宣公七年/己未黒壤之㑹為春秋中際明年楚滅舒蓼為晉楚</span></span><br/>
<span class='tline' id='l273' data-llen='10481:10527'>　<span class='krp-note'>分始除隱桓初際二十九年此時無覇諸侯㳫雜蔑/宿潛唐石門瓦屋浮來中丘垂越稷鄧贏蒲惡曹折</span></span><br/>
<span class='tline' id='l274' data-llen='10527:10573'>　<span class='krp-note'>闞夫鍾曲池榖丘虚龜武父艾袲黄趡無地不盟無/年不會至於小大相凌弱肉强食入向入極牟婁長</span></span><br/>
<span class='tline' id='l275' data-llen='10573:10620'>　<span class='krp-note'>葛郕祊郜防郎奚或戰或侵東國之師無有寧極久然/而後齊桓公晉文公襄公出焉襄公之烈不及桓文</span></span><br/>
<span class='tline' id='l276' data-llen='10620:10666'>　<span class='krp-note'>猶再郤秦師伐狄救江奨厲王室申大義於天下文/公十四年伐申乃入中際天下無覇有星孛于北斗</span></span><br/>
<span class='tline' id='l277' data-llen='10666:10693'><a onclick="displayPageImage('KR1d0064', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='10693:10740'>　<span class='krp-note'>齊公子商人弑其君舍宋人弑其君杵臼齊人弑其生/君商人魯弑其君赤晉趙盾弑其君夷臯鄭公子歸</span></span><br/>
<span class='tline' id='l279' data-llen='10740:10787'>　<span class='krp-note'>弑其君夷黒瓖之明年楚人滅舒蓼陳夏徴舒弑其君/平國楚子滅蕭伐宋圍宋晉滅赤狄王札子殺召伯</span></span><br/>
<span class='tline' id='l280' data-llen='10787:10833'>　<span class='krp-note'>毛伯邾人戕鄫子于鄫三十三年之間綱常紊亂諸/侯汎汎如河中木蜀之盟天下從楚蟲牢馬陵不足</span></span><br/>
<span class='tline' id='l281' data-llen='10833:10879'>　<span class='krp-note'>以固鄭久而後晉厲公悼公出焉厲公三申王命得/於鄢陵悼公三駕服鄭以綏中國凌遲至於定哀乃</span></span><br/>
<span class='tline' id='l282' data-llen='10879:10925'>　<span class='krp-note'>入末際此時無霸又二十九年召陵侵楚臯鼬乞盟/蔡師幸勝於柏舉晉人遺力於鮮虞鄭人收局於滅</span></span><br/>
<span class='tline' id='l283' data-llen='10925:10971'>　<span class='krp-note'>許二卿肆志於圍鄆於是盟誓又繁侵伐四出㧞鹹/沙瓦曲濮五氏安甫垂葭黄牽蘧篨句繹柤鄫槖臯</span></span><br/>
<span class='tline' id='l284' data-llen='10971:11017'>　<span class='krp-note'>黄池齊晉之長漸於吳越而家臣柄政霸國分裂頓/胡入楚蔡人再遷魯以邾子宋以曹伯大夫卿士之</span></span><br/>
<span class='tline' id='l285' data-llen='11017:11063'>　<span class='krp-note'>奔軼外國者不可勝數也故隱桓為初際定哀為末/際文宣為中際三九四六分停其運無霸之年諸侯</span></span><br/>
<span class='tline' id='l286' data-llen='11063:11090'><a onclick="displayPageImage('KR1d0064', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='11090:11129'>　<span class='krp-note'>匆匆如過中之市故五霸者聖人之所寄坊/也無五霸則楚狄吳越其横决固已久矣</span></span><br/>
<span class='tline' id='l288' data-llen='11129:11175'>　<span class='krp-note'>戴造云然則五霸何公宋襄固不足道秦穆楚莊居/然賢者何以見麾答云秦穆未躬盟會楚莊侵陵上</span></span><br/>
<span class='tline' id='l289' data-llen='11175:11221'>　<span class='krp-note'>國晉厲驕虐直以三申王命同盟外楚為中原所尊/奈何欲以盟主奉楚戴造云晉景晉平實霸中夏奈</span></span><br/>
<span class='tline' id='l290' data-llen='11221:11267'>　<span class='krp-note'>何亦不見推答云邲之戰實長楚氛鞌之㨗有慙王/國沙隨平丘直是戰國之事安得與桓文比烈五霸</span></span><br/>
<span class='tline' id='l291' data-llen='11267:11313'>　<span class='krp-note'>自桓文而後晉厲以功晉悼以德晉襄修其舊業自/三公以外無足稱者要以坊德坊淫坊欲則晉悼庶</span></span><br/>
<span class='tline' id='l292' data-llen='11313:11328'>　<span class='krp-note'>幾諸君未足/以語此也</span></span><br/>
<span class='tline' id='l293' data-llen='11328:11374'>　<span class='krp-note'>商應椿云右春秋問難皆不專為坊記而發問與表/記出入與歴代諸儒言論夐别凡三十四條附識於</span></span><br/>
<span class='tline' id='l294' data-llen='11374:11394'>　<span class='krp-note'>此凡諸同門有所/聞志别附於後云</span></span><br/>
<span class='tline' id='l295' data-llen='11394:11421'><a onclick="displayPageImage('KR1d0064', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='11421:11424'>　</span><br/>
<span class='tline' id='l297' data-llen='11424:11427'>　</span><br/>
<span class='tline' id='l298' data-llen='11427:11430'>　</span><br/>
<span class='tline' id='l299' data-llen='11430:11433'>　</span><br/>
<span class='tline' id='l300' data-llen='11433:11436'>　</span><br/>
<span class='tline' id='l301' data-llen='11436:11439'>　</span><br/>
<span class='tline' id='l302' data-llen='11439:11442'>　</span><br/>
<span class='tline' id='l303' data-llen='11442:11445'>　</span><br/>
<span class='tline' id='l304' data-llen='11445:11472'><a onclick="displayPageImage('KR1d0064', 'WYG', '003-17b' );" name="003-17b" class="pb">[003-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='11472:11475'>　</span><br/>
<span class='tline' id='l306' data-llen='11475:11478'>　</span><br/>
<span class='tline' id='l307' data-llen='11478:11481'>　</span><br/>
<span class='tline' id='l308' data-llen='11481:11484'>　</span><br/>
<span class='tline' id='l309' data-llen='11484:11487'>　</span><br/>
<span class='tline' id='l310' data-llen='11487:11490'>　</span><br/>
<span class='tline' id='l311' data-llen='11490:11493'>　</span><br/>
<span class='tline' id='l312' data-llen='11493:11504'>　附録坊記春秋問業</span><br/>
</p>
<p><br/>
</p>
  </div>
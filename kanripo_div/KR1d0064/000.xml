<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0064', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部四</span><br/>
<span class='tline' id='l9' data-llen='197:220'>　坊記集傳　　　　　　禮類三<span class='krp-note'>禮記之屬/</span></span><br/>
<span class='tline' id='l10' data-llen='220:226'>　　提要</span><br/>
<span class='tline' id='l11' data-llen='226:252'>　　　　<span class='krp-note'>臣/</span>等謹案坊記集傳二卷明黄道周撰道周</span><br/>
<span class='tline' id='l12' data-llen='252:275'>　　　　有三易洞璣别著録此書乃道周在經筵日</span><br/>
<span class='tline' id='l13' data-llen='275:298'>　　　　纂輯進呈之本其自序以為聖人之坊亂莫</span><br/>
<span class='tline' id='l14' data-llen='298:321'>　　　　大于春秋故是書之體以坊記為經而每章</span><br/>
<span class='tline' id='l15' data-llen='321:344'>　　　　之下皆臚舉春秋之事以證之但國語所載</span><br/>
<span class='tline' id='l16' data-llen='344:370'><a onclick="displayPageImage('KR1d0064', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='370:393'>　　　　若内史過之論虢亡近于語怪而以為借神</span><br/>
<span class='tline' id='l18' data-llen='393:417'>　　　　怪以防欲義涉荒忽𨼆公元年鄭伯克段于</span><br/>
<span class='tline' id='l19' data-llen='417:441'>　　　　鄢而以為為三桓而𤼵夫三桓之事春秋著</span><br/>
<span class='tline' id='l20' data-llen='441:464'>　　　　之詳矣而乃寓其意于鄭伯之克段是舍形</span><br/>
<span class='tline' id='l21' data-llen='464:487'>　　　　而論其影也又戴記本為一篇而分為三十</span><br/>
<span class='tline' id='l22' data-llen='487:510'>　　　　章章各創為之目上卷之目曰大坊第一去</span><br/>
<span class='tline' id='l23' data-llen='510:533'>　　　　亂第二己畔第三章别第四盍旦第五逺害</span><br/>
<span class='tline' id='l24' data-llen='533:556'>　　　　第六人浮于食第七貴讓第八作讓第九可</span><br/>
<span class='tline' id='l25' data-llen='556:582'><a onclick="displayPageImage('KR1d0064', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='582:605'>　　　　託第十酌言第十一讓善第十二作忠第十</span><br/>
<span class='tline' id='l27' data-llen='605:628'>　　　　三作孝第十四敬美第十五下卷之目曰微</span><br/>
<span class='tline' id='l28' data-llen='628:651'>　　　　諫第十六睦族第十七敬辨第十八敬老追</span><br/>
<span class='tline' id='l29' data-llen='651:674'>　　　　孝第十九食義第二十教敬教睦第二十一</span><br/>
<span class='tline' id='l30' data-llen='674:697'>　　　　卒事第二十二不貳第二十三先事後禄第</span><br/>
<span class='tline' id='l31' data-llen='697:720'>　　　　二十四遺利第二十五别嫌第二十六厚别</span><br/>
<span class='tline' id='l32' data-llen='720:743'>　　　　第二十七辟逺第二十八民紀第二十九親</span><br/>
<span class='tline' id='l33' data-llen='743:766'>　　　　迎第三十亦非説經家法第其意存鑒戒于</span><br/>
<span class='tline' id='l34' data-llen='766:792'><a onclick="displayPageImage('KR1d0064', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='792:815'>　　　　君臣父子夫婦兄弟之間原其亂之所自生</span><br/>
<span class='tline' id='l36' data-llen='815:838'>　　　　究其禍之所終極言之頗為剴切且坊記之</span><br/>
<span class='tline' id='l37' data-llen='838:861'>　　　　文如曰制國不過千乗都城不過百雉家富</span><br/>
<span class='tline' id='l38' data-llen='861:884'>　　　　不過百乗以此坊民諸侯猶有畔者是隠為</span><br/>
<span class='tline' id='l39' data-llen='884:907'>　　　　春秋書大夫之强起例又云春秋不稱楚越</span><br/>
<span class='tline' id='l40' data-llen='907:930'>　　　　之王喪則明著春秋之法孟子引孔子曰其</span><br/>
<span class='tline' id='l41' data-llen='930:953'>　　　　義則丘竊取之坊記所述固春秋之義之散</span><br/>
<span class='tline' id='l42' data-llen='953:976'>　　　　見者則道周此書亦非漫無所據盡出附會</span><br/>
<span class='tline' id='l43' data-llen='976:1002'><a onclick="displayPageImage('KR1d0064', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1002:1020'>　　　　也乾隆四十五年九月恭校上</span><br/>
<span class='tline' id='l45' data-llen='1020:1053'>　　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l46' data-llen='1053:1080'>　　　　　　　　　　總　校　官　<span class='krp-note'>臣/</span>陸　費　墀</span><br/>
<span class='tline' id='l48' data-llen='1100:1126'><a onclick="displayPageImage('KR1d0064', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l49' data-llen='1126:1134'>坊記集傳原序</span><br/>
<span class='tline' id='l50' data-llen='1134:1157'>臣聞之記曰禮禁亂之所繇生猶坊止水之所自來也</span><br/>
<span class='tline' id='l51' data-llen='1157:1180'>以舊坊為無所用而壞之者必有水敗以舊禮為無所</span><br/>
<span class='tline' id='l52' data-llen='1180:1203'>用而棄之者必有亂患亂患之坊莫大於春秋聖人本</span><br/>
<span class='tline' id='l53' data-llen='1203:1226'>春以立禮本王以立刑本天以立命命以坊欲刑以坊</span><br/>
<span class='tline' id='l54' data-llen='1226:1249'>淫禮以坊德三坊立而亂患息亂患息而後禮樂可舉</span><br/>
<span class='tline' id='l55' data-llen='1249:1272'>也易之立坊始於天地以天地而正父子以父子而正</span><br/>
<span class='tline' id='l56' data-llen='1272:1295'>君臣以君臣而正夫婦詩始於夫婦春秋始於兄弟三</span><br/>
<span class='tline' id='l57' data-llen='1295:1321'><a onclick="displayPageImage('KR1d0064', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1321:1344'>始雖殊其以坊德坊淫坊欲則一也左氏以春秋之亂</span><br/>
<span class='tline' id='l59' data-llen='1344:1367'>魯始於羽父終於三桓晉始於曲沃終於六卿故於鄭</span><br/>
<span class='tline' id='l60' data-llen='1367:1390'>伯克段之章首明其義以為寵禄不過都城有制為立</span><br/>
<span class='tline' id='l61' data-llen='1390:1413'>坊之要領因而推於桓莊文宣之間外釁所從入内慝</span><br/>
<span class='tline' id='l62' data-llen='1413:1436'>所從出歸重於别㣲明嫌為立坊之要歸坊記因之以</span><br/>
<span class='tline' id='l63' data-llen='1436:1459'>端源於禮制鄣流於淫欲先之以敬讓衷之以孝悌終</span><br/>
<span class='tline' id='l64' data-llen='1459:1482'>始於富而不驕貴而不淫以為君臣父子夫婦昆弟朋</span><br/>
<span class='tline' id='l65' data-llen='1482:1505'>友之所繇正雖其所稱引不過楚䘮晉亂呉子三事而</span><br/>
<span class='tline' id='l66' data-llen='1505:1531'><a onclick="displayPageImage('KR1d0064', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l67' data-llen='1531:1554'>於以定君臣辨上下正妃耦春秋千七百餘事其大指</span><br/>
<span class='tline' id='l68' data-llen='1554:1577'>盡於此矣蓋當時夫子既作春秋諸子莫讚一辭退而</span><br/>
<span class='tline' id='l69' data-llen='1577:1600'>窺其意義不過以扶綱出條明堯舜之道闡文武之憲</span><br/>
<span class='tline' id='l70' data-llen='1600:1623'>其大者在於䘮葬婚娶其細者至於車服飲食登降揖</span><br/>
<span class='tline' id='l71' data-llen='1623:1646'>讓皆示之以節受之以制是天地所以生成萬物之義</span><br/>
<span class='tline' id='l72' data-llen='1646:1669'>也春秋以生成萬物為天地之大禮禮失而流於刑刑</span><br/>
<span class='tline' id='l73' data-llen='1669:1692'>窮而反於命故先别其條貫以坊之而春秋之義例亦</span><br/>
<span class='tline' id='l74' data-llen='1692:1715'>從是以起宋淳化至道間嘗以坊表二記頒賜廷臣今</span><br/>
<span class='tline' id='l75' data-llen='1715:1741'><a onclick="displayPageImage('KR1d0064', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l76' data-llen='1741:1764'>禮學備在學宫而習者相沿為曲臺遺言無復知為春</span><br/>
<span class='tline' id='l77' data-llen='1764:1787'>秋義例之所從出者故復略舉大意使相屬比引伸觸</span><br/>
<span class='tline' id='l78' data-llen='1787:1803'>類後有以究其指歸焉黄道周自序</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0040', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　尚書日記卷六　　　　　　明　王樵　撰</span><br/>
<span class='tline' id='l10' data-llen='210:216'>　　甘誓</span><br/>
<span class='tline' id='l11' data-llen='216:239'>序曰啓與有扈戰于甘之野作甘誓陸氏曰啓禹子嗣</span><br/>
<span class='tline' id='l12' data-llen='239:262'>禹為天子扈音户有扈國名與夏同姓馬云姒姓之國</span><br/>
<span class='tline' id='l13' data-llen='262:285'>為無道者按京兆鄠縣即有扈之國也甘有扈郊地名</span><br/>
<span class='tline' id='l14' data-llen='285:308'>馬云南郊地也甘水名在今扈縣西誓馬云軍旅曰誓</span><br/>
<span class='tline' id='l15' data-llen='308:331'>會同曰誥正義曰曲禮云約信曰誓將與敵戰恐其損</span><br/>
<span class='tline' id='l16' data-llen='331:357'><a onclick="displayPageImage('KR1b0040', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='357:380'>敗與將士設約示賞罰之信也將戰而誓是誓之大者</span><br/>
<span class='tline' id='l18' data-llen='380:403'>禮將祭而號令齊百官亦謂之誓周禮太宰云祀五帝</span><br/>
<span class='tline' id='l19' data-llen='403:427'>則掌百官之誓戒鄭𤣥云誓戒要之以刑重失禮也蔡</span><br/>
<span class='tline' id='l20' data-llen='427:450'>氏曰史記曰啓立有扈不服遂滅之唐孔氏因謂堯舜</span><br/>
<span class='tline' id='l21' data-llen='450:473'>禪承啓獨繼父以此不服亦意之耳左傳昭公元年趙</span><br/>
<span class='tline' id='l22' data-llen='473:496'>孟曰虞有三苖夏有觀扈商有姺邳周有徐奄則有扈</span><br/>
<span class='tline' id='l23' data-llen='496:519'>亦三苖徐奄之類也正義曰甘誓牧誓費誓皆取誓地</span><br/>
<span class='tline' id='l24' data-llen='519:542'>為名湯誓舉其王號泰誓不言武誓者皆史官不同故</span><br/>
<span class='tline' id='l25' data-llen='542:568'><a onclick="displayPageImage('KR1b0040', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='568:591'>立名有異爾泰誓未戰而誓故别為之名秦誓自悔而</span><br/>
<span class='tline' id='l27' data-llen='591:603'>誓非為戰誓故舉其國名</span><br/>
<span class='tline' id='l28' data-llen='603:626'>大戰于甘乃召六卿天子之兵有征無戰扈抗王師故</span><br/>
<span class='tline' id='l29' data-llen='626:649'>書大戰○周禮鄉老二鄉則公一人鄭氏曰三公内與</span><br/>
<span class='tline' id='l30' data-llen='649:672'>王論道中參六官之事外與六鄉之敎如鄭氏之説此</span><br/>
<span class='tline' id='l31' data-llen='672:695'>公即論道之三公則毎鄉卿一人豈即六卿而分領六</span><br/>
<span class='tline' id='l32' data-llen='695:718'>鄉耶此二項敘官有其文而後無其職觀小司徒之職</span><br/>
<span class='tline' id='l33' data-llen='718:741'>云頒比法于六鄉之大夫歲終則考屬官之治成而誅</span><br/>
<span class='tline' id='l34' data-llen='741:767'><a onclick="displayPageImage('KR1b0040', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='767:790'>賞鄉大夫之職云受敎法於司徒則鄉官自大夫而下</span><br/>
<span class='tline' id='l36' data-llen='790:813'>屬于司徒而受其比法敎法聽其誅賞此為鄉吏之常</span><br/>
<span class='tline' id='l37' data-llen='813:836'>職而所謂二鄉則公一人毎鄉卿一人者乃公卿分領</span><br/>
<span class='tline' id='l38' data-llen='836:859'>鄉事而非鄉官也别無六鄉之卿平居無事屬于大司</span><br/>
<span class='tline' id='l39' data-llen='859:882'>徒有事出征屬于大司馬也軍將皆命卿此周禮之文</span><br/>
<span class='tline' id='l40' data-llen='882:905'>鄭氏曰軍帥不特置選于六官六鄉之吏今以書攷之</span><br/>
<span class='tline' id='l41' data-llen='905:928'>泰誓牧誓皆呼司徒司馬司空彼之三卿即此之六卿</span><br/>
<span class='tline' id='l42' data-llen='928:951'>平時軍將皆命卿況天子親征六卿必從可知鄭氏以</span><br/>
<span class='tline' id='l43' data-llen='951:977'><a onclick="displayPageImage('KR1b0040', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='977:1000'>軍帥選于六官六鄉之吏則固六官為首鄉吏次之而</span><br/>
<span class='tline' id='l45' data-llen='1000:1023'>此之六卿必非鄉官也況夏之官制與成周同異不可</span><br/>
<span class='tline' id='l46' data-llen='1023:1032'>知故惟孔説為當</span><br/>
<span class='tline' id='l47' data-llen='1032:1055'>王曰嗟六事之人予誓告汝正義曰卿為軍將故云乃</span><br/>
<span class='tline' id='l48' data-llen='1055:1079'>召六卿及其誓之非六卿而已鄭𤣥云變六卿言六事</span><br/>
<span class='tline' id='l49' data-llen='1079:1102'>之人者言軍吏下及士卒也下文戒左右與御是徧勑</span><br/>
<span class='tline' id='l50' data-llen='1102:1125'>在軍之士步卒亦在其間六卿之身及所部之人各有</span><br/>
<span class='tline' id='l51' data-llen='1125:1139'>軍事故六事之人為總呼之辭</span><br/>
<span class='tline' id='l52' data-llen='1139:1165'><a onclick="displayPageImage('KR1b0040', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1165:1188'>有扈氏威侮五行至今予其恭行天之罰鯀汨五行而</span><br/>
<span class='tline' id='l54' data-llen='1188:1211'>殛死禹敬修六府而萬世永賴蓋天子諸侯之職在于</span><br/>
<span class='tline' id='l55' data-llen='1211:1234'>養民而已五行即六府乃民之所養者也有扈威侮必</span><br/>
<span class='tline' id='l56' data-llen='1234:1257'>有事實如隋時遼東之役伐山造船林麓皆盡文中子</span><br/>
<span class='tline' id='l57' data-llen='1257:1280'>謂帝省其山則將何辭以對蓋五行指其在人間者非</span><br/>
<span class='tline' id='l58' data-llen='1280:1303'>運行之五氣也怠棄三正或疑夏時頒朔不知子丑二</span><br/>
<span class='tline' id='l59' data-llen='1303:1326'>建竝頒耶抑止頒寅正也若止頒寅正則何得云三正</span><br/>
<span class='tline' id='l60' data-llen='1326:1349'>乎此説亦有理愚謂天開于子地闢于丑人生于寅古</span><br/>
<span class='tline' id='l61' data-llen='1349:1375'><a onclick="displayPageImage('KR1b0040', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1375:1398'>人重此三時三代雖三正迭建而亦兼用焉故周禮有</span><br/>
<span class='tline' id='l63' data-llen='1398:1421'>正月又有正歲豳風一之日二之日是一陽二陽之月</span><br/>
<span class='tline' id='l64' data-llen='1421:1444'>亦得為正春秋雖用周正而祭祀田獵則仍從夏時此</span><br/>
<span class='tline' id='l65' data-llen='1444:1467'>兼用之明徵也古人毎月皆有時政有扈不奉王朔則</span><br/>
<span class='tline' id='l66' data-llen='1467:1490'>棄其時政而不修亦可知矣故謂之怠棄按文自可見</span><br/>
<span class='tline' id='l67' data-llen='1490:1513'>也正義曰天子用兵稱恭行天罰諸侯討有罪稱肅將</span><br/>
<span class='tline' id='l68' data-llen='1513:1527'>王誅皆示有所禀承不敢專也</span><br/>
<span class='tline' id='l69' data-llen='1527:1550'>左不攻于左汝不恭命右不攻于右汝不恭命御非其</span><br/>
<span class='tline' id='l70' data-llen='1550:1576'><a onclick="displayPageImage('KR1b0040', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1576:1599'>馬之正汝不恭命正義曰厯言左右及御此三人在一</span><br/>
<span class='tline' id='l72' data-llen='1599:1622'>車之上也左為車左右為車右宣十二年左傳云楚許</span><br/>
<span class='tline' id='l73' data-llen='1622:1645'>伯御樂伯攝叔為右以致晉師樂伯曰吾聞致師者左</span><br/>
<span class='tline' id='l74' data-llen='1645:1674'>射以菆<span class='krp-note'>側鳩反矢/之善者</span>攝叔曰吾聞右入壘折馘執俘而還</span><br/>
<span class='tline' id='l75' data-llen='1674:1697'>是左主射右主擊刺而御居中也御言正馬而左右不</span><br/>
<span class='tline' id='l76' data-llen='1697:1720'>言所職以戰主殺敵左右用兵是戰之常事故略之御</span><br/>
<span class='tline' id='l77' data-llen='1720:1743'>惟主馬故特言之此謂兵車甲士三人所主如此爾若</span><br/>
<span class='tline' id='l78' data-llen='1743:1766'>將之兵車則御者在左勇力之士在右將居皷下在中</span><br/>
<span class='tline' id='l79' data-llen='1766:1792'><a onclick="displayPageImage('KR1b0040', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1792:1815'>央主擊皷與軍人為節度成二年左傳晉伐齊郤克傷</span><br/>
<span class='tline' id='l81' data-llen='1815:1838'>于矢而未絶皷音張侯為御而血殷左輪是御在左而</span><br/>
<span class='tline' id='l82' data-llen='1838:1861'>將居中也○御非其馬之正馬之正謂馳驅之法也嬖</span><br/>
<span class='tline' id='l83' data-llen='1861:1884'>奚拙于射王良為之詭遇一朝而獲十是御者之法與</span><br/>
<span class='tline' id='l84' data-llen='1884:1907'>射者之巧各得其正相應如一人而後為善也戰之司</span><br/>
<span class='tline' id='l85' data-llen='1907:1930'>命尤在于御羊斟所謂今日之事我為政故御非其馬</span><br/>
<span class='tline' id='l86' data-llen='1930:1953'>之正獨于御而戒之○首左字當一斷呼左之人而告</span><br/>
<span class='tline' id='l87' data-llen='1953:1976'>之也下右字御字亦然古者車戰之法五人為伍五伍</span><br/>
<span class='tline' id='l88' data-llen='1976:2002'><a onclick="displayPageImage('KR1b0040', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2002:2025'>為兩一車甲士三人步卒七十二人甲士在車左主射</span><br/>
<span class='tline' id='l90' data-llen='2025:2048'>右主擊刺中主御馬步卒從之毎二十五人為一兩葢</span><br/>
<span class='tline' id='l91' data-llen='2048:2071'>甲士則毎兩之長而步卒則各供其長而為之助者也</span><br/>
<span class='tline' id='l92' data-llen='2071:2094'>一鄉一甲則一萬二千五百人蓋五百兩也卿一人綂</span><br/>
<span class='tline' id='l93' data-llen='2094:2117'>之天子六軍則七萬五千人凡三千兩先王之師左右</span><br/>
<span class='tline' id='l94' data-llen='2117:2140'>各攻其事而不以詭遇為功非惟師出以正抑左死于</span><br/>
<span class='tline' id='l95' data-llen='2140:2163'>射右死于刺甲者死車步者死列故能為不敗之師此</span><br/>
<span class='tline' id='l96' data-llen='2163:2171'>先王之軍法也</span><br/>
<span class='tline' id='l97' data-llen='2171:2197'><a onclick="displayPageImage('KR1b0040', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2197:2220'>用命賞于祖至予則孥戮汝祖遷廟之主社社主也曾</span><br/>
<span class='tline' id='l99' data-llen='2220:2243'>子問云孔子曰天子廵守以遷廟之主行載于齊車言</span><br/>
<span class='tline' id='l100' data-llen='2243:2266'>必有尊也廵守尚然征伐可知定四年左傳云君以軍</span><br/>
<span class='tline' id='l101' data-llen='2266:2289'>行祓社釁鼓祝奉以從是又載社主以行也用命謂有</span><br/>
<span class='tline' id='l102' data-llen='2289:2312'>功不用命謂違律奔北賞刑異處者祖主陽陽主生故</span><br/>
<span class='tline' id='l103' data-llen='2312:2335'>賞于祖社主陰陰主殺故戮于社此軍前之賞罰若徧</span><br/>
<span class='tline' id='l104' data-llen='2335:2358'>敘諸勲則反至太祖之廟而後行也或設或刑凡顯其</span><br/>
<span class='tline' id='l105' data-llen='2358:2381'>罪以令衆者皆曰戮上二語蓋古軍法予則云者猶今</span><br/>
<span class='tline' id='l106' data-llen='2381:2407'><a onclick="displayPageImage('KR1b0040', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2407:2430'>臨時區處也孔氏曰孥子也非但止汝身辱及汝子言</span><br/>
<span class='tline' id='l108' data-llen='2430:2453'>恥累也按孥戮當從孔説古者罪人不孥雖曰行軍但</span><br/>
<span class='tline' id='l109' data-llen='2453:2473'>嚴其令以肅衆然不行則人不信何肅衆之有</span><br/>
<span class='tline' id='l110' data-llen='2473:2496'>甘誓一篇僅八十字而其間六軍之制車乘之法邦國</span><br/>
<span class='tline' id='l111' data-llen='2496:2519'>賞刑之典無不明備楊氏曰雖有仁義之兵苟無節制</span><br/>
<span class='tline' id='l112' data-llen='2519:2542'>亦不可以取勝甘誓曰左不攻于左右不攻于右御非</span><br/>
<span class='tline' id='l113' data-llen='2542:2565'>其馬之正孥戮罔赦牧誓云不愆于六步七步四伐五</span><br/>
<span class='tline' id='l114' data-llen='2565:2588'>伐六伐乃止齊焉節制之嚴如此故聖人著之經為萬</span><br/>
<span class='tline' id='l115' data-llen='2588:2614'><a onclick="displayPageImage('KR1b0040', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2614:2637'>世法○甘之戰大矣天子親誓六師其所戒者三人而</span><br/>
<span class='tline' id='l117' data-llen='2637:2660'>已左右與御是也蓋古者專用車戰步卒亦以供車非</span><br/>
<span class='tline' id='l118' data-llen='2660:2683'>若後世騎步之不相為用也故言兵者皆以乘計曰百</span><br/>
<span class='tline' id='l119' data-llen='2683:2706'>乘曰千乘曰萬乘皆軍賦之名也凡車之命係于三人</span><br/>
<span class='tline' id='l120' data-llen='2706:2729'>自一乘至于萬乘皆有是三人者故戒其左者則凡車</span><br/>
<span class='tline' id='l121' data-llen='2729:2752'>左執射者同聽之戒其右者則凡車右執刃者同聽之</span><br/>
<span class='tline' id='l122' data-llen='2752:2775'>戒其御者則凡車中執御者同聽之雖六師之衆以三</span><br/>
<span class='tline' id='l123' data-llen='2775:2798'>言蔽之無所遺矣啓之誓師能要而盡如此夫子所以</span><br/>
<span class='tline' id='l124' data-llen='2798:2824'><a onclick="displayPageImage('KR1b0040', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2824:2833'>取之為萬世法歟</span><br/>
<span class='tline' id='l126' data-llen='2833:2841'>　　五子之歌</span><br/>
<span class='tline' id='l127' data-llen='2841:2864'>真氏曰太康者大禹之孫而禹之功與天地並甫及再</span><br/>
<span class='tline' id='l128' data-llen='2864:2887'>世太康以盤遊之樂遽至失國天命之靡常而前人之</span><br/>
<span class='tline' id='l129' data-llen='2887:2910'>功不可恃如此自是羿專夏政寒浞又殺羿而代之非</span><br/>
<span class='tline' id='l130' data-llen='2910:2933'>少康君臣辛苦經營以復有夏之業則禹不祀矣太康</span><br/>
<span class='tline' id='l131' data-llen='2933:2956'>逸豫以一朝而失之少康布德兆謀四十餘年而後克</span><br/>
<span class='tline' id='l132' data-llen='2956:2979'>復失之之易而復之之難又如此後王可不戒諸○周</span><br/>
<span class='tline' id='l133' data-llen='2979:3005'><a onclick="displayPageImage('KR1b0040', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3005:3028'>辛甲之為太史也命百官官箴王闕于虞人之箴曰芒</span><br/>
<span class='tline' id='l135' data-llen='3028:3051'>芒禹迹畫為九州經啓九道民有寢廟獸有茂草各有</span><br/>
<span class='tline' id='l136' data-llen='3051:3074'>攸處德用不擾在帝夷羿冒于原獸忘其國恤而思其</span><br/>
<span class='tline' id='l137' data-llen='3074:3097'>麀牡武不可重用不恢于夏家獸臣司原敢告僕夫真</span><br/>
<span class='tline' id='l138' data-llen='3097:3120'>氏曰此魏絳之所以規晉侯也晉侯好田故絳及之夫</span><br/>
<span class='tline' id='l139' data-llen='3120:3143'>民之與獸為生不同而安居之欲則同故民安于寢廟</span><br/>
<span class='tline' id='l140' data-llen='3143:3166'>而獸安于茂草先王之世暨鳥獸魚鼈咸若者以其德</span><br/>
<span class='tline' id='l141' data-llen='3166:3189'>之不擾也羿則反之不惟國事是恤而惟麀牡是思田</span><br/>
<span class='tline' id='l142' data-llen='3189:3215'><a onclick="displayPageImage('KR1b0040', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3215:3238'>獵雖云習武然亦豈可數哉夫羿因太康之逸豫而簒</span><br/>
<span class='tline' id='l144' data-llen='3238:3260'>之已又以逸豫為浞所簒所謂與亂同事罔不亡也</span><br/>
<span class='tline' id='l145' data-llen='3260:3283'>太康尸位以逸豫滅厥德至距于河太康啓子尸位謂</span><br/>
<span class='tline' id='l146' data-llen='3283:3306'>徒居其位而不為其事夏都河北洛在河南洛之表水</span><br/>
<span class='tline' id='l147' data-llen='3306:3329'>之南也十日曰旬有窮國名羿諸侯名距與距同羿因</span><br/>
<span class='tline' id='l148' data-llen='3329:3352'>民不堪命拒太康于河北使不得反遂廢之○新安陳</span><br/>
<span class='tline' id='l149' data-llen='3352:3375'>氏曰此史序五子作歌之由能敬必有德逸豫則怠勝</span><br/>
<span class='tline' id='l150' data-llen='3375:3398'>敬所以至滅其德○金氏曰太康畋遊無度逾河之南</span><br/>
<span class='tline' id='l151' data-llen='3398:3424'><a onclick="displayPageImage('KR1b0040', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3424:3447'>又自河而逾洛水之外又畱連十旬而弗反此羿所因</span><br/>
<span class='tline' id='l153' data-llen='3447:3470'>以得志也○呂氏曰姦雄何代無之苟我無其隙彼何</span><br/>
<span class='tline' id='l154' data-llen='3470:3493'>所因因者明禍亂之本在此不在彼也秦不築長城營</span><br/>
<span class='tline' id='l155' data-llen='3493:3516'>阿房勝廣何所因隋不伐遼東幸江都李宻王世充何</span><br/>
<span class='tline' id='l156' data-llen='3516:3520'>所因</span><br/>
<span class='tline' id='l157' data-llen='3520:3541'>厥弟五人至述大禹之戒以作歌蔡傳説怨字好</span><br/>
<span class='tline' id='l158' data-llen='3541:3564'>其一曰皇祖有訓至本固邦寧孔氏曰三失過非一也</span><br/>
<span class='tline' id='l159' data-llen='3564:3587'>不見是謀備其㣲十萬曰億十億曰兆言多也懔危貎</span><br/>
<span class='tline' id='l160' data-llen='3587:3613'><a onclick="displayPageImage('KR1b0040', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3613:3636'>○蔡傳此一叚發得意透而辭亦警健説到民惟邦本</span><br/>
<span class='tline' id='l162' data-llen='3636:3659'>處用一且字見得上是大槩説下是究竟説國之有民</span><br/>
<span class='tline' id='l163' data-llen='3659:3682'>如崇墉之有基下之而不親是自剝其基也○易曰山</span><br/>
<span class='tline' id='l164' data-llen='3682:3705'>附于地剝上以厚下安宅程子曰艮重于坤山附于地</span><br/>
<span class='tline' id='l165' data-llen='3705:3728'>也山高起于地而反附于地為人上者觀剝之象而厚</span><br/>
<span class='tline' id='l166' data-llen='3728:3751'>固其下以安其居也下者上之本未有其本固而能剝</span><br/>
<span class='tline' id='l167' data-llen='3751:3774'>者也下剝則上危矣書曰民惟邦本本固邦寧唐郭從</span><br/>
<span class='tline' id='l168' data-llen='3774:3797'>對明皇曰在庭之臣以言為諱闕門之外陛下皆不得</span><br/>
<span class='tline' id='l169' data-llen='3797:3824'><a onclick="displayPageImage('KR1b0040', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3824:3847'>知草野之臣心知有今日久矣但九重嚴邃區區之心</span><br/>
<span class='tline' id='l171' data-llen='3847:3870'>無路上達事不至此臣何由得覩陛下之面而訢之乎</span><br/>
<span class='tline' id='l172' data-llen='3870:3893'>按明皇平日下其民至于闕門之外事皆不知一旦失</span><br/>
<span class='tline' id='l173' data-llen='3893:3916'>位出奔田野父老乃得覩天子之面而出其欵直之言</span><br/>
<span class='tline' id='l174' data-llen='3916:3939'>明皇于是憮然自失回思向之九重嚴邃乃所以釀成</span><br/>
<span class='tline' id='l175' data-llen='3939:3962'>今日之事向之所親信狎昵者今皆不可恃而天子所</span><br/>
<span class='tline' id='l176' data-llen='3962:3985'>與為崇高富貴者乃此輩樸野鄙戇之民也故曰上下</span><br/>
<span class='tline' id='l177' data-llen='3985:4006'>之等以勢相扶而已矣民可近不可卜豈不信哉</span><br/>
<span class='tline' id='l178' data-llen='4006:4033'><a onclick="displayPageImage('KR1b0040', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4033:4056'>予視天下至奈何不敬予五子自稱也既述禹訓因深</span><br/>
<span class='tline' id='l180' data-llen='4056:4079'>言君位不可恃以為安而民之為可畏愚夫愚婦言其</span><br/>
<span class='tline' id='l181' data-llen='4079:4102'>至㣲一能勝予言其不可忽蓋兆民之情離而聽之則</span><br/>
<span class='tline' id='l182' data-llen='4102:4125'>愚合而聽之則聖一失其心則君民之分不足復恃且</span><br/>
<span class='tline' id='l183' data-llen='4125:4148'>怨不在大亦不在多太康之失至于黎民咸貳則其失</span><br/>
<span class='tline' id='l184' data-llen='4148:4171'>多而民怨非今日矣夫以一人之寡而三失之多豈能</span><br/>
<span class='tline' id='l185' data-llen='4171:4194'>勝民怨之衆乎怨豈在明所謂不敢言而敢怒是也不</span><br/>
<span class='tline' id='l186' data-llen='4194:4217'>至彰著則人主不知著而圖之常患無及故當不見是</span><br/>
<span class='tline' id='l187' data-llen='4217:4244'><a onclick="displayPageImage('KR1b0040', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4244:4267'>圖如民情欲逸吾役而勞之民雖未怨也度其緩急而</span><br/>
<span class='tline' id='l189' data-llen='4267:4290'>張弛焉如民欲資饒吾不能無税斂民雖未怨也量其</span><br/>
<span class='tline' id='l190' data-llen='4290:4313'>有無而取舎焉陳子昻曰天下有危幾百姓是也朽索</span><br/>
<span class='tline' id='l191' data-llen='4313:4330'>易絶六馬易驚喻其危懼可畏之甚也</span><br/>
<span class='tline' id='l192' data-llen='4330:4353'>其二曰訓有之至未或不亡訓亦禹之訓也孔氏曰有</span><br/>
<span class='tline' id='l193' data-llen='4353:4376'>一必亡況兼有乎真氏曰禹之訓六言凡二十有四字</span><br/>
<span class='tline' id='l194' data-llen='4376:4399'>爾而古今亂亡之釁靡不由之凛乎其不可犯也古詩</span><br/>
<span class='tline' id='l195' data-llen='4399:4422'>之體實原于此意者大禹為之使子孫誦而傳之乎太</span><br/>
<span class='tline' id='l196' data-llen='4422:4449'><a onclick="displayPageImage('KR1b0040', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4449:4472'>康以禽荒而亡皇祖之言于是乎驗矣○董氏曰聖人</span><br/>
<span class='tline' id='l198' data-llen='4472:4496'>言善惡成敗如醫師之辨藥士師之𠡠法某物食之殺</span><br/>
<span class='tline' id='l199' data-llen='4496:4519'>人某事犯之罪死不吾欺矣輕生者不顧而身試之卒</span><br/>
<span class='tline' id='l200' data-llen='4519:4542'>蹈焉以身為後人戒其太康之謂與○梁王觴諸侯于</span><br/>
<span class='tline' id='l201' data-llen='4542:4565'>范臺魯侯舉酒色味高臺陂池曰兼此四者可無戒與</span><br/>
<span class='tline' id='l202' data-llen='4565:4583'>予愛其言謂正可與此歌末二語為的對</span><br/>
<span class='tline' id='l203' data-llen='4583:4606'>其三曰惟彼陶唐至乃底滅亡孔氏曰陶唐帝堯氏都</span><br/>
<span class='tline' id='l204' data-llen='4606:4629'>冀州綂天下四方言失堯之道亂其法制自致滅亡正</span><br/>
<span class='tline' id='l205' data-llen='4629:4656'><a onclick="displayPageImage('KR1b0040', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4656:4679'>義曰堯都平陽舜都蒲坂禹都安邑相去不盈二百里</span><br/>
<span class='tline' id='l207' data-llen='4679:4702'>皆在冀州自堯以來其都不出此地故舉陶唐言之○</span><br/>
<span class='tline' id='l208' data-llen='4702:4725'>要知堯舜禹相授一道意自堯而始一道相傳故以陶</span><br/>
<span class='tline' id='l209' data-llen='4725:4748'>唐該舜禹自堯而下皆都冀州故以冀方該天下○道</span><br/>
<span class='tline' id='l210' data-llen='4748:4771'>與紀綱亦有别詩曰勉勉我王綱紀四方將亂之君道</span><br/>
<span class='tline' id='l211' data-llen='4771:4794'>先亡紀綱次之則國從之矣堯舜之道只在儆戒太康</span><br/>
<span class='tline' id='l212' data-llen='4794:4817'>失道只在逸豫心志既荒至于紀綱盡亂是以并冀方</span><br/>
<span class='tline' id='l213' data-llen='4817:4827'>不能保而失天下也</span><br/>
<span class='tline' id='l214' data-llen='4827:4854'><a onclick="displayPageImage('KR1b0040', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4854:4877'>其四曰明明我祖至覆宗絶祀明明我祖二句只一直</span><br/>
<span class='tline' id='l216' data-llen='4877:4900'>意傳謂禹以明明之德君臨天下是也非謂禹以盛德</span><br/>
<span class='tline' id='l217' data-llen='4900:4923'>故得大業也典則泛就治天下之典章法度言之包鉅</span><br/>
<span class='tline' id='l218' data-llen='4923:4946'>細而言鈞石則舉其一而言以見禹貽謀之遠也百度</span><br/>
<span class='tline' id='l219' data-llen='4946:4969'>待信而立故舜同度量衡武王謹權量正以民信所繫</span><br/>
<span class='tline' id='l220' data-llen='4969:4992'>亦即上之法制禁令之所闗也此事上自官府下至民</span><br/>
<span class='tline' id='l221' data-llen='4992:5015'>間一則為信二則為姦故雖以古之帝王亦莫不謹于</span><br/>
<span class='tline' id='l222' data-llen='5015:5038'>此○自其經常可永守而言則謂之典自其中正有準</span><br/>
<span class='tline' id='l223' data-llen='5038:5065'><a onclick="displayPageImage('KR1b0040', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5065:5088'>而言則謂之則二者亦難分姑以財用譬之如出納有</span><br/>
<span class='tline' id='l225' data-llen='5088:5111'>大法可常守而不易者典也就其中多寡各有定數者</span><br/>
<span class='tline' id='l226' data-llen='5111:5134'>則也傳引周官六典八則亦姑以見典則之大意爾○</span><br/>
<span class='tline' id='l227' data-llen='5134:5157'>闗石和鈞闗取通意若彼此不同而有折閲則非通矣</span><br/>
<span class='tline' id='l228' data-llen='5157:5180'>和取平意若取予不兩平而有乖爭則非和矣闗通和</span><br/>
<span class='tline' id='l229' data-llen='5180:5203'>平亦互文禹慮後世法度廢弛有時不闗不和故存此</span><br/>
<span class='tline' id='l230' data-llen='5203:5226'>二者在王府使有所取正也荀子良賈不為折閲不市</span><br/>
<span class='tline' id='l231' data-llen='5226:5249'>注折閲謂損所賣物價也○禹之貽謀之遠至于鈞石</span><br/>
<span class='tline' id='l232' data-llen='5249:5276'><a onclick="displayPageImage('KR1b0040', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5276:5294'>而具有太康荒墜之甚至于紀綱之盡亂</span><br/>
<span class='tline' id='l234' data-llen='5294:5317'>其五曰嗚呼曷歸至雖悔可追曷歸仇予皆指太康而</span><br/>
<span class='tline' id='l235' data-llen='5317:5340'>引以自歸仁人之于兄弟榮辱一體親愛之至情也鬱</span><br/>
<span class='tline' id='l236' data-llen='5340:5363'>陶思之深也思之深則欲見之切矣而又自言顔厚有</span><br/>
<span class='tline' id='l237' data-llen='5363:5386'>忸怩顔厚色愧也忸怩心慚也此五子言其在于洛汭</span><br/>
<span class='tline' id='l238' data-llen='5386:5409'>徯而望之之時其情如此也又言人君不慎其德以至</span><br/>
<span class='tline' id='l239' data-llen='5409:5432'>此雖悔其可追乎言無及也從首漸怨至此為深怨之</span><br/>
<span class='tline' id='l240' data-llen='5432:5455'>中有悼有傷有思有慕而歸于以理自反未嘗少有憤</span><br/>
<span class='tline' id='l241' data-llen='5455:5482'><a onclick="displayPageImage('KR1b0040', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5482:5505'>激之意蓋自虞廷之歌至此猶詩之有變風焉亦可謂</span><br/>
<span class='tline' id='l243' data-llen='5505:5528'>變而不失其正者矣五子其賢矣哉孰謂禹啓之明德</span><br/>
<span class='tline' id='l244' data-llen='5528:5551'>無傳哉○太康失國因於不敬慎爾故五子之歌始之</span><br/>
<span class='tline' id='l245' data-llen='5551:5574'>曰奈何不敬終之曰弗慎厥德以是始終焉乃一篇之</span><br/>
<span class='tline' id='l246' data-llen='5574:5579'>綱領也</span><br/>
<span class='tline' id='l247' data-llen='5579:5586'>　　𦙍征</span><br/>
<span class='tline' id='l248' data-llen='5586:5609'>夏都安邑在河之北太康立十九年為羿所拒遂居河</span><br/>
<span class='tline' id='l249' data-llen='5609:5632'>南之夏陽宋開封府之太康縣是也又十年而崩弟仲</span><br/>
<span class='tline' id='l250' data-llen='5632:5659'><a onclick="displayPageImage('KR1b0040', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5659:5682'>康立觀肇位四海之語則諸侯猶宗之為君也十四年</span><br/>
<span class='tline' id='l252' data-llen='5682:5705'>崩子相立羿亦好田其臣寒浞弑之而簒其位及夏后</span><br/>
<span class='tline' id='l253' data-llen='5705:5728'>相自河南遷河北帝邱在位二十八年方為浞之子所</span><br/>
<span class='tline' id='l254' data-llen='5728:5744'>滅夏遂中絶者四十年而少康復興</span><br/>
<span class='tline' id='l255' data-llen='5744:5767'>　水經注窮石既仗善射簒相寒浞亦因逄蒙弑羿即</span><br/>
<span class='tline' id='l256' data-llen='5767:5790'>　其居以生澆因其室而有殪用師滅斟灌及斟尋氏</span><br/>
<span class='tline' id='l257' data-llen='5790:5817'>　<span class='krp-note'>二國/名</span>處澆于過處殪于戈有夏之遺臣曰靡事羿羿</span><br/>
<span class='tline' id='l258' data-llen='5817:5840'>　死逃于鬲氏收斟灌斟尋二國之餘燼殺寒浞而立</span><br/>
<span class='tline' id='l259' data-llen='5840:5867'><a onclick="displayPageImage('KR1b0040', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5867:5872'>　少康</span><br/>
<span class='tline' id='l261' data-llen='5872:5896'>惟仲康肇位四海至𦙍后承王命徂征仲康太康之弟</span><br/>
<span class='tline' id='l262' data-llen='5896:5920'>五子之一也始即王位臨四海𦙍國之侯受王命為大</span><br/>
<span class='tline' id='l263' data-llen='5920:5943'>司馬掌六師于是有羲和廢其所掌之職縱酒迷亂于</span><br/>
<span class='tline' id='l264' data-llen='5943:5967'>其私邑𦙍后承王命往征之羲氏和氏世掌天地四時</span><br/>
<span class='tline' id='l265' data-llen='5967:5990'>至夏合為一官其人蓋羿黨其時尚未能正其誅然即</span><br/>
<span class='tline' id='l266' data-llen='5990:6013'>其荒酒廢職亦當致討也○孔氏謂仲康為羿所立仲</span><br/>
<span class='tline' id='l267' data-llen='6013:6036'>康既在五弟之數徯于洛汭不在舊都不為羿所立明</span><br/>
<span class='tline' id='l268' data-llen='6036:6063'><a onclick="displayPageImage('KR1b0040', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6063:6066'>矣</span><br/>
<span class='tline' id='l270' data-llen='6066:6089'>告于衆曰嗟予有衆至厥后惟明明聖指古先帝王謨</span><br/>
<span class='tline' id='l271' data-llen='6089:6112'>訓其法語也徵驗保安也天戒日食之類常憲臣人所</span><br/>
<span class='tline' id='l272' data-llen='6112:6136'>守之常法也𦙍侯言聖有謨訓徵驗甚明可以底定保</span><br/>
<span class='tline' id='l273' data-llen='6136:6159'>安乎邦國下文即謨訓之語先王克謹天戒言君能存</span><br/>
<span class='tline' id='l274' data-llen='6159:6182'>畏天之心于上遇災而懼思所以消弭也臣人克有常</span><br/>
<span class='tline' id='l275' data-llen='6182:6205'>憲言其大臣能存畏天之心于下凡大政所闗紀綱所</span><br/>
<span class='tline' id='l276' data-llen='6205:6228'>繫常法所在能秉持而無所失也百官修輔言其羣工</span><br/>
<span class='tline' id='l277' data-llen='6228:6255'><a onclick="displayPageImage('KR1b0040', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6255:6278'>庶僚亦各修其職以輔其君不以位卑勢遠而忘自效</span><br/>
<span class='tline' id='l279' data-llen='6278:6301'>也如是則其君内無失德外無失政而為明明后矣執</span><br/>
<span class='tline' id='l280' data-llen='6301:6324'>法自大臣始故言克有常憲其實大臣亦修輔百官亦</span><br/>
<span class='tline' id='l281' data-llen='6324:6330'>有常憲也</span><br/>
<span class='tline' id='l282' data-llen='6330:6353'>毎歲孟春至邦有常刑遒人宣令之官名曰遒人不知</span><br/>
<span class='tline' id='l283' data-llen='6353:6376'>其義遒聚也聚人而令之故以為名也鐸鈴屬木鐸金</span><br/>
<span class='tline' id='l284' data-llen='6376:6407'>鈴木舌文敎用之<span class='krp-note'>金鐸金鈴金/舌軍法用之</span>官師蔡傳謂官以職言</span><br/>
<span class='tline' id='l285' data-llen='6407:6431'>師以道言愚謂只是諸有司之長爾相規相規正也百工</span><br/>
<span class='tline' id='l286' data-llen='6431:6458'><a onclick="displayPageImage('KR1b0040', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6458:6481'>執技以事人者以藝事諫見納諫路廣也先王制令上</span><br/>
<span class='tline' id='l288' data-llen='6481:6504'>自官師下至百工無不得諫不諫是謂不恭不恭者邦</span><br/>
<span class='tline' id='l289' data-llen='6504:6527'>有常刑本為羲和昏迷天象却引此者平時坐視君之</span><br/>
<span class='tline' id='l290' data-llen='6527:6550'>得失而不言猶且有罰況天戒又得失之大者乎上自</span><br/>
<span class='tline' id='l291' data-llen='6550:6573'>官師下至百工猶欲其諫不諫謂之不恭況羲和不惟</span><br/>
<span class='tline' id='l292' data-llen='6573:6596'>不言又廢其職乎○蔡氏元度曰周景王將鑄無射伶</span><br/>
<span class='tline' id='l293' data-llen='6596:6619'>州鳩諫曰匱財罷民魯莊丹楹刻桶匠慶諫曰無益于</span><br/>
<span class='tline' id='l294' data-llen='6619:6642'>君而替前人之令德執藝事諫此類是也○蔡傳引孟</span><br/>
<span class='tline' id='l295' data-llen='6642:6669'><a onclick="displayPageImage('KR1b0040', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6669:6692'>子責難于君謂之恭以釋不恭之義要之其或不恭乃</span><br/>
<span class='tline' id='l297' data-llen='6692:6715'>古人申戒之常語未必有孟子之意也○許氏曰官師</span><br/>
<span class='tline' id='l298' data-llen='6715:6738'>相規至邦有常刑皆遒人徇于路之言也此正先王之</span><br/>
<span class='tline' id='l299' data-llen='6738:6761'>所謹臣人之憲而修輔者疏云平等有闕猶尚相規見</span><br/>
<span class='tline' id='l300' data-llen='6761:6784'>上之過諫之必矣百工之賤猶令進諫百工以上不得</span><br/>
<span class='tline' id='l301' data-llen='6784:6807'>不諫矣按此以相規為官司自相規其説亦好但蔡傳</span><br/>
<span class='tline' id='l302' data-llen='6807:6825'>引胥敎誨以訓相規則主君言宜更詳之</span><br/>
<span class='tline' id='l303' data-llen='6825:6848'>惟時羲和顛覆厥德至不及時者殺無赦孔氏曰顛覆</span><br/>
<span class='tline' id='l304' data-llen='6848:6875'><a onclick="displayPageImage('KR1b0040', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6875:6898'>謂反倒沈謂醉㝠俶始擾亂遐遠也紀謂時日司所主</span><br/>
<span class='tline' id='l306' data-llen='6898:6921'>也辰日月所㑹房所舎之次集合也不合即日食可知</span><br/>
<span class='tline' id='l307' data-llen='6921:6944'>凡日食天子伐皷于社瞽樂官樂官進皷則伐之嗇夫</span><br/>
<span class='tline' id='l308' data-llen='6944:6967'>庶人供救日之百役也官之所居曰次畔官離次遠棄</span><br/>
<span class='tline' id='l309' data-llen='6967:6990'>厥司以酒荒于私邑也官之所掌曰司○正義曰日食</span><br/>
<span class='tline' id='l310' data-llen='6990:7013'>者月掩之也月體掩日日被月映即不成共處故以不</span><br/>
<span class='tline' id='l311' data-llen='7013:7036'>集言日食或以為房謂房星九月日月㑹于大火之次</span><br/>
<span class='tline' id='l312' data-llen='7036:7059'>房心共為大火知不然者以集是止舎之處言其不集</span><br/>
<span class='tline' id='l313' data-llen='7059:7086'><a onclick="displayPageImage('KR1b0040', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7086:7109'>于舎故得以表日食若言不集于房星以太遲太疾惟</span><br/>
<span class='tline' id='l315' data-llen='7109:7132'>可見厯錯不得以表日食也且日之所在星宿不見正</span><br/>
<span class='tline' id='l316' data-llen='7132:7155'>可推算以知之非能舉日見之以此知必非房星也○</span><br/>
<span class='tline' id='l317' data-llen='7155:7178'>唐太衍厯日度議曰古文集與輯義同日月嘉㑹而陰</span><br/>
<span class='tline' id='l318' data-llen='7178:7201'>陽輯和則陽不疚乎位以常其明陰亦含章示沖以隠</span><br/>
<span class='tline' id='l319' data-llen='7201:7224'>其形若變而相傷則不輯矣則日食可知○古者日有</span><br/>
<span class='tline' id='l320' data-llen='7224:7247'>食之天子伐鼓于社諸侯伐鼓于朝周禮救日月太僕</span><br/>
<span class='tline' id='l321' data-llen='7247:7270'>贊王鼓鄭注云救日之時王或親鼓則此鼓奏鼓當是</span><br/>
<span class='tline' id='l322' data-llen='7270:7297'><a onclick="displayPageImage('KR1b0040', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7297:7320'>樂官進鼔于王王親鼓之太僕乃贊之當又有餘人助</span><br/>
<span class='tline' id='l324' data-llen='7320:7343'>之榖梁傳謂天子救日置五麾陳五兵五鼓正義云所</span><br/>
<span class='tline' id='l325' data-llen='7343:7366'>陳既多皆樂人伐之○日食惟正陽之月有伐鼓用幣</span><br/>
<span class='tline' id='l326' data-llen='7366:7389'>之禮餘月則否此九月奏鼓恐夏禮異也正陽之月夏</span><br/>
<span class='tline' id='l327' data-llen='7389:7412'>四月也○正義曰先時不及者謂為厯之法四時節氣</span><br/>
<span class='tline' id='l328' data-llen='7412:7435'>弦望晦朔不得先天時不得後天時四時時各九十日</span><br/>
<span class='tline' id='l329' data-llen='7435:7458'>有餘分為八節節各四十五日有餘也節氣者周天三</span><br/>
<span class='tline' id='l330' data-llen='7458:7481'>百六十五日四分日之一四時分之均分為十二月則</span><br/>
<span class='tline' id='l331' data-llen='7481:7508'><a onclick="displayPageImage('KR1b0040', 'WYG', '006-19a' );" name="006-19a" class="pb">[006-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7508:7531'>月各得三十日十六分日之七以初為節氣半為中氣</span><br/>
<span class='tline' id='l333' data-llen='7531:7554'>故一嵗有二十四氣也計十二月毎月二十九日强半</span><br/>
<span class='tline' id='l334' data-llen='7554:7577'>也以月初為朔月盡為晦當月之中日月相望故以月</span><br/>
<span class='tline' id='l335' data-llen='7577:7600'>半為望望去晦朔皆不滿十五日也又半此望去晦朔</span><br/>
<span class='tline' id='l336' data-llen='7600:7623'>之數名之曰弦弦者言其月光正半如弓弦也晦者月</span><br/>
<span class='tline' id='l337' data-llen='7623:7646'>盡無月言其闇也朔者蘇也言月死而更蘇也先天時</span><br/>
<span class='tline' id='l338' data-llen='7646:7669'>者所名之日在天時之先假令天之正時當以甲子為</span><br/>
<span class='tline' id='l339' data-llen='7669:7692'>朔今厯乃以癸亥為朔是造厯先天時也若以乙丑為</span><br/>
<span class='tline' id='l340' data-llen='7692:7719'><a onclick="displayPageImage('KR1b0040', 'WYG', '006-19b' );" name="006-19b" class="pb">[006-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7719:7742'>朔是造厯後天時也後即不及也其氣望等皆如此○</span><br/>
<span class='tline' id='l342' data-llen='7742:7765'>先時後時且必殺無赦況昏迷于天象乎觀瞽奏皷嗇</span><br/>
<span class='tline' id='l343' data-llen='7765:7788'>夫馳庶人走而羲和猶罔聞知是不但推算之失而已</span><br/>
<span class='tline' id='l344' data-llen='7788:7801'>蔡氏以罔聞知為後時非也</span><br/>
<span class='tline' id='l345' data-llen='7801:7824'>今予以爾有衆至欽承天子威命將行也奉王命行天</span><br/>
<span class='tline' id='l346' data-llen='7824:7839'>誅以天子威命督其士衆使用命</span><br/>
<span class='tline' id='l347' data-llen='7839:7862'>火炎崑崗至咸與維新炎熾也崑出玉山名山脊曰岡</span><br/>
<span class='tline' id='l348' data-llen='7862:7885'>孫炎曰長山之脊也奉天討者謂之天吏逸過也殲滅</span><br/>
<span class='tline' id='l349' data-llen='7885:7912'><a onclick="displayPageImage('KR1b0040', 'WYG', '006-20a' );" name="006-20a" class="pb">[006-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7912:7935'>渠大魁帥也言苟為天吏而有過逸之德不擇人之善</span><br/>
<span class='tline' id='l351' data-llen='7935:7958'>惡而殺之其害有甚于猛火不辨玉石也今我但誅首</span><br/>
<span class='tline' id='l352' data-llen='7958:7981'>惡之渠魁而已脅從之黨則罔治之舊染汚習之人皆</span><br/>
<span class='tline' id='l353' data-llen='7981:8004'>赦使自新也○殲厥渠魁脅從罔治大哉王言遂為萬</span><br/>
<span class='tline' id='l354' data-llen='8004:8027'>世討罪之衡天吏二字始見于此○羲和非止廢官而</span><br/>
<span class='tline' id='l355' data-llen='8027:8050'>已有私邑有徒黨有脅從距命不臣之迹蓋非一日其</span><br/>
<span class='tline' id='l356' data-llen='8050:8073'>與其黨蓋又不但崇飲私邑而已是時羿為簒賊而羲</span><br/>
<span class='tline' id='l357' data-llen='8073:8097'>和如此其為助羿為亂不言可知然𦙍侯聲罪致討略</span><br/>
<span class='tline' id='l358' data-llen='8097:8124'><a onclick="displayPageImage('KR1b0040', 'WYG', '006-20b' );" name="006-20b" class="pb">[006-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8124:8147'>無及之者蓋是時仲康之力未足以翦羿姑據羲和職</span><br/>
<span class='tline' id='l360' data-llen='8147:8170'>守為問則已足以正其罪而誅其不臣之心矣此處變</span><br/>
<span class='tline' id='l361' data-llen='8170:8177'>先後之序也</span><br/>
<span class='tline' id='l362' data-llen='8177:8200'>嗚呼威克厥愛允濟至其爾衆士懋戒哉威者嚴明之</span><br/>
<span class='tline' id='l363' data-llen='8200:8223'>謂愛者恩意之謂是二者皆所當有但軍旅主威臨軍</span><br/>
<span class='tline' id='l364' data-llen='8223:8246'>之道威勝其愛則信其事之必濟愛勝其威則或流于</span><br/>
<span class='tline' id='l365' data-llen='8246:8269'>姑息故信其無功誓師之未復嗟嘆而深警之欲將士</span><br/>
<span class='tline' id='l366' data-llen='8269:8292'>之用命也○謂之曰威克厥愛愛克厥威即見愛乃威</span><br/>
<span class='tline' id='l367' data-llen='8292:8319'><a onclick="displayPageImage('KR1b0040', 'WYG', '006-21a' );" name="006-21a" class="pb">[006-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8319:8342'>中之愛威乃愛中之威而非有二也但軍旅之道以愛</span><br/>
<span class='tline' id='l369' data-llen='8342:8365'>勝威則不若以威勝愛爾蓋以威勝愛不妨有愛以愛</span><br/>
<span class='tline' id='l370' data-llen='8365:8388'>勝威則令或不行矣郭子儀守河陽李光弼代之一號</span><br/>
<span class='tline' id='l371' data-llen='8388:8411'>令而金皷旗幟為之精明五代時兵驕周世宗高平一</span><br/>
<span class='tline' id='l372' data-llen='8411:8434'>戰既敗忽誅不用命者七十餘人三軍大震復合戰而</span><br/>
<span class='tline' id='l373' data-llen='8434:8457'>克之此豈非威克厥愛允濟之效與若子儀之寛以得</span><br/>
<span class='tline' id='l374' data-llen='8457:8480'>衆李廣之舎止人人自便而士樂為之死要之少于古</span><br/>
<span class='tline' id='l375' data-llen='8480:8503'>人節制之道也○楊素馭衆嚴整毎將臨敵必求人過</span><br/>
<span class='tline' id='l376' data-llen='8503:8530'><a onclick="displayPageImage('KR1b0040', 'WYG', '006-21b' );" name="006-21b" class="pb">[006-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8530:8553'>失而斬之流血盈前言笑自若及對陣先令一二百人</span><br/>
<span class='tline' id='l378' data-llen='8553:8576'>赴敵不能陷陣而還者悉斬之更令二三百人復進還</span><br/>
<span class='tline' id='l379' data-llen='8576:8599'>亦如之將士股栗有必死之心由是戰無不勝稱為名</span><br/>
<span class='tline' id='l380' data-llen='8599:8622'>將嗚呼韓信敺市人戰猶以計激而用之若楊素之所</span><br/>
<span class='tline' id='l381' data-llen='8622:8645'>為秦人之不為也又豈威克之謂哉○蔡氏訓愛為姑</span><br/>
<span class='tline' id='l382' data-llen='8645:8668'>息非是朱子曰廵而拊之三軍之士皆如挾纊此意也</span><br/>
<span class='tline' id='l383' data-llen='8668:8691'>少不得此豈非愛之謂乎程子曰管轄人亦須有法徒</span><br/>
<span class='tline' id='l384' data-llen='8691:8714'>嚴不濟事有法所謂節制是也徒嚴則是無愛矣威克</span><br/>
<span class='tline' id='l385' data-llen='8714:8741'><a onclick="displayPageImage('KR1b0040', 'WYG', '006-22a' );" name="006-22a" class="pb">[006-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8741:8764'>厥愛非無愛也姑息僨軍之道也豈但無功而已哉豈</span><br/>
<span class='tline' id='l387' data-llen='8764:8773'>但不可使勝威哉</span><br/>
<span class='tline' id='l388' data-llen='8773:8796'>夏至再世即中衰少康布德兆謀四十年而祀夏配天</span><br/>
<span class='tline' id='l389' data-llen='8796:8819'>不失舊物其功烈為盛于周宣史逸其書惜哉○夏書</span><br/>
<span class='tline' id='l390' data-llen='8819:8842'>當不止此杞不足徵夫子所以深慨于文獻之不足也</span><br/>
<span class='tline' id='l391' data-llen='8842:8861'>吁其所感者深矣○魯語云杼能帥禹者也</span><br/>
<span class='tline' id='l392' data-llen='8861:8864'>　</span><br/>
<span class='tline' id='l393' data-llen='8864:8867'>　</span><br/>
<span class='tline' id='l394' data-llen='8867:8894'><a onclick="displayPageImage('KR1b0040', 'WYG', '006-22b' );" name="006-22b" class="pb">[006-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8894:8897'>　</span><br/>
<span class='tline' id='l396' data-llen='8897:8900'>　</span><br/>
<span class='tline' id='l397' data-llen='8900:8903'>　</span><br/>
<span class='tline' id='l398' data-llen='8903:8906'>　</span><br/>
<span class='tline' id='l399' data-llen='8906:8909'>　</span><br/>
<span class='tline' id='l400' data-llen='8909:8912'>　</span><br/>
<span class='tline' id='l401' data-llen='8912:8915'>　</span><br/>
<span class='tline' id='l402' data-llen='8915:8924'>　尚書日記卷六</span><br/>
</p>
<p><br/>
</p>
  </div>
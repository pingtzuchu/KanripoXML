<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0040', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部二</span><br/>
<span class='tline' id='l9' data-llen='197:213'>　尚書日記　　　　　　　書類</span><br/>
<span class='tline' id='l10' data-llen='213:219'>　　提要</span><br/>
<span class='tline' id='l11' data-llen='219:245'>　　　　<span class='krp-note'>臣/</span>等謹案尚書日記十六巻明王樵撰樵字</span><br/>
<span class='tline' id='l12' data-llen='245:268'>　　　　明逸金壇人嘉靖丁未進士官至南京右都</span><br/>
<span class='tline' id='l13' data-llen='268:291'>　　　　御史諡恭簡是編不載經文惟按諸篇原第</span><br/>
<span class='tline' id='l14' data-llen='291:314'>　　　　以次詮釋大旨仍以蔡傳為宗制度名物蔡</span><br/>
<span class='tline' id='l15' data-llen='314:337'>　　　　傳有所未詳者則采舊說補之又取金氏通</span><br/>
<span class='tline' id='l16' data-llen='337:363'><a onclick="displayPageImage('KR1b0040', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:386'>　　　　鑑前編一書有闗於當時事蹟者悉為采入</span><br/>
<span class='tline' id='l18' data-llen='386:409'>　　　　如微子抱器箕子受封周公居東致辟諸條</span><br/>
<span class='tline' id='l19' data-llen='409:432'>　　　　皆考據詳明折衷精當其書乃樵自山東乞</span><br/>
<span class='tline' id='l20' data-llen='432:455'>　　　　歸時所作又有書帷日記一書互相參證晚</span><br/>
<span class='tline' id='l21' data-llen='455:478'>　　　　年復手自増刪以别記附入合為一書明代</span><br/>
<span class='tline' id='l22' data-llen='478:501'>　　　　以蔡傳立學官著於令甲於是解書者遂有</span><br/>
<span class='tline' id='l23' data-llen='501:524'>　　　　古義時義之分自書傳㑹選以下數十家是</span><br/>
<span class='tline' id='l24' data-llen='524:547'>　　　　為古義而經生科舉之文不盡用書經大全</span><br/>
<span class='tline' id='l25' data-llen='547:573'><a onclick="displayPageImage('KR1b0040', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='573:596'>　　　　以下主蔡氏而為之説者坊肆所盛行是為</span><br/>
<span class='tline' id='l27' data-llen='596:619'>　　　　時義樵是書雖為舉業而設而於經㫖實多</span><br/>
<span class='tline' id='l28' data-llen='619:642'>　　　　所發明可謂斟酌於古今之間而得其通者</span><br/>
<span class='tline' id='l29' data-llen='642:665'>　　　　固非剽剟疏淺諸家所能及也乾隆四十二</span><br/>
<span class='tline' id='l30' data-llen='665:677'>　　　　年六月恭校上</span><br/>
<span class='tline' id='l31' data-llen='677:709'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l32' data-llen='709:735'>　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l34' data-llen='755:781'><a onclick="displayPageImage('KR1b0040', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='781:789'>尚書日記原序</span><br/>
<span class='tline' id='l36' data-llen='789:812'>傳尚書者非一家至蔡先生集傳宗本程朱義始益精</span><br/>
<span class='tline' id='l37' data-llen='812:835'>而學者罕窮其歸趣何也經文蕳奥事理兼該非不該</span><br/>
<span class='tline' id='l38' data-llen='835:858'>不徧之學驟能通貫孟子曰誦其詩讀其書不知其人</span><br/>
<span class='tline' id='l39' data-llen='858:881'>可乎是以論其世也盖以詩書所載皆其人之實讀其</span><br/>
<span class='tline' id='l40' data-llen='881:904'>書如身在其時論其世如事在於已則我之心即古人</span><br/>
<span class='tline' id='l41' data-llen='904:927'>之心古人之心即我之心然後所謂知其人者可得而</span><br/>
<span class='tline' id='l42' data-llen='927:950'>幾也吁豈易言哉今去聖人之世雖逺而其心固在故</span><br/>
<span class='tline' id='l43' data-llen='950:976'><a onclick="displayPageImage('KR1b0040', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='976:999'>居千載之下可仰而求有不求未有求而無得者也予</span><br/>
<span class='tline' id='l45' data-llen='999:1022'>未有得而不敢不求者也敬援横渠張子劄記之法但</span><br/>
<span class='tline' id='l46' data-llen='1022:1045'>以自驗所進日乆成帙遂編次之初不敢以傳之人人</span><br/>
<span class='tline' id='l47' data-llen='1045:1068'>然此學人之所共有願觀者則出之儻讀而頗亦有契</span><br/>
<span class='tline' id='l48' data-llen='1068:1091'>者乎則以是為適國之舟車送者自崕而反奚不可者</span><br/>
<span class='tline' id='l49' data-llen='1091:1108'>萬厯乙未春三月丙子朏金壇王樵序</span><br/>
<span class='tline' id='l51' data-llen='1128:1154'><a onclick="displayPageImage('KR1b0040', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l52' data-llen='1154:1160'>　　凡例</span><br/>
<span class='tline' id='l53' data-llen='1160:1183'>　一蔡氏傳經體不得不簡是編欲以羽翼之故不厭</span><br/>
<span class='tline' id='l54' data-llen='1183:1193'>　　詳體各不同也</span><br/>
<span class='tline' id='l55' data-llen='1193:1216'>　一義理蔡傳發明已盡今欲學者認歸切己可用故</span><br/>
<span class='tline' id='l56' data-llen='1216:1239'>　　多引之使近不欲推之使逺昔漢武帝以尚書為</span><br/>
<span class='tline' id='l57' data-llen='1239:1262'>　　樸學弗好司馬遷敘七國楚漢事使人如見而五</span><br/>
<span class='tline' id='l58' data-llen='1262:1285'>　　帝三代本紀殊不逮諸篇盖遷有史材無經學其</span><br/>
<span class='tline' id='l59' data-llen='1285:1308'>　　作此諸紀也摭經入史故辭多拙經外旁綴襍聞</span><br/>
<span class='tline' id='l60' data-llen='1308:1334'><a onclick="displayPageImage('KR1b0040', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l61' data-llen='1334:1357'>　　故事多陋故愚嘗謂能以今事通古事斯為明經</span><br/>
<span class='tline' id='l62' data-llen='1357:1380'>　　能以古文敘今事斯為良史尚書經中之史也武</span><br/>
<span class='tline' id='l63' data-llen='1380:1403'>　　帝不知通古事於今事故以為樸學本紀史中之</span><br/>
<span class='tline' id='l64' data-llen='1403:1426'>　　經也司馬子長但以史材作之故不足以通古予</span><br/>
<span class='tline' id='l65' data-llen='1426:1449'>　　何足以知前人短長但以家世業是經時為子弟</span><br/>
<span class='tline' id='l66' data-llen='1449:1472'>　　説之亦欲使人如見庶有所入不為空言故本其</span><br/>
<span class='tline' id='l67' data-llen='1472:1483'>　　記録之意如此云</span><br/>
<span class='tline' id='l68' data-llen='1483:1506'>　一書以道政事制度事蹟有不可畧者采注䟽及他</span><br/>
<span class='tline' id='l69' data-llen='1506:1532'><a onclick="displayPageImage('KR1b0040', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1532:1555'>　　家以備攷蔡傳及制度處如堯典中厯象舜典中</span><br/>
<span class='tline' id='l71' data-llen='1555:1578'>　　璣衡禹貢中地理皆已詳悉此外有未詳者悉補</span><br/>
<span class='tline' id='l72' data-llen='1578:1601'>　　之事蹟有金氏通鑑前編一書其説之有補於經</span><br/>
<span class='tline' id='l73' data-llen='1601:1624'>　　者多采入夫讀其書如身在其時論其世如事在</span><br/>
<span class='tline' id='l74' data-llen='1624:1647'>　　於已則雖制度事蹟有不可以久逺難稽而畧之</span><br/>
<span class='tline' id='l75' data-llen='1647:1667'>　　者其所未逮則尚有俟於大雅之刋正云</span><br/>
<span class='tline' id='l76' data-llen='1667:1690'>　一舊説相沿如文王稱王武王觀兵周公居攝之類</span><br/>
<span class='tline' id='l77' data-llen='1690:1713'>　　先儒俱已辨正此外如微子抱祭器歸周箕子受</span><br/>
<span class='tline' id='l78' data-llen='1713:1739'><a onclick="displayPageImage('KR1b0040', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l79' data-llen='1739:1762'>　　封朝鮮周公居東為東征我之弗辟為致辟皆關</span><br/>
<span class='tline' id='l80' data-llen='1762:1783'>　　聖賢大節而傳記異辭不無害教今悉辨之</span><br/>
<span class='tline' id='l81' data-llen='1783:1806'>　一經中朱子已有定論而蔡氏偶未之及者從朱子</span><br/>
<span class='tline' id='l82' data-llen='1806:1829'>　一討論貴求其是采輯不厭於廣或定從一家或兼</span><br/>
<span class='tline' id='l83' data-llen='1829:1840'>　　存衆説各有謂也</span><br/>
<span class='tline' id='l84' data-llen='1840:1869'>　一引用先儒成説皆稱某氏惟孔䟽稱正義<span class='krp-note'>以已有/漢孔氏</span></span><br/>
<span class='tline' id='l85' data-llen='1869:1892'>　　本朝先軰稱諡或官無官者従時所稱其雜引及</span><br/>
<span class='tline' id='l86' data-llen='1892:1916'>　　之若馬融王肅旁引及之若鄭𤣥之類俱本原文</span><br/>
<span class='tline' id='l87' data-llen='1916:1942'><a onclick="displayPageImage('KR1b0040', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l88' data-llen='1942:1950'>　　初非義例</span><br/>
</p>
<p><br/>
</p>
  </div>
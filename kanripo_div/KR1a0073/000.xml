<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0073', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:196'>欽定四庫全書　　　　經部一</span>
<span class='tline' id='l9' data-llen='196:212'>　易源奥義　周易原㫖　　易類</span>
<span class='tline' id='l10' data-llen='212:218'>　　提要</span>
<span class='tline' id='l11' data-llen='218:244'>　　　　<span class='krp-note'>臣/</span>等謹案易源奥義一卷周易原㫖八卷元</span>
<span class='tline' id='l12' data-llen='244:275'>　　　　保巴撰<span class='krp-note'>案保巴舊本作/保八今改正</span>保巴字普菴色目人</span>
<span class='tline' id='l13' data-llen='275:298'>　　　　居于洛陽其平生仕履别無可考是書前有</span>
<span class='tline' id='l14' data-llen='298:321'>　　　　進太子牋結銜稱太中大夫前黄州路總管</span>
<span class='tline' id='l15' data-llen='321:344'>　　　　兼管内勸農事不知其終於何官也牋末不</span>
<span class='tline' id='l16' data-llen='344:370'><a onclick="displayPageImage('KR1a0073', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='370:393'>　　　　題年月黄虞稷千頃堂書目稱舊有方囘牟</span>
<span class='tline' id='l18' data-llen='393:416'>　　　　巘二序回巘皆宋末舊人則保巴當為元初</span>
<span class='tline' id='l19' data-llen='416:439'>　　　　人矣是書原分三種統名易體用本程子之</span>
<span class='tline' id='l20' data-llen='439:461'>　　　　説即卦體以闡卦用也朱彞尊經義考載</span>
<span class='tline' id='l21' data-llen='461:484'>　　　　易源奥義一卷存周易原㫖六卷存周易尚</span>
<span class='tline' id='l22' data-llen='484:507'>　　　　占三卷佚考陳繼儒彚秘笈中有周易尚占</span>
<span class='tline' id='l23' data-llen='507:530'>　　　　三卷書名與卷數並符書前又有大徳丁未</span>
<span class='tline' id='l24' data-llen='530:553'>　　　　保巴序人名亦合然序稱為瑩蟾子李清菴</span>
<span class='tline' id='l25' data-llen='553:579'><a onclick="displayPageImage('KR1a0073', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='579:602'>　　　　撰不云保巴自作其書乃用錢代蓍之法以</span>
<span class='tline' id='l27' data-llen='602:625'>　　　　六爻配十二時五行六親六神合月建日辰</span>
<span class='tline' id='l28' data-llen='625:648'>　　　　以斷吉凶亦非尚占之本義序文鄙陋尤不</span>
<span class='tline' id='l29' data-llen='648:672'>　　　　類讀書人語葢方技家𫝊有是書與保巴佚</span>
<span class='tline' id='l30' data-llen='672:695'>　　　　書其名偶合明人喜作偽本遂撰保巴序文</span>
<span class='tline' id='l31' data-llen='695:718'>　　　　以影附之不知保巴説易並根柢宋儒闡發</span>
<span class='tline' id='l32' data-llen='718:741'>　　　　義理無一字涉京焦䜟緯之説其肯以此書</span>
<span class='tline' id='l33' data-llen='741:764'>　　　　當古占法哉今辨明其妄别存目于術數類</span>
<span class='tline' id='l34' data-llen='764:790'><a onclick="displayPageImage('KR1a0073', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='790:813'>　　　　中而保巴原書則仍以所存二種著録庶闕</span>
<span class='tline' id='l36' data-llen='813:836'>　　　　而真猶勝于全而偽焉乾隆四十六年閏五</span>
<span class='tline' id='l37' data-llen='836:846'>　　　　月恭校上</span>
<span class='tline' id='l38' data-llen='846:878'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l39' data-llen='878:903'>　　　　　　　總　校　官　<span class='krp-note'>臣/</span>　陸　費　墀</span>
<span class='tline' id='l41' data-llen='925:951'><a onclick="displayPageImage('KR1a0073', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l42' data-llen='951:957'>進太子牋</span>
<span class='tline' id='l43' data-llen='957:980'>皇帝聖㫖裏太中大夫前黄州路總管兼管内勸農事</span>
<span class='tline' id='l44' data-llen='980:1003'>臣保巴言伏以光奉詔書甫正貳儲之位敬敷易道少</span>
<span class='tline' id='l45' data-llen='1003:1028'>禆熙緝之功天啓昌期<span class='krp-note'>闕/</span>　　治竊謂自龍圖之畫</span>
<span class='tline' id='l46' data-llen='1028:1051'>既泄而象數之學肇開至六十四卦以成書為百千萬</span>
<span class='tline' id='l47' data-llen='1051:1075'>年之明羲文孔子𤼵先天之妙京費王弼廣後世之傳</span>
<span class='tline' id='l48' data-llen='1075:1098'>豈但求語下之筌蹄又當參胷中之關鍵凡蠡測管窺</span>
<span class='tline' id='l49' data-llen='1098:1121'>以探精義皆銖積寸累以用深功茍得其真敢私以祕</span>
<span class='tline' id='l50' data-llen='1121:1147'><a onclick="displayPageImage('KR1a0073', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span>
<span class='tline' id='l51' data-llen='1147:1169'>臣保巴誠惶誠懼叩頭叩頭敬惟皇太子殿下英姿</span>
<span class='tline' id='l52' data-llen='1169:1191'>岐嶷茂徳淵冲民望具瞻共仰重离之照政機多睱</span>
<span class='tline' id='l53' data-llen='1191:1213'>式昭幹蠱之勤方恢邦家太平之宏基宜得帝王相</span>
<span class='tline' id='l54' data-llen='1213:1235'>傳之要領用師諸古有益於今臣保巴幸際清時輙</span>
<span class='tline' id='l55' data-llen='1235:1257'>申丹悃不揆淺膚之素學冒干投進於青宫冀虎闈</span>
<span class='tline' id='l56' data-llen='1257:1279'>齒胄之間特加披閲在鶴禁延儒之頃更賜表章臣</span>
<span class='tline' id='l57' data-llen='1279:1302'>保巴無任瞻仰抃躍激切屏營之至謹奉牋以聞臣保</span>
<span class='tline' id='l58' data-llen='1302:1324'>巴誠惶誠懼叩頭叩頭謹言太中大夫前黄州路總</span>
<span class='tline' id='l59' data-llen='1324:1350'><a onclick="displayPageImage('KR1a0073', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span>
<span class='tline' id='l60' data-llen='1350:1364'>管兼管内勸農事臣保巴上牋</span>
<span class='tline' id='l62' data-llen='1385:1411'><a onclick="displayPageImage('KR1a0073', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span>
<span class='tline' id='l63' data-llen='1411:1419'>欽定四庫全書</span>
<span class='tline' id='l64' data-llen='1419:1439'>　易源奥義　　　　　　　元　保巴　撰</span>
<span class='tline' id='l65' data-llen='1439:1444'>先天圖</span>
<span class='tline' id='l66' data-llen='1444:1470'><a onclick="displayPageImage('KR1a0073', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span>
<span class='tline' id='l67' data-llen='1470:1493'>天一地二天三地四天五地六天七地八天九地十中</span>
<span class='tline' id='l68' data-llen='1493:1516'>五見皇極觀物之理變化感應脈絡貫通皇極之數本</span>
<span class='tline' id='l69' data-llen='1516:1539'>末源流以天地隂陽剛柔之氣必交合而後生物必進</span>
<span class='tline' id='l70' data-llen='1539:1562'>退而後運其初本於天中爲五陽地中爲六隂蓋河圖</span>
<span class='tline' id='l71' data-llen='1562:1585'>之數載於周易分隂分陽以爲天數二十有五地數三</span>
<span class='tline' id='l72' data-llen='1585:1608'>十合得五十有五而去陽中之五爲大衍之數五十去</span>
<span class='tline' id='l73' data-llen='1608:1631'>隂中之六爲大衍之用四十有九故前河圖之隂陽㸃</span>
<span class='tline' id='l74' data-llen='1631:1654'>數計五十有五以其隂陽未分根干支末混淆之時所</span>
<span class='tline' id='l75' data-llen='1654:1680'><a onclick="displayPageImage('KR1a0073', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span>
<span class='tline' id='l76' data-llen='1680:1698'>謂先天故位數自一而起今列位數於後</span>
<span class='tline' id='l77' data-llen='1698:1724'><a onclick="displayPageImage('KR1a0073', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span>
<span class='tline' id='l78' data-llen='1724:1727'>　</span>
<span class='tline' id='l79' data-llen='1727:1732'>　　位</span>
<span class='tline' id='l80' data-llen='1732:1745'>　　　乾一　　　　兌二</span>
<span class='tline' id='l81' data-llen='1745:1758'>　　　離三　　　　震四</span>
<span class='tline' id='l82' data-llen='1758:1771'>　　　巽五　　　　坎六</span>
<span class='tline' id='l83' data-llen='1771:1784'>　　　艮七　　　　坤八</span>
<span class='tline' id='l84' data-llen='1784:1787'>　</span>
<span class='tline' id='l85' data-llen='1787:1790'>　</span>
<span class='tline' id='l86' data-llen='1790:1816'><a onclick="displayPageImage('KR1a0073', 'WYG', '000-7b' );" name="000-7b" class="pb">[000-7b] <img width="20"  src="/static/img/kanseki-5.png"/></a></span>
<span class='tline' id='l87' data-llen='1816:1819'>　</span>
<span class='tline' id='l88' data-llen='1819:1824'>　　數</span>
<span class='tline' id='l89' data-llen='1824:1834'>　　　甲乙丙丁戊</span>
<span class='tline' id='l90' data-llen='1834:1857'>　　　子丑寅卯辰巳　　　　此三即乾卦故乾一</span>
<span class='tline' id='l91' data-llen='1857:1878'>　　　九八七六五四　　　　　　　二　一</span>
<span class='tline' id='l92' data-llen='1878:1901'>　　　午未申酉戌亥　　　　可謂天下之大本也</span>
<span class='tline' id='l93' data-llen='1901:1911'>　　　己庚辛壬癸</span>
<span class='tline' id='l94' data-llen='1911:1937'><a onclick="displayPageImage('KR1a0073', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span>
<span class='tline' id='l95' data-llen='1937:1960'>右先天數者無極而太極先天數取純一不雜之意以</span>
<span class='tline' id='l96' data-llen='1960:1983'>九數爲則故數起於一一即三三即九九即一故起於</span>
<span class='tline' id='l97' data-llen='1983:2006'>一而極於九爲老陽老陽數老可致神極神極必變故</span>
<span class='tline' id='l98' data-llen='2006:2029'>曰易易者變易不窮冒天下而言也可爲天地凖所謂</span>
<span class='tline' id='l99' data-llen='2029:2052'>參天兩地而倚數者一三五也考其端一三成四四五</span>
<span class='tline' id='l100' data-llen='2052:2075'>成九校其實即張子所謂乾稱父坤稱母予兹藐焉混</span>
<span class='tline' id='l101' data-llen='2075:2098'>然中處天地人三才無間其義雖殊其神氣即一也所</span>
<span class='tline' id='l102' data-llen='2098:2121'>以成言乎一一復爲九效諸文王元而亨亨而利利而</span>
<span class='tline' id='l103' data-llen='2121:2147'><a onclick="displayPageImage('KR1a0073', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span>
<span class='tline' id='l104' data-llen='2147:2170'>貞貞而復元法諸伏羲乾三連也所謂三者豈非天下</span>
<span class='tline' id='l105' data-llen='2170:2193'>之大本乎無極而太極者乾坤之元也故先天譬爲根</span>
<span class='tline' id='l106' data-llen='2193:2201'>其位皇極以之</span>
<span class='tline' id='l107' data-llen='2201:2227'><a onclick="displayPageImage('KR1a0073', 'WYG', '000-9a' );" name="000-9a" class="pb">[000-9a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l109' data-llen='2229:2256'><a onclick="displayPageImage('KR1a0073', 'WYG', '000-10a' );" name="000-10a" class="pb">[000-10a] <img width="20"  src="/static/img/kanseki-5.png"/></a></span>
<span class='tline' id='l110' data-llen='2256:2279'>大槩謂一隂一陽之謂道乾稱父坤稱母乾坤生六子</span>
<span class='tline' id='l111' data-llen='2279:2302'>然後人倫序所以君君臣臣父父子子夫夫婦婦人道</span>
<span class='tline' id='l112' data-llen='2302:2313'>立今列中天位數如後</span>
<span class='tline' id='l113' data-llen='2313:2318'>　　位</span>
<span class='tline' id='l114' data-llen='2318:2331'>　　　艮一　　　　兌二</span>
<span class='tline' id='l115' data-llen='2331:2344'>　　　坎三　　　　離四</span>
<span class='tline' id='l116' data-llen='2344:2357'>　　　震五　　　　巽六</span>
<span class='tline' id='l117' data-llen='2357:2370'>　　　艮七　　　　坤八</span>
<span class='tline' id='l118' data-llen='2370:2397'><a onclick="displayPageImage('KR1a0073', 'WYG', '000-10b' );" name="000-10b" class="pb">[000-10b] <img width="20"  src="/static/img/kanseki-5.png"/></a></span>
<span class='tline' id='l119' data-llen='2397:2404'>　　　乾九</span>
<span class='tline' id='l120' data-llen='2404:2409'>　　數</span>
<span class='tline' id='l121' data-llen='2409:2422'>　　　甲三　　　　乙八</span>
<span class='tline' id='l122' data-llen='2422:2435'>　　　丙七　　　　丁二</span>
<span class='tline' id='l123' data-llen='2435:2448'>　　　戊五　　　　己十</span>
<span class='tline' id='l124' data-llen='2448:2461'>　　　庚九　　　　辛四</span>
<span class='tline' id='l125' data-llen='2461:2474'>　　　壬一　　　　癸六</span>
<span class='tline' id='l126' data-llen='2474:2501'><a onclick="displayPageImage('KR1a0073', 'WYG', '000-11a' );" name="000-11a" class="pb">[000-11a] <img width="20"  src="/static/img/kanseki-5.png"/></a></span>
<span class='tline' id='l127' data-llen='2501:2524'>右中天數者太極之運化也中天數取以竒數爲陽耦</span>
<span class='tline' id='l128' data-llen='2524:2547'>數爲隂據一二之數爲則是故一生二即是畫卦之象</span>
<span class='tline' id='l129' data-llen='2547:2570'>□此一竒一耦成三即地天泰也然中天八卦位數内</span>
<span class='tline' id='l130' data-llen='2570:2593'>惟艮居一七之數何也蓋起於艮而止於艮說卦云艮</span>
<span class='tline' id='l131' data-llen='2593:2616'>東北之卦也萬物之所成終而所成始也即元而亨亨</span>
<span class='tline' id='l132' data-llen='2616:2639'>而利利而貞貞而元故周子所謂中正仁義而主静立</span>
<span class='tline' id='l133' data-llen='2639:2662'>人極焉艮與静周起於靜而止於靜也所謂太極之運</span>
<span class='tline' id='l134' data-llen='2662:2684'>化者自元而亨也故以中天譬爲干其位範圍以之</span>
<span class='tline' id='l135' data-llen='2684:2711'><a onclick="displayPageImage('KR1a0073', 'WYG', '000-12a' );" name="000-12a" class="pb">[000-12a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l137' data-llen='2713:2740'><a onclick="displayPageImage('KR1a0073', 'WYG', '000-13a' );" name="000-13a" class="pb">[000-13a] <img width="20"  src="/static/img/kanseki-5.png"/></a></span>
<span class='tline' id='l138' data-llen='2740:2763'>大槩謂根干支末之理於五行内剛中有柔柔中有剛</span>
<span class='tline' id='l139' data-llen='2763:2786'>即隂中有陽陽中有隂地道立矣今列後天位數如後</span>
<span class='tline' id='l140' data-llen='2786:2791'>　　位</span>
<span class='tline' id='l141' data-llen='2791:2810'>　　　坎一　坤二　震三　巽四　中五</span>
<span class='tline' id='l142' data-llen='2810:2826'>　　　乾六　兌七　艮八　離九</span>
<span class='tline' id='l143' data-llen='2826:2831'>　　數</span>
<span class='tline' id='l144' data-llen='2831:2847'>　　　子一　亥六　寅三　卯八</span>
<span class='tline' id='l145' data-llen='2847:2863'>　　　巳二　午七　酉四　申九</span>
<span class='tline' id='l146' data-llen='2863:2890'><a onclick="displayPageImage('KR1a0073', 'WYG', '000-13b' );" name="000-13b" class="pb">[000-13b] <img width="20"  src="/static/img/kanseki-5.png"/></a></span>
<span class='tline' id='l147' data-llen='2890:2906'>　　　辰五　丑十　戌五　未十</span>
<span class='tline' id='l148' data-llen='2906:2929'>右後天數者三極之妙用也後天數取一動一静互爲</span>
<span class='tline' id='l149' data-llen='2929:2952'>其根之理退乾坤却進坎離爲上下宗體以五行爲妙</span>
<span class='tline' id='l150' data-llen='2952:2975'>用五行中而又分剛柔使致充廓萬物萬物各得其宜</span>
<span class='tline' id='l151' data-llen='2975:2998'>故放之則彌滿六合斂之退藏於密所謂三極之妙用</span>
<span class='tline' id='l152' data-llen='2998:3020'>者自亨而利貞也故以後天譬爲支其位大定以之</span>
<span class='tline' id='l153' data-llen='3020:3047'><a onclick="displayPageImage('KR1a0073', 'WYG', '000-14a' );" name="000-14a" class="pb">[000-14a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l155' data-llen='3049:3076'><a onclick="displayPageImage('KR1a0073', 'WYG', '000-15a' );" name="000-15a" class="pb">[000-15a] <img width="20"  src="/static/img/kanseki-5.png"/></a></span>
<span class='tline' id='l156' data-llen='3076:3099'>右自根而干自干而支三才五行具矣所謂縱横十五</span>
<span class='tline' id='l157' data-llen='3099:3122'>即此生生無窮之道也本乎天者親上本乎地者親下</span>
<span class='tline' id='l158' data-llen='3122:3145'>則各從其類故曰物有本末事有終始知所先後則近</span>
<span class='tline' id='l159' data-llen='3145:3149'>道矣</span>
<span class='tline' id='l160' data-llen='3149:3176'><a onclick="displayPageImage('KR1a0073', 'WYG', '000-16a' );" name="000-16a" class="pb">[000-16a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l162' data-llen='3178:3205'><a onclick="displayPageImage('KR1a0073', 'WYG', '000-17a' );" name="000-17a" class="pb">[000-17a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l164' data-llen='3207:3234'><a onclick="displayPageImage('KR1a0073', 'WYG', '000-18a' );" name="000-18a" class="pb">[000-18a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l166' data-llen='3236:3263'><a onclick="displayPageImage('KR1a0073', 'WYG', '000-19a' );" name="000-19a" class="pb">[000-19a] <img width="20"  src="/static/img/kanseki-5.png"/></a></span>
<span class='tline' id='l167' data-llen='3263:3271'>　　易源心法</span>
<span class='tline' id='l168' data-llen='3271:3294'>乾坤爲父母卦有八體本卦上下二體反對上下二體</span>
<span class='tline' id='l169' data-llen='3294:3317'>互體二體互體反對二體共八體其六十四卦之中除</span>
<span class='tline' id='l170' data-llen='3317:3340'>有此乾坤坎離頤大過中孚小過八卦不能全備八體</span>
<span class='tline' id='l171' data-llen='3340:3361'>䷀乾坤二卦無反對無互體純一不雜倒正不變</span>
<span class='tline' id='l172' data-llen='3361:3383'>䷁<span class='krp-note'>已下六卦有互體無/反對亦不能全八體</span></span>
<span class='tline' id='l173' data-llen='3383:3410'>䷜<span class='krp-note'>坎上/坎下</span>互體<span class='krp-note'>震下/艮上</span>頤共四體頤五體重</span>
<span class='tline' id='l174' data-llen='3410:3439'>䷝<span class='krp-note'>離下/離上</span>互體<span class='krp-note'>巽下/兌上</span>大過共四體大過五體重</span>
<span class='tline' id='l175' data-llen='3439:3466'><a onclick="displayPageImage('KR1a0073', 'WYG', '000-19b' );" name="000-19b" class="pb">[000-19b] <img width="20"  src="/static/img/kanseki-5.png"/></a></span>
<span class='tline' id='l176' data-llen='3466:3493'>䷚<span class='krp-note'>震下/艮上</span>頤互體<span class='krp-note'>坤下/坤上</span>坤共四體五體重</span>
<span class='tline' id='l177' data-llen='3493:3521'>䷛<span class='krp-note'>巽下/兌上</span>大過互體<span class='krp-note'>乾下/乾上</span>乾共四體五體重</span>
<span class='tline' id='l178' data-llen='3521:3550'>䷼<span class='krp-note'>兌下/巽上</span>中孚互體<span class='krp-note'>震下/艮上</span>頤又肖體離共七體</span>
<span class='tline' id='l179' data-llen='3550:3582'>䷽<span class='krp-note'>艮下/震上</span>小過互體<span class='krp-note'>巽下/兌上</span>大過又肖體坎共七體其他</span>
<span class='tline' id='l180' data-llen='3582:3605'>五十六卦有互體有反對同重復備八體更以卦體言</span>
<span class='tline' id='l181' data-llen='3605:3627'>之卦中有飛伏有肖體有乗木舟虚故曰易者變也</span>
<span class='tline' id='l182' data-llen='3627:3643'>　　一定卦主　　　　二究卦義</span>
<span class='tline' id='l183' data-llen='3643:3659'>　　三求卦位　　　　四推中正</span>
<span class='tline' id='l184' data-llen='3659:3686'><a onclick="displayPageImage('KR1a0073', 'WYG', '000-20a' );" name="000-20a" class="pb">[000-20a] <img width="20"  src="/static/img/kanseki-5.png"/></a></span>
<span class='tline' id='l185' data-llen='3686:3702'>　　五究爻義　　　　六窮事理</span>
<span class='tline' id='l186' data-llen='3702:3718'>　　七明易道　　　　八盡三易</span>
<span class='tline' id='l187' data-llen='3718:3741'>一定卦主者一卦之主意也繫辭云陽卦多隂以陽爲</span>
<span class='tline' id='l188' data-llen='3741:3764'>主陰卦多陽以陰爲主是也震坎艮已上三卦以陽爲</span>
<span class='tline' id='l189' data-llen='3764:3787'>主也震一陽動於下坎一陽陷於中艮一陽止於上巽</span>
<span class='tline' id='l190' data-llen='3787:3810'>離兌已上三卦以隂爲主也巽一隂入於下離一隂麗</span>
<span class='tline' id='l191' data-llen='3810:3833'>於中兌一隂說於上乾坤父母也純一不雜則以中正</span>
<span class='tline' id='l192' data-llen='3833:3838'>爲主也</span>
<span class='tline' id='l193' data-llen='3838:3865'><a onclick="displayPageImage('KR1a0073', 'WYG', '000-20b' );" name="000-20b" class="pb">[000-20b] <img width="20"  src="/static/img/kanseki-5.png"/></a></span>
<span class='tline' id='l194' data-llen='3865:3888'>二究卦義者一卦之義理也說卦云乾健也坤順也震</span>
<span class='tline' id='l195' data-llen='3888:3911'>動也巽入也坎陷也離麗也艮止也兌說也六十四卦</span>
<span class='tline' id='l196' data-llen='3911:3934'>之中但有乾皆有健之義也坤皆有順之義也震皆有</span>
<span class='tline' id='l197' data-llen='3934:3957'>動之義也巽皆有入之義也離皆有麗之義也艮皆有</span>
<span class='tline' id='l198' data-llen='3957:3977'>止之義也坎皆有陷之義也兌皆有說之義也</span>
<span class='tline' id='l199' data-llen='3977:4000'>三求卦位者六爻之義也繫辭云八卦成列位在其中</span>
<span class='tline' id='l200' data-llen='4000:4023'>矣初與上無位五爲君二爲臣又初與二爲地三與四</span>
<span class='tline' id='l201' data-llen='4023:4044'>爲人五與上爲天又九居三六居四皆得其位也</span>
<span class='tline' id='l202' data-llen='4044:4071'><a onclick="displayPageImage('KR1a0073', 'WYG', '000-21a' );" name="000-21a" class="pb">[000-21a] <img width="20"  src="/static/img/kanseki-5.png"/></a></span>
<span class='tline' id='l203' data-llen='4071:4094'>四推中正者得時得位之謂也二五爲中初爻三爻五</span>
<span class='tline' id='l204' data-llen='4094:4117'>爻皆陽位陽居之謂之正二爻四爻上爻皆陰位陰居</span>
<span class='tline' id='l205' data-llen='4117:4140'>之謂之正隂居陽位陽居隂位皆謂之不正也中而無</span>
<span class='tline' id='l206' data-llen='4140:4163'>不善得中便有正也正而不中者未免小有疵正不必</span>
<span class='tline' id='l207' data-llen='4163:4186'>有中也得正者當位也中正全善不可加不中又不正</span>
<span class='tline' id='l208' data-llen='4186:4209'>其凶不假言也其間不中正而吉者鮮矣得時者中正</span>
<span class='tline' id='l209' data-llen='4209:4226'>而不吉者亦鮮皆時也故易趨時爲大</span>
<span class='tline' id='l210' data-llen='4226:4249'>五究爻義者玩羣爻之義也六十四卦共三百八十四</span>
<span class='tline' id='l211' data-llen='4249:4276'><a onclick="displayPageImage('KR1a0073', 'WYG', '000-21b' );" name="000-21b" class="pb">[000-21b] <img width="20"  src="/static/img/kanseki-5.png"/></a></span>
<span class='tline' id='l212' data-llen='4276:4299'>爻其中一百九十二陽爻皆乾陽也在初者都有潛隠</span>
<span class='tline' id='l213' data-llen='4299:4322'>勿用之義在二者皆有利見大人之義在三者皆有乾</span>
<span class='tline' id='l214' data-llen='4322:4345'>乾之義在四者皆有危厲之義在五者皆有天徳天位</span>
<span class='tline' id='l215' data-llen='4345:4368'>之義在上者皆有亢龍之義各以乾元用九與夫乾六</span>
<span class='tline' id='l216' data-llen='4368:4391'>爻文言處之則能順理合義其間一百九十二隂爻皆</span>
<span class='tline' id='l217' data-llen='4391:4414'>坤之隂也六爻之義用六爻之義並與乾同數而推之</span>
<span class='tline' id='l218' data-llen='4414:4436'>自得之也其間或有不與文言相應者雖有之鮮矣</span>
<span class='tline' id='l219' data-llen='4436:4459'>六窮事理者因時者理也作爲者事也又卦者事也爻</span>
<span class='tline' id='l220' data-llen='4459:4486'><a onclick="displayPageImage('KR1a0073', 'WYG', '000-22a' );" name="000-22a" class="pb">[000-22a] <img width="20"  src="/static/img/kanseki-5.png"/></a></span>
<span class='tline' id='l221' data-llen='4486:4509'>者時也當然者理也所以然者易之大本也今以乾爲</span>
<span class='tline' id='l222' data-llen='4509:4532'>例剛斷果決事也元亨利貞理也潛見飛躍時也餘倣</span>
<span class='tline' id='l223' data-llen='4532:4535'>此</span>
<span class='tline' id='l224' data-llen='4535:4558'>七明易道者易有聖人之道四曰辭曰變曰象曰占極</span>
<span class='tline' id='l225' data-llen='4558:4581'>深研㡬㣲顯闡幽當推其辭隨時變易以從其道當玩</span>
<span class='tline' id='l226' data-llen='4581:4604'>其變作事制器立法制度當觀其象動静作息趨吉避</span>
<span class='tline' id='l227' data-llen='4604:4625'>凶當考其占子曰易有聖人之道四其斯之謂也</span>
<span class='tline' id='l228' data-llen='4625:4648'>八盡三易者天易聖易心易極至易之妙也乾坤闔闢</span>
<span class='tline' id='l229' data-llen='4648:4675'><a onclick="displayPageImage('KR1a0073', 'WYG', '000-22b' );" name="000-22b" class="pb">[000-22b] <img width="20"  src="/static/img/kanseki-5.png"/></a></span>
<span class='tline' id='l230' data-llen='4675:4698'>隂陽消長四時行百物生天易也元亨利貞言四時成</span>
<span class='tline' id='l231' data-llen='4698:4721'>歳辭有險易各指其所之聖易也仰觀俯察逺求近取</span>
<span class='tline' id='l232' data-llen='4721:4744'>化而裁之推而行之心易也已上八段易之關鍵也貴</span>
<span class='tline' id='l233' data-llen='4744:4767'>在黙會心通可也向此八段上得意則未畫以前之易</span>
<span class='tline' id='l234' data-llen='4767:4775'>不言而可知也</span>
<span class='tline' id='l235' data-llen='4775:4795'>　　畫卦陽進隂退之例<span class='krp-note'>自先天/而序</span></span>
<span class='tline' id='l236' data-llen='4795:4813'>乾一兌二離三震四巽五坎六艮七坤八</span>
<span class='tline' id='l237' data-llen='4813:4826'>☰乾三連本一進二成三畫</span>
<span class='tline' id='l238' data-llen='4826:4853'><a onclick="displayPageImage('KR1a0073', 'WYG', '000-23a' );" name="000-23a" class="pb">[000-23a] <img width="20"  src="/static/img/kanseki-5.png"/></a></span>
<span class='tline' id='l239' data-llen='4853:4866'>☱兌上闕本二進二成四畫</span>
<span class='tline' id='l240' data-llen='4866:4879'>☲離中虚本三進一成四畫</span>
<span class='tline' id='l241' data-llen='4879:4892'>☳震仰盂本四進一成五畫</span>
<span class='tline' id='l242' data-llen='4892:4905'>☴巽下短本五退一成四畫</span>
<span class='tline' id='l243' data-llen='4905:4918'>☵坎中滿本六退一成五畫</span>
<span class='tline' id='l244' data-llen='4918:4931'>☶艮覆碗本七退二成五畫</span>
<span class='tline' id='l245' data-llen='4931:4944'>☷坤六斷本八退二成六畫</span>
<span class='tline' id='l246' data-llen='4944:4978'>前民十三卦<span class='krp-note'>離益噬嗑乾坤渙隨豫/小過睽大壯大過夬</span>作易者其有憂患</span>
<span class='tline' id='l247' data-llen='4978:5005'><a onclick="displayPageImage('KR1a0073', 'WYG', '000-23b' );" name="000-23b" class="pb">[000-23b] <img width="20"  src="/static/img/kanseki-5.png"/></a></span>
<span class='tline' id='l248' data-llen='5005:5026'>乎所以伏羲文王周公孔子四聖人憂民而設也</span>
<span class='tline' id='l249' data-llen='5026:5049'>繫辭云八卦成列象在其中矣因而重之爻在其中矣</span>
<span class='tline' id='l250' data-llen='5049:5072'>剛柔相推變在其中矣繫辭焉而命之動在其中矣吉</span>
<span class='tline' id='l251' data-llen='5072:5095'>凶悔吝者生乎動者也剛柔者立本者也變通者趨時</span>
<span class='tline' id='l252' data-llen='5095:5118'>者也吉凶者貞勝者也天地之道貞觀者也日月之道</span>
<span class='tline' id='l253' data-llen='5118:5141'>貞明者也天地之動貞夫一者也夫乾確然示人易矣</span>
<span class='tline' id='l254' data-llen='5141:5164'>夫坤隤然示人簡矣爻也者效此者也象也者像此者</span>
<span class='tline' id='l255' data-llen='5164:5187'>也爻象動乎内吉凶見乎外功業見乎變聖人之情見</span>
<span class='tline' id='l256' data-llen='5187:5214'><a onclick="displayPageImage('KR1a0073', 'WYG', '000-24a' );" name="000-24a" class="pb">[000-24a] <img width="20"  src="/static/img/kanseki-5.png"/></a></span>
<span class='tline' id='l257' data-llen='5214:5237'>乎辭天地之大徳曰生聖人之大寶曰位何以守位曰</span>
<span class='tline' id='l258' data-llen='5237:5260'>仁何以聚人曰財理財正辭禁民爲非曰義是故古者</span>
<span class='tline' id='l259' data-llen='5260:5283'>包犧氏之王天下也仰則觀象於天俯則觀法於地觀</span>
<span class='tline' id='l260' data-llen='5283:5306'>鳥獸之文與地之宜近取諸身逺取諸物於是始作八</span>
<span class='tline' id='l261' data-llen='5306:5329'>卦以通神明之徳以類萬物之情作結繩而爲網罟以</span>
<span class='tline' id='l262' data-llen='5329:5339'>佃以漁蓋取諸離䷝</span>
<span class='tline' id='l263' data-llen='5339:5362'>包犧氏沒神農氏作斲木爲耜揉木爲耒耒耨之利以</span>
<span class='tline' id='l264' data-llen='5362:5372'>教天下蓋取諸益䷩</span>
<span class='tline' id='l265' data-llen='5372:5399'><a onclick="displayPageImage('KR1a0073', 'WYG', '000-24b' );" name="000-24b" class="pb">[000-24b] <img width="20"  src="/static/img/kanseki-5.png"/></a></span>
<span class='tline' id='l266' data-llen='5399:5422'>日中爲市致天下之民聚天下之貨交易而退各得其</span>
<span class='tline' id='l267' data-llen='5422:5431'>所蓋取諸噬嗑䷔</span>
<span class='tline' id='l268' data-llen='5431:5454'>神農氏沒黄帝堯舜氏作通其變使民不倦神而化之</span>
<span class='tline' id='l269' data-llen='5454:5477'>使民宜之易窮則變變則通通則久是以自天祐之吉</span>
<span class='tline' id='l270' data-llen='5477:5499'>无不利黄帝堯舜垂衣裳而天下治蓋取諸乾䷀坤</span>
<span class='tline' id='l271' data-llen='5499:5502'>䷁</span>
<span class='tline' id='l272' data-llen='5502:5525'>刳木爲舟剡木爲楫舟楫之利以濟不通致逺以利天</span>
<span class='tline' id='l273' data-llen='5525:5533'>下蓋取諸渙䷺</span>
<span class='tline' id='l274' data-llen='5533:5560'><a onclick="displayPageImage('KR1a0073', 'WYG', '000-25a' );" name="000-25a" class="pb">[000-25a] <img width="20"  src="/static/img/kanseki-5.png"/></a></span>
<span class='tline' id='l275' data-llen='5560:5579'>服牛乗馬引重致逺以利天下蓋取諸隨䷐</span>
<span class='tline' id='l276' data-llen='5579:5594'>重門擊柝以待暴客蓋取諸豫䷏</span>
<span class='tline' id='l277' data-llen='5594:5617'>斷木爲杵掘地爲臼臼杵之利萬民以濟蓋取諸小過</span>
<span class='tline' id='l278' data-llen='5617:5620'>䷽</span>
<span class='tline' id='l279' data-llen='5620:5642'>弦木爲弧剡木爲矢弧矢之利以威天下蓋取諸睽</span>
<span class='tline' id='l280' data-llen='5642:5645'>䷥</span>
<span class='tline' id='l281' data-llen='5645:5668'>上古穴居而野處後世聖人易之以宫室上棟下宇以</span>
<span class='tline' id='l282' data-llen='5668:5679'>待風雨蓋取諸大壯䷡</span>
<span class='tline' id='l283' data-llen='5679:5706'><a onclick="displayPageImage('KR1a0073', 'WYG', '000-25b' );" name="000-25b" class="pb">[000-25b] <img width="20"  src="/static/img/kanseki-5.png"/></a></span>
<span class='tline' id='l284' data-llen='5706:5729'>古之葬者厚衣之以薪葬之中野不封不樹喪期無數</span>
<span class='tline' id='l285' data-llen='5729:5746'>後世聖人易之以棺槨蓋取諸大過䷛</span>
<span class='tline' id='l286' data-llen='5746:5769'>上古結繩而治後世聖人易之以書契百官以治萬民</span>
<span class='tline' id='l287' data-llen='5769:5778'>以察蓋取諸夬䷪</span>
<span class='tline' id='l288' data-llen='5778:5790'>右前十三卦詳見下繫辭</span>
<span class='tline' id='l289' data-llen='5790:5793'>　</span>
<span class='tline' id='l290' data-llen='5793:5796'>　</span>
<span class='tline' id='l291' data-llen='5796:5803'>　易源奥義</span>
</p>
<p>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0031', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　詩經疑問卷五　　　　　　元　朱倬　撰</span><br/>
<span class='tline' id='l10' data-llen='210:217'>　　　三頌</span><br/>
<span class='tline' id='l11' data-llen='217:240'>三頌皆頌也周頌不分章而多不協韻魯頌商頌何以</span><br/>
<span class='tline' id='l12' data-llen='240:263'>協韻分章歟借曰商周之體不同魯頌周詩也何以同</span><br/>
<span class='tline' id='l13' data-llen='263:287'>於商而不同於周歟且商頌五篇那烈祖𤣥烏亦不分</span><br/>
<span class='tline' id='l14' data-llen='287:309'>章而長發殷武獨分章何歟豈皆偶然歟抑有説歟</span><br/>
<span class='tline' id='l15' data-llen='309:332'>　朱子曰商頌雖多如周頌覺得文勢自别周頌雖簡</span><br/>
<span class='tline' id='l16' data-llen='332:358'><a onclick="displayPageImage('KR1c0031', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='358:381'>　文自平易商頌自是奥古然則商周之頌不可槩觀</span><br/>
<span class='tline' id='l18' data-llen='381:404'>　也當矣魯頌之協韻分章蓋其體固列國之風而所</span><br/>
<span class='tline' id='l19' data-llen='404:427'>　歌乃當時之事也然則又可以商周二頌例觀之乎</span><br/>
<span class='tline' id='l20' data-llen='427:450'>大序明言頌者羙盛德告神明之詩今觀周頌有為獻</span><br/>
<span class='tline' id='l21' data-llen='450:473'>助祭諸侯之詩有稱二王之後來助祭之詩若武賚桓</span><br/>
<span class='tline' id='l22' data-llen='473:496'>為大武之章專頌武王之功而不為廟樂魯頌諸篇皆</span><br/>
<span class='tline' id='l23' data-llen='496:503'>非廟樂何耶</span><br/>
<span class='tline' id='l24' data-llen='503:526'>　頌冇美盛德者有為告神明者非兼此二義也烈文</span><br/>
<span class='tline' id='l25' data-llen='526:552'><a onclick="displayPageImage('KR1c0031', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='552:575'>　雖為獻助祭之諸侯然其後有有覺德行前王不忘</span><br/>
<span class='tline' id='l27' data-llen='575:598'>　之語有客振鷺雖二王之後來助祭之詩然亦可見</span><br/>
<span class='tline' id='l28' data-llen='598:621'>　其德之足以服人也若大武三章則直以羙武王之</span><br/>
<span class='tline' id='l29' data-llen='621:644'>　德莫若此者當以美盛德之義求之若欲例以為廟</span><br/>
<span class='tline' id='l30' data-llen='644:651'>　樂則鑿矣</span><br/>
<span class='tline' id='l31' data-llen='651:674'>　陳氏曰頌者謂其稱頌功德則是矣何必告神明乎</span><br/>
<span class='tline' id='l32' data-llen='674:697'>　敬之進戒小毖求助與夫振鷺臣工閔予小子皆非</span><br/>
<span class='tline' id='l33' data-llen='697:714'>　告神明也觀此言頌之㫖又可通也</span><br/>
<span class='tline' id='l34' data-llen='714:740'><a onclick="displayPageImage('KR1c0031', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='740:763'>詩集傳曰頌者宗廟之樂歌大序所謂羙盛德之形容</span><br/>
<span class='tline' id='l36' data-llen='763:786'>以其成功告於神明者也又曰頌皆天子所制郊廟之</span><br/>
<span class='tline' id='l37' data-llen='786:809'>樂歌而周頌三十一篇其閒如戒農夫羙二王之後延</span><br/>
<span class='tline' id='l38' data-llen='809:832'>訪羣臣述羣臣進戒等作皆非宗廟之樂歌矣而亦謂</span><br/>
<span class='tline' id='l39' data-llen='832:855'>之頌何歟魯頌四篇皆羣臣頌禱之作何以亦謂頌歟</span><br/>
<span class='tline' id='l40' data-llen='855:867'>魯以侯國而有頌又何歟</span><br/>
<span class='tline' id='l41' data-llen='867:874'>　<span class='krp-note'>闕/</span></span><br/>
<span class='tline' id='l42' data-llen='874:900'><a onclick="displayPageImage('KR1c0031', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='900:923'>頌者宗廟之樂歌則諸詩宜皆謂之樂歌矣周頌三十</span><br/>
<span class='tline' id='l44' data-llen='923:946'>一篇唯清廟烈文我將時邁豐年潛六詩言樂歌其餘</span><br/>
<span class='tline' id='l45' data-llen='946:969'>皆不言樂歌何歟豈凡言詩者皆樂歌歟然則清廟等</span><br/>
<span class='tline' id='l46' data-llen='969:982'>六詩又何以獨謂之樂歌也</span><br/>
<span class='tline' id='l47' data-llen='982:994'>　此亦如小雅樂歌之例</span><br/>
<span class='tline' id='l48' data-llen='994:1017'>頌者宗廟之樂歌則各廟之祭宜皆有詩矣今太王文</span><br/>
<span class='tline' id='l49' data-llen='1017:1040'>王武王成康之祭皆有詩矣獨無祭王季之詩何歟文</span><br/>
<span class='tline' id='l50' data-llen='1040:1063'>王配帝則有我將之詩矣而不聞有后稷配天之詩何</span><br/>
<span class='tline' id='l51' data-llen='1063:1089'><a onclick="displayPageImage('KR1c0031', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span><br/>
<span class='tline' id='l52' data-llen='1089:1112'>歟思文雖有克配彼天一語集傳又不明言為配天之</span><br/>
<span class='tline' id='l53' data-llen='1112:1121'>詩其敢以為然乎</span><br/>
<span class='tline' id='l54' data-llen='1121:1144'>　周頌無祭王季之詩好古生晚者固無所攷思文有</span><br/>
<span class='tline' id='l55' data-llen='1144:1164'>　克配彼天一語雖指為配天之樂亦何所妨</span><br/>
<span class='tline' id='l56' data-llen='1164:1187'>頌者宗廟之樂歌如祭文王則止頌文王祭武王則止</span><br/>
<span class='tline' id='l57' data-llen='1187:1210'>頌武王宜矣而天作祀太王之詩則并言文王昊天有</span><br/>
<span class='tline' id='l58' data-llen='1210:1233'>成命祀成王之詩則并言二后武為大武之樂又并言</span><br/>
<span class='tline' id='l59' data-llen='1233:1239'>文王何歟</span><br/>
<span class='tline' id='l60' data-llen='1239:1265'><a onclick="displayPageImage('KR1c0031', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l61' data-llen='1265:1288'>　祀大王而及文王以有聖人為之後也祀成王而先</span><br/>
<span class='tline' id='l62' data-llen='1288:1310'>　二后以有文武為之先也大武之并言文王亦然</span><br/>
<span class='tline' id='l63' data-llen='1310:1329'>　此正可引為執競祀武王成王康王之例</span><br/>
<span class='tline' id='l64' data-llen='1329:1336'>　<span class='krp-note'>闕/</span></span><br/>
<span class='tline' id='l65' data-llen='1336:1362'><a onclick="displayPageImage('KR1c0031', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l66' data-llen='1362:1369'>　　　周頌</span><br/>
<span class='tline' id='l67' data-llen='1369:1392'>集傳於成王不敢康不顯成康皆定為成王誦康王釗</span><br/>
<span class='tline' id='l68' data-llen='1392:1415'>之謚矣至成王之孚又以為成王者之信於天下抑有</span><br/>
<span class='tline' id='l69' data-llen='1415:1422'>所據而言乎</span><br/>
<span class='tline' id='l70' data-llen='1422:1445'>　朱子初本於不顯成康亦止依古註言成大功而安</span><br/>
<span class='tline' id='l71' data-llen='1445:1468'>　之後取歐陽本義鄭氏詩譜之說始定為成王康王</span><br/>
<span class='tline' id='l72' data-llen='1468:1488'>　至言成王者之信於天下則從古注之說也</span><br/>
<span class='tline' id='l73' data-llen='1488:1510'>天作一詩朱子定為祭太王之詩又兼言文王何歟</span><br/>
<span class='tline' id='l74' data-llen='1510:1536'><a onclick="displayPageImage('KR1c0031', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span><br/>
<span class='tline' id='l75' data-llen='1536:1559'>　此詩之類亦多如大武祭武王而益言文王是也蓋</span><br/>
<span class='tline' id='l76' data-llen='1559:1582'>　祭父而并及其子者所以表其有後也祭子而及父</span><br/>
<span class='tline' id='l77' data-llen='1582:1605'>　者所以表其有自也政所以頌其德而非有害於詩</span><br/>
<span class='tline' id='l78' data-llen='1605:1622'>　之義也祭大王而兼言文王夫何疑</span><br/>
<span class='tline' id='l79' data-llen='1622:1645'>我將一詩舊序與傳皆以為宗祀文王於明堂以配上</span><br/>
<span class='tline' id='l80' data-llen='1645:1668'>帝之樂歌也然冬至祭天於圜丘秋饗帝於明堂天與</span><br/>
<span class='tline' id='l81' data-llen='1668:1691'>帝有别也是詩不言帝而言天傳亦以為天即帝也何</span><br/>
<span class='tline' id='l82' data-llen='1691:1694'>歟</span><br/>
<span class='tline' id='l83' data-llen='1694:1720'><a onclick="displayPageImage('KR1c0031', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l84' data-llen='1720:1727'>　<span class='krp-note'>闕/</span></span><br/>
<span class='tline' id='l85' data-llen='1727:1730'>　</span><br/>
<span class='tline' id='l86' data-llen='1730:1753'>我將一詩不知唯武王得以文王配天歟抑後王皆得</span><br/>
<span class='tline' id='l87' data-llen='1753:1760'>以父配天歟</span><br/>
<span class='tline' id='l88' data-llen='1760:1783'>　明堂之樂周公以義起之不知周公以後將以文王</span><br/>
<span class='tline' id='l89' data-llen='1783:1806'>　配耶以時王之父配耶曰成只得以文王配繼周者</span><br/>
<span class='tline' id='l90' data-llen='1806:1819'>　如何曰只得以有功者配</span><br/>
<span class='tline' id='l91' data-llen='1819:1842'>孝經曰周公郊祀后稷以配天宗祀文王於明堂以配</span><br/>
<span class='tline' id='l92' data-llen='1842:1868'><a onclick="displayPageImage('KR1c0031', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l93' data-llen='1868:1891'>上帝考之於詩宗祀之樂我將是已郊祀之樂其思文</span><br/>
<span class='tline' id='l94' data-llen='1891:1914'>乎集傳乃不明言為郊祀之樂何也生民則明言為郊</span><br/>
<span class='tline' id='l95' data-llen='1914:1937'>祀之詩受釐頒胙之詩矣然我將祭帝乃言天不言帝</span><br/>
<span class='tline' id='l96' data-llen='1937:1960'>生民祭天乃言帝而不言天何歟孝經又曰孝莫大於</span><br/>
<span class='tline' id='l97' data-llen='1960:1983'>嚴父嚴父莫大於配天嚴父當配帝矣乃曰配天何歟</span><br/>
<span class='tline' id='l98' data-llen='1983:2006'>郊與明堂之祭主果武王歟抑成王歟抑周公制禮作</span><br/>
<span class='tline' id='l99' data-llen='2006:2029'>樂成王時也而曰嚴父何歟配天以祖配帝以父後世</span><br/>
<span class='tline' id='l100' data-llen='2029:2045'>明堂之祭各以其父歟止以文王歟</span><br/>
<span class='tline' id='l101' data-llen='2045:2071'><a onclick="displayPageImage('KR1c0031', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l102' data-llen='2071:2094'>　思文之詩集傳既無明文則不敢以為郊祀之詩矣</span><br/>
<span class='tline' id='l103' data-llen='2094:2117'>　然而濮氏之說則以為郊祀獻后稷之樂歌祭天宜</span><br/>
<span class='tline' id='l104' data-llen='2117:2140'>　有詩而今亡矣及考它詩又别無祭后稷之詩朱子</span><br/>
<span class='tline' id='l105' data-llen='2140:2163'>　集傳豈以無所考徴不敢從其必然而不明言之歟</span><br/>
<span class='tline' id='l106' data-llen='2163:2186'>　然則必以經文明白而不復贅辭耳若言天而不言</span><br/>
<span class='tline' id='l107' data-llen='2186:2212'>　帝言帝而不言天乃互舉而言也若<span class='krp-note'>闕/</span>明堂祭主則</span><br/>
<span class='tline' id='l108' data-llen='2212:2235'>　當以武王為是倘以為成王則文王不為嚴父以為</span><br/>
<span class='tline' id='l109' data-llen='2235:2258'>　周公則周公不當主祭制禮作樂雖在成王時然亦</span><br/>
<span class='tline' id='l110' data-llen='2258:2284'><a onclick="displayPageImage('KR1c0031', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span><br/>
<span class='tline' id='l111' data-llen='2284:2307'>　不過因其舊而損益之而集其大成以為後世嘗行</span><br/>
<span class='tline' id='l112' data-llen='2307:2330'>　之道自非本無是禮也且明堂之祭實為大武王豈</span><br/>
<span class='tline' id='l113' data-llen='2330:2353'>　不行之乎必周公於武王之時已定此禮矣至於各</span><br/>
<span class='tline' id='l114' data-llen='2353:2376'>　以其父而止以文王之說其說有二若以孝經嚴父</span><br/>
<span class='tline' id='l115' data-llen='2376:2399'>　配天之禮而推則各以其父者為得若止以有功者</span><br/>
<span class='tline' id='l116' data-llen='2399:2422'>　配之之說而言則止以文王然此特後世之言孝經</span><br/>
<span class='tline' id='l117' data-llen='2422:2437'>　乃先聖之書不可不以為正也</span><br/>
<span class='tline' id='l118' data-llen='2437:2460'>　此又因孝之大而推言之嚴尊也謂孝固大矣然孝</span><br/>
<span class='tline' id='l119' data-llen='2460:2486'><a onclick="displayPageImage('KR1c0031', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2486:2509'>　之事不一而莫大於尊其父尊其父之事亦不一而</span><br/>
<span class='tline' id='l121' data-llen='2509:2532'>　莫大於天子之禮祀其父以配天然得遂此心盡此</span><br/>
<span class='tline' id='l122' data-llen='2532:2555'>　禮者惟周公而已故曰周公其人蓋自武王有天下</span><br/>
<span class='tline' id='l123' data-llen='2555:2578'>　之後周公始制此禮以尊其父文王也玉山汪氏嘗</span><br/>
<span class='tline' id='l124' data-llen='2578:2601'>　疑嚴父配天之文非孔子語陵陽李氏曰此言周公</span><br/>
<span class='tline' id='l125' data-llen='2601:2624'>　制禮之事爾猶中庸言周公成文武之德追王太王</span><br/>
<span class='tline' id='l126' data-llen='2624:2647'>　王李也周公制禮成王行之自周公言則嚴父成王</span><br/>
<span class='tline' id='l127' data-llen='2647:2670'>　則嚴祖也謂嚴父則明堂之配當一世一易矣豈其</span><br/>
<span class='tline' id='l128' data-llen='2670:2696'><a onclick="displayPageImage('KR1c0031', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l129' data-llen='2696:2719'>　然乎司馬公曰周公制禮文王適其父故曰嚴父非</span><br/>
<span class='tline' id='l130' data-llen='2719:2742'>　謂凡有天下者皆當以父配天孝子之心誰不欲尊</span><br/>
<span class='tline' id='l131' data-llen='2742:2765'>　其父禮不敢踰也祖已曰祀無豐于昵孔子於孝亦</span><br/>
<span class='tline' id='l132' data-llen='2765:2788'>　曰祭之以禮漢以高祖配天光武配明堂文景明章</span><br/>
<span class='tline' id='l133' data-llen='2788:2811'>　德業非不美然不敢推以配天近世明堂皆以父配</span><br/>
<span class='tline' id='l134' data-llen='2811:2834'>　此乃誤識孝經之意違先王之禮不可以為法也朱</span><br/>
<span class='tline' id='l135' data-llen='2834:2857'>　子因此於武王周公之事而賛美其孝之辭非謂凡</span><br/>
<span class='tline' id='l136' data-llen='2857:2880'>　為孝者皆欲如此也況孝之所以為大者自有親切</span><br/>
<span class='tline' id='l137' data-llen='2880:2906'><a onclick="displayPageImage('KR1c0031', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l138' data-llen='2906:2929'>　處而非此之謂也若必如此而後為孝則是既為人</span><br/>
<span class='tline' id='l139' data-llen='2929:2952'>　臣子者皆有我將之心而反䧟於大不孝矣讀者不</span><br/>
<span class='tline' id='l140' data-llen='2952:2962'>　以文害意焉可也</span><br/>
<span class='tline' id='l141' data-llen='2962:2985'>時邁執競思文傳引國語以為即九夏韋昭吕叔玉之</span><br/>
<span class='tline' id='l142' data-llen='2985:3008'>說不同何歟時邁思文皆有夏之語似矣然考之周禮</span><br/>
<span class='tline' id='l143' data-llen='3008:3031'>夏大也謂樂之大者耳詩言時夏果同歟執競為祀武</span><br/>
<span class='tline' id='l144' data-llen='3031:3051'>王成王康王之詩周公制作之時果有此詩歟</span><br/>
<span class='tline' id='l145' data-llen='3051:3058'>　<span class='krp-note'>闕/</span></span><br/>
<span class='tline' id='l146' data-llen='3058:3084'><a onclick="displayPageImage('KR1c0031', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l147' data-llen='3084:3087'>　</span><br/>
<span class='tline' id='l148' data-llen='3087:3110'>時邁執競思文三詩韋昭以為即周禮九夏之三也然</span><br/>
<span class='tline' id='l149' data-llen='3110:3133'>則九夏宜皆有詩矣六詩不見於經者將何所考歟時</span><br/>
<span class='tline' id='l150' data-llen='3133:3156'>邁思文以其有肆于時夏陳常于時夏之語執競一詩</span><br/>
<span class='tline' id='l151' data-llen='3156:3179'>何以知為九夏之一歟外傳以為金奏肆夏繁遏渠韋</span><br/>
<span class='tline' id='l152' data-llen='3179:3202'>昭注云肆夏一名繁韶夏一名遏納夏一名渠又與吕</span><br/>
<span class='tline' id='l153' data-llen='3202:3225'>叔玉繁遏之說不合果何所折衷歟周禮周公作也集</span><br/>
<span class='tline' id='l154' data-llen='3225:3248'>傳於時邁之下曰此武王之世周公所作執競之下曰</span><br/>
<span class='tline' id='l155' data-llen='3248:3275'><a onclick="displayPageImage('KR1c0031', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
<span class='tline' id='l156' data-llen='3275:3298'>此昭王以後之詩然則九夏之作果出於周公乎果昭</span><br/>
<span class='tline' id='l157' data-llen='3298:3306'>王以後之詩乎</span><br/>
<span class='tline' id='l158' data-llen='3306:3329'>　韋昭以時邁執競思文為即九夏之三本無明據自</span><br/>
<span class='tline' id='l159' data-llen='3329:3352'>　餘六夏之詩不見於經者竊意當如大武二章四章</span><br/>
<span class='tline' id='l160' data-llen='3352:3375'>　五章之例既不經見於何而攷之哉竊意韋昭之注</span><br/>
<span class='tline' id='l161' data-llen='3375:3398'>　外傳本無明文吕叔玉之說又矛盾不合集傳旣信</span><br/>
<span class='tline' id='l162' data-llen='3398:3421'>　春秋傳定時邁為武王之世周公所作執競為祀武</span><br/>
<span class='tline' id='l163' data-llen='3421:3444'>　王成王康王而作故曰昭王以後之詩當以此為不</span><br/>
<span class='tline' id='l164' data-llen='3444:3471'><a onclick="displayPageImage('KR1c0031', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span><br/>
<span class='tline' id='l165' data-llen='3471:3488'>　易之論何以韋昭吕叔玉之說為哉</span><br/>
<span class='tline' id='l166' data-llen='3488:3511'>天子七廟非祫祭則無合祭羣廟之禮集傳謂執競為</span><br/>
<span class='tline' id='l167' data-llen='3511:3534'>祭武王成王康王之詩不知一詩而兼用之於三廟乎</span><br/>
<span class='tline' id='l168' data-llen='3534:3546'>抑合三廟而祭之乎敢問</span><br/>
<span class='tline' id='l169' data-llen='3546:3569'>　此最無的說疑必是祭武王成王康王之時三廟皆</span><br/>
<span class='tline' id='l170' data-llen='3569:3576'>　是用此詩</span><br/>
<span class='tline' id='l171' data-llen='3576:3599'>　祭武王而兼言成康猶天作祀太王之詩而及文王</span><br/>
<span class='tline' id='l172' data-llen='3599:3622'>　也祭成王而兼言武王康王猶中庸論文王以王季</span><br/>
<span class='tline' id='l173' data-llen='3622:3649'><a onclick="displayPageImage('KR1c0031', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span><br/>
<span class='tline' id='l174' data-llen='3649:3672'>　為父以武王為子也祭康王而首言武王猶吴天有</span><br/>
<span class='tline' id='l175' data-llen='3672:3695'>　成命祀成王而先言二后也以此例推之其說通矣</span><br/>
<span class='tline' id='l176' data-llen='3695:3712'>　若以為合三廟而祭之則決無此理</span><br/>
<span class='tline' id='l177' data-llen='3712:3735'>執競為祭武王成王康王之詩果一詩而用之歟抑合</span><br/>
<span class='tline' id='l178' data-llen='3735:3743'>三王而祭之歟</span><br/>
<span class='tline' id='l179' data-llen='3743:3766'>　執競一詩先生雖取歐氏之說以為祭三王之詩然</span><br/>
<span class='tline' id='l180' data-llen='3766:3789'>　先生初說亦取古注䟽錢氏成大功安天下之說今</span><br/>
<span class='tline' id='l181' data-llen='3789:3812'>　以周禮考之執競乃九夏之一如此則作於周公之</span><br/>
<span class='tline' id='l182' data-llen='3812:3839'><a onclick="displayPageImage('KR1c0031', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span><br/>
<span class='tline' id='l183' data-llen='3839:3862'>　時非祭成王康王明矣當以先王初注為主非以一</span><br/>
<span class='tline' id='l184' data-llen='3862:3885'>　詩而三用亦非以合三王而祭之也此獨祀武王之</span><br/>
<span class='tline' id='l185' data-llen='3885:3890'>　詩乎</span><br/>
<span class='tline' id='l186' data-llen='3890:3913'>大武九章存於頌而可識者三章耳散亂失次夫子亦</span><br/>
<span class='tline' id='l187' data-llen='3913:3936'>無從攷歟時邁執競思文傳者以為九夏之三章說各</span><br/>
<span class='tline' id='l188' data-llen='3936:3943'>不同又何歟</span><br/>
<span class='tline' id='l189' data-llen='3943:3950'>　<span class='krp-note'>闕/</span></span><br/>
<span class='tline' id='l190' data-llen='3950:3977'><a onclick="displayPageImage('KR1c0031', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span><br/>
<span class='tline' id='l191' data-llen='3977:4000'>大武三章春秋傳楚子之言耳與今序次不同夫子不</span><br/>
<span class='tline' id='l192' data-llen='4000:4023'>之改何歟耆定爾功楚子以為卒章今集傳以為首章</span><br/>
<span class='tline' id='l193' data-llen='4023:4046'>何歟酌與般體製極相似其亦大武之詩歟且南陔以</span><br/>
<span class='tline' id='l194' data-llen='4046:4065'>下六譜列於小雅武宿夜乃不例於頌何歟</span><br/>
<span class='tline' id='l195' data-llen='4065:4072'>　<span class='krp-note'>闕/</span></span><br/>
<span class='tline' id='l196' data-llen='4072:4075'>　</span><br/>
<span class='tline' id='l197' data-llen='4075:4098'>修其禮物作賔于王家二王之後皆然也今觀有客振</span><br/>
<span class='tline' id='l198' data-llen='4098:4121'>鷺諸詩但言亦白其馬等語似皆為宋作不及於杞何</span><br/>
<span class='tline' id='l199' data-llen='4121:4148'><a onclick="displayPageImage('KR1c0031', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span><br/>
<span class='tline' id='l200' data-llen='4148:4151'>耶</span><br/>
<span class='tline' id='l201' data-llen='4151:4174'>　二王之後杞最微弱且去夏已逺故其始入春秋猶</span><br/>
<span class='tline' id='l202' data-llen='4174:4197'>　以侯稱其後乃降而為子男而以夷禮自處卑亦甚</span><br/>
<span class='tline' id='l203' data-llen='4197:4220'>　矣宋至春秋其國猶多賢才如向戍華元之類宜有</span><br/>
<span class='tline' id='l204' data-llen='4220:4236'>　客振鷺之詩但及宋而不及杞也</span><br/>
<span class='tline' id='l205' data-llen='4236:4259'>武之詩并言文王武王集傳何以曰象武王之功賚之</span><br/>
<span class='tline' id='l206' data-llen='4259:4278'>詩止言文王勤止集傳何以曰頌文武之功</span><br/>
<span class='tline' id='l207' data-llen='4278:4301'>　武詩象武王之功而并言文王言武王之武本於文</span><br/>
<span class='tline' id='l208' data-llen='4301:4328'><a onclick="displayPageImage('KR1c0031', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span><br/>
<span class='tline' id='l209' data-llen='4328:4351'>　王之文也賚詩言文王勤止而傳曰頌文武之功蓋</span><br/>
<span class='tline' id='l210' data-llen='4351:4374'>　大武諸章有武王之謚故知非作於武王之時實後</span><br/>
<span class='tline' id='l211' data-llen='4374:4393'>　人頌文武之功而言其大封功臣之意也</span><br/>
<span class='tline' id='l212' data-llen='4393:4416'>賚之詩為祀四嶽河海之詩四嶽河海果合祭歟抑一</span><br/>
<span class='tline' id='l213' data-llen='4416:4424'>詩而兩用之歟</span><br/>
<span class='tline' id='l214' data-llen='4424:4447'>　四嶽河海固無合祭之理賚一詩而兩用之也猶豐</span><br/>
<span class='tline' id='l215' data-llen='4447:4470'>　年一詩為秋冬報賽田事之詩關雎一詩用之鄉人</span><br/>
<span class='tline' id='l216' data-llen='4470:4481'>　用之邦國皆此類也</span><br/>
<span class='tline' id='l217' data-llen='4481:4508'><a onclick="displayPageImage('KR1c0031', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='4508:4531'>周頌有為獻助祭諸侯之詩有稱二王後來助祭之詩</span><br/>
<span class='tline' id='l219' data-llen='4531:4554'>若武賚桓之章專頌武王之功而不為廟樂魯頌諸篇</span><br/>
<span class='tline' id='l220' data-llen='4554:4562'>皆非廟樂何耶</span><br/>
<span class='tline' id='l221' data-llen='4562:4569'>　<span class='krp-note'>闕/</span></span><br/>
<span class='tline' id='l222' data-llen='4569:4572'>　</span><br/>
<span class='tline' id='l223' data-llen='4572:4575'>　</span><br/>
<span class='tline' id='l224' data-llen='4575:4578'>　</span><br/>
<span class='tline' id='l225' data-llen='4578:4587'>　詩經疑問卷五</span><br/>
</p>
<p><br/>
</p>
  </div>
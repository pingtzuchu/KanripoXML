<div id="txtcont" class="span9" style="position: relative;">
    <p><br/>
<span class='tline' id='l9' data-llen='217:244'><a onclick="displayPageImage('KR1c0008', 'SBCK', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='244:252'>詩本義卷第六</span><br/>
<span class='tline' id='l11' data-llen='252:263'>　　　　　　歐陽氏</span><br/>
<span class='tline' id='l12' data-llen='263:271'>　　　　鹿鳴</span><br/>
<span class='tline' id='l13' data-llen='271:293'>論曰鹿鳴言文王能燕樂嘉賓以得臣下之歡心爾</span><br/>
<span class='tline' id='l14' data-llen='293:315'>考詩之意文王有酒食以與羣臣燕飲如鹿得美草</span><br/>
<span class='tline' id='l15' data-llen='315:337'>相呼而食爾其義止於如此而傳云懇誠發于中者</span><br/>
<span class='tline' id='l16' data-llen='337:359'>衍說也聖人不窮所不知鳥獸之類安能知其誠不</span><br/>
<span class='tline' id='l17' data-llen='359:382'>誠考上下經文𥘉無此意可謂衍說也其曰人之好</span><br/>
<span class='tline' id='l18' data-llen='382:404'>我示我周行者謂示我於周行恩禮之勤若此爾古</span><br/>
<span class='tline' id='l19' data-llen='404:426'>字多通用示視義同而鄭改示爲寘遂失詩義毛傳</span><br/>
<span class='tline' id='l20' data-llen='426:453'><a onclick="displayPageImage('KR1c0008', 'SBCK', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l21' data-llen='453:475'>德音孔昭旣簡略未知其得失鄭引飲酒之禮於旅</span><br/>
<span class='tline' id='l22' data-llen='475:497'>也語謂此嘉賓語國君以先王德敎國君以此賓語</span><br/>
<span class='tline' id='l23' data-llen='497:519'>示天下之民使其化之皆不偷於禮義者非也且使</span><br/>
<span class='tline' id='l24' data-llen='519:541'>庶民不薄於禮義必須君臣漸積敎化使然豈飲酒</span><br/>
<span class='tline' id='l25' data-llen='541:563'>之際一言可致此其曲說也考詩之意使君子則傚</span><br/>
<span class='tline' id='l26' data-llen='563:574'>我者謂傚我厚嘉賓也</span><br/>
<span class='tline' id='l27' data-llen='574:596'>本義曰文王有酒食能與羣臣共其燕樂三章之義</span><br/>
<span class='tline' id='l28' data-llen='596:618'>皆然其首章言人之好我示我周行云者言我有賢</span><br/>
<span class='tline' id='l29' data-llen='618:640'>臣與其同樂旣飲食之又奏以笙簧將以幣帛凡人</span><br/>
<span class='tline' id='l30' data-llen='640:662'>之欲與我相好者示我於周行之臣恩意如此爾其</span><br/>
<span class='tline' id='l31' data-llen='662:689'><a onclick="displayPageImage('KR1c0008', 'SBCK', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l32' data-llen='689:711'>二章云德音孔昭視民不恌君子是則是傚者又言</span><br/>
<span class='tline' id='l33' data-llen='711:733'>我此嘉賓皆有令德之音逺聞我待之厚禮所以示</span><br/>
<span class='tline' id='l34' data-llen='733:755'>民遇此嘉賓不薄之意使凡爲君子者當則傚我所</span><br/>
<span class='tline' id='l35' data-llen='755:777'>爲常厚禮有德者故其下言又云我有㫖酒嘉賓式</span><br/>
<span class='tline' id='l36' data-llen='777:799'>燕以遨者謂君子當傚我厚嘉賓也其卒章之義甚</span><br/>
<span class='tline' id='l37' data-llen='799:806'>明不煩曲解</span><br/>
<span class='tline' id='l38' data-llen='806:816'>　　　　皇皇者華</span><br/>
<span class='tline' id='l39' data-llen='816:838'>論曰皇華序及箋傳皆失之然其大義僅存也據序</span><br/>
<span class='tline' id='l40' data-llen='838:860'>正言君遣使臣逺而有光華此但解首章一句爾其</span><br/>
<span class='tline' id='l41' data-llen='860:882'>所以累章丁寧之意甚多不止有光華而巳也其云</span><br/>
<span class='tline' id='l42' data-llen='882:909'><a onclick="displayPageImage('KR1c0008', 'SBCK', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='909:931'>送之以禮樂則詩文無之又衍說也毛鄭之失在乎</span><br/>
<span class='tline' id='l44' data-llen='931:953'>皆用魯穆叔之說爲箋傳故其穿鑿泥滯於義不通</span><br/>
<span class='tline' id='l45' data-llen='953:975'>也凡詩五章悉用此爲解則一篇之義皆失矣毛以</span><br/>
<span class='tline' id='l46' data-llen='975:998'>懷爲和𥘉無義理鄭改爲私用穆叔之說爾其忠信</span><br/>
<span class='tline' id='l47' data-llen='998:1020'>爲周訪問爲咨意謂大夫出使見忠信之賢人就之</span><br/>
<span class='tline' id='l48' data-llen='1020:1042'>訪問今詩文乃曰周爰咨諏是出見忠信之賢人止</span><br/>
<span class='tline' id='l49' data-llen='1042:1064'>一周字豈成文理若直以周爲周詳周徧之周則其</span><br/>
<span class='tline' id='l50' data-llen='1064:1086'>義簡直不解自明也又曰訪問爲咨則所問何者非</span><br/>
<span class='tline' id='l51' data-llen='1086:1108'>事而獨以咨諏爲咨事其下咨謀咨度咨詢非事而</span><br/>
<span class='tline' id='l52' data-llen='1108:1130'>何其又以謀事之難易爲咨謀而穆叔直謂咨難爲</span><br/>
<span class='tline' id='l53' data-llen='1130:1157'><a onclick="displayPageImage('KR1c0008', 'SBCK', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l54' data-llen='1157:1179'>謀若書曰汝有大疑謀及卿士庶人則凡問於人皆</span><br/>
<span class='tline' id='l55' data-llen='1179:1201'>可曰謀矣書又云爾有嘉謀入告于君則又不止問</span><br/>
<span class='tline' id='l56' data-llen='1201:1223'>於人爲謀以事告人亦曰謀矣其又以咨禮義所冝</span><br/>
<span class='tline' id='l57' data-llen='1223:1245'>爲度而穆叔止云咨禮二說亦自不同且度忖度也</span><br/>
<span class='tline' id='l58' data-llen='1245:1267'>施於何事不可奚專於咨禮義哉其又以親戚之謀</span><br/>
<span class='tline' id='l59' data-llen='1267:1289'>爲詢書曰詢于衆豈皆親戚乎若此之類甚多故可</span><br/>
<span class='tline' id='l60' data-llen='1289:1311'>知其穿鑿泥滯於義不通而亡德之說可廢也據詩</span><br/>
<span class='tline' id='l61' data-llen='1311:1333'>首章直言使臣將命而岀有光華爾毛鄭所謂逺近</span><br/>
<span class='tline' id='l62' data-llen='1333:1345'>髙下不易其色亦衍說也</span><br/>
<span class='tline' id='l63' data-llen='1345:1367'>本義曰周之國君遣其臣出使其首章稱美其賢材</span><br/>
<span class='tline' id='l64' data-llen='1367:1394'><a onclick="displayPageImage('KR1c0008', 'SBCK', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l65' data-llen='1394:1416'>能將君命爲國光華于外爾云于原隰者其道路所</span><br/>
<span class='tline' id='l66' data-llen='1416:1438'>經也旣又勉其於事毎思惟恐不及也懷思也其二</span><br/>
<span class='tline' id='l67' data-llen='1438:1460'>章以下則戒其調御車馬雖有驅馳之勞不忘國事</span><br/>
<span class='tline' id='l68' data-llen='1460:1482'>周詳訪問因以博採廣聞不徒將一事而出也詩人</span><br/>
<span class='tline' id='l69' data-llen='1482:1504'>述此見周之興國之初其君臣勤勞於事如此爾諏</span><br/>
<span class='tline' id='l70' data-llen='1504:1526'>謀度詢其義不異但變文以叶韻爾詩家若此其類</span><br/>
<span class='tline' id='l71' data-llen='1526:1530'>甚多</span><br/>
<span class='tline' id='l72' data-llen='1530:1538'>　　　　棠棣</span><br/>
<span class='tline' id='l73' data-llen='1538:1560'>論曰毛傳鄂不韡韡但云鄂鄂然光明其言雖簡然</span><br/>
<span class='tline' id='l74' data-llen='1560:1582'>於義未失而鄭改不爲拊先儒固巳言其非矣且不</span><br/>
<span class='tline' id='l75' data-llen='1582:1609'><a onclick="displayPageImage('KR1c0008', 'SBCK', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l76' data-llen='1609:1631'>韡韡者韡韡也古詩之語如此者多何煩改字爲拊</span><br/>
<span class='tline' id='l77' data-llen='1631:1653'>蓋巳言鄂則足見相承之意矣毛謂聞常棣之言爲</span><br/>
<span class='tline' id='l78' data-llen='1653:1675'>今者蓋嫌作詩之人指當時爲今而義不通於後故</span><br/>
<span class='tline' id='l79' data-llen='1675:1697'>言後丗之誦是詩以相戒者所誦詩之時即爲今矣</span><br/>
<span class='tline' id='l80' data-llen='1697:1719'>意謂後丗之人亦莫如兄弟矣此義雖不解亦可在</span><br/>
<span class='tline' id='l81' data-llen='1719:1741'>毛氏巳爲衍而鄭又從而爲說曰始聞常棣之說也</span><br/>
<span class='tline' id='l82' data-llen='1741:1763'>如此則人之恩親無如兄弟之厚皆衍說也毛解原</span><br/>
<span class='tline' id='l83' data-llen='1763:1785'>隰裒矣兄弟求矣止言裒聚也求矣言求兄弟於詩</span><br/>
<span class='tline' id='l84' data-llen='1785:1807'>雖無所發明然未爲害義鄭則不然且詩止云兄弟</span><br/>
<span class='tline' id='l85' data-llen='1807:1829'>求矣而鄭謂能立榮顯之名旣於詩無文箋何從而</span><br/>
<span class='tline' id='l86' data-llen='1829:1856'><a onclick="displayPageImage('KR1c0008', 'SBCK', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l87' data-llen='1856:1878'>得此義又云原隰以相與聚居之故故能定髙下之</span><br/>
<span class='tline' id='l88' data-llen='1878:1900'>名者亦非也且原也隰也乃土地髙下之别名爾土</span><br/>
<span class='tline' id='l89' data-llen='1900:1922'>地不動無情之物或髙或下不相爲謀安有相與聚</span><br/>
<span class='tline' id='l90' data-llen='1922:1944'>居之理此尤爲曲說也毛謂飲酒之飫爲私者燕私</span><br/>
<span class='tline' id='l91' data-llen='1944:1966'>之意也鄭乃云圖非常大疑之事豈詩人本意哉惟</span><br/>
<span class='tline' id='l92' data-llen='1966:1988'>不如友生之說毛鄭意同而皆失且詩人本欲親兄</span><br/>
<span class='tline' id='l93' data-llen='1988:2010'>弟如毛鄭之說則是作詩者敎人急難時親兄弟安</span><br/>
<span class='tline' id='l94' data-llen='2010:2020'>平則不如親友生矣</span><br/>
<span class='tline' id='l95' data-llen='2020:2042'>本義曰作詩者見時兄弟失道乃取常棣之木花蕚</span><br/>
<span class='tline' id='l96' data-llen='2042:2064'>相承韡韡然可愛者以比兄弟之相親宜如此因又</span><br/>
<span class='tline' id='l97' data-llen='2064:2091'><a onclick="displayPageImage('KR1c0008', 'SBCK', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2091:2113'>極陳人情以謂人之親莫如兄弟凡人有死喪可畏</span><br/>
<span class='tline' id='l99' data-llen='2113:2135'>之事惟兄弟是念雖在原隰廣野衆聚之中必求其</span><br/>
<span class='tline' id='l100' data-llen='2135:2157'>兄弟如脊令飛鳴而求其類此旣言兄弟之相親者</span><br/>
<span class='tline' id='l101' data-llen='2157:2179'>如是又言兄弟雖有内䦧者至逢外侮猶共禦之又</span><br/>
<span class='tline' id='l102' data-llen='2179:2201'>言當急難時雖有朋友但能長歎而無相助者惟兄</span><br/>
<span class='tline' id='l103' data-llen='2201:2223'>弟自相求如此及乎喪亂平而安寧則反視兄弟不</span><br/>
<span class='tline' id='l104' data-llen='2223:2245'>如友生此乃責之之辭所謂弔其不咸也由是盛陳</span><br/>
<span class='tline' id='l105' data-llen='2245:2267'>籩豆飲酒之樂以謂兄弟宜以此相樂則妻子室家</span><br/>
<span class='tline' id='l106' data-llen='2267:2282'>皆和樂矣使其深思如此爲是乎</span><br/>
<span class='tline' id='l107' data-llen='2282:2290'>　　　　伐木</span><br/>
<span class='tline' id='l108' data-llen='2290:2317'><a onclick="displayPageImage('KR1c0008', 'SBCK', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l109' data-llen='2317:2339'>論曰伐木文王之雅也其詩曰以速諸父毛謂天子</span><br/>
<span class='tline' id='l110' data-llen='2339:2361'>謂同姓諸侯曰父陳饋八簋又以爲天子之簋則此</span><br/>
<span class='tline' id='l111' data-llen='2361:2383'>詩文王之詩也伐木庶人之賤事不宜爲文王之詩</span><br/>
<span class='tline' id='l112' data-llen='2383:2405'>作序者自覺其非故曰自天子至于庶人未有不須</span><br/>
<span class='tline' id='l113' data-llen='2405:2427'>友以成者且文王之詩雖欲汎言凡人須友以成猶</span><br/>
<span class='tline' id='l114' data-llen='2427:2449'>當以天子諸侯之事爲主因而及於庶人賤事可矣</span><br/>
<span class='tline' id='l115' data-llen='2449:2471'>今詩每以伐木爲言是以庶人賤事爲主豈得爲文</span><br/>
<span class='tline' id='l116' data-llen='2471:2493'>王之詩鄭氏云昔日未居位在農時與友生爲伐木</span><br/>
<span class='tline' id='l117' data-llen='2493:2515'>勤苦之事者亦非也且文王未居位未甞在農也古</span><br/>
<span class='tline' id='l118' data-llen='2515:2537'>者四民異業其他諸侯至於卿大夫士未居位時皆</span><br/>
<span class='tline' id='l119' data-llen='2537:2564'><a onclick="displayPageImage('KR1c0008', 'SBCK', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2564:2586'>不爲農亦不必自伐木庶人當伐木者又無位可居</span><br/>
<span class='tline' id='l121' data-llen='2586:2608'>以此知鄭說爲繆也詩云伐木丁丁鳥鳴嚶嚶出自</span><br/>
<span class='tline' id='l122' data-llen='2608:2630'>幽谷遷于喬木又曰相彼鳥矣猶求友聲矧伊人矣</span><br/>
<span class='tline' id='l123' data-llen='2630:2652'>不求友生考詩之意是鳥在木上聞伐木之聲則驚</span><br/>
<span class='tline' id='l124' data-llen='2652:2674'>鳴而飛遷于他木方其驚飛倉卒之際猶不忘其類</span><br/>
<span class='tline' id='l125' data-llen='2674:2696'>相呼而去其在人也可不求其友乎其義甚明矣然</span><br/>
<span class='tline' id='l126' data-llen='2696:2718'>果如此義則是此詩主以鳥鳴求友爲喻爾至其下</span><br/>
<span class='tline' id='l127' data-llen='2718:2740'>章則了不及鳥鳴之意但云伐木許許伐木于阪便</span><br/>
<span class='tline' id='l128' data-llen='2740:2762'>述朋友之事與首章意殊不類蓋失其本義矣故闕</span><br/>
<span class='tline' id='l129' data-llen='2762:2768'>其所未詳</span><br/>
<span class='tline' id='l130' data-llen='2768:2795'><a onclick="displayPageImage('KR1c0008', 'SBCK', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l131' data-llen='2795:2803'>　　　　天保</span><br/>
<span class='tline' id='l132' data-llen='2803:2825'>論曰天保六章其義一也皆下愛其上之辭其文甚</span><br/>
<span class='tline' id='l133' data-llen='2825:2847'>顯而易明然毛鄭不能無小失鄭以俾爾多益以莫</span><br/>
<span class='tline' id='l134' data-llen='2847:2869'>不興爲毎物益多及草木暢茂禽獸碩大川之方至</span><br/>
<span class='tline' id='l135' data-llen='2869:2892'>爲萬物増多皆詩文無之雖國君受天之福則當𬒳</span><br/>
<span class='tline' id='l136' data-llen='2892:2914'>於民物然詩旣無文則爲衍說毛以公爲事鄭謂先</span><br/>
<span class='tline' id='l137' data-llen='2914:2936'>公是矣若鄭謂群臣舉事得宜而受福禄亦詩文無</span><br/>
<span class='tline' id='l138' data-llen='2936:2939'>之</span><br/>
<span class='tline' id='l139' data-llen='2939:2961'>本義曰天之安定我君甚堅固旣禀以信厚之德則</span><br/>
<span class='tline' id='l140' data-llen='2961:2983'>何福不可以除之俾爾多益而衆也旣曰何福不除</span><br/>
<span class='tline' id='l141' data-llen='2983:3010'><a onclick="displayPageImage('KR1c0008', 'SBCK', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l142' data-llen='3010:3032'>矣又曰俾爾戩榖又曰無所不宜而受天百禄又曰</span><br/>
<span class='tline' id='l143' data-llen='3032:3054'>降爾遐福其所以慇懃重複如此而猶曰維日不足</span><br/>
<span class='tline' id='l144' data-llen='3054:3076'>也其下章則又欲其國家興盛如山阜岡陵之髙大</span><br/>
<span class='tline' id='l145' data-llen='3076:3098'>如川流之浸長而又増之旣則又言非惟天之福我</span><br/>
<span class='tline' id='l146' data-llen='3098:3120'>君如此至于四時豐㓗酒食祀其先公先君而神亦</span><br/>
<span class='tline' id='l147' data-llen='3120:3143'>詒之多福使民及群黎百姓皆𬒳及之前旣欲其興</span><br/>
<span class='tline' id='l148' data-llen='3143:3165'>盛則又欲其永乆故多引常乆不虧壞之物以爲況</span><br/>
<span class='tline' id='l149' data-llen='3165:3187'>曰如日如月之常明如山之常在如松柏之常茂其</span><br/>
<span class='tline' id='l150' data-llen='3187:3209'>卒章云無不或承者謂上六章之所陳者使我君皆</span><br/>
<span class='tline' id='l151' data-llen='3209:3231'>承之也大抵此詩六章文意重複以見愛其上深至</span><br/>
<span class='tline' id='l152' data-llen='3231:3258'><a onclick="displayPageImage('KR1c0008', 'SBCK', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l153' data-llen='3258:3278'>如此爾恒常也詩人爾其君者蓋稱天以爲言</span><br/>
<span class='tline' id='l154' data-llen='3278:3286'>　　　　出車</span><br/>
<span class='tline' id='l155' data-llen='3286:3308'>論曰詩文雖簡易然能曲盡人事而古今人情一也</span><br/>
<span class='tline' id='l156' data-llen='3308:3330'>求詩義者以人情求之則不逺矣然學者常至於迂</span><br/>
<span class='tline' id='l157' data-llen='3330:3352'>逺遂失其本義毛鄭謂出車于牧以就馬且一二車</span><br/>
<span class='tline' id='l158' data-llen='3352:3374'>邪自可以馬駕而出若衆車邪乃不以馬就車而使</span><br/>
<span class='tline' id='l159' data-llen='3374:3396'>人挽車逺就馬于牧此豈近人情哉又言先岀車於</span><br/>
<span class='tline' id='l160' data-llen='3396:3418'>野然後召將率亦於理豈然其以草蟲比南仲阜螽</span><br/>
<span class='tline' id='l161' data-llen='3418:3440'>比近西戎諸侯由是四章五章之義皆失一篇之義</span><br/>
<span class='tline' id='l162' data-llen='3440:3447'>不失者幾何</span><br/>
<span class='tline' id='l163' data-llen='3447:3474'><a onclick="displayPageImage('KR1c0008', 'SBCK', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span><br/>
<span class='tline' id='l164' data-llen='3474:3496'>本義曰西伯命南仲爲將往伐玁狁其成功而還也</span><br/>
<span class='tline' id='l165' data-llen='3496:3518'>詩人歌其事以爲勞還之詩自其始出車至其執訊</span><br/>
<span class='tline' id='l166' data-llen='3518:3540'>獲醜而歸備述之故其首章言南仲爲將始駕戎車</span><br/>
<span class='tline' id='l167' data-llen='3540:3562'>出至于郊則稱天子之命使我來將此衆遂戒其僕</span><br/>
<span class='tline' id='l168' data-llen='3562:3584'>夫以趍王事之急難二章陳其車旟以謂軍容之盛</span><br/>
<span class='tline' id='l169' data-llen='3584:3606'>雖如此然我心則憂王事我僕則亦勞瘁矣三章遂</span><br/>
<span class='tline' id='l170' data-llen='3606:3628'>城朔方而除玁狁其四章五章則言其凱旋之樂叙</span><br/>
<span class='tline' id='l171' data-llen='3628:3650'>其將士室家相見歡欣之語其將士曰昔我出師時</span><br/>
<span class='tline' id='l172' data-llen='3650:3672'>黍稷方華今我來歸則雨雪消釋而泥塗矣我所以</span><br/>
<span class='tline' id='l173' data-llen='3672:3694'>乆於外如此者以王事之故不得安居我非不思歸</span><br/>
<span class='tline' id='l174' data-llen='3694:3721'><a onclick="displayPageImage('KR1c0008', 'SBCK', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span><br/>
<span class='tline' id='l175' data-llen='3721:3743'>蓋畏簡書也其室家則曰自君之出我見阜螽躍而</span><br/>
<span class='tline' id='l176' data-llen='3743:3765'>與非類之草蟲合自懼獨居有所強迫而不能守禮</span><br/>
<span class='tline' id='l177' data-llen='3765:3787'>每以此草蟲爲戒故君子未歸時我常憂心忡忡今</span><br/>
<span class='tline' id='l178' data-llen='3787:3809'>君子歸矣我心則降我所以獨居憂懼如此者以我</span><br/>
<span class='tline' id='l179' data-llen='3809:3831'>君子岀從南仲征伐之故也其卒章則述其歸時春</span><br/>
<span class='tline' id='l180' data-llen='3831:3853'>日暄妍草木榮茂而禽鳥和鳴於此之時執訊獲醜</span><br/>
<span class='tline' id='l181' data-llen='3853:3875'>而歸豈不樂哉由我南仲之功赫赫然顯大而玁狁</span><br/>
<span class='tline' id='l182' data-llen='3875:3884'>之患自此遂平也</span><br/>
<span class='tline' id='l183' data-llen='3884:3892'>　　　　湛露</span><br/>
<span class='tline' id='l184' data-llen='3892:3914'>論曰據序止言天子宴諸侯而箋以二章爲燕同姓</span><br/>
<span class='tline' id='l185' data-llen='3914:3941'><a onclick="displayPageImage('KR1c0008', 'SBCK', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='3941:3963'>三章爲燕庶姓卒章爲燕二王後者詩旣無文皆爲</span><br/>
<span class='tline' id='l187' data-llen='3963:3985'>衍說由詩有在宗載考之言遂生穿鑿爾鄭又以露</span><br/>
<span class='tline' id='l188' data-llen='3985:4007'>之在物柯葉低垂喻諸侯有似醉之皃天子賜爵則</span><br/>
<span class='tline' id='l189' data-llen='4007:4029'>皃變肅敬有似露見日而晞何其臆說也詩但言露</span><br/>
<span class='tline' id='l190' data-llen='4029:4051'>匪陽不晞爾初無柯葉低垂之文鄭何從而得此義</span><br/>
<span class='tline' id='l191' data-llen='4051:4073'>若詩人欲述諸侯似醉之狀則當以柯葉低垂之意</span><br/>
<span class='tline' id='l192' data-llen='4073:4095'>見於文也今但言露非見日不乾則非喻似醉之狀</span><br/>
<span class='tline' id='l193' data-llen='4095:4117'>矣天子燕諸侯當以晝而此詩但言夜飲者燕禮有</span><br/>
<span class='tline' id='l194' data-llen='4117:4139'>宵則設燭之禮是古雖以禮飲酒有至夜者所以申</span><br/>
<span class='tline' id='l195' data-llen='4139:4161'>燕私之恩盡慇懃之意蓋晝燕常禮不足道而舉其</span><br/>
<span class='tline' id='l196' data-llen='4161:4188'><a onclick="displayPageImage('KR1c0008', 'SBCK', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4188:4210'>燕私慇懃之意以見天子恩禮諸侯之厚此詩人所</span><br/>
<span class='tline' id='l198' data-llen='4210:4216'>以爲美也</span><br/>
<span class='tline' id='l199' data-llen='4216:4238'>本義曰天之潤澤於物者若雨若雪若水泉之浸其</span><br/>
<span class='tline' id='l200' data-llen='4238:4260'>類非一而獨以露爲言者露以夜降者也因其夜飲</span><br/>
<span class='tline' id='l201' data-llen='4260:4282'>故近取以爲比云湛湛之露潤霑於物非至曙則不</span><br/>
<span class='tline' id='l202' data-llen='4282:4304'>乾厭厭之飲恩被於諸侯非至醉則不止其義如此</span><br/>
<span class='tline' id='l203' data-llen='4304:4327'>而巳其言在彼豐草𣏌棘者以露之被草木如王恩</span><br/>
<span class='tline' id='l204' data-llen='4327:4349'>被諸侯爾又云令德令儀者言此與燕之臣皆有令</span><br/>
<span class='tline' id='l205' data-llen='4349:4371'>德令儀爾其桐其椅木之美者其實離離然亦喻諸</span><br/>
<span class='tline' id='l206' data-llen='4371:4393'>侯在燕有威儀爾詩人比事多於卒章别引他物若</span><br/>
<span class='tline' id='l207' data-llen='4393:4421'><a onclick="displayPageImage('KR1c0008', 'SBCK', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span><br/>
<span class='tline' id='l208' data-llen='4421:4443'>下泉之詩芃芃黍苗之類是也在宗載考毛傳是矣</span><br/>
<span class='tline' id='l209' data-llen='4443:4451'>　　　　鴻鴈</span><br/>
<span class='tline' id='l210' data-llen='4451:4473'>論曰詩所刺美或取物以爲喻則必先道其物次言</span><br/>
<span class='tline' id='l211' data-llen='4473:4495'>所刺美之事者多矣如關關雎鳩在河之洲窈窕淑</span><br/>
<span class='tline' id='l212' data-llen='4495:4517'>女君子好逑又如維鵜在梁不濡其翼彼其之子不</span><br/>
<span class='tline' id='l213' data-llen='4517:4539'>稱其服者是也詩非一人之作體各不同雖不盡如</span><br/>
<span class='tline' id='l214' data-llen='4539:4561'>此然如此者多也鴻鴈詩云鴻鴈于飛肅肅其羽之</span><br/>
<span class='tline' id='l215' data-llen='4561:4583'>子于征劬勞于野以文義考之當是以鴻鴈比之子</span><br/>
<span class='tline' id='l216' data-llen='4583:4605'>而康成不然乃謂鴻鴈知辟隂就陽喻民知就有道</span><br/>
<span class='tline' id='l217' data-llen='4605:4627'>之子自是侯伯卿士之述職者上下文不相須豈成</span><br/>
<span class='tline' id='l218' data-llen='4627:4655'><a onclick="displayPageImage('KR1c0008', 'SBCK', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span><br/>
<span class='tline' id='l219' data-llen='4655:4675'>文理鄭於三章所解皆然則一篇之義皆失也</span><br/>
<span class='tline' id='l220' data-llen='4675:4697'>本義曰厲王之時萬民離散不安其居而宣王之興</span><br/>
<span class='tline' id='l221' data-llen='4697:4719'>遣其臣四出于野勞來還定安集之至于矜寡使皆</span><br/>
<span class='tline' id='l222' data-llen='4719:4741'>得其所其所遣使臣奔走于外如鴻鴈之飛其羽聲</span><br/>
<span class='tline' id='l223' data-llen='4741:4763'>肅然而勞其體也其二章言使臣暫止爲民營築居</span><br/>
<span class='tline' id='l224' data-llen='4763:4785'>室其暫止於野也如鴻鴈集于澤爾其卒章云哀鳴</span><br/>
<span class='tline' id='l225' data-llen='4785:4807'>嗸嗸者以比使臣自訴也其自訴云哲人知我者謂</span><br/>
<span class='tline' id='l226' data-llen='4807:4829'>我以君命安集流民而不憚劬勞爾愚人不知我者</span><br/>
<span class='tline' id='l227' data-llen='4829:4851'>謂我好興役動衆爲驕奢也或謂據序言美宣王而</span><br/>
<span class='tline' id='l228' data-llen='4851:4873'>此詩之說但述使臣疑非本義且使離散之民還定</span><br/>
<span class='tline' id='l229' data-llen='4873:4901'><a onclick="displayPageImage('KR1c0008', 'SBCK', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span><br/>
<span class='tline' id='l230' data-llen='4901:4923'>安集者由宣王能遣人以恩意勞來之也天子之尊</span><br/>
<span class='tline' id='l231' data-llen='4923:4945'>必不自往作序者不言遣使以不待言而可知也復</span><br/>
<span class='tline' id='l232' data-llen='4945:4950'>何疑哉</span><br/>
<span class='tline' id='l233' data-llen='4950:4958'>　　　　沔水</span><br/>
<span class='tline' id='l234' data-llen='4958:4980'>論曰序言沔水規宣王也則是規正宣王之過失爾</span><br/>
<span class='tline' id='l235' data-llen='4980:5002'>今考詩文及箋傳乃是刺諸侯驕恣不朝及妄相侵</span><br/>
<span class='tline' id='l236' data-llen='5002:5024'>伐等事了不及宣王也蓋箋傳未得詩人之本意爾</span><br/>
<span class='tline' id='l237' data-llen='5024:5046'>本義曰宣王中興於厲王之後諸侯未洽王之恩德</span><br/>
<span class='tline' id='l238' data-llen='5046:5068'>故詩人規戒宣王以恩德親諸侯云沔彼流水朝宗</span><br/>
<span class='tline' id='l239' data-llen='5068:5090'>于海者言諸侯朝王如水朝海以此規王當容納諸</span><br/>
<span class='tline' id='l240' data-llen='5090:5118'><a onclick="displayPageImage('KR1c0008', 'SBCK', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span><br/>
<span class='tline' id='l241' data-llen='5118:5140'>侯如海納衆水也鴥彼飛隼載飛載止者言諸侯之</span><br/>
<span class='tline' id='l242' data-llen='5140:5162'>來者如隼之或飛或止其或來或不來不可常又規</span><br/>
<span class='tline' id='l243' data-llen='5162:5184'>王宜常以恩德懷來之也嗟我兄弟邦人諸友莫肯</span><br/>
<span class='tline' id='l244' data-llen='5184:5206'>念亂誰無父母者言此同姓異姓之諸侯雖不念王</span><br/>
<span class='tline' id='l245' data-llen='5206:5228'>室之亂然誰非父母所生謂人人皆知親親之恩又</span><br/>
<span class='tline' id='l246' data-llen='5228:5250'>規王若以恩德懷之則皆親附矣念亂者厲王之亂</span><br/>
<span class='tline' id='l247' data-llen='5250:5272'>也念彼不蹟載起載行心之憂矣不可弭忘者謂諸</span><br/>
<span class='tline' id='l248' data-llen='5272:5294'>侯不循法度者王念之載起載行而不安居不可弭</span><br/>
<span class='tline' id='l249' data-llen='5294:5316'>忘者又規王以不忘懷來之也鴥彼飛隼率彼中陵</span><br/>
<span class='tline' id='l250' data-llen='5316:5338'>者言諸侯有能循法度者無使䜛人害之故曰我若</span><br/>
<span class='tline' id='l251' data-llen='5338:5366'><a onclick="displayPageImage('KR1c0008', 'SBCK', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span><br/>
<span class='tline' id='l252' data-llen='5366:5381'>親友而敬禮之則䜛言其能興乎</span><br/>
<span class='tline' id='l253' data-llen='5381:5389'>　　　　黃鳥</span><br/>
<span class='tline' id='l254' data-llen='5389:5411'>論曰序言黃鳥刺宣王而不言所刺之事毛鄭以爲</span><br/>
<span class='tline' id='l255' data-llen='5411:5433'>室家相去之詩考文求義近是矣其曰宣王之末天</span><br/>
<span class='tline' id='l256' data-llen='5433:5455'>下室家離散者則非也宣王承厲王之亂内修政事</span><br/>
<span class='tline' id='l257' data-llen='5455:5477'>外攘夷狄征伐所向有功故能恢復境土安集人民</span><br/>
<span class='tline' id='l258' data-llen='5477:5499'>内用賢臣外撫諸侯其功德之大蓋中興之盛王然</span><br/>
<span class='tline' id='l259' data-llen='5499:5521'>其詩有箴有規有誨有刺者蓋雖聖人不能無過也</span><br/>
<span class='tline' id='l260' data-llen='5521:5543'>書稱成湯改過不吝者蓋不言無過言有過而能改</span><br/>
<span class='tline' id='l261' data-llen='5543:5565'>爾宣王之詩凡二十篇其興衰撥亂南征北伐則六</span><br/>
<span class='tline' id='l262' data-llen='5565:5593'><a onclick="displayPageImage('KR1c0008', 'SBCK', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span><br/>
<span class='tline' id='l263' data-llen='5593:5615'>月采芭江漢常武是也恢復文武之業萬民安集國</span><br/>
<span class='tline' id='l264' data-llen='5615:5637'>富人衆廢職皆修則車攻鴻鴈斯干無羊是也愼微</span><br/>
<span class='tline' id='l265' data-llen='5637:5659'>接下任賢使能則吉日烝民是也親禮諸侯賞功褒</span><br/>
<span class='tline' id='l266' data-llen='5659:5681'>德則崧髙韓奕是也夙興勤政則庭燎是也遇災而</span><br/>
<span class='tline' id='l267' data-llen='5681:5703'>懼側身修德則雲漢是也其爲功德盛矣其所稱美</span><br/>
<span class='tline' id='l268' data-llen='5703:5725'>者衆矣然庭燎曰箴沔水曰規鶴鳴曰誨祈父白駒</span><br/>
<span class='tline' id='l269' data-llen='5725:5747'>黃鳥我行其野四篇皆曰刺者所謂雖聖人不能無</span><br/>
<span class='tline' id='l270' data-llen='5747:5769'>過也其所任賢臣如方叔召虎尹吉甫仲山甫之徒</span><br/>
<span class='tline' id='l271' data-llen='5769:5791'>多矣其用人之失者一祈父爾其有遺賢乗白駒而</span><br/>
<span class='tline' id='l272' data-llen='5791:5813'>去者亦一人爾荒歳多淫昬亦不歳歳皆然蓋有大</span><br/>
<span class='tline' id='l273' data-llen='5813:5841'><a onclick="displayPageImage('KR1c0008', 'SBCK', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span><br/>
<span class='tline' id='l274' data-llen='5841:5863'>功者不能無小失也如黃鳥所刺云北邦之人不可</span><br/>
<span class='tline' id='l275' data-llen='5863:5885'>與處則他邦可處矣是所刺者一邦之事爾非舉天</span><br/>
<span class='tline' id='l276' data-llen='5885:5907'>下皆然也孔子刪詩並録其功過者所以爲勸戒也</span><br/>
<span class='tline' id='l277' data-llen='5907:5929'>俾後丗知大功盛德之君雖小過不免刺譏爾而毛</span><br/>
<span class='tline' id='l278' data-llen='5929:5951'>鄭於白駒注云宣王之末不能用賢於黃鳥又云宣</span><br/>
<span class='tline' id='l279' data-llen='5951:5973'>王之末天下室家離散如此則宣王者有始無卒終</span><br/>
<span class='tline' id='l280' data-llen='5973:5990'>爲昬亂之王矣異乎聖人録詩之意也</span><br/>
<span class='tline' id='l281' data-llen='5990:5998'>詩本義卷第六</span><br/>
<span class='tline' id='l282' data-llen='5998:6026'><a onclick="displayPageImage('KR1c0008', 'SBCK', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
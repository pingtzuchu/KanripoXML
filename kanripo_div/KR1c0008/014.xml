<div id="txtcont" class="span9" style="position: relative;">
    <p><br/>
<span class='tline' id='l9' data-llen='219:246'><a onclick="displayPageImage('KR1c0008', 'SBCK', '014-1a' );" name="014-1a" class="pb">[014-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='246:255'>詩本義卷第十四</span><br/>
<span class='tline' id='l11' data-llen='255:267'>　　　　　　　歐陽氏</span><br/>
<span class='tline' id='l12' data-llen='267:276'>　　　　時丗論</span><br/>
<span class='tline' id='l13' data-llen='276:299'>鄭氏譜周南召南言文王受命作邑於豐乃分𡵨邦</span><br/>
<span class='tline' id='l14' data-llen='299:321'>周召之邑以爲周公旦召公奭之采地使施先公太</span><br/>
<span class='tline' id='l15' data-llen='321:344'>王王季之敎於己所職六州之國其民𬒳二公之德</span><br/>
<span class='tline' id='l16' data-llen='344:366'>敎尤純至武王滅紂巡守天下陳其詩以屬太師分</span><br/>
<span class='tline' id='l17' data-llen='366:388'>而國之其得聖人之化者繋之周公謂之周南其得</span><br/>
<span class='tline' id='l18' data-llen='388:410'>賢人之化者繫之召公謂之召南今考之於詩義皆</span><br/>
<span class='tline' id='l19' data-llen='410:433'>不合而爲其說者又自相抵梧所謂𬒳二公之德敎</span><br/>
<span class='tline' id='l20' data-llen='433:460'><a onclick="displayPageImage('KR1c0008', 'SBCK', '014-1b' );" name="014-1b" class="pb">[014-1b] <img width="20"  src="/static/img/kanseki-5.png"/></a></span><br/>
<span class='tline' id='l21' data-llen='460:482'>者是周公旦召公奭所施太王王季之德敎爾今周</span><br/>
<span class='tline' id='l22' data-llen='482:504'>召之詩二十五篇關雎葛覃卷耳樛木螽斯桃夭兎</span><br/>
<span class='tline' id='l23' data-llen='504:526'>罝芣苢皆后妃之事鵲巢采蘩小星皆夫人之事夫</span><br/>
<span class='tline' id='l24' data-llen='526:548'>人乃大姒也麟趾騶虞皆后妃夫人德化之應草蟲</span><br/>
<span class='tline' id='l25' data-llen='548:570'>采蘋殷其雷皆大夫妻之事漢廣汝墳羔羊摽有梅</span><br/>
<span class='tline' id='l26' data-llen='570:592'>江有汜野有死麕皆言文王之化蓋此二十二篇之</span><br/>
<span class='tline' id='l27' data-llen='592:614'>詩皆述文王太姒之事其餘三篇甘棠行露言召伯</span><br/>
<span class='tline' id='l28' data-llen='614:636'>聽訟何彼穠矣乃武王時詩烏有所謂二公所施先</span><br/>
<span class='tline' id='l29' data-llen='636:658'>公之德敎哉此以譜考詩義不能合者也譜言得聖</span><br/>
<span class='tline' id='l30' data-llen='658:680'>人之化者謂周公也得賢人之化者謂召公也謂旦</span><br/>
<span class='tline' id='l31' data-llen='680:707'><a onclick="displayPageImage('KR1c0008', 'SBCK', '014-2a' );" name="014-2a" class="pb">[014-2a] <img width="20"  src="/static/img/kanseki-5.png"/></a></span><br/>
<span class='tline' id='l32' data-llen='707:729'>奭共行先公之德敎而其所施自有優劣故以聖賢</span><br/>
<span class='tline' id='l33' data-llen='729:751'>別之爾今詩所述旣非先公之德敎而二南皆是文</span><br/>
<span class='tline' id='l34' data-llen='751:773'>王大姒之事無所優劣不可分其聖賢所謂文王大</span><br/>
<span class='tline' id='l35' data-llen='773:795'>姒之事者其德敎自家刑國皆其夫婦身自行之以</span><br/>
<span class='tline' id='l36' data-llen='795:817'>化其下乆而變紂之惡俗成周之王道而著於歌頌</span><br/>
<span class='tline' id='l37' data-llen='817:839'>爾蓋譜謂先公之德敎者周召二公未甞有所施而</span><br/>
<span class='tline' id='l38' data-llen='839:861'>二南所載文王大姒之化二公亦又不得而與然則</span><br/>
<span class='tline' id='l39' data-llen='861:883'>鄭譜之說左右皆不能合也後之爲鄭學者又謂譜</span><br/>
<span class='tline' id='l40' data-llen='883:905'>言聖人之化者爲文王賢人之化者爲大王王季然</span><br/>
<span class='tline' id='l41' data-llen='905:927'>譜本謂二公行先公之敎初不及文王則爲鄭學者</span><br/>
<span class='tline' id='l42' data-llen='927:954'><a onclick="displayPageImage('KR1c0008', 'SBCK', '014-2b' );" name="014-2b" class="pb">[014-2b] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='954:976'>又自相抵梧矣今詩之序曰關雎麟趾之化王者之</span><br/>
<span class='tline' id='l44' data-llen='976:998'>風故繫之周公鵲巢騶虞之德諸侯之風故繫之召</span><br/>
<span class='tline' id='l45' data-llen='998:1020'>公至於關雎鵲巢所述一大姒爾何以爲后妃何以</span><br/>
<span class='tline' id='l46' data-llen='1020:1042'>爲夫人二南之事一文王爾何以爲王者何以爲諸</span><br/>
<span class='tline' id='l47' data-llen='1042:1064'>侯則序皆不通也又不言詩作之時丗蓋自孔子殁</span><br/>
<span class='tline' id='l48' data-llen='1064:1086'>羣弟子散亡而六經多失其㫖詩以諷誦相傳五方</span><br/>
<span class='tline' id='l49' data-llen='1086:1108'>異俗物名字訓往往不同故於六經之失詩尤甚詩</span><br/>
<span class='tline' id='l50' data-llen='1108:1130'>三百餘篇作非一人所作非一國先後非一時而丗</span><br/>
<span class='tline' id='l51' data-llen='1130:1152'>乆失傳故於詩之失時丗尤甚周之德盛於文武其</span><br/>
<span class='tline' id='l52' data-llen='1152:1174'>詩爲風爲雅爲頌風有周南召南雅有大雅小雅其</span><br/>
<span class='tline' id='l53' data-llen='1174:1201'><a onclick="displayPageImage('KR1c0008', 'SBCK', '014-3a' );" name="014-3a" class="pb">[014-3a] <img width="20"  src="/static/img/kanseki-5.png"/></a></span><br/>
<span class='tline' id='l54' data-llen='1201:1223'>義類非一或當時所作或後丗所述故於詩時丗之</span><br/>
<span class='tline' id='l55' data-llen='1223:1245'>失周詩尤甚自秦漢巳來學者之說不同多矣不獨</span><br/>
<span class='tline' id='l56' data-llen='1245:1267'>鄭氏之失也昔孔子甞言關雎矣曰哀而不傷太史</span><br/>
<span class='tline' id='l57' data-llen='1267:1289'>公又曰周道缺詩人本之袵席關雎作而齊魯韓三</span><br/>
<span class='tline' id='l58' data-llen='1289:1311'>家皆以爲康王政衰之詩皆與鄭氏之說其意不類</span><br/>
<span class='tline' id='l59' data-llen='1311:1333'>蓋常以哀傷爲言由是言之謂關雎爲周衰之作者</span><br/>
<span class='tline' id='l60' data-llen='1333:1355'>近是矣周之爲周也逺自上丗積德累仁至於文王</span><br/>
<span class='tline' id='l61' data-llen='1355:1377'>之盛征伐諸侯之不服者天下歸者三分有二其仁</span><br/>
<span class='tline' id='l62' data-llen='1377:1399'>德所及下至昆虫草木如靈臺行葦之所述蓋其功</span><br/>
<span class='tline' id='l63' data-llen='1399:1421'>業盛大積累之勤其來逺矣其威德被天下者非一</span><br/>
<span class='tline' id='l64' data-llen='1421:1448'><a onclick="displayPageImage('KR1c0008', 'SBCK', '014-3b' );" name="014-3b" class="pb">[014-3b] <img width="20"  src="/static/img/kanseki-5.png"/></a></span><br/>
<span class='tline' id='l65' data-llen='1448:1470'>事也大姒賢妃又有内助之功爾而言詩者過爲稱</span><br/>
<span class='tline' id='l66' data-llen='1470:1492'>述遂以關雎爲王化之本以謂文王之興自大姒始</span><br/>
<span class='tline' id='l67' data-llen='1492:1514'>故於衆篇所述德化之盛皆云后妃之化所致至於</span><br/>
<span class='tline' id='l68' data-llen='1514:1536'>天下太平麟與騶虞之瑞亦以爲后妃功化之成効</span><br/>
<span class='tline' id='l69' data-llen='1536:1558'>故曰麟趾關雎之應騶虞鵲巢之應也何其過論歟</span><br/>
<span class='tline' id='l70' data-llen='1558:1580'>夫王者之興豈專由女德惟其後丗因婦人以致衰</span><br/>
<span class='tline' id='l71' data-llen='1580:1602'>亂則宜思其初有婦德之助以興爾因其所以衰思</span><br/>
<span class='tline' id='l72' data-llen='1602:1624'>其所以興此關雎之所以作也其思彼之辭甚美則</span><br/>
<span class='tline' id='l73' data-llen='1624:1646'>哀此之意亦深其言緩其意逺孔子曰哀而不傷謂</span><br/>
<span class='tline' id='l74' data-llen='1646:1668'>此也司馬遷之於學也雜博而無所擇然其去周秦</span><br/>
<span class='tline' id='l75' data-llen='1668:1695'><a onclick="displayPageImage('KR1c0008', 'SBCK', '014-4a' );" name="014-4a" class="pb">[014-4a] <img width="20"  src="/static/img/kanseki-5.png"/></a></span><br/>
<span class='tline' id='l76' data-llen='1695:1717'>未逺其爲說必有老師宿儒之所傳其曰周道缺而</span><br/>
<span class='tline' id='l77' data-llen='1717:1739'>關雎作不知自何而得此言也吾有取焉昔吴季扎</span><br/>
<span class='tline' id='l78' data-llen='1739:1761'>聞魯人之歌小雅也曰思而不貳怨而不言其周德</span><br/>
<span class='tline' id='l79' data-llen='1761:1783'>之衰乎猶有先王之遺民焉而太史公亦曰仁義陵</span><br/>
<span class='tline' id='l80' data-llen='1783:1805'>遲鹿鳴刺焉然則小雅者亦周衰之作也周頌昊天</span><br/>
<span class='tline' id='l81' data-llen='1805:1827'>有成命曰二后受之成王不敢康所謂二后者文武</span><br/>
<span class='tline' id='l82' data-llen='1827:1849'>也則成王者成王也猶文王之爲文王武王之爲武</span><br/>
<span class='tline' id='l83' data-llen='1849:1871'>王也然則昊天有成命當是康王巳後之詩而毛鄭</span><br/>
<span class='tline' id='l84' data-llen='1871:1893'>之說以頌皆是成王時作遂以成王爲成此王功不</span><br/>
<span class='tline' id='l85' data-llen='1893:1915'>敢康執競曰執競武王無競維烈不顯成康上帝是</span><br/>
<span class='tline' id='l86' data-llen='1915:1942'><a onclick="displayPageImage('KR1c0008', 'SBCK', '014-4b' );" name="014-4b" class="pb">[014-4b] <img width="20"  src="/static/img/kanseki-5.png"/></a></span><br/>
<span class='tline' id='l87' data-llen='1942:1964'>皇自彼成康奄有四方所謂成康者成王康王也猶</span><br/>
<span class='tline' id='l88' data-llen='1964:1986'>文王武王謂之文武爾然則執競者當是昭王巳後</span><br/>
<span class='tline' id='l89' data-llen='1986:2008'>之詩而毛以爲成大功而安之鄭以爲成安祖考之</span><br/>
<span class='tline' id='l90' data-llen='2008:2030'>道皆以爲武王也據詩之文但云成康爾而毛鄭自</span><br/>
<span class='tline' id='l91' data-llen='2030:2052'>出其意各以増就其巳說而意又不同使後丗何所</span><br/>
<span class='tline' id='l92' data-llen='2052:2074'>適從哉噫嘻曰噫嘻成王者亦成王也而毛鄭亦皆</span><br/>
<span class='tline' id='l93' data-llen='2074:2096'>以爲武王由信其己說以頌皆成王時作也詩所謂</span><br/>
<span class='tline' id='l94' data-llen='2096:2118'>成王者成王也成康者成王康王也豈不簡且直哉</span><br/>
<span class='tline' id='l95' data-llen='2118:2140'>而毛鄭之說豈不迂而曲也以爲成王康王則於詩</span><br/>
<span class='tline' id='l96' data-llen='2140:2162'>文理易通如毛鄭之說則文義不完而難通然學者</span><br/>
<span class='tline' id='l97' data-llen='2162:2189'><a onclick="displayPageImage('KR1c0008', 'SBCK', '014-5a' );" name="014-5a" class="pb">[014-5a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2189:2211'>捨簡而從迂捨直而從曲捨易通而從難通或信焉</span><br/>
<span class='tline' id='l99' data-llen='2211:2233'>而不知其非或疑焉而不敢辨者以去詩時丗逺茫</span><br/>
<span class='tline' id='l100' data-llen='2233:2255'>昧而難明也余於周南召南辨其不合者而關雎之</span><br/>
<span class='tline' id='l101' data-llen='2255:2277'>作取其近是者焉蓋其說合於孔子之言也若雅也</span><br/>
<span class='tline' id='l102' data-llen='2277:2299'>頌也則辨之而不敢必而有待焉夫毛鄭之失患於</span><br/>
<span class='tline' id='l103' data-llen='2299:2321'>自信其學而曲遂其說也若余又將自信則是笑奔</span><br/>
<span class='tline' id='l104' data-llen='2321:2343'>車之覆而疾驅以追之也然見其失不可以不辨辨</span><br/>
<span class='tline' id='l105' data-llen='2343:2365'>而不敢必使余之說得與毛鄭之說並立於丗以待</span><br/>
<span class='tline' id='l106' data-llen='2365:2375'>夫明者而擇焉可也</span><br/>
<span class='tline' id='l107' data-llen='2375:2383'>　　　本末論</span><br/>
<span class='tline' id='l108' data-llen='2383:2410'><a onclick="displayPageImage('KR1c0008', 'SBCK', '014-5b' );" name="014-5b" class="pb">[014-5b] <img width="20"  src="/static/img/kanseki-5.png"/></a></span><br/>
<span class='tline' id='l109' data-llen='2410:2432'>關雎鵲巢文王之詩也不繫之文王而下繫之周公</span><br/>
<span class='tline' id='l110' data-llen='2432:2454'>召公召公自有詩則得列於本國周公亦自有詩則</span><br/>
<span class='tline' id='l111' data-llen='2454:2476'>不得列於本國而上繫於豳豳大王之國也考其詩</span><br/>
<span class='tline' id='l112' data-llen='2476:2498'>則周公之詩也周召周公召公之國也考其詩則文</span><br/>
<span class='tline' id='l113' data-llen='2498:2520'>王之詩也何彼穠矣武王之詩不列於雅而寓于召</span><br/>
<span class='tline' id='l114' data-llen='2520:2542'>南之風棠棣周公之詩也不列於周南而寓於文王</span><br/>
<span class='tline' id='l115' data-llen='2542:2564'>之雅衛之詩一公之詩也或繫之邶或繫之鄘或繫</span><br/>
<span class='tline' id='l116' data-llen='2564:2586'>之衛詩述在位之君而風繋巳亡之國晉之爲晉乆</span><br/>
<span class='tline' id='l117' data-llen='2586:2608'>矣不得爲晉而謂之唐鄭去咸林而徙河南爲鄭甚</span><br/>
<span class='tline' id='l118' data-llen='2608:2630'>新而遂得爲鄭自漢巳來其說多矣蓋詩之類例不</span><br/>
<span class='tline' id='l119' data-llen='2630:2657'><a onclick="displayPageImage('KR1c0008', 'SBCK', '014-6a' );" name="014-6a" class="pb">[014-6a] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2657:2679'>一如此宜其說者之紛然也問者曰然則其將奈何</span><br/>
<span class='tline' id='l121' data-llen='2679:2701'>應之曰吾之於詩有幸有不幸也不幸者逺出聖人</span><br/>
<span class='tline' id='l122' data-llen='2701:2723'>之後不得質吾疑也幸者詩之本義在爾詩之作也</span><br/>
<span class='tline' id='l123' data-llen='2723:2745'>觸事感物文之以言善者美之惡者刺之以發其揄</span><br/>
<span class='tline' id='l124' data-llen='2745:2767'>揚怨憤於口道其哀樂喜怒於心此詩人之意也古</span><br/>
<span class='tline' id='l125' data-llen='2767:2789'>者國有采詩之官得而録之以屬太師播之於樂於</span><br/>
<span class='tline' id='l126' data-llen='2789:2811'>是考其義類而別之以爲風雅頌而次比之以藏于</span><br/>
<span class='tline' id='l127' data-llen='2811:2833'>有司而用之宗廟朝廷下至郷人聚㑹此太師之職</span><br/>
<span class='tline' id='l128' data-llen='2833:2855'>也丗乆而失其傳亂其雅頌亡其次序又採者積多</span><br/>
<span class='tline' id='l129' data-llen='2855:2877'>而無所擇孔子生於周末方修禮樂之壞於是正其</span><br/>
<span class='tline' id='l130' data-llen='2877:2904'><a onclick="displayPageImage('KR1c0008', 'SBCK', '014-6b' );" name="014-6b" class="pb">[014-6b] <img width="20"  src="/static/img/kanseki-5.png"/></a></span><br/>
<span class='tline' id='l131' data-llen='2904:2926'>雅頌刪其煩重列於六經著其善惡以爲勸戒此聖</span><br/>
<span class='tline' id='l132' data-llen='2926:2948'>人之志也周道旣衰學校廢而異端起及漢承秦焚</span><br/>
<span class='tline' id='l133' data-llen='2948:2970'>書之後諸儒講說者整齊殘缺以爲之義訓恥於不</span><br/>
<span class='tline' id='l134' data-llen='2970:2992'>知而人人各自爲說至或遷就其事以曲成其巳學</span><br/>
<span class='tline' id='l135' data-llen='2992:3014'>其於聖人有得有失此經師之業也惟是詩人之意</span><br/>
<span class='tline' id='l136' data-llen='3014:3036'>也太師之職也聖人之志也經師之業也今之學詩</span><br/>
<span class='tline' id='l137' data-llen='3036:3058'>者不出於此四者而罕有得焉者何哉勞其心而不</span><br/>
<span class='tline' id='l138' data-llen='3058:3080'>知其要逐其末而忘其本也何謂本末作此詩述此</span><br/>
<span class='tline' id='l139' data-llen='3080:3102'>事善則美惡則刺所謂詩人之意者本也正其名別</span><br/>
<span class='tline' id='l140' data-llen='3102:3124'>其類或繫於彼或繫於此所謂太師之職者末也察</span><br/>
<span class='tline' id='l141' data-llen='3124:3151'><a onclick="displayPageImage('KR1c0008', 'SBCK', '014-7a' );" name="014-7a" class="pb">[014-7a] <img width="20"  src="/static/img/kanseki-5.png"/></a></span><br/>
<span class='tline' id='l142' data-llen='3151:3173'>其美刺知其善惡以爲勸戒所謂聖人之志者本也</span><br/>
<span class='tline' id='l143' data-llen='3173:3195'>求詩人之意逹聖人之志者經師之本也講太師之</span><br/>
<span class='tline' id='l144' data-llen='3195:3217'>職因其失傳而妄自爲之說者經師之末也今夫學</span><br/>
<span class='tline' id='l145' data-llen='3217:3239'>者得其本而通其末斯盡善矣得其本而不通其末</span><br/>
<span class='tline' id='l146' data-llen='3239:3261'>闕其所疑可也雖其本有所不能逹者猶將闕之况</span><br/>
<span class='tline' id='l147' data-llen='3261:3283'>其末乎所謂周召邶鄘唐豳之風是何疑也考之諸</span><br/>
<span class='tline' id='l148' data-llen='3283:3305'>儒之說旣不能通欲從聖人而質焉又不得然皆其</span><br/>
<span class='tline' id='l149' data-llen='3305:3327'>末也若詩之所載事之善惡言之美刺所謂詩人之</span><br/>
<span class='tline' id='l150' data-llen='3327:3349'>意幸其具在也然頗爲衆說汨之使其義不明今去</span><br/>
<span class='tline' id='l151' data-llen='3349:3371'>其汨亂之說則本義粲然而岀矣今夫學者知前事</span><br/>
<span class='tline' id='l152' data-llen='3371:3398'><a onclick="displayPageImage('KR1c0008', 'SBCK', '014-7b' );" name="014-7b" class="pb">[014-7b] <img width="20"  src="/static/img/kanseki-5.png"/></a></span><br/>
<span class='tline' id='l153' data-llen='3398:3420'>之善惡知詩人之美刺知聖人之勸戒是謂知學之</span><br/>
<span class='tline' id='l154' data-llen='3420:3442'>本而得其要其學足矣又何求焉其末之可疑者闕</span><br/>
<span class='tline' id='l155' data-llen='3442:3464'>其不知可也蓋詩人之作詩也固不謀於太師矣今</span><br/>
<span class='tline' id='l156' data-llen='3464:3486'>夫學詩者求詩人之意而巳太師之職有所不知何</span><br/>
<span class='tline' id='l157' data-llen='3486:3508'>害乎學詩也若聖人之勸戒者詩人之美刺是巳知</span><br/>
<span class='tline' id='l158' data-llen='3508:3521'>詩人之意則得聖人之志矣</span><br/>
<span class='tline' id='l159' data-llen='3521:3529'>　　　　豳問</span><br/>
<span class='tline' id='l160' data-llen='3529:3551'>或問七月豳風也而鄭氏分爲雅頌其詩八章以其</span><br/>
<span class='tline' id='l161' data-llen='3551:3573'>一章二章爲風三章四章五章六章之半爲雅又以</span><br/>
<span class='tline' id='l162' data-llen='3573:3595'>六章之半七章八章爲頌一篇之詩別爲三體而一</span><br/>
<span class='tline' id='l163' data-llen='3595:3622'><a onclick="displayPageImage('KR1c0008', 'SBCK', '014-8a' );" name="014-8a" class="pb">[014-8a] <img width="20"  src="/static/img/kanseki-5.png"/></a></span><br/>
<span class='tline' id='l164' data-llen='3622:3644'>章之言半爲雅而半爲頌詩之義果若是乎應之曰</span><br/>
<span class='tline' id='l165' data-llen='3644:3666'>七月周公之作也其言豳土寒暑氣節農桑之候勤</span><br/>
<span class='tline' id='l166' data-llen='3666:3688'>生樂事男女耕織衣食之本以見大王居豳興起王</span><br/>
<span class='tline' id='l167' data-llen='3688:3710'>業艱難之事此詩之本義毛鄭得之矣其爲風爲雅</span><br/>
<span class='tline' id='l168' data-llen='3710:3732'>爲頌吾所不知也所謂七月之本義幸在者吾旣得</span><br/>
<span class='tline' id='l169' data-llen='3732:3754'>之矣其末有所難知者闕之可也雖然吾知鄭氏之</span><br/>
<span class='tline' id='l170' data-llen='3754:3776'>說自相抵梧者矣今詩之經毛鄭所學之經也經以</span><br/>
<span class='tline' id='l171' data-llen='3776:3798'>爲風而鄭氏以爲雅頌豈不戾哉夫一國之事謂之</span><br/>
<span class='tline' id='l172' data-llen='3798:3820'>風天下之政謂之雅以其成功告於神明謂之頌此</span><br/>
<span class='tline' id='l173' data-llen='3820:3842'>毛鄭之說也然則風諸侯之事雅天子之事也今所</span><br/>
<span class='tline' id='l174' data-llen='3842:3869'><a onclick="displayPageImage('KR1c0008', 'SBCK', '014-8b' );" name="014-8b" class="pb">[014-8b] <img width="20"  src="/static/img/kanseki-5.png"/></a></span><br/>
<span class='tline' id='l175' data-llen='3869:3891'>謂七月者謂之風可矣謂之雅頌則非天子之事又</span><br/>
<span class='tline' id='l176' data-llen='3891:3913'>非告功於神明者此又其戾者也風雅頌之爲名未</span><br/>
<span class='tline' id='l177' data-llen='3913:3935'>必然然於其所自爲說有不能通也問者又曰鄭氏</span><br/>
<span class='tline' id='l178' data-llen='3935:3957'>所以分爲雅頌者豈非以周禮籥章之職有吹豳詩</span><br/>
<span class='tline' id='l179' data-llen='3957:3979'>雅頌之說乎應之曰今之所謂周禮者不完之書也</span><br/>
<span class='tline' id='l180' data-llen='3979:4001'>其禮樂制度蓋有周之大法焉至其考之於事則繁</span><br/>
<span class='tline' id='l181' data-llen='4001:4023'>雜而難行者多故自漢興六經復出而周禮獨不爲</span><br/>
<span class='tline' id='l182' data-llen='4023:4045'>諸儒所取至或以爲黷亂不驗之書獨鄭氏尤推尊</span><br/>
<span class='tline' id='l183' data-llen='4045:4067'>之宜其分豳之風爲雅頌以合其事也問者又曰今</span><br/>
<span class='tline' id='l184' data-llen='4067:4089'>豳詩七篇自鴟鴞以下六篇皆非豳事獨七月一篇</span><br/>
<span class='tline' id='l185' data-llen='4089:4116'><a onclick="displayPageImage('KR1c0008', 'SBCK', '014-9a' );" name="014-9a" class="pb">[014-9a] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='4116:4138'>豈足以自爲一國之風然則七月而下七篇寓於豳</span><br/>
<span class='tline' id='l187' data-llen='4138:4160'>風爾豳其自有詩乎周禮所謂豳雅豳頌者豈不爲</span><br/>
<span class='tline' id='l188' data-llen='4160:4182'>七月而自有豳詩而今亡者乎至於七月亦甞亡矣</span><br/>
<span class='tline' id='l189' data-llen='4182:4204'>故齊魯韓三家之詩皆無之由是言之豳詩其猶有</span><br/>
<span class='tline' id='l190' data-llen='4204:4226'>亡者乎應之曰經有其文猶有不可知者經無其事</span><br/>
<span class='tline' id='l191' data-llen='4226:4237'>吾其可逆意而謂然乎</span><br/>
<span class='tline' id='l192' data-llen='4237:4245'>　　　　魯問</span><br/>
<span class='tline' id='l193' data-llen='4245:4267'>或問魯詩之頌僖公盛矣信乎其克淮夷伐戎狄服</span><br/>
<span class='tline' id='l194' data-llen='4267:4289'>荆舒荒徐宅至于海邦蠻貊莫不從命何其盛也泮</span><br/>
<span class='tline' id='l195' data-llen='4289:4311'>水曰旣作泮宫淮夷攸服矯矯武臣在泮獻馘又曰</span><br/>
<span class='tline' id='l196' data-llen='4311:4338'><a onclick="displayPageImage('KR1c0008', 'SBCK', '014-9b' );" name="014-9b" class="pb">[014-9b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4338:4360'>旣克淮夷孔淑不逆又曰憬彼淮夷來獻其琛閟宫</span><br/>
<span class='tline' id='l198' data-llen='4360:4382'>曰戎狄是膺荆舒是懲又曰淮夷來同魯侯之功又</span><br/>
<span class='tline' id='l199' data-llen='4382:4404'>曰遂荒徐宅至于海邦淮夷蠻貊及彼南夷莫不率</span><br/>
<span class='tline' id='l200' data-llen='4404:4426'>從其武功之盛威德所加如詩所陳五霸不及也然</span><br/>
<span class='tline' id='l201' data-llen='4426:4448'>魯在春秋時常爲弱國其與諸侯㑹盟征伐見於春</span><br/>
<span class='tline' id='l202' data-llen='4448:4470'>秋史記者可數也皆無詩人所頌之事而淮夷戎狄</span><br/>
<span class='tline' id='l203' data-llen='4470:4492'>荆舒徐之人事有見於春秋者又皆與頌不合者何</span><br/>
<span class='tline' id='l204' data-llen='4492:4514'>也按春秋僖公在位三十三年其伐邾者四敗莒滅</span><br/>
<span class='tline' id='l205' data-llen='4514:4536'>項者各一此魯國自用兵也其四年伐楚侵陳六年</span><br/>
<span class='tline' id='l206' data-llen='4536:4558'>伐鄭是時齊桓公方稱伯主兵率諸侯之師而魯亦</span><br/>
<span class='tline' id='l207' data-llen='4558:4586'><a onclick="displayPageImage('KR1c0008', 'SBCK', '014-10a' );" name="014-10a" class="pb">[014-10a] <img width="20"  src="/static/img/kanseki-5.png"/></a></span><br/>
<span class='tline' id='l208' data-llen='4586:4608'>與焉爾二十八年圍許是時晉文公方稱伯主兵率</span><br/>
<span class='tline' id='l209' data-llen='4608:4630'>諸侯而魯亦與焉爾十五年楚伐徐魯救徐而徐敗</span><br/>
<span class='tline' id='l210' data-llen='4630:4652'>十八年宋伐齊魯救齊而齊敗二十五年齊人侵伐</span><br/>
<span class='tline' id='l211' data-llen='4652:4674'>魯鄙魯乞師于楚楚爲伐齊取榖春秋所記僖公之</span><br/>
<span class='tline' id='l212' data-llen='4674:4696'>兵止於是矣其自主兵所伐邾莒項皆小國雖能滅</span><br/>
<span class='tline' id='l213' data-llen='4696:4718'>項反見執於齊其所伐大國皆齊晉主兵其所救者</span><br/>
<span class='tline' id='l214' data-llen='4718:4740'>又力不能勝而輒敗由是言之魯非強國可知也烏</span><br/>
<span class='tline' id='l215' data-llen='4740:4762'>有詩人所頌威武之功乎其所侵伐小國春秋必書</span><br/>
<span class='tline' id='l216' data-llen='4762:4784'>烏有所謂克服淮夷之事乎惟其十六年一㑹齊侯</span><br/>
<span class='tline' id='l217' data-llen='4784:4806'>于淮爾是㑹也淮夷侵鄫齊桓來㑹謀救鄫爾由是</span><br/>
<span class='tline' id='l218' data-llen='4806:4834'><a onclick="displayPageImage('KR1c0008', 'SBCK', '014-10b' );" name="014-10b" class="pb">[014-10b] <img width="20"  src="/static/img/kanseki-5.png"/></a></span><br/>
<span class='tline' id='l219' data-llen='4834:4856'>言之淮夷未甞服於魯也其曰戎狄是膺荆舒是懲</span><br/>
<span class='tline' id='l220' data-llen='4856:4878'>者鄭氏以謂僖公與齊桓舉義兵北當戎與狄南艾</span><br/>
<span class='tline' id='l221' data-llen='4878:4900'>荆及群舒按僖公即位之元年齊桓二十七年也齊</span><br/>
<span class='tline' id='l222' data-llen='4900:4922'>桓十七年伐山戎逺在僖公未即位之前至僖公十</span><br/>
<span class='tline' id='l223' data-llen='4922:4944'>年齊侯許男伐北戎魯又不與鄭氏之說旣繆而詩</span><br/>
<span class='tline' id='l224' data-llen='4944:4966'>所謂戎狄是膺者孟子又曰周公方旦膺之如孟子</span><br/>
<span class='tline' id='l225' data-llen='4966:4988'>之說豈僖公事也荆楚也僖公之元年楚成王之十</span><br/>
<span class='tline' id='l226' data-llen='4988:5010'>三年也是時楚方強盛非魯所能制僖之四年從齊</span><br/>
<span class='tline' id='l227' data-llen='5010:5032'>桓伐楚而齊以楚強不敢速進乃次于陘而楚遂與</span><br/>
<span class='tline' id='l228' data-llen='5032:5054'>齊盟于召陵此豈魯僖得以爲功哉六年楚伐許又</span><br/>
<span class='tline' id='l229' data-llen='5054:5082'><a onclick="displayPageImage('KR1c0008', 'SBCK', '014-11a' );" name="014-11a" class="pb">[014-11a] <img width="20"  src="/static/img/kanseki-5.png"/></a></span><br/>
<span class='tline' id='l230' data-llen='5082:5104'>從齊桓救許而力不能勝許男卒面縛㘅璧降于楚</span><br/>
<span class='tline' id='l231' data-llen='5104:5126'>十五年楚伐徐又從齊桓救徐而又力不能勝楚卒</span><br/>
<span class='tline' id='l232' data-llen='5126:5148'>敗徐取其婁林之邑舒在僖公之丗未甞與魯通惟</span><br/>
<span class='tline' id='l233' data-llen='5148:5170'>三年徐人取舒一見爾蓋舒爲徐取之矣然則鄭氏</span><br/>
<span class='tline' id='l234' data-llen='5170:5192'>謂僖公與齊桓南艾荆及羣舒者亦繆矣由是言之</span><br/>
<span class='tline' id='l235' data-llen='5192:5214'>詩所謂戎狄是膺荆舒是懲者皆與春秋不合矣楚</span><br/>
<span class='tline' id='l236' data-llen='5214:5236'>之伐徐取婁林齊人徐人伐楚英氏以報之蓋徐人</span><br/>
<span class='tline' id='l237' data-llen='5236:5258'>之有楚伐也不求助於魯而求助於齊以報之以此</span><br/>
<span class='tline' id='l238' data-llen='5258:5280'>見徐非魯之與國也則所謂遂荒徐宅者亦不合於</span><br/>
<span class='tline' id='l239' data-llen='5280:5302'>春秋矣詩孔子所刪正也春秋孔子所修也詩之言</span><br/>
<span class='tline' id='l240' data-llen='5302:5330'><a onclick="displayPageImage('KR1c0008', 'SBCK', '014-11b' );" name="014-11b" class="pb">[014-11b] <img width="20"  src="/static/img/kanseki-5.png"/></a></span><br/>
<span class='tline' id='l241' data-llen='5330:5352'>不妄則春秋踈繆矣春秋可信則詩妄作也其將奈</span><br/>
<span class='tline' id='l242' data-llen='5352:5374'>何應之曰吾固巳言之矣雖其本有所不能逹者猶</span><br/>
<span class='tline' id='l243' data-llen='5374:5391'>將闕之是也惟闕其不知以俟焉可也</span><br/>
<span class='tline' id='l244' data-llen='5391:5399'>　　　　序問</span><br/>
<span class='tline' id='l245' data-llen='5399:5421'>或問詩之序卜商作乎衛宏作乎非二人之作則作</span><br/>
<span class='tline' id='l246' data-llen='5421:5443'>者其誰乎應之曰書春秋皆有序而著其名氏故可</span><br/>
<span class='tline' id='l247' data-llen='5443:5465'>知其作者詩之序不著其名氏安得而知之乎雖然</span><br/>
<span class='tline' id='l248' data-llen='5465:5487'>非子夏之作則可以知也曰何以知之應之曰子夏</span><br/>
<span class='tline' id='l249' data-llen='5487:5509'>親受學於孔子宜其得詩之大旨其言風雅有變正</span><br/>
<span class='tline' id='l250' data-llen='5509:5531'>而論關雎鵲巢繋之周公召公使子夏而序詩不爲</span><br/>
<span class='tline' id='l251' data-llen='5531:5559'><a onclick="displayPageImage('KR1c0008', 'SBCK', '014-12a' );" name="014-12a" class="pb">[014-12a] <img width="20"  src="/static/img/kanseki-5.png"/></a></span><br/>
<span class='tline' id='l252' data-llen='5559:5581'>此言也自聖人沒六經多失其傳一經之學分爲數</span><br/>
<span class='tline' id='l253' data-llen='5581:5603'>家不勝其異說也當漢之初詩之說分爲齊魯韓三</span><br/>
<span class='tline' id='l254' data-llen='5603:5625'>家晚而毛氏之詩始出久之三家之學皆廢而毛詩</span><br/>
<span class='tline' id='l255' data-llen='5625:5648'>獨行以至于今不絶今齊魯之學沒不復見而韓詩遺</span><br/>
<span class='tline' id='l256' data-llen='5648:5670'>說徃徃見於他書至其經文亦不同如逶迤郁夷之</span><br/>
<span class='tline' id='l257' data-llen='5670:5692'>類是也然不見其終始亦莫知其是非自漢以來學</span><br/>
<span class='tline' id='l258' data-llen='5692:5714'>者多矣其卒捨三家而從毛公者蓋以其源流所自</span><br/>
<span class='tline' id='l259' data-llen='5714:5736'>得聖人之㫖多歟今考毛詩諸序與孟子說詩多合</span><br/>
<span class='tline' id='l260' data-llen='5736:5758'>故吾於詩常以序爲證也至其時有小失随而正之</span><br/>
<span class='tline' id='l261' data-llen='5758:5780'>惟周南召南失者類多吾固已論之矣學者可以察</span><br/>
<span class='tline' id='l262' data-llen='5780:5808'><a onclick="displayPageImage('KR1c0008', 'SBCK', '014-12b' );" name="014-12b" class="pb">[014-12b] <img width="20"  src="/static/img/kanseki-5.png"/></a></span><br/>
<span class='tline' id='l263' data-llen='5808:5811'>焉</span><br/>
<span class='tline' id='l264' data-llen='5811:5820'>詩本義卷第十四</span><br/>
</p>
<p><br/>
</p>
  </div>
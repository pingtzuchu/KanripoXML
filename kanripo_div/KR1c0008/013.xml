<div id="txtcont" class="span9" style="position: relative;">
    <p><br/>
<span class='tline' id='l9' data-llen='219:246'><a onclick="displayPageImage('KR1c0008', 'SBCK', '013-1a' );" name="013-1a" class="pb">[013-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='246:255'>詩本義卷第十三</span><br/>
<span class='tline' id='l11' data-llen='255:266'>　　　　　　歐陽氏</span><br/>
<span class='tline' id='l12' data-llen='266:275'>　　　　一義解</span><br/>
<span class='tline' id='l13' data-llen='275:297'>甘棠美召伯也其詩曰蔽芾甘棠勿翦勿伐召伯所</span><br/>
<span class='tline' id='l14' data-llen='297:319'>茇毛鄭皆謂蔽芾小皃茇舎也召伯本以不欲煩勞</span><br/>
<span class='tline' id='l15' data-llen='319:341'>人故舎於棠下棠可容人舎其下則非小樹也據詩</span><br/>
<span class='tline' id='l16' data-llen='341:363'>意乃召伯死後思其人愛其樹而不忍伐則作詩時</span><br/>
<span class='tline' id='l17' data-llen='363:385'>益非小樹矣毛鄭謂蔽芾爲小者失詩義矣蔽能蔽</span><br/>
<span class='tline' id='l18' data-llen='385:407'>風日俾人舎其下也芾茂盛皃蔽芾乃大樹之茂盛</span><br/>
<span class='tline' id='l19' data-llen='407:411'>者也</span><br/>
<span class='tline' id='l20' data-llen='411:438'><a onclick="displayPageImage('KR1c0008', 'SBCK', '013-1b' );" name="013-1b" class="pb">[013-1b] <img width="20"  src="/static/img/kanseki-5.png"/></a></span><br/>
<span class='tline' id='l21' data-llen='438:460'>邶日月衛莊姜遭州吁之難傷巳不見荅於先君也</span><br/>
<span class='tline' id='l22' data-llen='460:482'>其詩曰日居月諸東方自出父兮母兮畜我不卒者</span><br/>
<span class='tline' id='l23' data-llen='482:504'>謂父母不能畜養我終身而嫁我於衛使至困窮也</span><br/>
<span class='tline' id='l24' data-llen='504:526'>女無不嫁其曰畜我不卒者困窮之人尤怨之辭也</span><br/>
<span class='tline' id='l25' data-llen='526:548'>鄭謂莊姜尊莊公如父母而遇我不終者非也妻之</span><br/>
<span class='tline' id='l26' data-llen='548:562'>事夫尊親如父母義無此理也</span><br/>
<span class='tline' id='l27' data-llen='562:584'>谷風刺夫婦失道也衛人淫於新昏而棄其舊室其</span><br/>
<span class='tline' id='l28' data-llen='584:606'>詩曰母逝我梁母發我笱我躬不閲遑恤我後者舊</span><br/>
<span class='tline' id='l29' data-llen='606:629'>室𬒳棄之辭也禁其新昬母發我笱者言棄妻將去</span><br/>
<span class='tline' id='l30' data-llen='629:651'>猶顧惜其家之物旣而歎曰我身不容安能恤其後</span><br/>
<span class='tline' id='l31' data-llen='651:678'><a onclick="displayPageImage('KR1c0008', 'SBCK', '013-2a' );" name="013-2a" class="pb">[013-2a] <img width="20"  src="/static/img/kanseki-5.png"/></a></span><br/>
<span class='tline' id='l32' data-llen='678:700'>事乎以見其妻雖去而猶不忘其家所以深嫉其夫</span><br/>
<span class='tline' id='l33' data-llen='700:722'>也鄭謂禁其新昬母之我家以取我室家之道者非</span><br/>
<span class='tline' id='l34' data-llen='722:744'>也蓋舊室所以見棄者爲有新昬爾尚安能禁其母</span><br/>
<span class='tline' id='l35' data-llen='744:766'>之我家乎又云何暇憂我後所生之子孫者亦非也</span><br/>
<span class='tline' id='l36' data-llen='766:775'>據詩意後後事也</span><br/>
<span class='tline' id='l37' data-llen='775:797'>簡兮刺不用賢也衛之賢者仕於伶官也其詩曰有</span><br/>
<span class='tline' id='l38' data-llen='797:819'>力如虎執轡如組左手執籥右手秉翟者謂此賢者</span><br/>
<span class='tline' id='l39' data-llen='819:841'>才力皆可任用而反使之執籥秉翟爲伶官也萬舞</span><br/>
<span class='tline' id='l40' data-llen='841:863'>正是惜其非所宜爲也豈以爲能哉矧能籥舞豈足</span><br/>
<span class='tline' id='l41' data-llen='863:883'>爲文武道備鄭云能籥舞言文武道備者非也</span><br/>
<span class='tline' id='l42' data-llen='883:910'><a onclick="displayPageImage('KR1c0008', 'SBCK', '013-2b' );" name="013-2b" class="pb">[013-2b] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='910:932'>木瓜美齊桓公也衛國有狄人之敗桓公救而封之</span><br/>
<span class='tline' id='l44' data-llen='932:954'>衛人思之欲厚報也其詩曰投我以木瓜報之以瓊</span><br/>
<span class='tline' id='l45' data-llen='954:976'>琚匪報也永以爲好也鄭謂欲令齊長以爲玩好結</span><br/>
<span class='tline' id='l46' data-llen='976:998'>巳國之恩者非也詩人但言齊德於衛衛思厚報永</span><br/>
<span class='tline' id='l47' data-llen='998:1020'>爲两國之好爾好當如繼好息民之好木瓜薄物瓊</span><br/>
<span class='tline' id='l48' data-llen='1020:1037'>琚寶玉取厚報之意爾豈以爲玩好也</span><br/>
<span class='tline' id='l49' data-llen='1037:1059'>蘀兮刺忽也君弱臣強不倡而和也其詩曰蘀兮蘀</span><br/>
<span class='tline' id='l50' data-llen='1059:1081'>兮風其吹女鄭謂風喻號令喻君有政敎臣乃行之</span><br/>
<span class='tline' id='l51' data-llen='1081:1103'>近得之矣又曰伯兮叔兮倡予和女毛謂君倡臣和</span><br/>
<span class='tline' id='l52' data-llen='1103:1125'>是矣鄭謂群臣無其君自以強弱相服女倡矣我則</span><br/>
<span class='tline' id='l53' data-llen='1125:1152'><a onclick="displayPageImage('KR1c0008', 'SBCK', '013-3a' );" name="013-3a" class="pb">[013-3a] <img width="20"  src="/static/img/kanseki-5.png"/></a></span><br/>
<span class='tline' id='l54' data-llen='1152:1174'>和之者非也詩人本謂蘀須風吹則動臣須君倡則</span><br/>
<span class='tline' id='l55' data-llen='1174:1196'>和爾如鄭之說與上文意不相屬非詩人之本義國</span><br/>
<span class='tline' id='l56' data-llen='1196:1210'>君以伯叔稱其臣者蓋大臣也</span><br/>
<span class='tline' id='l57' data-llen='1210:1232'>野有蔓草民窮於兵革男女失時思不期而㑹也其</span><br/>
<span class='tline' id='l58' data-llen='1232:1254'>詩曰野有蔓草零露漙兮有美一人清揚婉兮邂逅</span><br/>
<span class='tline' id='l59' data-llen='1254:1276'>相遇適我願兮此詩文甚明白是男女㛰娶失時邂</span><br/>
<span class='tline' id='l60' data-llen='1276:1298'>逅相遇於野草之間爾何必仲春時也周禮言仲春</span><br/>
<span class='tline' id='l61' data-llen='1298:1320'>之月㑹男女之無夫家者學者多以此說爲非就如</span><br/>
<span class='tline' id='l62' data-llen='1320:1342'>其說乃是平時之常事兵亂之丗何待仲春鄭以蔓</span><br/>
<span class='tline' id='l63' data-llen='1342:1363'>草有露爲仲春遂引周禮㑹男女之禮者衍說也</span><br/>
<span class='tline' id='l64' data-llen='1363:1390'><a onclick="displayPageImage('KR1c0008', 'SBCK', '013-3b' );" name="013-3b" class="pb">[013-3b] <img width="20"  src="/static/img/kanseki-5.png"/></a></span><br/>
<span class='tline' id='l65' data-llen='1390:1412'>伐檀刺貪也在位貪鄙無功受禄君子不得仕進也</span><br/>
<span class='tline' id='l66' data-llen='1412:1434'>其詩曰坎坎伐檀兮寘之河之干兮河水清且漣漪</span><br/>
<span class='tline' id='l67' data-llen='1434:1456'>毛謂伐檀以俟丗用若俟河水清且漣如毛之說是</span><br/>
<span class='tline' id='l68' data-llen='1456:1478'>寘檀於濁河之側以俟河清不可得也據詩文乃寘</span><br/>
<span class='tline' id='l69' data-llen='1478:1500'>檀於清河之側爾初無俟清之意知毛之說非也詩</span><br/>
<span class='tline' id='l70' data-llen='1500:1522'>人之意謂伐檀將以爲車行陸而寘於河干河水雖</span><br/>
<span class='tline' id='l71' data-llen='1522:1544'>清漣然檀不得其用如君子之不得仕進莫能施其</span><br/>
<span class='tline' id='l72' data-llen='1544:1559'>用矣其下章伐輻伐輪義皆同也</span><br/>
<span class='tline' id='l73' data-llen='1559:1581'>羔裘晉人刺其在位不恤其民也其詩曰羔裘豹祛</span><br/>
<span class='tline' id='l74' data-llen='1581:1603'>自我人居豈無他人維子之故鄭謂此民卿大夫采</span><br/>
<span class='tline' id='l75' data-llen='1603:1630'><a onclick="displayPageImage('KR1c0008', 'SBCK', '013-4a' );" name="013-4a" class="pb">[013-4a] <img width="20"  src="/static/img/kanseki-5.png"/></a></span><br/>
<span class='tline' id='l76' data-llen='1630:1652'>邑之民爾又云我不去者念子故舊之人據詩乃晉</span><br/>
<span class='tline' id='l77' data-llen='1652:1674'>人述其國民怨上之辭云我豈無他國可往猶顧子</span><br/>
<span class='tline' id='l78' data-llen='1674:1696'>而不去爾在位者晉國執政之大臣民於上位何論</span><br/>
<span class='tline' id='l79' data-llen='1696:1718'>故舊序但云不恤其民鄭何據而限以卿大夫采邑</span><br/>
<span class='tline' id='l80' data-llen='1718:1724'>皆曲說也</span><br/>
<span class='tline' id='l81' data-llen='1724:1746'>七月陳王業也其詩曰三之日于耜四之日舉趾同</span><br/>
<span class='tline' id='l82' data-llen='1746:1768'>我父子饁彼南畒田畯至喜據詩農夫在田婦子往</span><br/>
<span class='tline' id='l83' data-llen='1768:1790'>饋田大夫見其勤農樂事而喜爾鄭易喜爲饎謂饎</span><br/>
<span class='tline' id='l84' data-llen='1790:1812'>酒食也言餉婦爲田大夫設酒食也鄭多改字前丗</span><br/>
<span class='tline' id='l85' data-llen='1812:1834'>學者巳非之然義有不通不得巳而改者猶所不取</span><br/>
<span class='tline' id='l86' data-llen='1834:1861'><a onclick="displayPageImage('KR1c0008', 'SBCK', '013-4b' );" name="013-4b" class="pb">[013-4b] <img width="20"  src="/static/img/kanseki-5.png"/></a></span><br/>
<span class='tline' id='l87' data-llen='1861:1878'>況此義自明何必改之以曲就衍說也</span><br/>
<span class='tline' id='l88' data-llen='1878:1900'>南山有臺樂得賢也其詩曰南山有臺北山有萊樂</span><br/>
<span class='tline' id='l89' data-llen='1900:1922'>只君子邦家之基鄭謂山有草木以自覆蓋成其髙</span><br/>
<span class='tline' id='l90' data-llen='1922:1944'>大喻人君有賢臣以自尊顯者非也考詩之義本謂</span><br/>
<span class='tline' id='l91' data-llen='1944:1966'>髙山多草木如周大國多賢才爾且山以其髙大故</span><br/>
<span class='tline' id='l92' data-llen='1966:1987'>草木託以生也豈由草木覆蓋然後成其髙大哉</span><br/>
<span class='tline' id='l93' data-llen='1987:2009'>菁菁者莪樂育材也君子能長育人材則天下喜樂</span><br/>
<span class='tline' id='l94' data-llen='2009:2031'>之矣其詩曰菁菁者莪在彼中阿旣見君子樂且有</span><br/>
<span class='tline' id='l95' data-llen='2031:2053'>儀育材之道博矣人之材性不一故善育材者各因</span><br/>
<span class='tline' id='l96' data-llen='2053:2075'>其性而養成之或敎於學或命以官勸以爵禄勵以</span><br/>
<span class='tline' id='l97' data-llen='2075:2102'><a onclick="displayPageImage('KR1c0008', 'SBCK', '013-5a' );" name="013-5a" class="pb">[013-5a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2102:2124'>名節使人人各極其所能然則君子所以長育之道</span><br/>
<span class='tline' id='l99' data-llen='2124:2146'>亦非一也而鄭氏引禮家之說曰人君敎學國人秀</span><br/>
<span class='tline' id='l100' data-llen='2146:2168'>士選士俊士造士進士養之以漸至於官之者拘儒</span><br/>
<span class='tline' id='l101' data-llen='2168:2190'>之狹論也又曰旣敎學之又不征役者衍說也旣見</span><br/>
<span class='tline' id='l102' data-llen='2190:2212'>君子樂且有儀謂此君子樂易而有威儀爾樂易所</span><br/>
<span class='tline' id='l103' data-llen='2212:2234'>以容衆有儀所以爲人法也而鄭謂有官爵然後得</span><br/>
<span class='tline' id='l104' data-llen='2234:2256'>見君子見則心喜樂又以禮儀見接者亦衍說也鄭</span><br/>
<span class='tline' id='l105' data-llen='2256:2278'>氏於詩常患以衍說害義如其所說則未往之人不</span><br/>
<span class='tline' id='l106' data-llen='2278:2289'>見君子而不得敎育矣</span><br/>
<span class='tline' id='l107' data-llen='2289:2311'>采芭宣王南征也其詩稱述將帥師徒車服之盛威</span><br/>
<span class='tline' id='l108' data-llen='2311:2338'><a onclick="displayPageImage('KR1c0008', 'SBCK', '013-5b' );" name="013-5b" class="pb">[013-5b] <img width="20"  src="/static/img/kanseki-5.png"/></a></span><br/>
<span class='tline' id='l109' data-llen='2338:2360'>武之容而其首章曰于以采芭于彼新田于此菑畒</span><br/>
<span class='tline' id='l110' data-llen='2360:2382'>者言宣王命方叔爲將以伐蠻荆取之之易如采芭</span><br/>
<span class='tline' id='l111' data-llen='2382:2404'>爾芭苦菜也人所常食易得之物于新田亦得之于</span><br/>
<span class='tline' id='l112' data-llen='2404:2426'>菑畒亦得之如宣王征伐四夷所往必獲也其言采</span><br/>
<span class='tline' id='l113' data-llen='2426:2448'>芭猶今人云拾芥也其所以往而必得之易者由命</span><br/>
<span class='tline' id='l114' data-llen='2448:2470'>方叔爲將而師徒車服之盛威武之容如詩下章所</span><br/>
<span class='tline' id='l115' data-llen='2470:2492'>陳是也毛鄭於此篇車服物名訓詁尤多其學博矣</span><br/>
<span class='tline' id='l116' data-llen='2492:2514'>獨於采芭之義失之以謂宣王中興必用新美天下</span><br/>
<span class='tline' id='l117' data-llen='2514:2536'>之士鄭又謂和治軍士之家而養育其身可謂迂踈</span><br/>
<span class='tline' id='l118' data-llen='2536:2539'>矣</span><br/>
<span class='tline' id='l119' data-llen='2539:2566'><a onclick="displayPageImage('KR1c0008', 'SBCK', '013-6a' );" name="013-6a" class="pb">[013-6a] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2566:2588'>頍弁刺幽王也暴戾無親孤危將云也其詩曰如彼</span><br/>
<span class='tline' id='l121' data-llen='2588:2610'>雨雪先集維霰箋云喻幽王不親九族亦有漸自微</span><br/>
<span class='tline' id='l122' data-llen='2610:2632'>至甚如先霰後大雪非詩意也考詩之意非謂不親</span><br/>
<span class='tline' id='l123' data-llen='2632:2654'>九族有漸謂其危亡有漸爾謂國將亡必先離其九</span><br/>
<span class='tline' id='l124' data-llen='2654:2676'>族如雪將降必先下霰見霰知必有雪見九族離心</span><br/>
<span class='tline' id='l125' data-llen='2676:2698'>知必亡國必然之理也故其下文云死喪無日無幾</span><br/>
<span class='tline' id='l126' data-llen='2698:2703'>相見也</span><br/>
<span class='tline' id='l127' data-llen='2703:2725'>魚藻刺幽王也言萬物失其性王居鎬京將不能以</span><br/>
<span class='tline' id='l128' data-llen='2725:2747'>自樂故君子思古之武王焉其詩曰魚在在藻有頒</span><br/>
<span class='tline' id='l129' data-llen='2747:2769'>其首王在在鎬豈樂飲酒鄭謂魚之依水草猶人之</span><br/>
<span class='tline' id='l130' data-llen='2769:2796'><a onclick="displayPageImage('KR1c0008', 'SBCK', '013-6b' );" name="013-6b" class="pb">[013-6b] <img width="20"  src="/static/img/kanseki-5.png"/></a></span><br/>
<span class='tline' id='l131' data-llen='2796:2818'>依明王明王之時魚處於藻得其性則肥充詩之言</span><br/>
<span class='tline' id='l132' data-llen='2818:2840'>有述事者有比物者一句之中不能兼此兩義也魚</span><br/>
<span class='tline' id='l133' data-llen='2840:2862'>藻述事之言也詩人謂幽王時萬物失其性而不安</span><br/>
<span class='tline' id='l134' data-llen='2862:2884'>其生王亦將不能長有其樂也乃思古武王之時萬</span><br/>
<span class='tline' id='l135' data-llen='2884:2906'>物得其性故王亦安其樂其言魚在在藻者言萬物</span><br/>
<span class='tline' id='l136' data-llen='2906:2928'>之得其性也王在在鎬者謂武王安其樂爾其義止</span><br/>
<span class='tline' id='l137' data-llen='2928:2950'>於如此而巳鄭謂魚依水草如人依明王者非詩人</span><br/>
<span class='tline' id='l138' data-llen='2950:2956'>之本意也</span><br/>
<span class='tline' id='l139' data-llen='2956:2978'>板刺厲王也其詩曰上帝板板下民卒癉者上帝天</span><br/>
<span class='tline' id='l140' data-llen='2978:3000'>也其民呼天而訴曰上帝反反者謂天宜愛養民下</span><br/>
<span class='tline' id='l141' data-llen='3000:3027'><a onclick="displayPageImage('KR1c0008', 'SBCK', '013-7a' );" name="013-7a" class="pb">[013-7a] <img width="20"  src="/static/img/kanseki-5.png"/></a></span><br/>
<span class='tline' id='l142' data-llen='3027:3049'>而今反使民皆病也其義如此而巳毛鄭以爲上帝</span><br/>
<span class='tline' id='l143' data-llen='3049:3071'>斥王者非也其下云天之方難又以爲斥王者亦非</span><br/>
<span class='tline' id='l144' data-llen='3071:3093'>也天之方蹶方虐方懠及天之牖民皆呼天而訴之</span><br/>
<span class='tline' id='l145' data-llen='3093:3115'>辭也其謂天之方虐者天不宜酷虐蓋民怨尤之辭</span><br/>
<span class='tline' id='l146' data-llen='3115:3137'>猶言天未悔禍也苟如鄭說其卒章云敬天之怒又</span><br/>
<span class='tline' id='l147' data-llen='3137:3155'>豈得爲斥王乎故凡言天者皆謂上天也</span><br/>
<span class='tline' id='l148' data-llen='3155:3177'>雲漢仍叔美宣王也遇烖而懼側身修行欲銷去之</span><br/>
<span class='tline' id='l149' data-llen='3177:3199'>其詩曰昊天上帝則不我遺胡不相畏先祖于摧毛</span><br/>
<span class='tline' id='l150' data-llen='3199:3221'>訓摧爲至初無義理鄭又改摧爲嗺嗟也改字先儒</span><br/>
<span class='tline' id='l151' data-llen='3221:3243'>不取據詩摧當爲摧壞之義謂旱旣大甚人民饑饉</span><br/>
<span class='tline' id='l152' data-llen='3243:3270'><a onclick="displayPageImage('KR1c0008', 'SBCK', '013-7b' );" name="013-7b" class="pb">[013-7b] <img width="20"  src="/static/img/kanseki-5.png"/></a></span><br/>
<span class='tline' id='l153' data-llen='3270:3292'>不能爲國則將摧壞先祖之基業爾故其下章又云</span><br/>
<span class='tline' id='l154' data-llen='3292:3314'>父母先祖胡寧忍予者其義同也而毛鄭皆謂先祖</span><br/>
<span class='tline' id='l155' data-llen='3314:3336'>文武爲民父母者亦非也蓋詩人述宣王訴于父母</span><br/>
<span class='tline' id='l156' data-llen='3336:3342'>及先祖爾</span><br/>
<span class='tline' id='l157' data-llen='3342:3364'>召旻凡伯刺幽王大壞也其詩曰旻天疾威天篤降</span><br/>
<span class='tline' id='l158' data-llen='3364:3386'>喪又云天降罪罟皆述周之人民呼天而怨訴之辭</span><br/>
<span class='tline' id='l159' data-llen='3386:3407'>也其義與瞻卬同而毛鄭常以爲斥王者皆非也</span><br/>
<span class='tline' id='l160' data-llen='3407:3429'>有客微子來見祖廟也其詩曰有客有客亦白其馬</span><br/>
<span class='tline' id='l161' data-llen='3429:3451'>毛以爲亦周鄭以爲亦武庚者其說皆非也毛鄭之</span><br/>
<span class='tline' id='l162' data-llen='3451:3473'>意謂亦者又也有因之辭也以謂彼旣爲是此又爲</span><br/>
<span class='tline' id='l163' data-llen='3473:3500'><a onclick="displayPageImage('KR1c0008', 'SBCK', '013-8a' );" name="013-8a" class="pb">[013-8a] <img width="20"  src="/static/img/kanseki-5.png"/></a></span><br/>
<span class='tline' id='l164' data-llen='3500:3522'>是者爲亦也其謂亦周亦武庚者謂周人與武庚乗</span><br/>
<span class='tline' id='l165' data-llen='3522:3544'>白馬而微子亦乗白馬也今考詩之文不然詩言亦</span><br/>
<span class='tline' id='l166' data-llen='3544:3566'>者多矣若抑曰哲人之愚亦惟斯戾者似因上文先</span><br/>
<span class='tline' id='l167' data-llen='3566:3588'>述庶人之愚然庶人之愚自云亦職惟疾則又無所</span><br/>
<span class='tline' id='l168' data-llen='3588:3610'>因以此知其不然也卷阿曰鳳皇于飛亦集爰止鄭</span><br/>
<span class='tline' id='l169' data-llen='3610:3632'>以爲亦衆鳥其義不通巳見別論至于下章又云亦</span><br/>
<span class='tline' id='l170' data-llen='3632:3654'>傅于天則鄭更無所說菀柳曰有鳥髙飛亦傅于天</span><br/>
<span class='tline' id='l171' data-llen='3654:3676'>鄭亦無所說蓋其義不通不能爲說也至於人亦有</span><br/>
<span class='tline' id='l172' data-llen='3676:3698'>言亦孔之哀民亦勞止之類甚多皆非有所亦蓋亦</span><br/>
<span class='tline' id='l173' data-llen='3698:3720'>者詩人之語助爾然則亦白其馬者直謂有客乗白</span><br/>
<span class='tline' id='l174' data-llen='3720:3747'><a onclick="displayPageImage('KR1c0008', 'SBCK', '013-8b' );" name="013-8b" class="pb">[013-8b] <img width="20"  src="/static/img/kanseki-5.png"/></a></span><br/>
<span class='tline' id='l175' data-llen='3747:3769'>馬爾況詩無周及武庚之文二家妄自爲說所以不</span><br/>
<span class='tline' id='l176' data-llen='3769:3773'>同也</span><br/>
<span class='tline' id='l177' data-llen='3773:3795'>閟官頌僖公也其詩曰赫赫姜嫄其德不回上帝是</span><br/>
<span class='tline' id='l178' data-llen='3795:3817'>依無災無害彌月不遲毛謂上帝是依依其子孫鄭</span><br/>
<span class='tline' id='l179' data-llen='3817:3839'>謂依其身也天依馮而降精氣鄭之此說是用履帝</span><br/>
<span class='tline' id='l180' data-llen='3839:3861'>武敏歆之說也其言怪妄生民之論詳之矣而毛謂</span><br/>
<span class='tline' id='l181' data-llen='3861:3883'>依其子孫者亦非也其上下文方言姜嫄生后稷時</span><br/>
<span class='tline' id='l182' data-llen='3883:3905'>事與上帝依其子孫文意不屬據詩意依猶賴也謂</span><br/>
<span class='tline' id='l183' data-llen='3905:3927'>上帝是賴者言姜原賴天帝之靈而生后稷無災害</span><br/>
<span class='tline' id='l184' data-llen='3927:3930'>爾</span><br/>
<span class='tline' id='l185' data-llen='3930:3957'><a onclick="displayPageImage('KR1c0008', 'SBCK', '013-9a' );" name="013-9a" class="pb">[013-9a] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='3957:3966'>　　　　取舎義</span><br/>
<span class='tline' id='l187' data-llen='3966:3988'>緑衣衛莊姜傷已也言妾上僣夫人失位也其詩曰</span><br/>
<span class='tline' id='l188' data-llen='3988:4010'>緑兮衣兮緑衣黃裏毛謂緑間色黃正色者言間色</span><br/>
<span class='tline' id='l189' data-llen='4010:4032'>賤反爲衣正色貴反爲裏以喻妾上僣而夫人失位</span><br/>
<span class='tline' id='l190' data-llen='4032:4054'>其義甚明而鄭改緑爲禒謂禒衣當以素紗爲裏而</span><br/>
<span class='tline' id='l191' data-llen='4054:4076'>反以黃先儒所以不取鄭氏於詩改字者以謂六經</span><br/>
<span class='tline' id='l192' data-llen='4076:4098'>有所不通當闕之以俟知者若改字以就己說則何</span><br/>
<span class='tline' id='l193' data-llen='4098:4120'>人不能爲說何字不可改也況毛義甚明無煩改字</span><br/>
<span class='tline' id='l194' data-llen='4120:4126'>也當從毛</span><br/>
<span class='tline' id='l195' data-llen='4126:4148'>旄丘責衛伯也狄人迫逐黎侯寓于衛衛不能修方</span><br/>
<span class='tline' id='l196' data-llen='4148:4175'><a onclick="displayPageImage('KR1c0008', 'SBCK', '013-9b' );" name="013-9b" class="pb">[013-9b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4175:4197'>伯連率之職黎之臣子以責於衛也其卒章曰叔兮</span><br/>
<span class='tline' id='l198' data-llen='4197:4219'>伯兮褎如充耳毛謂大夫褎然有尊盛之服而不能</span><br/>
<span class='tline' id='l199' data-llen='4219:4241'>稱鄭謂充耳塞耳也言衛諸臣如塞耳無聞知也據</span><br/>
<span class='tline' id='l200' data-llen='4241:4263'>詩四章皆責衛之辭其卒章云充耳者謂衛諸臣聞</span><br/>
<span class='tline' id='l201' data-llen='4263:4279'>我所責如不聞也鄭義爲長當從鄭</span><br/>
<span class='tline' id='l202' data-llen='4279:4301'>出其東門閔亂也鄭公子五爭男女相棄思保其室</span><br/>
<span class='tline' id='l203' data-llen='4301:4323'>家焉其詩曰出其闉闍有女如荼毛謂荼英荼也言</span><br/>
<span class='tline' id='l204' data-llen='4323:4345'>皆喪服也鄭謂荼茅秀物之輕者飛行無常考詩之</span><br/>
<span class='tline' id='l205' data-llen='4345:4367'>意云如荼者是以女比物也毛謂喪服踈矣且棄女</span><br/>
<span class='tline' id='l206' data-llen='4367:4389'>不當喪服而下文云雖則如荼匪我思徂言女雖輕</span><br/>
<span class='tline' id='l207' data-llen='4389:4417'><a onclick="displayPageImage('KR1c0008', 'SBCK', '013-10a' );" name="013-10a" class="pb">[013-10a] <img width="20"  src="/static/img/kanseki-5.png"/></a></span><br/>
<span class='tline' id='l208' data-llen='4417:4438'>美匪我所思爾以文義求之不得爲喪服當從鄭</span><br/>
<span class='tline' id='l209' data-llen='4438:4460'>載驅齊人刺襄公也盛其車服與文姜淫播其惡於</span><br/>
<span class='tline' id='l210' data-llen='4460:4482'>萬民焉其詩曰四驪濟濟垂轡濔濔魯道有蕩齊子</span><br/>
<span class='tline' id='l211' data-llen='4482:4504'>豈弟毛云言文姜於是樂易然者謂文姜爲淫穢之</span><br/>
<span class='tline' id='l212' data-llen='4504:4526'>行曽不畏忌人而襄公乗驪垂轡而行魯道文姜安</span><br/>
<span class='tline' id='l213' data-llen='4526:4548'>然樂易無慙恥之色也其義甚明鄭改豈字爲闓轉</span><br/>
<span class='tline' id='l214' data-llen='4548:4570'>引古文尚書以弟爲圛而訓圛爲明以謂闓明猶發</span><br/>
<span class='tline' id='l215' data-llen='4570:4581'>夕也迂踈甚矣當從毛</span><br/>
<span class='tline' id='l216' data-llen='4581:4603'>敝笱刺文姜也魯桓公微弱不能防閑文姜使至淫</span><br/>
<span class='tline' id='l217' data-llen='4603:4625'>亂其詩曰敝笱在梁其魚魴鰥毛謂鰥大魚也鄭謂</span><br/>
<span class='tline' id='l218' data-llen='4625:4653'><a onclick="displayPageImage('KR1c0008', 'SBCK', '013-10b' );" name="013-10b" class="pb">[013-10b] <img width="20"  src="/static/img/kanseki-5.png"/></a></span><br/>
<span class='tline' id='l219' data-llen='4653:4675'>鰥魚子也孔頴逹正義引孔叢子言鰥魚之大盈車</span><br/>
<span class='tline' id='l220' data-llen='4675:4697'>則毛爲大魚不無據矣鄭改鰥字爲鯤遂以爲魚子</span><br/>
<span class='tline' id='l221' data-llen='4697:4719'>其義得失不較可知也詩人之意本以魯桓弱不能</span><br/>
<span class='tline' id='l222' data-llen='4719:4741'>制強則敝笱不能制大魚是其本義苟如鄭說則小</span><br/>
<span class='tline' id='l223' data-llen='4741:4763'>猶不能制大則可知義亦可通然鰥爲大魚非毛臆</span><br/>
<span class='tline' id='l224' data-llen='4763:4785'>說又其下文言從者如雲雨是其黨衆盛恣行無所</span><br/>
<span class='tline' id='l225' data-llen='4785:4805'>畏忌以見齊子強盛宜以大魚爲比皆當從毛</span><br/>
<span class='tline' id='l226' data-llen='4805:4827'>園有桃刺時也大夫憂其君儉嗇不能用其民也其</span><br/>
<span class='tline' id='l227' data-llen='4827:4849'>詩曰園有桃其實之殽毛謂園有桃其實之食國有</span><br/>
<span class='tline' id='l228' data-llen='4849:4871'>民得其力鄭謂魏君薄公稅省國用不取於民食園</span><br/>
<span class='tline' id='l229' data-llen='4871:4899'><a onclick="displayPageImage('KR1c0008', 'SBCK', '013-11a' );" name="013-11a" class="pb">[013-11a] <img width="20"  src="/static/img/kanseki-5.png"/></a></span><br/>
<span class='tline' id='l230' data-llen='4899:4921'>桃而巳考詩之意本刺魏君儉嗇不能用其民者謂</span><br/>
<span class='tline' id='l231' data-llen='4921:4943'>不知爲國者用有常度其取於民有道而過自儉嗇</span><br/>
<span class='tline' id='l232' data-llen='4943:4965'>爾非謂其不取於民但食桃也桃非終歳常食之物</span><br/>
<span class='tline' id='l233' data-llen='4965:4987'>於理不通其曰園有桃其實之殽謂園有桃尚可取</span><br/>
<span class='tline' id='l234' data-llen='4987:5009'>而食況國有人民反不能取之以道至使國用不足</span><br/>
<span class='tline' id='l235' data-llen='5009:5023'>而爲儉嗇乎毛說爲是當從毛</span><br/>
<span class='tline' id='l236' data-llen='5023:5045'>椒聊刺晉昭公也君子見沃之盛彊知其蕃衍盛大</span><br/>
<span class='tline' id='l237' data-llen='5045:5067'>子孫將有晉國焉其詩曰椒聊之實蕃衍盈升彼其</span><br/>
<span class='tline' id='l238' data-llen='5067:5089'>之子碩大無朋毛謂朋比也鄭謂平均無朋黨彼其</span><br/>
<span class='tline' id='l239' data-llen='5089:5111'>之子曲沃桓叔也詩人但憂桓叔盛大將奪晉國本</span><br/>
<span class='tline' id='l240' data-llen='5111:5139'><a onclick="displayPageImage('KR1c0008', 'SBCK', '013-11b' );" name="013-11b" class="pb">[013-11b] <img width="20"  src="/static/img/kanseki-5.png"/></a></span><br/>
<span class='tline' id='l241' data-llen='5139:5161'>不美其爲政平均也毛以朋爲比比者以類相附之</span><br/>
<span class='tline' id='l242' data-llen='5161:5183'>謂也無朋者謂桓叔盛大無與爲此謂其特盛出於</span><br/>
<span class='tline' id='l243' data-llen='5183:5192'>倫類也義當從毛</span><br/>
<span class='tline' id='l244' data-llen='5192:5214'>綢繆刺晉亂也國亂則昏姻不得其時其詩曰綢繆</span><br/>
<span class='tline' id='l245' data-llen='5214:5236'>束薪三星在天毛謂三星參也男女待禮而成若薪</span><br/>
<span class='tline' id='l246' data-llen='5236:5258'>蒭待人事而後束鄭謂三星心星也二月之合宿故</span><br/>
<span class='tline' id='l247' data-llen='5258:5280'>嫁娶者以爲候今我束薪於野乃見在天則三月之</span><br/>
<span class='tline' id='l248' data-llen='5280:5302'>末四月之中見於東方矣故云不得其時參心皆三</span><br/>
<span class='tline' id='l249' data-llen='5302:5324'>星而知鄭義爲得者以其所見之月候嫁娶早晚爲</span><br/>
<span class='tline' id='l250' data-llen='5324:5346'>有理毛以束薪喻男女成婚於義不類鄭謂因束薪</span><br/>
<span class='tline' id='l251' data-llen='5346:5374'><a onclick="displayPageImage('KR1c0008', 'SBCK', '013-12a' );" name="013-12a" class="pb">[013-12a] <img width="20"  src="/static/img/kanseki-5.png"/></a></span><br/>
<span class='tline' id='l252' data-llen='5374:5391'>於野而見天星義簡而直故皆當從鄭</span><br/>
<span class='tline' id='l253' data-llen='5391:5413'>蜉蝣刺奢也昭公國小而迫好奢而任小人也其詩</span><br/>
<span class='tline' id='l254' data-llen='5413:5435'>曰蜉蝣之羽衣裳楚楚考詩之意謂曹國迫小而昭</span><br/>
<span class='tline' id='l255' data-llen='5435:5457'>公無法自守將至危亡但好奢侈而整飾其衣服楚</span><br/>
<span class='tline' id='l256' data-llen='5457:5479'>楚然如蜉蝣雖有羽翼不能乆生也鄭謂不知君臣</span><br/>
<span class='tline' id='l257' data-llen='5479:5501'>死亡無日如渠略者是也毛謂渠略猶有羽翼以自</span><br/>
<span class='tline' id='l258' data-llen='5501:5523'>修則是昭公不能修飾衣服不如渠略爾與詩之義</span><br/>
<span class='tline' id='l259' data-llen='5523:5532'>正相反也當從鄭</span><br/>
<span class='tline' id='l260' data-llen='5532:5554'>下泉思治也曹人疾共公侵刻下民也其詩曰冽彼</span><br/>
<span class='tline' id='l261' data-llen='5554:5576'>下泉浸彼苞稂毛謂稂童梁非漑草得水而病鄭謂</span><br/>
<span class='tline' id='l262' data-llen='5576:5604'><a onclick="displayPageImage('KR1c0008', 'SBCK', '013-12b' );" name="013-12b" class="pb">[013-12b] <img width="20"  src="/static/img/kanseki-5.png"/></a></span><br/>
<span class='tline' id='l263' data-llen='5604:5626'>稂當作凉凉草蕭蓍之屬毛鄭皆謂泉流浸病其草</span><br/>
<span class='tline' id='l264' data-llen='5626:5648'>如共公爲政困病其民大意則同伹稂爲童梁其義</span><br/>
<span class='tline' id='l265' data-llen='5648:5660'>自通何煩改字理當從毛</span><br/>
<span class='tline' id='l266' data-llen='5660:5689'>楚<img height='20' width='20' alt='&amp;KR1492' title='KR1492' src='https://raw.githubusercontent.com/kanripo/KR-Gaiji/master/images/KR1492.png'/>刺幽王也其詩曰或肆或將毛謂肆者陳于牙</span><br/>
<span class='tline' id='l267' data-llen='5689:5711'>將者齊于肉鄭謂或肆其骨體於爼或捧持而進之</span><br/>
<span class='tline' id='l268' data-llen='5711:5733'>詩之大義毛鄭皆得之無所違異惟此一句雖不害</span><br/>
<span class='tline' id='l269' data-llen='5733:5755'>大義然各爲一說使學者莫知所從以理考之當從</span><br/>
<span class='tline' id='l270' data-llen='5755:5758'>鄭</span><br/>
<span class='tline' id='l271' data-llen='5758:5780'>玄鳥祀髙宗也其詩曰天命玄鳥降而生商毛謂春</span><br/>
<span class='tline' id='l272' data-llen='5780:5802'>分玄鳥降有娀氏女簡狄配髙辛氏帝帝率與之祈</span><br/>
<span class='tline' id='l273' data-llen='5802:5830'><a onclick="displayPageImage('KR1c0008', 'SBCK', '013-13a' );" name="013-13a" class="pb">[013-13a] <img width="20"  src="/static/img/kanseki-5.png"/></a></span><br/>
<span class='tline' id='l274' data-llen='5830:5852'>于郊禖而生契故本其爲天所命以玄鳥至而生焉</span><br/>
<span class='tline' id='l275' data-llen='5852:5874'>古今雖相去逺矣其爲天地人物與今無以異也毛</span><br/>
<span class='tline' id='l276' data-llen='5874:5896'>氏之說以今人情物理推之事不爲怪宜其存之而</span><br/>
<span class='tline' id='l277' data-llen='5896:5918'>鄭謂吞鳶卵而生契者怪妄之說也秦漢之間學者</span><br/>
<span class='tline' id='l278' data-llen='5918:5940'>喜爲異說謂髙辛氏之妃陳鋒氏女感赤龍精而生</span><br/>
<span class='tline' id='l279' data-llen='5940:5962'>堯簡狄吞乙卵而生契姜嫄履大人迹而生后稷髙</span><br/>
<span class='tline' id='l280' data-llen='5962:5984'>辛四妃其三皆以神異而生子蓋堯有盛德契稷後</span><br/>
<span class='tline' id='l281' data-llen='5984:6006'>丗皆王天下數百年學者喜爲之稱述欲神其事故</span><br/>
<span class='tline' id='l282' data-llen='6006:6028'>務爲竒說也至帝摰無所稱故獨無說鄭學博而不</span><br/>
<span class='tline' id='l283' data-llen='6028:6050'>知統又特喜䜟緯諸書故於怪說尤篤信由是言之</span><br/>
<span class='tline' id='l284' data-llen='6050:6078'><a onclick="displayPageImage('KR1c0008', 'SBCK', '013-13b' );" name="013-13b" class="pb">[013-13b] <img width="20"  src="/static/img/kanseki-5.png"/></a></span><br/>
<span class='tline' id='l285' data-llen='6078:6084'>義當從毛</span><br/>
<span class='tline' id='l286' data-llen='6084:6093'>詩本義卷第十三</span><br/>
</p>
<p><br/>
</p>
  </div>
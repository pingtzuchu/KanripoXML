<div id="txtcont" class="span9" style="position: relative;">
    <p><br/>
<span class='tline' id='l9' data-llen='219:246'><a onclick="displayPageImage('KR1c0008', 'SBCK', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='246:255'>詩本義卷第十一</span><br/>
<span class='tline' id='l11' data-llen='255:266'>　　　　　　歐陽氏</span><br/>
<span class='tline' id='l12' data-llen='266:274'>　　　　卷阿</span><br/>
<span class='tline' id='l13' data-llen='274:296'>論曰卷阿言召公戒成王求賢用吉士毛鄭二家所</span><br/>
<span class='tline' id='l14' data-llen='296:318'>解得詩義者多矣而其所失者三詩曰有馮有翼有</span><br/>
<span class='tline' id='l15' data-llen='318:340'>孝有德以引以翼毛以爲道可馮依以爲輔翼得之</span><br/>
<span class='tline' id='l16' data-llen='340:362'>矣而鄭謂馮爲馮几有孝爲成王有德爲群臣言王</span><br/>
<span class='tline' id='l17' data-llen='362:384'>之祭祀擇賢者以爲尸豫撰几擇佐食尸之入也使</span><br/>
<span class='tline' id='l18' data-llen='384:406'>祝贊道扶翼之據詩十章其九章皆言用賢不應忽</span><br/>
<span class='tline' id='l19' data-llen='406:428'>於此章三句特言祭祀用尸之事於其本章豈弟君</span><br/>
<span class='tline' id='l20' data-llen='428:455'><a onclick="displayPageImage('KR1c0008', 'SBCK', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span><br/>
<span class='tline' id='l21' data-llen='455:477'>子四方爲則義巳不倫而以上下章文義考之又絕</span><br/>
<span class='tline' id='l22' data-llen='477:499'>不相屬且詩本無祭祀之事此鄭之失一也詩曰鳯</span><br/>
<span class='tline' id='l23' data-llen='499:521'>皇于飛翽翽其羽亦集爰止者謂吉士來居王朝如</span><br/>
<span class='tline' id='l24' data-llen='521:543'>鳯皇來集鳯皇丗所稀見之鳥故詩人引以喻賢臣</span><br/>
<span class='tline' id='l25' data-llen='543:565'>難得王能致之其義止於如此爾而鄭以亦集爰止</span><br/>
<span class='tline' id='l26' data-llen='565:587'>爲衆鳥也謂衆鳥慕鳯皇而來喻賢者所在群士慕</span><br/>
<span class='tline' id='l27' data-llen='587:609'>而往仕且詩人但言亦集爰止安知亦爲衆鳥如下</span><br/>
<span class='tline' id='l28' data-llen='609:631'>章亦傅于天豈可鳯自來集而衆鳥上傅于天此理</span><br/>
<span class='tline' id='l29' data-llen='631:653'>不通灼然可見且詩人言亦者多矣皆是連上爲文</span><br/>
<span class='tline' id='l30' data-llen='653:675'>未甞以亦別爲他物也鄭又言因時鳯皇至故以爲</span><br/>
<span class='tline' id='l31' data-llen='675:702'><a onclick="displayPageImage('KR1c0008', 'SBCK', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span><br/>
<span class='tline' id='l32' data-llen='702:724'>喻考於詩書成王時未甞有鳯至此其失者二也詩</span><br/>
<span class='tline' id='l33' data-llen='724:746'>曰鳯皇鳴矣于彼髙岡梧桐生矣于彼朝陽菶菶萋</span><br/>
<span class='tline' id='l34' data-llen='746:768'>萋雝雝喈喈者言鳯鳴髙岡而集於梧桐之上梧桐</span><br/>
<span class='tline' id='l35' data-llen='768:790'>則菶菶萋萋然茂盛鳯皇則雝雝喈喈而和鳴以喻</span><br/>
<span class='tline' id='l36' data-llen='790:812'>成王能致賢士集於朝君臣相得而樂也故其下文</span><br/>
<span class='tline' id='l37' data-llen='812:834'>遂言君子車多而馬閑謂其得優游之樂也而毛謂</span><br/>
<span class='tline' id='l38' data-llen='834:856'>梧桐太平而後生朝陽且梧桐丗所常有之木無時</span><br/>
<span class='tline' id='l39' data-llen='856:878'>不生詩人言生朝陽者取其向陽而茂盛爾安有太</span><br/>
<span class='tline' id='l40' data-llen='878:900'>平然後生朝陽之理此妄說也鄭又謂梧桐生猶明</span><br/>
<span class='tline' id='l41' data-llen='900:922'>君出生於朝陽猶君德之温仁者亦衍說也此其失</span><br/>
<span class='tline' id='l42' data-llen='922:949'><a onclick="displayPageImage('KR1c0008', 'SBCK', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='949:954'>者三也</span><br/>
<span class='tline' id='l44' data-llen='954:961'>　　　　蕩</span><br/>
<span class='tline' id='l45' data-llen='961:983'>論曰詩人言上帝者多矣皆謂天帝也而毛鄭惟於</span><br/>
<span class='tline' id='l46' data-llen='983:1005'>板及此詩以上帝爲君王意謂斥厲王者皆非也蕩</span><br/>
<span class='tline' id='l47' data-llen='1005:1027'>自二章以下每言文王曰咨咨女殷商者自是詩人</span><br/>
<span class='tline' id='l48' data-llen='1027:1049'>之深意而鄭謂厲王弭謗穆公不敢斥言王惡故上</span><br/>
<span class='tline' id='l49' data-llen='1049:1071'>陳文王咨嗟殷紂以切刺之者亦非也厲王之詩多</span><br/>
<span class='tline' id='l50' data-llen='1071:1093'>矣今不暇逺引如蕩之前板也所謂靡聖管管天之</span><br/>
<span class='tline' id='l51' data-llen='1093:1115'>方虐之類斥王之言多矣蕩之後抑也所謂其在于</span><br/>
<span class='tline' id='l52' data-llen='1115:1137'>今興迷亂于政顛覆厥德荒湛于酒之類斥王之言</span><br/>
<span class='tline' id='l53' data-llen='1137:1164'><a onclick="displayPageImage('KR1c0008', 'SBCK', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span><br/>
<span class='tline' id='l54' data-llen='1164:1186'>多矣豈凡伯衛武公敢斥而獨召穆公之不敢也蓋</span><br/>
<span class='tline' id='l55' data-llen='1186:1208'>鄭見詩爲厲王作終篇不刺王而但述殷商不得詩</span><br/>
<span class='tline' id='l56' data-llen='1208:1230'>人之意所以云然也鄭又謂天降淊德是厲王施倨</span><br/>
<span class='tline' id='l57' data-llen='1230:1252'>慢之化者亦非也且詩終篇述殷紂不宜中取一句</span><br/>
<span class='tline' id='l58' data-llen='1252:1274'>獨斥厲王此理難通矣至於流言以對箋云王若問</span><br/>
<span class='tline' id='l59' data-llen='1274:1296'>之則以對侯作侯祝謂王與羣臣乖爭而祝詛鄭意</span><br/>
<span class='tline' id='l60' data-llen='1296:1318'>皆謂厲王者皆非也蕩蕩廣大也謂蕩然無限畔也</span><br/>
<span class='tline' id='l61' data-llen='1318:1340'>序言天下蕩蕩無綱紀文章者謂天下廣大無綱紀</span><br/>
<span class='tline' id='l62' data-llen='1340:1362'>條理以治之也文章條理也鄭不逹此意以蕩蕩爲</span><br/>
<span class='tline' id='l63' data-llen='1362:1384'>法度廢壞遂失詩義矣凡人善惡有大小故作詩之</span><br/>
<span class='tline' id='l64' data-llen='1384:1411'><a onclick="displayPageImage('KR1c0008', 'SBCK', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span><br/>
<span class='tline' id='l65' data-llen='1411:1433'>意從而有深淺時君之過惡小則勸戒之而巳宣王</span><br/>
<span class='tline' id='l66' data-llen='1433:1455'>之有規誨成王之有戒之類是也其過惡巳大然尚</span><br/>
<span class='tline' id='l67' data-llen='1455:1477'>可力救之庶幾能改則指其事而責誚之凡言刺者</span><br/>
<span class='tline' id='l68' data-llen='1477:1499'>皆是也其過惡巳甚顧力不可爲則傷嗟而巳蓋刺</span><br/>
<span class='tline' id='l69' data-llen='1499:1521'>者欲其君聞而知過傷者顧其君不可與言矣直自</span><br/>
<span class='tline' id='l70' data-llen='1521:1543'>傷其國之將亡爾然則刺者其意淺故其言切而傷</span><br/>
<span class='tline' id='l71' data-llen='1543:1565'>者其意深故其言緩而逺作詩之人不一其用心未</span><br/>
<span class='tline' id='l72' data-llen='1565:1587'>必皆同然考詩之意如此者多蓋人之常情也蕩之</span><br/>
<span class='tline' id='l73' data-llen='1587:1609'>序云召穆公傷周室大壞也是穆公見厲王無道知</span><br/>
<span class='tline' id='l74' data-llen='1609:1631'>其必亡而自傷周室爾所以言不及厲王而逺思文</span><br/>
<span class='tline' id='l75' data-llen='1631:1658'><a onclick="displayPageImage('KR1c0008', 'SBCK', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span><br/>
<span class='tline' id='l76' data-llen='1658:1681'>王之興也能事事以殷爲鑒因歎人事常有𥘉而無</span><br/>
<span class='tline' id='l77' data-llen='1681:1704'>終以謂𥘉以文王興終以厲王壞也詩之所陳殷商</span><br/>
<span class='tline' id='l78' data-llen='1704:1727'>之事自其𥘉用小人至於大命傾亡其訓義則毛鄭</span><br/>
<span class='tline' id='l79' data-llen='1727:1740'>得之矣所失者詩之大義也</span><br/>
<span class='tline' id='l80' data-llen='1740:1762'>本義曰召穆公見厲王無道而傷周室將由王而隳</span><br/>
<span class='tline' id='l81' data-llen='1762:1784'>壞乃仰天而訴曰蕩蕩上天乎此厲王者下民之君</span><br/>
<span class='tline' id='l82' data-llen='1784:1806'>也天之禍福於人其應甚疾而尊嚴之威可畏乃命</span><br/>
<span class='tline' id='l83' data-llen='1806:1828'>此多邪辟之王以君天下遂言天之生民其命難信</span><br/>
<span class='tline' id='l84' data-llen='1828:1851'>謂天果愛斯民乎則宜常命賢王奈何有𥘉而無終</span><br/>
<span class='tline' id='l85' data-llen='1851:1874'>謂𥘉則命文王終則命厲王也其二章以下乃條陳</span><br/>
<span class='tline' id='l86' data-llen='1874:1901'><a onclick="displayPageImage('KR1c0008', 'SBCK', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span><br/>
<span class='tline' id='l87' data-llen='1901:1923'>王者之過惡言此等事皆殷紂所行文王咨嗟以戒</span><br/>
<span class='tline' id='l88' data-llen='1923:1946'>於𥘉而厲王踐而行之於終也其曰枝葉未有害本</span><br/>
<span class='tline' id='l89' data-llen='1946:1968'>實先撥者謂紂時宗廟社稷猶在天下諸侯未盡叛</span><br/>
<span class='tline' id='l90' data-llen='1968:1990'>但王自爲惡盈滿而禍敗爾蓋穆公作詩時周室尚</span><br/>
<span class='tline' id='l91' data-llen='1990:2012'>存然知其必亡者以王爲無道根本先壞爾王者國</span><br/>
<span class='tline' id='l92' data-llen='2012:2034'>之本也又曰殷鑒不逺在夏后氏之丗者言非獨文</span><br/>
<span class='tline' id='l93' data-llen='2034:2057'>王之鑒殷殷之𥘉興亦鑒夏之亡矣謂今旣然則後</span><br/>
<span class='tline' id='l94' data-llen='2057:2075'>之興者當又鑒厲王也此言傷之尤深者</span><br/>
<span class='tline' id='l95' data-llen='2075:2082'>　　　　抑</span><br/>
<span class='tline' id='l96' data-llen='2082:2104'>論曰序言衛武公刺厲王亦以自警也考詩之意武</span><br/>
<span class='tline' id='l97' data-llen='2104:2131'><a onclick="displayPageImage('KR1c0008', 'SBCK', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2131:2153'>公爲厲王卿士見王爲無道乃作詩刺王不自修飾</span><br/>
<span class='tline' id='l99' data-llen='2153:2175'>而陷於過惡其詩汎論人之善惡無常在人自修則</span><br/>
<span class='tline' id='l100' data-llen='2175:2197'>爲哲人不自修則爲愚人爾其意雖以刺王不自修</span><br/>
<span class='tline' id='l101' data-llen='2197:2219'>而陷於不善然其言大抵汎論哲人愚人因以自警</span><br/>
<span class='tline' id='l102' data-llen='2219:2241'>也蓋詩終篇汎論之語多指切厲王之語少而毛鄭</span><br/>
<span class='tline' id='l103' data-llen='2241:2263'>多以汎論之語爲刺王如靡哲不愚謂王政暴虐賢</span><br/>
<span class='tline' id='l104' data-llen='2263:2285'>者佯愚之類是矣皆非詩義也鄭於蕩謂召穆公畏</span><br/>
<span class='tline' id='l105' data-llen='2285:2307'>王監謗不敢斥言王而逺引殷商於抑則以小子皆</span><br/>
<span class='tline' id='l106' data-llen='2307:2329'>爲斥王何前後之不類也召穆衛武厲王時人不宜</span><br/>
<span class='tline' id='l107' data-llen='2329:2351'>相異如此畏監謗而不敢斥理實不通然臣斥其君</span><br/>
<span class='tline' id='l108' data-llen='2351:2378'><a onclick="displayPageImage('KR1c0008', 'SBCK', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span><br/>
<span class='tline' id='l109' data-llen='2378:2400'>爲小子義亦難安也今徧考詩書稱小子者多矣皆</span><br/>
<span class='tline' id='l110' data-llen='2400:2422'>王自稱爲謙損自卑之言也未有臣呼其君爲小子</span><br/>
<span class='tline' id='l111' data-llen='2422:2444'>者也書曰小子封小子胡君命其臣可也周公呼成</span><br/>
<span class='tline' id='l112' data-llen='2444:2466'>王爲孺子者成王㓜周公屬親而尊其語或然其曰</span><br/>
<span class='tline' id='l113' data-llen='2466:2488'>公將不利於孺子者主言成王之㓜疑周公害之猶</span><br/>
<span class='tline' id='l114' data-llen='2488:2510'>言欺孤兒爾理亦通也衛武於厲王非如周公之尊</span><br/>
<span class='tline' id='l115' data-llen='2510:2532'>親而厲爲暴虐之長王斥以小子而乳臭待之理必</span><br/>
<span class='tline' id='l116' data-llen='2532:2554'>不然况考詩義亦非也詩云相在爾室尚不愧于屋</span><br/>
<span class='tline' id='l117' data-llen='2554:2576'>漏者不欺暗之謂也神之格思不可度思者言幽則</span><br/>
<span class='tline' id='l118' data-llen='2576:2598'>有鬼神亦不欺暗之謂鄭引禮祭於奥旣畢改設饌</span><br/>
<span class='tline' id='l119' data-llen='2598:2625'><a onclick="displayPageImage('KR1c0008', 'SBCK', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2625:2647'>於西北隅神之來止不可度知況可於祭末而有厭</span><br/>
<span class='tline' id='l121' data-llen='2647:2669'>倦乎者衍說也考詩上下文直謂修愼容德爲人儀</span><br/>
<span class='tline' id='l122' data-llen='2669:2691'>法爾了不渉祭祀之事也詩又曰彼童而角實虹小</span><br/>
<span class='tline' id='l123' data-llen='2691:2713'>子蓋言事有是非相亂者爾鄭謂童羊譬王后與政</span><br/>
<span class='tline' id='l124' data-llen='2713:2735'>事又言天子未除喪稱小子以上下文考之殊無倫</span><br/>
<span class='tline' id='l125' data-llen='2735:2757'>次亦其衍說二者尤汨亂詩義者也至於分斷章句</span><br/>
<span class='tline' id='l126' data-llen='2757:2779'>皆失其本旣害詩義不可以不正也詩句無長短之</span><br/>
<span class='tline' id='l127' data-llen='2779:2801'>限短或一二言長至八九言取其意足而巳罔敷求</span><br/>
<span class='tline' id='l128' data-llen='2801:2817'>先王克共明刑當以九言爲一句也</span><br/>
<span class='tline' id='l129' data-llen='2817:2839'>本義曰武公刺王不修愼其容德而陷於不善其首</span><br/>
<span class='tline' id='l130' data-llen='2839:2866'><a onclick="displayPageImage('KR1c0008', 'SBCK', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span><br/>
<span class='tline' id='l131' data-llen='2866:2888'>章曰抑抑威儀維德之隅云者汎言人當外謹其容</span><br/>
<span class='tline' id='l132' data-llen='2888:2910'>止則舉動不陷於過惡是其威儀爲德之廉隅也人</span><br/>
<span class='tline' id='l133' data-llen='2910:2932'>亦有言靡哲不愚云者謂哲人不自修愼則習陷爲</span><br/>
<span class='tline' id='l134' data-llen='2932:2954'>昬愚矣如書言惟聖罔念作狂也庶人之愚亦職維</span><br/>
<span class='tline' id='l135' data-llen='2954:2976'>疾云者謂衆人性本善而初不明不能勉自開發而</span><br/>
<span class='tline' id='l136' data-llen='2976:2998'>終爲昬愚者譬人之疾是其不幸爾哲人之愚亦維</span><br/>
<span class='tline' id='l137' data-llen='2998:3020'>斯戾云者言哲人性明而本善惟不自修愼而習陷</span><br/>
<span class='tline' id='l138' data-llen='3020:3042'>於過惡終爲愚人者自戾其性爾此雖汎論人之善</span><br/>
<span class='tline' id='l139' data-llen='3042:3064'>惡在乎自修愼與不修愼以譏王而勉之亦以自警</span><br/>
<span class='tline' id='l140' data-llen='3064:3086'>其怠忽也其二章曰無競維人四方其訓之云者競</span><br/>
<span class='tline' id='l141' data-llen='3086:3113'><a onclick="displayPageImage('KR1c0008', 'SBCK', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span><br/>
<span class='tline' id='l142' data-llen='3113:3135'>彊也亦汎言莫彊於人乃以一身所爲而訓道四方</span><br/>
<span class='tline' id='l143' data-llen='3135:3157'>謂以天下爲巳任可謂自彊者也有覺德行四國順</span><br/>
<span class='tline' id='l144' data-llen='3157:3179'>之云者覺警動也言德行修著可以動人則四國服</span><br/>
<span class='tline' id='l145' data-llen='3179:3201'>從矣謂一日克巳而天下歸仁也二者爲君天下者</span><br/>
<span class='tline' id='l146' data-llen='3201:3223'>言也訏謨定命逺猶辰告敬愼威儀維民之則云者</span><br/>
<span class='tline' id='l147' data-llen='3223:3245'>言君天下者欲使四方四國訓道而服從其君臣相</span><br/>
<span class='tline' id='l148' data-llen='3245:3267'>與謨謀以出命令逺慮深圖而以時相告戒者其要</span><br/>
<span class='tline' id='l149' data-llen='3267:3289'>在一言而巳敬愼威儀以爲民法爾謂修身而天下</span><br/>
<span class='tline' id='l150' data-llen='3289:3311'>服也一章二章皆汎論下章乃專以刺王其三章曰</span><br/>
<span class='tline' id='l151' data-llen='3311:3333'>其在于今興迷亂于政㒹覆厥德荒湛于酒云者指</span><br/>
<span class='tline' id='l152' data-llen='3333:3360'><a onclick="displayPageImage('KR1c0008', 'SBCK', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span><br/>
<span class='tline' id='l153' data-llen='3360:3382'>時事以刺王也女雖湛樂從弗念厥紹罔敷求先王</span><br/>
<span class='tline' id='l154' data-llen='3382:3404'>克共明刑肆皇天弗尚如彼泉流無淪胥以亡云者</span><br/>
<span class='tline' id='l155' data-llen='3404:3426'>言王荒于湛樂不思繼紹文武之業又不求先王所</span><br/>
<span class='tline' id='l156' data-llen='3426:3448'>作之典刑不知爲惡者有戮乃躬自蹈於罪咎而皇</span><br/>
<span class='tline' id='l157' data-llen='3448:3471'>天不祐則大戮當至如泉水之流汎濫無不𬒳而君</span><br/>
<span class='tline' id='l158' data-llen='3471:3493'>臣皆將滅亡也其四章曰夙興夜寐洒埽廷内維民</span><br/>
<span class='tline' id='l159' data-llen='3493:3515'>之章修爾車馬弓矢戎兵用戒戎作用逷蠻方云者</span><br/>
<span class='tline' id='l160' data-llen='3515:3537'>刺王有廷内知日夕洒埽以示人嚴㓗而不知修飭</span><br/>
<span class='tline' id='l161' data-llen='3537:3559'>其身以自㓗其容德又刺王知修戎備以防兵亂禦</span><br/>
<span class='tline' id='l162' data-llen='3559:3581'>夷狄而不知修身以逺禍敗逷與惕同謂警惕之也</span><br/>
<span class='tline' id='l163' data-llen='3581:3608'><a onclick="displayPageImage('KR1c0008', 'SBCK', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span><br/>
<span class='tline' id='l164' data-llen='3608:3630'>其五章曰質爾人民謹爾侯度用戒不虞云者敎王</span><br/>
<span class='tline' id='l165' data-llen='3630:3652'>此所以防禍亂也質定也安定人民謹守爲君之法</span><br/>
<span class='tline' id='l166' data-llen='3652:3674'>度此乃以防非意之事也愼爾出話敬爾威儀無不</span><br/>
<span class='tline' id='l167' data-llen='3674:3696'>柔嘉云者亦敎王自修也謂愼出話敬威儀不猶愈</span><br/>
<span class='tline' id='l168' data-llen='3696:3718'>於洒埽廷内與修戎備乎謂王知嚴㓗其廷之勤而</span><br/>
<span class='tline' id='l169' data-llen='3718:3740'>不知修飭其身之要知防兵戎於外知備夷狄於逺</span><br/>
<span class='tline' id='l170' data-llen='3740:3762'>而不知敬愼近在其身而可以逺禍也其六章曰白</span><br/>
<span class='tline' id='l171' data-llen='3762:3784'>圭之玷尚可磨也斯言之玷不可爲也云者又戒王</span><br/>
<span class='tline' id='l172' data-llen='3784:3806'>之愼岀話也無易由言無曰苟矣莫捫朕舌言不可</span><br/>
<span class='tline' id='l173' data-llen='3806:3828'>逝矣云者謂言不可苟雖莫有持我舌者而言不可</span><br/>
<span class='tline' id='l174' data-llen='3828:3855'><a onclick="displayPageImage('KR1c0008', 'SBCK', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span><br/>
<span class='tline' id='l175' data-llen='3855:3877'>以妄出也其七章曰無言不讎無德不報惠于朋友</span><br/>
<span class='tline' id='l176' data-llen='3877:3899'>庶民小子子孫繩繩萬民靡不承云者又戒王愼言</span><br/>
<span class='tline' id='l177' data-llen='3899:3921'>與德謂善惡各有其報當施德于朋友庶民小人皆</span><br/>
<span class='tline' id='l178' data-llen='3921:3943'>使懷惠則王子孫之衆丗丗爲萬民承順謂施德自</span><br/>
<span class='tline' id='l179' data-llen='3943:3965'>其身者子孫猶將獲報也視爾友君子輯柔爾顔不</span><br/>
<span class='tline' id='l180' data-llen='3965:3987'>遐有愆云者又戒王起居左右當友君子和柔其顔</span><br/>
<span class='tline' id='l181' data-llen='3987:4009'>以接之以習爲善道則庶幾逺罪也不遐遐也詩人</span><br/>
<span class='tline' id='l182' data-llen='4009:4031'>語常如此其八章曰相在爾室尚不愧于屋漏無曰</span><br/>
<span class='tline' id='l183' data-llen='4031:4053'>不顯莫予云覯云者不欺暗也神之格思不可度思</span><br/>
<span class='tline' id='l184' data-llen='4053:4075'>矧可射思云者謂君子非徒不以不我見而自欺又</span><br/>
<span class='tline' id='l185' data-llen='4075:4102'><a onclick="displayPageImage('KR1c0008', 'SBCK', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='4102:4124'>有神鑒於幽而不可測宜常畏懼而不可怠忽也此</span><br/>
<span class='tline' id='l187' data-llen='4124:4146'>又戒王不惟自修於顯又當不懈於幽隱也射厭也</span><br/>
<span class='tline' id='l188' data-llen='4146:4168'>厭怠也其九章曰辟爾爲德俾臧俾嘉淑愼爾止不</span><br/>
<span class='tline' id='l189' data-llen='4168:4190'>愆于儀不僣不賊鮮不爲則云者謂臣民法王之爲</span><br/>
<span class='tline' id='l190' data-llen='4190:4212'>德當使稱善而美之則宜愼其舉止不愆於儀而不</span><br/>
<span class='tline' id='l191' data-llen='4212:4234'>至於僣差而賊害則民罕有不效以爲法者謂人心</span><br/>
<span class='tline' id='l192' data-llen='4234:4256'>樂善惟上所爲是效其下章乃刺王之不然其十章</span><br/>
<span class='tline' id='l193' data-llen='4256:4278'>曰投我以桃報之以李言有待而應以類也謂上若</span><br/>
<span class='tline' id='l194' data-llen='4278:4300'>修德以示下則下當爲善以應之也彼童而角實虹</span><br/>
<span class='tline' id='l195' data-llen='4300:4322'>小子云者言失所望也謂下當效上之爲善而上反</span><br/>
<span class='tline' id='l196' data-llen='4322:4349'><a onclick="displayPageImage('KR1c0008', 'SBCK', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4349:4371'>爲惡使民無所效譬猶當童而反角使小人惑亂而</span><br/>
<span class='tline' id='l198' data-llen='4371:4393'>不知所從也荏染柔木言緡之絲温温恭人維德之</span><br/>
<span class='tline' id='l199' data-llen='4393:4415'>基云者汎言人必先觀其質性之如何也謂木必柔</span><br/>
<span class='tline' id='l200' data-llen='4415:4437'>忍然後可以緡絲人必温恭然後可以修德其十一</span><br/>
<span class='tline' id='l201' data-llen='4437:4459'>章曰其維哲人告之詁言順德之行其維愚人覆謂</span><br/>
<span class='tline' id='l202' data-llen='4459:4481'>我僣民各有心云者又汎言哲人可敎愚人不可敎</span><br/>
<span class='tline' id='l203' data-llen='4481:4503'>如此其下章乃以刺王其十二章曰於乎小子未知</span><br/>
<span class='tline' id='l204' data-llen='4503:4525'>臧否匪手攜之言示之事匪面命之言提其耳云者</span><br/>
<span class='tline' id='l205' data-llen='4525:4547'>刺王之不可敎告而武公自悔也小子者武公自謂</span><br/>
<span class='tline' id='l206' data-llen='4547:4569'>也未知臧否者不度可否也言我小子不度可否而</span><br/>
<span class='tline' id='l207' data-llen='4569:4597'><a onclick="displayPageImage('KR1c0008', 'SBCK', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span><br/>
<span class='tline' id='l208' data-llen='4597:4619'>欲敎告王以善道非徒引其手而指以所從乃取巳</span><br/>
<span class='tline' id='l209' data-llen='4619:4641'>驗之事以示之欲其信非徒對面語之乃提其耳而</span><br/>
<span class='tline' id='l210' data-llen='4641:4663'>告之欲其聽而王終不信聽也借曰未知亦旣抱子</span><br/>
<span class='tline' id='l211' data-llen='4663:4685'>民之靡盈誰夙知而莫成云者武公巳自悔而又自</span><br/>
<span class='tline' id='l212' data-llen='4685:4707'>解也抱持也謂扶持也假使我未知可否而遽敎告</span><br/>
<span class='tline' id='l213' data-llen='4707:4729'>王然我爲卿士當扶持王雖遽敎之不爲過也惟人</span><br/>
<span class='tline' id='l214' data-llen='4729:4751'>不自滿者何人早有知而不成其德言自是王心自</span><br/>
<span class='tline' id='l215' data-llen='4751:4773'>滿敎不可入爾其十三章曰昊天孔昭我生靡樂云</span><br/>
<span class='tline' id='l216' data-llen='4773:4795'>者武公自傷丁此時也視爾夢夢我心慘慘誨爾諄</span><br/>
<span class='tline' id='l217' data-llen='4795:4817'>諄聽我藐藐匪用爲敎覆用爲虐云者君暗於上臣</span><br/>
<span class='tline' id='l218' data-llen='4817:4845'><a onclick="displayPageImage('KR1c0008', 'SBCK', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span><br/>
<span class='tline' id='l219' data-llen='4845:4867'>憂於下臣言甚至而君聽甚忽不以爲德而反以爲</span><br/>
<span class='tline' id='l220' data-llen='4867:4889'>罪也借曰未知亦聿旣耄云者言使我不知如此之</span><br/>
<span class='tline' id='l221' data-llen='4889:4911'>難而敎告王然我亦老矣今而不言恐後遂死而不</span><br/>
<span class='tline' id='l222' data-llen='4911:4933'>得言也其十四章曰於乎小子告爾舊止聽用我謀</span><br/>
<span class='tline' id='l223' data-llen='4933:4955'>庶無大悔云者不忍棄王而不告也言我小子所告</span><br/>
<span class='tline' id='l224' data-llen='4955:4977'>爾者非我妄言皆據舊事之巳然者庶幾聽我猶可</span><br/>
<span class='tline' id='l225' data-llen='4977:4999'>不至於大悔也天方艱難曰喪厥國取譬不逺昊天</span><br/>
<span class='tline' id='l226' data-llen='4999:5021'>不忒回遹其德俾民大棘云者急辭也言天方將喪</span><br/>
<span class='tline' id='l227' data-llen='5021:5043'>我國不暇逺引前丗興亡之驗天之於人福善禍淫</span><br/>
<span class='tline' id='l228' data-llen='5043:5065'>不差忒言王爲惡必及禍也而王方爲邪僻使民困</span><br/>
<span class='tline' id='l229' data-llen='5065:5093'><a onclick="displayPageImage('KR1c0008', 'SBCK', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span><br/>
<span class='tline' id='l230' data-llen='5093:5107'>急言天愛民必降禍罰於王也</span><br/>
<span class='tline' id='l231' data-llen='5107:5115'>　　　　桑柔</span><br/>
<span class='tline' id='l232' data-llen='5115:5137'>論曰桑柔之序但云芮伯刺厲王而不言所刺之事</span><br/>
<span class='tline' id='l233' data-llen='5137:5159'>蓋厲幽暴虐之王其政昬亂人民勞苦上下愁怨王</span><br/>
<span class='tline' id='l234' data-llen='5159:5181'>之過惡甚多故序不能以徧舉也其於兵役亦是暴</span><br/>
<span class='tline' id='l235' data-llen='5181:5203'>政之一事宜或有之然考厲王事跡據國語史記及</span><br/>
<span class='tline' id='l236' data-llen='5203:5225'>詩大小雅皆無用兵征伐之事在此桑柔語文亦無</span><br/>
<span class='tline' id='l237' data-llen='5225:5247'>王所征伐之國凡鄭氏以爲軍旅乆出征伐士卒勞</span><br/>
<span class='tline' id='l238' data-llen='5247:5269'>苦等事皆非詩義也軍旅乆出士卒勞苦是大舉兵</span><br/>
<span class='tline' id='l239' data-llen='5269:5291'>也在於朝廷乃一大事宜有所伐主名與其勝敗事</span><br/>
<span class='tline' id='l240' data-llen='5291:5319'><a onclick="displayPageImage('KR1c0008', 'SBCK', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span><br/>
<span class='tline' id='l241' data-llen='5319:5341'>迹不應詩無明文序又不言旁稽史傳皆無其事不</span><br/>
<span class='tline' id='l242' data-llen='5341:5363'>知鄭氏何據而爲說也詩曰菀彼桑柔其下侯旬捋</span><br/>
<span class='tline' id='l243' data-llen='5363:5385'>采其劉瘼此下民據詩但以桑無葉不能䕃覆人喻</span><br/>
<span class='tline' id='l244' data-llen='5385:5407'>王無德不能庇民爾鄭以詩言捋采其劉乃云羣臣</span><br/>
<span class='tline' id='l245' data-llen='5407:5429'>恣放損王之德者亦非詩人本意也又曰誰能執熱</span><br/>
<span class='tline' id='l246' data-llen='5429:5451'>逝不以濯者厭亂之辭也鄭以爲治國之道當用賢</span><br/>
<span class='tline' id='l247' data-llen='5451:5473'>者不惟取喻踈逺又與下文意不聮屬亦非詩義也</span><br/>
<span class='tline' id='l248' data-llen='5473:5495'>其餘小失甚多至其本義理自可見故不復具列也</span><br/>
<span class='tline' id='l249' data-llen='5495:5517'>毛於刺厲之詩常以昊天上帝爲斥王至此一篇鄭</span><br/>
<span class='tline' id='l250' data-llen='5517:5536'>獨以昊天爲上天鄭旣不從可知毛說非矣</span><br/>
<span class='tline' id='l251' data-llen='5536:5564'><a onclick="displayPageImage('KR1c0008', 'SBCK', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span><br/>
<span class='tline' id='l252' data-llen='5564:5586'>本義曰桑柔捋采病此下民者以桑無葉不能䕃人</span><br/>
<span class='tline' id='l253' data-llen='5586:5608'>喻王無德不能庇民也他木皆有枝葉而詩人獨以</span><br/>
<span class='tline' id='l254' data-llen='5608:5630'>桑爲喻者惟桑以葉用於人常見捋采爲空枝而人</span><br/>
<span class='tline' id='l255' data-llen='5630:5652'>不得䕃其下故以爲喻也四牡騤騤臣吏奔走於道</span><br/>
<span class='tline' id='l256' data-llen='5652:5674'>路也旟旐有翩庶民召集於兵役也此臣民勞苦之</span><br/>
<span class='tline' id='l257' data-llen='5674:5696'>辭也暴虐之政臣民勞苦不息則禍亂日生而不可</span><br/>
<span class='tline' id='l258' data-llen='5696:5718'>平夷無國不至於泯滅民人雖衆皆爲灰燼矣黎衆</span><br/>
<span class='tline' id='l259' data-llen='5718:5740'>也此汎言暴政之爲害有國必滅有民必盡旣則歎</span><br/>
<span class='tline' id='l260' data-llen='5740:5762'>嗟哀王爲國所行之道方頻急如此也靡所止疑云</span><br/>
<span class='tline' id='l261' data-llen='5762:5784'>徂何往者謂欲止則不知所安欲行則不知所往此</span><br/>
<span class='tline' id='l262' data-llen='5784:5812'><a onclick="displayPageImage('KR1c0008', 'SBCK', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span><br/>
<span class='tline' id='l263' data-llen='5812:5834'>臣民勞苦怨訴之辭也君子實維秉心無競誰生厲</span><br/>
<span class='tline' id='l264' data-llen='5834:5856'>階至今爲梗者民歸其咎於上之辭也言諸君子本</span><br/>
<span class='tline' id='l265' data-llen='5856:5878'>無彊爭之心而何人生此禍亂之階爲今人之病意</span><br/>
<span class='tline' id='l266' data-llen='5878:5900'>若禍有根原其來也逺而今人適遭之爾其實刺禍</span><br/>
<span class='tline' id='l267' data-llen='5900:5922'>由王致也我生不辰逢天僤怒謂不幸生此虐王之</span><br/>
<span class='tline' id='l268' data-llen='5922:5944'>時天方降怒於王而臣民遭此亂亡之禍也自西徂</span><br/>
<span class='tline' id='l269' data-llen='5944:5973'>東靡所定處者不知逃亂之所也多我覯<img height='20' width='20' alt='&amp;KR2188' title='KR2188' src='https://raw.githubusercontent.com/kanripo/KR-Gaiji/master/images/KR2188.png'/>孔棘我</span><br/>
<span class='tline' id='l270' data-llen='5973:5995'>圉者謂民疲病矣又急迫之以禦捍㓂盜爲謀爲毖</span><br/>
<span class='tline' id='l271' data-llen='5995:6017'>亂況斯削者刺王謀事不愼亂日滋而國日削也告</span><br/>
<span class='tline' id='l272' data-llen='6017:6039'>爾憂恤誨爾序爵誰能執熱逝不以濯其何能淑載</span><br/>
<span class='tline' id='l273' data-llen='6039:6067'><a onclick="displayPageImage('KR1c0008', 'SBCK', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span><br/>
<span class='tline' id='l274' data-llen='6067:6089'>胥及溺者言王之臣遭王虐政如蹈水火也序爵者</span><br/>
<span class='tline' id='l275' data-llen='6089:6111'>謂外則守土公侯伯子男内則在位公卿大夫士也</span><br/>
<span class='tline' id='l276' data-llen='6111:6133'>告誨之者謂芮伯也告王以可憂之事誨王以方今</span><br/>
<span class='tline' id='l277' data-llen='6133:6155'>外内守土在位之臣皆有去王之心謂遭王暴虐思</span><br/>
<span class='tline' id='l278' data-llen='6155:6177'>得賢君以紓患如執熱者孰不思往就水滌濯其煩</span><br/>
<span class='tline' id='l279' data-llen='6177:6199'>也旣以火喻矣則又曰今羣臣逃禍不暇何能自守</span><br/>
<span class='tline' id='l280' data-llen='6199:6221'>善道譬如遇水患者不思逃避以苟免則相與就溺</span><br/>
<span class='tline' id='l281' data-llen='6221:6243'>矣是謂厭亂之辭也如彼遡風亦孔之僾者芮伯旣</span><br/>
<span class='tline' id='l282' data-llen='6243:6265'>以禍亂日滋而國家日削羣臣各懷去就之心以告</span><br/>
<span class='tline' id='l283' data-llen='6265:6287'>誨王可憂可恤而王不能聽如彼嚮風而歎未必聞</span><br/>
<span class='tline' id='l284' data-llen='6287:6315'><a onclick="displayPageImage('KR1c0008', 'SBCK', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span><br/>
<span class='tline' id='l285' data-llen='6315:6337'>也蓋呼聲者順風則聞速而逺逆風則難故以爲喻</span><br/>
<span class='tline' id='l286' data-llen='6337:6359'>也民有肅心荓云不逮好是稼穡力民代食者言民</span><br/>
<span class='tline' id='l287' data-llen='6359:6381'>本無怠惰之心而不逮於事者言王盡民之力於稼</span><br/>
<span class='tline' id='l288' data-llen='6381:6403'>穡而重歛之爲羣臣禄食也稼穡維寶代食維好者</span><br/>
<span class='tline' id='l289' data-llen='6403:6425'>言稼穡可寶當以禄養賢才而刺王不然也天降喪</span><br/>
<span class='tline' id='l290' data-llen='6425:6447'>亂滅我立王降此蟊賊稼穡卒痒哀恫中國具贅卒</span><br/>
<span class='tline' id='l291' data-llen='6447:6469'>荒靡有旅力以念穹蒼者言天降喪亂將滅亡我王</span><br/>
<span class='tline' id='l292' data-llen='6469:6491'>室而歳又蝗螟爲災稼穡盡病哀痛羣臣具列於位</span><br/>
<span class='tline' id='l293' data-llen='6491:6513'>如贅疣而使中國卒至荒亂無有同力以念天災而</span><br/>
<span class='tline' id='l294' data-llen='6513:6535'>救患者也其餘鄭氏得其義雖小有不合不害大義</span><br/>
<span class='tline' id='l295' data-llen='6535:6563'><a onclick="displayPageImage('KR1c0008', 'SBCK', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6563:6575'>者皆可通也故不煩復解</span><br/>
<span class='tline' id='l297' data-llen='6575:6583'>　　　　瞻卬</span><br/>
<span class='tline' id='l298' data-llen='6583:6605'>論曰詩云瞻卬昊天則不我惠孔填不寧降此大厲</span><br/>
<span class='tline' id='l299' data-llen='6605:6627'>者述民呼天而仰訴之辭也言天不惠養我使乆不</span><br/>
<span class='tline' id='l300' data-llen='6627:6649'>安而降此大惡謂命此幽王爲君故使邦靡有定而</span><br/>
<span class='tline' id='l301' data-llen='6649:6671'>士民病也其下遂陳幽王之事也又曰藐藐昊天無</span><br/>
<span class='tline' id='l302' data-llen='6671:6693'>不克鞏無忝皇祖式救爾後者此稱天以戒王之辭</span><br/>
<span class='tline' id='l303' data-llen='6693:6715'>也言藐藐天無不能鞏固周室無自爲敗亂則上不</span><br/>
<span class='tline' id='l304' data-llen='6715:6737'>忝先祖下全爾子孫也而毛鄭以昊天皆爲斥王者</span><br/>
<span class='tline' id='l305' data-llen='6737:6759'>非也又云微箴之者亦非也據詩述幽王有人之土</span><br/>
<span class='tline' id='l306' data-llen='6759:6787'><a onclick="displayPageImage('KR1c0008', 'SBCK', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span><br/>
<span class='tline' id='l307' data-llen='6787:6809'>田奪人之民人収無罪而說有罪等事直陳其過惡</span><br/>
<span class='tline' id='l308' data-llen='6809:6831'>而斥言之者多矣何假微箴也哲夫成城哲婦傾城</span><br/>
<span class='tline' id='l309' data-llen='6831:6853'>但謂士多才智者爲謀慮則能興人之國婦有才智</span><br/>
<span class='tline' id='l310' data-llen='6853:6875'>者干外事則傾敗人國爾此義不待訓解而可知而</span><br/>
<span class='tline' id='l311' data-llen='6875:6897'>鄭謂丈夫陽也婦人隂也及陽動隂靜等語皆其衍</span><br/>
<span class='tline' id='l312' data-llen='6897:6919'>說汨亂本義者也匪敎匪誨時維婦寺者謂婦人與</span><br/>
<span class='tline' id='l313' data-llen='6919:6941'>寺人皆王所親近者其日相親近則不待敎誨而習</span><br/>
<span class='tline' id='l314' data-llen='6941:6963'>成其性爾言婦寺者舉類而言爾而毛訓寺爲近鄭</span><br/>
<span class='tline' id='l315' data-llen='6963:6985'>謂近愛婦人寺無訓近之義且詩所刺婦人本不謂</span><br/>
<span class='tline' id='l316' data-llen='6985:7008'>踈逺者不暇更言近也婦無公事休其𧖟織者謂婦</span><br/>
<span class='tline' id='l317' data-llen='7008:7036'><a onclick="displayPageImage('KR1c0008', 'SBCK', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span><br/>
<span class='tline' id='l318' data-llen='7036:7059'>人不當與外事苟無公事則但當樂其𧖟織爾休之</span><br/>
<span class='tline' id='l319' data-llen='7059:7081'>義當如心逸日休之休而毛鄭以爲休息也謂婦止</span><br/>
<span class='tline' id='l320' data-llen='7081:7104'>不𧖟而干公事考詩之文義不如此也公事者王后</span><br/>
<span class='tline' id='l321' data-llen='7104:7122'>以下所治宫中之内政及共祭祀之事也</span><br/>
<span class='tline' id='l322' data-llen='7122:7131'>詩本義卷第十一</span><br/>
<span class='tline' id='l323' data-llen='7131:7159'><a onclick="displayPageImage('KR1c0008', 'SBCK', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
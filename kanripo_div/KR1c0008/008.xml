<div id="txtcont" class="span9" style="position: relative;">
    <p><br/>
<span class='tline' id='l9' data-llen='217:244'><a onclick="displayPageImage('KR1c0008', 'SBCK', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='244:252'>詩本義卷第八</span><br/>
<span class='tline' id='l11' data-llen='252:263'>　　　　　　歐陽氏</span><br/>
<span class='tline' id='l12' data-llen='263:271'>　　　　巧言</span><br/>
<span class='tline' id='l13' data-llen='271:293'>論曰據巧言序是大夫刺幽王信讒之詩而鄭於首</span><br/>
<span class='tline' id='l14' data-llen='293:315'>章解爲刺王傲慢無法度二章以下所斥君子又皆</span><br/>
<span class='tline' id='l15' data-llen='315:337'>以爲在位之臣則與序文異矣毛訓幠爲大鄭訓爲</span><br/>
<span class='tline' id='l16' data-llen='337:359'>傲據詩言亂如此大則義可通若云亂如此傲豈成</span><br/>
<span class='tline' id='l17' data-llen='359:381'>文理曰父母且且當爲語助鄭音苟且之且言王即</span><br/>
<span class='tline' id='l18' data-llen='381:403'>位且爲民父母其後乃刑殺無罪非惟學者附益以</span><br/>
<span class='tline' id='l19' data-llen='403:430'>増鄭過就令只依鄭說曰父母且<span class='krp-note'>苟且/之且</span>亦豈成文理</span><br/>
<span class='tline' id='l20' data-llen='430:457'><a onclick="displayPageImage('KR1c0008', 'SBCK', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l21' data-llen='457:479'>鄭又以寢廟大猷他人有心與毚兎共爲一章言四</span><br/>
<span class='tline' id='l22' data-llen='479:501'>事各有所能乃以田犬之能擬聖人之能不惟四事</span><br/>
<span class='tline' id='l23' data-llen='501:523'>不類又殊無㫖歸蓋由誤分章句失詩本義故其說</span><br/>
<span class='tline' id='l24' data-llen='523:545'>不通也委委蛇蛇古人常語乃舒遲安閑之皃毛訓</span><br/>
<span class='tline' id='l25' data-llen='545:557'>爲淺意不知其何所據也</span><br/>
<span class='tline' id='l26' data-llen='557:579'>本義曰幽王信惑讒言以敗政大夫傷已遭此亂丗</span><br/>
<span class='tline' id='l27' data-llen='579:602'>而𬒳讒毀乃呼天而訴曰悠悠昊天爲我父母我無</span><br/>
<span class='tline' id='l28' data-llen='602:624'>罪辜而使我遭此大亂之丗我畏天之威巳太甚矣</span><br/>
<span class='tline' id='l29' data-llen='624:646'>實謹愼不敢有罪辜也此首章之義大夫先自訴也</span><br/>
<span class='tline' id='l30' data-llen='646:668'>其二章三章遂述幽王信讒致亂之事其四章曰奕</span><br/>
<span class='tline' id='l31' data-llen='668:695'><a onclick="displayPageImage('KR1c0008', 'SBCK', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l32' data-llen='695:717'>奕寢廟君子作之秩秩大猷聖人莫之他人有心予</span><br/>
<span class='tline' id='l33' data-llen='717:739'>忖度之云者寢也廟也衆工之所成也然規爲制度</span><br/>
<span class='tline' id='l34' data-llen='739:761'>本於君子是君子者皆知衆工之事也先王之大道</span><br/>
<span class='tline' id='l35' data-llen='761:783'>聖人之所謨也意謂聦明之人下通小人之賤事上</span><br/>
<span class='tline' id='l36' data-llen='783:805'>逹聖人之大道無所不知而至於忖度常人之心則</span><br/>
<span class='tline' id='l37' data-llen='805:827'>不待聦明者雖予亦能之蓋歎幽王獨不能而爲讒</span><br/>
<span class='tline' id='l38' data-llen='827:849'>邪所惑也予作詩之人自謂也其五章躍躍毚兎遇</span><br/>
<span class='tline' id='l39' data-llen='849:871'>犬獲之云者以狡兎比狡惡之人王所當誅也荏染</span><br/>
<span class='tline' id='l40' data-llen='871:893'>柔木君子樹之云者以柔木比柔善之人王宜愛護</span><br/>
<span class='tline' id='l41' data-llen='893:915'>使得樹立勿縱讒邪傷害之也往來行言心焉數之</span><br/>
<span class='tline' id='l42' data-llen='915:942'><a onclick="displayPageImage('KR1c0008', 'SBCK', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='942:964'>云者謂往來行路之言焉足聽納於心也其六章曰</span><br/>
<span class='tline' id='l44' data-llen='964:986'>蛇蛇碩言出自口矣巧言如簧顔之厚矣云者謂讒</span><br/>
<span class='tline' id='l45' data-llen='986:1008'>人能言然徐緩敢爲大言出口而無忌憚又善恱人</span><br/>
<span class='tline' id='l46' data-llen='1008:1030'>聽其美如笙簧而顔不慙愧使人易惑而難辨也其</span><br/>
<span class='tline' id='l47' data-llen='1030:1052'>二章三章及卒章箋傳粗得其義學者可推而通不</span><br/>
<span class='tline' id='l48' data-llen='1052:1066'>煩論著惟君子當爲斥幽王爾</span><br/>
<span class='tline' id='l49' data-llen='1066:1075'>　　　　何人斯</span><br/>
<span class='tline' id='l50' data-llen='1075:1097'>論曰古詩之體意深則言緩理勝則文簡然求其義</span><br/>
<span class='tline' id='l51' data-llen='1097:1119'>者務推其意理及其得也必因其言據其文以爲說</span><br/>
<span class='tline' id='l52' data-llen='1119:1141'>捨此則爲臆說矣鄭於何人斯爲蘇公之刺暴公也</span><br/>
<span class='tline' id='l53' data-llen='1141:1168'><a onclick="displayPageImage('KR1c0008', 'SBCK', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l54' data-llen='1168:1190'>不欲直刺之但刺其同行之侶又不欲斥其同侣之</span><br/>
<span class='tline' id='l55' data-llen='1190:1212'>姓名故曰何人斯然則首章言維暴之云者是直斥</span><br/>
<span class='tline' id='l56' data-llen='1212:1234'>暴公指名而刺之何假迂囬以刺其同侣而又不斥</span><br/>
<span class='tline' id='l57' data-llen='1234:1256'>其姓名乎其五章六章義尤重複鄭說不得其義誠</span><br/>
<span class='tline' id='l58' data-llen='1256:1278'>爲難見也今以下章之意求之則不逺矣但鄭以何</span><br/>
<span class='tline' id='l59' data-llen='1278:1300'>人爲同侣則終篇之語無及暴公者此所以不通也</span><br/>
<span class='tline' id='l60' data-llen='1300:1322'>古今丗俗不同故其語言亦異所謂魚梁者古人於</span><br/>
<span class='tline' id='l61' data-llen='1322:1344'>營生之具尤所顧惜者常不欲他人輒至其所於詩</span><br/>
<span class='tline' id='l62' data-llen='1344:1366'>屢見之以前後之意推之可知也詩曰母逝我梁者</span><br/>
<span class='tline' id='l63' data-llen='1366:1388'>谷風小弁皆有之谷風夫婦乖離之詩也其棄妻之</span><br/>
<span class='tline' id='l64' data-llen='1388:1415'><a onclick="displayPageImage('KR1c0008', 'SBCK', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l65' data-llen='1415:1437'>被逐者爲此言矣小弁父子乖離之詩也於太子冝</span><br/>
<span class='tline' id='l66' data-llen='1437:1459'>臼之被廢又爲此言矣胡逝我梁者何人斯有之此</span><br/>
<span class='tline' id='l67' data-llen='1459:1481'>朋友乖離之詩也於蘇公之被譖其語又然然則詩</span><br/>
<span class='tline' id='l68' data-llen='1481:1503'>人之語豈妄發邪蘇暴二公事迹前史不見今直以</span><br/>
<span class='tline' id='l69' data-llen='1503:1525'>詩言文義首卒參考以求古人之意於人情不逺則</span><br/>
<span class='tline' id='l70' data-llen='1525:1547'>得之矣谷風小弁之道乖則夫婦父子恩義絶而家</span><br/>
<span class='tline' id='l71' data-llen='1547:1569'>國喪何獨於一魚梁而每以爲言者假設之辭也詩</span><br/>
<span class='tline' id='l72' data-llen='1569:1591'>人取當時丗俗所甚顧惜之物戒人無幸我廢逐而</span><br/>
<span class='tline' id='l73' data-llen='1591:1613'>利我所有也蘇公之意亦然由是而求之何人斯之</span><br/>
<span class='tline' id='l74' data-llen='1613:1618'>義見矣</span><br/>
<span class='tline' id='l75' data-llen='1618:1645'><a onclick="displayPageImage('KR1c0008', 'SBCK', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l76' data-llen='1645:1667'>本義曰彼何人斯者斥暴公也其心孔艱者心傾險</span><br/>
<span class='tline' id='l77' data-llen='1667:1689'>而不平易也胡逝我梁者欲利我所有也不入我門</span><br/>
<span class='tline' id='l78' data-llen='1689:1711'>者與我絶也伊誰云從惟暴之云者謂聽譖者伊誰</span><br/>
<span class='tline' id='l79' data-llen='1711:1733'>乎乃惟暴公之言是從其二章曰二人從行誰爲此</span><br/>
<span class='tline' id='l80' data-llen='1733:1755'>禍胡逝我梁不入唁我始者不如今云不我可者意</span><br/>
<span class='tline' id='l81' data-llen='1755:1777'>謂借有二人相從則我不知果誰爲譖我者今爾何</span><br/>
<span class='tline' id='l82' data-llen='1777:1799'>利我梁而不入弔我之被譖又今待我不如初則爾</span><br/>
<span class='tline' id='l83' data-llen='1799:1821'>爲譖我者可知而不疑其三章云胡逝我陳我聞其</span><br/>
<span class='tline' id='l84' data-llen='1821:1843'>聲不見其人陳堂塗也蓋言其又進而隂窺其家私</span><br/>
<span class='tline' id='l85' data-llen='1843:1865'>矣而蘇公者自省内無所愧畏不懼其來窺爾其四</span><br/>
<span class='tline' id='l86' data-llen='1865:1892'><a onclick="displayPageImage('KR1c0008', 'SBCK', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l87' data-llen='1892:1914'>章云不自北自南者歎己適遭之也飄風取其無形</span><br/>
<span class='tline' id='l88' data-llen='1914:1936'>而中人有似譖言爾其下章則述與暴公俱仕王朝</span><br/>
<span class='tline' id='l89' data-llen='1936:1958'>相從出入親好之意云爾所安行我亦不遑舎而從</span><br/>
<span class='tline' id='l90' data-llen='1958:1980'>爾爾所亟行爾車旣脂吾巳從爾也言或緩或急有</span><br/>
<span class='tline' id='l91' data-llen='1980:2002'>一于此惟爾之從云何敢告病又云爾還而入我室</span><br/>
<span class='tline' id='l92' data-llen='2002:2024'>則我心安還而不入我室則我莫知何故而致爾不</span><br/>
<span class='tline' id='l93' data-llen='2024:2046'>入也其或入或不有一于此常使我心病之也言我</span><br/>
<span class='tline' id='l94' data-llen='2046:2068'>待爾之勤惟恐相失也其下章又言我與爾相親愛</span><br/>
<span class='tline' id='l95' data-llen='2068:2090'>而相應和如兄弟之吹塤篪相聮比如貫索而爾不</span><br/>
<span class='tline' id='l96' data-llen='2090:2112'>我知捨此三物不足以喻我心則惟當與爾詛其不</span><br/>
<span class='tline' id='l97' data-llen='2112:2139'><a onclick="displayPageImage('KR1c0008', 'SBCK', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2139:2161'>信爾三物謂損也箎也貫也其卒章則極道其事云</span><br/>
<span class='tline' id='l99' data-llen='2161:2183'>汝隱匿形迹能使我不見不覺如鬼蜮之肆害於人</span><br/>
<span class='tline' id='l100' data-llen='2183:2205'>乎我則不得而知汝今汝乃人爾日以面目與我相</span><br/>
<span class='tline' id='l101' data-llen='2205:2227'>視無窮極不可隱藏我安得不知汝之譖我乎故我</span><br/>
<span class='tline' id='l102' data-llen='2227:2245'>作此與汝相好之歌以究極爾反側之心</span><br/>
<span class='tline' id='l103' data-llen='2245:2253'>　　　　蓼莪</span><br/>
<span class='tline' id='l104' data-llen='2253:2275'>論曰蓼莪之義不多毛傳特簡鄭氏之失惟以視莪</span><br/>
<span class='tline' id='l105' data-llen='2275:2297'>爲蒿以文害辭此孟子之所患也又以缾罍比貧富</span><br/>
<span class='tline' id='l106' data-llen='2297:2319'>之民非詩人之本意以下文推之可見飄風非取其</span><br/>
<span class='tline' id='l107' data-llen='2319:2341'>寒亦非詩意也其以終養爲病亡之時滯泥之甚矣</span><br/>
<span class='tline' id='l108' data-llen='2341:2368'><a onclick="displayPageImage('KR1c0008', 'SBCK', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l109' data-llen='2368:2390'>本義曰周人苦於勞役不得養其父母者見彼蓼蓼</span><br/>
<span class='tline' id='l110' data-llen='2390:2412'>然長大者非莪即蒿皆草木之微者其茂盛如此者</span><br/>
<span class='tline' id='l111' data-llen='2412:2434'>由天地生育之功也思我之生也父母養育我者亦</span><br/>
<span class='tline' id='l112' data-llen='2434:2456'>劬勞矣而我不得終養以報也缾罍物之同類也此</span><br/>
<span class='tline' id='l113' data-llen='2456:2478'>述勞苦之民自相哀之辭也其曰鮮民之生者言不</span><br/>
<span class='tline' id='l114' data-llen='2478:2500'>遂其生不如死也南山烈烈望之可畏也飄風發發</span><br/>
<span class='tline' id='l115' data-llen='2500:2522'>暴急而中人也言王威虐可畏而暴政害人我獨罹</span><br/>
<span class='tline' id='l116' data-llen='2522:2526'>之也</span><br/>
<span class='tline' id='l117' data-llen='2526:2534'>　　　　大東</span><br/>
<span class='tline' id='l118' data-llen='2534:2556'>論曰鄭氏以有饛簋飱爲客始至主人所致之禮又</span><br/>
<span class='tline' id='l119' data-llen='2556:2583'><a onclick="displayPageImage('KR1c0008', 'SBCK', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2583:2605'>以公子發幣於周之列位而責周人無反幣自天漢</span><br/>
<span class='tline' id='l121' data-llen='2605:2627'>有光以下至卒章喻王置官司而無督察之實皆非</span><br/>
<span class='tline' id='l122' data-llen='2627:2649'>詩人之本義也據序本爲譚人遭幽王之時困於役</span><br/>
<span class='tline' id='l123' data-llen='2649:2671'>重而財竭大夫作詩以告病爾亦何暇及於主人爲</span><br/>
<span class='tline' id='l124' data-llen='2671:2693'>客致飱使還反幣等事且謂王置官司而無督察之</span><br/>
<span class='tline' id='l125' data-llen='2693:2715'>實了不關役重財竭之意若但言督察官司施於何</span><br/>
<span class='tline' id='l126' data-llen='2715:2737'>詩不可又若必刺官司失職則日月星辰名職至多</span><br/>
<span class='tline' id='l127' data-llen='2737:2759'>宜舉其大而要者義與王官相近方可以爲善譬今</span><br/>
<span class='tline' id='l128' data-llen='2759:2781'>詩所舉止於掩兎簸掦挹酒漿之類又其下無文莫</span><br/>
<span class='tline' id='l129' data-llen='2781:2803'>見王官之義蓋鄭氏不得詩人本義故其爲說汗漫</span><br/>
<span class='tline' id='l130' data-llen='2803:2830'><a onclick="displayPageImage('KR1c0008', 'SBCK', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l131' data-llen='2830:2852'>而無指歸其以天漢有光屬鞙鞙佩璲爲一章分雖</span><br/>
<span class='tline' id='l132' data-llen='2852:2874'>則七襄以下爲別章使詩不分章則巳若果分章則</span><br/>
<span class='tline' id='l133' data-llen='2874:2896'>當有義類今毛鄭所分章次以義類求之當離者合</span><br/>
<span class='tline' id='l134' data-llen='2896:2918'>之當合者離之使章句錯亂然不繫詩義之得失學</span><br/>
<span class='tline' id='l135' data-llen='2918:2927'>者自求之可見矣</span><br/>
<span class='tline' id='l136' data-llen='2927:2949'>本義曰大東之首章曰有饛簋飱有捄棘匕者足於</span><br/>
<span class='tline' id='l137' data-llen='2949:2971'>豐饒之辭也譚人得以自足者由周道平直而賦役</span><br/>
<span class='tline' id='l138' data-llen='2971:2993'>均也周之君子履行此道使下民視而有所賴也大</span><br/>
<span class='tline' id='l139' data-llen='2993:3015'>夫反顧昔時譚人蓋甞如此所以潸然出涕者傷今</span><br/>
<span class='tline' id='l140' data-llen='3015:3037'>不然也其二章遂言今則王政偏而賦役重無小無</span><br/>
<span class='tline' id='l141' data-llen='3037:3064'><a onclick="displayPageImage('KR1c0008', 'SBCK', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l142' data-llen='3064:3086'>大皆取於東使譚人杼軸皆空至於窮乏以葛屨而</span><br/>
<span class='tline' id='l143' data-llen='3086:3108'>履霜其公子佻佻然奔走於周行其祗役往來頻數</span><br/>
<span class='tline' id='l144' data-llen='3108:3130'>使其力疲而心病也其三章者告病之辭也謂彼刈</span><br/>
<span class='tline' id='l145' data-llen='3130:3152'>薪者爲水浸而腐壞尚可載刈若斯人者勞苦而困</span><br/>
<span class='tline' id='l146' data-llen='3152:3174'>弊則將死矣故云可以休息之也其四章則言東人</span><br/>
<span class='tline' id='l147' data-llen='3174:3196'>困苦如此王官無以其職來撫勞之者而周人方事</span><br/>
<span class='tline' id='l148' data-llen='3196:3218'>侈富㓗其衣服以相誇至於操舟之賤亦衣熊羆之</span><br/>
<span class='tline' id='l149' data-llen='3218:3240'>裘而私家之人皆備百官而禄食其五章則刺王多</span><br/>
<span class='tline' id='l150' data-llen='3240:3262'>取於下而濫用也言當飲漿者今飲酒矣佩玉之人</span><br/>
<span class='tline' id='l151' data-llen='3262:3284'>皆不材而冗食矣其横費如此所以致周之重歛也</span><br/>
<span class='tline' id='l152' data-llen='3284:3311'><a onclick="displayPageImage('KR1c0008', 'SBCK', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l153' data-llen='3311:3333'>其六章以下皆述譚人仰訴於天之辭也其意言我</span><br/>
<span class='tline' id='l154' data-llen='3333:3355'>民困矣天之雲漢有光亦能下監我民乎其不言日</span><br/>
<span class='tline' id='l155' data-llen='3355:3377'>月之明而言雲漢之光者謂天不能下監也又言天</span><br/>
<span class='tline' id='l156' data-llen='3377:3399'>雖有織女不能爲我織而成章雖有牽牛不能爲我</span><br/>
<span class='tline' id='l157' data-llen='3399:3421'>駕車而輸物其七章又言雖有啓明長庚不能助日</span><br/>
<span class='tline' id='l158' data-llen='3421:3443'>爲晝俾我營作雖有天畢不能爲我掩捕鳥獸其八</span><br/>
<span class='tline' id='l159' data-llen='3443:3465'>章又言雖有箕不能爲我簸揚糠粃雖有斗不能爲</span><br/>
<span class='tline' id='l160' data-llen='3465:3487'>我挹酌酒漿其意言我譚人困於供億其取資於地</span><br/>
<span class='tline' id='l161' data-llen='3487:3509'>者皆巳竭矣欲取於天又不可得也其卒章則又言</span><br/>
<span class='tline' id='l162' data-llen='3509:3531'>箕斗非徒不可用而巳箕張其舌反若有所噬斗西</span><br/>
<span class='tline' id='l163' data-llen='3531:3558'><a onclick="displayPageImage('KR1c0008', 'SBCK', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l164' data-llen='3558:3580'>其柄反若有所挹取於東也是皆怨訴之辭也其餘</span><br/>
<span class='tline' id='l165' data-llen='3580:3595'>訓解則毛鄭多得學者當自擇之</span><br/>
<span class='tline' id='l166' data-llen='3595:3603'>　　　　四月</span><br/>
<span class='tline' id='l167' data-llen='3603:3625'>論曰毛鄭於四月之義小小得失皆不足論惟以先</span><br/>
<span class='tline' id='l168' data-llen='3625:3647'>祖匪人爲作詩之大夫斥其先祖此失之大者也且</span><br/>
<span class='tline' id='l169' data-llen='3647:3669'>大夫作詩本刺幽王任用小人而在位貪殘爾何事</span><br/>
<span class='tline' id='l170' data-llen='3669:3691'>自罪其先祖推於人情決無此理凡爲人之先祖者</span><br/>
<span class='tline' id='l171' data-llen='3691:3713'>積善流慶於子孫而巳安知後丗所遭者亂君歟治</span><br/>
<span class='tline' id='l172' data-llen='3713:3735'>君歟今此大夫不幸而遭亂丗反深責其先祖以人</span><br/>
<span class='tline' id='l173' data-llen='3735:3757'>情不及之事詩人之意決不如此就使如此不可垂</span><br/>
<span class='tline' id='l174' data-llen='3757:3784'><a onclick="displayPageImage('KR1c0008', 'SBCK', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l175' data-llen='3784:3806'>訓聖人刪詩必棄而不録也鄭之所失於此尤多詩</span><br/>
<span class='tline' id='l176' data-llen='3806:3828'>曰滔滔江漢南國之紀直謂江漢紀率南國之衆川</span><br/>
<span class='tline' id='l177' data-llen='3828:3850'>以朝宗于海爾而鄭氏以爲比吴楚之君且詩人本</span><br/>
<span class='tline' id='l178' data-llen='3850:3879'>患下國之<img height='20' width='20' alt='&amp;KR0799' title='KR0799' src='https://raw.githubusercontent.com/kanripo/KR-Gaiji/master/images/KR0799.png'/>禍豈可反稱吴楚僣叛之君以爲美於</span><br/>
<span class='tline' id='l179' data-llen='3879:3901'>理豈然矧考詩文無之此亦其失之大者予當爲予</span><br/>
<span class='tline' id='l180' data-llen='3901:3923'>奪之予鄭以予爲我是以其說莫通也書曰官不必</span><br/>
<span class='tline' id='l181' data-llen='3923:3945'>備惟其人謂惟其才也詩所謂匪人者言非才也古</span><br/>
<span class='tline' id='l182' data-llen='3945:3967'>之仕者丗禄故詩人刺在位貪殘之臣自其先祖以</span><br/>
<span class='tline' id='l183' data-llen='3967:3989'>來任非其才爾凡言任才非其人者譬有能治水之</span><br/>
<span class='tline' id='l184' data-llen='3989:4011'>人使之爲治木之官是任非人也而鄭氏直以謂非</span><br/>
<span class='tline' id='l185' data-llen='4011:4038'><a onclick="displayPageImage('KR1c0008', 'SBCK', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='4038:4060'>人者身非是人也故云是人則當知患難昔之通儒</span><br/>
<span class='tline' id='l187' data-llen='4060:4082'>執文害義蓋有如此或謂詩人但當刺時在位之臣</span><br/>
<span class='tline' id='l188' data-llen='4082:4104'>何必逺及其先祖曰作詩者人人意異四月之詩以</span><br/>
<span class='tline' id='l189' data-llen='4104:4126'>寒暑爲喻故推其初始而言見事皆有漸不圖之於</span><br/>
<span class='tline' id='l190' data-llen='4126:4141'>早也考其三章之次第可以見矣</span><br/>
<span class='tline' id='l191' data-llen='4141:4163'>本義曰周大夫刺幽王之臣在位者貪殘刻剥於其</span><br/>
<span class='tline' id='l192' data-llen='4163:4185'>下使民物耗竭如草木凋盡於秋冬乃於首章先本</span><br/>
<span class='tline' id='l193' data-llen='4185:4207'>其事云自四月夏暑氣盛至六月盛極當退於此之</span><br/>
<span class='tline' id='l194' data-llen='4207:4229'>時萬物巳有將衰之漸而人未見也如彼丗禄在位</span><br/>
<span class='tline' id='l195' data-llen='4229:4251'>之臣自其先祖以來所任巳非其人當時何安然忍</span><br/>
<span class='tline' id='l196' data-llen='4251:4278'><a onclick="displayPageImage('KR1c0008', 'SBCK', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4278:4300'>予之禄位者蓋未見其害其二章遂言貪殘之政使</span><br/>
<span class='tline' id='l198' data-llen='4300:4322'>民物傷耗如秋日之凄然使百草俱病也其三章則</span><br/>
<span class='tline' id='l199' data-llen='4322:4344'>極言民物窮竭如冬日寒風凛冽暴急而萬物凋盡</span><br/>
<span class='tline' id='l200' data-llen='4344:4366'>也其曰亂離瘼矣爰其適歸者民被患淺猶思有所</span><br/>
<span class='tline' id='l201' data-llen='4366:4388'>歸以苟免也又曰民莫不榖我獨何害者民被患愈</span><br/>
<span class='tline' id='l202' data-llen='4388:4410'>深則其辭愈緩蓋知其無如之何但自傷歎而巳而</span><br/>
<span class='tline' id='l203' data-llen='4410:4432'>云民誰不有生我獨何爲及此害也詩人於此三章</span><br/>
<span class='tline' id='l204' data-llen='4432:4454'>言有次第蓋如此也其曰山有嘉卉侯栗侯梅者又</span><br/>
<span class='tline' id='l205' data-llen='4454:4476'>言貪殘之臣害物廣也謂如採於山者但知貪取栗</span><br/>
<span class='tline' id='l206' data-llen='4476:4498'>梅不知其下美草皆被蹂踐而殘賊也其曰視彼泉</span><br/>
<span class='tline' id='l207' data-llen='4498:4526'><a onclick="displayPageImage('KR1c0008', 'SBCK', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l208' data-llen='4526:4555'>水載清載濁我日<img height='20' width='20' alt='&amp;KR0799' title='KR0799' src='https://raw.githubusercontent.com/kanripo/KR-Gaiji/master/images/KR0799.png'/>禍曷云能糓者謂此泉水澄之</span><br/>
<span class='tline' id='l209' data-llen='4555:4577'>則清撓之則濁譬彼諸侯可使爲善可使爲惡而彼</span><br/>
<span class='tline' id='l210' data-llen='4577:4606'>貪殘之臣日自<img height='20' width='20' alt='&amp;KR0799' title='KR0799' src='https://raw.githubusercontent.com/kanripo/KR-Gaiji/master/images/KR0799.png'/>怨亂之禍於下國亦何由使其爲</span><br/>
<span class='tline' id='l211' data-llen='4606:4628'>善其曰滔滔江漢南國之紀者勉其下國之辭也謂</span><br/>
<span class='tline' id='l212' data-llen='4628:4650'>此江漢二大川總納南方之衆水滔滔而流以歸乎</span><br/>
<span class='tline' id='l213' data-llen='4650:4672'>海故能爲南國之紀汝下國之諸侯當盡瘁以事周</span><br/>
<span class='tline' id='l214' data-llen='4672:4694'>相率而尊天子則土地爵禄何所不有也其下二章</span><br/>
<span class='tline' id='l215' data-llen='4694:4716'>則哀其人民之辭也謂其欲去則不如魚鳥有所逃</span><br/>
<span class='tline' id='l216' data-llen='4716:4735'>避欲居則不如草木之依山隰得遂其生也</span><br/>
<span class='tline' id='l217' data-llen='4735:4743'>　　　　小明</span><br/>
<span class='tline' id='l218' data-llen='4743:4771'><a onclick="displayPageImage('KR1c0008', 'SBCK', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l219' data-llen='4771:4793'>論曰小明序云大夫悔仕於亂世也鄭謂名篇曰小</span><br/>
<span class='tline' id='l220' data-llen='4793:4814'>者言幽王日小其明損其政事㨿詩終篇但述征</span><br/>
<span class='tline' id='l221' data-llen='4814:4836'>行勞苦畏於得罪不敢懷歸之事乃是大夫悔仕之</span><br/>
<span class='tline' id='l222' data-llen='4836:4858'>辭如序之說是也了無幽王日小其明之意大雅明</span><br/>
<span class='tline' id='l223' data-llen='4858:4880'>明在下謂之大明小雅明明上天謂之小明自是名</span><br/>
<span class='tline' id='l224' data-llen='4880:4902'>篇者偶爲誌别爾了不關詩義苟知鄭說則小旻小</span><br/>
<span class='tline' id='l225' data-llen='4902:4924'>宛之類有何義乎詩云嗟爾君子無恒安處乃是大</span><br/>
<span class='tline' id='l226' data-llen='4924:4946'>夫自相勞苦之辭云無苟偷安但靖共爾位之職惟</span><br/>
<span class='tline' id='l227' data-llen='4946:4968'>正直是與則神將祐爾以福也鄭乃以嗟爾君子爲</span><br/>
<span class='tline' id='l228' data-llen='4968:4990'>其友之未仕者且大夫方以亂世悔仕宜勉其未仕</span><br/>
<span class='tline' id='l229' data-llen='4990:5018'><a onclick="displayPageImage('KR1c0008', 'SBCK', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l230' data-llen='5018:5040'>之友以安居而不仕安得敎其無恒安處蓋鄭謂大</span><br/>
<span class='tline' id='l231' data-llen='5040:5062'>夫勉未仕之友去之他國無安處於周邦也故引鳥</span><br/>
<span class='tline' id='l232' data-llen='5062:5084'>則擇木之說夫悔仕者悔不退而窮處爾如鄭之說</span><br/>
<span class='tline' id='l233' data-llen='5084:5106'>則周之大夫皆懷貳志教其友以叛周而去此豈足</span><br/>
<span class='tline' id='l234' data-llen='5106:5112'>以垂訓也</span><br/>
<span class='tline' id='l235' data-llen='5112:5120'>　　　　皷鍾</span><br/>
<span class='tline' id='l236' data-llen='5120:5142'>論曰鼓鍾序但言刺幽王而不知實刺何事若據詩</span><br/>
<span class='tline' id='l237' data-llen='5142:5164'>人則作樂於淮上矣然旁考詩書史記無幽王東巡</span><br/>
<span class='tline' id='l238' data-llen='5164:5186'>之事無由逺至淮上而作樂不知此詩安得爲刺幽</span><br/>
<span class='tline' id='l239' data-llen='5186:5208'>王也書曰徐夷並興蓋自成王時徐戎及淮夷已皆</span><br/>
<span class='tline' id='l240' data-llen='5208:5236'><a onclick="displayPageImage('KR1c0008', 'SBCK', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l241' data-llen='5236:5258'>不爲周臣宣王時甞遣將征之亦不自徃至魯僖公</span><br/>
<span class='tline' id='l242' data-llen='5258:5280'>又伐而服之乃在莊王時而其事不明初無幽王東</span><br/>
<span class='tline' id='l243' data-llen='5280:5302'>至淮徐之事然則不得作樂於淮上矣其詩曰鼓鍾</span><br/>
<span class='tline' id='l244' data-llen='5302:5324'>將將淮水湯湯憂心且傷淑人君子懐允不忘其先</span><br/>
<span class='tline' id='l245' data-llen='5324:5346'>言憂心而後言君子不知憂心者復爲何人其卒章</span><br/>
<span class='tline' id='l246' data-llen='5346:5368'>云以雅以南以籥不僭其辭甚羙又疑非刺也毛謂</span><br/>
<span class='tline' id='l247' data-llen='5368:5390'>南爲南夷之樂者非也昔季札聽魯樂見舞南籥者</span><br/>
<span class='tline' id='l248' data-llen='5390:5412'>曰羙哉猶有憾蓋以謂文王之樂也詩人以文王之</span><br/>
<span class='tline' id='l249' data-llen='5412:5434'>詩爲周南召南然則此所謂以雅以南者不知南爲</span><br/>
<span class='tline' id='l250' data-llen='5434:5446'>何樂也皆當闕其所未詳</span><br/>
<span class='tline' id='l251' data-llen='5446:5474'><a onclick="displayPageImage('KR1c0008', 'SBCK', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span><br/>
<span class='tline' id='l252' data-llen='5474:5484'>　　　　裳裳者華</span><br/>
<span class='tline' id='l253' data-llen='5484:5506'>論曰裳裳者華刺幽王者三事爾由小人在位而䜛</span><br/>
<span class='tline' id='l254' data-llen='5506:5528'>謟進故棄賢者之類絕功臣之世也其卒章又戒王</span><br/>
<span class='tline' id='l255' data-llen='5528:5550'>母近小人而當親君子義止如是而已矣然毛鄭之</span><br/>
<span class='tline' id='l256' data-llen='5550:5572'>失者以裳華喻君以之子爲明王由是詩之義不可</span><br/>
<span class='tline' id='l257' data-llen='5572:5594'>得而見毛又以左之爲朝祀之事右之爲䘮戎之事</span><br/>
<span class='tline' id='l258' data-llen='5594:5616'>鄭以君子爲先人考詩及序皆了無此義失之尤逺</span><br/>
<span class='tline' id='l259' data-llen='5616:5638'>本義曰裳裳者華其葉湑兮者言其葉華並茂喻賢</span><br/>
<span class='tline' id='l260' data-llen='5638:5659'>材美衆盛也我見是人而傾心用之則君臣有榮</span><br/>
<span class='tline' id='l261' data-llen='5659:5681'>譽也又曰裳裳者華芸其黄矣言其華色光耀喻有</span><br/>
<span class='tline' id='l262' data-llen='5681:5709'><a onclick="displayPageImage('KR1c0008', 'SBCK', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span><br/>
<span class='tline' id='l263' data-llen='5709:5731'>功之臣功烈顯赫也我見是人作事皆可法故得慶</span><br/>
<span class='tline' id='l264' data-llen='5731:5753'>於後而世祿不絶也章法也陳二章刺王不能也又</span><br/>
<span class='tline' id='l265' data-llen='5753:5775'>曰裳裳者華或黃或白刺王朝君子小人雜處也而</span><br/>
<span class='tline' id='l266' data-llen='5775:5797'>䜛謟得進因戒王以馭臣之道當如馭馬使駑良並</span><br/>
<span class='tline' id='l267' data-llen='5797:5819'>駕而進退遲速如一者在調和其轡緩急以莭之爾</span><br/>
<span class='tline' id='l268' data-llen='5819:5841'>謂善馭臣下者君子小人各適其用而節制在巳也</span><br/>
<span class='tline' id='l269' data-llen='5841:5863'>其卒章則又言左右常當親近君子而愼其所習左</span><br/>
<span class='tline' id='l270' data-llen='5863:5881'>右有小人則似小人有君子則似君子也</span><br/>
<span class='tline' id='l271' data-llen='5881:5889'>　　　　鴛鴦</span><br/>
<span class='tline' id='l272' data-llen='5889:5911'>論曰鴛鴦序云思古明王交於萬物有道自奉養有</span><br/>
<span class='tline' id='l273' data-llen='5911:5939'><a onclick="displayPageImage('KR1c0008', 'SBCK', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span><br/>
<span class='tline' id='l274' data-llen='5939:5961'>節今考詩下二章言乗馬在廐猶近於自奉養之事</span><br/>
<span class='tline' id='l275' data-llen='5961:5983'>然馬無事則委之以莝有事則予之以榖此前世中</span><br/>
<span class='tline' id='l276' data-llen='5983:6005'>材常主之所能爲而不足當詩人思古而詠歎然義</span><br/>
<span class='tline' id='l277' data-llen='6005:6027'>猶有說而通若其上二章之義了不渉及序意且鴛</span><br/>
<span class='tline' id='l278' data-llen='6027:6049'>鴦非如是鴈之類其肉不登爼非常人所捕食之物</span><br/>
<span class='tline' id='l279' data-llen='6049:6071'>今飛而遭畢羅乃是物之失所者而謂匹鳥止則耦</span><br/>
<span class='tline' id='l280' data-llen='6071:6093'>飛則雙此爲交萬物之實匹鳥之雙自是物之本性</span><br/>
<span class='tline' id='l281' data-llen='6093:6115'>了不干人事幽王之世鴛鴦飛止亦冝自雙耦何必</span><br/>
<span class='tline' id='l282' data-llen='6115:6137'>果明王之時也其二章云鴛鴦在梁戢其左翼鄭謂</span><br/>
<span class='tline' id='l283' data-llen='6137:6159'>明王之時人不驚駭而自若無恐惧然則人不驚駭</span><br/>
<span class='tline' id='l284' data-llen='6159:6187'><a onclick="displayPageImage('KR1c0008', 'SBCK', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span><br/>
<span class='tline' id='l285' data-llen='6187:6209'>與遭畢羅二章義正相反而鄭皆爲明王之時理豈</span><br/>
<span class='tline' id='l286' data-llen='6209:6231'>得通又詩二章其下文皆云君子萬年是其在梁與</span><br/>
<span class='tline' id='l287' data-llen='6231:6253'>畢羅詩人本不取其驚不驚也故此篇本義未可知</span><br/>
<span class='tline' id='l288' data-llen='6253:6262'>也冝闕其所未詳</span><br/>
<span class='tline' id='l289' data-llen='6262:6270'>　　　　車牽</span><br/>
<span class='tline' id='l290' data-llen='6270:6292'>論曰鄭氏以車牽之詩周大夫惡襃姒之亂國欲求</span><br/>
<span class='tline' id='l291' data-llen='6292:6314'>賢女以輔佐幽王然解詩三章燕喜燕譽飲食歌舞</span><br/>
<span class='tline' id='l292' data-llen='6314:6336'>皆以爲幽王旣得賢女之後改爲善行大夫以此相</span><br/>
<span class='tline' id='l293' data-llen='6336:6358'>慶自相燕樂故雖無賢友㫖酒嘉殽亦且亟相飲食</span><br/>
<span class='tline' id='l294' data-llen='6358:6380'>歌舞言其喜甚也據詩序言襃姒之惡敗亂其國大</span><br/>
<span class='tline' id='l295' data-llen='6380:6408'><a onclick="displayPageImage('KR1c0008', 'SBCK', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6408:6430'>夫不能救止顧無如之何因思得賢女以配君子爲</span><br/>
<span class='tline' id='l297' data-llen='6430:6452'>輔佐庻㡬可救王爾思得者是未見之辭也所思賢</span><br/>
<span class='tline' id='l298' data-llen='6452:6474'>女尚未有其人而諸大夫捨其所憂之急者遂言已</span><br/>
<span class='tline' id='l299' data-llen='6474:6496'>得賢女之後慶喜燕樂之事使略及之猶在人情或</span><br/>
<span class='tline' id='l300' data-llen='6496:6518'>有今詩連章復句述其燕喜燕譽至其三章更不及</span><br/>
<span class='tline' id='l301' data-llen='6518:6540'>他事惟說飲酒歌舞然則鄭氏之說豈詩人之本意</span><br/>
<span class='tline' id='l302' data-llen='6540:6562'>哉且詩人本以幽王無道思得賢女以救其惡鄭箋</span><br/>
<span class='tline' id='l303' data-llen='6562:6584'>平林云王若有羙茂之德則賢女來配若王自有羙</span><br/>
<span class='tline' id='l304' data-llen='6584:6606'>茂之德則詩人復何所刺乎亦非詩人本意也至於</span><br/>
<span class='tline' id='l305' data-llen='6606:6628'>雖無㫖酒式飲庻㡬以爲庻㡬王之變改是式飲庻</span><br/>
<span class='tline' id='l306' data-llen='6628:6656'><a onclick="displayPageImage('KR1c0008', 'SBCK', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span><br/>
<span class='tline' id='l307' data-llen='6656:6678'>㡬分爲二事又云我與汝用是歌舞相樂喜之甚也</span><br/>
<span class='tline' id='l308' data-llen='6678:6700'>然則上言方庻㡬幸王變改下言則已喜甚又以雖</span><br/>
<span class='tline' id='l309' data-llen='6700:6722'>無德三言斷爲一句皆文意乖離害詩本義不可不</span><br/>
<span class='tline' id='l310' data-llen='6722:6727'>論正也</span><br/>
<span class='tline' id='l311' data-llen='6727:6749'>本義曰間關車之牽兮思孌季女逝兮匪飢匪渴德</span><br/>
<span class='tline' id='l312' data-llen='6749:6771'>音來括者所謂思得賢女之辭也匪飢匪渴云者言</span><br/>
<span class='tline' id='l313' data-llen='6771:6793'>我所思者非飢思食非渇思飲乃思賢女以德聲來</span><br/>
<span class='tline' id='l314' data-llen='6793:6815'>與我王合配也雖無好友式燕且喜者謂彼所思之</span><br/>
<span class='tline' id='l315' data-llen='6815:6837'>女雖無衆妾與相好友祗得一人亦足以承王之燕</span><br/>
<span class='tline' id='l316' data-llen='6837:6859'>喜也婦人以相好爲友見關睢之文又曰依彼平林</span><br/>
<span class='tline' id='l317' data-llen='6859:6887'><a onclick="displayPageImage('KR1c0008', 'SBCK', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span><br/>
<span class='tline' id='l318' data-llen='6887:6909'>有集維鷮辰彼碩女令德來教式燕且譽好爾無射</span><br/>
<span class='tline' id='l319' data-llen='6909:6931'>云者此惡襃姒嫉妬之辭也謂彼平林之廣能容飛</span><br/>
<span class='tline' id='l320' data-llen='6931:6953'>鳥則鳴鷮皆來依其䕃蔽碩女賢淑能容其下則衆</span><br/>
<span class='tline' id='l321' data-llen='6953:6974'>妾之有令德者皆來化其善行也若得此賢女與</span><br/>
<span class='tline' id='l322' data-llen='6974:6996'>王燕樂而享榮譽則我好愛之無厭射也又曰雖無</span><br/>
<span class='tline' id='l323' data-llen='6996:7018'>㫖酒式飲庻㡬雖無嘉殽式食庻㡬雖無德與女式</span><br/>
<span class='tline' id='l324' data-llen='7018:7040'>歌且舞云者思賢女而不可得之辭也以謂酒殽雖</span><br/>
<span class='tline' id='l325' data-llen='7040:7062'>不羙善庻㡬可飲食則飲食之矣賢女雖無德及汝</span><br/>
<span class='tline' id='l326' data-llen='7062:7084'>可配王則當共歌舞而樂之爾陟岡析薪言得之易</span><br/>
<span class='tline' id='l327' data-llen='7084:7106'>也鮮我覯爾我心冩兮者歎賢女難得使我傾心求</span><br/>
<span class='tline' id='l328' data-llen='7106:7134'><a onclick="displayPageImage('KR1c0008', 'SBCK', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span><br/>
<span class='tline' id='l329' data-llen='7134:7156'>之而未見也髙山仰止景行行止者勉其不已之辭</span><br/>
<span class='tline' id='l330' data-llen='7156:7178'>也以謂賢女雖難得求之不已將有得也故其下則</span><br/>
<span class='tline' id='l331' data-llen='7178:7200'>云四牡騑騑六轡如琴者謂調和車馬徃迎之如首</span><br/>
<span class='tline' id='l332' data-llen='7200:7222'>章車牽也徒我見正得此賢女爲新昬則慰我心矣</span><br/>
<span class='tline' id='l333' data-llen='7222:7230'>詩本義卷第八</span><br/>
</p>
<p><br/>
</p>
  </div>
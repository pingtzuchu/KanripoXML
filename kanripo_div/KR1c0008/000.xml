<div id="txtcont" class="span9" style="position: relative;">
    <p><br/>
<span class='tline' id='l9' data-llen='219:246'><a onclick="displayPageImage('KR1c0008', 'SBCK', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='246:256'>　　　　詩圖揔序</span><br/>
<span class='tline' id='l11' data-llen='256:278'>周之詩自文王始成王之際頌聲興焉周之盛德之</span><br/>
<span class='tline' id='l12' data-llen='278:300'>極文王之詩三十七篇其二十三篇繫之周公召公</span><br/>
<span class='tline' id='l13' data-llen='300:322'>爲周南召南其八篇爲小雅六篇爲大雅武王之詩</span><br/>
<span class='tline' id='l14' data-llen='322:344'>六篇四篇爲小雅二篇在召南之風成王之詩五十</span><br/>
<span class='tline' id='l15' data-llen='344:366'>三篇其十篇爲小雅十二篇爲大雅三十一篇爲頌</span><br/>
<span class='tline' id='l16' data-llen='366:388'>是爲詩之正經其後二丗昭王立而周道微缺又六</span><br/>
<span class='tline' id='l17' data-llen='388:410'>丗厲王政益衰變雅始作厲王死于彘天下無君周</span><br/>
<span class='tline' id='l18' data-llen='410:432'>公召公行政謂之共和凡十四年而厲王之下太子</span><br/>
<span class='tline' id='l19' data-llen='432:454'>宜臼遷于洛邑號東周周之室益微而平王之詩貶</span><br/>
<span class='tline' id='l20' data-llen='454:481'><a onclick="displayPageImage('KR1c0008', 'SBCK', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l21' data-llen='481:503'>爲風下同列國至於桓莊而詩止矣初成王立周公</span><br/>
<span class='tline' id='l22' data-llen='503:525'>攝政管蔡作亂周公及其大夫作詩七篇周之太史</span><br/>
<span class='tline' id='l23' data-llen='525:547'>以爲周公詩主道豳國公劉太王之事故繫之豳謂</span><br/>
<span class='tline' id='l24' data-llen='547:569'>國變風而諸侯之詩無正風其變風自懿王始作懿</span><br/>
<span class='tline' id='l25' data-llen='569:591'>王時齊風始變夷王時衛風始變次厲王時陳風始</span><br/>
<span class='tline' id='l26' data-llen='591:613'>變厲王崩周召共和唐風始變次宣王時秦風始變</span><br/>
<span class='tline' id='l27' data-llen='613:635'>至平王時鄭風始變惠王時曹風始變陳最後至頃</span><br/>
<span class='tline' id='l28' data-llen='635:657'>王時猶有靈公之詩於是止矣蓋自文至頃凡二十</span><br/>
<span class='tline' id='l29' data-llen='657:679'>丗王澤竭而詩不作今鄭之次比考於舊史先後不</span><br/>
<span class='tline' id='l30' data-llen='679:701'>同周召王豳皆出於周邶鄘合於衛檜魏丗家絶其</span><br/>
<span class='tline' id='l31' data-llen='701:728'><a onclick="displayPageImage('KR1c0008', 'SBCK', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l32' data-llen='728:750'>可考者七國而巳陳齊衛晉曹鄭魏此變風之先後</span><br/>
<span class='tline' id='l33' data-llen='750:772'>也周召邶鄘衛王鄭齊豳秦魏唐陳檜曹此孔子未</span><br/>
<span class='tline' id='l34' data-llen='772:794'>刪詩之前季札所聽周樂次第也周召邶鄘衛王鄭</span><br/>
<span class='tline' id='l35' data-llen='794:816'>齊魏唐秦陳檜曹豳此今詩之次第也考其得封之</span><br/>
<span class='tline' id='l36' data-llen='816:838'>先後爲國之大小與其詩作之時皆有其次說者莫</span><br/>
<span class='tline' id='l37' data-llen='838:860'>能究焉其外魯之頌四篇商頌五篇鄭康成以爲魯</span><br/>
<span class='tline' id='l38' data-llen='860:882'>得用天子之禮樂故有頌而商頌至孔子之時存者</span><br/>
<span class='tline' id='l39' data-llen='882:904'>五篇而夏頌巳亡故録魯詩以備三頌著爲後王之</span><br/>
<span class='tline' id='l40' data-llen='904:926'>法監三代之成功法莫大於夏矣康成所作詩譜圖</span><br/>
<span class='tline' id='l41' data-llen='926:948'>自共和而後始得春秋次序今其圖亡今略凖鄭遺</span><br/>
<span class='tline' id='l42' data-llen='948:975'><a onclick="displayPageImage('KR1c0008', 'SBCK', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='975:997'>說而依其次第推之以見前儒之得失今旣依鄭爲</span><br/>
<span class='tline' id='l44' data-llen='997:1019'>圖故風雅變正與其序所不言而說者推定丗次皆</span><br/>
<span class='tline' id='l45' data-llen='1019:1041'>且從鄭之意其所失者可指而見焉司馬遷謂古詩</span><br/>
<span class='tline' id='l46' data-llen='1041:1063'>三千餘篇孔子刪之存者三百鄭學之徒皆以遷說</span><br/>
<span class='tline' id='l47' data-llen='1063:1085'>之謬言古詩雖多不容十分去九以予考之遷說然</span><br/>
<span class='tline' id='l48' data-llen='1085:1107'>也何以知之今書傳所載逸詩何可數焉以圖推之</span><br/>
<span class='tline' id='l49' data-llen='1107:1129'>有更十君而取其一篇者又有二十餘君而取其一</span><br/>
<span class='tline' id='l50' data-llen='1129:1151'>篇猶是言之何啻乎三千詩三百一十一篇亡者六</span><br/>
<span class='tline' id='l51' data-llen='1151:1161'>篇存者三百五篇云</span><br/>
</p>
<p><br/>
</p>
  </div>
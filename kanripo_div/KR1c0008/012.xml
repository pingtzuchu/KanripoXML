<div id="txtcont" class="span9" style="position: relative;">
    <p><br/>
<span class='tline' id='l9' data-llen='219:246'><a onclick="displayPageImage('KR1c0008', 'SBCK', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='246:255'>詩本義卷第十二</span><br/>
<span class='tline' id='l11' data-llen='255:266'>　　　　　　歐陽氏</span><br/>
<span class='tline' id='l12' data-llen='266:276'>　　　　維天之命</span><br/>
<span class='tline' id='l13' data-llen='276:298'>論曰維天之命者謂天命文王爾鄭以命爲道謂天</span><br/>
<span class='tline' id='l14' data-llen='298:320'>道動而不止行而不巳者以詩下文考之非詩人之</span><br/>
<span class='tline' id='l15' data-llen='320:342'>本義也序言以太平告文王者謂成王繼紹文武之</span><br/>
<span class='tline' id='l16' data-llen='342:364'>業於時天下治安乃歸其美於祖考作爲歌頌因其</span><br/>
<span class='tline' id='l17' data-llen='364:386'>祭祀而歌之其於祭文王也乃述文王有盛德以受</span><br/>
<span class='tline' id='l18' data-llen='386:408'>天命之事爾蓋頌作於成王之時而巳其年數早晚</span><br/>
<span class='tline' id='l19' data-llen='408:430'>不可知亦不必知而鄭謂告太平在周公居攝五年</span><br/>
<span class='tline' id='l20' data-llen='430:457'><a onclick="displayPageImage('KR1c0008', 'SBCK', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span><br/>
<span class='tline' id='l21' data-llen='457:479'>之末者旣無所據出於臆說因謂旣告之後遂制禮</span><br/>
<span class='tline' id='l22' data-llen='479:501'>作樂又解駿惠我文王謂爲周禮六官之職者皆詩</span><br/>
<span class='tline' id='l23' data-llen='501:516'>文所無以惑後人者不可不正也</span><br/>
<span class='tline' id='l24' data-llen='516:538'>本義曰成王謂天命文王以興周文王中道而崩天</span><br/>
<span class='tline' id='l25' data-llen='538:560'>命不巳王其後丗乃大顯文王之德假以及我我其</span><br/>
<span class='tline' id='l26' data-llen='560:582'>承之以大順文王之德不敢違又戒其子孫益篤承</span><br/>
<span class='tline' id='l27' data-llen='582:604'>之也假之爲言如不以禮假人之假溢及也如水溢</span><br/>
<span class='tline' id='l28' data-llen='604:626'>而旁及也成王謙言天本命文王興周而文王不卒</span><br/>
<span class='tline' id='l29' data-llen='626:644'>遂假以及我爾不言武王主於祭文王也</span><br/>
<span class='tline' id='l30' data-llen='644:651'>　　　烈文</span><br/>
<span class='tline' id='l31' data-llen='651:678'><a onclick="displayPageImage('KR1c0008', 'SBCK', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span><br/>
<span class='tline' id='l32' data-llen='678:700'>論曰詩云錫兹祉福毛以爲文王錫之鄭以爲天錫</span><br/>
<span class='tline' id='l33' data-llen='700:722'>之據序言成王新即政諸侯來助祭於廟則祉福當</span><br/>
<span class='tline' id='l34' data-llen='722:744'>爲文武所錫宜從毛義爲是無封靡于爾邦是詩人</span><br/>
<span class='tline' id='l35' data-llen='744:766'>述成王告在廟諸侯之語云無封不在于爾邦而毛</span><br/>
<span class='tline' id='l36' data-llen='766:788'>鄭以爲無大累於爾邦者非也無競維人四方其訓</span><br/>
<span class='tline' id='l37' data-llen='788:810'>之鄭於抑箋與此意同亦非詩人之本義也詩人述</span><br/>
<span class='tline' id='l38' data-llen='810:832'>成王即位之初與羣臣謀政事於廟中則訪落是也</span><br/>
<span class='tline' id='l39' data-llen='832:854'>王之見于廟也諸侯來助祭巳事而去以禮遣之則</span><br/>
<span class='tline' id='l40' data-llen='854:876'>臣工是也其序皆言詩人所述之事至於烈文之序</span><br/>
<span class='tline' id='l41' data-llen='876:898'>但云諸侯助祭而不言詩人所述之事其言略而不</span><br/>
<span class='tline' id='l42' data-llen='898:925'><a onclick="displayPageImage('KR1c0008', 'SBCK', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='925:947'>備者以詩文甚明而易見故序不復云也今考詩意</span><br/>
<span class='tline' id='l44' data-llen='947:969'>乃是詩人述成王初見於廟諸侯來助祭旣祭而君</span><br/>
<span class='tline' id='l45' data-llen='969:981'>臣受福自相勑戒之辭也</span><br/>
<span class='tline' id='l46' data-llen='981:1003'>本義曰成王祭於廟乃呼助祭之諸侯曰烈文辟公</span><br/>
<span class='tline' id='l47' data-llen='1003:1025'>文武錫此祉福矣惠我君臣以無疆之休子孫其永</span><br/>
<span class='tline' id='l48' data-llen='1025:1047'>保之無封靡于爾邦者由言無封不在于爾邦謂有</span><br/>
<span class='tline' id='l49' data-llen='1047:1069'>封必于爾邦也言我周之爵命封建于爾邦是先王</span><br/>
<span class='tline' id='l50' data-llen='1069:1091'>所以尊崇諸侯諸侯宜念此大功丗繼其序而増大</span><br/>
<span class='tline' id='l51' data-llen='1091:1113'>之故曰維王其崇之又曰念兹戎功繼序其皇之此</span><br/>
<span class='tline' id='l52' data-llen='1113:1135'>君勑其臣之辭也莫彊於人乃以其一身所修而爲</span><br/>
<span class='tline' id='l53' data-llen='1135:1162'><a onclick="displayPageImage('KR1c0008', 'SBCK', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span><br/>
<span class='tline' id='l54' data-llen='1162:1184'>四方之訓者王也其可不顯明其德而使百辟爲法</span><br/>
<span class='tline' id='l55' data-llen='1184:1206'>乎嗚呼前丗之王皆不忘勉強於此此臣戒其君之</span><br/>
<span class='tline' id='l56' data-llen='1206:1210'>辭也</span><br/>
<span class='tline' id='l57' data-llen='1210:1217'>　　　天作</span><br/>
<span class='tline' id='l58' data-llen='1217:1239'>論曰天作髙山大王荒之考詩本義伹謂天有此髙</span><br/>
<span class='tline' id='l59' data-llen='1239:1261'>山大王依以爲國爾荒奄也謂奄有之爾鄭謂髙山</span><br/>
<span class='tline' id='l60' data-llen='1261:1283'>爲岐山者是也又云天生此髙山使興雲雨者衍語</span><br/>
<span class='tline' id='l61' data-llen='1283:1305'>也何山不興雲雨乎毛又謂天生萬物於髙山大王</span><br/>
<span class='tline' id='l62' data-llen='1305:1327'>行道能安天之所作者益非也且物生於平地多而</span><br/>
<span class='tline' id='l63' data-llen='1327:1349'>髙山少豈獨能安山生之物乎彼作矣文王康之者</span><br/>
<span class='tline' id='l64' data-llen='1349:1376'><a onclick="displayPageImage('KR1c0008', 'SBCK', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span><br/>
<span class='tline' id='l65' data-llen='1376:1398'>作起也彼大王也謂天起髙山大王奄有之大王起</span><br/>
<span class='tline' id='l66' data-llen='1398:1420'>於此而文王安之彼徂矣岐有夷之行者徂往也謂</span><br/>
<span class='tline' id='l67' data-llen='1420:1442'>大王自豳往遷岐夷其險阻而行言艱難也故其下</span><br/>
<span class='tline' id='l68' data-llen='1442:1464'>言戒子孫保之也鄭謂彼作矣爲作宫室又云岐邦</span><br/>
<span class='tline' id='l69' data-llen='1464:1477'>之君有佼昜之道者皆非也</span><br/>
<span class='tline' id='l70' data-llen='1477:1484'>　　　時邁</span><br/>
<span class='tline' id='l71' data-llen='1484:1506'>論曰據詩伹言時邁其邦昊天其子之實右序有周</span><br/>
<span class='tline' id='l72' data-llen='1506:1528'>爾鄭謂多生賢知使爲之臣者詩旣無文鄭何從而</span><br/>
<span class='tline' id='l73' data-llen='1528:1550'>得此說由鄭以天其子之旣爲子周矣嫌其下文又</span><br/>
<span class='tline' id='l74' data-llen='1550:1572'>云實右序有周義無所屬故贅以多生賢臣之語爾</span><br/>
<span class='tline' id='l75' data-llen='1572:1599'><a onclick="displayPageImage('KR1c0008', 'SBCK', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span><br/>
<span class='tline' id='l76' data-llen='1599:1621'>載戢于戈載櫜弓矢鄭謂王廵守而天下感服不復</span><br/>
<span class='tline' id='l77' data-llen='1621:1643'>用兵考武王之事蓋天下巳定遂収藏兵器而後廵</span><br/>
<span class='tline' id='l78' data-llen='1643:1665'>守爾不得云王廵守而天下服也我求懿德肆于時</span><br/>
<span class='tline' id='l79' data-llen='1665:1687'>夏允王保之鄭謂我武王求有懿德之士而任用之</span><br/>
<span class='tline' id='l80' data-llen='1687:1709'>故陳其功而歌之如鄭之說是武王陳臣下之功而</span><br/>
<span class='tline' id='l81' data-llen='1709:1731'>歌頌之其下文云允王保之者是誰呼武王而戒使</span><br/>
<span class='tline' id='l82' data-llen='1731:1745'>長保也鄭於此頌其失尤多也</span><br/>
<span class='tline' id='l83' data-llen='1745:1767'>本義曰時邁者是武王滅紂巳定天下以時廵守而</span><br/>
<span class='tline' id='l84' data-llen='1767:1789'>其臣作詩頌美其事以爲告祭柴望之樂歌也其曰</span><br/>
<span class='tline' id='l85' data-llen='1789:1811'>時邁其邦昊天其子之實右序有周者言武王廵守</span><br/>
<span class='tline' id='l86' data-llen='1811:1838'><a onclick="displayPageImage('KR1c0008', 'SBCK', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span><br/>
<span class='tline' id='l87' data-llen='1838:1860'>所至之邦天當子愛之以其能右助我有周也薄言</span><br/>
<span class='tline' id='l88' data-llen='1860:1882'>震之莫不震疊者言武王廵守諸國聊警動之而諸</span><br/>
<span class='tline' id='l89' data-llen='1882:1904'>侯皆警懼而脩職也莫不者非一之辭也懷柔百神</span><br/>
<span class='tline' id='l90' data-llen='1904:1926'>及河喬嶽允王維后者言武王又來安和其山川百</span><br/>
<span class='tline' id='l91' data-llen='1926:1948'>神信矣我王眞天下之君也明昭有周式序在位者</span><br/>
<span class='tline' id='l92' data-llen='1948:1970'>言顯昭有周之命以序諸侯之在位者謂時邁所至</span><br/>
<span class='tline' id='l93' data-llen='1970:1992'>之邦考其功過而黜之皆天子廵守所行之事也作</span><br/>
<span class='tline' id='l94' data-llen='1992:2014'>頌者旣巳述巡守之事乃於卒章頌周之功德以告</span><br/>
<span class='tline' id='l95' data-llen='2014:2036'>神因以戒王曰載戢干戈載櫜弓矢者言王以武除</span><br/>
<span class='tline' id='l96' data-llen='2036:2058'>暴亂成功而兵不用也又曰我求懿德肆于時夏者</span><br/>
<span class='tline' id='l97' data-llen='2058:2085'><a onclick="displayPageImage('KR1c0008', 'SBCK', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2085:2107'>我者作頌之臣自我也言我求周之美德陳于是夏</span><br/>
<span class='tline' id='l99' data-llen='2107:2123'>而歌之遂戒王曰信矣王宜保守之</span><br/>
<span class='tline' id='l100' data-llen='2123:2134'>　　　　思文　臣工</span><br/>
<span class='tline' id='l101' data-llen='2134:2156'>論曰思文曰貽我來牟臣工又曰於皇來牟毛但以</span><br/>
<span class='tline' id='l102' data-llen='2156:2178'>牟爲麥而鄭於思文謂武王渡孟津白魚躍入王舟</span><br/>
<span class='tline' id='l103' data-llen='2178:2200'>出涘以燎後五日火流爲烏五至以榖俱來此出於</span><br/>
<span class='tline' id='l104' data-llen='2200:2222'>今文尚書僞泰誓之文也故於臣工又云赤烏以牟</span><br/>
<span class='tline' id='l105' data-llen='2222:2244'>麥俱來甚矣漢儒之好怪也生民曰誕降嘉種維秬</span><br/>
<span class='tline' id='l106' data-llen='2244:2266'>維秠維穈維芭毛謂詩言誕降者天降也鄭遂云天</span><br/>
<span class='tline' id='l107' data-llen='2266:2288'>應堯之顯后稷爲之下此四榖之嘉種蓋毛鄭於生</span><br/>
<span class='tline' id='l108' data-llen='2288:2315'><a onclick="displayPageImage('KR1c0008', 'SBCK', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span><br/>
<span class='tline' id='l109' data-llen='2315:2337'>民巳爲天降四榖之說至於思文臣工又爲此說不</span><br/>
<span class='tline' id='l110' data-llen='2337:2359'>獨鄭氏之失毛意似亦同也書稱后稷播時百榖者</span><br/>
<span class='tline' id='l111' data-llen='2359:2381'>蓋其爲舜敎民耕殖以足食爾如後丗有勸農之官</span><br/>
<span class='tline' id='l112' data-llen='2381:2403'>也非謂堯舜巳前地無百榖而民不粒食待天降種</span><br/>
<span class='tline' id='l113' data-llen='2403:2425'>與后稷而後有也然則百榖草木其有固巳乆矣安</span><br/>
<span class='tline' id='l114' data-llen='2425:2447'>知四榖之種爲后稷而降也使天有顯然之迹特爲</span><br/>
<span class='tline' id='l115' data-llen='2447:2469'>后稷降此四榖其降在於何地自周秦戰國之際去</span><br/>
<span class='tline' id='l116' data-llen='2469:2491'>聖逺而異端起竒書怪說不可勝道而未甞有天爲</span><br/>
<span class='tline' id='l117' data-llen='2491:2513'>后稷降種之說詩又無明文但云誕降則毛鄭何據</span><br/>
<span class='tline' id='l118' data-llen='2513:2535'>而云天爲后稷降種也可謂無稽之言矣是以先儒</span><br/>
<span class='tline' id='l119' data-llen='2535:2562'><a onclick="displayPageImage('KR1c0008', 'SBCK', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2562:2584'>雖主毛鄭之學者亦覺其非但云詩人美大其事推</span><br/>
<span class='tline' id='l121' data-llen='2584:2606'>天以爲言爾然則毛鄭於后稷喜爲怪說前後不一</span><br/>
<span class='tline' id='l122' data-llen='2606:2628'>也自秦焚書之後漢初伏生口傳尚書先出而泰誓</span><br/>
<span class='tline' id='l123' data-llen='2628:2650'>三篇得於河内女子其書有白魚赤烏之事其後魯</span><br/>
<span class='tline' id='l124' data-llen='2650:2672'>恭王壞孔子宅得眞尚書自有泰誓三篇初無怪異</span><br/>
<span class='tline' id='l125' data-llen='2672:2694'>之說由是河内女子泰誓丗知非眞棄而不用先儒</span><br/>
<span class='tline' id='l126' data-llen='2694:2716'>謂之僞泰誓然則白魚赤烏之事甚爲繆妄明智之</span><br/>
<span class='tline' id='l127' data-llen='2716:2738'>士不待論而可知然毛鄭之說旣存汨亂經義則中</span><br/>
<span class='tline' id='l128' data-llen='2738:2760'>人以下不能無惑不可以不正也牟者百榖中一榖</span><br/>
<span class='tline' id='l129' data-llen='2760:2782'>爾自漢以前巳有此名故孟子亦言麰麥然言麰又</span><br/>
<span class='tline' id='l130' data-llen='2782:2809'><a onclick="displayPageImage('KR1c0008', 'SBCK', '012-6b' );" name="012-6b" class="pb">[012-6b] <img width="20"  src="/static/img/kanseki-5.png"/></a></span><br/>
<span class='tline' id='l131' data-llen='2809:2831'>言麥則明非一物蓋麥類也而後之學者以麥不當</span><br/>
<span class='tline' id='l132' data-llen='2831:2853'>有二名因以牟爲大麥然謂麰爲麥之類或爲大麥</span><br/>
<span class='tline' id='l133' data-llen='2853:2875'>理尚可通若謂來麰爲麥則非爾且毛鄭所據僞泰</span><br/>
<span class='tline' id='l134' data-llen='2875:2897'>誓但云以榖俱至則在百榖之中不知爲何榖是毛</span><br/>
<span class='tline' id='l135' data-llen='2897:2919'>鄭妄信僞書不可知之榖億度以爲麥而苟欲遷就</span><br/>
<span class='tline' id='l136' data-llen='2919:2941'>來牟之說爾古今諸儒謂來麰爲麥者更無他書所</span><br/>
<span class='tline' id='l137' data-llen='2941:2963'>見直用此二頌毛鄭之說爾是以來麰爲麥始出毛</span><br/>
<span class='tline' id='l138' data-llen='2963:2985'>鄭而二家所據乃臆度僞泰誓不可知之言爾其可</span><br/>
<span class='tline' id='l139' data-llen='2985:3007'>信哉爾雅釋草載詩所有諸榖之名黍稷稻粱之類</span><br/>
<span class='tline' id='l140' data-llen='3007:3029'>甚多而獨無麥謂之來牟是毛公之前說詩者不以</span><br/>
<span class='tline' id='l141' data-llen='3029:3056'><a onclick="displayPageImage('KR1c0008', 'SBCK', '012-7a' );" name="012-7a" class="pb">[012-7a] <img width="20"  src="/static/img/kanseki-5.png"/></a></span><br/>
<span class='tline' id='l142' data-llen='3056:3078'>來牟爲麥可知矣然來牟旣不爲麥而於爾雅亦無</span><br/>
<span class='tline' id='l143' data-llen='3078:3100'>他解詁旁考六經牟無義訓多是人名地名爾然則</span><br/>
<span class='tline' id='l144' data-llen='3100:3122'>闕其不知可也來牟之義旣未詳則二篇之義亦當</span><br/>
<span class='tline' id='l145' data-llen='3122:3129'>闕其所未詳</span><br/>
<span class='tline' id='l146' data-llen='3129:3137'>　　　　敬之</span><br/>
<span class='tline' id='l147' data-llen='3137:3159'>論曰敬之一章毛鄭失其義者三四則所得者幾何</span><br/>
<span class='tline' id='l148' data-llen='3159:3181'>也陟降厥士日監在兹毛但易士爲事而都無其說</span><br/>
<span class='tline' id='l149' data-llen='3181:3203'>鄭遂云天上下其事謂轉運日月施其所行且天之</span><br/>
<span class='tline' id='l150' data-llen='3203:3225'>蒼然在上者一氣也運行晝夜照臨萬物者日月之</span><br/>
<span class='tline' id='l151' data-llen='3225:3247'>明也其所以降監善惡禍福於人者乃天之至神也</span><br/>
<span class='tline' id='l152' data-llen='3247:3274'><a onclick="displayPageImage('KR1c0008', 'SBCK', '012-7b' );" name="012-7b" class="pb">[012-7b] <img width="20"  src="/static/img/kanseki-5.png"/></a></span><br/>
<span class='tline' id='l153' data-llen='3274:3296'>而鄭氏遂言天運日月以日月曕視何其淺也緝熈</span><br/>
<span class='tline' id='l154' data-llen='3296:3318'>詩書之常語也而毛鄭常以爲光明至於此頌云學</span><br/>
<span class='tline' id='l155' data-llen='3318:3340'>有緝熈于光明然則緝熈不爲光明可以悟矣而二</span><br/>
<span class='tline' id='l156' data-llen='3340:3362'>家對執遂云學有光明于光明謂賢中之賢此豈爲</span><br/>
<span class='tline' id='l157' data-llen='3362:3384'>通義哉示我顯德行者成王荅羣臣見戒之意爾鄭</span><br/>
<span class='tline' id='l158' data-llen='3384:3406'>謂成王自知未能成文武之功周公始有居攝之志</span><br/>
<span class='tline' id='l159' data-llen='3406:3428'>且周公所以居攝者以武王初崩成王㓜未能視事</span><br/>
<span class='tline' id='l160' data-llen='3428:3450'>遂代之攝行政事爾蓋自武王崩之初即攝政也豈</span><br/>
<span class='tline' id='l161' data-llen='3450:3472'>待嗣君祭廟見羣臣自陳不能於詩頌然後始有居</span><br/>
<span class='tline' id='l162' data-llen='3472:3494'>攝之意邪況考詩文了無此語鄭氏之㫖不惟衍說</span><br/>
<span class='tline' id='l163' data-llen='3494:3521'><a onclick="displayPageImage('KR1c0008', 'SBCK', '012-8a' );" name="012-8a" class="pb">[012-8a] <img width="20"  src="/static/img/kanseki-5.png"/></a></span><br/>
<span class='tline' id='l164' data-llen='3521:3543'>實惑後人不可以不正也命不易哉當爲難易之易</span><br/>
<span class='tline' id='l165' data-llen='3543:3556'>毛鄭以爲變易之易者非也</span><br/>
<span class='tline' id='l166' data-llen='3556:3578'>本義曰羣臣之戒成王曰敬之哉天道甚顯然其命</span><br/>
<span class='tline' id='l167' data-llen='3578:3600'>不易無以天髙爲去人逺凡一士之微其陟降天常</span><br/>
<span class='tline' id='l168' data-llen='3600:3622'>監見之況於王者乎其舉止善惡天監不逺也命不</span><br/>
<span class='tline' id='l169' data-llen='3622:3644'>易哉云者言王者積功累仁至於受命而王甚艱難</span><br/>
<span class='tline' id='l170' data-llen='3644:3666'>也成王乃荅羣臣見戒之意爲謙恭之辭曰維予小</span><br/>
<span class='tline' id='l171' data-llen='3666:3688'>子不聦明於敬天之道但當以日月勉強積學而増</span><br/>
<span class='tline' id='l172' data-llen='3688:3710'>緝廣大至於其道光明然更賴羣臣輔助我所負荷</span><br/>
<span class='tline' id='l173' data-llen='3710:3727'>之任而告示我以顯然可修之德行也</span><br/>
<span class='tline' id='l174' data-llen='3727:3754'><a onclick="displayPageImage('KR1c0008', 'SBCK', '012-8b' );" name="012-8b" class="pb">[012-8b] <img width="20"  src="/static/img/kanseki-5.png"/></a></span><br/>
<span class='tline' id='l175' data-llen='3754:3761'>　　　　酌</span><br/>
<span class='tline' id='l176' data-llen='3761:3783'>論曰於鑠王師遵養時晦毛傳但云遵率養取晦昧</span><br/>
<span class='tline' id='l177' data-llen='3783:3805'>而更無他說爲義䟽者述其意云率此師以取是闇</span><br/>
<span class='tline' id='l178' data-llen='3805:3827'>昧之君謂誅紂以定天下則毛公謂於鑠王師者武</span><br/>
<span class='tline' id='l179' data-llen='3827:3849'>王之師也鄭箋云文王之用師率叛國以事紂則鄭</span><br/>
<span class='tline' id='l180' data-llen='3849:3871'>又以爲文王之師也二說自相違異毛謂武王之師</span><br/>
<span class='tline' id='l181' data-llen='3871:3893'>是矣而遵養時晦毛鄭之說皆非也養之爲言不待</span><br/>
<span class='tline' id='l182' data-llen='3893:3915'>訓詁而其義自明毛訓爲取者苟欲曲就已之說爾</span><br/>
<span class='tline' id='l183' data-llen='3915:3937'>遵養當連言及下時晦共爲一事而毛鄭皆斷遵一</span><br/>
<span class='tline' id='l184' data-llen='3937:3959'>字獨爲一義而養時晦又爲一義如此豈成文理毛</span><br/>
<span class='tline' id='l185' data-llen='3959:3986'><a onclick="displayPageImage('KR1c0008', 'SBCK', '012-9a' );" name="012-9a" class="pb">[012-9a] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='3986:4008'>以遵爲率師鄭謂遵爲文王率殷之叛國以事紂且</span><br/>
<span class='tline' id='l187' data-llen='4008:4030'>毛謂率師猶以上文有王師之言如鄭之說是詩人</span><br/>
<span class='tline' id='l188' data-llen='4030:4052'>但著一遵字而使後丗知是大王率殷之叛國以事</span><br/>
<span class='tline' id='l189' data-llen='4052:4074'>紂此鄭之臆說穿鑿可知矣毛謂武王率師以取闇</span><br/>
<span class='tline' id='l190' data-llen='4074:4096'>君雖非詩人所謂遵養時晦之義然率師取紂實是</span><br/>
<span class='tline' id='l191' data-llen='4096:4118'>武王之事但詩人之意與毛不同爾若鄭謂文王養</span><br/>
<span class='tline' id='l192' data-llen='4118:4140'>紂以老其惡者是厚誣文王也紂爲暴虐比干直諌</span><br/>
<span class='tline' id='l193' data-llen='4140:4162'>以死孔子目爲殷之仁人蓋比干非不知紂之不可</span><br/>
<span class='tline' id='l194' data-llen='4162:4184'>諫然不忍棄其君而不救其惡使䧟於禍敗遂冒死</span><br/>
<span class='tline' id='l195' data-llen='4184:4206'>以進者猶冀可救於萬一孔子以其愛君之意篤故</span><br/>
<span class='tline' id='l196' data-llen='4206:4233'><a onclick="displayPageImage('KR1c0008', 'SBCK', '012-9b' );" name="012-9b" class="pb">[012-9b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4233:4255'>以仁人目之如鄭所謂文王者異乎仁人之用心也</span><br/>
<span class='tline' id='l198' data-llen='4255:4277'>孔子於湯武之事心甚非之其於論樂云武未盡善</span><br/>
<span class='tline' id='l199' data-llen='4277:4299'>略見其意而無明言以貶之但咨嗟歎息極稱文王</span><br/>
<span class='tline' id='l200' data-llen='4299:4321'>之美而巳美於此則非於彼可知矣此聖人之深意</span><br/>
<span class='tline' id='l201' data-llen='4321:4343'>也苟如鄭說則文王幸紂爲不善養成其惡利而取</span><br/>
<span class='tline' id='l202' data-llen='4343:4365'>之此小人尚或不爲而孔子尚何極稱其美哉是故</span><br/>
<span class='tline' id='l203' data-llen='4365:4387'>知文王之用心者惟孔子一言而爲萬丗信者亦惟</span><br/>
<span class='tline' id='l204' data-llen='4387:4409'>孔子也由是言之鄭氏可謂厚誣矣鄭氏此說近丗</span><br/>
<span class='tline' id='l205' data-llen='4409:4431'>學者多以爲非而著論以辨之余於此頌因衆論而</span><br/>
<span class='tline' id='l206' data-llen='4431:4436'>正之也</span><br/>
<span class='tline' id='l207' data-llen='4436:4464'><a onclick="displayPageImage('KR1c0008', 'SBCK', '012-10a' );" name="012-10a" class="pb">[012-10a] <img width="20"  src="/static/img/kanseki-5.png"/></a></span><br/>
<span class='tline' id='l208' data-llen='4464:4486'>本義曰於鑠王師者美武王之師也遵養時晦者循</span><br/>
<span class='tline' id='l209' data-llen='4486:4508'>養以自晦之道謂有師而不耀其威武養之以晦也</span><br/>
<span class='tline' id='l210' data-llen='4508:4530'>時純熈矣是用大介者介助也時至而後動乗時而</span><br/>
<span class='tline' id='l211' data-llen='4530:4552'>興用王師爲大助也謂周興以德不專用武以師助</span><br/>
<span class='tline' id='l212' data-llen='4552:4574'>其興爾我龍受之者謂武王之功興此王業成王寵</span><br/>
<span class='tline' id='l213' data-llen='4574:4596'>受而承之也蹻蹻王之造言蹻蹻然武功武王之所</span><br/>
<span class='tline' id='l214' data-llen='4596:4618'>爲也載用有嗣者謂後丗能承其業爲有嗣矣實維</span><br/>
<span class='tline' id='l215' data-llen='4618:4639'>爾公者武王用師實天下之至公信可謂王師矣</span><br/>
<span class='tline' id='l216' data-llen='4639:4647'>　　　　有駜</span><br/>
<span class='tline' id='l217' data-llen='4647:4669'>論曰有駜之義毛以爲馬肥彊皃又謂馬肥彊則能</span><br/>
<span class='tline' id='l218' data-llen='4669:4697'><a onclick="displayPageImage('KR1c0008', 'SBCK', '012-10b' );" name="012-10b" class="pb">[012-10b] <img width="20"  src="/static/img/kanseki-5.png"/></a></span><br/>
<span class='tline' id='l219' data-llen='4697:4719'>升髙進逺臣彊力則能安國據詩但述乗馬肥彊爾</span><br/>
<span class='tline' id='l220' data-llen='4719:4741'>毛以喻臣能彊力巳爲衍說而鄭又謂喻僖公用臣</span><br/>
<span class='tline' id='l221' data-llen='4741:4763'>必先足其禄食則莫不盡忠意謂畜馬者必先豐其</span><br/>
<span class='tline' id='l222' data-llen='4763:4785'>養飼養飼豐則馬肥彊馬肥彊則能盡力以喻養臣</span><br/>
<span class='tline' id='l223' data-llen='4785:4807'>者必先豐其禄食禄食足則臣盡忠者皆詩文所無</span><br/>
<span class='tline' id='l224' data-llen='4807:4829'>此又妄意詩人而委曲爲說故失詩之義愈遠也振</span><br/>
<span class='tline' id='l225' data-llen='4829:4851'>振鷺鷺于下毛以爲興㓗白之士鄭又謂僖公君臣</span><br/>
<span class='tline' id='l226' data-llen='4851:4873'>無事相與明義明德而巳㓗白之士羣集於君之朝</span><br/>
<span class='tline' id='l227' data-llen='4873:4895'>君與之飲酒鄭所謂君臣明義明德者解在公明明</span><br/>
<span class='tline' id='l228' data-llen='4895:4917'>也故爲義䟽者廣鄭之說謂僖公君臣旣明德義則</span><br/>
<span class='tline' id='l229' data-llen='4917:4945'><a onclick="displayPageImage('KR1c0008', 'SBCK', '012-11a' );" name="012-11a" class="pb">[012-11a] <img width="20"  src="/static/img/kanseki-5.png"/></a></span><br/>
<span class='tline' id='l230' data-llen='4945:4967'>㓗白之士慕其所爲羣集於朝因謂在公爲舊臣振</span><br/>
<span class='tline' id='l231' data-llen='4967:4989'>鷺爲新來之士不惟詩無明文妄爲分别非詩之本</span><br/>
<span class='tline' id='l232' data-llen='4989:5011'>義若以首章之義如鄭說則舊臣夙夜在公而新來</span><br/>
<span class='tline' id='l233' data-llen='5011:5033'>之士飲酒醉舞此豈近於人情所以然者皆由委曲</span><br/>
<span class='tline' id='l234' data-llen='5033:5055'>生意爲衍說以自累也據序言頌君臣之有道者謂</span><br/>
<span class='tline' id='l235' data-llen='5055:5077'>僖公君臣之治國之道致其國治民安然後君臣燕</span><br/>
<span class='tline' id='l236' data-llen='5077:5099'>樂有威儀爾振鷺取其能自修㓗翔集有威儀也鄭</span><br/>
<span class='tline' id='l237' data-llen='5099:5108'>於周頌箋傳是矣</span><br/>
<span class='tline' id='l238' data-llen='5108:5130'>本義曰有駜有駜駜彼乗黃者僖公寵錫其臣車馬</span><br/>
<span class='tline' id='l239' data-llen='5130:5152'>之盛也夙夜在公在公明明者其臣修其官稱其車</span><br/>
<span class='tline' id='l240' data-llen='5152:5180'><a onclick="displayPageImage('KR1c0008', 'SBCK', '012-11b' );" name="012-11b" class="pb">[012-11b] <img width="20"  src="/static/img/kanseki-5.png"/></a></span><br/>
<span class='tline' id='l241' data-llen='5180:5202'>服之謂也在公明明者謂修明其職也振振鷺鷺于</span><br/>
<span class='tline' id='l242' data-llen='5202:5224'>下鼔咽咽醉言舞于胥樂兮者言其羣臣能自修㓗</span><br/>
<span class='tline' id='l243' data-llen='5224:5246'>有威儀君臣燕飲以相樂也胥相也其先言在公而</span><br/>
<span class='tline' id='l244' data-llen='5246:5268'>後言胥樂者先公而後私也下章飲酒載燕其義皆</span><br/>
<span class='tline' id='l245' data-llen='5268:5277'>同卒章箋傳是矣</span><br/>
<span class='tline' id='l246' data-llen='5277:5284'>　　　　那</span><br/>
<span class='tline' id='l247' data-llen='5284:5306'>論曰詩云置我鞉鼔毛鄭皆讀置爲植謂三代之鼔</span><br/>
<span class='tline' id='l248' data-llen='5306:5328'>異制夏足鼔殷植鼔周縣鼔湯伐桀定天下作濩樂</span><br/>
<span class='tline' id='l249' data-llen='5328:5350'>始用植鼔故詩人歎美之者非也如毛鄭之說鞉貫</span><br/>
<span class='tline' id='l250' data-llen='5350:5372'>而摇之非植鼔則置不讀爲植巳可知矣且詩人稱</span><br/>
<span class='tline' id='l251' data-llen='5372:5400'><a onclick="displayPageImage('KR1c0008', 'SBCK', '012-12a' );" name="012-12a" class="pb">[012-12a] <img width="20"  src="/static/img/kanseki-5.png"/></a></span><br/>
<span class='tline' id='l252' data-llen='5400:5422'>頌成湯之功德當舉其大者如正域彼四方奄有九</span><br/>
<span class='tline' id='l253' data-llen='5422:5444'>有聖敬日躋式于九圍武王載旆有虔秉鉞之類是</span><br/>
<span class='tline' id='l254' data-llen='5444:5466'>也湯作大濩雖是成功之樂詩人欲歌頌之必亦舉</span><br/>
<span class='tline' id='l255' data-llen='5466:5488'>其大者據禮家之說三代器服無一物相襲者至於</span><br/>
<span class='tline' id='l256' data-llen='5488:5510'>樂舞其器甚衆商人改夏制者不可勝數不獨植鼓</span><br/>
<span class='tline' id='l257' data-llen='5510:5532'>也鼔衆樂器中一器爾鞉器之尤小者也商人歌頌</span><br/>
<span class='tline' id='l258' data-llen='5532:5554'>成湯功德不應遺大舉小若曰植鼓取其變夏制而</span><br/>
<span class='tline' id='l259' data-llen='5554:5576'>立殷制則器服變制大者頗多又況鞉非植鼓乎書</span><br/>
<span class='tline' id='l260' data-llen='5576:5598'>曰下管鞉鼓蓋自虞夏以來舊物常用者詩人必不</span><br/>
<span class='tline' id='l261' data-llen='5598:5620'>引以爲成湯之美事以此可知毛鄭之非也據序云</span><br/>
<span class='tline' id='l262' data-llen='5620:5648'><a onclick="displayPageImage('KR1c0008', 'SBCK', '012-12b' );" name="012-12b" class="pb">[012-12b] <img width="20"  src="/static/img/kanseki-5.png"/></a></span><br/>
<span class='tline' id='l263' data-llen='5648:5670'>那祀成湯也若依序說商人作頌以爲祀湯之樂歌</span><br/>
<span class='tline' id='l264' data-llen='5670:5692'>述其祀時樂舞之盛以衎樂先祖則得之矣古人作</span><br/>
<span class='tline' id='l265' data-llen='5692:5714'>頌之體此類甚多如周頌我將祀文王但述祀時羊</span><br/>
<span class='tline' id='l266' data-llen='5714:5736'>牛肥腯執競祀武王亦言祀時鍾鼓管磬之類是也</span><br/>
<span class='tline' id='l267' data-llen='5736:5758'>頌曰湯孫奏假毛謂湯孫者成湯也言湯善爲人子</span><br/>
<span class='tline' id='l268' data-llen='5758:5780'>孫也鄭謂湯孫者太甲也二家之說皆非也且湯孫</span><br/>
<span class='tline' id='l269' data-llen='5780:5802'>者當是湯之孫爾若以湯爲孫則是商人謂其先祖</span><br/>
<span class='tline' id='l270' data-llen='5802:5824'>爲孫理豈得通鄭以湯孫爲太甲者但以丗次數之</span><br/>
<span class='tline' id='l271' data-llen='5824:5846'>太甲於湯爲孫爾至烈祖祀中宗又云湯孫之將殷</span><br/>
<span class='tline' id='l272' data-llen='5846:5868'>武祀髙宗又云湯孫之緒則那所謂湯孫者不得爲</span><br/>
<span class='tline' id='l273' data-llen='5868:5896'><a onclick="displayPageImage('KR1c0008', 'SBCK', '012-13a' );" name="012-13a" class="pb">[012-13a] <img width="20"  src="/static/img/kanseki-5.png"/></a></span><br/>
<span class='tline' id='l274' data-llen='5896:5918'>太甲也頌言湯孫者斥主祀之時王爾自太甲以下</span><br/>
<span class='tline' id='l275' data-llen='5918:5940'>至紂皆可爲湯孫不知頌作於何時所斥者何王爾</span><br/>
<span class='tline' id='l276' data-llen='5940:5962'>蓋商有天下六百年而爲周自天下爲周而微子封</span><br/>
<span class='tline' id='l277' data-llen='5962:5984'>於宋又四百餘年而孔子始得商頌於宋宋之禮壞</span><br/>
<span class='tline' id='l278' data-llen='5984:6006'>樂崩乆矣其頌亡失之餘纔五篇僅存爾當孔子得</span><br/>
<span class='tline' id='l279' data-llen='6006:6028'>頌時巳不知其作於何王之丗也然則湯孫不知是</span><br/>
<span class='tline' id='l280' data-llen='6028:6050'>商之何王鄭以爲太甲者妄意而言爾置當讀如置</span><br/>
<span class='tline' id='l281' data-llen='6050:6072'>器之置綏我思成者綏安也思語助也安然而成者</span><br/>
<span class='tline' id='l282' data-llen='6072:6094'>謂下章所陳管磬和調而成聲也毛引禮記齋日之</span><br/>
<span class='tline' id='l283' data-llen='6094:6109'>說亦非也思讀如不可射思之思</span><br/>
<span class='tline' id='l284' data-llen='6109:6137'><a onclick="displayPageImage('KR1c0008', 'SBCK', '012-13b' );" name="012-13b" class="pb">[012-13b] <img width="20"  src="/static/img/kanseki-5.png"/></a></span><br/>
<span class='tline' id='l285' data-llen='6137:6159'>本義曰猗那之頌詩人述商王祀其先祖成湯美其</span><br/>
<span class='tline' id='l286' data-llen='6159:6181'>樂舞及其助祭諸侯與其執事之臣皆由商王之能</span><br/>
<span class='tline' id='l287' data-llen='6181:6203'>將其事也其述樂也先自其小者故先言鞉鼓次言</span><br/>
<span class='tline' id='l288' data-llen='6203:6225'>管磬次言庸鼓次言萬舞皆述其聲容之美又言諸</span><br/>
<span class='tline' id='l289' data-llen='6225:6247'>侯助祭者皆恱懌羣臣執事者皆恭恪一章三稱其</span><br/>
<span class='tline' id='l290' data-llen='6247:6269'>主祀之時王而謂之湯孫者言其能主商祀之烝甞</span><br/>
<span class='tline' id='l291' data-llen='6269:6291'>可謂湯之子孫矣其大義止於如此爾其始云湯孫</span><br/>
<span class='tline' id='l292' data-llen='6291:6313'>奏假者言能奏此樂而升薦之鄭解假爲升是也其</span><br/>
<span class='tline' id='l293' data-llen='6313:6335'>又云於赫湯孫者謂於赫湯之孫也詩人作此頌以</span><br/>
<span class='tline' id='l294' data-llen='6335:6357'>爲祀成湯之樂歌其言湯孫能修祀事則可若於赫</span><br/>
<span class='tline' id='l295' data-llen='6357:6385'><a onclick="displayPageImage('KR1c0008', 'SBCK', '012-14a' );" name="012-14a" class="pb">[012-14a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6385:6407'>者盛美之辭也不應自稱盛美之孫以誇其先祖故</span><br/>
<span class='tline' id='l297' data-llen='6407:6429'>當爲於赫湯之孫也卒云湯孫之將者謂能將祀事</span><br/>
<span class='tline' id='l298' data-llen='6429:6451'>也其述樂先小者而間稱湯孫至于再三者蓋詩無</span><br/>
<span class='tline' id='l299' data-llen='6451:6462'>定體作者之意或然也</span><br/>
<span class='tline' id='l300' data-llen='6462:6470'>　　　　烈祖</span><br/>
<span class='tline' id='l301' data-llen='6470:6492'>論曰序言烈祖祀中宗則嗟嗟烈祖者中宗也鄭執</span><br/>
<span class='tline' id='l302' data-llen='6492:6514'>那頌烈祖以爲成湯者非也如丙以甲爲祖戊亦可</span><br/>
<span class='tline' id='l303' data-llen='6514:6536'>以丙爲祖矣此古今人之常也是則湯之後丗以湯</span><br/>
<span class='tline' id='l304' data-llen='6536:6558'>爲祖中宗之後丗以中宗爲祖此常事也何必曲爲</span><br/>
<span class='tline' id='l305' data-llen='6558:6580'>之說哉頌云亦有和羹旣戒旣平鬷假無言時靡有</span><br/>
<span class='tline' id='l306' data-llen='6580:6608'><a onclick="displayPageImage('KR1c0008', 'SBCK', '012-14b' );" name="012-14b" class="pb">[012-14b] <img width="20"  src="/static/img/kanseki-5.png"/></a></span><br/>
<span class='tline' id='l307' data-llen='6608:6630'>爭毛訓假爲大而巳鄭謂和羹喻諸侯有和順之德</span><br/>
<span class='tline' id='l308' data-llen='6630:6652'>者非也其失自左氏傳春秋也左傳魯昭二十年晏</span><br/>
<span class='tline' id='l309' data-llen='6652:6674'>子爲齊侯陳和同之異云和如羹焉者其意本譏齊</span><br/>
<span class='tline' id='l310' data-llen='6674:6696'>侯與子猷同欲不得爲和也因引和羹爲喻以謂和</span><br/>
<span class='tline' id='l311' data-llen='6696:6718'>者鹹酸異味相濟爲和以喻君臣以可否相濟爲和</span><br/>
<span class='tline' id='l312' data-llen='6718:6740'>故曰君臣亦然因引此頌云亦有和羹但謂羹當以</span><br/>
<span class='tline' id='l313' data-llen='6740:6762'>五味相和爾古人引詩喻事多不用詩本義但取其</span><br/>
<span class='tline' id='l314' data-llen='6762:6784'>一句足以曉意而巳如鵲巢本述后妃而魯穆叔引</span><br/>
<span class='tline' id='l315' data-llen='6784:6806'>以喻晉君有國而趙孟治之之類是也方晏子引頌</span><br/>
<span class='tline' id='l316' data-llen='6806:6828'>和羮雖非詩義而未爲甚失鄭則不然據詩上言旣</span><br/>
<span class='tline' id='l317' data-llen='6828:6856'><a onclick="displayPageImage('KR1c0008', 'SBCK', '012-15a' );" name="012-15a" class="pb">[012-15a] <img width="20"  src="/static/img/kanseki-5.png"/></a></span><br/>
<span class='tline' id='l318' data-llen='6856:6878'>載清酤下言亦有和羹乃是直陳祭時酒與羹爾鄭</span><br/>
<span class='tline' id='l319' data-llen='6878:6900'>何據而爲喻諸侯哉詩無明文乃是臆說也至於鄭</span><br/>
<span class='tline' id='l320' data-llen='6900:6922'>解鬷假無言以謂諸侯助祭緫升堂而齊一寂然無</span><br/>
<span class='tline' id='l321' data-llen='6922:6944'>言而杜預注左氏傳言緫大政能使上下皆如和羹</span><br/>
<span class='tline' id='l322' data-llen='6944:6966'>以此見先儒各用其意爲解以就成巳說豈是詩人</span><br/>
<span class='tline' id='l323' data-llen='6966:6988'>本意也至如詩云來假來饗降福無疆假至也據詩</span><br/>
<span class='tline' id='l324' data-llen='6988:7010'>但言神至而饗乃降福爾蓋鄭訓假爲升遂云諸侯</span><br/>
<span class='tline' id='l325' data-llen='7010:7032'>助祭者來升堂獻酒而神饗且諸侯助祭古無獻酒</span><br/>
<span class='tline' id='l326' data-llen='7032:7048'>之禮今詩又無明文亦鄭之臆說也</span><br/>
<span class='tline' id='l327' data-llen='7048:7070'>本義曰嗟嗟我烈祖中宗以其有常之福申錫及爾</span><br/>
<span class='tline' id='l328' data-llen='7070:7098'><a onclick="displayPageImage('KR1c0008', 'SBCK', '012-15b' );" name="012-15b" class="pb">[012-15b] <img width="20"  src="/static/img/kanseki-5.png"/></a></span><br/>
<span class='tline' id='l329' data-llen='7098:7120'>爾者爾時主祀之王也旣載清酤賚我思成謂以清</span><br/>
<span class='tline' id='l330' data-llen='7120:7142'>酒祼獻而神賚我使成祀事也亦有和羹者言調和</span><br/>
<span class='tline' id='l331' data-llen='7142:7164'>此羹之人謂膳夫也旣戒旣平者戒愼其事也而緫</span><br/>
<span class='tline' id='l332' data-llen='7164:7186'>至無言時靡有爭者謂執事之臣緫至無喧譁又不</span><br/>
<span class='tline' id='l333' data-llen='7186:7208'>交侵其職位以見在廟之人皆肅恭而舉動得禮所</span><br/>
<span class='tline' id='l334' data-llen='7208:7230'>以神明錫以眉壽黃耇之福也約軧錯衡八鸞鶬鶬</span><br/>
<span class='tline' id='l335' data-llen='7230:7252'>者此始謂助祭之諸侯也以假以享者謂諸侯旣至</span><br/>
<span class='tline' id='l336' data-llen='7252:7274'>而助享也我受命溥將自天降康豐年穰穰者我時</span><br/>
<span class='tline' id='l337' data-llen='7274:7296'>王受天命溥將此祭祀而天降豐穰使我備物而祭</span><br/>
<span class='tline' id='l338' data-llen='7296:7318'>致神歆饗而降福也上云以享者謂諸侯來助致享</span><br/>
<span class='tline' id='l339' data-llen='7318:7346'><a onclick="displayPageImage('KR1c0008', 'SBCK', '012-16a' );" name="012-16a" class="pb">[012-16a] <img width="20"  src="/static/img/kanseki-5.png"/></a></span><br/>
<span class='tline' id='l340' data-llen='7346:7364'>於神也下云來饗者謂神來至而歆饗也</span><br/>
<span class='tline' id='l341' data-llen='7364:7372'>　　　　長發</span><br/>
<span class='tline' id='l342' data-llen='7372:7394'>論曰帝立子生商帝上帝也而鄭以爲黒帝鄭惑䜟</span><br/>
<span class='tline' id='l343' data-llen='7394:7416'>緯其不經之說汨亂六經者不可勝數學者稍知正</span><br/>
<span class='tline' id='l344' data-llen='7416:7438'>道自能識爲非聖之言然今著于箋以害詩義不可</span><br/>
<span class='tline' id='l345' data-llen='7438:7460'>以不去也至玄王桓撥又云承黒帝而立子者亦宜</span><br/>
<span class='tline' id='l346' data-llen='7460:7482'>云也書稱格王正厥事寧王遺我大寶龜商頌亦云</span><br/>
<span class='tline' id='l347' data-llen='7482:7504'>武王載旆之類甚多蓋古人往往以美稱加王　玄</span><br/>
<span class='tline' id='l348' data-llen='7504:7526'>者深微之謂也老氏言玄之又玄是　不必爲黒也</span><br/>
<span class='tline' id='l349' data-llen='7526:7547'>苞有三蘖莫遂莫達　有截韋顧旣伐昆吾夏桀</span><br/>
<span class='tline' id='l350' data-llen='7547:7575'><a onclick="displayPageImage('KR1c0008', 'SBCK', '012-16b' );" name="012-16b" class="pb">[012-16b] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
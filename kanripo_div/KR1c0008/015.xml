<div id="txtcont" class="span9" style="position: relative;">
    <p><br/>
<span class='tline' id='l9' data-llen='219:246'><a onclick="displayPageImage('KR1c0008', 'SBCK', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='246:255'>詩本義卷第十五</span><br/>
<span class='tline' id='l11' data-llen='255:266'>　　　　　　歐陽氏</span><br/>
<span class='tline' id='l12' data-llen='266:276'>　　　　詩解統序</span><br/>
<span class='tline' id='l13' data-llen='276:298'>五經之書世人號爲難通者易與春秋夫豈然乎經</span><br/>
<span class='tline' id='l14' data-llen='298:321'>皆聖人之言固無難易繫人之所得有深淺耳今考於</span><br/>
<span class='tline' id='l15' data-llen='321:343'>詩其難亦不讓二經然世人反不難而易之用是通</span><br/>
<span class='tline' id='l16' data-llen='343:365'>者亦罕使其存心一則人人皆能明而經無不通矣</span><br/>
<span class='tline' id='l17' data-llen='365:387'>大抵謂詩爲不足通者有三曰章句之書也曰淫䙝</span><br/>
<span class='tline' id='l18' data-llen='387:409'>之辭也曰猥細之記也若然孔子爲泛儒矣非唯今</span><br/>
<span class='tline' id='l19' data-llen='409:431'>人易而不習之考于先儒亦無㡬人是果不足通歟</span><br/>
<span class='tline' id='l20' data-llen='431:458'><a onclick="displayPageImage('KR1c0008', 'SBCK', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span><br/>
<span class='tline' id='l21' data-llen='458:480'>唐韓文公最爲知道之篤者然亦不過議其序之是</span><br/>
<span class='tline' id='l22' data-llen='480:502'>否豈足明聖人本意乎易書禮樂春秋道所存也詩</span><br/>
<span class='tline' id='l23' data-llen='502:524'>關此五者而明聖人之用焉迹其道不知其用之與</span><br/>
<span class='tline' id='l24' data-llen='524:547'>奪猶不辨其物之曲直而欲制其方圓是果於其成乎</span><br/>
<span class='tline' id='l25' data-llen='547:569'>故二南牽於聖賢國風惑於先後豳居變風之末惑</span><br/>
<span class='tline' id='l26' data-llen='569:591'>者溺於私見而謂之兼上下二雅混於小大而不明</span><br/>
<span class='tline' id='l27' data-llen='591:613'>三頌昧於商魯而無辨此一經大㮣之體皆所未正</span><br/>
<span class='tline' id='l28' data-llen='613:635'>者先儒既無所取捨後人因不得其詳由是難易之</span><br/>
<span class='tline' id='l29' data-llen='635:657'>說興焉毛鄭二學其說熾辭辨固已廣慱然不合于</span><br/>
<span class='tline' id='l30' data-llen='657:679'>經者亦不爲少或失於踈略或失於謬妄蓋詩載關</span><br/>
<span class='tline' id='l31' data-llen='679:706'><a onclick="displayPageImage('KR1c0008', 'SBCK', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span><br/>
<span class='tline' id='l32' data-llen='706:728'>雎上兼商世下及武成平桓之間君臣得失風俗善</span><br/>
<span class='tline' id='l33' data-llen='728:750'>惡之事濶廣䆳邈有不失者鮮矣是亦可疑也予欲</span><br/>
<span class='tline' id='l34' data-llen='750:772'>志鄭學之妄益毛氏踈略而不至者合之於經故先</span><br/>
<span class='tline' id='l35' data-llen='772:788'>明其統要十篇庻不爲之蕪泥云爾</span><br/>
<span class='tline' id='l36' data-llen='788:800'>　　　　二南爲正風解</span><br/>
<span class='tline' id='l37' data-llen='800:822'>天子諸侯當大治之世不得有風風之生天下無王</span><br/>
<span class='tline' id='l38' data-llen='822:844'>矣故曰諸侯無正風然則周召可爲正乎曰可與不</span><br/>
<span class='tline' id='l39' data-llen='844:866'>可非聖人不能斷其疑當文王與紂之時可疑也二</span><br/>
<span class='tline' id='l40' data-llen='866:888'>南之詩正變之間可疑也可疑之際天下雖惡紂而</span><br/>
<span class='tline' id='l41' data-llen='888:910'>主文王然文王不得全有天下而亦曰服事於紂焉</span><br/>
<span class='tline' id='l42' data-llen='910:937'><a onclick="displayPageImage('KR1c0008', 'SBCK', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='937:959'>則二南之詩作於事紂之時號令征伐不止於受命</span><br/>
<span class='tline' id='l44' data-llen='959:981'>之後爾豈所謂周室衰而關雎始作乎史氏之失也</span><br/>
<span class='tline' id='l45' data-llen='981:1003'>推而别之二十五篇之詩在商不得爲正在周不得</span><br/>
<span class='tline' id='l46' data-llen='1003:1025'>爲變焉上無明天子號令由已出其可謂之正乎二</span><br/>
<span class='tline' id='l47' data-llen='1025:1047'>南起王業文王正天下其可謂之變乎此不得不疑</span><br/>
<span class='tline' id='l48' data-llen='1047:1069'>而輕其與奪也學詩者多推於周而不辨於商故正</span><br/>
<span class='tline' id='l49' data-llen='1069:1091'>變不分焉以治亂本之二南之詩在商爲變而在周</span><br/>
<span class='tline' id='l50' data-llen='1091:1111'>爲正乎或曰未諭曰推治亂而迹之當不誣矣</span><br/>
<span class='tline' id='l51' data-llen='1111:1123'>　　　　周召分聖賢解</span><br/>
<span class='tline' id='l52' data-llen='1123:1145'>聖人之治無異也一也統天下而言之有異焉者非</span><br/>
<span class='tline' id='l53' data-llen='1145:1172'><a onclick="displayPageImage('KR1c0008', 'SBCK', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span><br/>
<span class='tline' id='l54' data-llen='1172:1194'>聖人之治然也由其民之所得有淺深焉文王之化</span><br/>
<span class='tline' id='l55' data-llen='1194:1216'>出乎其心施乎其民豈異乎然孔子以周召爲别者</span><br/>
<span class='tline' id='l56' data-llen='1216:1238'>蓋上下不得兼而民之所化有淺深爾文王之心則</span><br/>
<span class='tline' id='l57' data-llen='1238:1260'>一也無異也而說者以爲由周召聖賢之異而分之</span><br/>
<span class='tline' id='l58' data-llen='1260:1282'>何哉大抵周南之民得之者深故因周公之治而繋</span><br/>
<span class='tline' id='l59' data-llen='1282:1304'>之豈謂周公能行聖人之化乎召南之民得之者淺</span><br/>
<span class='tline' id='l60' data-llen='1304:1326'>故因召公之治而繋之豈謂召公能行聖人之化乎</span><br/>
<span class='tline' id='l61' data-llen='1326:1348'>殆不然矣或曰不繋於雅頌何也曰謂其本諸侯之</span><br/>
<span class='tline' id='l62' data-llen='1348:1370'>詩也又曰不統於變風何也曰謂其周迹之始也列</span><br/>
<span class='tline' id='l63' data-llen='1370:1392'>於雅頌則終始之道混矣雜於變風則文王之迹殆</span><br/>
<span class='tline' id='l64' data-llen='1392:1419'><a onclick="displayPageImage('KR1c0008', 'SBCK', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span><br/>
<span class='tline' id='l65' data-llen='1419:1441'>矣惟頌焉不可混周迹之始其將畧而不具乎聖人</span><br/>
<span class='tline' id='l66' data-llen='1441:1463'>所以慮之也由是假周召而分焉非因周召聖賢之</span><br/>
<span class='tline' id='l67' data-llen='1463:1484'>異而别其稱號爾蓋民之得者深故其心厚心之</span><br/>
<span class='tline' id='l68' data-llen='1484:1506'>感者厚故其詩切感之薄者亦猶其深故其心淺心</span><br/>
<span class='tline' id='l69' data-llen='1506:1528'>之淺者故其詩略是以有異焉非聖人私於天下而</span><br/>
<span class='tline' id='l70' data-llen='1528:1550'>淺深厚薄殊矣二南之作當紂之中世而文王之初</span><br/>
<span class='tline' id='l71' data-llen='1550:1572'>是文王受命之前也世人多謂受命之前則大姒不</span><br/>
<span class='tline' id='l72' data-llen='1572:1594'>得有后妃之號夫后妃之號非詩人之言先儒序之</span><br/>
<span class='tline' id='l73' data-llen='1594:1616'>云爾考於其詩惑於其序是以異同之論爭起而聖</span><br/>
<span class='tline' id='l74' data-llen='1616:1624'>人之意不明矣</span><br/>
<span class='tline' id='l75' data-llen='1624:1651'><a onclick="displayPageImage('KR1c0008', 'SBCK', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span><br/>
<span class='tline' id='l76' data-llen='1651:1661'>　　　　王國風解</span><br/>
<span class='tline' id='l77' data-llen='1661:1683'>六經之法所以法不法正不正由不法與不正然後</span><br/>
<span class='tline' id='l78' data-llen='1683:1705'>聖人者出而六經之書作焉周之衰也始之以夷懿</span><br/>
<span class='tline' id='l79' data-llen='1705:1727'>終之以平桓平桓而後不復支矣故書止文侯之命</span><br/>
<span class='tline' id='l80' data-llen='1727:1749'>而不復錄春秋起周平之年而治其事詩自黍離之</span><br/>
<span class='tline' id='l81' data-llen='1749:1771'>什而降於風絶於文侯之命謂教令不足行也起於</span><br/>
<span class='tline' id='l82' data-llen='1771:1793'>周平之年謂正朔不足加也降於黍離之什謂雅頌</span><br/>
<span class='tline' id='l83' data-llen='1793:1815'>不足興也教令不行天下無王矣正朔不加禮樂徧</span><br/>
<span class='tline' id='l84' data-llen='1815:1837'>出矣雅頌不興王者之迹息矣詩書貶其失春秋憫</span><br/>
<span class='tline' id='l85' data-llen='1837:1859'>其微無異焉爾然則詩處於衞後而不次於二南惡</span><br/>
<span class='tline' id='l86' data-llen='1859:1886'><a onclick="displayPageImage('KR1c0008', 'SBCK', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span><br/>
<span class='tline' id='l87' data-llen='1886:1908'>其近於正而不明也其體不加周姓而存王號嫌其</span><br/>
<span class='tline' id='l88' data-llen='1908:1930'>混於諸侯而無王也近正則貶之不著矣無王則絶</span><br/>
<span class='tline' id='l89' data-llen='1930:1952'>之太遽矣不著云者周召二南至正之詩也次於至</span><br/>
<span class='tline' id='l90' data-llen='1952:1974'>正之詩是不得貶其微弱而無異二南之詩爾若然</span><br/>
<span class='tline' id='l91' data-llen='1974:1996'>豈降之乎太遽云者春秋之法書王以加正月言王</span><br/>
<span class='tline' id='l92' data-llen='1996:2018'>人雖微必尊於上周室雖弱不絶其正苟絶而不興</span><br/>
<span class='tline' id='l93' data-llen='2018:2040'>其尊周乎故曰王號之存黜諸侯也次衞之下别正</span><br/>
<span class='tline' id='l94' data-llen='2040:2063'>變也桓王而後雖欲其正風不可得也詩不降於厲幽</span><br/>
<span class='tline' id='l95' data-llen='2063:2085'>之年亦猶春秋之作不在惠公之世爾春秋之作傷</span><br/>
<span class='tline' id='l96' data-llen='2085:2107'>典誥之絶也黍離之降憫雅頌之不復也幽平而後</span><br/>
<span class='tline' id='l97' data-llen='2107:2134'><a onclick="displayPageImage('KR1c0008', 'SBCK', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2134:2156'>有如宣王者出則禮樂征伐不在諸侯而雅頌未可</span><br/>
<span class='tline' id='l99' data-llen='2156:2171'>知矣柰何推波助瀾縱風止燎乎</span><br/>
<span class='tline' id='l100' data-llen='2171:2182'>　　　　十五國次解</span><br/>
<span class='tline' id='l101' data-llen='2182:2204'>國風之號起周終豳皆有所次聖人豈徒云哉而明</span><br/>
<span class='tline' id='l102' data-llen='2204:2225'>詩者多泥於䟽說而不通或者又以爲聖人之意</span><br/>
<span class='tline' id='l103' data-llen='2225:2247'>不在於先後之次是皆不足爲訓法者大抵國風之</span><br/>
<span class='tline' id='l104' data-llen='2247:2269'>次以两而合之分其次以爲比則賢善者著而醜惡</span><br/>
<span class='tline' id='l105' data-llen='2269:2291'>者明矣或曰何如其謂之比乎曰周召以淺深比也</span><br/>
<span class='tline' id='l106' data-llen='2291:2313'>衞王以世爵比也鄭齊以族氏比也魏唐以土地比</span><br/>
<span class='tline' id='l107' data-llen='2313:2335'>也秦陳以祖裔比也檜曺以羙惡比也豳能終之以</span><br/>
<span class='tline' id='l108' data-llen='2335:2362'><a onclick="displayPageImage('KR1c0008', 'SBCK', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span><br/>
<span class='tline' id='l109' data-llen='2362:2384'>正故居末焉淺深云者周得之深故先於召得失云</span><br/>
<span class='tline' id='l110' data-llen='2384:2406'>者衞爲紂都而紂不能有之周幽東遷無異是也加</span><br/>
<span class='tline' id='l111' data-llen='2406:2428'>衞於先明幽紂之惡同而不得近於正焉姓族云者</span><br/>
<span class='tline' id='l112' data-llen='2428:2450'>周法尊其同姓而異姓者爲後鄭先於齊其理然也</span><br/>
<span class='tline' id='l113' data-llen='2450:2472'>土地云者魏本舜地唐爲堯封以舜先堯明晉之亂</span><br/>
<span class='tline' id='l114' data-llen='2472:2495'>非魏𥚹儉之等也祖裔云者陳不能興舜而襄公能</span><br/>
<span class='tline' id='l115' data-llen='2495:2517'>大於秦子孫之功陳不如矣穆姜卜而遇艮之随乃</span><br/>
<span class='tline' id='l116' data-llen='2517:2539'>引文言之辭以爲卦說夫穆姜始筮時去孔子之生</span><br/>
<span class='tline' id='l117' data-llen='2539:2561'>尚四十年爾是文言先於孔子而有乎不然左氏不</span><br/>
<span class='tline' id='l118' data-llen='2561:2583'>爲誕妄也推此以迹其怪則季札觀樂之次明白可</span><br/>
<span class='tline' id='l119' data-llen='2583:2610'><a onclick="displayPageImage('KR1c0008', 'SBCK', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2610:2632'>驗而不足爲疑矣夫黍離已下皆平王東遷桓王失</span><br/>
<span class='tline' id='l121' data-llen='2632:2654'>位之詩是以列於國風言其不足正也借使周天子</span><br/>
<span class='tline' id='l122' data-llen='2654:2676'>至甚無道則周之樂工敢以周王之詩降同諸侯乎</span><br/>
<span class='tline' id='l123' data-llen='2676:2698'>是皆不近人情不可爲法者昔孔子大聖人其作春</span><br/>
<span class='tline' id='l124' data-llen='2698:2720'>秋也旣微其辭然猶不公傳於人第口授而巳况一</span><br/>
<span class='tline' id='l125' data-llen='2720:2742'>樂工而敢明白彰顯其君之惡哉此又可驗孔子分</span><br/>
<span class='tline' id='l126' data-llen='2742:2764'>定爲信也本其事而推之以著其妄庶不爲無據云</span><br/>
<span class='tline' id='l127' data-llen='2764:2775'>　　　　定風雅頌解</span><br/>
<span class='tline' id='l128' data-llen='2775:2797'>詩之息久矣天子諸侯莫得而自正也古詩之作有</span><br/>
<span class='tline' id='l129' data-llen='2797:2819'>天下焉有一國焉有神明焉觀天下而成者人不得</span><br/>
<span class='tline' id='l130' data-llen='2819:2846'><a onclick="displayPageImage('KR1c0008', 'SBCK', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span><br/>
<span class='tline' id='l131' data-llen='2846:2868'>而私也體一國而成者衆不得而違也㑹神明而成</span><br/>
<span class='tline' id='l132' data-llen='2868:2890'>者物不得而欺也不私焉雅著矣不違焉風一矣不</span><br/>
<span class='tline' id='l133' data-llen='2890:2912'>欺焉頌明矣然則風生於文王而雅頌雜於武王之</span><br/>
<span class='tline' id='l134' data-llen='2912:2934'>間風之變自夷懿始雅之變自厲幽始覇者興變風</span><br/>
<span class='tline' id='l135' data-llen='2934:2956'>息焉王道廢詩不作焉秦漢而後何其㓕然也王通</span><br/>
<span class='tline' id='l136' data-llen='2956:2978'>謂諸侯不貢詩天子不採風樂官不逹雅國史不明</span><br/>
<span class='tline' id='l137' data-llen='2978:3000'>變非民之不作也詩出於民之情性情性其能無哉</span><br/>
<span class='tline' id='l138' data-llen='3000:3022'>職詩者之罪也通之言其㡬於聖人之心矣或問成</span><br/>
<span class='tline' id='l139' data-llen='3022:3044'>王周公之際風有變乎曰豳是矣幸而成王悟也不</span><br/>
<span class='tline' id='l140' data-llen='3044:3066'>然則變而不能復乎豳之去雅一息焉盖周公之心</span><br/>
<span class='tline' id='l141' data-llen='3066:3093'><a onclick="displayPageImage('KR1c0008', 'SBCK', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span><br/>
<span class='tline' id='l142' data-llen='3093:3102'>也故能終之以正</span><br/>
<span class='tline' id='l143' data-llen='3102:3113'>　　　　十月之交解</span><br/>
<span class='tline' id='l144' data-llen='3113:3135'>小雅無厲王之詩著其惡之甚也而鄭氏自十月之</span><br/>
<span class='tline' id='l145' data-llen='3135:3157'>交已下分其篇以爲當刺厲王又妄指毛公爲詁訓</span><br/>
<span class='tline' id='l146' data-llen='3157:3179'>時移其篇第因引前後之詩以爲據其說有三一曰</span><br/>
<span class='tline' id='l147' data-llen='3179:3202'>節彼刺師尹不平此不當譏皇父擅恣予謂非大亂之</span><br/>
<span class='tline' id='l148' data-llen='3202:3224'>世者必不容二人之專不然李斯趙髙不同生於秦</span><br/>
<span class='tline' id='l149' data-llen='3224:3246'>也其二曰正月惡褒姒㓕周此不當疾豔妻之說出</span><br/>
<span class='tline' id='l150' data-llen='3246:3268'>於鄭氏非史傳所聞况襃姒之惡天下萬世皆同疾</span><br/>
<span class='tline' id='l151' data-llen='3268:3290'>而共醜者二篇譏之殆豈過哉其三曰幽王時司徒</span><br/>
<span class='tline' id='l152' data-llen='3290:3317'><a onclick="displayPageImage('KR1c0008', 'SBCK', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span><br/>
<span class='tline' id='l153' data-llen='3317:3339'>乃鄭桓公友此不當云番維司徒予謂史記所載鄭</span><br/>
<span class='tline' id='l154' data-llen='3339:3361'>桓公在幽王八年方爲司徒爾豈止桓公哉是三說</span><br/>
<span class='tline' id='l155' data-llen='3361:3383'>皆不合於經不可按法爲鄭氏者獨不能自信而欲</span><br/>
<span class='tline' id='l156' data-llen='3383:3405'>指他人之非斯亦惑矣今考雨無正已下三篇之詩</span><br/>
<span class='tline' id='l157' data-llen='3405:3427'>又其亂說歸向皆無刺厲王之文不知鄭氏之說何</span><br/>
<span class='tline' id='l158' data-llen='3427:3449'>從而爲據也孟子曰說詩者不以文害辭不以辭害</span><br/>
<span class='tline' id='l159' data-llen='3449:3460'>意非如是其能通詩乎</span><br/>
<span class='tline' id='l160' data-llen='3460:3469'>　　　　魯頌解</span><br/>
<span class='tline' id='l161' data-llen='3469:3491'>或問諸侯無正風而魯有頌何也曰非頌也不得已</span><br/>
<span class='tline' id='l162' data-llen='3491:3513'>而名之也四篇之體不免變風之例爾何頌乎頌惟</span><br/>
<span class='tline' id='l163' data-llen='3513:3540'><a onclick="displayPageImage('KR1c0008', 'SBCK', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span><br/>
<span class='tline' id='l164' data-llen='3540:3562'>一章而魯頌章句不等頌無頌字之號而今四篇皆</span><br/>
<span class='tline' id='l165' data-llen='3562:3584'>有其序曰季孫行父請命于周而史克作之亦未離</span><br/>
<span class='tline' id='l166' data-llen='3584:3606'>乎彊也頌之本一人是之未可作焉訪於衆人衆人</span><br/>
<span class='tline' id='l167' data-llen='3606:3628'>可之猶曰天下有非之者又訪於天下天下人亦曰</span><br/>
<span class='tline' id='l168' data-llen='3628:3650'>可然後作之無疑矣僖公之政國人猶未全其惠而</span><br/>
<span class='tline' id='l169' data-llen='3650:3672'>春秋之貶尚不能逃未知其頌何從而興乎頌之羙</span><br/>
<span class='tline' id='l170' data-llen='3672:3694'>者不過文武文武之頌非當其存而作者也皆追述</span><br/>
<span class='tline' id='l171' data-llen='3694:3716'>也僖公之德孰與文武而曰有頌乎先儒謂名生於</span><br/>
<span class='tline' id='l172' data-llen='3716:3738'>不足冝矣然聖人所以列爲頌者其說有二貶魯之</span><br/>
<span class='tline' id='l173' data-llen='3738:3760'>彊一也勸諸侯之不及二也請於天子其非彊乎特</span><br/>
<span class='tline' id='l174' data-llen='3760:3787'><a onclick="displayPageImage('KR1c0008', 'SBCK', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span><br/>
<span class='tline' id='l175' data-llen='3787:3809'>取於魯其非勸乎或曰何謂勸曰僖公之善不過復</span><br/>
<span class='tline' id='l176' data-llen='3809:3831'>土宇脩宮室大牧養之法爾聖人猶不敢遺之使當</span><br/>
<span class='tline' id='l177' data-llen='3831:3853'>時諸侯有過於僖公之善者聖人忍絶去而不存之</span><br/>
<span class='tline' id='l178' data-llen='3853:3875'>乎故曰勸爾而鄭氏謂之備三頌何哉大抵不列於</span><br/>
<span class='tline' id='l179' data-llen='3875:3897'>風而與其爲頌者所謂憫周之失貶魯之彊是矣豈</span><br/>
<span class='tline' id='l180' data-llen='3897:3904'>鄭氏之云乎</span><br/>
<span class='tline' id='l181' data-llen='3904:3913'>　　　　商頌解</span><br/>
<span class='tline' id='l182' data-llen='3913:3934'>古詩三百始終於周而仲尼兼以商頌豈多記而</span><br/>
<span class='tline' id='l183' data-llen='3934:3956'>廣錄者哉聖人之意存一頌而有三益大商祖之德</span><br/>
<span class='tline' id='l184' data-llen='3956:3978'>其益一也予紂之不憾其益二也明武王周公之心</span><br/>
<span class='tline' id='l185' data-llen='3978:4005'><a onclick="displayPageImage('KR1c0008', 'SBCK', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='4005:4027'>其益三也曷謂大商祖之德曰頌具矣曷謂予紂之</span><br/>
<span class='tline' id='l187' data-llen='4027:4049'>不憾曰憫廢矣曷謂明武王周公之心曰存商矣按</span><br/>
<span class='tline' id='l188' data-llen='4049:4071'>周本紀稱武王伐紂下車而封武庚於宋以爲商後</span><br/>
<span class='tline' id='l189' data-llen='4071:4093'>及武庚叛周公又以微子繼之是聖人之意雖惡紂</span><br/>
<span class='tline' id='l190' data-llen='4093:4115'>之暴而不忘湯之德故始終不絶其爲後焉或曰商</span><br/>
<span class='tline' id='l191' data-llen='4115:4137'>頌之存豈異是乎曰其然也而人莫之知矣非仲尼</span><br/>
<span class='tline' id='l192' data-llen='4137:4159'>武王周公之心殆而成湯之德微毒紂之惡有不得</span><br/>
<span class='tline' id='l193' data-llen='4159:4180'>其著矣向所謂存一頌而有三益焉者豈妄云哉</span><br/>
<span class='tline' id='l194' data-llen='4180:4207'><a onclick="displayPageImage('KR1c0008', 'SBCK', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l196' data-llen='4209:4218'>詩本義卷第十五</span><br/>
</p>
<p><br/>
</p>
  </div>
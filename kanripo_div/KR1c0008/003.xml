<div id="txtcont" class="span9" style="position: relative;">
    <p><br/>
<span class='tline' id='l9' data-llen='217:244'><a onclick="displayPageImage('KR1c0008', 'SBCK', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='244:252'>詩本義卷第三</span><br/>
<span class='tline' id='l11' data-llen='252:263'>　　　　　　歐陽氏</span><br/>
<span class='tline' id='l12' data-llen='263:271'>　　　　北風</span><br/>
<span class='tline' id='l13' data-llen='271:293'>論曰北風本刺衛君暴虐百姓苦之不避風雪相攜</span><br/>
<span class='tline' id='l14' data-llen='293:315'>而去爾鄭謂北風其凉雨雪其雱喻君政教暴酷者</span><br/>
<span class='tline' id='l15' data-llen='315:337'>非也其虗其邪旣亟只且者承上攜手同行之路云</span><br/>
<span class='tline' id='l16' data-llen='337:359'>其可虛徐而不進乎謂當亟去爾皆民相招之辭而</span><br/>
<span class='tline' id='l17' data-llen='359:381'>鄭謂在位之人故時威儀寛徐今爲刻急之行者亦</span><br/>
<span class='tline' id='l18' data-llen='381:403'>非也詩人必不前後述衛君臣而中以民去之辭間</span><br/>
<span class='tline' id='l19' data-llen='403:425'>之若此豈成文理莫赤匪狐莫黒匪烏者鄭謂喻君</span><br/>
<span class='tline' id='l20' data-llen='425:452'><a onclick="displayPageImage('KR1c0008', 'SBCK', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l21' data-llen='452:474'>臣相承爲悪如一且赤黒狐烏之自然非其悪也豈</span><br/>
<span class='tline' id='l22' data-llen='474:489'>以喻君臣之悪皆非詩之本義也</span><br/>
<span class='tline' id='l23' data-llen='489:511'>本義曰詩人刺衛君暴虐衛人逃散之事述其百姓</span><br/>
<span class='tline' id='l24' data-llen='511:533'>相招而去之辭曰北風其凉雨雪其雱恵而好我攜</span><br/>
<span class='tline' id='l25' data-llen='533:555'>手同行者民言雖風雪如此有與我相恵好者當與</span><br/>
<span class='tline' id='l26' data-llen='555:577'>相攜手衝風冐雪而去爾其虗其邪旣亟只且者言</span><br/>
<span class='tline' id='l27' data-llen='577:599'>無暇寛徐當急去也莫赤匪狐莫黒匪烏謂狐兎各</span><br/>
<span class='tline' id='l28' data-llen='599:621'>有類也言民各呼其同好以類相攜而去也故其下</span><br/>
<span class='tline' id='l29' data-llen='621:635'>文云恵而好我攜手同車是也</span><br/>
<span class='tline' id='l30' data-llen='635:643'>　　　　静女</span><br/>
<span class='tline' id='l31' data-llen='643:670'><a onclick="displayPageImage('KR1c0008', 'SBCK', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l32' data-llen='670:692'>論曰靜女之詩所以爲刺也毛鄭之說皆以爲美旣</span><br/>
<span class='tline' id='l33' data-llen='692:714'>非陳古以刺今又非思得賢女以配君子直言衛國</span><br/>
<span class='tline' id='l34' data-llen='714:736'>有正静之女其德可以配人君考序及詩皆無此義</span><br/>
<span class='tline' id='l35' data-llen='736:758'>然則旣失其大㫖而一篇之内隨事爲說訓解不通</span><br/>
<span class='tline' id='l36' data-llen='758:780'>者不足怪也詩曰静女其姝俟我於城隅愛而不見</span><br/>
<span class='tline' id='l37' data-llen='780:802'>搔首踟蹰據文求義是言静女有所待於城隅不見</span><br/>
<span class='tline' id='l38' data-llen='802:824'>而徬徨爾其文顯而義明灼然易見而毛鄭乃謂正</span><br/>
<span class='tline' id='l39' data-llen='824:846'>静之女自防如城隅則是捨其一章但取城隅二字</span><br/>
<span class='tline' id='l40' data-llen='846:875'>以自申其臆說爾<img height='20' width='20' alt='&amp;KR0686' title='KR0686' src='https://raw.githubusercontent.com/kanripo/KR-Gaiji/master/images/KR0686.png'/>管不知爲何物如毛鄭之說則</span><br/>
<span class='tline' id='l41' data-llen='875:897'>是女史所親以書后妃群妾功過之筆之赤管也以</span><br/>
<span class='tline' id='l42' data-llen='897:924'><a onclick="displayPageImage('KR1c0008', 'SBCK', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='924:951'><a onclick="displayPageImage('KR1c0008', 'SBCK', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='951:973'>矣荑茅之始生而秀者何取其有始有終毛義旣失</span><br/>
<span class='tline' id='l45' data-llen='973:995'>鄭又附之謂可以共祭祀㨿詩但言其美爾安有共</span><br/>
<span class='tline' id='l46' data-llen='995:1017'>祭祀之文皆衍說也據序言静女刺時也衛君無道</span><br/>
<span class='tline' id='l47' data-llen='1017:1039'>夫人無德謂宣公與二姜淫亂國人化之淫風大行</span><br/>
<span class='tline' id='l48' data-llen='1039:1061'>君臣上下舉國之人皆可刺而難於指名以偏舉故</span><br/>
<span class='tline' id='l49' data-llen='1061:1083'>曰刺時者謂時人皆可刺也據此乃是述衛風俗男</span><br/>
<span class='tline' id='l50' data-llen='1083:1105'>女淫奔之詩爾以此求詩則本義得矣古者鍼筆皆</span><br/>
<span class='tline' id='l51' data-llen='1105:1141'>有管樂器亦有管不知此<img height='20' width='20' alt='&amp;KR0686' title='KR0686' src='https://raw.githubusercontent.com/kanripo/KR-Gaiji/master/images/KR0686.png'/>管是何物也但<img height='20' width='20' alt='&amp;KR0686' title='KR0686' src='https://raw.githubusercontent.com/kanripo/KR-Gaiji/master/images/KR0686.png'/>是色</span><br/>
<span class='tline' id='l52' data-llen='1141:1163'>之羙者盖男女相恱用此羙色之管相遺以通情結</span><br/>
<span class='tline' id='l53' data-llen='1163:1167'>好爾</span><br/>
<span class='tline' id='l54' data-llen='1167:1194'><a onclick="displayPageImage('KR1c0008', 'SBCK', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l55' data-llen='1194:1216'>本義曰衛宣公旣與二夫人烝淫爲鳥獸之行衛俗</span><br/>
<span class='tline' id='l56' data-llen='1216:1238'>化之禮義壊而淫風大行男女務以色相誘恱務誇</span><br/>
<span class='tline' id='l57' data-llen='1238:1260'>自道而不知爲悪雖幽静難誘之女亦然舉静女猶</span><br/>
<span class='tline' id='l58' data-llen='1260:1282'>如此則其他可知故其詩述衛人之言曰彼姝然静</span><br/>
<span class='tline' id='l59' data-llen='1282:1304'>女約我而俟我於城隅與我相失而不相見則躊躇</span><br/>
<span class='tline' id='l60' data-llen='1304:1333'>而不能去又曰彼安然静女贈我以<img height='20' width='20' alt='&amp;KR0686' title='KR0686' src='https://raw.githubusercontent.com/kanripo/KR-Gaiji/master/images/KR0686.png'/>管此管之色</span><br/>
<span class='tline' id='l61' data-llen='1333:1355'>煒然甚盛如女之羙可恱懌也其卒章曰我自牧田</span><br/>
<span class='tline' id='l62' data-llen='1355:1377'>而歸取彼茅之秀者信羙且異矣然未足以比女之</span><br/>
<span class='tline' id='l63' data-llen='1377:1389'>爲羙聊貽羙人以爲報爾</span><br/>
<span class='tline' id='l64' data-llen='1389:1397'>　　　　新臺</span><br/>
<span class='tline' id='l65' data-llen='1397:1424'><a onclick="displayPageImage('KR1c0008', 'SBCK', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l66' data-llen='1424:1446'>論曰毛傳新臺訓詁而已其言旣簡不知其意如何</span><br/>
<span class='tline' id='l67' data-llen='1446:1468'>未可遽言其得失至鄭轉釋籧篨爲口柔戚施爲面</span><br/>
<span class='tline' id='l68' data-llen='1468:1490'>柔然後一篇之義皆失國語晉胥臣對文公言籧篨</span><br/>
<span class='tline' id='l69' data-llen='1490:1528'>不可使俯<span class='krp-note'>注謂籧篨偃/人不可使俛</span>戚施不可使仰<span class='krp-note'>注謂戚施僂/人不可使仰</span></span><br/>
<span class='tline' id='l70' data-llen='1528:1550'>與僬僥侏儒矇䏂嚚瘖聾聵僮昏之類皆是人之不</span><br/>
<span class='tline' id='l71' data-llen='1550:1572'>幸而身病者故謂之八疾鄭旣以謂籧篨戚施並斥</span><br/>
<span class='tline' id='l72' data-llen='1572:1594'>衛宣公據詩宣公淫亂不恤國事兵革數起北風刺</span><br/>
<span class='tline' id='l73' data-llen='1594:1616'>其虐政衛人怨怒相擕持而叛去二子乗舟又殺伋</span><br/>
<span class='tline' id='l74' data-llen='1616:1638'>夀乃是衛之暴君似非柔者其淫於子婦鳥獸之行</span><br/>
<span class='tline' id='l75' data-llen='1638:1664'>最爲大悪詩人刺之冝加以深悪<span class='krp-note'>音/汚</span>之言不當但言</span><br/>
<span class='tline' id='l76' data-llen='1664:1691'><a onclick="displayPageImage('KR1c0008', 'SBCK', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l77' data-llen='1691:1713'>其口柔面柔而已鄭意自謂籧篨戚施本是病人以</span><br/>
<span class='tline' id='l78' data-llen='1713:1735'>口面柔者似之故取以爲言爾使宣公口靣不柔耶</span><br/>
<span class='tline' id='l79' data-llen='1735:1757'>詩人刺其大悪何故委曲取此小疾以斥之使宣公</span><br/>
<span class='tline' id='l80' data-llen='1757:1779'>性實柔邪不當兼此二事盖口柔不能俯則是仰矣</span><br/>
<span class='tline' id='l81' data-llen='1779:1801'>又安得戚施靣柔不能仰則是俯矣又安得籧篨哉</span><br/>
<span class='tline' id='l82' data-llen='1801:1823'>一人之身不容兼此二事此尤可笑者鮮少殄絶訓</span><br/>
<span class='tline' id='l83' data-llen='1823:1845'>釋甚明而鄭解鮮爲善又改殄爲腆以曲成已說此</span><br/>
<span class='tline' id='l84' data-llen='1845:1867'>尤不可取也今以毛傳訓詁求詩本義又據毛解卒</span><br/>
<span class='tline' id='l85' data-llen='1867:1879'>章則毛雖簡略於義爲得</span><br/>
<span class='tline' id='l86' data-llen='1879:1901'>本義曰衛人悪宣公淫其子婦乃臨河上築髙䑓而</span><br/>
<span class='tline' id='l87' data-llen='1901:1928'><a onclick="displayPageImage('KR1c0008', 'SBCK', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l88' data-llen='1928:1950'>遂之以求燕婉之樂國人過其下者多仰靣視之不</span><br/>
<span class='tline' id='l89' data-llen='1950:1972'>少不絶言國人仰視者多也此悪宣公淫不避人如</span><br/>
<span class='tline' id='l90' data-llen='1972:1994'>鳥獸爾卒章言齊姜本嫁其子反與其父於此臺上</span><br/>
<span class='tline' id='l91' data-llen='1994:2016'>共求燕婉之樂使國人見此又或俯靣而不欲視之</span><br/>
<span class='tline' id='l92' data-llen='2016:2038'>得此猶遇此也言遇此人而俯面不欲視據詩公在</span><br/>
<span class='tline' id='l93' data-llen='2038:2060'>臺上其下之人甚衆有仰而視者有俯而不欲視者</span><br/>
<span class='tline' id='l94' data-llen='2060:2072'>然則不欲視者悪之尤深</span><br/>
<span class='tline' id='l95' data-llen='2072:2082'>　　　　二子乗舟</span><br/>
<span class='tline' id='l96' data-llen='2082:2104'>論曰二子乗舟汎汎其景毛謂國人傷二子渉危遂</span><br/>
<span class='tline' id='l97' data-llen='2104:2126'>徃如乗舟而無所薄汎汎然迅疾而不碍也據傳言</span><br/>
<span class='tline' id='l98' data-llen='2126:2153'><a onclick="displayPageImage('KR1c0008', 'SBCK', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l99' data-llen='2153:2175'>夀伋相繼而徃皆見殺豈謂汎汎然不碍引譬不類</span><br/>
<span class='tline' id='l100' data-llen='2175:2197'>非詩人之意也宣公奪伋妻爲鳥獸之行使伋之齊</span><br/>
<span class='tline' id='l101' data-llen='2197:2219'>而殺之伋當逃避使宣公無殺子之事不䧟於罪悪</span><br/>
<span class='tline' id='l102' data-llen='2219:2241'>乃爲得禮若夀者益不當先徃而就死二子舉非合</span><br/>
<span class='tline' id='l103' data-llen='2241:2263'>理死不得其所聖人之所不取但國人憐而哀其不</span><br/>
<span class='tline' id='l104' data-llen='2263:2285'>幸故詩人述其事以譬夫乗舟者汎汎然無所維制</span><br/>
<span class='tline' id='l105' data-llen='2285:2307'>至於覆溺可哀而不足尚亦猶語謂暴虎慿河死而</span><br/>
<span class='tline' id='l106' data-llen='2307:2328'>無悔也詩人之意如此而已不瑕有害毛說是矣</span><br/>
<span class='tline' id='l107' data-llen='2328:2337'>　　　　牆有茨</span><br/>
<span class='tline' id='l108' data-llen='2337:2359'>論曰牆有茨文義皆簡而易明由毛公一言之失鄭</span><br/>
<span class='tline' id='l109' data-llen='2359:2386'><a onclick="displayPageImage('KR1c0008', 'SBCK', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l110' data-llen='2386:2408'>氏從而附之遂汨詩之本義公子頑通乎宣姜鳥獸</span><br/>
<span class='tline' id='l111' data-llen='2408:2430'>之行人所共悪當加誅戮然宣姜是國君之母誅公</span><br/>
<span class='tline' id='l112' data-llen='2430:2452'>子頑則暴宣姜之罪傷恵公子母之道故不得而誅</span><br/>
<span class='tline' id='l113' data-llen='2452:2474'>爾詩人乃引蒺藜人所惡之草今乃生於牆理當掃</span><br/>
<span class='tline' id='l114' data-llen='2474:2496'>除然欲掃除則懼損牆以比公子頑罪當誅戮欲誅</span><br/>
<span class='tline' id='l115' data-llen='2496:2518'>則懼傷恵公子母之道其義如此而已所謂毛公一</span><br/>
<span class='tline' id='l116' data-llen='2518:2540'>言之失者謂牆所以防非常也且詩人取物比興本</span><br/>
<span class='tline' id='l117' data-llen='2540:2562'>以意有難明假物見意爾若謂牆以防非常則雖有</span><br/>
<span class='tline' id='l118' data-llen='2562:2584'>蒺藜生其上何害其防非常也且所謂牆以防非常</span><br/>
<span class='tline' id='l119' data-llen='2584:2606'>者爲内外之限爾若上有蒺藜則人益不可履而踰</span><br/>
<span class='tline' id='l120' data-llen='2606:2633'><a onclick="displayPageImage('KR1c0008', 'SBCK', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l121' data-llen='2633:2655'>是於牆反有助爾此豈詩人之本意哉詩人本意但</span><br/>
<span class='tline' id='l122' data-llen='2655:2677'>惡公子頑當誅懼有所傷而不得誅如蒺藜當去懼</span><br/>
<span class='tline' id='l123' data-llen='2677:2696'>損牆而不得去爾毛公言去之傷牆則近矣</span><br/>
<span class='tline' id='l124' data-llen='2696:2704'>　　　　相䑕</span><br/>
<span class='tline' id='l125' data-llen='2704:2726'>論曰經義固常簡直明白而未甞不爲說者迂囬汨</span><br/>
<span class='tline' id='l126' data-llen='2726:2748'>亂而失之彌逺也相鼠之義不多直刺衛之群臣無</span><br/>
<span class='tline' id='l127' data-llen='2748:2769'>禮儀爾詩之意言人不如䑕爾而毛鄭氏以䑕比</span><br/>
<span class='tline' id='l128' data-llen='2769:2791'>人此其失也毛言居尊位爲闇昩之行考序及詩皆</span><br/>
<span class='tline' id='l129' data-llen='2791:2813'>無此義而鄭氏又從而附之謂偷食苟得不知㢘耻</span><br/>
<span class='tline' id='l130' data-llen='2813:2835'>皆詩所無䑕穴處詩人不以譬髙位也本刺無禮儀</span><br/>
<span class='tline' id='l131' data-llen='2835:2862'><a onclick="displayPageImage('KR1c0008', 'SBCK', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l132' data-llen='2862:2884'>何取䑕之偷食詩言䑕有皮毛以成其體而人反無</span><br/>
<span class='tline' id='l133' data-llen='2884:2906'>威儀容止以自飾其身曽䑕之不如也人不如䑕則</span><br/>
<span class='tline' id='l134' data-llen='2906:2928'>何不死爾此甚嫉之之辭也三章之意皆然更無他</span><br/>
<span class='tline' id='l135' data-llen='2928:2932'>意也</span><br/>
<span class='tline' id='l136' data-llen='2932:2940'>　　　　考槃</span><br/>
<span class='tline' id='l137' data-llen='2940:2962'>論曰考槃本述賢者退而窮處鄭解永矢弗諼以謂</span><br/>
<span class='tline' id='l138' data-llen='2962:2983'>誓不忘君之惡永矢弗過謂誓不復入君之朝永</span><br/>
<span class='tline' id='l139' data-llen='2983:3005'>矢弗告謂誓不告君以善道如鄭之說進則喜樂退</span><br/>
<span class='tline' id='l140' data-llen='3005:3027'>則怨懟乃不知命之狠人爾安得爲賢者也孔孟常</span><br/>
<span class='tline' id='l141' data-llen='3027:3049'>不遇矣所居之國其君召之以禮無不徃也顔子常</span><br/>
<span class='tline' id='l142' data-llen='3049:3076'><a onclick="displayPageImage('KR1c0008', 'SBCK', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3076:3098'>窮處矣人不堪其憂而不改其樂也使詩人之意果</span><br/>
<span class='tline' id='l144' data-llen='3098:3111'>如鄭說孔子錄詩必不取也</span><br/>
<span class='tline' id='l145' data-llen='3111:3133'>本義曰考成槃樂也考槃在澗碩人之寛獨寐寤言</span><br/>
<span class='tline' id='l146' data-llen='3133:3155'>永矢弗諼謂碩人居於山澗之間不以爲狹而獨言</span><br/>
<span class='tline' id='l147' data-llen='3155:3177'>自謂不忘此樂也碩人之寛澗居雖狹賢者以爲寛</span><br/>
<span class='tline' id='l148' data-llen='3177:3199'>也永矢弗過者謂安然樂居澗中不復有所他之也</span><br/>
<span class='tline' id='l149' data-llen='3199:3217'>永矢弗告者自得其樂不可妄以語人也</span><br/>
<span class='tline' id='l150' data-llen='3217:3224'>　　　　氓</span><br/>
<span class='tline' id='l151' data-llen='3224:3246'>論曰氓據序是衛國淫奔之女色衰而爲其男子所</span><br/>
<span class='tline' id='l152' data-llen='3246:3268'>棄困而自悔之辭也今考其詩一篇始終皆是女責</span><br/>
<span class='tline' id='l153' data-llen='3268:3295'><a onclick="displayPageImage('KR1c0008', 'SBCK', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l154' data-llen='3295:3317'>其男之語凢言子言爾者皆女謂其男也鄭於爾卜</span><br/>
<span class='tline' id='l155' data-llen='3317:3339'>爾筮獨以謂告此婦人曰我卜汝冝爲室家且上下</span><br/>
<span class='tline' id='l156' data-llen='3339:3361'>文初無男子之語忽以此一句爲男告女豈成文理</span><br/>
<span class='tline' id='l157' data-llen='3361:3383'>據詩所述是女被棄逐怨悔而追序與男相得之初</span><br/>
<span class='tline' id='l158' data-llen='3383:3405'>殷勤之篤而責其終始棄背之辭云子初來即我謀</span><br/>
<span class='tline' id='l159' data-llen='3405:3427'>我旣許子而爾乃决以卜筮於是我從子而徃爾推</span><br/>
<span class='tline' id='l160' data-llen='3427:3449'>其文理爾卜爾筮者女爾其男子也桑之未落其葉</span><br/>
<span class='tline' id='l161' data-llen='3449:3471'>沃若于嗟鳩兮無食桑葚于嗟女兮無與士耽皆是</span><br/>
<span class='tline' id='l162' data-llen='3471:3493'>女被棄逐困而自悔之辭鄭以爲國之賢者刺此婦</span><br/>
<span class='tline' id='l163' data-llen='3493:3515'>人見誘故于嗟而戒之今據上文以我賄遷下文桑</span><br/>
<span class='tline' id='l164' data-llen='3515:3542'><a onclick="displayPageImage('KR1c0008', 'SBCK', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l165' data-llen='3542:3565'>之落矣皆是女之自語豈於其間獨此𢾗句為國之</span><br/>
<span class='tline' id='l166' data-llen='3565:3587'>賢者之言據序但言序其事以風則是詩人序述女</span><br/>
<span class='tline' id='l167' data-llen='3587:3609'>語爾不知鄭氏何從知爲賢者之辭盖臆說也桑之</span><br/>
<span class='tline' id='l168' data-llen='3609:3631'>沃若喻男情意盛時可愛至黃而隕又喻男意易得</span><br/>
<span class='tline' id='l169' data-llen='3631:3653'>衰落爾鄭以桒未落爲仲秋時又謂鳩非時而食葚</span><br/>
<span class='tline' id='l170' data-llen='3653:3675'>且桑在春夏皆未落豈獨仲秋而仲秋安得有葚此</span><br/>
<span class='tline' id='l171' data-llen='3675:3697'>皆其失也盖女謂我愛彼男子情意盛時與之耽樂</span><br/>
<span class='tline' id='l172' data-llen='3697:3719'>而不思後患譬如鳩愛葚而食之過則為患也兄弟</span><br/>
<span class='tline' id='l173' data-llen='3719:3741'>不知咥其笑矣據文本謂不知而笑鄭箋云若其知</span><br/>
<span class='tline' id='l174' data-llen='3741:3763'>之則笑我與詩意正相反也詩述女言我爲男子誘</span><br/>
<span class='tline' id='l175' data-llen='3763:3790'><a onclick="displayPageImage('KR1c0008', 'SBCK', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l176' data-llen='3790:3813'>而奔也兄弟不知我今𬒳其酷暴乃笑我爾意謂使</span><br/>
<span class='tline' id='l177' data-llen='3813:3834'>其知我今困於棄逐則當哀我也其意如此而已</span><br/>
<span class='tline' id='l178' data-llen='3834:3842'>　　　　竹竿</span><br/>
<span class='tline' id='l179' data-llen='3842:3864'>論曰竹竿之詩據文求義終篇無比興之言直是衛</span><br/>
<span class='tline' id='l180' data-llen='3864:3886'>女嫁於異國不見答而思歸之詩爾其言多述衛國</span><br/>
<span class='tline' id='l181' data-llen='3886:3908'>風俗所安之樂以見巳志思歸而不得爾而毛鄭曲</span><br/>
<span class='tline' id='l182' data-llen='3908:3930'>爲之說常以淇水爲比喻詩曰籊籊竹竿以釣于淇</span><br/>
<span class='tline' id='l183' data-llen='3930:3952'>毛謂釣以得魚如婦人待禮以成爲室家取物比事</span><br/>
<span class='tline' id='l184' data-llen='3952:3974'>旣非倫類又與下文不相屬詩下文云豈不爾思逺</span><br/>
<span class='tline' id='l185' data-llen='3974:3996'>莫致之且衛女嫁在夫家但恩意不相厚爾是所謂</span><br/>
<span class='tline' id='l186' data-llen='3996:4023'><a onclick="displayPageImage('KR1c0008', 'SBCK', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span><br/>
<span class='tline' id='l187' data-llen='4023:4045'>近而不相得也而詩云逺莫致之故知毛說難通也</span><br/>
<span class='tline' id='l188' data-llen='4045:4067'>鄭又以泉源小水當流入淇大水今不入淇而相左</span><br/>
<span class='tline' id='l189' data-llen='4067:4089'>右喻女當歸夫家而不見答如鄭此說是以泉源喻</span><br/>
<span class='tline' id='l190' data-llen='4089:4111'>女而以淇水喻夫家也若然則小水自不流入淇是</span><br/>
<span class='tline' id='l191' data-llen='4111:4133'>衛女自不歸夫家爾義豈得安又其下章云淇水滺</span><br/>
<span class='tline' id='l192' data-llen='4133:4155'>滺檜楫松舟謂舟楫相配得水而備如男女相配得</span><br/>
<span class='tline' id='l193' data-llen='4155:4177'>禮而備則又以淇水喻禮也不唯淇水喻禮義自不</span><br/>
<span class='tline' id='l194' data-llen='4177:4199'>倫且上章以淇水喻夫家下章又以淇水喻禮詩人</span><br/>
<span class='tline' id='l195' data-llen='4199:4213'>不必二三其意雜亂以惑人也</span><br/>
<span class='tline' id='l196' data-llen='4213:4235'>本義曰衛女之思歸者述其國俗之樂云有籊籊然</span><br/>
<span class='tline' id='l197' data-llen='4235:4262'><a onclick="displayPageImage('KR1c0008', 'SBCK', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l198' data-llen='4262:4284'>執竿以釣于淇者我在家時常出而見之今我豈不</span><br/>
<span class='tline' id='l199' data-llen='4284:4306'>思復見之乎而逺嫁異國不得歸爾又言泉淇二水</span><br/>
<span class='tline' id='l200' data-llen='4306:4328'>之間衛人之所常逰處也今我嫁在異國與父母兄</span><br/>
<span class='tline' id='l201' data-llen='4328:4350'>弟皆不得相近况此二水乎因又思衛女之在其國</span><br/>
<span class='tline' id='l202' data-llen='4350:4372'>者巧笑佩玉威儀閒暇樂然於二水之上念已有所</span><br/>
<span class='tline' id='l203' data-llen='4372:4394'>不如也又言淇水滺滺然有乗舟而逰者亦可樂也</span><br/>
<span class='tline' id='l204' data-llen='4394:4416'>序言思而能以禮者謂雖不見答而不敢道夫家之</span><br/>
<span class='tline' id='l205' data-llen='4416:4438'>過惡亦不敢有欲去之心但陳衛國之樂以見思歸</span><br/>
<span class='tline' id='l206' data-llen='4438:4457'>之意爾若谷風及氓則多述夫家之過惡也</span><br/>
<span class='tline' id='l207' data-llen='4457:4466'>　　　　楊之水</span><br/>
<span class='tline' id='l208' data-llen='4466:4494'><a onclick="displayPageImage('KR1c0008', 'SBCK', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span><br/>
<span class='tline' id='l209' data-llen='4494:4516'>論曰據詩三章周人以出戍不得更代而怨思爾其</span><br/>
<span class='tline' id='l210' data-llen='4516:4538'>序言不撫其民者謂勞民以逺戍也鄭氏不原其意</span><br/>
<span class='tline' id='l211' data-llen='4538:4560'>遂以不流束薪爲恩澤不行於民且激揚之水本取</span><br/>
<span class='tline' id='l212' data-llen='4560:4582'>其力弱不能流移束薪與恩澤不行意不類由鄭氏</span><br/>
<span class='tline' id='l213' data-llen='4582:4600'>泥於不撫其民而不考詩之上下文義也</span><br/>
<span class='tline' id='l214' data-llen='4600:4622'>本義曰激揚之水其力弱不能流移於束薪猶東周</span><br/>
<span class='tline' id='l215' data-llen='4622:4644'>政衰不能召發諸侯獨使周人逺戍久而不得代爾</span><br/>
<span class='tline' id='l216' data-llen='4644:4666'>彼其之子周人謂他諸侯國人之當戍者曷月還歸</span><br/>
<span class='tline' id='l217' data-llen='4666:4675'>者久而不得代也</span><br/>
<span class='tline' id='l218' data-llen='4675:4683'>　　　　兎爰</span><br/>
<span class='tline' id='l219' data-llen='4683:4711'><a onclick="displayPageImage('KR1c0008', 'SBCK', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span><br/>
<span class='tline' id='l220' data-llen='4711:4733'>論曰鄭氏於詩其失非一或不取序文致乖詩義或</span><br/>
<span class='tline' id='l221' data-llen='4733:4755'>逺棄詩義專泥序文或序與詩皆所無者時時自爲</span><br/>
<span class='tline' id='l222' data-llen='4755:4777'>之說兎爰之義據序文及詩本以桓王之時周道衰</span><br/>
<span class='tline' id='l223' data-llen='4777:4799'>微諸侯背叛君子惡居亂世不樂其生之詩也而鄭</span><br/>
<span class='tline' id='l224' data-llen='4799:4821'>氏泥於王師傷敗之言遂以逄此百罹爲軍役之事</span><br/>
<span class='tline' id='l225' data-llen='4821:4843'>又以兎雉喻政有緩急且詩言欲寐而不覺其惡時</span><br/>
<span class='tline' id='l226' data-llen='4843:4865'>甚矣政有緩急未爲大害也矧夫政體自當有緩有</span><br/>
<span class='tline' id='l227' data-llen='4865:4884'>急就令寛猛失中詩人未至欲寐而不覺也</span><br/>
<span class='tline' id='l228' data-llen='4884:4906'>本義曰有兎爰爰雉離于羅者歎物有幸不幸也謂</span><br/>
<span class='tline' id='l229' data-llen='4906:4928'>兎則爰爰而自得雉則䧟身於羅網兎則幸而雉不</span><br/>
<span class='tline' id='l230' data-llen='4928:4956'><a onclick="displayPageImage('KR1c0008', 'SBCK', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span><br/>
<span class='tline' id='l231' data-llen='4956:4978'>幸也其曰我生之初尚無爲者謂昔時周人尚幸世</span><br/>
<span class='tline' id='l232' data-llen='4978:5000'>無事而閑緩如兎之爰爰也我生之後逄此百罹者</span><br/>
<span class='tline' id='l233' data-llen='5000:5022'>謂今時周人不幸遭此亂世如雉䧟於網羅蓋傷已</span><br/>
<span class='tline' id='l234' data-llen='5022:5029'>適丁其時也</span><br/>
<span class='tline' id='l235' data-llen='5029:5037'>　　　　采葛</span><br/>
<span class='tline' id='l236' data-llen='5037:5059'>論曰詩人取物爲比比所刺羙之事爾至於陳已事</span><br/>
<span class='tline' id='l237' data-llen='5059:5081'>可以直述不假曲取他物以爲辭采葛采蕭采艾皆</span><br/>
<span class='tline' id='l238' data-llen='5081:5103'>非王臣之事此小臣賤有司之所爲也䜛人者害賢</span><br/>
<span class='tline' id='l239' data-llen='5103:5125'>材離間親信乃大臣賢士之所懼彼詩人不當引小</span><br/>
<span class='tline' id='l240' data-llen='5125:5147'>臣賤有司之事以自陳此毛鄭未得於詩而強爲之</span><br/>
<span class='tline' id='l241' data-llen='5147:5175'><a onclick="displayPageImage('KR1c0008', 'SBCK', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5175:5197'>說爾故毛直以謂采葛者自懼䜛而鄭覺其非因轉</span><br/>
<span class='tline' id='l243' data-llen='5197:5219'>釋以爲喻臣以小事出使者二家之說自相違異皆</span><br/>
<span class='tline' id='l244' data-llen='5219:5227'>由失其本義也</span><br/>
<span class='tline' id='l245' data-llen='5227:5249'>本義曰詩人以采葛采蕭采艾者皆積少以成多知</span><br/>
<span class='tline' id='l246' data-llen='5249:5271'>王聽䜛說積微而成惑夫䜛者踈人之所親疑人之</span><br/>
<span class='tline' id='l247' data-llen='5271:5293'>所信奪人之所愛非一言可効一日可爲必湏累積</span><br/>
<span class='tline' id='l248' data-llen='5293:5315'>而後成或漸入而日深或多言之並進故曰浸潤之</span><br/>
<span class='tline' id='l249' data-llen='5315:5337'>譖又謂積毀銷骨也是以詩人刺䜛常以積少成多</span><br/>
<span class='tline' id='l250' data-llen='5337:5359'>爲患采葛之義如是而已至於采苓防有鵲巢巷伯</span><br/>
<span class='tline' id='l251' data-llen='5359:5367'>青蠅其義皆然</span><br/>
<span class='tline' id='l252' data-llen='5367:5395'><a onclick="displayPageImage('KR1c0008', 'SBCK', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span><br/>
<span class='tline' id='l253' data-llen='5395:5405'>　　　　丘中有麻</span><br/>
<span class='tline' id='l254' data-llen='5405:5428'>論曰留爲姓氏古固有之然考詩人之意所謂彼留子</span><br/>
<span class='tline' id='l255' data-llen='5428:5450'>嗟者非爲大夫之姓留者也莊王事迹畧見春秋史</span><br/>
<span class='tline' id='l256' data-llen='5450:5472'>記當時大夫留氏亦無所聞於人其被放逐亦不見</span><br/>
<span class='tline' id='l257' data-llen='5472:5494'>其事旣其事不顯著則後世何從知之詩人但以荘</span><br/>
<span class='tline' id='l258' data-llen='5494:5516'>王不明賢人多被放逐所以刺爾必不專主留氏一</span><br/>
<span class='tline' id='l259' data-llen='5516:5538'>家及其云子國則毛公又以爲子嗟之父前世諸儒</span><br/>
<span class='tline' id='l260' data-llen='5538:5560'>皆無考據不知毛公何從得之若以爲子嗟父則下</span><br/>
<span class='tline' id='l261' data-llen='5560:5582'>章云彼留之子復是何人父子皆賢而並被放逐在</span><br/>
<span class='tline' id='l262' data-llen='5582:5604'>理已無若汎言留氏舉族皆賢而皆被棄則愈不近</span><br/>
<span class='tline' id='l263' data-llen='5604:5632'><a onclick="displayPageImage('KR1c0008', 'SBCK', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span><br/>
<span class='tline' id='l264' data-llen='5632:5654'>人情矣况如毛鄭之說留氏所以稱其賢者能治麻</span><br/>
<span class='tline' id='l265' data-llen='5654:5676'>麥種樹而已矣夫周人衆矣能此者豈一留氏乎况</span><br/>
<span class='tline' id='l266' data-llen='5676:5696'>能之未足爲賢矣此詩失自毛公而鄭又從之</span><br/>
<span class='tline' id='l267' data-llen='5696:5718'>本義曰莊王之時賢人被放逐退處於丘壑國人思</span><br/>
<span class='tline' id='l268' data-llen='5718:5740'>之以爲麻麥之類生於丘中以其有用皆見收於人</span><br/>
<span class='tline' id='l269' data-llen='5740:5762'>惟彼賢如子嗟子國者獨留於彼而不見錄其来施</span><br/>
<span class='tline' id='l270' data-llen='5762:5784'>施難於自進也將其來食思其來而錄之也貽我佩</span><br/>
<span class='tline' id='l271' data-llen='5784:5806'>玖謂其有羙德也子嗟子國當時賢士之字汎言之</span><br/>
<span class='tline' id='l272' data-llen='5806:5809'>也</span><br/>
<span class='tline' id='l273' data-llen='5809:5837'><a onclick="displayPageImage('KR1c0008', 'SBCK', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span><br/>
</p>
<p><br/>
</p>
  </div>
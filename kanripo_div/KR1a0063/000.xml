<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0063', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:196'>欽定四庫全書　　　　經部一</span>
<span class='tline' id='l9' data-llen='196:211'>　三易備遺　　　　　　易類</span>
<span class='tline' id='l10' data-llen='211:217'>　　提要</span>
<span class='tline' id='l11' data-llen='217:243'>　　　　<span class='krp-note'>臣/</span>等謹案三易備遺十卷宋朱元昇撰其子</span>
<span class='tline' id='l12' data-llen='243:266'>　　　　士立補葺元昇字日華里貫未詳惟卷首載</span>
<span class='tline' id='l13' data-llen='266:289'>　　　　咸淳八年兩浙提刑家鉉翁進書狀稱承節</span>
<span class='tline' id='l14' data-llen='289:312'>　　　　郎差處州龍泉遂昌慶元及建寧松溪政和</span>
<span class='tline' id='l15' data-llen='312:335'>　　　　巡檢朱元昇卷末士立跋稱咸淳庚午備遺</span>
<span class='tline' id='l16' data-llen='335:361'><a onclick="displayPageImage('KR1a0063', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='361:384'>　　　　成帙則堂家先生用聞於朝三載先子歿云</span>
<span class='tline' id='l18' data-llen='384:407'>　　　　云疑其即終於是官庚午為咸淳六年而狀</span>
<span class='tline' id='l19' data-llen='407:430'>　　　　署八年殆傳寫者誤六為八歟其書本河圖</span>
<span class='tline' id='l20' data-llen='430:453'>　　　　洛書三卷連山三卷歸藏三卷周易三卷元</span>
<span class='tline' id='l21' data-llen='453:476'>　　　　昇自序亦兼言三易而鉉翁進狀特稱其著</span>
<span class='tline' id='l22' data-llen='476:499'>　　　　中天歸藏書數萬言未詳其故豈以先天後</span>
<span class='tline' id='l23' data-llen='499:522'>　　　　天皆儒者所傳述而中天之說元昇創之故</span>
<span class='tline' id='l24' data-llen='522:545'>　　　　標舉見異耶然干寳周禮注稱伏羲之易小</span>
<span class='tline' id='l25' data-llen='545:571'><a onclick="displayPageImage('KR1a0063', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='571:594'>　　　　成為先天神農之易中成為中天黄帝之易</span>
<span class='tline' id='l27' data-llen='594:617'>　　　　大成為後天則中天實亦古名非新義也元</span>
<span class='tline' id='l28' data-llen='617:640'>　　　　昇學本邵子其言河圖洛書則祖劉牧其言</span>
<span class='tline' id='l29' data-llen='640:663'>　　　　連山以卦位配夏時之氣候其言歸藏以干</span>
<span class='tline' id='l30' data-llen='663:686'>　　　　支之納音配卦爻其言周易則闡反對互體</span>
<span class='tline' id='l31' data-llen='686:709'>　　　　之㫖雖未必真合周官太卜之舊而㝠心探</span>
<span class='tline' id='l32' data-llen='709:732'>　　　　索以求一合亦可謂好學深思者過而存之</span>
<span class='tline' id='l33' data-llen='732:755'>　　　　或亦足備說易者之參考耳乾隆四十六年</span>
<span class='tline' id='l34' data-llen='755:781'><a onclick="displayPageImage('KR1a0063', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='781:792'>　　　　十月恭校上</span>
<span class='tline' id='l36' data-llen='792:824'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l37' data-llen='824:849'>　　　　　　　總　校　官　<span class='krp-note'>臣/</span>　陸　費　墀</span>
<span class='tline' id='l39' data-llen='869:895'><a onclick="displayPageImage('KR1a0063', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l40' data-llen='895:903'>三易備遺原序</span>
<span class='tline' id='l41' data-llen='903:926'>周禮春官掌三易一曰連山二曰歸藏三曰周易連山</span>
<span class='tline' id='l42' data-llen='926:949'>作於伏羲用於夏歸藏作於黄帝用於商周易作於文</span>
<span class='tline' id='l43' data-llen='949:972'>王用於周一代之興必有一代之易雖不相沿襲而實</span>
<span class='tline' id='l44' data-llen='972:995'>相貫通連山首艮歸藏首坤周易首乾其經卦皆八其</span>
<span class='tline' id='l45' data-llen='995:1018'>别皆六十有四是數聖人者豈各出意見以為斯易哉</span>
<span class='tline' id='l46' data-llen='1018:1041'>龍馬之所呈神龜之所授是皆得之天者也周公相成</span>
<span class='tline' id='l47' data-llen='1041:1064'>王設官分職命太卜命簭人並掌三易不以周用周易</span>
<span class='tline' id='l48' data-llen='1064:1090'><a onclick="displayPageImage('KR1a0063', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span>
<span class='tline' id='l49' data-llen='1090:1113'>而置連山歸藏於無用是天固將以斯易託斯人也周</span>
<span class='tline' id='l50' data-llen='1113:1136'>轍既東周禮廢闕天之未喪斯文也復生孔子為天下</span>
<span class='tline' id='l51' data-llen='1136:1159'>木鐸黜八索闡十翼韋編三絶而周易繫矣之杞而得</span>
<span class='tline' id='l52' data-llen='1159:1182'>夏時焉之宋而得坤乾焉故天下後世有亡書无亡言</span>
<span class='tline' id='l53' data-llen='1182:1206'>而連山歸藏易𫝊矣是天又將以斯易託斯人也孔子</span>
<span class='tline' id='l54' data-llen='1206:1229'>既沒經秦厯漢連山歸藏寂然無聞惟周易孤行於世</span>
<span class='tline' id='l55' data-llen='1229:1252'>漢儒用心徒勤著眼不及或破碎一卦以直六日七分</span>
<span class='tline' id='l56' data-llen='1252:1275'>或牽强四卦以管二至二分或雜之以䜟緯之文或引</span>
<span class='tline' id='l57' data-llen='1275:1301'><a onclick="displayPageImage('KR1a0063', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span>
<span class='tline' id='l58' data-llen='1301:1324'>之於老荘之境如盲摸象如管窺天萬端臆說千差並</span>
<span class='tline' id='l59' data-llen='1324:1347'>起是何易道之不幸也天開我宋五星奎聚兩曜合璧</span>
<span class='tline' id='l60' data-llen='1347:1372'>異人間生希夷陳摶以先天一圗𫝊种放放𫝊穆修修</span>
<span class='tline' id='l61' data-llen='1372:1397'>𫝊李之才之才𫝊邵子康節康節以超詣絶塵之資加</span>
<span class='tline' id='l62' data-llen='1397:1420'>以融㑹淹貫之學著皇極經世書包羅萬象該括三易</span>
<span class='tline' id='l63' data-llen='1420:1443'>本領正大規模宏逺是天又将以斯易託斯人也嗚呼</span>
<span class='tline' id='l64' data-llen='1443:1466'>易固墜也天固興之易固晦也天固彰之天之心欲以</span>
<span class='tline' id='l65' data-llen='1466:1489'>斯易福斯世也昭昭矣元昇結髪讀書冥心易學慨皇</span>
<span class='tline' id='l66' data-llen='1489:1515'><a onclick="displayPageImage('KR1a0063', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span>
<span class='tline' id='l67' data-llen='1515:1538'>王之道泯泯沒沒其不絶者若一綫之繋千鈞也元昇</span>
<span class='tline' id='l68' data-llen='1538:1561'>下旡位上旡應徒以疎賤抱此勤志根極理要鋪陳軌</span>
<span class='tline' id='l69' data-llen='1561:1585'>範掎掲淪墜顯𤼵幽眇尚擬補皇王之絶學於千百世</span>
<span class='tline' id='l70' data-llen='1585:1608'>之上存皇王之良法於千百世之下輒不自揆本諸河</span>
<span class='tline' id='l71' data-llen='1608:1631'>圗洛書述三易備遺因世次而冠以先天中天後天之</span>
<span class='tline' id='l72' data-llen='1631:1654'>名庶幾連山歸藏得與周易並顯於世後之人或因此</span>
<span class='tline' id='l73' data-llen='1654:1677'>知邵子之心則知孔子周公之心與文王黄帝伏羲之</span>
<span class='tline' id='l74' data-llen='1677:1700'>心知孔子周公與文王黄帝伏羲之心則知天之心咸</span>
<span class='tline' id='l75' data-llen='1700:1726'><a onclick="displayPageImage('KR1a0063', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span>
<span class='tline' id='l76' data-llen='1726:1737'>淳庚午冬至朱元昇序</span>
</p>
<p>
</p>
  </div>
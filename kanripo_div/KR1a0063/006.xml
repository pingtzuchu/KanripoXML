<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0063', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　三易備遺卷六</span><br/>
<span class='tline' id='l10' data-llen='198:218'>　　　　　　　　　　　宋　朱元昇　撰</span><br/>
<span class='tline' id='l11' data-llen='218:227'>　　中天歸藏易</span><br/>
<span class='tline' id='l12' data-llen='227:237'>　　　歸藏首純坤</span><br/>
<span class='tline' id='l13' data-llen='237:260'>歸藏易以純坤為首坤為地萬物莫不歸而藏於中者</span><br/>
<span class='tline' id='l14' data-llen='260:283'>也萬物盈宇宙間芽者甲者動者植者物物一太極流</span><br/>
<span class='tline' id='l15' data-llen='283:306'>動不已在在呈露孰非此造化之顯諸仁也嗚呼顯諸</span><br/>
<span class='tline' id='l16' data-llen='306:332'><a onclick="displayPageImage('KR1a0063', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='332:355'>仁者實藏諸用者為之也其理渾淪其氣宻栗其時嚴</span><br/>
<span class='tline' id='l18' data-llen='355:379'>凝其象純坤說卦曰坤以藏之蓋造化𤼵育之真機常</span><br/>
<span class='tline' id='l19' data-llen='379:402'>於此藏焉然而一元有一元之造化癸亥甲子之交為</span><br/>
<span class='tline' id='l20' data-llen='402:425'>之藏一嵗有一嵗之造化冬夏二至之交為之藏一日</span><br/>
<span class='tline' id='l21' data-llen='425:448'>有一日之造化夜半日中之交為之藏是又歸藏易無</span><br/>
<span class='tline' id='l22' data-llen='448:471'>所往而不用其藏也六十四卦藏者十有六用者四十</span><br/>
<span class='tline' id='l23' data-llen='471:494'>有八乾為六十四卦之父坤為六十四卦之母坤統藏</span><br/>
<span class='tline' id='l24' data-llen='494:517'>卦乾統用卦坤乾所以首六十四卦也有藏者斯有用</span><br/>
<span class='tline' id='l25' data-llen='517:543'><a onclick="displayPageImage('KR1a0063', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='543:566'>者純坤又所以首純乾也雖然又豈黄帝氏私意為是</span><br/>
<span class='tline' id='l27' data-llen='566:589'>臆度哉亦惟循伏羲氏之卦序而已伏羲氏畫六十四</span><br/>
<span class='tline' id='l28' data-llen='589:612'>卦首乾而終坤黄帝氏造六甲以配六十四卦首甲子</span><br/>
<span class='tline' id='l29' data-llen='612:635'>而終癸亥甲子癸亥之間藏土配剥坤是為一元造化</span><br/>
<span class='tline' id='l30' data-llen='635:660'>歸藏之㑹剥𨽻癸亥而比則癸亥之用卦也坤𨽻甲子</span><br/>
<span class='tline' id='l31' data-llen='660:683'>而乾則甲子之用卦也甲子為造化之首故坤乾為歸</span><br/>
<span class='tline' id='l32' data-llen='683:706'>藏之首以自然之數納自然之音符自然之象一本乎</span><br/>
<span class='tline' id='l33' data-llen='706:730'>自然而然也夫子因言偃之問而𤼵坤乾之義後世因</span><br/>
<span class='tline' id='l34' data-llen='730:756'><a onclick="displayPageImage('KR1a0063', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='756:779'>坤乾之義而遡歸藏之㫖天下永賴歸藏之功用者言</span><br/>
<span class='tline' id='l36' data-llen='779:787'>偃一問之力歟</span><br/>
<span class='tline' id='l37' data-llen='787:813'><a onclick="displayPageImage('KR1a0063', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l39' data-llen='815:841'><a onclick="displayPageImage('KR1a0063', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='841:864'>予嘗曰乾坤分太極為二坤乾合太極為一盖以連山</span><br/>
<span class='tline' id='l41' data-llen='864:887'>首乾尾坤而分太極歸藏以乾藏坤而合太極分則一</span><br/>
<span class='tline' id='l42' data-llen='887:910'>而二合則二而一非二不足以見乾坤之定位非一不</span><br/>
<span class='tline' id='l43' data-llen='910:933'>足以見乾坤之妙理江都李衡編周易義海紀陳臯之</span><br/>
<span class='tline' id='l44' data-llen='933:956'>說曰乾為君為父坤為臣為母艮為子為少陽聖人設</span><br/>
<span class='tline' id='l45' data-llen='956:979'>教以尊為先則順故周易先乾謂商人先坤夏后氏先</span><br/>
<span class='tline' id='l46' data-llen='979:1002'>艮是先列臣子而後君父故坤乾之說近乎誕妄嗚呼</span><br/>
<span class='tline' id='l47' data-llen='1002:1025'>為此說者知乾坤之分處未知乾坤之合處也乾以陽</span><br/>
<span class='tline' id='l48' data-llen='1025:1051'><a onclick="displayPageImage('KR1a0063', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l49' data-llen='1051:1074'>索坤而地氣上騰是乾中有坤坤以隂索乾而天氣下</span><br/>
<span class='tline' id='l50' data-llen='1074:1097'>降是坤中有乾於道曰泰於志曰同於天地曰交黄帝</span><br/>
<span class='tline' id='l51' data-llen='1097:1121'>𤼵其秘商人暢其用夫子明其義實萬世之經也陳臯</span><br/>
<span class='tline' id='l52' data-llen='1121:1144'>以為誕妄不其固乎愚嘗推演坤乾之合而有感焉乾</span><br/>
<span class='tline' id='l53' data-llen='1144:1167'>元稱大哉復曰知至至之既大矣亦未嘗不至焉坤元</span><br/>
<span class='tline' id='l54' data-llen='1167:1191'>稱至哉復曰含𢎞光大既至矣亦未嘗不大焉乾嘗包</span><br/>
<span class='tline' id='l55' data-llen='1191:1214'>坤坤嘗資乾一既分二二復合一論乾坤者盍以是觀</span><br/>
<span class='tline' id='l56' data-llen='1214:1217'>之</span><br/>
<span class='tline' id='l57' data-llen='1217:1243'><a onclick="displayPageImage('KR1a0063', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l59' data-llen='1245:1271'><a onclick="displayPageImage('KR1a0063', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1271:1294'>氣左旋象右轉造化自然之理也聖人制作與造化同</span><br/>
<span class='tline' id='l61' data-llen='1294:1317'>流亦不外乎此自然之理而已歸藏易以六甲配六十</span><br/>
<span class='tline' id='l62' data-llen='1317:1340'>四卦所藏者五行之氣也所用者五行之象也以其氣</span><br/>
<span class='tline' id='l63' data-llen='1340:1363'>之藏者言之金火木水土之序自東而之南自南而之</span><br/>
<span class='tline' id='l64' data-llen='1363:1386'>西自西而之北終而復始是為氣之運也即天左旋之</span><br/>
<span class='tline' id='l65' data-llen='1386:1409'>理也又以其象之用者言之金火木水土之序自北而</span><br/>
<span class='tline' id='l66' data-llen='1409:1432'>之西自西而之南自南而之東終而復始是為象之運</span><br/>
<span class='tline' id='l67' data-llen='1432:1455'>也即日月星辰右旋之理也然則氣之與象往来相錯</span><br/>
<span class='tline' id='l68' data-llen='1455:1481'><a onclick="displayPageImage('KR1a0063', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l69' data-llen='1481:1504'>而成變化欲求其在造化者求諸易斯可見矣不然大</span><br/>
<span class='tline' id='l70' data-llen='1504:1524'>𫝊何以曰易與天地凖故能彌綸天地之道</span><br/>
<span class='tline' id='l71' data-llen='1524:1550'><a onclick="displayPageImage('KR1a0063', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l72' data-llen='1550:1553'>　</span><br/>
<span class='tline' id='l73' data-llen='1553:1556'>　</span><br/>
<span class='tline' id='l74' data-llen='1556:1559'>　</span><br/>
<span class='tline' id='l75' data-llen='1559:1562'>　</span><br/>
<span class='tline' id='l76' data-llen='1562:1565'>　</span><br/>
<span class='tline' id='l77' data-llen='1565:1568'>　</span><br/>
<span class='tline' id='l78' data-llen='1568:1571'>　</span><br/>
<span class='tline' id='l79' data-llen='1571:1574'>　</span><br/>
<span class='tline' id='l80' data-llen='1574:1600'><a onclick="displayPageImage('KR1a0063', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l81' data-llen='1600:1603'>　</span><br/>
<span class='tline' id='l82' data-llen='1603:1626'>天生五行充滿宇宙間無在無不在布象于天則為五</span><br/>
<span class='tline' id='l83' data-llen='1626:1649'>星分位于地則為五方稟賦于人則為五常播于音律</span><br/>
<span class='tline' id='l84' data-llen='1649:1672'>則為五聲發于文章則為五色總其精氣之用則曰五</span><br/>
<span class='tline' id='l85' data-llen='1672:1695'>行生生化化不可一闕闕土則金無以生闕金則水無</span><br/>
<span class='tline' id='l86' data-llen='1695:1718'>以生闕水則本無以生闕木則火無以生闕火則土無</span><br/>
<span class='tline' id='l87' data-llen='1718:1741'>以生可以相有而不可以相無也然黄帝以六甲納音</span><br/>
<span class='tline' id='l88' data-llen='1741:1764'>之五行配伏羲六十四卦之五行由金而火由火而木</span><br/>
<span class='tline' id='l89' data-llen='1764:1787'>由木而水土一定之序闕一則汨陳矣今自甲子至辛</span><br/>
<span class='tline' id='l90' data-llen='1787:1813'><a onclick="displayPageImage('KR1a0063', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span><br/>
<span class='tline' id='l91' data-llen='1813:1836'>未具金火木土而闕水自壬申至己夘具金火水土而</span><br/>
<span class='tline' id='l92' data-llen='1836:1859'>闕木自庚辰至丁亥具金木水土而闕火自戊子至癸</span><br/>
<span class='tline' id='l93' data-llen='1859:1882'>已具火木水而闕金土自甲午至辛丑具金火木土而</span><br/>
<span class='tline' id='l94' data-llen='1882:1905'>闕水自壬寅至己酉具金火水土而闕木自庚戌至丁</span><br/>
<span class='tline' id='l95' data-llen='1905:1928'>已具金木水土而闕火自戊午至癸亥具火木水而闕</span><br/>
<span class='tline' id='l96' data-llen='1928:1951'>金土五行凡八周於六甲中具者三十闕者十闕者果</span><br/>
<span class='tline' id='l97' data-llen='1951:1974'>何義哉嗚呼三代以降寥寥數千載間生民日用常行</span><br/>
<span class='tline' id='l98' data-llen='1974:1997'>不可無此六甲然終莫曉六甲中之五行其所以具所</span><br/>
<span class='tline' id='l99' data-llen='1997:2023'><a onclick="displayPageImage('KR1a0063', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span><br/>
<span class='tline' id='l100' data-llen='2023:2046'>以闕之義職其所由蓋自黄帝歸藏易之不明始夫其</span><br/>
<span class='tline' id='l101' data-llen='2046:2069'>所以具者歸藏易之用音也其所以闕者歸藏易之藏</span><br/>
<span class='tline' id='l102' data-llen='2069:2092'>音也藏於不用是乃所以用也以為在於無物之前而</span><br/>
<span class='tline' id='l103' data-llen='2092:2115'>未嘗不立於有物之後以為在於隂陽之外而未嘗不</span><br/>
<span class='tline' id='l104' data-llen='2115:2138'>行於隂陽之中該體用妙動静兼有無貫隠顯此藏而</span><br/>
<span class='tline' id='l105' data-llen='2138:2161'>用無極而太極之謂也是故用音固配伏羲氏之卦象</span><br/>
<span class='tline' id='l106' data-llen='2161:2184'>也藏音亦莫不配伏羲氏之卦象也藏豈空虚寂滅云</span><br/>
<span class='tline' id='l107' data-llen='2184:2188'>乎哉</span><br/>
<span class='tline' id='l108' data-llen='2188:2214'><a onclick="displayPageImage('KR1a0063', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l110' data-llen='2216:2243'><a onclick="displayPageImage('KR1a0063', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span><br/>
<span class='tline' id='l111' data-llen='2243:2266'>歸藏之卦藏者十有六用者四十有八藏者固所以為</span><br/>
<span class='tline' id='l112' data-llen='2266:2289'>用也何者道未嘗一日不在天下天下未嘗一日離道</span><br/>
<span class='tline' id='l113' data-llen='2289:2312'>之用有體必有用乃帝王之學也否則清净寂滅之說</span><br/>
<span class='tline' id='l114' data-llen='2312:2335'>一倡置斯道於空虚無用之地生民之禍可勝言哉雖</span><br/>
<span class='tline' id='l115' data-llen='2335:2358'>然易之卦六十四歸藏用卦止四十八聖人果何意耶</span><br/>
<span class='tline' id='l116' data-llen='2358:2381'>盖八卦為六十四卦之祖也八卦之爻四十八又為六</span><br/>
<span class='tline' id='l117' data-llen='2381:2404'>十四卦之爻三百八十四之祖也言八卦則六十四卦</span><br/>
<span class='tline' id='l118' data-llen='2404:2427'>在其中言四十八爻則三百八十四爻在其中舉其宏</span><br/>
<span class='tline' id='l119' data-llen='2427:2454'><a onclick="displayPageImage('KR1a0063', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span><br/>
<span class='tline' id='l120' data-llen='2454:2477'>綱撮其樞要此歸藏易以四十八卦為用實倣四十八</span><br/>
<span class='tline' id='l121' data-llen='2477:2500'>爻之數也然八卦之四十八爻既為用卦之綱領矣而</span><br/>
<span class='tline' id='l122' data-llen='2500:2523'>八卦中之坤與離又何以在藏卦之列也大抵卦有用</span><br/>
<span class='tline' id='l123' data-llen='2523:2546'>之用有藏之用繫辭述聖人取三十卦以便民用而十</span><br/>
<span class='tline' id='l124' data-llen='2546:2569'>三卦之中有歸藏之藏者四有歸藏之用者九然則用</span><br/>
<span class='tline' id='l125' data-llen='2569:2592'>者固用也而藏者亦未嘗不用也知藏之為藏不知藏</span><br/>
<span class='tline' id='l126' data-llen='2592:2615'>之為用則末流之弊鮮不為清净寂滅之歸程子曰體</span><br/>
<span class='tline' id='l127' data-llen='2615:2627'>用一源顯微無間盡之矣</span><br/>
<span class='tline' id='l128' data-llen='2627:2654'><a onclick="displayPageImage('KR1a0063', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l130' data-llen='2656:2683'><a onclick="displayPageImage('KR1a0063', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span><br/>
<span class='tline' id='l131' data-llen='2683:2706'>囿於物者不能物物惟不物之物而後能統萬物滯於</span><br/>
<span class='tline' id='l132' data-llen='2706:2729'>形者不能形形惟不形之形而後能貫萬形五行之在</span><br/>
<span class='tline' id='l133' data-llen='2729:2752'>天地間金之陶冶火之烹飪木之繩墨水之灌溉土之</span><br/>
<span class='tline' id='l134' data-llen='2752:2775'>畊墾疑若囿於物滯於形也嗚呼以五行用五行則五</span><br/>
<span class='tline' id='l135' data-llen='2775:2798'>行特物耳形耳以易用五行則自無出有之謂變自有</span><br/>
<span class='tline' id='l136' data-llen='2798:2821'>入無之謂化所謂不物之物不形之形者也乾兊屬金</span><br/>
<span class='tline' id='l137' data-llen='2821:2844'>而乾兊宫有金之金金之火金之木金之水金之土離</span><br/>
<span class='tline' id='l138' data-llen='2844:2867'>屬火而離宫有火之金火之火火之木火之水火之土</span><br/>
<span class='tline' id='l139' data-llen='2867:2894'><a onclick="displayPageImage('KR1a0063', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span><br/>
<span class='tline' id='l140' data-llen='2894:2917'>震巽屬木而震巽宫有木之金木之火木之木木之水</span><br/>
<span class='tline' id='l141' data-llen='2917:2940'>木之土坎屬水而坎宫有水之金水之火水之木水之</span><br/>
<span class='tline' id='l142' data-llen='2940:2963'>水水之土艮坤屬土而艮坤宫有土之金土之火土之</span><br/>
<span class='tline' id='l143' data-llen='2963:2986'>木土之水土之土迭相錯綜更相經緯其變化可勝窮</span><br/>
<span class='tline' id='l144' data-llen='2986:3009'>哉是知五行配六十四卦初不見其不足一行中各具</span><br/>
<span class='tline' id='l145' data-llen='3009:3032'>五行亦不見其有餘散一本而萬殊㑹萬殊而一本五</span><br/>
<span class='tline' id='l146' data-llen='3032:3044'>行一隂陽隂陽一太極也</span><br/>
<span class='tline' id='l147' data-llen='3044:3071'><a onclick="displayPageImage('KR1a0063', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span><br/>
<span class='tline' id='l148' data-llen='3071:3089'>　　　六甲納音入六十四卦合於自然</span><br/>
<span class='tline' id='l149' data-llen='3089:3112'>六甲以五演為六十之數以八演為六十四之數宜若</span><br/>
<span class='tline' id='l150' data-llen='3112:3135'>參差而難齊也今先天卦象與六十納音位序悉皆脗</span><br/>
<span class='tline' id='l151' data-llen='3135:3158'>合不可加毫末於其間何也盖八卦六甲其規模雖不</span><br/>
<span class='tline' id='l152' data-llen='3158:3181'>同而同具五行之理五行之在八卦也水火卦各一木</span><br/>
<span class='tline' id='l153' data-llen='3181:3204'>金土卦各二五行之在六甲也用音二十藏音六十盈</span><br/>
<span class='tline' id='l154' data-llen='3204:3227'>縮之機其在兹乎且伏羲之演八卦為六十四卦也不</span><br/>
<span class='tline' id='l155' data-llen='3227:3250'>能増水火之卦使之多不能損金木土之卦使之少曰</span><br/>
<span class='tline' id='l156' data-llen='3250:3277'><a onclick="displayPageImage('KR1a0063', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span><br/>
<span class='tline' id='l157' data-llen='3277:3300'>因乎卦象之自然而已黄帝之造六甲納音也不能備</span><br/>
<span class='tline' id='l158' data-llen='3300:3323'>每宫五音而使之足不能泯每官藏音而使之無亦曰</span><br/>
<span class='tline' id='l159' data-llen='3323:3346'>因乎聲音之自然而已於是以三十二音直水火之卦</span><br/>
<span class='tline' id='l160' data-llen='3346:3369'>十有六其中用音二十四藏音則八也以四十八音直</span><br/>
<span class='tline' id='l161' data-llen='3369:3392'>金木土之卦四十八其中用音三十六藏音則十二也</span><br/>
<span class='tline' id='l162' data-llen='3392:3415'>然則六甲之音與六十四卦之象自然脗合無餘無欠</span><br/>
<span class='tline' id='l163' data-llen='3415:3436'>一順天理之流行實造化之大巧易道之至神也</span><br/>
<span class='tline' id='l164' data-llen='3436:3463'><a onclick="displayPageImage('KR1a0063', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span><br/>
<span class='tline' id='l165' data-llen='3463:3482'>　　　邵子以策數應六甲數正合歸藏易</span><br/>
<span class='tline' id='l166' data-llen='3482:3505'>邵子曰卦有六十四而用止於六十何也六十卦者三</span><br/>
<span class='tline' id='l167' data-llen='3505:3528'>百六十爻也故甲子止於六十也六甲而天道窮矣是</span><br/>
<span class='tline' id='l168' data-llen='3528:3552'>以策數應之嗚呼歸藏之失其𫝊也久矣惟吾夫子闡</span><br/>
<span class='tline' id='l169' data-llen='3552:3575'>歸藏具乾乾之義而邵子復闡策數應六甲之用微吾</span><br/>
<span class='tline' id='l170' data-llen='3575:3598'>夫子與邵子則歸藏之易其不陸沉歟且何以謂之策</span><br/>
<span class='tline' id='l171' data-llen='3598:3621'>數應六甲蓋乾老陽三十六與坤老隂二十四合之為</span><br/>
<span class='tline' id='l172' data-llen='3621:3644'>六十也震坎艮少陽三十二與巽離兊少隂二十八合</span><br/>
<span class='tline' id='l173' data-llen='3644:3671'><a onclick="displayPageImage('KR1a0063', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span><br/>
<span class='tline' id='l174' data-llen='3671:3694'>之亦六十也納音以十幹加十二支合之為六十也鐘</span><br/>
<span class='tline' id='l175' data-llen='3694:3717'>律以五聲加十二律合之亦六十也其機括樞紐皆在</span><br/>
<span class='tline' id='l176' data-llen='3717:3740'>是矣至於六甲與策數相為盈縮之機雖秘而實露雖</span><br/>
<span class='tline' id='l177' data-llen='3740:3757'>隠而實彰此歸藏所以無終絶之理也</span><br/>
<span class='tline' id='l178' data-llen='3757:3784'><a onclick="displayPageImage('KR1a0063', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3784:3797'>　　　諸家卦氣直日本末</span><br/>
<span class='tline' id='l180' data-llen='3797:3820'>易家卦氣直日之說尚矣易與天地凖變通配四時隂</span><br/>
<span class='tline' id='l181' data-llen='3820:3843'>陽之義配日月聖人通乎晝夜之道故極數知来有以</span><br/>
<span class='tline' id='l182' data-llen='3843:3866'>見天下之賾如蠱之先甲後甲巽之先庚後庚明夷之</span><br/>
<span class='tline' id='l183' data-llen='3866:3889'>三日不食復之七日来復臨之八月有凶歸妹之良月</span><br/>
<span class='tline' id='l184' data-llen='3889:3912'>幾望漸之三嵗不孕同人之三嵗不興屯之十年乃字</span><br/>
<span class='tline' id='l185' data-llen='3912:3935'>頤之十年勿用之類是矣至漢初則田何丁寛已有卦</span><br/>
<span class='tline' id='l186' data-llen='3935:3958'>氣直日之說其流則為施讎孟喜梁丘賀之徒分為三</span><br/>
<span class='tline' id='l187' data-llen='3958:3985'><a onclick="displayPageImage('KR1a0063', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3985:4008'>家競相傳習今案易緯稽覽圗云卦氣起中孚故離坎</span><br/>
<span class='tline' id='l189' data-llen='4008:4031'>震兊各主一方其餘六十卦卦有六爻爻别主一日凡</span><br/>
<span class='tline' id='l190' data-llen='4031:4054'>主三百六十日餘有五日四分日之一者每日分為八</span><br/>
<span class='tline' id='l191' data-llen='4054:4077'>十分五日分為四百分四分日之一又為二十分是四</span><br/>
<span class='tline' id='l192' data-llen='4077:4100'>百二十分六十卦分之六七四十二是每卦得六日七</span><br/>
<span class='tline' id='l193' data-llen='4100:4123'>分也然而一卦六爻爻各直一日又總直七分何其參</span><br/>
<span class='tline' id='l194' data-llen='4123:4146'>差而難齊也况自冬至起於中孚至大雪終於頤盡變</span><br/>
<span class='tline' id='l195' data-llen='4146:4169'>三易之位序其穿鑿無據皆出於私意矣又有東郡京</span><br/>
<span class='tline' id='l196' data-llen='4169:4196'><a onclick="displayPageImage('KR1a0063', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4196:4219'>房受學梁人焦延夀史氏謂其分六十四卦更直日用</span><br/>
<span class='tline' id='l198' data-llen='4219:4242'>事以風雨寒温為候孟康謂其法以一爻主一日分一</span><br/>
<span class='tline' id='l199' data-llen='4242:4266'>日為八十分分起夜半六十四卦為三百六十日餘四卦</span><br/>
<span class='tline' id='l200' data-llen='4266:4289'>卦震離兊坎為二至二分用事之日又是四時各専主</span><br/>
<span class='tline' id='l201' data-llen='4289:4312'>之氣為方伯監司之官各以其日觀善惡然予觀房所</span><br/>
<span class='tline' id='l202' data-llen='4312:4335'>自為易傳則八宫卦祖各自統五世及逰魂二世以為</span><br/>
<span class='tline' id='l203' data-llen='4335:4358'>卦序用配一嵗之干支起積筭法及其弊也以六十四</span><br/>
<span class='tline' id='l204' data-llen='4358:4382'>卦分𨽻六甲或以一日辰而起三卦者或以一日辰而</span><br/>
<span class='tline' id='l205' data-llen='4382:4409'><a onclick="displayPageImage('KR1a0063', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4409:4432'>起二卦一卦者其間又有日辰不起卦而附於他日辰</span><br/>
<span class='tline' id='l207' data-llen='4432:4455'>之卦者其臆說求騐破碎支離亦可見矣揚子雲覃思</span><br/>
<span class='tline' id='l208' data-llen='4455:4478'>渾天作元擬易即九九之數以凖八八之義其法三方</span><br/>
<span class='tline' id='l209' data-llen='4478:4501'>轉而為九州九州轉而為二十七部二十七部轉而為</span><br/>
<span class='tline' id='l210' data-llen='4501:4524'>八十一首首有九賛賛分晝夜而為七百二十九有竒</span><br/>
<span class='tline' id='l211' data-llen='4524:4547'>以應三百六旬有六日之度其用心亦甚宻矣然而以</span><br/>
<span class='tline' id='l212' data-llen='4547:4570'>中凖中孚而應冬至以差凖小過而應立春以釋凖解</span><br/>
<span class='tline' id='l213' data-llen='4570:4593'>而應春分以裝凖旅而應立夏以應凖咸而應夏至以</span><br/>
<span class='tline' id='l214' data-llen='4593:4620'><a onclick="displayPageImage('KR1a0063', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4620:4643'>常凖恒而應立秋以飾凖賁而應秋分以堅凖艮而應</span><br/>
<span class='tline' id='l216' data-llen='4643:4666'>立冬雖曰度數細宻果何闗於易也其後有劉氏以天</span><br/>
<span class='tline' id='l217' data-llen='4666:4689'>地五十五之數布之五行自丙丁至甲乙為一周其辰</span><br/>
<span class='tline' id='l218' data-llen='4689:4712'>子丑午未自甲乙至壬癸為一周其辰寅夘申酉自壬</span><br/>
<span class='tline' id='l219' data-llen='4712:4735'>癸至庚辛為一周其辰辰己戌亥故上經三十卦三周</span><br/>
<span class='tline' id='l220' data-llen='4735:4758'>而成六十卦當朞之日其策一萬一千五百二十故漢</span><br/>
<span class='tline' id='l221' data-llen='4758:4781'>上朱震駁之曰劉氏配五行生成之數五十居中水火</span><br/>
<span class='tline' id='l222' data-llen='4781:4804'>居右木金居左始於丙丁終扵庚辛周而復始六十日</span><br/>
<span class='tline' id='l223' data-llen='4804:4831'><a onclick="displayPageImage('KR1a0063', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4831:4854'>之納音盡矣此一律合五音而成六十律之說也而配</span><br/>
<span class='tline' id='l225' data-llen='4854:4877'>於易之上經三十卦則不合矣雖甲子始於乾而癸亥</span><br/>
<span class='tline' id='l226' data-llen='4877:4900'>終於離則又不合矣乾當甲子金而二十九卦豈盡然</span><br/>
<span class='tline' id='l227' data-llen='4900:4923'>哉繫辭言二篇之策當萬物之數而謂三周五十五數</span><br/>
<span class='tline' id='l228' data-llen='4923:4946'>一百八十爻為萬物之數是未之聞也又有南康戴師</span><br/>
<span class='tline' id='l229' data-llen='4946:4969'>愈者偽麻衣易謂一嵗三百六十而爻數三百八十四</span><br/>
<span class='tline' id='l230' data-llen='4969:4992'>是二十四爻為餘也蓋八卦互相合體以立諸卦則諸</span><br/>
<span class='tline' id='l231' data-llen='4992:5015'>卦者八卦在其中矣而又有八純卦則其合體八卦為</span><br/>
<span class='tline' id='l232' data-llen='5015:5042'><a onclick="displayPageImage('KR1a0063', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5042:5065'>重復而二十四數為疊也故三百六十為正爻與每嵗</span><br/>
<span class='tline' id='l234' data-llen='5065:5088'>之數合而三百八十四與閏嵗之數合天度或贏或縮</span><br/>
<span class='tline' id='l235' data-llen='5088:5111'>至三年則乾坤氣數始足於此自然脗合無餘欠矣及</span><br/>
<span class='tline' id='l236' data-llen='5111:5134'>以八純卦所餘之爻求配閏嵗之數雖推至一章一蔀</span><br/>
<span class='tline' id='l237' data-llen='5134:5157'>尚不可得而合豈能以三年而氣數無餘欠哉嗚呼易</span><br/>
<span class='tline' id='l238' data-llen='5157:5180'>道至賾天道至幽惟以自然之數合自然之音以自然</span><br/>
<span class='tline' id='l239' data-llen='5180:5203'>之音合自然之象大而與世運相為盛衰小而與日時</span><br/>
<span class='tline' id='l240' data-llen='5203:5226'>相為消長如以燈取影逆來順往旁見側出横斜平直</span><br/>
<span class='tline' id='l241' data-llen='5226:5253'><a onclick="displayPageImage('KR1a0063', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5253:5276'>各相乗除不差絲髪而皆合於自然者其惟黄帝氏之</span><br/>
<span class='tline' id='l243' data-llen='5276:5299'>歸藏易乎彼數君子者惟其昧於先天之學而失其位</span><br/>
<span class='tline' id='l244' data-llen='5299:5319'>序所以方鑿而圎枘雖良工無以措其巧心也</span><br/>
<span class='tline' id='l245' data-llen='5319:5322'>　</span><br/>
<span class='tline' id='l246' data-llen='5322:5325'>　</span><br/>
<span class='tline' id='l247' data-llen='5325:5328'>　</span><br/>
<span class='tline' id='l248' data-llen='5328:5331'>　</span><br/>
<span class='tline' id='l249' data-llen='5331:5340'>　三易備遺卷六</span><br/>
</p>
<p><br/>
</p>
  </div>
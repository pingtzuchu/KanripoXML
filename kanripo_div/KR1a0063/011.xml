<div id="txtcont" class="span9" style="position: relative;">
    <p>
<span class='tline' id='l7' data-llen='154:180'><a onclick="displayPageImage('KR1a0063', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='180:187'>三易備遺跋</span>
<span class='tline' id='l9' data-llen='187:210'>夫子既没迄今七百年間諸以易名家者専於理則簡</span>
<span class='tline' id='l10' data-llen='210:233'>於象數専於象數則荒於理因註迷經因疏迷註致十</span>
<span class='tline' id='l11' data-llen='233:256'>翼本㫖不白於世而世之學者果於襲舊疑於知新罕</span>
<span class='tline' id='l12' data-llen='256:279'>研聖人作易之根柢我先君子述三易備遺曰河出圖</span>
<span class='tline' id='l13' data-llen='279:302'>洛出書聖人則之此夫子明作易之根柢也故言理必</span>
<span class='tline' id='l14' data-llen='302:324'>考象言象必考數理象數無抵牾然後措諸詞寫諸</span>
<span class='tline' id='l15' data-llen='324:348'>圖自謂得聖人之心於註疏解釋之外有先儒所未𤼵</span>
<span class='tline' id='l16' data-llen='348:374'><a onclick="displayPageImage('KR1a0063', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='374:397'>者視諸家言易理自理象自象數自數三易自三易河</span>
<span class='tline' id='l18' data-llen='397:420'>圖洛書自河圖洛書判然不相符者不侔矣噫此其於</span>
<span class='tline' id='l19' data-llen='420:443'>易也功不在名世諸儒下咸淳庚午備遺成侯部使者</span>
<span class='tline' id='l20' data-llen='443:466'>則堂家先生一見竒其書用聞於朝㑹國督戍事嚴未</span>
<span class='tline' id='l21' data-llen='466:489'>皇暇也送中書籍記越三載先子没先兄起予甫繼志</span>
<span class='tline' id='l22' data-llen='489:512'>纂述時事且别多所散失起予甫亦下世矣士立弗克</span>
<span class='tline' id='l23' data-llen='512:535'>肖以夙夜罔敢懈惟父兄之志是酬補遺苴闕僅完其</span>
<span class='tline' id='l24' data-llen='535:558'>帙敬鋟諸梓非敢曰論譔其前人之美以顯揚之後世</span>
<span class='tline' id='l25' data-llen='558:584'><a onclick="displayPageImage('KR1a0063', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='584:607'>也易之晦也明也有時也人焉得而已諸時元貞乙未</span>
<span class='tline' id='l27' data-llen='607:619'>立春日男士立百拜謹誌</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0063', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:199'>　三易備遺卷一</span>
<span class='tline' id='l10' data-llen='199:219'>　　　　　　　　　　　宋　朱元昇　撰</span>
<span class='tline' id='l11' data-llen='219:227'>　　河圗洛書</span>
<span class='tline' id='l12' data-llen='227:236'>　　　圗書述意</span>
<span class='tline' id='l13' data-llen='236:259'>河圗洛書天授之聖人以覺斯世者也圗之數四十有</span>
<span class='tline' id='l14' data-llen='259:282'>五書之數五十有五夫子曰河出圗洛出書聖人則之</span>
<span class='tline' id='l15' data-llen='282:305'>此之謂也所以則之者何如曰聖人則河圗以定八卦</span>
<span class='tline' id='l16' data-llen='305:331'><a onclick="displayPageImage('KR1a0063', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='331:354'>乾南坤北離東坎西震巽艮兊居四維者是也聖人則</span>
<span class='tline' id='l18' data-llen='354:377'>洛書以定八卦離南坎北震東兊西乾坤艮巽居四維</span>
<span class='tline' id='l19' data-llen='377:400'>者是也總天一天三天五之生數為乾之用九總地二</span>
<span class='tline' id='l20' data-llen='400:423'>地四之生數為坤之用六此聖人兼則之河圗洛書者</span>
<span class='tline' id='l21' data-llen='423:446'>也河圗之位乾統三男處成數坤統三女處生數洛書</span>
<span class='tline' id='l22' data-llen='446:469'>之位乾統三男居東北坤統三女居西南分隂分陽男</span>
<span class='tline' id='l23' data-llen='469:492'>女有别此聖人又兼則之河圗洛書者也象天數之竒</span>
<span class='tline' id='l24' data-llen='492:522'>而衡聨故為陽儀之<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>象地數之偶而縱對故為隂儀</span>
<span class='tline' id='l25' data-llen='522:548'><a onclick="displayPageImage('KR1a0063', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='548:578'>之<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>此聖人獨則之河圗者也數之配五行有易其方</span>
<span class='tline' id='l27' data-llen='578:601'>有不易其方者故卦之配五行亦有易其位有不易其</span>
<span class='tline' id='l28' data-llen='601:624'>位者是殆啟納音之微機具五行之功用陽數竒居四</span>
<span class='tline' id='l29' data-llen='624:647'>方之正隂數偶居四方之維故卦之居四正者純乎一</span>
<span class='tline' id='l30' data-llen='647:670'>卦之居四維者反覆為二是殆啟反對之微機具六六</span>
<span class='tline' id='l31' data-llen='670:693'>之妙用此聖人又獨則之河圗者也凡此條目皆因自</span>
<span class='tline' id='l32' data-llen='693:717'>然之數證自然之象明自然之理本之夫子大𫝊之辭</span>
<span class='tline' id='l33' data-llen='717:740'>而為之圗與說推往順来逆八卦之㫖以四十五數為</span>
<span class='tline' id='l34' data-llen='740:766'><a onclick="displayPageImage('KR1a0063', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='766:789'>河圗推起震終艮八卦之㫖以五十五數為洛書不過</span>
<span class='tline' id='l36' data-llen='789:812'>闡聖人則天道之自然與斯世同覺者也若夫闗子明</span>
<span class='tline' id='l37' data-llen='812:835'>以四十五數為洛書以五十五數為河圗與劉長民所</span>
<span class='tline' id='l38' data-llen='835:858'>述不同朱子文公黜長民之說而是子明愚也本夫子</span>
<span class='tline' id='l39' data-llen='858:881'>之辭而符長民匪曰敢自異於先生長者亦惟其是而</span>
<span class='tline' id='l40' data-llen='881:890'>已耳述圗書備遺</span>
<span class='tline' id='l41' data-llen='890:916'><a onclick="displayPageImage('KR1a0063', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span>
<span class='tline' id='l42' data-llen='916:919'>　</span>
<span class='tline' id='l43' data-llen='919:922'>　</span>
<span class='tline' id='l44' data-llen='922:925'>　</span>
<span class='tline' id='l45' data-llen='925:928'>　</span>
<span class='tline' id='l46' data-llen='928:931'>　</span>
<span class='tline' id='l47' data-llen='931:934'>　</span>
<span class='tline' id='l48' data-llen='934:937'>　</span>
<span class='tline' id='l49' data-llen='937:940'>　</span>
<span class='tline' id='l50' data-llen='940:966'><a onclick="displayPageImage('KR1a0063', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span>
<span class='tline' id='l51' data-llen='966:969'>　</span>
<span class='tline' id='l52' data-llen='969:992'>河圗之數四十有五一居北而六居西北其位為水二</span>
<span class='tline' id='l53' data-llen='992:1015'>居西南而七居西其位為金三居東而八居東北其位</span>
<span class='tline' id='l54' data-llen='1015:1038'>為木四居東南而九居南其位為火五居中其位為土</span>
<span class='tline' id='l55' data-llen='1038:1062'>聖人則之其設卦之所由始乎大𫝊曰參伍以變錯綜</span>
<span class='tline' id='l56' data-llen='1062:1085'>其數考之河圗縦而數之一五九是為十五八三四亦</span>
<span class='tline' id='l57' data-llen='1085:1109'>十五也六七二亦十五也衡而數之八一六是為十五三</span>
<span class='tline' id='l58' data-llen='1109:1133'>五七亦十五也四九二亦十五也交互數之四五六是為</span>
<span class='tline' id='l59' data-llen='1133:1157'>十五二五八亦十五也此所謂參伍以變錯綜其數者也</span>
<span class='tline' id='l60' data-llen='1157:1183'><a onclick="displayPageImage('KR1a0063', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span>
<span class='tline' id='l61' data-llen='1183:1186'>　</span>
<span class='tline' id='l62' data-llen='1186:1189'>　</span>
<span class='tline' id='l63' data-llen='1189:1192'>　</span>
<span class='tline' id='l64' data-llen='1192:1195'>　</span>
<span class='tline' id='l65' data-llen='1195:1198'>　</span>
<span class='tline' id='l66' data-llen='1198:1201'>　</span>
<span class='tline' id='l67' data-llen='1201:1204'>　</span>
<span class='tline' id='l68' data-llen='1204:1207'>　</span>
<span class='tline' id='l69' data-llen='1207:1233'><a onclick="displayPageImage('KR1a0063', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span>
<span class='tline' id='l70' data-llen='1233:1256'>洛書之數五十有五天一生水成之者地六地二生火</span>
<span class='tline' id='l71' data-llen='1256:1279'>成之者天七天三生木成之者地八地四生金成之者</span>
<span class='tline' id='l72' data-llen='1279:1302'>天九天五生土成之者地十聖人則之其設卦之所由</span>
<span class='tline' id='l73' data-llen='1302:1326'>備乎大𫝊曰天一地二天三地四天五地六天七地八</span>
<span class='tline' id='l74' data-llen='1326:1349'>天九地十又曰天數五地數五五位相得而各有合考</span>
<span class='tline' id='l75' data-llen='1349:1372'>之洛書天數五一三五七九是也地數五二四六八十</span>
<span class='tline' id='l76' data-llen='1372:1395'>是也一與六合於北二與七合於南三與八合於東四</span>
<span class='tline' id='l77' data-llen='1395:1418'>與九合於西五與十合於中五位相得而各有合也此</span>
<span class='tline' id='l78' data-llen='1418:1444'><a onclick="displayPageImage('KR1a0063', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span>
<span class='tline' id='l79' data-llen='1444:1456'>所以成變化而行鬼神也</span>
<span class='tline' id='l80' data-llen='1456:1482'><a onclick="displayPageImage('KR1a0063', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span>
<span class='tline' id='l81' data-llen='1482:1485'>　</span>
<span class='tline' id='l82' data-llen='1485:1488'>　</span>
<span class='tline' id='l83' data-llen='1488:1491'>　</span>
<span class='tline' id='l84' data-llen='1491:1494'>　</span>
<span class='tline' id='l85' data-llen='1494:1497'>　</span>
<span class='tline' id='l86' data-llen='1497:1500'>　</span>
<span class='tline' id='l87' data-llen='1500:1503'>　</span>
<span class='tline' id='l88' data-llen='1503:1506'>　</span>
<span class='tline' id='l89' data-llen='1506:1532'><a onclick="displayPageImage('KR1a0063', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span>
<span class='tline' id='l90' data-llen='1532:1556'>易變易也大𫝊曰剛柔相推變在其中矣河圗之交其</span>
<span class='tline' id='l91' data-llen='1556:1579'>變之始乎今以河圗竒偶之數案之先天之圗蓋可見</span>
<span class='tline' id='l92' data-llen='1579:1602'>矣其為數也竒數自一左旋至三至五至七復右旋以</span>
<span class='tline' id='l93' data-llen='1602:1625'>至於九偶數自二右旋至四至六復左旋以至於八其</span>
<span class='tline' id='l94' data-llen='1625:1648'>為卦也左位之卦自乾一右旋至兊二離三震四右位</span>
<span class='tline' id='l95' data-llen='1648:1671'>之卦自巽五左旋至坎六艮七坤八大抵數以逆来則</span>
<span class='tline' id='l96' data-llen='1671:1694'>卦以順往數以順往則卦以逆来以數之交錯為卦之</span>
<span class='tline' id='l97' data-llen='1694:1718'>逆順剛柔相摩八卦相盪變化無窮矣斯易之所以神歟</span>
<span class='tline' id='l98' data-llen='1718:1744'><a onclick="displayPageImage('KR1a0063', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span>
<span class='tline' id='l99' data-llen='1744:1747'>　</span>
<span class='tline' id='l100' data-llen='1747:1750'>　</span>
<span class='tline' id='l101' data-llen='1750:1753'>　</span>
<span class='tline' id='l102' data-llen='1753:1756'>　</span>
<span class='tline' id='l103' data-llen='1756:1759'>　</span>
<span class='tline' id='l104' data-llen='1759:1762'>　</span>
<span class='tline' id='l105' data-llen='1762:1765'>　</span>
<span class='tline' id='l106' data-llen='1765:1768'>　</span>
<span class='tline' id='l107' data-llen='1768:1794'><a onclick="displayPageImage('KR1a0063', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span>
<span class='tline' id='l108' data-llen='1794:1797'>　</span>
<span class='tline' id='l109' data-llen='1797:1820'>十數者天地之全數也河圗中虚十數四方四維皆具</span>
<span class='tline' id='l110' data-llen='1820:1843'>十數洛書中實十數四方亦具十數自今觀之河圗一</span>
<span class='tline' id='l111' data-llen='1843:1866'>對九為十也而洛書生數之一聨成數之九交於西北</span>
<span class='tline' id='l112' data-llen='1866:1889'>非十而何河圗三對七為十也而洛書生數之三聨成</span>
<span class='tline' id='l113' data-llen='1889:1912'>數之七交於東南非十而何河圗四對六為十二對八</span>
<span class='tline' id='l114' data-llen='1912:1935'>為十也而洛書生數之四聨成數之六交於西北生數</span>
<span class='tline' id='l115' data-llen='1935:1958'>之二聨成數之八交於東南非十而何交於東南者不</span>
<span class='tline' id='l116' data-llen='1958:1981'>混於西北交於西北者不混於東南豈旡其故盖一與</span>
<span class='tline' id='l117' data-llen='1981:2007'><a onclick="displayPageImage('KR1a0063', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span>
<span class='tline' id='l118' data-llen='2007:2030'>四生數也合而為五位於西北金水相生也二與三生</span>
<span class='tline' id='l119' data-llen='2030:2053'>數也合而為五位於東南木火相生也一與四合五數</span>
<span class='tline' id='l120' data-llen='2053:2076'>處於内而六與九合十五數周於外二與三合五數處</span>
<span class='tline' id='l121' data-llen='2076:2099'>於内而七與八合十五數周於外井乎其不相混也不</span>
<span class='tline' id='l122' data-llen='2099:2122'>特此也中宫之土寄位於艮坤分位於東北西南東之</span>
<span class='tline' id='l123' data-llen='2122:2145'>木南之火遇坤土而成也西之金北之水遇艮土而成</span>
<span class='tline' id='l124' data-llen='2145:2168'>也㑹而歸之則中宫之土實管攝焉故以東南之數二</span>
<span class='tline' id='l125' data-llen='2168:2191'>十涵中宫之五數則與天數之二十五合涵中宫之十</span>
<span class='tline' id='l126' data-llen='2191:2217'><a onclick="displayPageImage('KR1a0063', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span>
<span class='tline' id='l127' data-llen='2217:2240'>數則與地數之三十合以西北之數二十涵中宫之五</span>
<span class='tline' id='l128' data-llen='2240:2263'>數則與天數之二十五合涵中宫之十數則與地數之</span>
<span class='tline' id='l129' data-llen='2263:2283'>三十合此數至十而成所以為造化之全功也</span>
<span class='tline' id='l130' data-llen='2283:2309'><a onclick="displayPageImage('KR1a0063', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span>
<span class='tline' id='l131' data-llen='2309:2324'>　　　大衍五十數本河圗洛書</span>
<span class='tline' id='l132' data-llen='2324:2347'>言大衍者多矣求合乎河圗之數則曰貴陽而進五求</span>
<span class='tline' id='l133' data-llen='2347:2370'>合乎洛書之數則曰賤隂而退五及究其所進之五圗</span>
<span class='tline' id='l134' data-llen='2370:2393'>旡兩五究其所退之五書實有五旡者不可有有者不</span>
<span class='tline' id='l135' data-llen='2393:2416'>可旡是殆意揣臆度為之說非圗書實然之數也且盈</span>
<span class='tline' id='l136' data-llen='2416:2439'>天地間物物旡獨必有對洛書乃河圗之對五十五數</span>
<span class='tline' id='l137' data-llen='2439:2462'>乃四十五數之對分圗書而言圗多陽也書多隂也合</span>
<span class='tline' id='l138' data-llen='2462:2485'>圗書而觀總具百數五十為陽五十為隂陽對隂隂對</span>
<span class='tline' id='l139' data-llen='2485:2511'><a onclick="displayPageImage('KR1a0063', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span>
<span class='tline' id='l140' data-llen='2511:2534'>陽旡餘也旡欠也是故以五十陽數配五十隂數隂陽</span>
<span class='tline' id='l141' data-llen='2534:2557'>合徳為大衍之數五十由是探之以神物六十四卦三</span>
<span class='tline' id='l142' data-llen='2557:2580'>百八十四爻胥此焉生乾坤合其策是為三百有六十</span>
<span class='tline' id='l143' data-llen='2580:2603'>當期之日也二篇合其策是為萬有一千五百二十當</span>
<span class='tline' id='l144' data-llen='2603:2626'>萬物之數也大抵皆然孰謂圗自圗書自書者乎不然</span>
<span class='tline' id='l145' data-llen='2626:2649'>筮何取於蓍哉蓍一本百莖象圗書之數有百也置五</span>
<span class='tline' id='l146' data-llen='2649:2672'>十而揲五十象圗書之數配隂陽為五十也言大衍者</span>
<span class='tline' id='l147' data-llen='2672:2682'>即此觀之思過半矣</span>
<span class='tline' id='l148' data-llen='2682:2709'><a onclick="displayPageImage('KR1a0063', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span>
<span class='tline' id='l149' data-llen='2709:2712'>　</span>
<span class='tline' id='l150' data-llen='2712:2715'>　</span>
<span class='tline' id='l151' data-llen='2715:2718'>　</span>
<span class='tline' id='l152' data-llen='2718:2721'>　</span>
<span class='tline' id='l153' data-llen='2721:2724'>　</span>
<span class='tline' id='l154' data-llen='2724:2727'>　</span>
<span class='tline' id='l155' data-llen='2727:2730'>　</span>
<span class='tline' id='l156' data-llen='2730:2733'>　</span>
<span class='tline' id='l157' data-llen='2733:2760'><a onclick="displayPageImage('KR1a0063', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span>
<span class='tline' id='l158' data-llen='2760:2763'>　</span>
<span class='tline' id='l159' data-llen='2763:2773'>　　　河圗納音例</span>
<span class='tline' id='l160' data-llen='2773:2789'>一六　　水之體數　　火之用數</span>
<span class='tline' id='l161' data-llen='2789:2812'>　先天卦序坤艮土居之水以五為用數故五土之卦</span>
<span class='tline' id='l162' data-llen='2812:2831'>　坤艮居一六水數之位明水納土成音也</span>
<span class='tline' id='l163' data-llen='2831:2847'>二七　　火之體數　　土之用數</span>
<span class='tline' id='l164' data-llen='2847:2870'>　先天卦序坎水居之火以一六為用數故一六水之</span>
<span class='tline' id='l165' data-llen='2870:2888'>　卦坎居七火數之位明火納水成音也</span>
<span class='tline' id='l166' data-llen='2888:2904'>三八　　木之體數　　木之用數</span>
<span class='tline' id='l167' data-llen='2904:2931'><a onclick="displayPageImage('KR1a0063', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span>
<span class='tline' id='l168' data-llen='2931:2954'>　先天卦序震木位於本數之八以木自能成音也故</span>
<span class='tline' id='l169' data-llen='2954:2965'>　本卦自居本數之位</span>
<span class='tline' id='l170' data-llen='2965:2981'>四九　　金之體數　　金之用數</span>
<span class='tline' id='l171' data-llen='2981:3004'>　先天卦序乾金位於本數之九兊金位於本數之四</span>
<span class='tline' id='l172' data-llen='3004:3022'>　以金自能成音故本卦自居本數之位</span>
<span class='tline' id='l173' data-llen='3022:3038'>五十　　土之體數　　水之用數</span>
<span class='tline' id='l174' data-llen='3038:3061'>　土居中寄位四季納火成音離火以土寄位者也故</span>
<span class='tline' id='l175' data-llen='3061:3081'>　火二與木三交互其位子居母位母居子位</span>
<span class='tline' id='l176' data-llen='3081:3108'><a onclick="displayPageImage('KR1a0063', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span>
<span class='tline' id='l177' data-llen='3108:3131'>案河圗乾居九數兊居四數厥數惟金厥卦惟金震居</span>
<span class='tline' id='l178' data-llen='3131:3154'>八數厥數惟木厥卦惟木數與卦相合也至於他數與</span>
<span class='tline' id='l179' data-llen='3154:3177'>卦若不相似焉者何也此當扵納音求之金自能成音</span>
<span class='tline' id='l180' data-llen='3177:3200'>故兊乾之金從本數居四與九木自能成音故震之木</span>
<span class='tline' id='l181' data-llen='3200:3223'>從本數居八若夫水一六數納土成音水遂從土數五</span>
<span class='tline' id='l182' data-llen='3223:3247'>故坤土艮土往居水之一六位火二七數納水成音火遂</span>
<span class='tline' id='l183' data-llen='3247:3270'>從水數一六故坎水往居火之七位土納火成音曷為</span>
<span class='tline' id='l184' data-llen='3270:3293'>火不居土五之位土分旺寄位者也故離火遂與巽木</span>
<span class='tline' id='l185' data-llen='3293:3320'><a onclick="displayPageImage('KR1a0063', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span>
<span class='tline' id='l186' data-llen='3320:3343'>交互其位離火居木三之位子依母也巽木居火二之</span>
<span class='tline' id='l187' data-llen='3343:3362'>位母従子也此八卦之象合河圗之數然也</span>
<span class='tline' id='l188' data-llen='3362:3389'><a onclick="displayPageImage('KR1a0063', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span>
<span class='tline' id='l189' data-llen='3389:3392'>　</span>
<span class='tline' id='l190' data-llen='3392:3395'>　</span>
<span class='tline' id='l191' data-llen='3395:3398'>　</span>
<span class='tline' id='l192' data-llen='3398:3401'>　</span>
<span class='tline' id='l193' data-llen='3401:3404'>　</span>
<span class='tline' id='l194' data-llen='3404:3407'>　</span>
<span class='tline' id='l195' data-llen='3407:3410'>　</span>
<span class='tline' id='l196' data-llen='3410:3413'>　</span>
<span class='tline' id='l197' data-llen='3413:3440'><a onclick="displayPageImage('KR1a0063', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span>
<span class='tline' id='l198' data-llen='3440:3463'>案洛書一六水數厥卦惟坎厥方惟北二七火數厥卦</span>
<span class='tline' id='l199' data-llen='3463:3487'>惟離厥方惟南三八木數居東卦則震巽𨽻之四九金</span>
<span class='tline' id='l200' data-llen='3487:3511'>數居西卦則乾兊𨽻之五與十居中土數也卦則坤艮</span>
<span class='tline' id='l201' data-llen='3511:3535'>𨽻之寄位東北與西南數與卦相合卦與方相應五行</span>
<span class='tline' id='l202' data-llen='3535:3558'>以之而序八卦以之而定四方以之而奠此八卦之象</span>
<span class='tline' id='l203' data-llen='3558:3567'>合洛書之數然也</span>
<span class='tline' id='l204' data-llen='3567:3594'><a onclick="displayPageImage('KR1a0063', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l206' data-llen='3596:3623'><a onclick="displayPageImage('KR1a0063', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l208' data-llen='3625:3652'><a onclick="displayPageImage('KR1a0063', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span>
<span class='tline' id='l209' data-llen='3652:3675'>夫子言易有聖人之道曰非天下之至精其孰能與於</span>
<span class='tline' id='l210' data-llen='3675:3698'>此曰非天下之至變其孰能與於此曰非天下之至神</span>
<span class='tline' id='l211' data-llen='3698:3721'>其孰能與於此觀此二圗交以河圗則六十四卦之序</span>
<span class='tline' id='l212' data-llen='3721:3744'>皆乾一兊二離三震四巽五坎六艮七坤八往者順来</span>
<span class='tline' id='l213' data-llen='3744:3767'>者逆也交以洛書則六十四卦之序皆出震齊巽見離</span>
<span class='tline' id='l214' data-llen='3767:3790'>役坤說兊戰乾勞坎成艮也嗚呼天出圗書以示聖人</span>
<span class='tline' id='l215' data-llen='3790:3813'>聖人畫卦以法天非至精至變至神其孰能與於此九</span>
<span class='tline' id='l216' data-llen='3813:3826'>為河圗十為洛書端可證矣</span>
<span class='tline' id='l217' data-llen='3826:3853'><a onclick="displayPageImage('KR1a0063', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span>
<span class='tline' id='l218' data-llen='3853:3856'>　</span>
<span class='tline' id='l219' data-llen='3856:3859'>　</span>
<span class='tline' id='l220' data-llen='3859:3862'>　</span>
<span class='tline' id='l221' data-llen='3862:3865'>　</span>
<span class='tline' id='l222' data-llen='3865:3868'>　</span>
<span class='tline' id='l223' data-llen='3868:3871'>　</span>
<span class='tline' id='l224' data-llen='3871:3874'>　</span>
<span class='tline' id='l225' data-llen='3874:3877'>　</span>
<span class='tline' id='l226' data-llen='3877:3904'><a onclick="displayPageImage('KR1a0063', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span>
<span class='tline' id='l227' data-llen='3904:3927'>圗之數有九卦之位有八乾稱父位成數之九坤稱母</span>
<span class='tline' id='l228' data-llen='3927:3950'>位生數之一一涵九也震為長男位成數之八巽為長</span>
<span class='tline' id='l229' data-llen='3950:3973'>女位生數之二二涵八也坎為中男位成數之七離為</span>
<span class='tline' id='l230' data-llen='3973:3996'>中女位生數之三三涵七也艮為少男位成數之六兊</span>
<span class='tline' id='l231' data-llen='3996:4019'>為少女位生數之四四涵六也五數居中又所以總諸</span>
<span class='tline' id='l232' data-llen='4019:4042'>數也是故乾統三男居成數之位坤統三女居生數之</span>
<span class='tline' id='l233' data-llen='4042:4065'>位獨陽不成獨隂不生所以配道也長幼有序男女有</span>
<span class='tline' id='l234' data-llen='4065:4088'>别所以明倫也男女正而家道正正家而天下定所以</span>
<span class='tline' id='l235' data-llen='4088:4115'><a onclick="displayPageImage('KR1a0063', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span>
<span class='tline' id='l236' data-llen='4115:4129'>致用也噫易豈虚𤣥云乎哉</span>
<span class='tline' id='l237' data-llen='4129:4156'><a onclick="displayPageImage('KR1a0063', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span>
<span class='tline' id='l238' data-llen='4156:4159'>　</span>
<span class='tline' id='l239' data-llen='4159:4162'>　</span>
<span class='tline' id='l240' data-llen='4162:4165'>　</span>
<span class='tline' id='l241' data-llen='4165:4168'>　</span>
<span class='tline' id='l242' data-llen='4168:4171'>　</span>
<span class='tline' id='l243' data-llen='4171:4174'>　</span>
<span class='tline' id='l244' data-llen='4174:4177'>　</span>
<span class='tline' id='l245' data-llen='4177:4180'>　</span>
<span class='tline' id='l246' data-llen='4180:4207'><a onclick="displayPageImage('KR1a0063', 'WYG', '001-19b' );" name="001-19b" class="pb">[001-19b] <img width="20"  src="/static/img/kanseki-5.png"/></a></span>
<span class='tline' id='l247' data-llen='4207:4210'>　</span>
<span class='tline' id='l248' data-llen='4210:4234'>河圗置坤母巽離兊三女於生數之一二三四置乾父震</span>
<span class='tline' id='l249' data-llen='4234:4258'>坎艮三男於成數之九八七六是以數之生成别男女者</span>
<span class='tline' id='l250' data-llen='4258:4282'>也洛書乾統三男居東北坤統三女居西南是以位之左</span>
<span class='tline' id='l251' data-llen='4282:4306'>右别男女者也即洛書而方之河圗金木土之𨽻乾兊</span>
<span class='tline' id='l252' data-llen='4306:4330'>震巽坤艮也象分生成之數為二水火之𨽻坎離也象</span>
<span class='tline' id='l253' data-llen='4330:4353'>合生成之數為一數同而位不同者乾兊也數與位俱</span>
<span class='tline' id='l254' data-llen='4353:4376'>不同者坤艮震巽坎離也然則圗書象數果不同歟聖</span>
<span class='tline' id='l255' data-llen='4376:4399'>人設象以配數因數以定象其别男女之序同一㫖耳</span>
<span class='tline' id='l256' data-llen='4399:4426'><a onclick="displayPageImage('KR1a0063', 'WYG', '001-20a' );" name="001-20a" class="pb">[001-20a] <img width="20"  src="/static/img/kanseki-5.png"/></a></span>
<span class='tline' id='l257' data-llen='4426:4437'>　　　河圗洛書異同</span>
<span class='tline' id='l258' data-llen='4437:4460'>河圗洛書皆天之所出皆聖人之所則其所以異所以</span>
<span class='tline' id='l259' data-llen='4460:4483'>同者先儒言之備矣若夫圗之竒數始於左旋終於右</span>
<span class='tline' id='l260' data-llen='4483:4506'>旋逆布也偶數始於右旋終於左旋順布也書則竒偶</span>
<span class='tline' id='l261' data-llen='4506:4529'>同一右旋焉此其異者然耳圗之竒居四正而五居中</span>
<span class='tline' id='l262' data-llen='4529:4552'>貴陽也偶居四維而虚其十賤隂也書則竒偶得以相</span>
<span class='tline' id='l263' data-llen='4552:4575'>配焉此其異者又然耳圗之一也三也七也九也其象</span>
<span class='tline' id='l264' data-llen='4575:4598'>衡而竒故陽儀之畫則之至於書則竒之衡无以異於</span>
<span class='tline' id='l265' data-llen='4598:4625'><a onclick="displayPageImage('KR1a0063', 'WYG', '001-20b' );" name="001-20b" class="pb">[001-20b] <img width="20"  src="/static/img/kanseki-5.png"/></a></span>
<span class='tline' id='l266' data-llen='4625:4648'>偶焉圗之二也四也六也八也其象縦而偶故隂儀之</span>
<span class='tline' id='l267' data-llen='4648:4671'>畫則之至於書則偶之衡无以異於竒焉此其異者又</span>
<span class='tline' id='l268' data-llen='4671:4694'>然耳其所為同者圗一生水而六與一為聨與書之一</span>
<span class='tline' id='l269' data-llen='4694:4717'>六生成合旡以異也圗二生火而七與二為聨與書之</span>
<span class='tline' id='l270' data-llen='4717:4740'>二七生成合无以異也圗三生木而八與三為聨與書</span>
<span class='tline' id='l271' data-llen='4740:4763'>之三八生成合无以異也圗四生金而九與四為聨與</span>
<span class='tline' id='l272' data-llen='4763:4786'>書之四九生成合无以異也惟五生土圗虚其十與書</span>
<span class='tline' id='l273' data-llen='4786:4809'>不同然土旺四季圗一對九為十二對八為十三對七</span>
<span class='tline' id='l274' data-llen='4809:4836'><a onclick="displayPageImage('KR1a0063', 'WYG', '001-21a' );" name="001-21a" class="pb">[001-21a] <img width="20"  src="/static/img/kanseki-5.png"/></a></span>
<span class='tline' id='l275' data-llen='4836:4859'>為十四對六為十十之體不具十之用已該與書之五</span>
<span class='tline' id='l276' data-llen='4859:4882'>與十生成合亦何以異不特此也河圗之數竒贏偶乏</span>
<span class='tline' id='l277' data-llen='4882:4905'>洛書之數竒乏偶贏人惟見不同耳豈知黙相脗合之</span>
<span class='tline' id='l278' data-llen='4905:4928'>妙又當於生成之合者求之何也天一地二天三地四</span>
<span class='tline' id='l279' data-llen='4928:4951'>天五生數也合之其為數也十有五地六天七地八天</span>
<span class='tline' id='l280' data-llen='4951:4974'>九地十成數也合之其為數也四十圗書之周於外者</span>
<span class='tline' id='l281' data-llen='4974:4997'>總其數皆四十合成數也圗之虚其中則涵十有五書</span>
<span class='tline' id='l282' data-llen='4997:5020'>之實其中則具十有五合生數也以體分之則互於中</span>
<span class='tline' id='l283' data-llen='5020:5047'><a onclick="displayPageImage('KR1a0063', 'WYG', '001-21b' );" name="001-21b" class="pb">[001-21b] <img width="20"  src="/static/img/kanseki-5.png"/></a></span>
<span class='tline' id='l284' data-llen='5047:5070'>外各具生成以數合之則生數處中成數處外於此見</span>
<span class='tline' id='l285' data-llen='5070:5092'>生生造化皆自中起圗書之異也同也可得而言矣</span>
<span class='tline' id='l286' data-llen='5092:5119'><a onclick="displayPageImage('KR1a0063', 'WYG', '001-22a' );" name="001-22a" class="pb">[001-22a] <img width="20"  src="/static/img/kanseki-5.png"/></a></span>
<span class='tline' id='l287' data-llen='5119:5136'>　　　納音方位禹謨洪範五行異同</span>
<span class='tline' id='l288' data-llen='5136:5159'>納音五行之序曰金火木水土方位五行之序曰水木</span>
<span class='tline' id='l289' data-llen='5159:5182'>火金土禹謨五行之序曰水火金木土洪範五行之序</span>
<span class='tline' id='l290' data-llen='5182:5205'>曰水火木金土四者不同何也曰自河圗洛書求之則</span>
<span class='tline' id='l291' data-llen='5205:5228'>得之矣納音五行禹謨五行其序本於河圗方位五行</span>
<span class='tline' id='l292' data-llen='5228:5251'>洪範五行其序本於洛書何以言之河圗納音以乾一</span>
<span class='tline' id='l293' data-llen='5251:5274'>兊二離三震四巽五坎六艮七坤八為序乾兊金也離</span>
<span class='tline' id='l294' data-llen='5274:5297'>火也震巽木也坎水也艮坤土也故納音五行之序曰</span>
<span class='tline' id='l295' data-llen='5297:5324'><a onclick="displayPageImage('KR1a0063', 'WYG', '001-22b' );" name="001-22b" class="pb">[001-22b] <img width="20"  src="/static/img/kanseki-5.png"/></a></span>
<span class='tline' id='l296' data-llen='5324:5347'>金火木水土河圗一六本水數居北七二本火數居西</span>
<span class='tline' id='l297' data-llen='5347:5370'>九四本金數居南三八本木數居東五土居中故禹謨</span>
<span class='tline' id='l298' data-llen='5370:5393'>五行之序曰水火金木土以是知納音五行禹謨五行</span>
<span class='tline' id='l299' data-llen='5393:5416'>皆以河圗之序為序者也至若方位五行先言木而後</span>
<span class='tline' id='l300' data-llen='5416:5439'>言火洪範五行先言火而後言木今以洛書之方觀之</span>
<span class='tline' id='l301' data-llen='5439:5462'>自北方水而之東方木自東方木而之南方火自南方</span>
<span class='tline' id='l302' data-llen='5462:5485'>火而之西方金居中寄位於東北西南則土也故方位</span>
<span class='tline' id='l303' data-llen='5485:5508'>五行之序曰水木火金土又以洛書之數觀之自天一</span>
<span class='tline' id='l304' data-llen='5508:5535'><a onclick="displayPageImage('KR1a0063', 'WYG', '001-23a' );" name="001-23a" class="pb">[001-23a] <img width="20"  src="/static/img/kanseki-5.png"/></a></span>
<span class='tline' id='l305' data-llen='5535:5558'>水次以地二火次以天三木次以地四金次以天五土</span>
<span class='tline' id='l306' data-llen='5558:5581'>故洪範五行之序曰水火木金土以是知方位五行洪</span>
<span class='tline' id='l307' data-llen='5581:5604'>範五行皆以洛書之序為序者也嗚呼聖人立言垂世</span>
<span class='tline' id='l308' data-llen='5604:5627'>豈偶然哉有所本也不然何以曰河出圗洛出書聖人</span>
<span class='tline' id='l309' data-llen='5627:5651'>則之抑於此又知大禹準河圖而明謨箕子倚洛書而作</span>
<span class='tline' id='l310' data-llen='5651:5666'>範關氏劉氏圗書之辨於斯可考</span>
<span class='tline' id='l311' data-llen='5666:5669'>　</span>
<span class='tline' id='l312' data-llen='5669:5672'>　</span>
<span class='tline' id='l313' data-llen='5672:5699'><a onclick="displayPageImage('KR1a0063', 'WYG', '001-23b' );" name="001-23b" class="pb">[001-23b] <img width="20"  src="/static/img/kanseki-5.png"/></a></span>
<span class='tline' id='l314' data-llen='5699:5702'>　</span>
<span class='tline' id='l315' data-llen='5702:5705'>　</span>
<span class='tline' id='l316' data-llen='5705:5708'>　</span>
<span class='tline' id='l317' data-llen='5708:5711'>　</span>
<span class='tline' id='l318' data-llen='5711:5714'>　</span>
<span class='tline' id='l319' data-llen='5714:5717'>　</span>
<span class='tline' id='l320' data-llen='5717:5720'>　</span>
<span class='tline' id='l321' data-llen='5720:5729'>　三易備遺卷一</span>
</p>
<p>
</p>
  </div>
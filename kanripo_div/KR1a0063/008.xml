<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0063', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　三易備遺卷八</span>
<span class='tline' id='l10' data-llen='198:218'>　　　　　　　　　　　宋　朱元昇　撰</span>
<span class='tline' id='l11' data-llen='218:226'>　　後天周易</span>
<span class='tline' id='l12' data-llen='226:235'>　　　周易述意</span>
<span class='tline' id='l13' data-llen='235:258'>夫易之理託象數而明古者仰觀俯察逺物近身象數</span>
<span class='tline' id='l14' data-llen='258:281'>備矣是為連山易黄帝歸藏易因之而已文王周易亦</span>
<span class='tline' id='l15' data-llen='281:304'>豈外連山象數以為易哉周易歴秦漢至於今其書具</span>
<span class='tline' id='l16' data-llen='304:330'><a onclick="displayPageImage('KR1a0063', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='330:353'>在非若連山歸藏存其名而沒其實有其義而亡其辭</span>
<span class='tline' id='l18' data-llen='353:377'>者也夫子十翼為周易而作然𤼵明連山之緼互見於</span>
<span class='tline' id='l19' data-llen='377:400'>辭而說卦一篇特加詳焉豈無意歟蓋以周易取則伏</span>
<span class='tline' id='l20' data-llen='400:423'>羲連山易猶連山易取則天出圖書者也文王演上經</span>
<span class='tline' id='l21' data-llen='423:446'>首乾坤演下經首震艮巽兊演坎離猶上下經之用演</span>
<span class='tline' id='l22' data-llen='446:469'>連山變對為周易反對演連山八八為周易六六演連</span>
<span class='tline' id='l23' data-llen='469:492'>山之策萬有一千五百二十為周易之策萬有二千九</span>
<span class='tline' id='l24' data-llen='492:515'>百六十演連山畫卦之一陽一隂為周易序卦之一陽</span>
<span class='tline' id='l25' data-llen='515:541'><a onclick="displayPageImage('KR1a0063', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='541:564'>一隂其大綱目昭然可考後之學者不察夫子之辭是</span>
<span class='tline' id='l27' data-llen='564:587'>以昧伏羲文王制作謂伏羲易自伏羲易文王易自文</span>
<span class='tline' id='l28' data-llen='587:610'>王易甚失文王演易之意書雖具在義或弗彰愚為此</span>
<span class='tline' id='l29' data-llen='610:619'>懼故述周易備遺</span>
<span class='tline' id='l30' data-llen='619:645'><a onclick="displayPageImage('KR1a0063', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l32' data-llen='647:673'><a onclick="displayPageImage('KR1a0063', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span>
<span class='tline' id='l33' data-llen='673:696'>繫辭曰天尊地卑乾坤定矣卑髙以陳貴賤位矣動静</span>
<span class='tline' id='l34' data-llen='696:719'>有常剛柔斷矣方以類聚物以羣分吉凶生矣在天成</span>
<span class='tline' id='l35' data-llen='719:742'>象在地成形變化見矣是故剛柔相摩八卦相盪鼓之</span>
<span class='tline' id='l36' data-llen='742:765'>以雷霆潤之以風雨日月運行一寒一暑乾道成男坤</span>
<span class='tline' id='l37' data-llen='765:770'>道成女</span>
<span class='tline' id='l38' data-llen='770:793'>　周易以反對為用繫辭焉者係文王周易故繫辭首</span>
<span class='tline' id='l39' data-llen='793:816'>　章夫子所以明反對之義也先天之卦八後天反對</span>
<span class='tline' id='l40' data-llen='816:839'>　為六先天之卦六十四後天反對為三十六六十四</span>
<span class='tline' id='l41' data-llen='839:865'><a onclick="displayPageImage('KR1a0063', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span>
<span class='tline' id='l42' data-llen='865:888'>　者八之演也三十六者六之演也故繫辭曰天尊地</span>
<span class='tline' id='l43' data-llen='888:911'>　卑乾坤定矣此上經首乾坤也曰鼓之以雷霆潤之</span>
<span class='tline' id='l44' data-llen='911:934'>　以風雨此下經首震艮巽兊也曰日月運行一寒一</span>
<span class='tline' id='l45' data-llen='934:957'>　暑此坎離猶上下經之用也其言雷霆而不言艮異</span>
<span class='tline' id='l46' data-llen='957:980'>　乎説卦以雷風為偶者所以明震艮之反對也其言</span>
<span class='tline' id='l47' data-llen='980:1003'>　風雨而不言兊異乎說卦以山澤為偶者所以眀巽</span>
<span class='tline' id='l48' data-llen='1003:1026'>　兊之反對也不言艮而艮已具於震不言兊而兊已</span>
<span class='tline' id='l49' data-llen='1026:1049'>　具於巽此連山易之八八反對為周易之六六則之</span>
<span class='tline' id='l50' data-llen='1049:1075'><a onclick="displayPageImage('KR1a0063', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span>
<span class='tline' id='l51' data-llen='1075:1098'>　河圖乾坤縱而六子衡也周易其㣲矣乎欲觀周易</span>
<span class='tline' id='l52' data-llen='1098:1115'>　大綱目舍繫辭首章其何以觀之哉</span>
<span class='tline' id='l53' data-llen='1115:1141'><a onclick="displayPageImage('KR1a0063', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l55' data-llen='1143:1169'><a onclick="displayPageImage('KR1a0063', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span>
<span class='tline' id='l56' data-llen='1169:1192'>文王演周易六十四卦分為上下經上經之卦三十下</span>
<span class='tline' id='l57' data-llen='1192:1215'>經之卦三十四夫子作序卦以明其序上經首天地序</span>
<span class='tline' id='l58' data-llen='1215:1238'>三十卦下經首男女序三十四卦而反對之義則又作</span>
<span class='tline' id='l59' data-llen='1238:1261'>雜卦以眀之夫聖人之作經豈不能均齊上下經而一</span>
<span class='tline' id='l60' data-llen='1261:1284'>其數下經之卦其數多於上經者果何以哉噫此其所</span>
<span class='tline' id='l61' data-llen='1284:1307'>以為反對之妙也上經三十卦反對則為十有八下經</span>
<span class='tline' id='l62' data-llen='1307:1330'>三十四卦反對亦為十有八曷為其十有八也邵子曰</span>
<span class='tline' id='l63' data-llen='1330:1353'>體者八變用者六變是以八卦之象不易者四反對者</span>
<span class='tline' id='l64' data-llen='1353:1379'><a onclick="displayPageImage('KR1a0063', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span>
<span class='tline' id='l65' data-llen='1379:1402'>二以六變而成八也重卦之象不易者八反易者二十</span>
<span class='tline' id='l66' data-llen='1402:1425'>八以三十六變而成六十四也故爻止乎六卦止乎八</span>
<span class='tline' id='l67' data-llen='1425:1448'>策窮乎三十六而重於一百八十四也由是觀之上經</span>
<span class='tline' id='l68' data-llen='1448:1471'>之卦有乾坤頥大過坎離六卦之不反對則三十可約</span>
<span class='tline' id='l69' data-llen='1471:1494'>而為十八也下經之卦有中孚小過二卦之不反對則</span>
<span class='tline' id='l70' data-llen='1494:1517'>三十四可約而為十八也其不一者未有不一者也上</span>
<span class='tline' id='l71' data-llen='1517:1540'>經陽爻五十二隂爻五十六陽少而隂多則以剥復之</span>
<span class='tline' id='l72' data-llen='1540:1563'>處上經也下經陽爻五十六隂爻五十二陽多而隂少</span>
<span class='tline' id='l73' data-llen='1563:1589'><a onclick="displayPageImage('KR1a0063', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span>
<span class='tline' id='l74' data-llen='1589:1612'>則以夬姤之處下經也合而言之上經為爻一百有八</span>
<span class='tline' id='l75' data-llen='1612:1635'>下經為爻一百有八其數又何甞不一哉於此見先天</span>
<span class='tline' id='l76' data-llen='1635:1658'>之畫為八八者非伏羲自為此八也闡造化無盡之緼</span>
<span class='tline' id='l77' data-llen='1658:1681'>也後天之反對為六六者非文王自為此六也闡伏羲</span>
<span class='tline' id='l78' data-llen='1681:1704'>無盡之緼也或曰文王之卦六矣六固演為三十六矣</span>
<span class='tline' id='l79' data-llen='1704:1727'>而上下經復係以八八六十四何也曰伏羲之八易之</span>
<span class='tline' id='l80' data-llen='1727:1750'>體也文王之六易之用也伏羲八中有六體已該用文</span>
<span class='tline' id='l81' data-llen='1750:1770'>王六中有八用不離體此所以為體用一源也</span>
<span class='tline' id='l82' data-llen='1770:1796'><a onclick="displayPageImage('KR1a0063', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l84' data-llen='1798:1825'><a onclick="displayPageImage('KR1a0063', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span>
<span class='tline' id='l85' data-llen='1825:1848'>後天周易首純乾何也先天乾一兊二離三震四巽五</span>
<span class='tline' id='l86' data-llen='1848:1871'>坎六艮七坤八後天為演先天而作乾一涵坤八故一</span>
<span class='tline' id='l87' data-llen='1871:1894'>先之為上經首兊二涵艮七故二次之為下經首離三</span>
<span class='tline' id='l88' data-llen='1894:1917'>涵坎六故三次之為上下經尾文王作上下經其序本</span>
<span class='tline' id='l89' data-llen='1917:1940'>諸伏羲之序如此曰是固然矣猶有精微之藴焉周易</span>
<span class='tline' id='l90' data-llen='1940:1963'>以反對為用約六十四卦為三十六卦上經一百八爻</span>
<span class='tline' id='l91' data-llen='1963:1986'>下經一百八爻合之為二百一十六爻二百一十六者</span>
<span class='tline' id='l92' data-llen='1986:2009'>純乾之䇿數也此周易所以首純乾然則揆之歸藏連</span>
<span class='tline' id='l93' data-llen='2009:2036'><a onclick="displayPageImage('KR1a0063', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span>
<span class='tline' id='l94' data-llen='2036:2059'>山然歟否歟曰亦何莫不然歸藏首純坤用卦四十八</span>
<span class='tline' id='l95' data-llen='2059:2082'>藏而不用之卦一十六用卦四十八為爻二百八十八</span>
<span class='tline' id='l96' data-llen='2082:2112'>二百八十八者二其純坤之䇿數也二之者何陽<img height='20' width='20' alt='&amp;KR0320' title='KR0320' src='https://raw.githubusercontent.com/kanripo/KR-Gaiji/master/images/KR0320.png'/>而</span>
<span class='tline' id='l97' data-llen='2112:2144'>隂<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>也若夫連山其義𤣥而又𤣥伏羲首百王而作連</span>
<span class='tline' id='l98' data-llen='2144:2167'>山其則諸河圖也乾䇿九而涵一是乾為六十四卦之</span>
<span class='tline' id='l99' data-llen='2167:2190'>首其則諸洛書也艮終萬物而始萬物是艮為六十四</span>
<span class='tline' id='l100' data-llen='2190:2213'>卦之首以乾之䇿二百一十六合艮之䇿一百六十八</span>
<span class='tline' id='l101' data-llen='2213:2236'>是為三百八十四三百八十四者六十四卦之爻辭也</span>
<span class='tline' id='l102' data-llen='2236:2263'><a onclick="displayPageImage('KR1a0063', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span>
<span class='tline' id='l103' data-llen='2263:2286'>賈公彦言連山首艮不兼言連山首乾特舉夏時而言</span>
<span class='tline' id='l104' data-llen='2286:2309'>之耳嗚呼連山易三百八十四爻備其用其則河圖首</span>
<span class='tline' id='l105' data-llen='2309:2332'>乾洛書首艮者歟歸藏易二百八十八爻備其用其首</span>
<span class='tline' id='l106' data-llen='2332:2355'>純坤者歟周易二百一十六爻備其用其首純乾者歟</span>
<span class='tline' id='l107' data-llen='2355:2371'>此三易之妙緼造化之神機至矣哉</span>
<span class='tline' id='l108' data-llen='2371:2398'><a onclick="displayPageImage('KR1a0063', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l110' data-llen='2400:2427'><a onclick="displayPageImage('KR1a0063', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span>
<span class='tline' id='l111' data-llen='2427:2450'>先天乾對坤後天乾坤亦對也先天泰對否後天否泰</span>
<span class='tline' id='l112' data-llen='2450:2473'>亦對也先天隨對蠱後天隨蠱亦對也先天頤對大過</span>
<span class='tline' id='l113' data-llen='2473:2496'>後天頤大過亦對也先天坎對離後天坎離亦對也先</span>
<span class='tline' id='l114' data-llen='2496:2519'>天漸對歸妹後天漸歸妹亦對也先天中孚對小過後</span>
<span class='tline' id='l115' data-llen='2519:2542'>天中孚小過亦對也先天既濟對未濟後天既濟未濟</span>
<span class='tline' id='l116' data-llen='2542:2565'>亦對也易有六十四卦此十六卦先後天同一對餘四</span>
<span class='tline' id='l117' data-llen='2565:2588'>十八卦之對不同何也曰不同者未嘗不同也先天屯</span>
<span class='tline' id='l118' data-llen='2588:2611'>對鼎蒙對革後天屯對蒙鼎對革先天需對晉訟對明</span>
<span class='tline' id='l119' data-llen='2611:2638'><a onclick="displayPageImage('KR1a0063', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span>
<span class='tline' id='l120' data-llen='2638:2661'>夷後天需對訟晉對明夷先天師對同人比對大有後</span>
<span class='tline' id='l121' data-llen='2661:2684'>天師對比同人對大有先天小畜對豫履對謙後天小</span>
<span class='tline' id='l122' data-llen='2684:2707'>畜對履豫對謙先天臨對遯觀對大壯後天臨對觀遯</span>
<span class='tline' id='l123' data-llen='2707:2730'>對大壯先天噬嗑對井賁對困後天噬嗑對賁井對困</span>
<span class='tline' id='l124' data-llen='2730:2753'>先天剥對夬復對姤後天剥對復夬對姤先天无妄對</span>
<span class='tline' id='l125' data-llen='2753:2776'>升大畜對萃後天无妄對大畜升對萃先天咸對損恒</span>
<span class='tline' id='l126' data-llen='2776:2799'>對益後天咸對恒損對益先天家人對解睽對蹇後天</span>
<span class='tline' id='l127' data-llen='2799:2822'>家人對睽解對蹇先天震對巽艮對兊後天震對艮巽</span>
<span class='tline' id='l128' data-llen='2822:2849'><a onclick="displayPageImage('KR1a0063', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span>
<span class='tline' id='l129' data-llen='2849:2872'>對兊先天豐對渙旅對節後天豐對旅渙對節由此觀</span>
<span class='tline' id='l130' data-llen='2872:2894'>之先後天四十八卦之對將無不同用述其列於左</span>
<span class='tline' id='l131' data-llen='2894:2921'><a onclick="displayPageImage('KR1a0063', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l133' data-llen='2923:2950'><a onclick="displayPageImage('KR1a0063', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l135' data-llen='2952:2979'><a onclick="displayPageImage('KR1a0063', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l137' data-llen='2981:3008'><a onclick="displayPageImage('KR1a0063', 'WYG', '008-18a' );" name="008-18a" class="pb">[008-18a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l139' data-llen='3010:3037'><a onclick="displayPageImage('KR1a0063', 'WYG', '008-19a' );" name="008-19a" class="pb">[008-19a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l141' data-llen='3039:3066'><a onclick="displayPageImage('KR1a0063', 'WYG', '008-20a' );" name="008-20a" class="pb">[008-20a] <img width="20"  src="/static/img/kanseki-5.png"/></a></span>
<span class='tline' id='l142' data-llen='3066:3089'>夫連山歸藏周易之作也有首艮首坤首乾之不同然</span>
<span class='tline' id='l143' data-llen='3089:3112'>其所取則者一本諸河圖洛書焉爾烏得而不同世之</span>
<span class='tline' id='l144' data-llen='3112:3135'>言易者大抵謂先天自先天後天自後天判然若兩物</span>
<span class='tline' id='l145' data-llen='3135:3159'>之不相侔也蔡季通有曰連山歸藏雖不𫝊意其作用</span>
<span class='tline' id='l146' data-llen='3159:3182'>必與周易大異予嘗恨生不得與季通同時共尚論古</span>
<span class='tline' id='l147' data-llen='3182:3206'>之人者為此也此圖𤼵明先天以變通為用後天以反</span>
<span class='tline' id='l148' data-llen='3206:3229'>對為用其作用似不同其為對也終歸諸同固已瞭然</span>
<span class='tline' id='l149' data-llen='3229:3252'>在目矣至於乾坤頤大過中孚小過坎離八卦不可得</span>
<span class='tline' id='l150' data-llen='3252:3279'><a onclick="displayPageImage('KR1a0063', 'WYG', '008-20b' );" name="008-20b" class="pb">[008-20b] <img width="20"  src="/static/img/kanseki-5.png"/></a></span>
<span class='tline' id='l151' data-llen='3279:3302'>而反對泰否隨蠱漸歸妹既濟未濟八卦可得而反對</span>
<span class='tline' id='l152' data-llen='3302:3325'>亦可得而變對總十六卦文王雖一仍其對之舊然别</span>
<span class='tline' id='l153' data-llen='3325:3348'>而隷之上下經則又有說焉乾與泰先天隷乾宫也坤</span>
<span class='tline' id='l154' data-llen='3348:3371'>與否先天隷坤宫也是為乾父坤母後天以之隷上經</span>
<span class='tline' id='l155' data-llen='3371:3396'>頤與隨先天以之𨽻震宫也大過與蠱先天隷巽宫也是</span>
<span class='tline' id='l156' data-llen='3396:3419'>為長男長女後天以之隷上經小過與漸先天隷艮宫</span>
<span class='tline' id='l157' data-llen='3419:3442'>也中孚與歸妹先天隷兊宫也為少男少女後天以之</span>
<span class='tline' id='l158' data-llen='3442:3465'>隷下經坎離既未濟先天隷坎離宫也是為中男中女</span>
<span class='tline' id='l159' data-llen='3465:3492'><a onclick="displayPageImage('KR1a0063', 'WYG', '008-21a' );" name="008-21a" class="pb">[008-21a] <img width="20"  src="/static/img/kanseki-5.png"/></a></span>
<span class='tline' id='l160' data-llen='3492:3515'>後天以之分隷上下經其尊卑定位長幼有倫後天先</span>
<span class='tline' id='l161' data-llen='3515:3530'>天同一貫耳故曰文法羲羲法天</span>
<span class='tline' id='l162' data-llen='3530:3533'>　</span>
<span class='tline' id='l163' data-llen='3533:3536'>　</span>
<span class='tline' id='l164' data-llen='3536:3539'>　</span>
<span class='tline' id='l165' data-llen='3539:3542'>　</span>
<span class='tline' id='l166' data-llen='3542:3545'>　</span>
<span class='tline' id='l167' data-llen='3545:3548'>　</span>
<span class='tline' id='l168' data-llen='3548:3575'><a onclick="displayPageImage('KR1a0063', 'WYG', '008-21b' );" name="008-21b" class="pb">[008-21b] <img width="20"  src="/static/img/kanseki-5.png"/></a></span>
<span class='tline' id='l169' data-llen='3575:3578'>　</span>
<span class='tline' id='l170' data-llen='3578:3581'>　</span>
<span class='tline' id='l171' data-llen='3581:3584'>　</span>
<span class='tline' id='l172' data-llen='3584:3587'>　</span>
<span class='tline' id='l173' data-llen='3587:3590'>　</span>
<span class='tline' id='l174' data-llen='3590:3593'>　</span>
<span class='tline' id='l175' data-llen='3593:3596'>　</span>
<span class='tline' id='l176' data-llen='3596:3605'>　三易備遺卷八</span>
</p>
<p>
</p>
  </div>
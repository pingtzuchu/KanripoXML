<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0021', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　洪範統一　　　　　　　宋　趙善湘　撰</span><br/>
<span class='tline' id='l10' data-llen='212:235'>惟十有三祀王訪于箕子王乃言曰嗚呼箕子惟天隂</span><br/>
<span class='tline' id='l11' data-llen='235:252'>隲下民相協厥居我不知其彞倫攸叙</span><br/>
<span class='tline' id='l12' data-llen='252:275'>　商曰祀周曰年洪範周書稱祀盖箕子自序其事而</span><br/>
<span class='tline' id='l13' data-llen='275:298'>　周史因而書之也王訪于箕子就見之也武王可使</span><br/>
<span class='tline' id='l14' data-llen='298:321'>　箕子歸周不能使箕子朝王道不可屈也方念天下</span><br/>
<span class='tline' id='l15' data-llen='321:344'>　之民未安其居彞倫不得其叙道在箕子而可臣致</span><br/>
<span class='tline' id='l16' data-llen='344:370'><a onclick="displayPageImage('KR1b0021', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='370:393'>　之乎武王訪之不為失尊訪而問之遂陳洪範箕子</span><br/>
<span class='tline' id='l18' data-llen='393:416'>　不為失節武王所以聖箕子所以仁也乃言者徐然</span><br/>
<span class='tline' id='l19' data-llen='416:439'>　後言曰嗚呼箕子者感歎之辭武王何心于有天下</span><br/>
<span class='tline' id='l20' data-llen='439:462'>　以彞倫之失其叙天命在周武王不獲已而有之然</span><br/>
<span class='tline' id='l21' data-llen='462:485'>　箕子亡國之宗臣也始見之頃寕無衋然于心乎惟</span><br/>
<span class='tline' id='l22' data-llen='485:508'>　天隂隲下民莫不欲安其居而輔相協和之則在有</span><br/>
<span class='tline' id='l23' data-llen='508:531'>　土之君受不能相協民居使至于亂武王代興未知</span><br/>
<span class='tline' id='l24' data-llen='531:554'>　彞倫攸叙其心恐懼訪箕子而後問武王之心天之</span><br/>
<span class='tline' id='l25' data-llen='554:580'><a onclick="displayPageImage('KR1b0021', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='580:604'>　心也所問天之道也天錫禹洪範九疇而𫝊之箕子</span><br/>
<span class='tline' id='l27' data-llen='604:627'>　箕子不得其位行之而武王以箕子歸首及於此洪</span><br/>
<span class='tline' id='l28' data-llen='627:639'>　範之𫝊不在武王乎</span><br/>
<span class='tline' id='l29' data-llen='639:662'>箕子乃言曰我聞在昔鯀陻洪水汨陳其五行帝乃震</span><br/>
<span class='tline' id='l30' data-llen='662:685'>怒不畀洪範九疇彞倫攸斁鯀則殛死禹乃嗣興天乃</span><br/>
<span class='tline' id='l31' data-llen='685:697'>錫禹洪範九疇彞倫攸叙</span><br/>
<span class='tline' id='l32' data-llen='697:720'>　箕子之於武王亦難矣徐然後言見其不獲己之意</span><br/>
<span class='tline' id='l33' data-llen='720:743'>　欲陳九疇而先及鯀禹之事盖言得道者昌失道者</span><br/>
<span class='tline' id='l34' data-llen='743:769'><a onclick="displayPageImage('KR1b0021', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='769:792'>　亡也堯之時洪水為害四岳舉鯀以治鯀陻洪水汨</span><br/>
<span class='tline' id='l36' data-llen='792:815'>　陳其五行不能相協民居彞倫斁矣故天怒而殛之</span><br/>
<span class='tline' id='l37' data-llen='815:838'>　不畀洪範九疇殛之者舜而舜以天殛之故曰帝乃</span><br/>
<span class='tline' id='l38' data-llen='838:861'>　震怒不畀洪範九疇彞倫攸斁天豈不欲畀鯀鯀不</span><br/>
<span class='tline' id='l39' data-llen='861:884'>　能循乎自然之道績用弗成鯀自棄於天雖欲畀之</span><br/>
<span class='tline' id='l40' data-llen='884:907'>　不可暨禹之興地平天成六府三事允治天乃錫禹</span><br/>
<span class='tline' id='l41' data-llen='907:930'>　洪範九疇彞倫攸叙天豈以之私禹禹能平治水土</span><br/>
<span class='tline' id='l42' data-llen='930:953'>　彞倫復得其叙則洪範九疇在禹矣雖欲不錫之亦</span><br/>
<span class='tline' id='l43' data-llen='953:979'><a onclick="displayPageImage('KR1b0021', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='979:1002'>　不可天固何心於其間哉亦猶受自絶于天斁其彞</span><br/>
<span class='tline' id='l45' data-llen='1002:1025'>　倫箕子之諫不聽是天不畀洪範九疇武王應天順</span><br/>
<span class='tline' id='l46' data-llen='1025:1048'>　人而汲汲以彞倫攸叙為問則洪範九疇亦在武王</span><br/>
<span class='tline' id='l47' data-llen='1048:1071'>　矣實天錫之也箕子可得而不陳乎箕子為此數語</span><br/>
<span class='tline' id='l48' data-llen='1071:1089'>　然後陳九疇之叙可謂深切著明已夫</span><br/>
<span class='tline' id='l49' data-llen='1089:1096'>初一曰五行</span><br/>
<span class='tline' id='l50' data-llen='1096:1119'>　此九疇之始也九疇何始於五行天一生水地二生</span><br/>
<span class='tline' id='l51' data-llen='1119:1142'>　火天三生木地四生金天五生土自有天地而五行</span><br/>
<span class='tline' id='l52' data-llen='1142:1168'><a onclick="displayPageImage('KR1b0021', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1168:1191'>　生焉故洪範九疇始於五行也或曰洪範九疇五行</span><br/>
<span class='tline' id='l54' data-llen='1191:1214'>　五事五紀庶徵皆五而皇極經世書其數皆四何也</span><br/>
<span class='tline' id='l55' data-llen='1214:1237'>　曰五行之於土五事之於思五紀之於歴數庶徵之</span><br/>
<span class='tline' id='l56' data-llen='1237:1260'>　於風皆皇極經世之道也經世書主於皇極故其數</span><br/>
<span class='tline' id='l57' data-llen='1260:1273'>　四而已以皇極足之五矣</span><br/>
<span class='tline' id='l58' data-llen='1273:1282'>次二曰敬用五事</span><br/>
<span class='tline' id='l59' data-llen='1282:1305'>　此以下皆自然之叙天地分而水火木金土為天地</span><br/>
<span class='tline' id='l60' data-llen='1305:1328'>　之五行人生乎天地之間而貌言視聴思為人之五</span><br/>
<span class='tline' id='l61' data-llen='1328:1354'><a onclick="displayPageImage('KR1b0021', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1354:1377'>　行得於形象之初而根於固有之性其道則一也聖</span><br/>
<span class='tline' id='l63' data-llen='1377:1400'>　人出而治天下苟不先敬此五事則吾身之五行先</span><br/>
<span class='tline' id='l64' data-llen='1400:1414'>　汨之矣何以致彞倫之叙耶</span><br/>
<span class='tline' id='l65' data-llen='1414:1423'>次三曰農用八政</span><br/>
<span class='tline' id='l66' data-llen='1423:1446'>天地有此五行矣聖人敬用此五事矣所以施之天地</span><br/>
<span class='tline' id='l67' data-llen='1446:1469'>　之間者宜孰先焉經曰惟天地萬物父母惟人萬物</span><br/>
<span class='tline' id='l68' data-llen='1469:1492'>　之靈亶聰明作元后元后作民父母八政者豈非父</span><br/>
<span class='tline' id='l69' data-llen='1492:1515'>　母斯民之急務乎政非獨此八者而此八者亦天地</span><br/>
<span class='tline' id='l70' data-llen='1515:1541'><a onclick="displayPageImage('KR1b0021', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1541:1564'>　自然之序有不可或闕也農農事也八政自一曰食</span><br/>
<span class='tline' id='l72' data-llen='1564:1587'>　至八曰師無非養民皆本之於農事茍不知務本則</span><br/>
<span class='tline' id='l73' data-llen='1587:1620'>　八政何由自致其用注曰農厚也<span class='krp-note'>案釋文引馬氏曰/食為八政之首故</span></span><br/>
<span class='tline' id='l74' data-llen='1620:1642'>　<span class='krp-note'>以農名之趙氏以務/本釋農字合於古訓</span></span><br/>
<span class='tline' id='l75' data-llen='1642:1651'>次四曰協用五紀</span><br/>
<span class='tline' id='l76' data-llen='1651:1674'>　八政本於天地間之固有而見於聖人五事之敬用</span><br/>
<span class='tline' id='l77' data-llen='1674:1697'>　天運乎上地成乎下聖人擅域中之大而不明乎天</span><br/>
<span class='tline' id='l78' data-llen='1697:1720'>　道則政亦乖矣故治歴明時取法於天凡有不協於</span><br/>
<span class='tline' id='l79' data-llen='1720:1746'><a onclick="displayPageImage('KR1b0021', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1746:1769'>　五紀者皆當致其察也如是則寧有悖違天道之政</span><br/>
<span class='tline' id='l81' data-llen='1769:1776'>　為民害乎</span><br/>
<span class='tline' id='l82' data-llen='1776:1785'>次五曰建用皇極</span><br/>
<span class='tline' id='l83' data-llen='1785:1808'>　皇乃皇皇上帝之皇大之不可名言也説文解字通</span><br/>
<span class='tline' id='l84' data-llen='1808:1831'>　釋曰極棟也屋脊之棟言衆木之極至也經曰會其</span><br/>
<span class='tline' id='l85' data-llen='1831:1854'>　有極歸其有極言之甚明不曰大中者言皇極之道</span><br/>
<span class='tline' id='l86' data-llen='1854:1877'>　有非大中之所能盡也九疇之數以五為極九疇之</span><br/>
<span class='tline' id='l87' data-llen='1877:1900'>　叙以極為五始於五行終于六極皆皇極為之用也</span><br/>
<span class='tline' id='l88' data-llen='1900:1926'><a onclick="displayPageImage('KR1b0021', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1926:1943'>　皇極不建則九疇不叙而彞倫斁矣</span><br/>
<span class='tline' id='l90' data-llen='1943:1952'>次六曰乂用三徳</span><br/>
<span class='tline' id='l91' data-llen='1952:1975'>　一二三四五天地之生數也六七八九十天地之成</span><br/>
<span class='tline' id='l92' data-llen='1975:1998'>　數也天地之數止於五一五為六以五而成乎一也</span><br/>
<span class='tline' id='l93' data-llen='1998:2021'>　皇極之道中立於五至一之理不可易矣然日中必</span><br/>
<span class='tline' id='l94' data-llen='2021:2044'>　昃有中必有不中所以抑其過而勉歸於中則在夫</span><br/>
<span class='tline' id='l95' data-llen='2044:2067'>　建極之君曰正直曰剛克曰柔克所以成乎皇極之</span><br/>
<span class='tline' id='l96' data-llen='2067:2090'>　道也乂治也惟聖人能致其乂所以為建極之道歟</span><br/>
<span class='tline' id='l97' data-llen='2090:2116'><a onclick="displayPageImage('KR1b0021', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2116:2125'>次七曰明用稽疑</span><br/>
<span class='tline' id='l99' data-llen='2125:2148'>　三徳所以輔乎皇極者也然大道既分皇極之用散</span><br/>
<span class='tline' id='l100' data-llen='2148:2171'>　在萬殊無精粗無小大如是而為道如是而非道如</span><br/>
<span class='tline' id='l101' data-llen='2171:2194'>　是而可如是而不可吾恐不能無疑於其間遂立卜</span><br/>
<span class='tline' id='l102' data-llen='2194:2217'>　筮而稽之曰明用稽疑則稽疑當主乎明茍無明見</span><br/>
<span class='tline' id='l103' data-llen='2217:2226'>　則流於邪説矣</span><br/>
<span class='tline' id='l104' data-llen='2226:2235'>次八曰念用庶徵</span><br/>
<span class='tline' id='l105' data-llen='2235:2259'>　雨𤾉燠寒風之在天者實本於聖人之一身知所以</span><br/>
<span class='tline' id='l106' data-llen='2259:2285'><a onclick="displayPageImage('KR1b0021', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2285:2308'>　稽疑而不知驗之於天則此念一差天時從之惟聖</span><br/>
<span class='tline' id='l108' data-llen='2308:2331'>　人視天人為一致念念不敢忘有不順於上則修身</span><br/>
<span class='tline' id='l109' data-llen='2331:2354'>　省行於其下常恐五事之敬有時而虧而五者之應</span><br/>
<span class='tline' id='l110' data-llen='2354:2373'>　不以其叙也如是而聖人修己之道備矣</span><br/>
<span class='tline' id='l111' data-llen='2373:2386'>次九曰嚮用五福威用六極</span><br/>
<span class='tline' id='l112' data-llen='2386:2409'>　九疇何為止於九以言乎天地生成之數則當止於</span><br/>
<span class='tline' id='l113' data-llen='2409:2432'>　十也曰不然夫數之有一非一也數之始也昔之為</span><br/>
<span class='tline' id='l114' data-llen='2432:2455'>　太極而後之為皇極者乃一也一判而為數數始乎</span><br/>
<span class='tline' id='l115' data-llen='2455:2481'><a onclick="displayPageImage('KR1b0021', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2481:2504'>　一而其一遂遷焉至兩儀生四象四象生八卦而所</span><br/>
<span class='tline' id='l117' data-llen='2504:2527'>　謂一者乃復居乎四八之中是為五也故九疇之數</span><br/>
<span class='tline' id='l118' data-llen='2527:2550'>　止於九建極之數也非生成之數也嚮勸也威戒也</span><br/>
<span class='tline' id='l119' data-llen='2550:2573'>　聖人歛福以錫民猶恐其乆而忘之故其終復以五</span><br/>
<span class='tline' id='l120' data-llen='2573:2596'>　福六極勸且戒焉凡是九疇皆有叙而不紊所以為</span><br/>
<span class='tline' id='l121' data-llen='2596:2606'>　聖人經世之大法</span><br/>
<span class='tline' id='l122' data-llen='2606:2626'>一五行一曰水二曰火三曰木四曰金五曰土</span><br/>
<span class='tline' id='l123' data-llen='2626:2649'>　太極始分而為乾坤乾一變而為坎坤一變而為離</span><br/>
<span class='tline' id='l124' data-llen='2649:2675'><a onclick="displayPageImage('KR1b0021', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2675:2698'>　是生水火乾再變而為震坤再變而為兊是生木金</span><br/>
<span class='tline' id='l126' data-llen='2698:2721'>　水火得乾坤之中氣木金得乾坤之偏氣是為四象</span><br/>
<span class='tline' id='l127' data-llen='2721:2744'>　也土者坤之承乎乾而厚載物者也合乾坤之氣而</span><br/>
<span class='tline' id='l128' data-llen='2744:2767'>　成位乎下故行水火木金之中而為統一之道也此</span><br/>
<span class='tline' id='l129' data-llen='2767:2790'>　是説天地間之生數萬物之始無非水也故曰天一</span><br/>
<span class='tline' id='l130' data-llen='2790:2813'>　生水地以六成之地二生火天以七成之天三生木</span><br/>
<span class='tline' id='l131' data-llen='2813:2836'>　地以八成之地四生金天以九成之天五生土地以</span><br/>
<span class='tline' id='l132' data-llen='2836:2859'>　十成之大略天生之則地成之地生之則天成之不</span><br/>
<span class='tline' id='l133' data-llen='2859:2885'><a onclick="displayPageImage('KR1b0021', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2885:2908'>　過只是隂陽獨隂不生獨陽不生隂陽既合此五行</span><br/>
<span class='tline' id='l135' data-llen='2908:2916'>　之所以生也</span><br/>
<span class='tline' id='l136' data-llen='2916:2938'>水曰潤下火曰炎上木曰曲直金曰從革土爰稼穡</span><br/>
<span class='tline' id='l137' data-llen='2938:2961'>　五行曰五材所以為民用水潤下火炎上木曲直金</span><br/>
<span class='tline' id='l138' data-llen='2961:2985'>　従革土稼穡皆固有之性而見之於𤼵用也土無定</span><br/>
<span class='tline' id='l139' data-llen='2985:3008'>　用故無定稱爰亦用也凡行乎水火木金之中者皆</span><br/>
<span class='tline' id='l140' data-llen='3008:3031'>　土之用獨言稼穡舉其養民之大者水火木金而非</span><br/>
<span class='tline' id='l141' data-llen='3031:3046'>　土用稼穡則民不得而自養也</span><br/>
<span class='tline' id='l142' data-llen='3046:3072'><a onclick="displayPageImage('KR1b0021', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3072:3094'>潤下作鹹炎上作苦曲直作酸從革作辛稼穡作甘</span><br/>
<span class='tline' id='l144' data-llen='3094:3117'>　此五行養民之味也鹹苦酸辛味之不適於口者人</span><br/>
<span class='tline' id='l145' data-llen='3117:3140'>　皆安之而不以為異必其鹹苦酸辛而甘者也甘味</span><br/>
<span class='tline' id='l146' data-llen='3140:3163'>　之美者為五味之主也五味非甘而人或有嗜之者</span><br/>
<span class='tline' id='l147' data-llen='3163:3170'>　嗜之偏也</span><br/>
<span class='tline' id='l148' data-llen='3170:3190'>二五事一曰貎二曰言三曰視四曰聽五曰思</span><br/>
<span class='tline' id='l149' data-llen='3190:3213'>　人禀天地之靈以生出與物接則有五事焉貎言視</span><br/>
<span class='tline' id='l150' data-llen='3213:3236'>　聽思皆一事也而貎言視聽悉本於心思之發用當</span><br/>
<span class='tline' id='l151' data-llen='3236:3262'><a onclick="displayPageImage('KR1b0021', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3262:3285'>　無一不致其思也貎而後言言而後視視而後聽亦</span><br/>
<span class='tline' id='l153' data-llen='3285:3293'>　自然之叙也</span><br/>
<span class='tline' id='l154' data-llen='3293:3310'>貎曰恭言曰從視曰明聽曰聰思曰睿</span><br/>
<span class='tline' id='l155' data-llen='3310:3333'>　貎言視聽人之四象也思貎言視聽之皇極也曰恭</span><br/>
<span class='tline' id='l156' data-llen='3333:3356'>　曰從曰明曰聰曰睿皆其固有之發用貌恭言從視</span><br/>
<span class='tline' id='l157' data-llen='3356:3379'>　明聽聰而不有思睿立乎其中則必有過不及之差</span><br/>
<span class='tline' id='l158' data-llen='3379:3391'>　矣睿通乎㣲密之盡也</span><br/>
<span class='tline' id='l159' data-llen='3391:3422'>恭作肅從作乂明作晢聰作謀睿作聖<span class='krp-note'>按晢今本作/哲此從孔𫝊</span></span><br/>
<span class='tline' id='l160' data-llen='3422:3448'><a onclick="displayPageImage('KR1b0021', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3448:3471'>　肅乂晢謀聖修己之成徳也然肅乂晢謀皆修己之</span><br/>
<span class='tline' id='l162' data-llen='3471:3494'>　一徳而所以集大成者作聖也苟肅非聖之肅乂非</span><br/>
<span class='tline' id='l163' data-llen='3494:3517'>　聖之乂晢非聖之晢謀非聖之謀則必有差矣不足</span><br/>
<span class='tline' id='l164' data-llen='3517:3540'>　以言成徳也孟子曰伯夷聖之清者也柳下惠聖之</span><br/>
<span class='tline' id='l165' data-llen='3540:3546'>　和者也</span><br/>
<span class='tline' id='l166' data-llen='3546:3569'>三八政一曰食二曰貨三曰祀四曰司空五曰司徒六</span><br/>
<span class='tline' id='l167' data-llen='3569:3580'>曰司㓂七曰賓八曰師</span><br/>
<span class='tline' id='l168' data-llen='3580:3603'>　凡是八者皆養民之急務不可或闕也本末先後亦</span><br/>
<span class='tline' id='l169' data-llen='3603:3630'><a onclick="displayPageImage('KR1b0021', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3630:3642'>　有其叙先儒言之詳矣</span><br/>
<span class='tline' id='l171' data-llen='3642:3664'>四五紀一曰嵗二曰月三曰日四曰星辰五曰歴數</span><br/>
<span class='tline' id='l172' data-llen='3664:3687'>　嵗月日星辰天時之四象也歴數嵗月日星辰之皇</span><br/>
<span class='tline' id='l173' data-llen='3687:3692'>　極也</span><br/>
<span class='tline' id='l174' data-llen='3692:3715'>五皇極皇建其有極斂時五福用敷錫厥庶民惟時厥</span><br/>
<span class='tline' id='l175' data-llen='3715:3726'>庶民于汝極錫汝保極</span><br/>
<span class='tline' id='l176' data-llen='3726:3749'>　五福者皇極之福也合天下之道而歸于聖人之建</span><br/>
<span class='tline' id='l177' data-llen='3749:3772'>　極則五福歛于聖人之一已敷皇極之教而使天下</span><br/>
<span class='tline' id='l178' data-llen='3772:3799'><a onclick="displayPageImage('KR1b0021', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3799:3822'>　皆歸于皇極則天下之福自聖人錫之故曰歛時五</span><br/>
<span class='tline' id='l180' data-llen='3822:3845'>　福用敷錫厥庶民至民化其上日用而不知所以錫</span><br/>
<span class='tline' id='l181' data-llen='3845:3855'>　汝保極于汝極也</span><br/>
<span class='tline' id='l182' data-llen='3855:3874'>凡厥庶民無有淫朋人無有比徳惟皇作極</span><br/>
<span class='tline' id='l183' data-llen='3874:3897'>　此以下言凡者皆其條目也庶民之無淫朋無比徳</span><br/>
<span class='tline' id='l184' data-llen='3897:3908'>　惟在於一人作極也</span><br/>
<span class='tline' id='l185' data-llen='3908:3931'>凡厥庶民有猷有為有守汝則念之不協于極不罹于</span><br/>
<span class='tline' id='l186' data-llen='3931:3954'>咎皇則受之而康而色曰予攸好徳汝則錫之福時人</span><br/>
<span class='tline' id='l187' data-llen='3954:3981'><a onclick="displayPageImage('KR1b0021', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3981:3989'>斯其惟皇之極</span><br/>
<span class='tline' id='l189' data-llen='3989:4012'>　此皇極之君用人之道也五福之四攸好徳皇極之</span><br/>
<span class='tline' id='l190' data-llen='4012:4035'>　君待天下如是忠厚彼或曰予攸好徳則信而用之</span><br/>
<span class='tline' id='l191' data-llen='4035:4056'>　與其攸好徳之福吾将勉之歸于皇極之道也</span><br/>
<span class='tline' id='l192' data-llen='4056:4079'>無虐㷀獨而畏髙明人之有能有爲使羞其行而邦其</span><br/>
<span class='tline' id='l193' data-llen='4079:4082'>昌</span><br/>
<span class='tline' id='l194' data-llen='4082:4105'>　既用之而有不虐煢獨畏髙顯有能有為咸進其行</span><br/>
<span class='tline' id='l195' data-llen='4105:4114'>　則汝之國昌矣</span><br/>
<span class='tline' id='l196' data-llen='4114:4141'><a onclick="displayPageImage('KR1b0021', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4141:4164'>凡厥正人既富方榖汝弗能使有好于而家時人斯其</span><br/>
<span class='tline' id='l198' data-llen='4164:4182'>辜于其無好徳汝雖錫之福其作汝用咎</span><br/>
<span class='tline' id='l199' data-llen='4182:4205'>　五福之二曰富既富以祿而不忠於國為時罪人矣</span><br/>
<span class='tline' id='l200' data-llen='4205:4226'>　主雖欲錫之福彼不知攸好徳適足以為累也</span><br/>
<span class='tline' id='l201' data-llen='4226:4249'>無偏無陂遵王之義無有作好遵王之道無有作惡遵</span><br/>
<span class='tline' id='l202' data-llen='4249:4254'>王之路</span><br/>
<span class='tline' id='l203' data-llen='4254:4277'>　此以下重複言之即皇極之敷言也無偏陂無好惡</span><br/>
<span class='tline' id='l204' data-llen='4277:4294'>　所以戒其臣民一遵於皇極之道也</span><br/>
<span class='tline' id='l205' data-llen='4294:4321'><a onclick="displayPageImage('KR1b0021', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4321:4344'>無偏無黨王道蕩蕩無黨無偏王道平平無反無側王</span><br/>
<span class='tline' id='l207' data-llen='4344:4349'>道正直</span><br/>
<span class='tline' id='l208' data-llen='4349:4372'>　蕩蕩平平正直皆皇極之形見於發用者也欲其遵</span><br/>
<span class='tline' id='l209' data-llen='4372:4388'>　皇極之道故以皇極之發用告之</span><br/>
<span class='tline' id='l210' data-llen='4388:4398'>會其有極歸其有極</span><br/>
<span class='tline' id='l211' data-llen='4398:4421'>　既告之皇極之發用又告之皇極之指歸蕩蕩平平</span><br/>
<span class='tline' id='l212' data-llen='4421:4444'>　正直㑹其有極也言所遇皆極也當知吾心元有此</span><br/>
<span class='tline' id='l213' data-llen='4444:4456'>　極出而求之亦此極也</span><br/>
<span class='tline' id='l214' data-llen='4456:4483'><a onclick="displayPageImage('KR1b0021', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4483:4499'>曰皇極之敷言是彝是訓于帝其訓</span><br/>
<span class='tline' id='l216' data-llen='4499:4522'>　此曰者申言之無偏無陂以下既敷陳而言之此又</span><br/>
<span class='tline' id='l217' data-llen='4522:4545'>　申言之曰此皇極之敷言乃教化之常訓合乎天道</span><br/>
<span class='tline' id='l218' data-llen='4545:4556'>　天之訓也不可違之</span><br/>
<span class='tline' id='l219' data-llen='4556:4576'>凡厥庶民極之敷言是訓是行以近天子之光</span><br/>
<span class='tline' id='l220' data-llen='4576:4599'>　此言皇極之君不以勢位臨天下凡庶民能行是訓</span><br/>
<span class='tline' id='l221' data-llen='4599:4618'>　則可以近天子之光華固無貴賤之間也</span><br/>
<span class='tline' id='l222' data-llen='4618:4632'>曰天子作民父母以為天下王</span><br/>
<span class='tline' id='l223' data-llen='4632:4659'><a onclick="displayPageImage('KR1b0021', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4659:4682'>　此曰者斷之之辭觀皇極之君教民之心纎悉曲盡</span><br/>
<span class='tline' id='l225' data-llen='4682:4705'>　非至不可教則未嘗不盡此心而教之誠如父母之</span><br/>
<span class='tline' id='l226' data-llen='4705:4727'>　於子弟故末章斷之曰此父母斯民而王天下也</span><br/>
<span class='tline' id='l227' data-llen='4727:4750'>六三徳一曰正直二曰剛克三曰柔克平康正直彊弗</span><br/>
<span class='tline' id='l228' data-llen='4750:4759'>友剛克燮友柔克</span><br/>
<span class='tline' id='l229' data-llen='4759:4782'>　無反無側王道正直此皇極平康之治也然世變推</span><br/>
<span class='tline' id='l230' data-llen='4782:4805'>　遷固有之性不能勝其偏陂好惡之私或剛或柔聖</span><br/>
<span class='tline' id='l231' data-llen='4805:4828'>　人不得已而用之彊弗友者失之剛燮友者失之柔</span><br/>
<span class='tline' id='l232' data-llen='4828:4855'><a onclick="displayPageImage('KR1b0021', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4855:4878'>　皆非中道也剛克柔克所以抑其偏而歸之皇極之</span><br/>
<span class='tline' id='l234' data-llen='4878:4883'>　道也</span><br/>
<span class='tline' id='l235' data-llen='4883:4893'>沈潛剛克髙明柔克</span><br/>
<span class='tline' id='l236' data-llen='4893:4916'>　沈潛似和爕而有不可測故亦剛克髙明似弗友而</span><br/>
<span class='tline' id='l237' data-llen='4916:4937'>　可以理服故柔克之剛柔異用而悉歸於中也</span><br/>
<span class='tline' id='l238' data-llen='4937:4960'>惟辟作福惟辟作威惟辟玉食臣無有作福作威玉食</span><br/>
<span class='tline' id='l239' data-llen='4960:4983'>臣之有作福作威玉食其害于而家凶于而國人用側</span><br/>
<span class='tline' id='l240' data-llen='4983:4991'>頗僻民用僭忒</span><br/>
<span class='tline' id='l241' data-llen='4991:5018'><a onclick="displayPageImage('KR1b0021', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5018:5041'>　作福作威玉食人君之事臣之有作福作威玉食不</span><br/>
<span class='tline' id='l243' data-llen='5041:5064'>　可也五者君之道六者臣之道臣而迫於君故防微</span><br/>
<span class='tline' id='l244' data-llen='5064:5081'>　杜漸不得不謹所以為皇極之道也</span><br/>
<span class='tline' id='l245' data-llen='5081:5104'>七稽疑擇建立卜筮人乃命卜筮曰雨曰霽曰蒙曰驛</span><br/>
<span class='tline' id='l246' data-llen='5104:5127'>曰克曰貞曰悔凡七卜五占用二衍忒立時人作卜筮</span><br/>
<span class='tline' id='l247' data-llen='5127:5138'>三人占則從二人之言</span><br/>
<span class='tline' id='l248' data-llen='5138:5151'>　註曰善鈞從衆亦皇極也</span><br/>
<span class='tline' id='l249' data-llen='5151:5174'>汝則有大疑謀及乃心謀及卿士謀及庶人謀及卜筮</span><br/>
<span class='tline' id='l250' data-llen='5174:5201'><a onclick="displayPageImage('KR1b0021', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5201:5224'>　心為皇極之宗必先謀及乃心然後卿士庶人卜筮</span><br/>
<span class='tline' id='l252' data-llen='5224:5247'>汝則從龜從筮從卿士從庶民從是之謂大同身其康</span><br/>
<span class='tline' id='l253' data-llen='5247:5255'>彊子孫其逢吉</span><br/>
<span class='tline' id='l254' data-llen='5255:5278'>　謀之乃心既從矣而卿士龜筮庶民亦皆從焉是安</span><br/>
<span class='tline' id='l255' data-llen='5278:5301'>　行乎皇極之道也宜乎得福之厚後世舉事動是違</span><br/>
<span class='tline' id='l256' data-llen='5301:5312'>　衆故治少而亂多也</span><br/>
<span class='tline' id='l257' data-llen='5312:5335'>汝則從龜從筮從卿士逆庶民逆吉卿士從龜從筮從</span><br/>
<span class='tline' id='l258' data-llen='5335:5358'>汝則逆庶民逆吉庶民從龜從筮從汝則逆卿士逆吉</span><br/>
<span class='tline' id='l259' data-llen='5358:5385'><a onclick="displayPageImage('KR1b0021', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5385:5408'>　擇其衆者而從之事有權時之宜則從衆者亦權宜</span><br/>
<span class='tline' id='l261' data-llen='5408:5414'>　之中也</span><br/>
<span class='tline' id='l262' data-llen='5414:5435'>汝則從龜從筮逆卿士逆庶民逆作内吉作外凶</span><br/>
<span class='tline' id='l263' data-llen='5435:5455'>　三逆二從逆者衆其事非關乎外則猶可也</span><br/>
<span class='tline' id='l264' data-llen='5455:5469'>龜筮共違于人用静吉用作凶</span><br/>
<span class='tline' id='l265' data-llen='5469:5492'>　自以為可行而卿士庶民卜筮皆以為不可茍違乎</span><br/>
<span class='tline' id='l266' data-llen='5492:5515'>　衆則凶随之矣後世自用之君違衆而好不静者果</span><br/>
<span class='tline' id='l267' data-llen='5515:5521'>　何利哉</span><br/>
<span class='tline' id='l268' data-llen='5521:5548'><a onclick="displayPageImage('KR1b0021', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5548:5566'>八庶徵曰雨曰𤾉曰燠曰寒曰風曰時</span><br/>
<span class='tline' id='l270' data-llen='5566:5591'>　雨𤾉燠寒風天之生物五徳也雨以潤𤾉以乾燠以</span><br/>
<span class='tline' id='l271' data-llen='5591:5614'>　長寒以成皆其徳之一也不有風行其間則固而不</span><br/>
<span class='tline' id='l272' data-llen='5614:5637'>　化物必有靡於浸滛枯於焦灼腐扵蒸藴絶於凝沍</span><br/>
<span class='tline' id='l273' data-llen='5637:5661'>　者矣故雨𤾉燠寒不能違乎風皆沴氣也何以生物</span><br/>
<span class='tline' id='l274' data-llen='5661:5698'>　聖人以是驗五事之敬<span class='krp-note'>案詩正義引鄭注曰風土氣/也凡氣非風不行猶金木水</span></span><br/>
<span class='tline' id='l275' data-llen='5698:5718'>　<span class='krp-note'>火非土不處也趙/氏之説本諸鄭氏</span></span><br/>
<span class='tline' id='l276' data-llen='5718:5740'>五者來備各以其叙庶草蕃廡一極備凶一極無凶</span><br/>
<span class='tline' id='l277' data-llen='5740:5767'><a onclick="displayPageImage('KR1b0021', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5767:5790'>　五者来備則生殖極其盛一極備凶者皇極不建則</span><br/>
<span class='tline' id='l279' data-llen='5790:5813'>　五者應不以時而凶備矣一極無凶者皇極建而五</span><br/>
<span class='tline' id='l280' data-llen='5813:5836'>　者之来各以其叙而福備矣極一也備凶無凶之異</span><br/>
<span class='tline' id='l281' data-llen='5836:5846'>　皇極之建不建也</span><br/>
<span class='tline' id='l282' data-llen='5846:5870'>曰休徵曰肅時雨若曰乂時𤾉若曰晢時燠若曰謀時</span><br/>
<span class='tline' id='l283' data-llen='5870:5894'>寒若曰聖時風若曰咎徵曰狂恒雨若曰僭恒𤾉若曰</span><br/>
<span class='tline' id='l284' data-llen='5894:5910'>豫恒燠若曰急恒寒若曰蒙恒風若</span><br/>
<span class='tline' id='l285' data-llen='5910:5933'>　五行之一曰水五事之一曰肅庶徵之一曰雨五行</span><br/>
<span class='tline' id='l286' data-llen='5933:5960'><a onclick="displayPageImage('KR1b0021', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5960:5984'>　之二曰火五事之二曰乂庶徵之二曰𤾉五行之三</span><br/>
<span class='tline' id='l288' data-llen='5984:6007'>　曰木五事之三曰晢庶徵之三曰燠五行之四曰金</span><br/>
<span class='tline' id='l289' data-llen='6007:6030'>　五事之四曰謀庶徵之四曰寒五行之五曰土五事</span><br/>
<span class='tline' id='l290' data-llen='6030:6067'>　之五曰聖庶徵之五曰風<span class='krp-note'>案鄭注曰木氣為雨金氣/為𤾉火氣為燠水氣為寒</span></span><br/>
<span class='tline' id='l291' data-llen='6067:6103'>　<span class='krp-note'>土氣為風趙氏定五行所/屬本吳氏仁傑與鄭義異</span>是三者其一理歟曰一理</span><br/>
<span class='tline' id='l292' data-llen='6103:6127'>　也水雨肅皆坎之象也火𤾉乂皆離之象也木燠晢</span><br/>
<span class='tline' id='l293' data-llen='6127:6150'>　皆震之象也金寒謀皆兊之象也土風聖則行乎四</span><br/>
<span class='tline' id='l294' data-llen='6150:6174'>　象之中坤承乎乾之象也水火木金土雨𤾉燠寒風</span><br/>
<span class='tline' id='l295' data-llen='6174:6201'><a onclick="displayPageImage('KR1b0021', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6201:6224'>　生於天地之初而肅乂晢謀聖生於人倫秉彞之始</span><br/>
<span class='tline' id='l297' data-llen='6224:6248'>　皆禀此氣雨𤾉燠寒風為在天者肅乂晢謀聖為在</span><br/>
<span class='tline' id='l298' data-llen='6248:6271'>　人者水火木金土為在天地之間者其氣未嘗不相</span><br/>
<span class='tline' id='l299' data-llen='6271:6294'>　通財成輔相使上下流通而無間其責則歸於代天</span><br/>
<span class='tline' id='l300' data-llen='6294:6318'>　子民之君矣故肅乂晢謀聖有不敬於下則雨𤾉燠</span><br/>
<span class='tline' id='l301' data-llen='6318:6341'>　寒風不時應於上影響之從不可誣也狂僭豫急蒙</span><br/>
<span class='tline' id='l302' data-llen='6341:6364'>　肅乂晢謀聖之反也蒙昧也一昧於道則狂僭豫急</span><br/>
<span class='tline' id='l303' data-llen='6364:6387'>　随之惟聖罔念作狂惟狂克念作聖聖狂相反一念</span><br/>
<span class='tline' id='l304' data-llen='6387:6414'><a onclick="displayPageImage('KR1b0021', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6414:6437'>　之間耳故肅乂晢謀之不麗乎聖則為狂僭豫急之</span><br/>
<span class='tline' id='l306' data-llen='6437:6461'>　昧矣天時應于上宜雨𤾉燠寒之不以時也時與恒</span><br/>
<span class='tline' id='l307' data-llen='6461:6484'>　人與天初無二本孟子曰孔子聖之時者也子思曰</span><br/>
<span class='tline' id='l308' data-llen='6484:6507'>　君子而時中惟聖人有此時故上天之時應時本於</span><br/>
<span class='tline' id='l309' data-llen='6507:6530'>　人也恒時之反也以人事之恒而感天時之恒亦理</span><br/>
<span class='tline' id='l310' data-llen='6530:6546'>　之所必至也嗚呼五事可不敬乎</span><br/>
<span class='tline' id='l311' data-llen='6546:6569'>曰王省惟嵗卿士惟月師尹惟日嵗月日時無易百榖</span><br/>
<span class='tline' id='l312' data-llen='6569:6592'>用成乂用明俊民用章家用平康日月嵗時既易百榖</span><br/>
<span class='tline' id='l313' data-llen='6592:6619'><a onclick="displayPageImage('KR1b0021', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6619:6642'>用不成乂用昏不明俊民用微家用不寧庶民惟星星</span><br/>
<span class='tline' id='l315' data-llen='6642:6665'>有好風星有好雨日月之行則有冬有夏月之從星則</span><br/>
<span class='tline' id='l316' data-llen='6665:6670'>以風雨</span><br/>
<span class='tline' id='l317' data-llen='6670:6693'>　此言天位天工皆當取象於天時小大各有其職毋</span><br/>
<span class='tline' id='l318' data-llen='6693:6716'>　相侵越亦猶一日之積而成月一月之積而成嵗不</span><br/>
<span class='tline' id='l319' data-llen='6716:6739'>　可得而易也順此則年榖豐登而家國治反是則年</span><br/>
<span class='tline' id='l320' data-llen='6739:6762'>　榖不登而家國不寧其驗明矣星則庶民之象也有</span><br/>
<span class='tline' id='l321' data-llen='6762:6785'>　好風有好雨民之情也日月之行有冬有夏月之從</span><br/>
<span class='tline' id='l322' data-llen='6785:6812'><a onclick="displayPageImage('KR1b0021', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6812:6835'>　星則以風雨此歴數之不可違而民情之不可忽也</span><br/>
<span class='tline' id='l324' data-llen='6835:6858'>　庶徵之驗既求之於五事而又以天時之五紀参乎</span><br/>
<span class='tline' id='l325' data-llen='6858:6881'>　王卿士師尹庶民之象正理一貫逹乎上下箕子及</span><br/>
<span class='tline' id='l326' data-llen='6881:6894'>　此可謂盡乎天人之際矣</span><br/>
<span class='tline' id='l327' data-llen='6894:6917'>九五福一曰夀二曰富三曰康寧四曰攸好徳五曰考</span><br/>
<span class='tline' id='l328' data-llen='6917:6940'>終命六極一曰凶短折二曰疾三曰憂四曰貧五曰惡</span><br/>
<span class='tline' id='l329' data-llen='6940:6945'>六曰弱</span><br/>
<span class='tline' id='l330' data-llen='6945:6968'>　皇極福之極六極凶之極皆此理之極至故推言順</span><br/>
<span class='tline' id='l331' data-llen='6968:6995'><a onclick="displayPageImage('KR1b0021', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6995:7018'>　乎皇極則曰夀曰富曰康寧曰攸好徳曰考終命五</span><br/>
<span class='tline' id='l333' data-llen='7018:7041'>　福應之也違乎皇極則曰凶短折曰疾曰憂曰貧曰</span><br/>
<span class='tline' id='l334' data-llen='7041:7064'>　惡曰弱六極應之也人誰不慕五福而畏六極至是</span><br/>
<span class='tline' id='l335' data-llen='7064:7087'>　其知所向矣嗚呼皇極之君其聖矣乎惜乎箕子有</span><br/>
<span class='tline' id='l336' data-llen='7087:7108'>　其徳而無其位也洪範一書亦庶㡬於素王乎</span><br/>
<span class='tline' id='l337' data-llen='7108:7131'>　　河出圖洛出書而八卦九疇以數示人八卦虚中</span><br/>
<span class='tline' id='l338' data-llen='7131:7154'>　　之數也九疇建極之數也其道一也何以言之八</span><br/>
<span class='tline' id='l339' data-llen='7154:7177'>　　卦奠位而包皇極于内皇極居中而運八卦于外</span><br/>
<span class='tline' id='l340' data-llen='7177:7204'><a onclick="displayPageImage('KR1b0021', 'WYG', '001-19b' );" name="001-19b" class="pb">[001-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7204:7227'>　　此八卦九章相為表裏也道不虚行待人而後行</span><br/>
<span class='tline' id='l342' data-llen='7227:7250'>　　天不以道畀聖人則八卦可以無九疇天不能不</span><br/>
<span class='tline' id='l343' data-llen='7250:7273'>　　以道畀聖人則八卦無九疇何以顯其用故聖人</span><br/>
<span class='tline' id='l344' data-llen='7273:7296'>　　建極而天地之化成矣託數以喻道天實闡其秘</span><br/>
<span class='tline' id='l345' data-llen='7296:7319'>　　論道而遺其數後世儒者晦之也或曰易之八卦</span><br/>
<span class='tline' id='l346' data-llen='7319:7342'>　　未嘗不自為用而何待于洪範皇極之建曰八卦</span><br/>
<span class='tline' id='l347' data-llen='7342:7365'>　　伏羲氏之卦也卦有八而伏羲氏晝之即洪範之</span><br/>
<span class='tline' id='l348' data-llen='7365:7388'>　　建極也文王重而為六十四孔子繫之而十翼備</span><br/>
<span class='tline' id='l349' data-llen='7388:7415'><a onclick="displayPageImage('KR1b0021', 'WYG', '001-20a' );" name="001-20a" class="pb">[001-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7415:7438'>　　皆是道也洛書未出則九疇建極之道黙用于聖</span><br/>
<span class='tline' id='l351' data-llen='7438:7461'>　　人之經世九疇既著則洪範之書遂為萬世經世</span><br/>
<span class='tline' id='l352' data-llen='7461:7484'>　　之大法易與洪範固無二本也嗚呼伏羲畫八卦</span><br/>
<span class='tline' id='l353' data-llen='7484:7507'>　　而王天下禹叙九疇而興有夏至殷之衰八卦在</span><br/>
<span class='tline' id='l354' data-llen='7507:7530'>　　羑里九疇在明夷武王勝殷以箕子歸而洪範復</span><br/>
<span class='tline' id='l355' data-llen='7530:7553'>　　歸于周卜世三十卜年八百而過其歴者良有以</span><br/>
<span class='tline' id='l356' data-llen='7553:7570'>　　也有天下者監于兹焉善湘又叙</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0021', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部二</span><br/>
<span class='tline' id='l9' data-llen='197:213'>　洪範統一　　　　　　　書類</span><br/>
<span class='tline' id='l10' data-llen='213:219'>　　提要</span><br/>
<span class='tline' id='l11' data-llen='219:245'>　　　　<span class='krp-note'>臣/</span>等謹案洪範統一一卷宋趙善湘撰善湘</span><br/>
<span class='tline' id='l12' data-llen='245:268'>　　　　字清臣濮安懿王五世孫仕至資政殿大學</span><br/>
<span class='tline' id='l13' data-llen='268:291'>　　　　士封文水郡公贈少師事跡具宋史本傳據</span><br/>
<span class='tline' id='l14' data-llen='291:314'>　　　　其子汝楳周易輯聞序善湘於易學用力至</span><br/>
<span class='tline' id='l15' data-llen='314:337'>　　　　深而所著易説五種皆不傳此書藏弆之家</span><br/>
<span class='tline' id='l16' data-llen='337:363'><a onclick="displayPageImage('KR1b0021', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:386'>　　　　亦罕著録故朱彝尊經義考注曰未見今從</span><br/>
<span class='tline' id='l18' data-llen='386:409'>　　　　永樂大典繕録復為完編書成於開禧時宋</span><br/>
<span class='tline' id='l19' data-llen='409:432'>　　　　史謂之洪範統論文淵閣書目又作統紀今</span><br/>
<span class='tline' id='l20' data-llen='432:455'>　　　　据善湘謂漢儒解傳祗以五事庶徵為五行</span><br/>
<span class='tline' id='l21' data-llen='455:478'>　　　　之驗而五紀八政諸疇散而不知所統徵引</span><br/>
<span class='tline' id='l22' data-llen='478:501'>　　　　事應語多傅㑹因采歐陽修唐志蘇洵洪範</span><br/>
<span class='tline' id='l23' data-llen='501:524'>　　　　圖論遺意定皇極為九疇之統每疇之中如</span><br/>
<span class='tline' id='l24' data-llen='524:547'>　　　　五行則水火木金皆統於土五事則貌言視</span><br/>
<span class='tline' id='l25' data-llen='547:573'><a onclick="displayPageImage('KR1b0021', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='573:596'>　　　　聴皆統於思得其統而九疇可一以貫之矣</span><br/>
<span class='tline' id='l27' data-llen='596:619'>　　　　云云則永樂大典題曰洪範統一為名實相</span><br/>
<span class='tline' id='l28' data-llen='619:642'>　　　　應矣考朱子與陸九淵論皇極之義往復辨</span><br/>
<span class='tline' id='l29' data-llen='642:665'>　　　　難各持一說此書以大中釋皇極本諸注疏</span><br/>
<span class='tline' id='l30' data-llen='665:689'>　　　　與陸氏合復謂九疇皆運於君心𤼵為至治</span><br/>
<span class='tline' id='l31' data-llen='689:712'>　　　　又合于朱子建極之㫖葢能通懷彼我兼取</span><br/>
<span class='tline' id='l32' data-llen='712:735'>　　　　兩家之說者生當分朋講勝之時而介然不</span><br/>
<span class='tline' id='l33' data-llen='735:758'>　　　　預於門户是難能也乾隆四十六年九月恭</span><br/>
<span class='tline' id='l34' data-llen='758:784'><a onclick="displayPageImage('KR1b0021', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:792'>　　　　校上</span><br/>
<span class='tline' id='l36' data-llen='792:824'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l37' data-llen='824:849'>　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l39' data-llen='869:895'><a onclick="displayPageImage('KR1b0021', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='895:903'>洪範統一原叙</span><br/>
<span class='tline' id='l41' data-llen='903:926'>洪範九疇聖人經世之大法太極渾然之先其道已具</span><br/>
<span class='tline' id='l42' data-llen='926:949'>三才既判之後天畀之聖人而實任彞倫攸叙之責行</span><br/>
<span class='tline' id='l43' data-llen='949:972'>虖古今不可泯沒天地由之而萬化顯其用聖人以之</span><br/>
<span class='tline' id='l44' data-llen='972:995'>而斯民獲其所非區區操天下者所能與也由五行至</span><br/>
<span class='tline' id='l45' data-llen='995:1018'>五紀安行乎皇極者也由三徳至福極輔成乎皇極者</span><br/>
<span class='tline' id='l46' data-llen='1018:1041'>也皇極居于五主張綱維是者也疇惟有九其統則一</span><br/>
<span class='tline' id='l47' data-llen='1041:1064'>自漢世儒者為災異之説乃以五行五事皇極庶徵福</span><br/>
<span class='tline' id='l48' data-llen='1064:1090'><a onclick="displayPageImage('KR1b0021', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l49' data-llen='1090:1113'>極五者合而求災異之應而于八政五紀三徳稽疑四</span><br/>
<span class='tline' id='l50' data-llen='1113:1136'>者離不相屬其後為史又皆祖述漢儒獨歐陽唐史紀</span><br/>
<span class='tline' id='l51' data-llen='1136:1159'>災異而不言事應眉山之學亦以福極于五福不相通</span><br/>
<span class='tline' id='l52' data-llen='1159:1182'>悉歸于皇極之建不建嗚呼洪範九疇果可以意離合</span><br/>
<span class='tline' id='l53' data-llen='1182:1206'>之乎昔者天畀之禹禹𫝊之箕子箕子以是諫受不聽</span><br/>
<span class='tline' id='l54' data-llen='1206:1229'>武王以之歸遂作洪範明夷之六五曰箕子之明夷利</span><br/>
<span class='tline' id='l55' data-llen='1229:1252'>貞明入地中明夷天道在地君道在臣六五君位而箕</span><br/>
<span class='tline' id='l56' data-llen='1252:1275'>子居之以洪範之在箕子也洪範天道也君道也而可</span><br/>
<span class='tline' id='l57' data-llen='1275:1301'><a onclick="displayPageImage('KR1b0021', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1301:1324'>易窺乎善湘㓜業書長無所聞竊謂漢儒離合之説非</span><br/>
<span class='tline' id='l59' data-llen='1324:1347'>洪範之本㫖遂撰洪範統一庶㡬成歐陽眉山之志然</span><br/>
<span class='tline' id='l60' data-llen='1347:1370'>未知有得於箕子否也開禧三年中秋前五日趙善湘</span><br/>
<span class='tline' id='l61' data-llen='1370:1373'>叙</span><br/>
</p>
<p><br/>
</p>
  </div>
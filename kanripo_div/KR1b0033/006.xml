<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0033', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　書義斷法卷六</span><br/>
<span class='tline' id='l10' data-llen='198:219'>　　　　　　　　　　　　元　陳悦道　撰</span><br/>
<span class='tline' id='l11' data-llen='219:225'>　　周官</span><br/>
<span class='tline' id='l12' data-llen='225:248'>唐虞稽古建官惟百内有百揆四岳外有州牧侯伯庻</span><br/>
<span class='tline' id='l13' data-llen='248:257'>政惟和萬國咸寜</span><br/>
<span class='tline' id='l14' data-llen='257:280'>　稽古而建官惟百猶古意之存而官職之簡也内外</span><br/>
<span class='tline' id='l15' data-llen='280:303'>　之體統相承則簡而有要而治之不擾者也内之百</span><br/>
<span class='tline' id='l16' data-llen='303:329'><a onclick="displayPageImage('KR1b0033', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='329:352'>　揆摠百官四岳摠方岳外之州牧各摠其州之諸侯</span><br/>
<span class='tline' id='l18' data-llen='352:375'>　侯伯義次州牧而摠諸侯是其制與古不殊而獨得</span><br/>
<span class='tline' id='l19' data-llen='375:398'>　其要可謂和矣未有庻政之和而萬國之民不安也</span><br/>
<span class='tline' id='l20' data-llen='398:421'>　後世官愈煩而政愈擾政愈擾而民亦不寜盖亦未</span><br/>
<span class='tline' id='l21' data-llen='421:438'>　明稽古之制而亦未得舉要之道耳</span><br/>
<span class='tline' id='l22' data-llen='438:459'>夏商官倍亦克用又明王立政不惟其官惟其人</span><br/>
<span class='tline' id='l23' data-llen='459:482'>　唐虞官百夏商倍之用人之多乃可致治者夏商權</span><br/>
<span class='tline' id='l24' data-llen='482:505'>　宜之制也有王者明於治體為官擇人不為人擇官</span><br/>
<span class='tline' id='l25' data-llen='505:531'><a onclick="displayPageImage('KR1b0033', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='531:554'>　者明王立政之經也用權宜之制則觀其㑹通以制</span><br/>
<span class='tline' id='l27' data-llen='554:577'>　其繁簡非曰官制之一定而不可易也審立政之經</span><br/>
<span class='tline' id='l28' data-llen='577:600'>　則擇其實才以列于庻位非曰官職之既多而可妄</span><br/>
<span class='tline' id='l29' data-llen='600:623'>　用也任人乃所以立政立政則所以用又三代之所</span><br/>
<span class='tline' id='l30' data-llen='623:633'>　損益於此可見矣</span><br/>
<span class='tline' id='l31' data-llen='633:656'>立太師太傅太保茲惟三公論道經邦燮理隂陽官不</span><br/>
<span class='tline' id='l32' data-llen='656:681'>必備惟其人少師少𫝊少保曰三孤貳公𢎞化寅亮天</span><br/>
<span class='tline' id='l33' data-llen='681:688'>地弼予一人</span><br/>
<span class='tline' id='l34' data-llen='688:714'><a onclick="displayPageImage('KR1b0033', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='714:737'>　三公之任大矣三孤特其副貳而責任之淺深亦自</span><br/>
<span class='tline' id='l36' data-llen='737:760'>　不同盖三公坐而論道以經大經燮理隂陽以賛化</span><br/>
<span class='tline' id='l37' data-llen='760:783'>　育不有非常之質固難以任非常之責也三孤範圍</span><br/>
<span class='tline' id='l38' data-llen='783:806'>　天地之化輔弼一人之身三孤苟難於得人則亦可</span><br/>
<span class='tline' id='l39' data-llen='806:830'>　以為三公之副也論道大於𢎞化燮理重於寅亮而</span><br/>
<span class='tline' id='l40' data-llen='830:853'>　一人之身若不敢以累三公者則輕重淺深之分而</span><br/>
<span class='tline' id='l41' data-llen='853:867'>　國家所以立公孤之本意也</span><br/>
<span class='tline' id='l42' data-llen='867:890'>冡宰掌邦治統百官均四海司徒掌邦教敷五典擾兆</span><br/>
<span class='tline' id='l43' data-llen='890:916'><a onclick="displayPageImage('KR1b0033', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='916:930'>民宗伯掌邦禮治神人和上下</span><br/>
<span class='tline' id='l45' data-llen='930:953'>　冡宰之職無所不統而典禮尤邦治之大者也故冡</span><br/>
<span class='tline' id='l46' data-llen='953:976'>　宰雖統率百官以佐王平邦國而地官司徒佐王擾</span><br/>
<span class='tline' id='l47' data-llen='976:999'>　兆民春官宗伯佐王和上下即次之亦如舜之命百</span><br/>
<span class='tline' id='l48' data-llen='999:1022'>　揆而於契之敷五教伯夷之作秩宗未嘗不加重也</span><br/>
<span class='tline' id='l49' data-llen='1022:1045'>　况周之宗伯實兼禮樂之事而功用之極貫幽㝠通</span><br/>
<span class='tline' id='l50' data-llen='1045:1068'>　上下其與司徒皆非若夏秋之卿止各任事也以此</span><br/>
<span class='tline' id='l51' data-llen='1068:1091'>　二卿繼於冡宰豈非百官之最重而四海之所由均</span><br/>
<span class='tline' id='l52' data-llen='1091:1117'><a onclick="displayPageImage('KR1b0033', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1117:1123'>　平者乎</span><br/>
<span class='tline' id='l54' data-llen='1123:1141'>六卿分職各率其属以倡九牧阜成兆民</span><br/>
<span class='tline' id='l55' data-llen='1141:1164'>　天子曰兆民㤗和雍熈之治能使之阜厚化成者豈</span><br/>
<span class='tline' id='l56' data-llen='1164:1187'>　一手足之為烈哉盖六卿之職各有率属官以尊而</span><br/>
<span class='tline' id='l57' data-llen='1187:1210'>　統卑也九牧之治各聽信於六卿以内制外也尊卑</span><br/>
<span class='tline' id='l58' data-llen='1210:1233'>　有統而内外相維莫不竭力任事承流宣化以休養</span><br/>
<span class='tline' id='l59' data-llen='1233:1251'>　生息斯民為己任民之阜成不亦宜乎</span><br/>
<span class='tline' id='l60' data-llen='1251:1274'>凡我有官君子欽乃攸司慎乃出令令出惟行弗惟反</span><br/>
<span class='tline' id='l61' data-llen='1274:1300'><a onclick="displayPageImage('KR1b0033', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1300:1310'>以公滅私民其永懐</span><br/>
<span class='tline' id='l63' data-llen='1310:1333'>　一官必有一官之事一事必有一事之令政令之行</span><br/>
<span class='tline' id='l64' data-llen='1333:1356'>　否固可以見職事之修廢人心之從違尤足以見本</span><br/>
<span class='tline' id='l65' data-llen='1356:1379'>　心之公私世之析人圭儋人爵徃徃慢令而曠官者</span><br/>
<span class='tline' id='l66' data-llen='1379:1402'>　皆其天理之公不足以勝人私之私故其令不行而</span><br/>
<span class='tline' id='l67' data-llen='1402:1425'>　官為尸位不知心術之隱㣲理欲之消長已固已如</span><br/>
<span class='tline' id='l68' data-llen='1425:1448'>　見其肝肝矣成王之訓官既欲其慎乃令以持守官</span><br/>
<span class='tline' id='l69' data-llen='1448:1471'>　之敬尤欲其信於此以騐其秉心之公當時之任職</span><br/>
<span class='tline' id='l70' data-llen='1471:1497'><a onclick="displayPageImage('KR1b0033', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1497:1510'>　居官者其必自味於斯言</span><br/>
<span class='tline' id='l72' data-llen='1510:1531'>學古入官議事以制政乃不迷其爾典常作之師</span><br/>
<span class='tline' id='l73' data-llen='1531:1554'>　學古而以制者前代之法也典常而不易者周家一</span><br/>
<span class='tline' id='l74' data-llen='1554:1577'>　代之法也二者皆所當學然入官之初已明古制必</span><br/>
<span class='tline' id='l75' data-llen='1577:1600'>　能不惑於政理而随事有以裁制之矣蒞官之時益</span><br/>
<span class='tline' id='l76' data-llen='1600:1623'>　必守家法凡所以尊崇而師法之者又何可一日忘</span><br/>
<span class='tline' id='l77' data-llen='1623:1646'>　哉學古者言其已然而其爾者期於必然議事者随</span><br/>
<span class='tline' id='l78' data-llen='1646:1669'>　事而次之作師則終身行之此成王所以訓官而有</span><br/>
<span class='tline' id='l79' data-llen='1669:1695'><a onclick="displayPageImage('KR1b0033', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1695:1711'>　官君子之所以為學者固如此也</span><br/>
<span class='tline' id='l81' data-llen='1711:1733'>戒爾卿士功崇惟志業廣惟勤惟克果斷乃罔後艱</span><br/>
<span class='tline' id='l82' data-llen='1733:1756'>　人能詳其所戒則不憂其難立志之初固已期於功</span><br/>
<span class='tline' id='l83' data-llen='1756:1779'>　崇矣事業之不勤功無由而積此有志而不勤者之</span><br/>
<span class='tline' id='l84' data-llen='1779:1802'>　所當戒也廣業之勤固可積功矣臨事之不斷則志</span><br/>
<span class='tline' id='l85' data-llen='1802:1825'>　與勤亦虚用此臨事之不斷者之所當戒也立志以</span><br/>
<span class='tline' id='l86' data-llen='1825:1848'>　止其始勤果以成其終卿士所掌之職事必先難後</span><br/>
<span class='tline' id='l87' data-llen='1848:1868'>　易而無有不就調理者寜有後艱之足慮哉</span><br/>
<span class='tline' id='l88' data-llen='1868:1894'><a onclick="displayPageImage('KR1b0033', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1894:1917'>位不期驕禄不期侈恭儉惟徳無載爾偽作徳心逸日</span><br/>
<span class='tline' id='l90' data-llen='1917:1926'>休作偽心勞日拙</span><br/>
<span class='tline' id='l91' data-llen='1926:1949'>　位禄不驕侈於外必有恭儉之實有諸中恭儉之實</span><br/>
<span class='tline' id='l92' data-llen='1949:1972'>　有於中則其休拙自日異於外盖有位禄則驕侈自</span><br/>
<span class='tline' id='l93' data-llen='1972:1995'>　至不期然而然者矣徳偽異則休拙自殊亦不期然</span><br/>
<span class='tline' id='l94' data-llen='1995:2018'>　而然者也是以君子知恭儉之不可偽為尊其天爵</span><br/>
<span class='tline' id='l95' data-llen='2018:2041'>　而不循於人爵則自然心逸日休之樂而無心勞日</span><br/>
<span class='tline' id='l96' data-llen='2041:2057'>　拙之苦又豈有矜驕奢侈之失哉</span><br/>
<span class='tline' id='l97' data-llen='2057:2083'><a onclick="displayPageImage('KR1b0033', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2083:2106'>推賢讓能庻官乃和不和政龎舉能其官惟爾之能稱</span><br/>
<span class='tline' id='l99' data-llen='2106:2115'>匪其人惟爾不任</span><br/>
<span class='tline' id='l100' data-llen='2115:2138'>　賢有徳者能有才者朝廷之上所以相推讓者惟此</span><br/>
<span class='tline' id='l101' data-llen='2138:2161'>　所以相稱舉者亦惟此推讓在稱舉之先稱舉在推</span><br/>
<span class='tline' id='l102' data-llen='2161:2184'>　讓之後其相推讓者濟濟相遜可以見氣象之和而</span><br/>
<span class='tline' id='l103' data-llen='2184:2207'>　政不龎雜其相稱舉也惟賢知賢可以表才能之實</span><br/>
<span class='tline' id='l104' data-llen='2207:2230'>　而用必得人盖因舉人之才能而知舉人者之才能</span><br/>
<span class='tline' id='l105' data-llen='2230:2244'>　王者之知人善任使盖如此</span><br/>
<span class='tline' id='l106' data-llen='2244:2270'><a onclick="displayPageImage('KR1b0033', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2270:2293'>王曰鳴呼三事暨大夫敬爾有官亂爾有政以佑乃辟</span><br/>
<span class='tline' id='l108' data-llen='2293:2304'>永康兆民萬邦惟無斁</span><br/>
<span class='tline' id='l109' data-llen='2304:2327'>　官無尊卑必以敬為主治民者無遠邇可久安長治</span><br/>
<span class='tline' id='l110' data-llen='2327:2350'>　萬邦之廣有兆民焉民生之永康而民心之永懐是</span><br/>
<span class='tline' id='l111' data-llen='2350:2373'>　豈可以聲音笑貎治之哉官者治民之官政者治民</span><br/>
<span class='tline' id='l112' data-llen='2373:2396'>　之政而諸臣之所以輔佐其君者亦惟在於安民盖</span><br/>
<span class='tline' id='l113' data-llen='2396:2419'>　舉其詳皆職分内事舉其要則敬之一字而已成王</span><br/>
<span class='tline' id='l114' data-llen='2419:2442'>　訓官之終篇嘆息而言歴舉其職而一本於敬言有</span><br/>
<span class='tline' id='l115' data-llen='2442:2468'><a onclick="displayPageImage('KR1b0033', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2468:2477'>　盡而意無窮也</span><br/>
<span class='tline' id='l117' data-llen='2477:2483'>　　君陳</span><br/>
<span class='tline' id='l118' data-llen='2483:2506'>惟爾令徳孝恭惟孝友于兄弟克施有政命汝尹茲東</span><br/>
<span class='tline' id='l119' data-llen='2506:2511'>郊敬哉</span><br/>
<span class='tline' id='l120' data-llen='2511:2534'>　孝於親而恭上此言君陳令徳之綱也也孝友於家</span><br/>
<span class='tline' id='l121' data-llen='2534:2557'>　而政施於國此言君徳令徳之目也齊家而孝於親</span><br/>
<span class='tline' id='l122' data-llen='2557:2580'>　施政而恭於上至于兄弟以御于家邦東郊之政舉</span><br/>
<span class='tline' id='l123' data-llen='2580:2603'>　而措之耳然成王之命君陳始稱其徳而終勉以敬</span><br/>
<span class='tline' id='l124' data-llen='2603:2629'><a onclick="displayPageImage('KR1b0033', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2629:2652'>　盖敬之一字又貫徹孝恭之徳而通乎家國之間所</span><br/>
<span class='tline' id='l126' data-llen='2652:2675'>　謂能敬必有徳不可恃其徳之能施於政而不思夫</span><br/>
<span class='tline' id='l127' data-llen='2675:2698'>　政之必主於敬也此成王臨涖君陳尹兹東郊之誥</span><br/>
<span class='tline' id='l128' data-llen='2698:2710'>　命故其言之拳拳如此</span><br/>
<span class='tline' id='l129' data-llen='2710:2733'>昔周公師保萬民民懐其徳徃慎乃司兹率厥常懋昭</span><br/>
<span class='tline' id='l130' data-llen='2733:2743'>周公之訓惟民其乂</span><br/>
<span class='tline' id='l131' data-llen='2743:2766'>　周公之留洛毖殷也有師之道所以教之有保之㤙</span><br/>
<span class='tline' id='l132' data-llen='2766:2789'>　所以飬之民之懐徳深矣君陳繼之必謹守其所司</span><br/>
<span class='tline' id='l133' data-llen='2789:2815'><a onclick="displayPageImage('KR1b0033', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2815:2838'>　必率循乎常典必勉力以明公之訓然後民其康乂</span><br/>
<span class='tline' id='l135' data-llen='2838:2861'>　此以賢繼聖之功効不能不與周公少異然謹職守</span><br/>
<span class='tline' id='l136' data-llen='2861:2884'>　循常憲於周公之訓盡心力以懋明之民亦稱治而</span><br/>
<span class='tline' id='l137' data-llen='2884:2907'>　徃聖之盛徳大業庻㡬乎可及也鳴呼周公遠矣勉</span><br/>
<span class='tline' id='l138' data-llen='2907:2929'>　焉日有孳孳以懋昭周公師保之訓民其庻㡬乎</span><br/>
<span class='tline' id='l139' data-llen='2929:2952'>至治馨香感于神明黍稷非馨明徳惟馨爾尚式時周</span><br/>
<span class='tline' id='l140' data-llen='2952:2966'>公之猷訓惟日孜孜無敢逸豫</span><br/>
<span class='tline' id='l141' data-llen='2966:2989'>　周公精㣲之訓該本末貫幽明非自強不息者不能</span><br/>
<span class='tline' id='l142' data-llen='2989:3015'><a onclick="displayPageImage('KR1b0033', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3015:3038'>　深體而力行之也盖世有能潔粢豐盛以感神明者</span><br/>
<span class='tline' id='l144' data-llen='3038:3061'>　矣未有能至治之馨香也世有能致敬盡禮以告治</span><br/>
<span class='tline' id='l145' data-llen='3061:3084'>　功者矣未有能明徳之馨香也至治舉其成明徳循</span><br/>
<span class='tline' id='l146' data-llen='3084:3107'>　其本顯㣲闡幽昭然周公之猷訓此其至精至㣲非</span><br/>
<span class='tline' id='l147' data-llen='3107:3130'>　日新不已深致敬篤之功者孰能與於斯宜成王舉</span><br/>
<span class='tline' id='l148' data-llen='3130:3149'>　以告君陳既欲其孜孜而又戒其逸豫也</span><br/>
<span class='tline' id='l149' data-llen='3149:3172'>凡人未見聖若不克見既見聖亦不克由聖爾其戒哉</span><br/>
<span class='tline' id='l150' data-llen='3172:3181'>爾惟風下民惟草</span><br/>
<span class='tline' id='l151' data-llen='3181:3207'><a onclick="displayPageImage('KR1b0033', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3207:3230'>　未見聖而若不克見既克聖而終不克由此人情之</span><br/>
<span class='tline' id='l153' data-llen='3230:3253'>　同然也君子之徳風小人之徳草草上之風必偃物</span><br/>
<span class='tline' id='l154' data-llen='3253:3276'>　理之所必然也不惑於人情之同然而真能由周公</span><br/>
<span class='tline' id='l155' data-llen='3276:3299'>　之訓則不異於物理之必然民亦皆由君陳之訓矣</span><br/>
<span class='tline' id='l156' data-llen='3299:3322'>　夫遵周公之聖訓化商民之愚頑君陳一篇之大㫖</span><br/>
<span class='tline' id='l157' data-llen='3322:3345'>　惟在於此成王於此深教其意即人情物理以為喻</span><br/>
<span class='tline' id='l158' data-llen='3345:3368'>　故以民之不克由者為戒而以風之能動物者為勉</span><br/>
<span class='tline' id='l159' data-llen='3368:3381'>　君陳於此宜深知所感矣</span><br/>
<span class='tline' id='l160' data-llen='3381:3407'><a onclick="displayPageImage('KR1b0033', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3407:3430'>圖厥政莫或不艱有廢有興出入自爾師虞庻言同則</span><br/>
<span class='tline' id='l162' data-llen='3430:3433'>繹</span><br/>
<span class='tline' id='l163' data-llen='3433:3456'>　艱者謹其所圖之端繹者紬其所圖之緒方其圖之</span><br/>
<span class='tline' id='l164' data-llen='3456:3479'>　之初政無大小皆所當謀不可以易心乗之也及其</span><br/>
<span class='tline' id='l165' data-llen='3479:3502'>　圖之有廢興也出入反覆必與師虞不可以私意專</span><br/>
<span class='tline' id='l166' data-llen='3502:3525'>　之也以至虞度之稽于衆也庻言雖同尤加思繹又</span><br/>
<span class='tline' id='l167' data-llen='3525:3548'>　不可以怠心間之也圖於己者復資諸人資諸人者</span><br/>
<span class='tline' id='l168' data-llen='3548:3571'>　復繹於己然後政不自專而非茍同庻無負於東郊</span><br/>
<span class='tline' id='l169' data-llen='3571:3598'><a onclick="displayPageImage('KR1b0033', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3598:3604'>　之任矣</span><br/>
<span class='tline' id='l171' data-llen='3604:3627'>爾無忿疾于頑無求備于一夫必有忍其乃有濟有容</span><br/>
<span class='tline' id='l172' data-llen='3627:3632'>徳乃大</span><br/>
<span class='tline' id='l173' data-llen='3632:3655'>　治民之官其於民之未化也必有忿怒疾惡之意其</span><br/>
<span class='tline' id='l174' data-llen='3655:3678'>　於民之闡化又有求全之心二者皆君之所當忍而</span><br/>
<span class='tline' id='l175' data-llen='3678:3701'>　後有濟也然無忿疾無求傋有堅制力蓄之意至於</span><br/>
<span class='tline' id='l176' data-llen='3701:3724'>　有容徳則洪裕寛綽恢恢乎有餘地矣故成王之命</span><br/>
<span class='tline' id='l177' data-llen='3724:3747'>　君陳首以禁止之辭而終期以遠大之徳二者之无</span><br/>
<span class='tline' id='l178' data-llen='3747:3774'><a onclick="displayPageImage('KR1b0033', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3774:3797'>　與忍如所謂克伐怨欲不行焉至容徳之大則可以</span><br/>
<span class='tline' id='l180' data-llen='3797:3817'>　為仁故濟言事容言徳其淺深之不同如此</span><br/>
<span class='tline' id='l181' data-llen='3817:3840'>爾克敬典在徳時乃罔不變允升于大猷惟予一人膺</span><br/>
<span class='tline' id='l182' data-llen='3840:3845'>受多福</span><br/>
<span class='tline' id='l183' data-llen='3845:3868'>　典者君臣父子兄弟夫婦朋友之倫也徳者有義有</span><br/>
<span class='tline' id='l184' data-llen='3868:3891'>　序有别有信之實也大猷者即君臣父子兄弟夫婦</span><br/>
<span class='tline' id='l185' data-llen='3891:3914'>　朋友之大道也惟敬可以敷五教惟實有徳可以感</span><br/>
<span class='tline' id='l186' data-llen='3914:3937'>　人心以本諸躬行心得之餘不待求之日用彛倫之</span><br/>
<span class='tline' id='l187' data-llen='3937:3964'><a onclick="displayPageImage('KR1b0033', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3964:3987'>　外者也君陳能至敬以行之躬行以率之則五品不</span><br/>
<span class='tline' id='l189' data-llen='3987:4010'>　遜者變惡而為善彛倫攸序者日進而升猷成周之</span><br/>
<span class='tline' id='l190' data-llen='4010:4033'>　民偕之大道一時之風俗如中庸之變則化如堯民</span><br/>
<span class='tline' id='l191' data-llen='4033:4056'>　之於變時雍一人在上端拱無為而獨膺百順之祥</span><br/>
<span class='tline' id='l192' data-llen='4056:4079'>　其為福寜有限量哉是則臣以一身明化民之道君</span><br/>
<span class='tline' id='l193' data-llen='4079:4100'>　以一人享化成之福成王之望於君陳者深矣</span><br/>
<span class='tline' id='l194' data-llen='4100:4108'>　　康王之誥</span><br/>
<span class='tline' id='l195' data-llen='4108:4130'>昔君文武丕平富不務咎底至齊信用昭明於天下</span><br/>
<span class='tline' id='l196' data-llen='4130:4157'><a onclick="displayPageImage('KR1b0033', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4157:4180'>　薄歛庻民而丕平富此文武之廣徳也輕省刑罰而</span><br/>
<span class='tline' id='l198' data-llen='4180:4203'>　不務咎此文武之不務刑也文武務徳而不務刑之</span><br/>
<span class='tline' id='l199' data-llen='4203:4227'>　心推行而底其至兼盡而極其誠其光輝𤼵越昭明</span><br/>
<span class='tline' id='l200' data-llen='4227:4250'>　于天下則誠之不可掩也至仁之政與至仁之心相</span><br/>
<span class='tline' id='l201' data-llen='4250:4273'>　為貫通而表裏洞徹真實無偽其於誠明之極功固</span><br/>
<span class='tline' id='l202' data-llen='4273:4284'>　有不期然而然者矣</span><br/>
<span class='tline' id='l203' data-llen='4284:4290'>　　畢命</span><br/>
<span class='tline' id='l204' data-llen='4290:4313'>惟周公克左右先王綏定厥家毖殷頑民遷于洛邑宻</span><br/>
<span class='tline' id='l205' data-llen='4313:4340'><a onclick="displayPageImage('KR1b0033', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4340:4363'>邇王室式化厥訓既歴三紀世變風移四方無虞予一</span><br/>
<span class='tline' id='l207' data-llen='4363:4368'>人以寜</span><br/>
<span class='tline' id='l208' data-llen='4368:4391'>　周公有大勲勞于王家其所致謹尤拳拳於營洛邑</span><br/>
<span class='tline' id='l209' data-llen='4391:4414'>　遷商民一世三十年之後然後教化洽于天下此其</span><br/>
<span class='tline' id='l210' data-llen='4414:4437'>　忠君勤民之功豈苛焉為之哉今日四方之治平一</span><br/>
<span class='tline' id='l211' data-llen='4437:4460'>　人之安享人見其寜而不知其所以寜也於是周公</span><br/>
<span class='tline' id='l212' data-llen='4460:4483'>　之化深矣康王幸今日之蒙業而安思周公之流風</span><br/>
<span class='tline' id='l213' data-llen='4483:4506'>　善政感今懐古深思化商民之難而周公之所以慎</span><br/>
<span class='tline' id='l214' data-llen='4506:4533'><a onclick="displayPageImage('KR1b0033', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4533:4556'>　始者正将有望於畢公之成終非敢自以為安而悉</span><br/>
<span class='tline' id='l216' data-llen='4556:4564'>　付之無為也</span><br/>
<span class='tline' id='l217' data-llen='4564:4582'>道有升降政由俗革不臧厥臧民罔攸勸</span><br/>
<span class='tline' id='l218' data-llen='4582:4605'>　撫世道将隆之運者可以新其政迎人心好善之機</span><br/>
<span class='tline' id='l219' data-llen='4605:4628'>　者可以導其趨世道之升降亦人心之善惡為之也</span><br/>
<span class='tline' id='l220' data-llen='4628:4651'>　成周遷殷頑于洛既歴三紀治以三后在周公時世</span><br/>
<span class='tline' id='l221' data-llen='4651:4674'>　之降也至君陳畢公之時則允升于大猷矣周公之</span><br/>
<span class='tline' id='l222' data-llen='4674:4697'>　慎始政之初也至君陳之和中畢公之成終則俗革</span><br/>
<span class='tline' id='l223' data-llen='4697:4724'><a onclick="displayPageImage('KR1b0033', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4724:4747'>　而政亦可革可以見世道之升降善可以示人心之</span><br/>
<span class='tline' id='l225' data-llen='4747:4770'>　勸畢公乗世變風移之後更化善治商俗漸革放心</span><br/>
<span class='tline' id='l226' data-llen='4770:4793'>　已収不於此而臧厥臧焉何以使之感激勸慕而撫</span><br/>
<span class='tline' id='l227' data-llen='4793:4806'>　隆平之運建无窮之基哉</span><br/>
<span class='tline' id='l228' data-llen='4806:4829'>惟公懋徳克勤小物弼亮四世正色率下罔不祗師言</span><br/>
<span class='tline' id='l229' data-llen='4829:4852'>　古者大臣不以一身之盛徳而忽畧於事事物物之</span><br/>
<span class='tline' id='l230' data-llen='4852:4875'>　㣲不以四世之元老而簡於容色辭氣之末盖不矜</span><br/>
<span class='tline' id='l231' data-llen='4875:4899'>　細行終累大徳而𤼵禁躁妄内斯靜專雖以元老大</span><br/>
<span class='tline' id='l232' data-llen='4899:4926'><a onclick="displayPageImage('KR1b0033', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4926:4949'>　臣盛徳大業之已至而孳孳兢兢不以一事細㣲之</span><br/>
<span class='tline' id='l234' data-llen='4949:4972'>　不謹一時之辭色或輕兹乃所以為古之大臣也衛</span><br/>
<span class='tline' id='l235' data-llen='4972:4995'>　武公耄期入相于周猶以迷亂于政顛覆厥徳自警</span><br/>
<span class='tline' id='l236' data-llen='4995:5018'>　以敬爾威儀慎爾出話自勉可謂聞畢公之風而興</span><br/>
<span class='tline' id='l237' data-llen='5018:5023'>　起矣</span><br/>
<span class='tline' id='l238' data-llen='5023:5046'>資富能訓惟以永年惟徳惟義時乃大訓不由古訓于</span><br/>
<span class='tline' id='l239' data-llen='5046:5051'>何其訓</span><br/>
<span class='tline' id='l240' data-llen='5051:5074'>　康王命畢公以訓商民其言一節深於一節盖以民</span><br/>
<span class='tline' id='l241' data-llen='5074:5101'><a onclick="displayPageImage('KR1b0033', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5101:5124'>　資富而不能訓将無以永年而保其富舍徳義而為</span><br/>
<span class='tline' id='l243' data-llen='5124:5147'>　之訓又无以端本而立其大然其所以為訓又非一</span><br/>
<span class='tline' id='l244' data-llen='5147:5170'>　己之私也稽古訓而已矣能訓於資富之餘大訓明</span><br/>
<span class='tline' id='l245' data-llen='5170:5193'>　徳義之實而又由古訓以明徳義之所從出循教化</span><br/>
<span class='tline' id='l246' data-llen='5193:5216'>　之已然民之從之莫不歴年有永可以一洗其奢麗</span><br/>
<span class='tline' id='l247' data-llen='5216:5228'>　驕滛之俗民其庻㡬乎</span><br/>
<span class='tline' id='l248' data-llen='5228:5251'>王曰鳴呼父師邦之安危惟兹殷士不剛不柔厥徳允</span><br/>
<span class='tline' id='l249' data-llen='5251:5254'>修</span><br/>
<span class='tline' id='l250' data-llen='5254:5281'><a onclick="displayPageImage('KR1b0033', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5281:5304'>　鳴呼吾讀康王命畢公之書而知其君臣之相與皆</span><br/>
<span class='tline' id='l252' data-llen='5304:5327'>　不茍於小成也以成周之時四方無虞而康王永懐</span><br/>
<span class='tline' id='l253' data-llen='5327:5350'>　經邦之謀猶以殷士為安危之所闗以畢公之賢懋</span><br/>
<span class='tline' id='l254' data-llen='5350:5373'>　徳克勤而康王期望父師之辭猶有修徳而剛柔之</span><br/>
<span class='tline' id='l255' data-llen='5373:5396'>　迭用盖天下之治不安則危不可視殷頑為不足掛</span><br/>
<span class='tline' id='l256' data-llen='5396:5419'>　念也一身之徳不修則廢不可使剛柔之或有偏尚</span><br/>
<span class='tline' id='l257' data-llen='5419:5442'>　也康王既嘆息以自警復誥父師以交警必期天下</span><br/>
<span class='tline' id='l258' data-llen='5442:5463'>　之常安而相徳之益盛其不苟於小成固如此</span><br/>
<span class='tline' id='l259' data-llen='5463:5490'><a onclick="displayPageImage('KR1b0033', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5490:5513'>　　康王命畢公保釐東郊不剛所以保之不柔所以</span><br/>
<span class='tline' id='l261' data-llen='5513:5525'>　　釐之皆實徳之用也</span><br/>
<span class='tline' id='l262' data-llen='5525:5548'>惟周公克慎厥始惟君陳克和厥中惟公克成厥終三</span><br/>
<span class='tline' id='l263' data-llen='5548:5565'>后恊心同底于道道洽政治澤潤生民</span><br/>
<span class='tline' id='l264' data-llen='5565:5588'>　三后之治商頑民不同時而慎始和中成終之政若</span><br/>
<span class='tline' id='l265' data-llen='5588:5611'>　出於一時君成於一人此心同也慎之和之成之始</span><br/>
<span class='tline' id='l266' data-llen='5611:5634'>　終之相濟而表裏之相符此道同也此心此道之同</span><br/>
<span class='tline' id='l267' data-llen='5634:5657'>　則政愈治先後生民之愈久則澤潤愈深及其成功</span><br/>
<span class='tline' id='l268' data-llen='5657:5684'><a onclick="displayPageImage('KR1b0033', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5684:5707'>　無有不同者矣三后之成功如天之貫四時生民被</span><br/>
<span class='tline' id='l270' data-llen='5707:5720'>　澤如水之行地中何幸歟</span><br/>
<span class='tline' id='l271' data-llen='5720:5743'>公其惟時成周建无窮之基亦有无窮之聞子孫訓其</span><br/>
<span class='tline' id='l272' data-llen='5743:5749'>成式惟乂</span><br/>
<span class='tline' id='l273' data-llen='5749:5772'>　大臣為國家立無窮之基必其治法之足以相傳也</span><br/>
<span class='tline' id='l274' data-llen='5772:5795'>　為一身垂无窮之聞必其名實之足以相稱也致君</span><br/>
<span class='tline' id='l275' data-llen='5795:5818'>　澤民傳遠垂後使國家建久長之基業而身亦不失</span><br/>
<span class='tline' id='l276' data-llen='5818:5841'>　天下之令名是豈可以茍焉為之哉凡其立經陳紀</span><br/>
<span class='tline' id='l277' data-llen='5841:5868'><a onclick="displayPageImage('KR1b0033', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5868:5891'>　所以為世世子孫慿藉扶持之計者必有己然之成</span><br/>
<span class='tline' id='l279' data-llen='5891:5914'>　式乂治之成規言而世為天下法行而世為天下則</span><br/>
<span class='tline' id='l280' data-llen='5914:5937'>　然後王業无窮而令聞亦與之無窮矣書曰自周有</span><br/>
<span class='tline' id='l281' data-llen='5937:5960'>　終相亦有終其相期於無窮者正如此訓順也成式</span><br/>
<span class='tline' id='l282' data-llen='5960:5981'>　為治之具也未有無其具而能久其基聞者也</span><br/>
<span class='tline' id='l283' data-llen='5981:6004'>罔曰弗克惟既厥心罔曰民寡惟慎厥事欽若先王成</span><br/>
<span class='tline' id='l284' data-llen='6004:6012'>烈以休于前政</span><br/>
<span class='tline' id='l285' data-llen='6012:6035'>　先王所成之功烈皆前政相與扶持式克至于今日</span><br/>
<span class='tline' id='l286' data-llen='6035:6062'><a onclick="displayPageImage('KR1b0033', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6062:6085'>　能盡其心則先王前政之所已為者皆吾之所能為</span><br/>
<span class='tline' id='l288' data-llen='6085:6108'>　不可以為弗克畏其難而不敢為也能慎其事則先</span><br/>
<span class='tline' id='l289' data-llen='6108:6131'>　王前政之所已治者皆今日之所當圖治不可以為</span><br/>
<span class='tline' id='l290' data-llen='6131:6154'>　寡易其事而以為不足為也不畏難而不敢為不易</span><br/>
<span class='tline' id='l291' data-llen='6154:6177'>　而以為不足為則必與為俱盡而君與臣俱學豈非</span><br/>
<span class='tline' id='l292' data-llen='6177:6200'>　所謂无窮之基聞哉以畢公之克勤小物其必有以</span><br/>
<span class='tline' id='l293' data-llen='6200:6206'>　處此矣</span><br/>
<span class='tline' id='l294' data-llen='6206:6212'>　　君牙</span><br/>
<span class='tline' id='l295' data-llen='6212:6239'><a onclick="displayPageImage('KR1b0033', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6239:6262'>惟乃祖乃父世篤忠貞服勞王家厥有成績紀于太常</span><br/>
<span class='tline' id='l297' data-llen='6262:6285'>　君牙祖父之功書于太常之旗其與日月同明者人</span><br/>
<span class='tline' id='l298' data-llen='6285:6308'>　所共見也君牙祖父之竭其股肱之力其相與國家</span><br/>
<span class='tline' id='l299' data-llen='6308:6331'>　同久者又未必深知也穆王命君牙為司徒推本其</span><br/>
<span class='tline' id='l300' data-llen='6331:6354'>　乃祖乃父為周世臣先言其心之㣲而後及於功績</span><br/>
<span class='tline' id='l301' data-llen='6354:6377'>　之昭著可謂不忘其所自出而益足以勉勵君牙於</span><br/>
<span class='tline' id='l302' data-llen='6377:6386'>　無窮其㫖深矣</span><br/>
<span class='tline' id='l303' data-llen='6386:6410'>𢎞敷五典式和民則爾身克正罔敢弗正民心罔中惟</span><br/>
<span class='tline' id='l304' data-llen='6410:6437'><a onclick="displayPageImage('KR1b0033', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6437:6442'>爾之中</span><br/>
<span class='tline' id='l306' data-llen='6442:6465'>　司徒之官在於大布五常之教敬和秉彛之則五典</span><br/>
<span class='tline' id='l307' data-llen='6465:6488'>　則父子君臣夫婦長㓜朋友民則則有親有義有别</span><br/>
<span class='tline' id='l308' data-llen='6488:6511'>　有序有信也以五典和民則其教不出於日用彛倫</span><br/>
<span class='tline' id='l309' data-llen='6511:6534'>　之外以中正化民心其本實在躬行心得之間反之</span><br/>
<span class='tline' id='l310' data-llen='6534:6557'>　於身己正而物正求之於心惟中也飬不中此古之</span><br/>
<span class='tline' id='l311' data-llen='6557:6580'>　大臣以中正立人極而新民之所以止於至善也夫</span><br/>
<span class='tline' id='l312' data-llen='6580:6603'>　人一身可以檢束而心之隱㣲未必皆思无邪古人</span><br/>
<span class='tline' id='l313' data-llen='6603:6630'><a onclick="displayPageImage('KR1b0033', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6630:6653'>　立教必和敬以當然之則不惟可使民无邪行而能</span><br/>
<span class='tline' id='l315' data-llen='6653:6668'>　使心無邪心非闡教之極功歟</span><br/>
<span class='tline' id='l316' data-llen='6668:6691'>夏暑雨小民惟曰怨咨冬祁寒小民亦惟曰怨咨厥惟</span><br/>
<span class='tline' id='l317' data-llen='6691:6705'>艱哉思其艱以圖其易民乃寧</span><br/>
<span class='tline' id='l318' data-llen='6705:6728'>　小民自傷其艱難不異於天時之寒暑為人上而思</span><br/>
<span class='tline' id='l319' data-llen='6728:6751'>　其艱難即可保乎民俗之康寜盖艱難怨咨人情之</span><br/>
<span class='tline' id='l320' data-llen='6751:6774'>　常雖自以為艱誰而上不知也既已知之矣又不肯</span><br/>
<span class='tline' id='l321' data-llen='6774:6797'>　思其飢寒之艱而為圖衣食之易此民之所以終於</span><br/>
<span class='tline' id='l322' data-llen='6797:6824'><a onclick="displayPageImage('KR1b0033', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6824:6847'>　怨咨而未嘗有一人之安也君牙雖為司徒實兼教</span><br/>
<span class='tline' id='l324' data-llen='6847:6870'>　飬之責其必深明夫擾兆民之責而重圖之矣民生</span><br/>
<span class='tline' id='l325' data-llen='6870:6893'>　其難思之則不終難盖天下終無難為之事亦無不</span><br/>
<span class='tline' id='l326' data-llen='6893:6916'>　可安之民特恐不闗念慮未嘗深思之耳其曰民乃</span><br/>
<span class='tline' id='l327' data-llen='6916:6926'>　寜乃亦難之辭也</span><br/>
<span class='tline' id='l328' data-llen='6926:6949'>丕顯哉文王謨丕承哉文王烈啓佑我後人咸以正罔</span><br/>
<span class='tline' id='l329' data-llen='6949:6952'>缺</span><br/>
<span class='tline' id='l330' data-llen='6952:6975'>　文武之道未墜於地其功謨之極盛前後之相承可</span><br/>
<span class='tline' id='l331' data-llen='6975:7002'><a onclick="displayPageImage('KR1b0033', 'WYG', '006-19a' );" name="006-19a" class="pb">[006-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7002:7025'>　謂大矣有可大之功謨故有可久之王業其咸以正</span><br/>
<span class='tline' id='l333' data-llen='7025:7048'>　則无一事不出於正非狹邪之謀逆取之功也其咸</span><br/>
<span class='tline' id='l334' data-llen='7048:7071'>　罔缺則无一事之不致其周非踈畧之謀淺近之功</span><br/>
<span class='tline' id='l335' data-llen='7071:7094'>　也閎深廣大之功謨自有中正周宻之氣象文武之</span><br/>
<span class='tline' id='l336' data-llen='7094:7104'>　道於此槩可見矣</span><br/>
<span class='tline' id='l337' data-llen='7104:7127'>爾惟敬明乃訓用奉若于先王對掦文武之光命追配</span><br/>
<span class='tline' id='l338' data-llen='7127:7132'>于前人</span><br/>
<span class='tline' id='l339' data-llen='7132:7155'>　司徒之職掌五典之教自堯舜以来則然周家之所</span><br/>
<span class='tline' id='l340' data-llen='7155:7182'><a onclick="displayPageImage('KR1b0033', 'WYG', '006-19b' );" name="006-19b" class="pb">[006-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7182:7205'>　以訓則自太王王季肇其端所以肇基王迹與夫其</span><br/>
<span class='tline' id='l342' data-llen='7205:7228'>　勤王家者也自文王武王昭其命所以文謨武烈咸</span><br/>
<span class='tline' id='l343' data-llen='7228:7251'>　以正罔缺者也君牙為周世臣其乃祖乃父皆嘗為</span><br/>
<span class='tline' id='l344' data-llen='7251:7274'>　周大司徒今日復世其官必思所以敬明其訓惟敷</span><br/>
<span class='tline' id='l345' data-llen='7274:7297'>　教無忝於前代則令名亦有全於前人皆非持敬者</span><br/>
<span class='tline' id='l346' data-llen='7297:7303'>　不能也</span><br/>
<span class='tline' id='l347' data-llen='7303:7309'>　　冏命</span><br/>
<span class='tline' id='l348' data-llen='7309:7332'>昔在文武聰明齊聖小大之臣咸懐忠良其侍御僕從</span><br/>
<span class='tline' id='l349' data-llen='7332:7359'><a onclick="displayPageImage('KR1b0033', 'WYG', '006-20a' );" name="006-20a" class="pb">[006-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7359:7372'>罔匪正人以旦夕承弼厥辟</span><br/>
<span class='tline' id='l351' data-llen='7372:7395'>　聰明者文武生成之質齊聖者文武極至之徳宜無</span><br/>
<span class='tline' id='l352' data-llen='7395:7418'>　待於臣人之助矣而小大之臣皆懐忠良惟恐君徳</span><br/>
<span class='tline' id='l353' data-llen='7418:7441'>　之無輔相也忠臣進藥石之言良臣效股肱之助其</span><br/>
<span class='tline' id='l354' data-llen='7441:7464'>　有輔於一人多矣而侍御僕從必擇正人惟恐近習</span><br/>
<span class='tline' id='l355' data-llen='7464:7487'>　之有累聖明也此其不自聖之心常資助於人而左</span><br/>
<span class='tline' id='l356' data-llen='7487:7510'>　右近習朝夕承弼之職尤致其謹此其聰明之愈遠</span><br/>
<span class='tline' id='l357' data-llen='7510:7533'>　聖所以益聖也歟聰明者資禀之異齊一則作聖之</span><br/>
<span class='tline' id='l358' data-llen='7533:7560'><a onclick="displayPageImage('KR1b0033', 'WYG', '006-20b' );" name="006-20b" class="pb">[006-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7560:7565'>　功也</span><br/>
<span class='tline' id='l360' data-llen='7565:7571'>　　吕刑</span><br/>
<span class='tline' id='l361' data-llen='7571:7594'>乃命三后恤功于民伯夷降典折民惟刑禹平水土主</span><br/>
<span class='tline' id='l362' data-llen='7594:7615'>名山川稷降播種農殖嘉糓三后成功惟殷于民</span><br/>
<span class='tline' id='l363' data-llen='7615:7638'>　虞廷人臣治水之功最大水既平矣而尤憂民生之</span><br/>
<span class='tline' id='l364' data-llen='7638:7661'>　无以食也民既食矣而尤憂民心之無所檢防也九</span><br/>
<span class='tline' id='l365' data-llen='7661:7684'>　官之命先禹稷而後伯夷穆王之言乃先伯夷而後</span><br/>
<span class='tline' id='l366' data-llen='7684:7707'>　禹稷豈非伯夷之心因憂民之逸居無教故以三禮</span><br/>
<span class='tline' id='l367' data-llen='7707:7734'><a onclick="displayPageImage('KR1b0033', 'WYG', '006-21a' );" name="006-21a" class="pb">[006-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7734:7757'>　正大典又以五刑明天討禮刑兼用皆以齊民使斯</span><br/>
<span class='tline' id='l369' data-llen='7757:7780'>　民終身安享平治種殖之功是伯夷之身心尤為憂</span><br/>
<span class='tline' id='l370' data-llen='7780:7803'>　民之切而其功與禹稷同論也三后有恤民之功是</span><br/>
<span class='tline' id='l371' data-llen='7803:7826'>　以有仁民之功其以三后並稱者豈非三后之同心</span><br/>
<span class='tline' id='l372' data-llen='7826:7839'>　故三后之成功亦不異歟</span><br/>
<span class='tline' id='l373' data-llen='7839:7862'>穆穆在上明明在下灼于四方罔不惟徳之勤故乃明</span><br/>
<span class='tline' id='l374' data-llen='7862:7875'>于五刑之中率乂于民棐彛</span><br/>
<span class='tline' id='l375' data-llen='7875:7899'>　虞廷君臣其和敬精白之容己足感𤼵人之善心而</span><br/>
<span class='tline' id='l376' data-llen='7899:7926'><a onclick="displayPageImage('KR1b0033', 'WYG', '006-21b' );" name="006-21b" class="pb">[006-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7926:7949'>　無過不及之差猶足以輔人之常性其成徳之容中</span><br/>
<span class='tline' id='l378' data-llen='7949:7972'>　正之法皆足以維持人心於無窮固不以民徳之歸</span><br/>
<span class='tline' id='l379' data-llen='7972:7995'>　厚而廢吾法也此其盛徳之光輝與刑罸之精華並</span><br/>
<span class='tline' id='l380' data-llen='7995:8013'>　行而不相悖豈如後世之淫刑以逞哉</span><br/>
<span class='tline' id='l381' data-llen='8013:8016'>　</span><br/>
<span class='tline' id='l382' data-llen='8016:8019'>　</span><br/>
<span class='tline' id='l383' data-llen='8019:8022'>　</span><br/>
<span class='tline' id='l384' data-llen='8022:8031'>　書義斷法卷六</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0033', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部二</span><br/>
<span class='tline' id='l9' data-llen='197:213'>　書義斷法　　　　　　　書類</span><br/>
<span class='tline' id='l10' data-llen='213:219'>　　提要</span><br/>
<span class='tline' id='l11' data-llen='219:245'>　　　　<span class='krp-note'>臣/</span>等謹案書義斷法六卷元陳悦道撰其自</span><br/>
<span class='tline' id='l12' data-llen='245:268'>　　　　題曰鄒次不知何許人書首冠以科埸備用</span><br/>
<span class='tline' id='l13' data-llen='268:291'>　　　　四字蓋亦當時坊本為科舉經義而設者也</span><br/>
<span class='tline' id='l14' data-llen='291:314'>　　　　其書不全載經文僅摘錄其可以命題者載</span><br/>
<span class='tline' id='l15' data-llen='314:337'>　　　　之逐句詮解各標舉作文之窽要蓋王充耘</span><br/>
<span class='tline' id='l16' data-llen='337:363'><a onclick="displayPageImage('KR1b0033', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:386'>　　　　書義矜式如今之程墨而此書則如今之講</span><br/>
<span class='tline' id='l18' data-llen='386:409'>　　　　章後來學者揣摩擬題不讀全經實自此濫</span><br/>
<span class='tline' id='l19' data-llen='409:432'>　　　　觴然元代士風淳樸其程式猶以義理為宗</span><br/>
<span class='tline' id='l20' data-llen='432:455'>　　　　故其書訓釋簡明不支不蔓終勝明人厖雜</span><br/>
<span class='tline' id='l21' data-llen='455:478'>　　　　剽竊之談錄而存之亦足見一代之風氣也</span><br/>
<span class='tline' id='l22' data-llen='478:501'>　　　　書末原附作義要訣一卷為新安倪士毅所</span><br/>
<span class='tline' id='l23' data-llen='501:524'>　　　　輯分冒題原題講題結題四則又作文訣數</span><br/>
<span class='tline' id='l24' data-llen='524:547'>　　　　則尚具見當日程式以世有别本且論文之</span><br/>
<span class='tline' id='l25' data-llen='547:573'><a onclick="displayPageImage('KR1b0033', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='573:596'>　　　　作不可附麗於經部故著錄於詩文評類而</span><br/>
<span class='tline' id='l27' data-llen='596:618'>　　　　此則從刪焉乾隆四十六年十月恭校上</span><br/>
<span class='tline' id='l28' data-llen='618:650'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l29' data-llen='650:675'>　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
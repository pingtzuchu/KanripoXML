<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1c0039', 'WYG', '025-1a' );" name="025-1a" class="pb">[025-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　六家詩名物疏卷二十二　明　馮復京　撰</span><br/>
<span class='tline' id='l10' data-llen='214:221'>　　國風齊</span><br/>
<span class='tline' id='l11' data-llen='221:228'>　　雞鳴篇</span><br/>
<span class='tline' id='l12' data-llen='228:235'>　　　蒼蠅</span><br/>
<span class='tline' id='l13' data-llen='235:258'>爾雅云蠅醜扇疏青蠅之類好摇翅自扇○方言云蠅</span><br/>
<span class='tline' id='l14' data-llen='258:281'>東齊謂之羊○埤雅云蠅好交其前足有絞繩之象故</span><br/>
<span class='tline' id='l15' data-llen='281:304'>繩字从蠅省亦好交後足摇翅自扇段氏云蒼蠅聲雄</span><br/>
<span class='tline' id='l16' data-llen='304:330'><a onclick="displayPageImage('KR1c0039', 'WYG', '025-1b' );" name="025-1b" class="pb">[025-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='330:353'>壯青蠅聲清聒其聲皆在翼蓋蒼蠅善亂聲故詩曰匪</span><br/>
<span class='tline' id='l18' data-llen='353:376'>雞則鳴蒼蠅之聲也蒼蠅尤大肌色正蒼今俗謂之麻</span><br/>
<span class='tline' id='l19' data-llen='376:399'>蠅蠅逐臭者喜煖惡寒值水溺死置灰中須臾即活淮</span><br/>
<span class='tline' id='l20' data-llen='399:422'>南子以爲爛灰生蠅正謂此也○雅翼云蒼蠅蠅之潔</span><br/>
<span class='tline' id='l21' data-llen='422:445'>者小於青蠅其色蒼好集几案食飲上○韓子云以骨</span><br/>
<span class='tline' id='l22' data-llen='445:468'>去蟻蟻愈多以魚驅蠅蠅愈至○張敞書云蒼蠅之飛</span><br/>
<span class='tline' id='l23' data-llen='468:484'>不過十歩託於騏驥之髮則至千里</span><br/>
<span class='tline' id='l24' data-llen='484:507'>　按青蠅即能變白黒者蒼蠅其小者也陸農師謂大</span><br/>
<span class='tline' id='l25' data-llen='507:533'><a onclick="displayPageImage('KR1c0039', 'WYG', '025-2a' );" name="025-2a" class="pb">[025-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='533:556'>　于青蠅非是又有一種大麻蠅酉陽襟爼以爲茅根</span><br/>
<span class='tline' id='l27' data-llen='556:561'>　所化</span><br/>
<span class='tline' id='l28' data-llen='561:567'>　　　蟲</span><br/>
<span class='tline' id='l29' data-llen='567:590'>疏云鳥亦稱蟲此蟲飛薨薨未必惟小蟲也○爾雅云</span><br/>
<span class='tline' id='l30' data-llen='590:613'>有足謂之蟲無足謂之豸疏此對文耳散言則無足亦</span><br/>
<span class='tline' id='l31' data-llen='613:652'>曰蟲○周禮云外骨<span class='krp-note'>龜/屬</span>内骨<span class='krp-note'>蟞/屬</span>郤行<span class='krp-note'>螾蚓/屬</span>仄行<span class='krp-note'>蟹/屬</span>連行</span><br/>
<span class='tline' id='l32' data-llen='652:695'><span class='krp-note'>魚/屬</span>紆行<span class='krp-note'>蛇/屬</span>以脰鳴者<span class='krp-note'>鼃黽/屬</span>以注鳴者<span class='krp-note'>精列/屬</span>以旁鳴者<span class='krp-note'>蜩/蜺</span></span><br/>
<span class='tline' id='l33' data-llen='695:733'><span class='krp-note'>屬/</span>以翼鳴者<span class='krp-note'>發皇/屬</span>以股鳴者<span class='krp-note'>蚣蝑/屬</span>以胷鳴者<span class='krp-note'>榮螈/屬</span>謂之</span><br/>
<span class='tline' id='l34' data-llen='733:759'><a onclick="displayPageImage('KR1c0039', 'WYG', '025-2b' );" name="025-2b" class="pb">[025-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='759:782'>小蟲之屬○大戴記云毛蟲之精者曰麟羽蟲之精者</span><br/>
<span class='tline' id='l36' data-llen='782:805'>曰鳯介蟲之精者曰龜鱗蟲之精者曰龍倮蟲之精者</span><br/>
<span class='tline' id='l37' data-llen='805:828'>曰聖人○禮記曰孟春之月蟄蟲始振仲春之月蟄蟲</span><br/>
<span class='tline' id='l38' data-llen='828:851'>咸動仲秋之月蟄蟲坏户季秋之月蟄蟲咸俯在内皆</span><br/>
<span class='tline' id='l39' data-llen='851:874'>墐其户○春秋考異郵曰二九十八主風精爲蟲八日</span><br/>
<span class='tline' id='l40' data-llen='874:895'>而化風列波激故其命字以蟲蟲之爲言屈申也</span><br/>
<span class='tline' id='l41' data-llen='895:901'>　　還篇</span><br/>
<span class='tline' id='l42' data-llen='901:907'>　　　峱</span><br/>
<span class='tline' id='l43' data-llen='907:933'><a onclick="displayPageImage('KR1c0039', 'WYG', '025-3a' );" name="025-3a" class="pb">[025-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='933:956'>地里志臨淄名營丘故齊詩曰子之營兮遭我乎嶩之</span><br/>
<span class='tline' id='l45' data-llen='956:979'>間師古曰齊國風營詩之辭也毛詩作還齊詩作營嶩</span><br/>
<span class='tline' id='l46' data-llen='979:1002'>山名也字或作峱或作□言往適營丘而相逢于嶩山</span><br/>
<span class='tline' id='l47' data-llen='1002:1005'>也</span><br/>
<span class='tline' id='l48' data-llen='1005:1028'>　按水經注臨淄城中有丘淄水出其前經其左故有</span><br/>
<span class='tline' id='l49' data-llen='1028:1051'>　營丘之名釋丘云水出其左營丘今營丘城在山東</span><br/>
<span class='tline' id='l50' data-llen='1051:1074'>　青州府昌樂縣東南五十里峱山在臨淄縣南一十</span><br/>
<span class='tline' id='l51' data-llen='1074:1097'>　五里又崔靈恩集注以還茂昌三者皆地名今不知</span><br/>
<span class='tline' id='l52' data-llen='1097:1123'><a onclick="displayPageImage('KR1c0039', 'WYG', '025-3b' );" name="025-3b" class="pb">[025-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1123:1128'>　何所</span><br/>
<span class='tline' id='l54' data-llen='1128:1134'>　　　肩</span><br/>
<span class='tline' id='l55' data-llen='1134:1157'>傳云獸三歲曰肩○詩緝云亦作豜○鄭司農周禮注</span><br/>
<span class='tline' id='l56' data-llen='1157:1180'>云一歲爲豵二歲爲豝三歲爲特四歲爲肩五歲爲愼</span><br/>
<span class='tline' id='l57' data-llen='1180:1203'>○毛七月傳云豕一歲曰豵三歲曰豜疏云箋云豕生</span><br/>
<span class='tline' id='l58' data-llen='1203:1226'>三月豵既易傳不以豵爲一歲之名則豜亦非三歲之</span><br/>
<span class='tline' id='l59' data-llen='1226:1249'>稱釋獸釋鹿與麕皆云絶有力麉箋意葢以麉爲鹿麕</span><br/>
<span class='tline' id='l60' data-llen='1249:1255'>有力者也</span><br/>
<span class='tline' id='l61' data-llen='1255:1281'><a onclick="displayPageImage('KR1c0039', 'WYG', '025-4a' );" name="025-4a" class="pb">[025-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1281:1287'>　　　狼</span><br/>
<span class='tline' id='l63' data-llen='1287:1310'>爾雅云狼牡貛牝狼其子獥絶有力迅○陸疏云其鳴</span><br/>
<span class='tline' id='l64' data-llen='1310:1333'>能小能大善爲小兒啼聲以誘人去數十歩其猛健者</span><br/>
<span class='tline' id='l65' data-llen='1333:1356'>雖善用兵者不能免也其膏可煎和皮可爲裘故禮記</span><br/>
<span class='tline' id='l66' data-llen='1356:1379'>狼臅膏又曰君之右虎裘厥左狼裘是也○毛詩艸蟲</span><br/>
<span class='tline' id='l67' data-llen='1379:1402'>經云老狼項下有袋求食满腹向前行乃觸之退後又</span><br/>
<span class='tline' id='l68' data-llen='1402:1425'>自踏踐上疐其尾進退有患故詩以況䟦前㚄後○酉</span><br/>
<span class='tline' id='l69' data-llen='1425:1448'>陽襍爼云狼大如狗蒼色作聲諸竅皆沸䏶中筋大如</span><br/>
<span class='tline' id='l70' data-llen='1448:1474'><a onclick="displayPageImage('KR1c0039', 'WYG', '025-4b' );" name="025-4b" class="pb">[025-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1474:1497'>鴨卵有犯盗者薰之當令手攣縮或言狼筋如織絡狼</span><br/>
<span class='tline' id='l72' data-llen='1497:1520'>烟直上烽火用之○瑞應圖曰白狼王者仁德明哲則</span><br/>
<span class='tline' id='l73' data-llen='1520:1543'>見一云王者進退動准法度則見○埤雅云里語狼卜</span><br/>
<span class='tline' id='l74' data-llen='1543:1566'>食將遠逐食必先倒立以卜所向狼駢脅腸直其糞烟</span><br/>
<span class='tline' id='l75' data-llen='1566:1589'>直爲是故也○雅翼云狼聚物不整故稱狼籍猛而敏</span><br/>
<span class='tline' id='l76' data-llen='1589:1612'>給能自顧其後淮南子云鴟視而狼顧鳥雄鷙于雌獸</span><br/>
<span class='tline' id='l77' data-llen='1612:1635'>牝猛于牡是以羆爲熊之牝而羆猛于熊狼爲貛之牝</span><br/>
<span class='tline' id='l78' data-llen='1635:1658'>而狼名獨著虎猛者稱乳虎葢其類也○左傳云狼子</span><br/>
<span class='tline' id='l79' data-llen='1658:1684'><a onclick="displayPageImage('KR1c0039', 'WYG', '025-5a' );" name="025-5a" class="pb">[025-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1684:1703'>野心○朱傳云狼似犬鋭頭白頰髙前廣後</span><br/>
<span class='tline' id='l81' data-llen='1703:1709'>　　著篇</span><br/>
<span class='tline' id='l82' data-llen='1709:1715'>　　　著</span><br/>
<span class='tline' id='l83' data-llen='1715:1738'>傳云門屏之間曰著○爾雅云門屏之間謂之宁疏云</span><br/>
<span class='tline' id='l84' data-llen='1738:1761'>路門之外屏樹之内人君視朝宁立之處因名爲宁李</span><br/>
<span class='tline' id='l85' data-llen='1761:1784'>廵云正門内兩塾間曰宁曲禮云天子當宁而立是也</span><br/>
<span class='tline' id='l86' data-llen='1784:1807'>○孔疏云著與宁音義同○禮書云門屏之間謂之宁</span><br/>
<span class='tline' id='l87' data-llen='1807:1830'>大夫以簾士以帷則無屏矣詩曰俟我於著而大夫士</span><br/>
<span class='tline' id='l88' data-llen='1830:1856'><a onclick="displayPageImage('KR1c0039', 'WYG', '025-5b' );" name="025-5b" class="pb">[025-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1856:1872'>與焉者葢簾帷之爲蔽限亦謂之屏</span><br/>
<span class='tline' id='l90' data-llen='1872:1895'>　按漢書地里志竢我於著乎而注著地名濟南郡著</span><br/>
<span class='tline' id='l91' data-llen='1895:1918'>　縣水經注漯水東北逕著縣故城南則又非門宁之</span><br/>
<span class='tline' id='l92' data-llen='1918:1938'>　宁明矣宁與著字義各别他處未有相通者</span><br/>
<span class='tline' id='l93' data-llen='1938:1949'>　　　瓊華瓊瑩瓊英</span><br/>
<span class='tline' id='l94' data-llen='1949:1972'>傳云瓊華美石士之服也瓊瑩石似玉卿大夫之服也</span><br/>
<span class='tline' id='l95' data-llen='1972:1995'>瓊英美石似玉者人君之服也疏云瓊瑩俱玉石名也</span><br/>
<span class='tline' id='l96' data-llen='1995:2003'>英華是玉光色</span><br/>
<span class='tline' id='l97' data-llen='2003:2029'><a onclick="displayPageImage('KR1c0039', 'WYG', '025-6a' );" name="025-6a" class="pb">[025-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2029:2052'>　按朱子云古者五等之爵朝㑹祭祀皆以充耳不知</span><br/>
<span class='tline' id='l99' data-llen='2052:2075'>　此詩是說何人傳分三章爲士爲卿大夫爲人居鄭</span><br/>
<span class='tline' id='l100' data-llen='2075:2094'>　以爲三章共述人臣親迎之禮俱無所據</span><br/>
<span class='tline' id='l101' data-llen='2094:2103'>　　東方之日篇</span><br/>
<span class='tline' id='l102' data-llen='2103:2109'>　　　闥</span><br/>
<span class='tline' id='l103' data-llen='2109:2127'>說文闥門也○韓詩說云門屏之間曰闥</span><br/>
<span class='tline' id='l104' data-llen='2127:2136'>　　東方未明篇</span><br/>
<span class='tline' id='l105' data-llen='2136:2142'>　　　柳</span><br/>
<span class='tline' id='l106' data-llen='2142:2168'><a onclick="displayPageImage('KR1c0039', 'WYG', '025-6b' );" name="025-6b" class="pb">[025-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2168:2191'>說文柳小楊也○朱傳云楊之下垂者○本草云柳華</span><br/>
<span class='tline' id='l108' data-llen='2191:2214'>一名柳絮唐本注云柳與水楊全不相似水楊葉圓闊</span><br/>
<span class='tline' id='l109' data-llen='2214:2237'>而赤枝條短硬柳葉狹長青緑枝條長軟陶云柳即水</span><br/>
<span class='tline' id='l110' data-llen='2237:2260'>楊非也○青史子云柳南方之艸夏木也○管子云五</span><br/>
<span class='tline' id='l111' data-llen='2260:2283'>沃之土宜柳○夏小正云正月柳稊稊發孚也○埤雅</span><br/>
<span class='tline' id='l112' data-llen='2283:2306'>云柳柔脆易生之木與楊同類雖縱横顚倒植之皆生</span><br/>
<span class='tline' id='l113' data-llen='2306:2329'>○通志云柳曰天棘南人呼爲楊柳○古今合璧云樹</span><br/>
<span class='tline' id='l114' data-llen='2329:2352'>髙二三丈許嬝娜枝條葉細而長者曰柳樹低枝立葉</span><br/>
<span class='tline' id='l115' data-llen='2352:2378'><a onclick="displayPageImage('KR1c0039', 'WYG', '025-7a' );" name="025-7a" class="pb">[025-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2378:2400'>小者曰楊楊花入水經宿化爲浮萍柳花漫空如雪</span><br/>
<span class='tline' id='l117' data-llen='2400:2406'>　　　樊</span><br/>
<span class='tline' id='l118' data-llen='2406:2427'>爾雅云樊藩孫炎曰圃之藩也郭璞曰謂藩蘺也</span><br/>
<span class='tline' id='l119' data-llen='2427:2433'>　　　圃</span><br/>
<span class='tline' id='l120' data-llen='2433:2456'>說文云種菜曰圃○周禮太宰九職二曰園圃毓草木</span><br/>
<span class='tline' id='l121' data-llen='2456:2479'>注樹果蓏曰圃場人掌國之場圃而樹之果蓏珍異之</span><br/>
<span class='tline' id='l122' data-llen='2479:2502'>物以時歛而藏之凢祭祀賓客共其果蓏享亦如之閭</span><br/>
<span class='tline' id='l123' data-llen='2502:2513'>師任圃以樹事貢艸木</span><br/>
<span class='tline' id='l124' data-llen='2513:2539'><a onclick="displayPageImage('KR1c0039', 'WYG', '025-7b' );" name="025-7b" class="pb">[025-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2539:2545'>　　　辰</span><br/>
<span class='tline' id='l126' data-llen='2545:2568'>傳云時也○說文云□震也三月陽氣動雷電振民農</span><br/>
<span class='tline' id='l127' data-llen='2568:2591'>時也物皆生从乙匕象芒達厂聲也□房星天時也从</span><br/>
<span class='tline' id='l128' data-llen='2591:2614'>二二古文上字徐鍇曰七音化乙艸木萌初出曲卷也</span><br/>
<span class='tline' id='l129' data-llen='2614:2637'>徐鉉等曰三月陽氣盛艸木生上徹於土故从上厂非</span><br/>
<span class='tline' id='l130' data-llen='2637:2646'>聲疑亦象物之出</span><br/>
<span class='tline' id='l131' data-llen='2646:2669'>　按不能辰夜之辰今朱傳誤作晨朱子釋詩時齊魯</span><br/>
<span class='tline' id='l132' data-llen='2669:2692'>　韓三詩俱亡雖有附見他籍者皆不依用則所从惟</span><br/>
<span class='tline' id='l133' data-llen='2692:2718'><a onclick="displayPageImage('KR1c0039', 'WYG', '025-8a' );" name="025-8a" class="pb">[025-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2718:2741'>　毛傳耳而字畫多訛或傳寫之謬也他如終然允臧</span><br/>
<span class='tline' id='l135' data-llen='2741:2764'>　之然作焉羊牛下括作牛羊求爾新特之爾作我胡</span><br/>
<span class='tline' id='l136' data-llen='2764:2787'>　然厲矣之然作爲家伯維宰之維作冢小旻抑二如</span><br/>
<span class='tline' id='l137' data-llen='2787:2810'>　彼泉流作流泉朔月辛卯之月作日爰其適歸之爰</span><br/>
<span class='tline' id='l138' data-llen='2810:2833'>　作奚天降滔德之滔作慆降予卿士之予作于俱是</span><br/>
<span class='tline' id='l139' data-llen='2833:2854'>　顚倒錯誤今人不讀注疏訛以傳訛俱不能辨</span><br/>
<span class='tline' id='l140' data-llen='2854:2860'>　　　莫</span><br/>
<span class='tline' id='l141' data-llen='2860:2874'>說文云日旦㝠也从日在茻中</span><br/>
<span class='tline' id='l142' data-llen='2874:2900'><a onclick="displayPageImage('KR1c0039', 'WYG', '025-8b' );" name="025-8b" class="pb">[025-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2900:2907'>　　南山篇</span><br/>
<span class='tline' id='l144' data-llen='2907:2914'>　　　南山</span><br/>
<span class='tline' id='l145' data-llen='2914:2921'>傳云齊南山</span><br/>
<span class='tline' id='l146' data-llen='2921:2927'>　　　魯</span><br/>
<span class='tline' id='l147' data-llen='2927:2950'>譜云魯者少昊摰之墟也在周公歸政成王封其元子</span><br/>
<span class='tline' id='l148' data-llen='2950:2973'>伯禽于魯封域在禹貢徐州大野蒙羽之野○朱傳云</span><br/>
<span class='tline' id='l149' data-llen='2973:2996'>今襲慶東平府沂宻海等州即其地○地里志兖州曲</span><br/>
<span class='tline' id='l150' data-llen='2996:3019'>阜縣外城即伯禽所築古魯城○郡縣志曲阜在縣治</span><br/>
<span class='tline' id='l151' data-llen='3019:3045'><a onclick="displayPageImage('KR1c0039', 'WYG', '025-9a' );" name="025-9a" class="pb">[025-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3045:3068'>魯城中委曲長七八里○世本云周公居少昊之墟煬</span><br/>
<span class='tline' id='l153' data-llen='3068:3091'>公徙魯○元命包云天弓星主弓弩流爲徐州别爲魯</span><br/>
<span class='tline' id='l154' data-llen='3091:3094'>國</span><br/>
<span class='tline' id='l155' data-llen='3094:3117'>　按襲慶府今爲山東兖州府東平府今爲州與沂州</span><br/>
<span class='tline' id='l156' data-llen='3117:3140'>　並屬兖州府宻州今萊州府髙宻縣海州今登州府</span><br/>
<span class='tline' id='l157' data-llen='3140:3163'>　寧海州魯城在曲阜縣西二里神農氏自陳徙居魯</span><br/>
<span class='tline' id='l158' data-llen='3163:3186'>　帝王世紀曰黃帝生于夀丘在魯東門之北至春秋</span><br/>
<span class='tline' id='l159' data-llen='3186:3195'>　時魯國都其城</span><br/>
<span class='tline' id='l160' data-llen='3195:3221'><a onclick="displayPageImage('KR1c0039', 'WYG', '025-9b' );" name="025-9b" class="pb">[025-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3221:3228'>　　　魯道</span><br/>
<span class='tline' id='l162' data-llen='3228:3251'>水經注汶水南逕鉅平縣故城東西南流城東有魯道</span><br/>
<span class='tline' id='l163' data-llen='3251:3274'>詩所謂魯道有蕩今汶上夾水有文姜臺汶水西南流</span><br/>
<span class='tline' id='l164' data-llen='3274:3282'>詩云汶水滔滔</span><br/>
<span class='tline' id='l165' data-llen='3282:3299'>　按漢鉅平縣在今兖州府寧陽縣境</span><br/>
<span class='tline' id='l166' data-llen='3299:3305'>　　　屨</span><br/>
<span class='tline' id='l167' data-llen='3305:3328'>周禮屨人掌王及后之服屨爲赤舄黑舄赤繶黃繶青</span><br/>
<span class='tline' id='l168' data-llen='3328:3351'>句素屨葛屨辨外内命夫命婦之命屨功屨散屨凢四</span><br/>
<span class='tline' id='l169' data-llen='3351:3378'><a onclick="displayPageImage('KR1c0039', 'WYG', '025-10a' );" name="025-10a" class="pb">[025-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3378:3401'>時之祭祀以宜服之鄭康成曰複下曰舄襌下曰屨有</span><br/>
<span class='tline' id='l171' data-llen='3401:3424'>絇有繶有純者飾也凢屨舄各象裳之色凢舄飾如繢</span><br/>
<span class='tline' id='l172' data-llen='3424:3447'>之次屨之飾如繡次絇謂之拘著舄屨之頭以爲行戒</span><br/>
<span class='tline' id='l173' data-llen='3447:3471'>繶縫中紃純縁也散屨謂去飾○士冠禮夏用葛𤣥端</span><br/>
<span class='tline' id='l174' data-llen='3471:3494'>黒屨青絇繶純純博寸素積白屨以魁柎之緇絇繶純</span><br/>
<span class='tline' id='l175' data-llen='3494:3517'>純博寸爵弁纁屨黑絇繶純純博寸冬皮屨可也不屨</span><br/>
<span class='tline' id='l176' data-llen='3517:3540'>繐屨士䘮禮夏葛屨冬白屨皆緇絇繶純組綦結于踵</span><br/>
<span class='tline' id='l177' data-llen='3540:3563'>士相見禮若君賜之爵升席祭卒爵退坐取屨隱辟而</span><br/>
<span class='tline' id='l178' data-llen='3563:3590'><a onclick="displayPageImage('KR1c0039', 'WYG', '025-10b' );" name="025-10b" class="pb">[025-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3590:3613'>後屨鄉飲酒禮司正請坐于賔賔主人介衆賔皆降說</span><br/>
<span class='tline' id='l180' data-llen='3613:3642'>屨揖譲升坐<span class='krp-note'>鄉飲大/射倣此</span>燕禮賔及卿大夫皆說屨升就席</span><br/>
<span class='tline' id='l181' data-llen='3642:3665'>喪服斬衰菅屨繩屨疏衰疏屨不杖麻屨士虞禮曰尸</span><br/>
<span class='tline' id='l182' data-llen='3665:3688'>坐不說屨○曲禮曰毋踐屨侍坐于長者屨不上堂解</span><br/>
<span class='tline' id='l183' data-llen='3688:3711'>屨不敢當階就屨跪而屨之屏于側鄉長者而屨跪而</span><br/>
<span class='tline' id='l184' data-llen='3711:3734'>遷屨俯而納屨大夫士去國鞮屨内則云屨著綦玉藻</span><br/>
<span class='tline' id='l185' data-llen='3734:3757'>云坐左納右坐右納左䘮服小記曰練繩屨少儀曰排</span><br/>
<span class='tline' id='l186' data-llen='3757:3780'>闔說屨于户内者一人而已矣有尊長在則否凢祭于</span><br/>
<span class='tline' id='l187' data-llen='3780:3807'><a onclick="displayPageImage('KR1c0039', 'WYG', '025-11a' );" name="025-11a" class="pb">[025-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3807:3830'>室中堂上無跣燕則有之國家靡敝君子不履絲屨○</span><br/>
<span class='tline' id='l189' data-llen='3830:3853'>莊子云履方屨者知地形○世本云於則作屝履注於</span><br/>
<span class='tline' id='l190' data-llen='3853:3876'>則黄帝臣艸曰屝麻曰履○方言云屝屨麄履也徐兖</span><br/>
<span class='tline' id='l191' data-llen='3876:3899'>之郊謂之屝自關而西謂之屨中有木者謂之複舄襌</span><br/>
<span class='tline' id='l192' data-llen='3899:3922'>者謂之鞮絲作之者謂之履麻作之者謂之不借○曹</span><br/>
<span class='tline' id='l193' data-llen='3922:3945'>氏云屨人注有纁屨黄屨白屨黑屨散屨所謂五兩者</span><br/>
<span class='tline' id='l194' data-llen='3945:3968'>纁黄白黑散也○釋名云屨拘也所以拘足也○詩疏</span><br/>
<span class='tline' id='l195' data-llen='3968:3991'>云夏日之有葛屨特爲便于時耳非行禮之服若行禮</span><br/>
<span class='tline' id='l196' data-llen='3991:4018'><a onclick="displayPageImage('KR1c0039', 'WYG', '025-11b' );" name="025-11b" class="pb">[025-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4018:4041'>之服雖夏猶當用皮鄭于周禮注及志言朝祭履舄各</span><br/>
<span class='tline' id='l198' data-llen='4041:4054'>從其裳之色明其不用葛也</span><br/>
<span class='tline' id='l199' data-llen='4054:4060'>　　　冠</span><br/>
<span class='tline' id='l200' data-llen='4060:4083'>說文云冠絭也所以絭髮弁冕之緫名也○檀弓云古</span><br/>
<span class='tline' id='l201' data-llen='4083:4106'>者冠縮縫今也衡縫故喪冠之反吉非古也郊特牲云</span><br/>
<span class='tline' id='l202' data-llen='4106:4129'>野夫黄冠黄冠艸服也始冠之緇布之冠也太古冠布</span><br/>
<span class='tline' id='l203' data-llen='4129:4152'>齊其緇之委貌周道也章甫殷道也毋追夏后氏之道</span><br/>
<span class='tline' id='l204' data-llen='4152:4176'>也玉藻𤣥冠朱組纓天子之冠也緇布冠繢緌諸矦之</span><br/>
<span class='tline' id='l205' data-llen='4176:4203'><a onclick="displayPageImage('KR1c0039', 'WYG', '025-12a' );" name="025-12a" class="pb">[025-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4203:4228'>冠也𤣥冠丹組纓諸矦之齋冠也𤣥冠綦組纓士之齋</span><br/>
<span class='tline' id='l207' data-llen='4228:4252'>冠也縞冠𤣥武子姓之冠也縞冠素紕既祥之冠也垂</span><br/>
<span class='tline' id='l208' data-llen='4252:4276'>緌五寸惰游之士也𤣥冠縞武不齒之服也居冠屬武</span><br/>
<span class='tline' id='l209' data-llen='4276:4299'>○董巴輿服志云上古穴居野處衣毛而冐皮後代聖</span><br/>
<span class='tline' id='l210' data-llen='4299:4329'>人易之見鳥獸有冠角<img height='20' width='20' alt='&amp;KR0971' title='KR0971' src='https://raw.githubusercontent.com/kanripo/KR-Gaiji/master/images/KR0971.png'/>胡之制遂作冠冕纓緌以爲</span><br/>
<span class='tline' id='l211' data-llen='4329:4352'>首飾○莊子云戴圜冠者知天時○春秋繁露云冠之</span><br/>
<span class='tline' id='l212' data-llen='4352:4377'>在首𤣥武之象也𤣥武貌之最嚴威者象在後反居首</span><br/>
<span class='tline' id='l213' data-llen='4377:4400'>武至而不用矣○禮書云古之冠其飾不過纓武縁其</span><br/>
<span class='tline' id='l214' data-llen='4400:4427'><a onclick="displayPageImage('KR1c0039', 'WYG', '025-12b' );" name="025-12b" class="pb">[025-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4427:4450'>名不過毋追章甫委貌而已大抵吉冠左辟䘮冠右辟</span><br/>
<span class='tline' id='l216' data-llen='4450:4474'>吉冠内畢䘮冠外畢吉冠圜䘮冠厭吉冠𤣥䘮冠素吉</span><br/>
<span class='tline' id='l217' data-llen='4474:4497'>冠不條屬䘮冠條屬吉冠緌䘮冠不緌吉冠縁䘮冠不</span><br/>
<span class='tline' id='l218' data-llen='4497:4514'>縁居冠屬武非居冠不屬武此其畧也</span><br/>
<span class='tline' id='l219' data-llen='4514:4520'>　　　緌</span><br/>
<span class='tline' id='l220' data-llen='4520:4543'>說文云系冠纓也○内則云子事父母冠緌纓玉藻云</span><br/>
<span class='tline' id='l221' data-llen='4543:4567'>居冠屬武自天子下達有事然後緌大帛不緌𤣥冠紫</span><br/>
<span class='tline' id='l222' data-llen='4567:4590'>緌自魯桓公始也又云大白冠緇布之冠皆不㽔委武</span><br/>
<span class='tline' id='l223' data-llen='4590:4617'><a onclick="displayPageImage('KR1c0039', 'WYG', '025-13a' );" name="025-13a" class="pb">[025-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4617:4641'>𤣥縞而后㽔○禮書云冠系有纓其垂有緌䘮冠不緌</span><br/>
<span class='tline' id='l225' data-llen='4641:4664'>則凢吉冠皆緌矣○羅氏云二組屬于笄順頭而下結</span><br/>
<span class='tline' id='l226' data-llen='4664:4677'>之謂之纓纓之垂者謂之緌</span><br/>
<span class='tline' id='l227' data-llen='4677:4683'>　　　斧</span><br/>
<span class='tline' id='l228' data-llen='4683:4706'>釋名云斧甫也甫始也凢將制器始用斧伐木已乃制</span><br/>
<span class='tline' id='l229' data-llen='4706:4729'>之也○考工記五分其金而錫居一謂之斧斤之齊○</span><br/>
<span class='tline' id='l230' data-llen='4729:4752'>春秋元命包云斧鑕主亂行斬狂詐斧之爲言補也○</span><br/>
<span class='tline' id='l231' data-llen='4752:4775'>古今事物類考云神農作斤斧○破斧傳云隋銎曰斧</span><br/>
<span class='tline' id='l232' data-llen='4775:4802'><a onclick="displayPageImage('KR1c0039', 'WYG', '025-13b' );" name="025-13b" class="pb">[025-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4802:4819'>○尉繚子云坐之兵劔斧立之兵㦸弩</span><br/>
<span class='tline' id='l234' data-llen='4819:4826'>　　甫田篇</span><br/>
<span class='tline' id='l235' data-llen='4826:4832'>　　　莠</span><br/>
<span class='tline' id='l236' data-llen='4832:4855'>孔疏云仲虺之誥曰若苗之有莠若粟之有粃粃似粟</span><br/>
<span class='tline' id='l237' data-llen='4855:4878'>莠似苗也○國語云馬餼不過狼莠韋昭注云似稷而</span><br/>
<span class='tline' id='l238' data-llen='4878:4901'>無實○韋昭問答云甫田維莠今何艸答曰今之狗尾</span><br/>
<span class='tline' id='l239' data-llen='4901:4924'>也○月令云孟春行秋令藜莠蒿萊並興○戰國䇿云</span><br/>
<span class='tline' id='l240' data-llen='4924:4947'>幽莠之秀也似禾○雅翼云莠者害稼之艸今之狗尾</span><br/>
<span class='tline' id='l241' data-llen='4947:4974'><a onclick="displayPageImage('KR1c0039', 'WYG', '025-14a' );" name="025-14a" class="pb">[025-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4974:4997'>艸也似稷而不結實無處不生莠既惡物故言之不美</span><br/>
<span class='tline' id='l243' data-llen='4997:5004'>者謂之莠言</span><br/>
<span class='tline' id='l244' data-llen='5004:5017'>　　　弁<span class='krp-note'>韋弁爵弁/</span></span><br/>
<span class='tline' id='l245' data-llen='5017:5040'>士冠禮爵弁服纁裳純衣緇帶韎韐皮弁服素積緇帶</span><br/>
<span class='tline' id='l246' data-llen='5040:5063'>素韠注爵弁服此與君祭之服爵弁者冕之次其色赤</span><br/>
<span class='tline' id='l247' data-llen='5063:5086'>而微黑如爵頭然或謂之緅其布三十升純衣絲衣也</span><br/>
<span class='tline' id='l248' data-llen='5086:5109'>餘衣皆用布惟冕與爵弁服用絲耳皮弁服此與居視</span><br/>
<span class='tline' id='l249' data-llen='5109:5132'>朔之服也以白鹿皮爲冠以素爲裳辟蹙其要中衣用</span><br/>
<span class='tline' id='l250' data-llen='5132:5159'><a onclick="displayPageImage('KR1c0039', 'WYG', '025-14b' );" name="025-14b" class="pb">[025-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5159:5182'>布亦十五升其色象焉○後漢輿服志云爵弁一名冕</span><br/>
<span class='tline' id='l252' data-llen='5182:5205'>廣八寸長尺二寸如爵形前小後大繒其上似爵頭色</span><br/>
<span class='tline' id='l253' data-llen='5205:5228'>有収持笄所謂夏収殷冔者也○禮書云周禮有韋弁</span><br/>
<span class='tline' id='l254' data-llen='5228:5251'>無爵弁書與冠禮禮記有爵弁無韋弁士之服止于爵</span><br/>
<span class='tline' id='l255' data-llen='5251:5274'>弁而荀卿曰士韋弁孔安國曰雀韋弁也劉熈釋名亦</span><br/>
<span class='tline' id='l256' data-llen='5274:5297'>曰以爵韋爲之謂之韋弁則爵弁即韋弁耳觀弁師司</span><br/>
<span class='tline' id='l257' data-llen='5297:5327'>服韋弁先於皮弁書爵弁先於綦弁<span class='krp-note'>孔安國曰綦/弁皮弁也</span>士冠</span><br/>
<span class='tline' id='l258' data-llen='5327:5350'>禮次加皮弁三加爵弁而以爵弁爲尊聘禮主卿賛禮</span><br/>
<span class='tline' id='l259' data-llen='5350:5377'><a onclick="displayPageImage('KR1c0039', 'WYG', '025-15a' );" name="025-15a" class="pb">[025-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5377:5400'>服皮弁及歸饔餼服韋弁而以韋爲敬則皮弁之上非</span><br/>
<span class='tline' id='l261' data-llen='5400:5423'>韋弁則爵弁耳此所以疑其爲一物也士冠禮爵弁服</span><br/>
<span class='tline' id='l262' data-llen='5423:5446'>昏禮主人爵弁纁裳緇袘檀弓天子哭諸侯爵弁䊷衣</span><br/>
<span class='tline' id='l263' data-llen='5446:5469'>書二人爵弁執惠雜記復諸侯爵弁服子羔之襲爵弁</span><br/>
<span class='tline' id='l264' data-llen='5469:5492'>一釁廟祝宗人宰夫雍人皆爵弁純衣則爵弁雖士之</span><br/>
<span class='tline' id='l265' data-llen='5492:5515'>祭服而天子諸侯大夫皆服之鄭氏謂冕之次制如冕</span><br/>
<span class='tline' id='l266' data-llen='5515:5538'>但無繅耳其布三十升然古文弁象形則其制上銳若</span><br/>
<span class='tline' id='l267' data-llen='5538:5561'>合手然非如冕也韋其質也爵其色也筓紘玉飾各以</span><br/>
<span class='tline' id='l268' data-llen='5561:5588'><a onclick="displayPageImage('KR1c0039', 'WYG', '025-15b' );" name="025-15b" class="pb">[025-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5588:5598'>其等爲之如皮弁制</span><br/>
<span class='tline' id='l270' data-llen='5598:5621'>　按陳氏疑爵弁爲韋弁其說或是也韋弁有二兵事</span><br/>
<span class='tline' id='l271' data-llen='5621:5644'>　之韋弁服以韎韋爲弁又以爲衣裳聘禮卿歸饔餼</span><br/>
<span class='tline' id='l272' data-llen='5644:5667'>　之韋弁服韎布爲衣而素裳然則與士爵弁纁裳純</span><br/>
<span class='tline' id='l273' data-llen='5667:5690'>　衣異矣豈卿大夫士之爵弁服殊其衣裳不若皮弁</span><br/>
<span class='tline' id='l274' data-llen='5690:5709'>　服之共素衣素積與抑爵韋固非一物也</span><br/>
<span class='tline' id='l275' data-llen='5709:5716'>　　盧令篇</span><br/>
<span class='tline' id='l276' data-llen='5716:5722'>　　　盧</span><br/>
<span class='tline' id='l277' data-llen='5722:5749'><a onclick="displayPageImage('KR1c0039', 'WYG', '025-16a' );" name="025-16a" class="pb">[025-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5749:5770'>傳云盧田犬○戰國䇿云韓國盧天下之駿犬也</span><br/>
<span class='tline' id='l279' data-llen='5770:5776'>　　　環</span><br/>
<span class='tline' id='l280' data-llen='5776:5796'>疏云環在犬之頷下重環謂大環貫一小環也</span><br/>
<span class='tline' id='l281' data-llen='5796:5802'>　　　鋂</span><br/>
<span class='tline' id='l282' data-llen='5802:5826'>說文云大𤨏也一環貫二者○梁寅云重環者環之中</span><br/>
<span class='tline' id='l283' data-llen='5826:5849'>又貫一環所謂子母環也重鋂者環之中又貫二環也</span><br/>
<span class='tline' id='l284' data-llen='5849:5856'>　　敝笱篇</span><br/>
<span class='tline' id='l285' data-llen='5856:5862'>　　　鰥</span><br/>
<span class='tline' id='l286' data-llen='5862:5889'><a onclick="displayPageImage('KR1c0039', 'WYG', '025-16b' );" name="025-16b" class="pb">[025-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5889:5912'>毛云鰥大魚○孔叢子云衛人釣于河得鰥魚焉其大</span><br/>
<span class='tline' id='l288' data-llen='5912:5935'>盈車子思問曰如何得之對曰吾下釣垂一魴之餌鰥</span><br/>
<span class='tline' id='l289' data-llen='5935:5957'>過而不視又以豚之半鰥則吞矣○鄭云鰥魚子○</span><br/>
<span class='tline' id='l290' data-llen='5957:5978'>爾雅云鯤魚子疏引此詩其魚魴鰥云鯤鰥字異</span><br/>
<span class='tline' id='l291' data-llen='5978:5999'>古字通用○魯語里革云魚禁鯤鮞鳥翼鷇卵蕃</span><br/>
<span class='tline' id='l292' data-llen='5999:6004'>庻物也</span><br/>
<span class='tline' id='l293' data-llen='6004:6027'>　按毛以鰥爲大魚次章釋魴鱮亦云大魚則鰥特魴</span><br/>
<span class='tline' id='l294' data-llen='6027:6050'>　鱮之類耳非必大至于盈車也盈車即鰥之尤大者</span><br/>
<span class='tline' id='l295' data-llen='6050:6077'><a onclick="displayPageImage('KR1c0039', 'WYG', '025-17a' );" name="025-17a" class="pb">[025-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6077:6100'>　如今鱮亦有小有大鄭氏葢以盈車之魚必非笱之</span><br/>
<span class='tline' id='l297' data-llen='6100:6123'>　所制故以魚子易之殊不知魚子尚未成魚何云制</span><br/>
<span class='tline' id='l298' data-llen='6123:6146'>　以笱邪莊子王子年云鯤大不知幾千里長千尺此</span><br/>
<span class='tline' id='l299' data-llen='6146:6156'>　又荒唐不可稽矣</span><br/>
<span class='tline' id='l300' data-llen='6156:6162'>　　　鱮</span><br/>
<span class='tline' id='l301' data-llen='6162:6185'>箋云鱮似魴而弱鱗○陸疏云鱮似魴厚而頭大魚之</span><br/>
<span class='tline' id='l302' data-llen='6185:6208'>不美者故里語曰網魚得鱮不如啗茹其頭尤大而肥</span><br/>
<span class='tline' id='l303' data-llen='6208:6231'>者徐州人謂之鰱或謂之鱅幽州人謂之鴞□或謂之</span><br/>
<span class='tline' id='l304' data-llen='6231:6258'><a onclick="displayPageImage('KR1c0039', 'WYG', '025-17b' );" name="025-17b" class="pb">[025-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6258:6281'>胡鱅○埤雅云鱮色白北土皆呼白鱮西征賦云華魴</span><br/>
<span class='tline' id='l306' data-llen='6281:6304'>躍鱗素鱮揚鬐性亦旅行故其制字从與失水則死弱</span><br/>
<span class='tline' id='l307' data-llen='6304:6327'>魚也今吳越呼鱅鰱魚六韜曰緡隆餌重則嘉魚食之</span><br/>
<span class='tline' id='l308' data-llen='6327:6350'>緡調餌芳則庸魚食之鱅庸魚也故其字从庸○雅翼</span><br/>
<span class='tline' id='l309' data-llen='6350:6373'>云魚雖一類所食不同今鯇惟食艸鱒食螺蚌鱮乃食</span><br/>
<span class='tline' id='l310' data-llen='6373:6396'>鯇矢宜其味之不美○嚴氏曰今鱅鰱相似而小别鰱</span><br/>
<span class='tline' id='l311' data-llen='6396:6403'>頭小鱅頭大</span><br/>
<span class='tline' id='l312' data-llen='6403:6410'>　　載驅篇</span><br/>
<span class='tline' id='l313' data-llen='6410:6437'><a onclick="displayPageImage('KR1c0039', 'WYG', '025-18a' );" name="025-18a" class="pb">[025-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6437:6444'>　　　簟茀</span><br/>
<span class='tline' id='l315' data-llen='6444:6467'>傳云簟方文蓆也○爾雅云輿革前謂之鞎後謂之茀</span><br/>
<span class='tline' id='l316' data-llen='6467:6490'>李廵曰輿革前謂輿前以革爲車飾曰鞎茀車後户名</span><br/>
<span class='tline' id='l317' data-llen='6490:6513'>也郭璞曰鞎以韋靶車軾也茀以韋靶後户也又云竹</span><br/>
<span class='tline' id='l318' data-llen='6513:6536'>前謂之禦後謂之蔽李廵曰竹前謂編竹當車前以擁</span><br/>
<span class='tline' id='l319' data-llen='6536:6559'>蔽名之曰禦禦止也孫炎曰禦以竹簟爲車飾也郭璞</span><br/>
<span class='tline' id='l320' data-llen='6559:6569'>曰蔽以簟衣後户也</span><br/>
<span class='tline' id='l321' data-llen='6569:6575'>　　　鞹</span><br/>
<span class='tline' id='l322' data-llen='6575:6602'><a onclick="displayPageImage('KR1c0039', 'WYG', '025-18b' );" name="025-18b" class="pb">[025-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6602:6625'>說文云鞹革也又曰獸皮治去其毛曰革○傳云諸矦</span><br/>
<span class='tline' id='l324' data-llen='6625:6638'>之路車有朱革之質而羽飾</span><br/>
<span class='tline' id='l325' data-llen='6638:6644'>　　　驪</span><br/>
<span class='tline' id='l326' data-llen='6644:6667'>駉傳云純黑曰驪○月令孟冬云駕鐵驪○檀弓云夏</span><br/>
<span class='tline' id='l327' data-llen='6667:6686'>后氏尚黑戎事乘驪○說文云驪馬深黑色</span><br/>
<span class='tline' id='l328' data-llen='6686:6693'>　　　汶水</span><br/>
<span class='tline' id='l329' data-llen='6693:6716'>淮南子云汶出弗其流合于濟注弗其山在北海朱虛</span><br/>
<span class='tline' id='l330' data-llen='6716:6739'>縣東○禹貢云浮于汶達于泲○水經云汶水出泰山</span><br/>
<span class='tline' id='l331' data-llen='6739:6766'><a onclick="displayPageImage('KR1c0039', 'WYG', '025-19a' );" name="025-19a" class="pb">[025-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6766:6789'>萊蕪縣原山西南過壽張又西南入于濟○許叔重云</span><br/>
<span class='tline' id='l333' data-llen='6789:6812'>出瑯邪朱虛東泰山東入濰○朱傳云在齊南魯北二</span><br/>
<span class='tline' id='l334' data-llen='6812:6835'>國之境○曹氏云汶水有二出萊蕪縣原山入濟者徐</span><br/>
<span class='tline' id='l335' data-llen='6835:6858'>州之汶也出朱虛泰山北又東北入濰者青州之汶也</span><br/>
<span class='tline' id='l336' data-llen='6858:6881'>　按一綂志萊蕪縣今屬山東濟南府有汶河云其源</span><br/>
<span class='tline' id='l337' data-llen='6881:6904'>　有三一發泰山之旁仙臺嶺一發萊蕪縣原山之陽</span><br/>
<span class='tline' id='l338' data-llen='6904:6927'>　一發萊蕪縣寨子村至泰安州靜封鎭合焉名曰塹</span><br/>
<span class='tline' id='l339' data-llen='6927:6950'>　汶西南流與徂徠山之陽小汶河合又西南流注洸</span><br/>
<span class='tline' id='l340' data-llen='6950:6977'><a onclick="displayPageImage('KR1c0039', 'WYG', '025-19b' );" name="025-19b" class="pb">[025-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6977:7000'>　河入濟此徐汶也朱虛故城在今青州府臨朐縣境</span><br/>
<span class='tline' id='l342' data-llen='7000:7023'>　有汶水云源出沂山東麓流經本縣東南六十里入</span><br/>
<span class='tline' id='l343' data-llen='7023:7040'>　安丘縣界安丘亦屬青州此靑汶也</span><br/>
<span class='tline' id='l344' data-llen='7040:7047'>　　猗嗟篇</span><br/>
<span class='tline' id='l345' data-llen='7047:7053'>　　　揚</span><br/>
<span class='tline' id='l346' data-llen='7053:7075'>傳云揚廣揚疏云揚是顙之别名顙貴闊故言廣揚</span><br/>
<span class='tline' id='l347' data-llen='7075:7081'>　　　名</span><br/>
<span class='tline' id='l348' data-llen='7081:7104'>爾雅云目上爲名孫炎曰目上平博郭璞曰眉眼之間</span><br/>
<span class='tline' id='l349' data-llen='7104:7131'><a onclick="displayPageImage('KR1c0039', 'WYG', '025-20a' );" name="025-20a" class="pb">[025-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7131:7154'>○楊用修云名玉篇引此句作䫤眉目之間也字从㝠</span><br/>
<span class='tline' id='l351' data-llen='7154:7163'>言流盼使人㝠迷</span><br/>
<span class='tline' id='l352' data-llen='7163:7169'>　　　侯</span><br/>
<span class='tline' id='l353' data-llen='7169:7192'>尚書云侯以明之○周禮司裘云王大射則共虎侯熊</span><br/>
<span class='tline' id='l354' data-llen='7192:7215'>侯豹侯設其鵠諸矦則共熊矦豹矦卿大夫則共麋矦</span><br/>
<span class='tline' id='l355' data-llen='7215:7238'>皆設其鵠射人以射法治射儀王以六耦射三矦樂以</span><br/>
<span class='tline' id='l356' data-llen='7238:7261'>騶虞九節五正諸矦以四耦射二矦樂以貍首七節三</span><br/>
<span class='tline' id='l357' data-llen='7261:7284'>正孤卿大夫以三耦射一矦樂以采蘋五節二正士以</span><br/>
<span class='tline' id='l358' data-llen='7284:7311'><a onclick="displayPageImage('KR1c0039', 'WYG', '025-20b' );" name="025-20b" class="pb">[025-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7311:7334'>三耦射豻矦樂以采繁五節二正若王大射則以貍歩</span><br/>
<span class='tline' id='l360' data-llen='7334:7357'>張三矦祭矦則爲位梓人爲矦廣與崇方參分其廣而</span><br/>
<span class='tline' id='l361' data-llen='7357:7380'>鵠居一焉上兩个與其身三下兩个半之上綱與下綱</span><br/>
<span class='tline' id='l362' data-llen='7380:7403'>出舌尋縜寸焉張皮矦而棲鵠則春以功張五采之矦</span><br/>
<span class='tline' id='l363' data-llen='7403:7426'>則逺國屬張獸矦則王以息燕○鄉射記云凢矦天子</span><br/>
<span class='tline' id='l364' data-llen='7426:7449'>熊矦白質諸矦麋矦赤質大夫布矦畫以虎豹士布矦</span><br/>
<span class='tline' id='l365' data-llen='7449:7472'>畫以鹿豕凢畫者丹質又云鄉矦上个五尋中十尺矦</span><br/>
<span class='tline' id='l366' data-llen='7472:7495'>道五十弓弓二寸以爲矦中倍中以爲躬倍躬以爲左</span><br/>
<span class='tline' id='l367' data-llen='7495:7522'><a onclick="displayPageImage('KR1c0039', 'WYG', '025-21a' );" name="025-21a" class="pb">[025-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7522:7545'>右舌下舌半上舌○大射云司馬命量人量矦道以貍</span><br/>
<span class='tline' id='l369' data-llen='7545:7568'>歩大矦九十參七十干五十遂命量人巾車張三矦大</span><br/>
<span class='tline' id='l370' data-llen='7568:7591'>矦之崇見鵠于參參見鵠于干干不及地武○鄭注周</span><br/>
<span class='tline' id='l371' data-llen='7591:7614'>禮云所射正謂之矦者天子中之則能服諸矦諸矦以</span><br/>
<span class='tline' id='l372' data-llen='7614:7637'>下中之則得爲諸矦○孔氏云燕射自天子至士皆一</span><br/>
<span class='tline' id='l373' data-llen='7637:7660'>矦鄉射賔射當張采矦二正天子諸矦大射張三矦○</span><br/>
<span class='tline' id='l374' data-llen='7660:7683'>禮書云周官司裘所共之矦大射之侯也梓人所謂張</span><br/>
<span class='tline' id='l375' data-llen='7683:7706'>皮矦而棲鵠也射人治射儀之矦正賔射之侯也梓人</span><br/>
<span class='tline' id='l376' data-llen='7706:7733'><a onclick="displayPageImage('KR1c0039', 'WYG', '025-21b' );" name="025-21b" class="pb">[025-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7733:7756'>所謂張五采之矦也鄉射記熊矦白質以下燕射之侯</span><br/>
<span class='tline' id='l378' data-llen='7756:7779'>也梓人所謂張獸矦以息燕也大射之矦用虎熊豹麋</span><br/>
<span class='tline' id='l379' data-llen='7779:7802'>之皮飾其側而中又制皮以爲鵠賔射之侯亦虎熊豹</span><br/>
<span class='tline' id='l380' data-llen='7802:7825'>麇之皮飾其側而中畫五色以爲正燕射之侯則畫熊</span><br/>
<span class='tline' id='l381' data-llen='7825:7848'>麋虎豹鹿豕之形以象鵠此三射之别也然司裘諸矦</span><br/>
<span class='tline' id='l382' data-llen='7848:7871'>熊矦豹矦則畿内諸矦大射之禮也畿外諸矦大矦參</span><br/>
<span class='tline' id='l383' data-llen='7871:7886'>矦干矦大射禮量人張三矦是也</span><br/>
<span class='tline' id='l384' data-llen='7886:7892'>　　　正</span><br/>
<span class='tline' id='l385' data-llen='7892:7919'><a onclick="displayPageImage('KR1c0039', 'WYG', '025-22a' );" name="025-22a" class="pb">[025-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7919:7942'>鄭射人注云考工梓人職曰張五采之矦則逺國屬遠</span><br/>
<span class='tline' id='l387' data-llen='7942:7965'>國謂諸矦來朝者也五采之矦即五正之矦也正之言</span><br/>
<span class='tline' id='l388' data-llen='7965:7988'>正也射者内志正則能中焉畫五采之矦中朱次白次</span><br/>
<span class='tline' id='l389' data-llen='7988:8013'>蒼次黃𤣥居外三正損𤣥黃二正去白蒼而畫以朱緑</span><br/>
<span class='tline' id='l390' data-llen='8013:8036'>其外之廣皆居矦中參分之一中二尺今儒家云四尺</span><br/>
<span class='tline' id='l391' data-llen='8036:8059'>曰正二尺曰鵠鵠乃用皮其大如正此說失之矣○大</span><br/>
<span class='tline' id='l392' data-llen='8059:8082'>射注云正者正也亦鳥名齊魯之間名題肩爲正正鳥</span><br/>
<span class='tline' id='l393' data-llen='8082:8105'>之捷黠者射之難中以中爲雋故射取名焉○詩正義</span><br/>
<span class='tline' id='l394' data-llen='8105:8132'><a onclick="displayPageImage('KR1c0039', 'WYG', '025-22b' );" name="025-22b" class="pb">[025-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8132:8155'>云正者侯中所射之處大射則張皮侯而設鵠賔射則</span><br/>
<span class='tline' id='l396' data-llen='8155:8178'>張布侯而畫正正大如鵠三分侯廣而正居一焉侯身</span><br/>
<span class='tline' id='l397' data-llen='8178:8201'>長一丈八尺者正方六尺侯身一丈四尺者正方四尺</span><br/>
<span class='tline' id='l398' data-llen='8201:8224'>六寸大半寸侯身一丈者正方三尺三寸少半寸正以</span><br/>
<span class='tline' id='l399' data-llen='8224:8247'>采畫爲之畫五正之侯者中央之采方二尺以外凖其</span><br/>
<span class='tline' id='l400' data-llen='8247:8270'>采之多少正之廣狹均布之以至于外畔也○禮書云</span><br/>
<span class='tline' id='l401' data-llen='8270:8293'>大射有鵠猶賔射之有正也賔射有皮猶大射之飾其</span><br/>
<span class='tline' id='l402' data-llen='8293:8316'>側也大射側中皆皮故曰皮矦賔射側皮而中五采故</span><br/>
<span class='tline' id='l403' data-llen='8316:8343'><a onclick="displayPageImage('KR1c0039', 'WYG', '025-23a' );" name="025-23a" class="pb">[025-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8343:8350'>曰五采之矦</span><br/>
<span class='tline' id='l405' data-llen='8350:8356'>　　　甥</span><br/>
<span class='tline' id='l406' data-llen='8356:8379'>爾雅云男子謂姊妹之子爲出謂我舅者吾謂之甥也</span><br/>
<span class='tline' id='l407' data-llen='8379:8391'>疏甥猶生也取相親之意</span><br/>
<span class='tline' id='l408' data-llen='8391:8397'>　　　矢</span><br/>
<span class='tline' id='l409' data-llen='8397:8420'>周禮司弓矢掌八矢之法枉矢絜矢利火射用諸守城</span><br/>
<span class='tline' id='l410' data-llen='8420:8443'>車戰殺矢鍭矢用諸近射田獵矰矢茀矢用諸弋射恒</span><br/>
<span class='tline' id='l411' data-llen='8443:8466'>矢庳矢用諸散射注枉殺矰恒弓所用也絜鍭茀庳弩</span><br/>
<span class='tline' id='l412' data-llen='8466:8493'><a onclick="displayPageImage('KR1c0039', 'WYG', '025-23b' );" name="025-23b" class="pb">[025-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8493:8516'>所用也冶氏爲殺矢刄長寸圍寸鋌十之重三垸矢人</span><br/>
<span class='tline' id='l414' data-llen='8516:8544'>爲矢□矢參分茀矢<span class='krp-note'>注茀當/爲殺</span>參分一在前二在後兵矢</span><br/>
<span class='tline' id='l415' data-llen='8544:8578'>田矢五分<span class='krp-note'>注謂枉/矢絜矢</span>二在前三在後殺矢<span class='krp-note'>注殺當/爲茀</span>七分三</span><br/>
<span class='tline' id='l416' data-llen='8578:8601'>在前二在後參分其長而殺其一五分其長而羽其一</span><br/>
<span class='tline' id='l417' data-llen='8601:8624'>以其笴厚爲之羽深水之以辨其隂陽夾其隂陽以設</span><br/>
<span class='tline' id='l418' data-llen='8624:8647'>其比夾其比以設其羽參分其羽以設其刄則雖有疾</span><br/>
<span class='tline' id='l419' data-llen='8647:8670'>風亦弗之能憚矣○世本云夷牟作矢○荀子云浮游</span><br/>
<span class='tline' id='l420' data-llen='8670:8693'>作矢○六韜云陷堅陣敗强敵大黃參連弩飛鳬電影</span><br/>
<span class='tline' id='l421' data-llen='8693:8720'><a onclick="displayPageImage('KR1c0039', 'WYG', '025-24a' );" name="025-24a" class="pb">[025-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8720:8743'>矢自副注飛鳬赤莖白羽以鐵爲首電影青莖赤羽以</span><br/>
<span class='tline' id='l423' data-llen='8743:8766'>銅爲首○方言云自關而東謂之矢江淮之間謂之□</span><br/>
<span class='tline' id='l424' data-llen='8766:8789'>關西曰箭注箭者竹名因以爲號○釋名云矢指也其</span><br/>
<span class='tline' id='l425' data-llen='8789:8812'>有所指向迅疾也其本曰足又謂之鏑齊人謂之鏃關</span><br/>
<span class='tline' id='l426' data-llen='8812:8835'>西謂之釭其末曰括括旁曰义○唐六典云骨鏃曰骲</span><br/>
<span class='tline' id='l427' data-llen='8835:8858'>鐵鏃曰鏑鳴箭曰骹霹葉曰鈚皆古之制也竹箭以竹</span><br/>
<span class='tline' id='l428' data-llen='8858:8881'>爲笴諸箭亦通用木箭以木爲笴惟利射獵○韓詩傳</span><br/>
<span class='tline' id='l429' data-llen='8881:8892'>云諸矦有德七錫弓矢</span><br/>
<span class='tline' id='l430' data-llen='8892:8919'><a onclick="displayPageImage('KR1c0039', 'WYG', '025-24b' );" name="025-24b" class="pb">[025-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='8919:8922'>　</span><br/>
<span class='tline' id='l432' data-llen='8922:8925'>　</span><br/>
<span class='tline' id='l433' data-llen='8925:8928'>　</span><br/>
<span class='tline' id='l434' data-llen='8928:8931'>　</span><br/>
<span class='tline' id='l435' data-llen='8931:8934'>　</span><br/>
<span class='tline' id='l436' data-llen='8934:8937'>　</span><br/>
<span class='tline' id='l437' data-llen='8937:8940'>　</span><br/>
<span class='tline' id='l438' data-llen='8940:8953'>　六家詩名物疏卷二十二</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1c0039', 'WYG', '039-1a' );" name="039-1a" class="pb">[039-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　六家詩名物疏卷三十六　明　馮復京　撰</span><br/>
<span class='tline' id='l10' data-llen='214:225'>　　小雅鴻雁之什一</span><br/>
<span class='tline' id='l11' data-llen='225:232'>　　鴻雁篇</span><br/>
<span class='tline' id='l12' data-llen='232:238'>　　　鰥</span><br/>
<span class='tline' id='l13' data-llen='238:261'>釋名云鰥昆也昆明也愁悒不寐目恒鰥鰥然故其字</span><br/>
<span class='tline' id='l14' data-llen='261:284'>從魚魚目恒不閉者也○白虎通云鰥之言鰥鰥無所</span><br/>
<span class='tline' id='l15' data-llen='284:307'>親也○孝經注云男子六十無妻曰鰥○禮記云少而</span><br/>
<span class='tline' id='l16' data-llen='307:333'><a onclick="displayPageImage('KR1c0039', 'WYG', '039-1b' );" name="039-1b" class="pb">[039-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='333:356'>無父者謂之孤老而無子者謂之獨老而無妻者謂之</span><br/>
<span class='tline' id='l18' data-llen='356:379'>鰥老而無夫者謂之寡此四者天民之窮而無告者也</span><br/>
<span class='tline' id='l19' data-llen='379:385'>皆有常餼</span><br/>
<span class='tline' id='l20' data-llen='385:391'>　　　寡</span><br/>
<span class='tline' id='l21' data-llen='391:414'>小爾雅云凡無妻無夫通謂之寡寡夫曰煢寡婦曰嫠</span><br/>
<span class='tline' id='l22' data-llen='414:437'>○釋名云寡踝也踝踝單獨之言也○孝經注云婦人</span><br/>
<span class='tline' id='l23' data-llen='437:460'>五十無夫曰寡○禮記疏云男子無妻亦謂之寡左傳</span><br/>
<span class='tline' id='l24' data-llen='460:471'>云崔杼生成及疆而寡</span><br/>
<span class='tline' id='l25' data-llen='471:497'><a onclick="displayPageImage('KR1c0039', 'WYG', '039-2a' );" name="039-2a" class="pb">[039-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='497:503'>　　　堵</span><br/>
<span class='tline' id='l27' data-llen='503:526'>説文云垣也五版為堵○傳云一丈為版五版為堵箋</span><br/>
<span class='tline' id='l28' data-llen='526:549'>云春秋傳曰五版為堵五堵為雉雉長三丈則版六尺</span><br/>
<span class='tline' id='l29' data-llen='549:572'>疏云毛言五版為堵謂累五版也版廣二尺故周禮説</span><br/>
<span class='tline' id='l30' data-llen='572:595'>一堵之牆長丈髙一丈是版廣二尺也傳以一丈為版</span><br/>
<span class='tline' id='l31' data-llen='595:618'>鄭欲易之故引公羊傳文以證版之長短○韓詩説云</span><br/>
<span class='tline' id='l32' data-llen='618:641'>八尺為版五版為堵五堵為雉又云堵四十尺雉二百</span><br/>
<span class='tline' id='l33' data-llen='641:661'>尺以板長八尺接五版而為堵接五堵而為雉</span><br/>
<span class='tline' id='l34' data-llen='661:687'><a onclick="displayPageImage('KR1c0039', 'WYG', '039-2b' );" name="039-2b" class="pb">[039-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='687:693'>　　　宅</span><br/>
<span class='tline' id='l36' data-llen='693:716'>説文云所託也○釋名云宅擇也言擇吉處而營之也</span><br/>
<span class='tline' id='l37' data-llen='716:739'>○尉繚子云天子宅千畆諸侯宅百畆大夫以下里舎</span><br/>
<span class='tline' id='l38' data-llen='739:759'>九畆○周禮云國宅無征注云城中之宅無稅</span><br/>
<span class='tline' id='l39' data-llen='759:766'>　　庭燎篇</span><br/>
<span class='tline' id='l40' data-llen='766:773'>　　　庭燎</span><br/>
<span class='tline' id='l41' data-llen='773:796'>周禮閽人大祭祀䘮紀之事設門燎賔客亦如之司烜</span><br/>
<span class='tline' id='l42' data-llen='796:819'>氏凡邦之大事共墳燭庭燎注云墳大也樹於門外曰</span><br/>
<span class='tline' id='l43' data-llen='819:845'><a onclick="displayPageImage('KR1c0039', 'WYG', '039-3a' );" name="039-3a" class="pb">[039-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='845:868'>大燭於門内曰庭燎皆所以照衆為明疏云庭燎以葦</span><br/>
<span class='tline' id='l45' data-llen='868:891'>為中心以布纒之飴蜜灌之若今爉燭或以百般一處</span><br/>
<span class='tline' id='l46' data-llen='891:914'>束之或百處設之若人所執者用荆燋為之執燭抱燋</span><br/>
<span class='tline' id='l47' data-llen='914:937'>曲禮云燭不見跋是也○禮記云庭燎之百由齊桓公</span><br/>
<span class='tline' id='l48' data-llen='937:960'>始也注庭燎之差公蓋五十侯伯子男三十疏云此數</span><br/>
<span class='tline' id='l49' data-llen='960:983'>出大戴記也百者皇氏云作百炬列于庭或云百炬共</span><br/>
<span class='tline' id='l50' data-llen='983:1006'>一束也○國語單子云敵國賔至甸人積薪火師監燎</span><br/>
<span class='tline' id='l51' data-llen='1006:1020'>○禮書云在手曰燭在地曰燎</span><br/>
<span class='tline' id='l52' data-llen='1020:1046'><a onclick="displayPageImage('KR1c0039', 'WYG', '039-3b' );" name="039-3b" class="pb">[039-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1046:1052'>　　　晨</span><br/>
<span class='tline' id='l54' data-llen='1052:1075'>説文云早昧爽也從臼從辰辰時也亦聲□夕為□臼</span><br/>
<span class='tline' id='l55' data-llen='1075:1098'>辰為晨皆仝意○釋名云晨伸也旦而日光復似見也</span><br/>
<span class='tline' id='l56' data-llen='1098:1105'>　　沔水篇</span><br/>
<span class='tline' id='l57' data-llen='1105:1111'>　　　朝</span><br/>
<span class='tline' id='l58' data-llen='1111:1134'>曲禮曰天子當依而立諸侯北面而見天子曰覲天子</span><br/>
<span class='tline' id='l59' data-llen='1134:1157'>當宁而立諸公東面諸侯西面曰朝注云諸侯春見曰</span><br/>
<span class='tline' id='l60' data-llen='1157:1180'>朝受贄於朝受享於廟生氣文也秋覲曰覲一受之於</span><br/>
<span class='tline' id='l61' data-llen='1180:1206'><a onclick="displayPageImage('KR1c0039', 'WYG', '039-4a' );" name="039-4a" class="pb">[039-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1206:1229'>廟殺氣質也朝者位于内朝而序進覲者位于廟門外</span><br/>
<span class='tline' id='l63' data-llen='1229:1252'>而序入王南面立于依宁而受焉夏宗依春冬遇依秋</span><br/>
<span class='tline' id='l64' data-llen='1252:1275'>王制云諸侯之於天子比年一小聘三年一大聘五年</span><br/>
<span class='tline' id='l65' data-llen='1275:1298'>一朝又云天子無事與諸侯相見日朝考禮正刑一徳</span><br/>
<span class='tline' id='l66' data-llen='1298:1321'>以尊于天子○周禮太宰大朝覲㑹同贊玉幣玉獻玉</span><br/>
<span class='tline' id='l67' data-llen='1321:1344'>几玉爵宰夫凡朝覲㑹同以牢禮之法掌其牢禮幕人</span><br/>
<span class='tline' id='l68' data-llen='1344:1367'>朝覲㑹同共帷幕幄帟綬掌次朝覲㑹同張大次小次</span><br/>
<span class='tline' id='l69' data-llen='1367:1390'>大宗伯春見曰朝注云朝朝也欲其來之早又云朝覲</span><br/>
<span class='tline' id='l70' data-llen='1390:1416'><a onclick="displayPageImage('KR1c0039', 'WYG', '039-4b' );" name="039-4b" class="pb">[039-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1416:1439'>㑹同則為上相司几筵大朝覲王位設黼扆筵席玉几</span><br/>
<span class='tline' id='l72' data-llen='1439:1462'>典瑞云侯伯執圭子男執璧以朝覲宗遇㑹同于王小</span><br/>
<span class='tline' id='l73' data-llen='1462:1485'>臣朝覲沃王盥齊僕朝覲宗遇饗食皆乘金路各以其</span><br/>
<span class='tline' id='l74' data-llen='1485:1508'>等為車送逆之節大司冦朝覲㑹同前王大行人春朝</span><br/>
<span class='tline' id='l75' data-llen='1508:1531'>諸侯以圖天下之事凡諸侯之邦交嵗相朝也○孟子</span><br/>
<span class='tline' id='l76' data-llen='1531:1554'>曰諸侯朝於天子曰述職述職者述所職也一不朝則</span><br/>
<span class='tline' id='l77' data-llen='1554:1574'>貶其爵再不朝則削其地三不朝則六師移之</span><br/>
<span class='tline' id='l78' data-llen='1574:1580'>　　　宗</span><br/>
<span class='tline' id='l79' data-llen='1580:1606'><a onclick="displayPageImage('KR1c0039', 'WYG', '039-5a' );" name="039-5a" class="pb">[039-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1606:1629'>大宗伯云夏見曰宗注云宗尊也欲其尊王○大行人</span><br/>
<span class='tline' id='l81' data-llen='1629:1640'>云夏宗以陳天下之謨</span><br/>
<span class='tline' id='l82' data-llen='1640:1646'>　　　海</span><br/>
<span class='tline' id='l83' data-llen='1646:1669'>釋名云海晦也主承穢濁其色黑如晦也○説文云海</span><br/>
<span class='tline' id='l84' data-llen='1669:1692'>天池也以吐納百川者○公羊傳云河海潤千里○春</span><br/>
<span class='tline' id='l85' data-llen='1692:1715'>秋攷異郵云黄星騁海水躍宋均云黄星土精土安靜</span><br/>
<span class='tline' id='l86' data-llen='1715:1738'>躍則失常○山海經云大荒中有山曰天臺海水入焉</span><br/>
<span class='tline' id='l87' data-llen='1738:1761'>○莊子云天下之水莫大於海萬川歸之不知何時止</span><br/>
<span class='tline' id='l88' data-llen='1761:1787'><a onclick="displayPageImage('KR1c0039', 'WYG', '039-5b' );" name="039-5b" class="pb">[039-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1787:1810'>而不盈尾閭洩之不知何時已而不虛春秋不變水旱</span><br/>
<span class='tline' id='l90' data-llen='1810:1833'>不知○晏子云海深十里○博物志云天地四方皆海</span><br/>
<span class='tline' id='l91' data-llen='1833:1856'>水相通地在其中蓋無幾也七戎六蠻九夷八狄形類</span><br/>
<span class='tline' id='l92' data-llen='1856:1879'>不同總謂四海言皆近于海也○初學記云東海之别</span><br/>
<span class='tline' id='l93' data-llen='1879:1902'>有渤澥故東海共稱渤海又通謂之滄海山海經有岐</span><br/>
<span class='tline' id='l94' data-llen='1902:1925'>海幼海少海凡四海通謂禆海裨海外復有大瀛海環</span><br/>
<span class='tline' id='l95' data-llen='1925:1948'>之海神曰海若海中山曰島海中洲曰嶼○渤海圖論</span><br/>
<span class='tline' id='l96' data-llen='1948:1971'>云海者百谷之王也山東三面瀕海登萊二府島嶼環</span><br/>
<span class='tline' id='l97' data-llen='1971:1997'><a onclick="displayPageImage('KR1c0039', 'WYG', '039-6a' );" name="039-6a" class="pb">[039-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1997:2020'>抱其在青濟則樂安日照濵州利津霑化海豐諸境皆</span><br/>
<span class='tline' id='l99' data-llen='2020:2043'>抵海為界稱渤海云○留青日札云東海南海易窮漢</span><br/>
<span class='tline' id='l100' data-llen='2043:2066'>使東道極于黑齒國南道極于烏弋山離國此亦當是</span><br/>
<span class='tline' id='l101' data-llen='2066:2089'>西南也烏弋山離去長安萬二千二百里行可百餘日</span><br/>
<span class='tline' id='l102' data-llen='2089:2112'>乃至條支國臨西海又乘水西行可百餘日近日所入</span><br/>
<span class='tline' id='l103' data-llen='2112:2135'>云于闐水西流注西海其東水東流注鹽澤河源出焉</span><br/>
<span class='tline' id='l104' data-llen='2135:2158'>康居去長安萬二千三百里其西北可二千里有奄蔡</span><br/>
<span class='tline' id='l105' data-llen='2158:2170'>國臨大澤無涯蓋北海云</span><br/>
<span class='tline' id='l106' data-llen='2170:2196'><a onclick="displayPageImage('KR1c0039', 'WYG', '039-6b' );" name="039-6b" class="pb">[039-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2196:2203'>　　鶴鳴篇</span><br/>
<span class='tline' id='l108' data-llen='2203:2209'>　　　鶴</span><br/>
<span class='tline' id='l109' data-llen='2209:2232'>春秋説題詞云鶴知夜半注鶴水鳥也夜半水位感其</span><br/>
<span class='tline' id='l110' data-llen='2232:2255'>生氣則喜而鳴○通卦驗云立夏清風至而鶴鳴○周</span><br/>
<span class='tline' id='l111' data-llen='2255:2278'>易曰鳴鶴在隂其子和之○詩義疏云鶴大如鵝長脚</span><br/>
<span class='tline' id='l112' data-llen='2278:2301'>青黑髙三尺餘喙長四寸餘多純白或有蒼色者今人</span><br/>
<span class='tline' id='l113' data-llen='2301:2328'>謂之赤頰常夜半鳴其鳴髙亮聞八九里雌<span class='krp-note'>一作/老</span>者聲</span><br/>
<span class='tline' id='l114' data-llen='2328:2351'>差下鷄鳴時亦鳴○風土記云鳴鶴戒露白鶴也此鳥</span><br/>
<span class='tline' id='l115' data-llen='2351:2377'><a onclick="displayPageImage('KR1c0039', 'WYG', '039-7a' );" name="039-7a" class="pb">[039-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2377:2400'>性警至八月白露降即髙鳴相警○相鶴經云鶴陽鳥</span><br/>
<span class='tline' id='l117' data-llen='2400:2423'>而逰於隂因金氣依火精以自養食於水故喙長軒於</span><br/>
<span class='tline' id='l118' data-llen='2423:2446'>前故後趾短棲陸故足髙而尾凋翔雲故毛豐而肉疎</span><br/>
<span class='tline' id='l119' data-llen='2446:2469'>大喉以吐故修頸以納新故夀體無青黄二色者木土</span><br/>
<span class='tline' id='l120' data-llen='2469:2492'>之氣内養故不表於外行必依洲嶼止不集林木蓋羽</span><br/>
<span class='tline' id='l121' data-llen='2492:2515'>族之宗長仙人之騏驥也鶴之上相瘦頭朱頂露眼黑</span><br/>
<span class='tline' id='l122' data-llen='2515:2538'>睛髙鼻短喙䯓頰䯔耳長頸促身燕膺鳯翼雀毛龜背</span><br/>
<span class='tline' id='l123' data-llen='2538:2561'>鼈腹軒前垂後髙脛麄節洪髀纎指此相之備者也鳴</span><br/>
<span class='tline' id='l124' data-llen='2561:2587'><a onclick="displayPageImage('KR1c0039', 'WYG', '039-7b' );" name="039-7b" class="pb">[039-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2587:2610'>則聞于天飛一舉千里鶴二年落子毛易黑點三年産</span><br/>
<span class='tline' id='l126' data-llen='2610:2633'>伏復七年羽翮具復七年飛薄雲漢復七年舞應節復</span><br/>
<span class='tline' id='l127' data-llen='2633:2656'>七年十二時鳴中律復百六十年不食生物大毛落茸</span><br/>
<span class='tline' id='l128' data-llen='2656:2679'>毛生雪白或純黑泥水不汚復百六十年雌雄相見目</span><br/>
<span class='tline' id='l129' data-llen='2679:2702'>精不轉而孕千六百年飲而不食鸞鳯為羣○禽經云</span><br/>
<span class='tline' id='l130' data-llen='2702:2725'>鶴老則聲下而不能髙近而不能尞又云鶴愛隂而惡</span><br/>
<span class='tline' id='l131' data-llen='2725:2748'>陽聲交而孕又云鶴以怨望以潔唳○古今注云千載</span><br/>
<span class='tline' id='l132' data-llen='2748:2772'>變蒼又千嵗變黑所謂𤣥鶴○玉策記云千嵗之鶴隨</span><br/>
<span class='tline' id='l133' data-llen='2772:2798'><a onclick="displayPageImage('KR1c0039', 'WYG', '039-8a' );" name="039-8a" class="pb">[039-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2798:2821'>時而鳴能登木色純白腦盡成骨其未千嵗者終不集</span><br/>
<span class='tline' id='l135' data-llen='2821:2845'>于林也○本草云鶴有𤣥有黄有白有蒼○雲嶠類要</span><br/>
<span class='tline' id='l136' data-llen='2845:2868'>云鶴胎生者形體堅小惟食稻粱雖甚馴久須飛去鸛</span><br/>
<span class='tline' id='l137' data-llen='2868:2891'>合而卵生其體大食魚鰕噉虵鼠不能去耳○埤雅云</span><br/>
<span class='tline' id='l138' data-llen='2891:2914'>鶴雌雄相隨履跡而孕内典曰鶴影生○雅翼云鶴性</span><br/>
<span class='tline' id='l139' data-llen='2914:2937'>好隂故謂其羽為隂羽周書曰隂羽鳬旌也古書多言</span><br/>
<span class='tline' id='l140' data-llen='2937:2960'>鵠即鶴音之轉鵠不日浴而白白即鶴也鵠鳴哠哠哠</span><br/>
<span class='tline' id='l141' data-llen='2960:2976'>哠鶴也以龜龍鴻鵠為夀夀亦鶴也</span><br/>
<span class='tline' id='l142' data-llen='2976:3002'><a onclick="displayPageImage('KR1c0039', 'WYG', '039-8b' );" name="039-8b" class="pb">[039-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3002:3008'>　　　臯</span><br/>
<span class='tline' id='l144' data-llen='3008:3031'>傳云臯澤也○箋云澤中水溢出所為坎○韓詩説云</span><br/>
<span class='tline' id='l145' data-llen='3031:3048'>九臯九折之澤○楚辭注云澤曲曰臯</span><br/>
<span class='tline' id='l146' data-llen='3048:3054'>　　　淵</span><br/>
<span class='tline' id='l147' data-llen='3054:3077'>説文云淵囘水也○管子云水出地而不流者命之曰</span><br/>
<span class='tline' id='l148' data-llen='3077:3100'>淵○李蕭逺云水通之斯為川塞之斯為淵○荀子曰</span><br/>
<span class='tline' id='l149' data-llen='3100:3123'>積水成淵蛟龍生焉○列子云鯢旋之潘為淵止水之</span><br/>
<span class='tline' id='l150' data-llen='3123:3146'>潘為淵流水之潘為淵濫水之潘為淵沃水之潘為淵</span><br/>
<span class='tline' id='l151' data-llen='3146:3172'><a onclick="displayPageImage('KR1c0039', 'WYG', '039-9a' );" name="039-9a" class="pb">[039-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3172:3195'>氿水之潘為淵雍水之潘為淵汧水之潘為淵肥水之</span><br/>
<span class='tline' id='l153' data-llen='3195:3205'>潘為淵是為九淵焉</span><br/>
<span class='tline' id='l154' data-llen='3205:3211'>　　　錯</span><br/>
<span class='tline' id='l155' data-llen='3211:3234'>説文作厝云厲石也○傳云可以琢玉○嚴氏云揚子</span><br/>
<span class='tline' id='l156' data-llen='3234:3257'>不礱不錯焉攸用錯謂治玉也○尚書豫州錫貢磬錯</span><br/>
<span class='tline' id='l157' data-llen='3257:3266'>注云治玉石曰錯</span><br/>
<span class='tline' id='l158' data-llen='3266:3272'>　　　穀</span><br/>
<span class='tline' id='l159' data-llen='3272:3295'>廣雅云穀楮也○陸疏云幽州人謂之榖桑荆揚交廣</span><br/>
<span class='tline' id='l160' data-llen='3295:3321'><a onclick="displayPageImage('KR1c0039', 'WYG', '039-9b' );" name="039-9b" class="pb">[039-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3321:3344'>謂之榖中州人謂之楮殷中宗時桑穀共生是也今江</span><br/>
<span class='tline' id='l162' data-llen='3344:3368'>南人績其皮以為布又𢷬以為紙謂之穀皮紙潔白光</span><br/>
<span class='tline' id='l163' data-llen='3368:3391'>澤其裏甚好葉初生可以為茹○管子云五位之土其</span><br/>
<span class='tline' id='l164' data-llen='3391:3414'>柞其穀○酉陽襍俎云構穀田久廢必生構葉有瓣曰</span><br/>
<span class='tline' id='l165' data-llen='3414:3437'>楮無曰構○本草圖經云楮有二種一種有斑花文謂</span><br/>
<span class='tline' id='l166' data-llen='3437:3460'>之斑穀今人用為冠一種皮無花但葉似葡萄作瓣而</span><br/>
<span class='tline' id='l167' data-llen='3460:3483'>有子者為佳其實初夏生如彈丸青緑色至六七月漸</span><br/>
<span class='tline' id='l168' data-llen='3483:3506'>深紅色乃成熟八月九月採○抱朴子云柠實赤者餌</span><br/>
<span class='tline' id='l169' data-llen='3506:3533'><a onclick="displayPageImage('KR1c0039', 'WYG', '039-10a' );" name="039-10a" class="pb">[039-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3533:3556'>之一年老者還少○物類相感志云其膠可團丹砂○</span><br/>
<span class='tline' id='l171' data-llen='3556:3579'>埤雅云楮宜澗谷○雅翼云穀惡木易生實赤如楊梅</span><br/>
<span class='tline' id='l172' data-llen='3579:3584'>而無核</span><br/>
<span class='tline' id='l173' data-llen='3584:3591'>　　祈父篇</span><br/>
<span class='tline' id='l174' data-llen='3591:3598'>　　　祈父</span><br/>
<span class='tline' id='l175' data-llen='3598:3621'>傳云圻父司馬也職掌封圻之兵甲○書云圻父薄違</span><br/>
<span class='tline' id='l176' data-llen='3621:3644'>蔡氏云圻父逼逐違命者也又云司馬掌邦政統六師</span><br/>
<span class='tline' id='l177' data-llen='3644:3667'>平邦國○周禮云大司馬掌建邦國之九法以佐王平</span><br/>
<span class='tline' id='l178' data-llen='3667:3694'><a onclick="displayPageImage('KR1c0039', 'WYG', '039-10b' );" name="039-10b" class="pb">[039-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3694:3717'>邦國以九伐之法正邦國以九畿之籍施邦國之政職</span><br/>
<span class='tline' id='l180' data-llen='3717:3740'>中春敎振旅中夏教苃舎中秋敎治兵中冬敎大閲若</span><br/>
<span class='tline' id='l181' data-llen='3740:3763'>大師則掌其戒令及戰巡陳眡事而賞罰若師有功則</span><br/>
<span class='tline' id='l182' data-llen='3763:3786'>左執律右執鉞以先愷樂獻于社○小宰云夏官其屬</span><br/>
<span class='tline' id='l183' data-llen='3786:3809'>六十○記王制云司馬辨論官材論進士之賢者以告</span><br/>
<span class='tline' id='l184' data-llen='3809:3832'>于王○家語云司馬之官以成聖賢能而失官爵功勞</span><br/>
<span class='tline' id='l185' data-llen='3832:3855'>而失賞禄士卒疲怨兵弱不用曰不平不平則飭司馬</span><br/>
<span class='tline' id='l186' data-llen='3855:3861'>　　　爪</span><br/>
<span class='tline' id='l187' data-llen='3861:3888'><a onclick="displayPageImage('KR1c0039', 'WYG', '039-11a' );" name="039-11a" class="pb">[039-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3888:3911'>説文曰覆手曰爪○釋名云爪紹也筋極為爪紹續指</span><br/>
<span class='tline' id='l189' data-llen='3911:3914'>端</span><br/>
<span class='tline' id='l190' data-llen='3914:3921'>　　　爪士</span><br/>
<span class='tline' id='l191' data-llen='3921:3944'>箋云司右主勇力之士為王閑守之衛○周禮司右掌</span><br/>
<span class='tline' id='l192' data-llen='3944:3967'>羣右之政令凡軍旅㑹同合其車之卒伍而比其乘屬</span><br/>
<span class='tline' id='l193' data-llen='3967:3990'>其右凡國之勇力之士能用五兵者屬焉虎賁氏下大</span><br/>
<span class='tline' id='l194' data-llen='3990:4013'>夫二人虎士八百人掌先後王而趨以卒伍軍旅㑹同</span><br/>
<span class='tline' id='l195' data-llen='4013:4036'>亦如之舎則守王閑王在國則守王宫國有大故則守</span><br/>
<span class='tline' id='l196' data-llen='4036:4063'><a onclick="displayPageImage('KR1c0039', 'WYG', '039-11b' );" name="039-11b" class="pb">[039-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4063:4086'>王門○孔疏云司右與虎賁氏俱率其屬以衛王○禮</span><br/>
<span class='tline' id='l198' data-llen='4086:4109'>書云古之守衛王宫者不特士庶子而已有虎賁之虎</span><br/>
<span class='tline' id='l199' data-llen='4109:4132'>士司隸之五隸司戈盾軍旅㑹同授旅賁及虎士戈盾</span><br/>
<span class='tline' id='l200' data-llen='4132:4155'>則王之在國在野可謂嚴矣必使四夷之隸者以著王</span><br/>
<span class='tline' id='l201' data-llen='4155:4178'>之所守在四夷也或使師氏之屬師之者以著王之使</span><br/>
<span class='tline' id='l202' data-llen='4178:4184'>武以文也</span><br/>
<span class='tline' id='l203' data-llen='4184:4190'>　　　饔</span><br/>
<span class='tline' id='l204' data-llen='4190:4213'>説文熟食也○周禮内饔外饔鄭云饔割烹煎和之稱</span><br/>
<span class='tline' id='l205' data-llen='4213:4240'><a onclick="displayPageImage('KR1c0039', 'WYG', '039-12a' );" name="039-12a" class="pb">[039-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4240:4263'>○儀禮雍人摡鼎匕俎于雍爨注云雍人掌割烹之事</span><br/>
<span class='tline' id='l207' data-llen='4263:4266'>者</span><br/>
<span class='tline' id='l208' data-llen='4266:4273'>　　白駒篇</span><br/>
<span class='tline' id='l209' data-llen='4273:4279'>　　　藿</span><br/>
<span class='tline' id='l210' data-llen='4279:4302'>説文靃尗之少也○公食禮云鉶芼牛靃注云靃豆葉</span><br/>
<span class='tline' id='l211' data-llen='4302:4305'>也</span><br/>
<span class='tline' id='l212' data-llen='4305:4312'>　　黄鳥篇</span><br/>
<span class='tline' id='l213' data-llen='4312:4318'>　　　粟</span><br/>
<span class='tline' id='l214' data-llen='4318:4345'><a onclick="displayPageImage('KR1c0039', 'WYG', '039-12b' );" name="039-12b" class="pb">[039-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4345:4368'>説文云粟嘉穀實也粟之為言續也○周禮云倉人掌</span><br/>
<span class='tline' id='l216' data-llen='4368:4391'>粟入之藏○春秋説題辭云粟助陽扶性一變而以陽</span><br/>
<span class='tline' id='l217' data-llen='4391:4414'>生為苗二變而秀為禾三變而粲然謂之粟四變入臼</span><br/>
<span class='tline' id='l218' data-llen='4414:4437'>米出甲五變而烝飯可食陽以一立為法故粟積一大</span><br/>
<span class='tline' id='l219' data-llen='4437:4460'>分穗長一尺西者金所立米者陽精故西字合米而為</span><br/>
<span class='tline' id='l220' data-llen='4460:4483'>粟○吕氏春秋曰飯之美者不周之粟○羅氏云古不</span><br/>
<span class='tline' id='l221' data-llen='4483:4506'>以粟為穀之名但米之有孚殻者皆稱粟今人以穀之</span><br/>
<span class='tline' id='l222' data-llen='4506:4529'>最細而圓者為粟則粱是其類○仁山金氏云吕氏書</span><br/>
<span class='tline' id='l223' data-llen='4529:4556'><a onclick="displayPageImage('KR1c0039', 'WYG', '039-13a' );" name="039-13a" class="pb">[039-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4556:4579'>説有殻曰粟無殻曰米按粟即所謂穀也古人米與穀</span><br/>
<span class='tline' id='l225' data-llen='4579:4602'>兼積米切用而易腐穀氣全而可久緩急兼儲後世軍</span><br/>
<span class='tline' id='l226' data-llen='4602:4625'>儲獨以米故久即不可食○本草粟米味鹹主養腎氣</span><br/>
<span class='tline' id='l227' data-llen='4625:4648'>去脾胃中熱益氣陳者味苦主胃熱消渴利小便唐本</span><br/>
<span class='tline' id='l228' data-llen='4648:4670'>注云粟類多種而並細於諸粱北土常食與粱有别</span><br/>
<span class='tline' id='l229' data-llen='4670:4676'>　　　明</span><br/>
<span class='tline' id='l230' data-llen='4676:4699'>箋云明當為盟信也○禮記曰約信曰誓涖牲曰盟○</span><br/>
<span class='tline' id='l231' data-llen='4699:4722'>周禮司盟掌盟載之法凡邦國有疑㑹同則掌其盟約</span><br/>
<span class='tline' id='l232' data-llen='4722:4749'><a onclick="displayPageImage('KR1c0039', 'WYG', '039-13b' );" name="039-13b" class="pb">[039-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4749:4772'>之載及其禮儀北面詔明神既盟則貳之盟萬民之犯</span><br/>
<span class='tline' id='l234' data-llen='4772:4795'>命者詛其不信者亦如之注云盟者書其辭於策殺牲</span><br/>
<span class='tline' id='l235' data-llen='4795:4818'>取血坎其牲加書於上而埋之謂之載書有疑不協也</span><br/>
<span class='tline' id='l236' data-llen='4818:4841'>明神日月山川覲禮加方明於壇上所以依之也詔之</span><br/>
<span class='tline' id='l237' data-llen='4841:4864'>者讀載書以告貳之者寫副當以授六官盟詛者欲相</span><br/>
<span class='tline' id='l238' data-llen='4864:4887'>與共惡之也又玉府若合諸侯則共珠槃玉敦戎右盟</span><br/>
<span class='tline' id='l239' data-llen='4887:4910'>則以玉敦辟盟遂役之贊牛耳桃茢封人大盟飾牛牲</span><br/>
<span class='tline' id='l240' data-llen='4910:4933'>詛祝作盟詛之載辭司冦凡邦之大盟約涖其盟書而</span><br/>
<span class='tline' id='l241' data-llen='4933:4960'><a onclick="displayPageImage('KR1c0039', 'WYG', '039-14a' );" name="039-14a" class="pb">[039-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4960:4983'>登之于天府太史内史司㑹及六官皆受其貳而藏之</span><br/>
<span class='tline' id='l243' data-llen='4983:4998'>○左傳子貢曰盟有玉帛以奉之</span><br/>
<span class='tline' id='l244' data-llen='4998:5005'>　　　諸兄</span><br/>
<span class='tline' id='l245' data-llen='5005:5028'>爾雅云男子先生為兄後生為弟族父之子相謂為族</span><br/>
<span class='tline' id='l246' data-llen='5028:5051'>晜弟族晜弟之子相謂為親同姓兄之子弟之子相謂</span><br/>
<span class='tline' id='l247' data-llen='5051:5058'>為從父昆弟</span><br/>
<span class='tline' id='l248' data-llen='5058:5065'>　　　諸父</span><br/>
<span class='tline' id='l249' data-llen='5065:5088'>爾雅云父為考父之考為王父父之世父叔父為從祖</span><br/>
<span class='tline' id='l250' data-llen='5088:5115'><a onclick="displayPageImage('KR1c0039', 'WYG', '039-14b' );" name="039-14b" class="pb">[039-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5115:5138'>祖父父之晜弟先生為世父後生為叔父父之從父晜</span><br/>
<span class='tline' id='l252' data-llen='5138:5154'>弟為從祖父父之從祖晜弟為族父</span><br/>
<span class='tline' id='l253' data-llen='5154:5177'>　按諸之訓衆也則諸父諸兄當合三族而言箋傳義</span><br/>
<span class='tline' id='l254' data-llen='5177:5182'>　非也</span><br/>
<span class='tline' id='l255' data-llen='5182:5191'>　　我行其野篇</span><br/>
<span class='tline' id='l256' data-llen='5191:5197'>　　　遂</span><br/>
<span class='tline' id='l257' data-llen='5197:5220'>箋云牛蘈也仲春時生可采○爾雅云藬牛蘈郭云今</span><br/>
<span class='tline' id='l258' data-llen='5220:5243'>江東呼草為牛蘈者髙尺餘許方莖葉長而銳有穗穗</span><br/>
<span class='tline' id='l259' data-llen='5243:5270'><a onclick="displayPageImage('KR1c0039', 'WYG', '039-15a' );" name="039-15a" class="pb">[039-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5270:5293'>間有華華紫縹色可淋以為飲疏縹青白色淋以水沃</span><br/>
<span class='tline' id='l261' data-llen='5293:5316'>也○陸璣云今人謂之羊蹄似蘆菔而葉長赤䰞為茹</span><br/>
<span class='tline' id='l262' data-llen='5316:5339'>滑美○本草羊蹄一名東方宿一名連蟲陸一名鬼目</span><br/>
<span class='tline' id='l263' data-llen='5339:5362'>一名蓄陶隠居云今人呼秃菜即蓄音之訛詩云言采</span><br/>
<span class='tline' id='l264' data-llen='5362:5385'>其蓄圖經云生下濕地春生苗髙三四尺葉狹長頗似</span><br/>
<span class='tline' id='l265' data-llen='5385:5408'>萵苣而色深莖節間紫赤花青白成穗子三稜若茺蔚</span><br/>
<span class='tline' id='l266' data-llen='5408:5431'>夏中即枯根似牛蒡而堅實衍義云葉如菜中菠薐但</span><br/>
<span class='tline' id='l267' data-llen='5431:5448'>無岐而色差青白葉厚花與子亦相似</span><br/>
<span class='tline' id='l268' data-llen='5448:5475'><a onclick="displayPageImage('KR1c0039', 'WYG', '039-15b' );" name="039-15b" class="pb">[039-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5475:5498'>　按箋云蓫牛蘈爾雅云藬牛蘈則蓫即是藬孔疏云</span><br/>
<span class='tline' id='l270' data-llen='5498:5521'>　釋草無文非也孫炎注爾雅云車前草一名牛蘈考</span><br/>
<span class='tline' id='l271' data-llen='5521:5541'>　車前草本草有五名並不云牛蘈孫説誤矣</span><br/>
<span class='tline' id='l272' data-llen='5541:5547'>　　　葍</span><br/>
<span class='tline' id='l273' data-llen='5547:5570'>箋云葍亦仲春時生可采○爾雅云葍䔰郭云大葉白</span><br/>
<span class='tline' id='l274' data-llen='5570:5593'>華根如指正白可啖又云葍藑茅疏葍與藑茅一草也</span><br/>
<span class='tline' id='l275' data-llen='5593:5616'>華白者即名葍華赤者别名藑茅○廣雅云烏麮葍也</span><br/>
<span class='tline' id='l276' data-llen='5616:5639'>○陸璣曰河内謂之蓘幽州謂之葍燕一名藚其根正</span><br/>
<span class='tline' id='l277' data-llen='5639:5666'><a onclick="displayPageImage('KR1c0039', 'WYG', '039-16a' );" name="039-16a" class="pb">[039-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5666:5689'>白宜著熱灰中温噉之饑嵗可烝茹以禦饑或云花葉</span><br/>
<span class='tline' id='l279' data-llen='5689:5712'>有兩種一種葉細而花赤一種葉大而花白復香○風</span><br/>
<span class='tline' id='l280' data-llen='5712:5735'>土記云葍蔓生被樹而升紫黄色大如牛角二三同蔕</span><br/>
<span class='tline' id='l281' data-llen='5735:5745'>長七八尺甜味如蜜</span><br/>
<span class='tline' id='l282' data-llen='5745:5768'>　按陸璣所言花赤者即是藑茅也風土記所云恐别</span><br/>
<span class='tline' id='l283' data-llen='5768:5791'>　是一物蓫葍毛公並謂之惡菜然蓫堪入藥用葍花</span><br/>
<span class='tline' id='l284' data-llen='5791:5805'>　白而香根可茹未必惡菜也</span><br/>
<span class='tline' id='l285' data-llen='5805:5808'>　</span><br/>
<span class='tline' id='l286' data-llen='5808:5835'><a onclick="displayPageImage('KR1c0039', 'WYG', '039-16b' );" name="039-16b" class="pb">[039-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5835:5838'>　</span><br/>
<span class='tline' id='l288' data-llen='5838:5841'>　</span><br/>
<span class='tline' id='l289' data-llen='5841:5844'>　</span><br/>
<span class='tline' id='l290' data-llen='5844:5847'>　</span><br/>
<span class='tline' id='l291' data-llen='5847:5850'>　</span><br/>
<span class='tline' id='l292' data-llen='5850:5853'>　</span><br/>
<span class='tline' id='l293' data-llen='5853:5856'>　</span><br/>
<span class='tline' id='l294' data-llen='5856:5869'>　六家詩名物疏卷三十六</span><br/>
</p>
<p><br/>
</p>
  </div>
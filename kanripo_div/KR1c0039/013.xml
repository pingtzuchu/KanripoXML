<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0039', 'WYG', '013-1a' );" name="013-1a" class="pb">[013-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　六家詩名物疏卷十　　　明　馮復京　撰</span><br/>
<span class='tline' id='l10' data-llen='212:220'>　　國風邶二</span><br/>
<span class='tline' id='l11' data-llen='220:227'>　　終風篇</span><br/>
<span class='tline' id='l12' data-llen='227:234'>　　　終風</span><br/>
<span class='tline' id='l13' data-llen='234:253'>韓詩說云西風也○毛傳云終日風為終風</span><br/>
<span class='tline' id='l14' data-llen='253:259'>　　　暴</span><br/>
<span class='tline' id='l15' data-llen='259:282'>爾雅云日出而風為暴孫炎曰隂雲不興而大風暴起</span><br/>
<span class='tline' id='l16' data-llen='282:308'><a onclick="displayPageImage('KR1c0039', 'WYG', '013-1b' );" name="013-1b" class="pb">[013-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='308:326'>○乙巳占云風卒起乍有乍無者曰暴風</span><br/>
<span class='tline' id='l18' data-llen='326:341'>　按說文引此詩暴作瀑疾雨也</span><br/>
<span class='tline' id='l19' data-llen='341:347'>　　　霾</span><br/>
<span class='tline' id='l20' data-llen='347:370'>爾雅云風而雨土為霾孫炎曰大風揚塵土從上下也</span><br/>
<span class='tline' id='l21' data-llen='370:386'>○釋名曰霾晦也言如物塵晦之色</span><br/>
<span class='tline' id='l22' data-llen='386:392'>　　　曀</span><br/>
<span class='tline' id='l23' data-llen='392:415'>爾雅云隂而風為曀孫炎曰雲氣曀日○釋名曰曀翳</span><br/>
<span class='tline' id='l24' data-llen='415:427'>也言掩翳日光使不明也</span><br/>
<span class='tline' id='l25' data-llen='427:453'><a onclick="displayPageImage('KR1c0039', 'WYG', '013-2a' );" name="013-2a" class="pb">[013-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='453:459'>　　　日</span><br/>
<span class='tline' id='l27' data-llen='459:473'>尚書云期三百有六旬有六日</span><br/>
<span class='tline' id='l28' data-llen='473:496'>　按周天三百六十五度四分度之一日日行一度故</span><br/>
<span class='tline' id='l29' data-llen='496:515'>　因謂之日也大撓作甲子是有剛柔之異</span><br/>
<span class='tline' id='l30' data-llen='515:518'>　</span><br/>
<span class='tline' id='l31' data-llen='518:541'>釋名云嚏聲乍嚏而出也○禮記月令曰季秋行夏令</span><br/>
<span class='tline' id='l32' data-llen='541:564'>則人多鼽嚏内則云在父母舅姑之所不敢噦噫嚏咳</span><br/>
<span class='tline' id='l33' data-llen='564:581'>○素問云冬善病鼽衂注以氣在頭也</span><br/>
<span class='tline' id='l34' data-llen='581:607'><a onclick="displayPageImage('KR1c0039', 'WYG', '013-2b' );" name="013-2b" class="pb">[013-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='607:614'>　　擊鼓篇</span><br/>
<span class='tline' id='l36' data-llen='614:620'>　　　鼓</span><br/>
<span class='tline' id='l37' data-llen='620:643'>周禮鼓人以鼖鼓鼓軍事以金錞和鼓以金鐲節鼓以</span><br/>
<span class='tline' id='l38' data-llen='643:666'>金鐃止鼓以金鐸通鼓凡軍旅則鼓鼜軍動則鼓其衆</span><br/>
<span class='tline' id='l39' data-llen='666:689'>田役亦如之鏄師凡軍之夜三鼜皆鼓之守鼜亦如之</span><br/>
<span class='tline' id='l40' data-llen='689:712'>大司馬仲春教振旅王執路鼓諸侯執鼖鼓軍將執晉</span><br/>
<span class='tline' id='l41' data-llen='712:735'>鼓師帥執提旅帥執鼙中冬教大閲鼓人三鼓車徒皆</span><br/>
<span class='tline' id='l42' data-llen='735:758'>作○左傳曰師之耳目在吾旗鼓又云一鼓作氣再而</span><br/>
<span class='tline' id='l43' data-llen='758:784'><a onclick="displayPageImage('KR1c0039', 'WYG', '013-3a' );" name="013-3a" class="pb">[013-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='784:807'>衰三而竭又云金鼓以聲氣○司馬法云千人之師執</span><br/>
<span class='tline' id='l45' data-llen='807:817'>鼙萬人之師執大鼓</span><br/>
<span class='tline' id='l46' data-llen='817:840'>　按武事之鼓有六路鼖晉提鼙鼜也路四面鼓也鼓</span><br/>
<span class='tline' id='l47' data-llen='840:864'>　長八尺面四尺中圍加三之一謂之鼖鄭𤣥曰即軍</span><br/>
<span class='tline' id='l48' data-llen='864:887'>　夜三鼜之鼓也陳暘依沈休文云鼜鼓長丈二尺非</span><br/>
<span class='tline' id='l49' data-llen='887:910'>　鼖也長六尺六寸左右端廣六寸中尺厚三寸穹者</span><br/>
<span class='tline' id='l50' data-llen='910:933'>　三之一上三正謂之晉鼓有曲木提持立馬髦上者</span><br/>
<span class='tline' id='l51' data-llen='933:956'>　謂之提鼓之尤小者謂之鼙即儀禮所謂朔周禮所</span><br/>
<span class='tline' id='l52' data-llen='956:982'><a onclick="displayPageImage('KR1c0039', 'WYG', '013-3b' );" name="013-3b" class="pb">[013-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='982:1005'>　謂朄也路鼓本用之鼓鬼享晉鼓本用之鼓金奏鼖</span><br/>
<span class='tline' id='l54' data-llen='1005:1028'>　鼓亦懸於辟雝鼙鼓亦通於射祭而軍事皆得用之</span><br/>
<span class='tline' id='l55' data-llen='1028:1051'>　此所謂擊鼓其鏜者非教振旅又非警鼜乃州吁治</span><br/>
<span class='tline' id='l56' data-llen='1051:1061'>　兵之鼓應是鼖爾</span><br/>
<span class='tline' id='l57' data-llen='1061:1067'>　　　兵</span><br/>
<span class='tline' id='l58' data-llen='1067:1090'>周禮司兵掌五兵五盾各辨其物與其等以待軍事凡</span><br/>
<span class='tline' id='l59' data-llen='1090:1113'>授兵從司馬之法以頒之用兵亦如之鄭司農云五兵</span><br/>
<span class='tline' id='l60' data-llen='1113:1136'>者戈殳㦸酋矛夷矛鄭康成云車之五兵鄭司農所云</span><br/>
<span class='tline' id='l61' data-llen='1136:1162'><a onclick="displayPageImage('KR1c0039', 'WYG', '013-4a' );" name="013-4a" class="pb">[013-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1162:1185'>者是也步卒之五兵則無夷矛而有弓矢○考工記云</span><br/>
<span class='tline' id='l63' data-llen='1185:1208'>攻國之兵欲短守國之兵欲長句兵欲無彈刺兵欲無</span><br/>
<span class='tline' id='l64' data-llen='1208:1231'>蜎是故句兵椑刺兵摶○司馬法云弓矢圍殳矛守戈</span><br/>
<span class='tline' id='l65' data-llen='1231:1254'>㦸助凡五兵長以衛短短以救長○管子云蚩尤受盧</span><br/>
<span class='tline' id='l66' data-llen='1254:1263'>山之金而作五兵</span><br/>
<span class='tline' id='l67' data-llen='1263:1286'>　按考工記廬人云戈殳㦸酋矛夷矛乃云六建既備</span><br/>
<span class='tline' id='l68' data-llen='1286:1309'>　車不反覆六建者五兵與人故以為車之五兵如先</span><br/>
<span class='tline' id='l69' data-llen='1309:1332'>　鄭説也後鄭知徒之五兵無夷矛有弓矢者以司馬</span><br/>
<span class='tline' id='l70' data-llen='1332:1358'><a onclick="displayPageImage('KR1c0039', 'WYG', '013-4b' );" name="013-4b" class="pb">[013-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1358:1381'>　法知之且夷矛三尋步卒不便於用也然夷矛雖不</span><br/>
<span class='tline' id='l72' data-llen='1381:1404'>　施於步而弓矢未嘗不設於車小戎閟宫所載是也</span><br/>
<span class='tline' id='l73' data-llen='1404:1410'>　　　國</span><br/>
<span class='tline' id='l74' data-llen='1410:1433'>說文云國邦也○禮記云王者之制禄爵凡五等公侯</span><br/>
<span class='tline' id='l75' data-llen='1433:1456'>田方百里伯七十里子男五十里不能五十里不合於</span><br/>
<span class='tline' id='l76' data-llen='1456:1479'>天子附於諸侯曰附庸天子之縣内凡九十三國名山</span><br/>
<span class='tline' id='l77' data-llen='1479:1502'>大澤不以朌九州千七百七十三國天子之元士諸侯</span><br/>
<span class='tline' id='l78' data-llen='1502:1525'>之附庸不與○周禮大司徒諸公地方五百里其食者</span><br/>
<span class='tline' id='l79' data-llen='1525:1551'><a onclick="displayPageImage('KR1c0039', 'WYG', '013-5a' );" name="013-5a" class="pb">[013-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1551:1574'>半諸侯地方四百里食者三之一諸伯地方三百里食</span><br/>
<span class='tline' id='l81' data-llen='1574:1597'>者三之一諸子地方二百里食者四之一諸男地百里</span><br/>
<span class='tline' id='l82' data-llen='1597:1620'>食者四之一○左傳云天子之地一圻列國一同自是</span><br/>
<span class='tline' id='l83' data-llen='1620:1637'>以衰○易曰比先王以建萬國親諸侯</span><br/>
<span class='tline' id='l84' data-llen='1637:1643'>　　　漕</span><br/>
<span class='tline' id='l85' data-llen='1643:1666'>戴延之西征記云白馬城故衛之曹邑○通典滑州白</span><br/>
<span class='tline' id='l86' data-llen='1666:1689'>馬縣衛國曹邑戴公廬於曹即此○孔氏曰漕地在鄘</span><br/>
<span class='tline' id='l87' data-llen='1689:1712'>而邶曰土國城漕國人所築之城也思須與漕衛女所</span><br/>
<span class='tline' id='l88' data-llen='1712:1738'><a onclick="displayPageImage('KR1c0039', 'WYG', '013-5b' );" name="013-5b" class="pb">[013-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1738:1744'>經之邑也</span><br/>
<span class='tline' id='l90' data-llen='1744:1768'>　按唐之滑州今直𨽻大名府滑縣白馬縣今廢在滑</span><br/>
<span class='tline' id='l91' data-llen='1768:1784'>　縣治南一統志云即衛之曹邑也</span><br/>
<span class='tline' id='l92' data-llen='1784:1790'>　　　孫</span><br/>
<span class='tline' id='l93' data-llen='1790:1811'>傳云公孫文仲也○白虎通云諸侯之子稱公子</span><br/>
<span class='tline' id='l94' data-llen='1811:1832'>公子之子稱公孫○朱傳云孫氏○姓纂云衛武</span><br/>
<span class='tline' id='l95' data-llen='1832:1853'>公子惠孫曾耳為衛上卿因氏焉○濳夫論云孫</span><br/>
<span class='tline' id='l96' data-llen='1853:1874'>氏者或王孫之班也或諸孫之班也衛之公族孫</span><br/>
<span class='tline' id='l97' data-llen='1874:1900'><a onclick="displayPageImage('KR1c0039', 'WYG', '013-6a' );" name="013-6a" class="pb">[013-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1900:1903'>氏</span><br/>
<span class='tline' id='l99' data-llen='1903:1909'>　　　陳</span><br/>
<span class='tline' id='l100' data-llen='1909:1932'>譜云陳者虙羲氏之墟武王以封虞閼父之子媯滿是</span><br/>
<span class='tline' id='l101' data-llen='1932:1955'>曰陳胡公都宛丘之側其封域在禹貢豫州之東其地</span><br/>
<span class='tline' id='l102' data-llen='1955:1978'>廣平無名山大澤西望外方東不及盟豬○左傳子産</span><br/>
<span class='tline' id='l103' data-llen='1978:2001'>云昔虞閼父為周陶正以服事我先王先王頼其利器</span><br/>
<span class='tline' id='l104' data-llen='2001:2024'>用也與其神明之後也庸以元女太姬配胡公而封諸</span><br/>
<span class='tline' id='l105' data-llen='2024:2047'>陳以備三恪○地里志云太姬婦人尊貴好祭祀用史</span><br/>
<span class='tline' id='l106' data-llen='2047:2073'><a onclick="displayPageImage('KR1c0039', 'WYG', '013-6b' );" name="013-6b" class="pb">[013-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2073:2096'>巫故其俗巫鬼○一統志陳州在河南開封府城東南</span><br/>
<span class='tline' id='l108' data-llen='2096:2112'>三百五十里周封舜後於此為陳國</span><br/>
<span class='tline' id='l109' data-llen='2112:2118'>　　　宋</span><br/>
<span class='tline' id='l110' data-llen='2118:2141'>鄭譜云武王克商以陶唐氏火正閼伯之墟封微子啓</span><br/>
<span class='tline' id='l111' data-llen='2141:2164'>為宋公代武庚為商後其封域在禹貢徐州泗濵西及</span><br/>
<span class='tline' id='l112' data-llen='2164:2187'>豫州盟豬之野○地里志梁國睢陽縣故宋國㣲子所</span><br/>
<span class='tline' id='l113' data-llen='2187:2198'>封○朱傳云宋都商丘</span><br/>
<span class='tline' id='l114' data-llen='2198:2221'>　按古之商丘漢之梁國睢陽皆今之河南開封府歸</span><br/>
<span class='tline' id='l115' data-llen='2221:2247'><a onclick="displayPageImage('KR1c0039', 'WYG', '013-7a' );" name="013-7a" class="pb">[013-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2247:2270'>　德州也泗濵在今直隸徐州秦之泗水郡也孟諸亦</span><br/>
<span class='tline' id='l117' data-llen='2270:2279'>　在今歸德州境</span><br/>
<span class='tline' id='l118' data-llen='2279:2285'>　　　手</span><br/>
<span class='tline' id='l119' data-llen='2285:2305'>釋名云手須也事業之所須也○禮記手容恭</span><br/>
<span class='tline' id='l120' data-llen='2305:2312'>　　凱風篇</span><br/>
<span class='tline' id='l121' data-llen='2312:2319'>　　　凱風</span><br/>
<span class='tline' id='l122' data-llen='2319:2342'>釋天云南風謂之凱風李巡曰南風長養萬物喜樂故</span><br/>
<span class='tline' id='l123' data-llen='2342:2365'>曰凱風○易緯云夏至景風至○呂氏春秋云南方曰</span><br/>
<span class='tline' id='l124' data-llen='2365:2391'><a onclick="displayPageImage('KR1c0039', 'WYG', '013-7b' );" name="013-7b" class="pb">[013-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2391:2414'>巨風○大戴禮云正月時有俊風俊者大也大風南風</span><br/>
<span class='tline' id='l126' data-llen='2414:2437'>也何大於南風也曰合氷必於南風解氷必於南風生</span><br/>
<span class='tline' id='l127' data-llen='2437:2460'>必於南風收必於南風故大之也○世紀云舜作五弦</span><br/>
<span class='tline' id='l128' data-llen='2460:2483'>之琴以歌南風歌曰南風之薰兮可以解吾民之愠兮</span><br/>
<span class='tline' id='l129' data-llen='2483:2507'>南風之時兮可以阜吾民之財兮○山海經云發爽之山</span><br/>
<span class='tline' id='l130' data-llen='2507:2530'>又東四百里至于旄山之尾其南有谷曰育遺多怪鳥</span><br/>
<span class='tline' id='l131' data-llen='2530:2537'>凱風自是出</span><br/>
<span class='tline' id='l132' data-llen='2537:2543'>　　　棘</span><br/>
<span class='tline' id='l133' data-llen='2543:2569'><a onclick="displayPageImage('KR1c0039', 'WYG', '013-8a' );" name="013-8a" class="pb">[013-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2569:2592'>爾雅云茦刺郭璞曰草刺鍼也○方言云凡草木刺人</span><br/>
<span class='tline' id='l135' data-llen='2592:2615'>北燕朝鮮之間謂之茦自關而西謂之刺江湘之間謂</span><br/>
<span class='tline' id='l136' data-llen='2615:2638'>之棘○本草云白棘一名棘針一名棘刺棘刺花一名</span><br/>
<span class='tline' id='l137' data-llen='2638:2661'>䓆蓂○唐本注云棘有赤白二種刺有兩種有鈎有直</span><br/>
<span class='tline' id='l138' data-llen='2661:2684'>補益宜用直者療腫宜用鈎者白棘莖白如粉子葉與</span><br/>
<span class='tline' id='l139' data-llen='2684:2707'>赤棘同棘中時復有之亦為難得也○圗經云棘小棗</span><br/>
<span class='tline' id='l140' data-llen='2707:2729'>也叢髙三四尺花葉都似棗而有赤白二種○爾雅</span><br/>
<span class='tline' id='l141' data-llen='2729:2750'>云槐棘醜喬注枝皆喬竦○孟子養其樲棘趙注</span><br/>
<span class='tline' id='l142' data-llen='2750:2776'><a onclick="displayPageImage('KR1c0039', 'WYG', '013-8b' );" name="013-8b" class="pb">[013-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2776:2799'>樲棘小棘所謂酸棗也○爾雅疏云棗實小而味酢者</span><br/>
<span class='tline' id='l144' data-llen='2799:2822'>名樲○嵩陽子云余家于滑臺今酸棗縣即滑之屬邑</span><br/>
<span class='tline' id='l145' data-llen='2822:2845'>也其地名酸棗焉其樹髙數丈徑圍一二尺木理極細</span><br/>
<span class='tline' id='l146' data-llen='2845:2868'>堅而且重樹皮亦細文似蛇鱗其棗圎小而味酸核㣲</span><br/>
<span class='tline' id='l147' data-llen='2868:2891'>圓其仁稍長色赤如丹此毉之所重居人不易得今市</span><br/>
<span class='tline' id='l148' data-llen='2891:2914'>之賣者皆棘子為之○圖經云酸棗野生多在坡坂及</span><br/>
<span class='tline' id='l149' data-llen='2914:2937'>城壘間似棗木而皮細其木心赤色莖葉俱青花似棗</span><br/>
<span class='tline' id='l150' data-llen='2937:2960'>花八月結實紫紅色似棗而圓小味酸○埤雅云棘性</span><br/>
<span class='tline' id='l151' data-llen='2960:2986'><a onclick="displayPageImage('KR1c0039', 'WYG', '013-9a' );" name="013-9a" class="pb">[013-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2986:3009'>堅强費風之長養者其心之生更難于幹四時纂要云</span><br/>
<span class='tline' id='l153' data-llen='3009:3032'>四月棗葉生凱風之時也魏風園有棘棘酸棗也於果</span><br/>
<span class='tline' id='l154' data-llen='3032:3055'>為下舊云鵲巢中必有棘盖棘性煖○雅翼云棘可以</span><br/>
<span class='tline' id='l155' data-llen='3055:3078'>為矢昔者楚之先祖桃弧棘矢以共禦王事棘植于花</span><br/>
<span class='tline' id='l156' data-llen='3078:3101'>外則花不被霜凱風既云自南乃當景風白虎通云景</span><br/>
<span class='tline' id='l157' data-llen='3101:3124'>風至棘造實盖吹彼棘心者將以趣其造實萬物之難</span><br/>
<span class='tline' id='l158' data-llen='3124:3147'>生者棘而造實又欲其應候南風雖能生物亦已勞矣</span><br/>
<span class='tline' id='l159' data-llen='3147:3170'>○春秋元命包云樹棘聴訟其下者棘赤心有刺言治</span><br/>
<span class='tline' id='l160' data-llen='3170:3196'><a onclick="displayPageImage('KR1c0039', 'WYG', '013-9b' );" name="013-9b" class="pb">[013-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3196:3219'>人者原心不失其赤實也○管子五沃之土其棘其棠</span><br/>
<span class='tline' id='l162' data-llen='3219:3242'>　按朱傳云棘小木叢生多刺難長似指荆棘本草之</span><br/>
<span class='tline' id='l163' data-llen='3242:3265'>　白棘叢生三四尺者也老子曰師之所處荆棘生焉</span><br/>
<span class='tline' id='l164' data-llen='3265:3288'>　皇覽云孔子塋中不生荆棘及刺人草此詩曰棘薪</span><br/>
<span class='tline' id='l165' data-llen='3288:3311'>　若云但可為薪云爾然古者朝位植棘取其赤心有</span><br/>
<span class='tline' id='l166' data-llen='3311:3334'>　刺也又以為七盖取其枝翹竦有奉上之義又可為</span><br/>
<span class='tline' id='l167' data-llen='3334:3357'>　矢出氷以除災皆疑是樲棘盖朝位植以配槐豈宜</span><br/>
<span class='tline' id='l168' data-llen='3357:3380'>　小木其用亦多豈徒為薪樲棘實可食魏詩園有棘</span><br/>
<span class='tline' id='l169' data-llen='3380:3407'><a onclick="displayPageImage('KR1c0039', 'WYG', '013-10a' );" name="013-10a" class="pb">[013-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3407:3430'>　其實之食是也說樲棘者雖不同想其木髙大非荆</span><br/>
<span class='tline' id='l171' data-llen='3430:3453'>　棘比也埤雅云棘大者棗小者棘或云棘實曰棗故</span><br/>
<span class='tline' id='l172' data-llen='3453:3476'>　爾雅釋樲在棗條中然本草大棗酸棗白棘治療各</span><br/>
<span class='tline' id='l173' data-llen='3476:3499'>　異青史子云棘西方之草秋木也棗北方之草冬木</span><br/>
<span class='tline' id='l174' data-llen='3499:3522'>　也斷乎棗棘有辨江南無棘陶隱居之流遂多誤說</span><br/>
<span class='tline' id='l175' data-llen='3522:3545'>　合諸書論之棗有十一種而樲實是棘以本草列酸</span><br/>
<span class='tline' id='l176' data-llen='3545:3568'>　棗于木部故也晳無實棗或亦棘類與嚴氏詩輯則</span><br/>
<span class='tline' id='l177' data-llen='3568:3591'>　以此章棘心魏風園有棘之棘為酸棗楚茨言抽其</span><br/>
<span class='tline' id='l178' data-llen='3591:3618'><a onclick="displayPageImage('KR1c0039', 'WYG', '013-10b' );" name="013-10b" class="pb">[013-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3618:3641'>　棘青蠅止于棘之棘為荆棘盖樲亦多刺難長者故</span><br/>
<span class='tline' id='l180' data-llen='3641:3652'>　嚴云爾與朱說似别</span><br/>
<span class='tline' id='l181' data-llen='3652:3659'>　　　寒泉</span><br/>
<span class='tline' id='l182' data-llen='3659:3682'>說文云泉水源也○爾雅云泉一見一否為瀐濫泉正</span><br/>
<span class='tline' id='l183' data-llen='3682:3705'>出沃泉懸出汍泉穴出歸異出同肥○通典寒泉在濮</span><br/>
<span class='tline' id='l184' data-llen='3705:3728'>州濮陽縣東南浚城○水經注濮水枝津東逕浚城南</span><br/>
<span class='tline' id='l185' data-llen='3728:3751'>而北去濮陽三十五里城側有寒泉岡即詩爰有寒泉</span><br/>
<span class='tline' id='l186' data-llen='3751:3765'>在浚之下世謂之髙平渠非也</span><br/>
<span class='tline' id='l187' data-llen='3765:3792'><a onclick="displayPageImage('KR1c0039', 'WYG', '013-11a' );" name="013-11a" class="pb">[013-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3792:3798'>　　　浚</span><br/>
<span class='tline' id='l189' data-llen='3798:3821'>通典云濮陽縣東南浚城○輿地廣記云開封縣有浚</span><br/>
<span class='tline' id='l190' data-llen='3821:3844'>溝詩所謂浚郊浚都也祥符縣北有浚水故謂浚儀有</span><br/>
<span class='tline' id='l191' data-llen='3844:3867'>寒泉坂○李氏曰一云浚水出浚儀東經邶城入濟○</span><br/>
<span class='tline' id='l192' data-llen='3867:3890'>玉海云按毛傳浚衛邑干旄云在浚之都下邑曰都當</span><br/>
<span class='tline' id='l193' data-llen='3890:3899'>以在濮陽者為正</span><br/>
<span class='tline' id='l194' data-llen='3899:3922'>　按濮陽縣今為直隸大名府開州祥符縣今屬河南</span><br/>
<span class='tline' id='l195' data-llen='3922:3941'>　開封府即漢之浚儀古開封縣亦併入焉</span><br/>
<span class='tline' id='l196' data-llen='3941:3968'><a onclick="displayPageImage('KR1c0039', 'WYG', '013-11b' );" name="013-11b" class="pb">[013-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3968:3975'>　　雄雉篇</span><br/>
<span class='tline' id='l198' data-llen='3975:3981'>　　　雉</span><br/>
<span class='tline' id='l199' data-llen='3981:4004'>韓詩章句云雉耿介之鳥○朱傳云雉野鷄雄者有冠</span><br/>
<span class='tline' id='l200' data-llen='4004:4027'>長尾身有文采善闘○爾雅云鷂雉鷮雉鳪雉鷩雉秩</span><br/>
<span class='tline' id='l201' data-llen='4027:4050'>秩海雉鸐山雉雗雉鵫雉雉絶有力奮伊洛而南素質</span><br/>
<span class='tline' id='l202' data-llen='4050:4073'>五采皆備成章曰翬江淮而南青質五采皆備成章曰</span><br/>
<span class='tline' id='l203' data-llen='4073:4103'>鷂南方曰<img height='20' width='20' alt='&amp;KR1319' title='KR1319' src='https://raw.githubusercontent.com/kanripo/KR-Gaiji/master/images/KR1319.png'/>東方曰鶅北方曰鵗西方曰鷷雉之暮子</span><br/>
<span class='tline' id='l204' data-llen='4103:4126'>為鷚○易曰離為雉注取其有文章○書曰日月星辰</span><br/>
<span class='tline' id='l205' data-llen='4126:4153'><a onclick="displayPageImage('KR1c0039', 'WYG', '013-12a' );" name="013-12a" class="pb">[013-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4153:4176'>山龍華蟲注華蟲鷩雉也楊烱冕服議云雉身被五采</span><br/>
<span class='tline' id='l207' data-llen='4176:4199'>象聖人體兼文明○左傳郯子云少皥為鳥師而鳥名</span><br/>
<span class='tline' id='l208' data-llen='4199:4222'>五雉為五工正利器用正度量夷民者也○大戴禮云</span><br/>
<span class='tline' id='l209' data-llen='4222:4245'>正月雉震雊震也者鳴也呴也者鼓其翼也正月必雷</span><br/>
<span class='tline' id='l210' data-llen='4245:4268'>雷不必聞惟雉為必聞之○春官大宗伯云士執雉○</span><br/>
<span class='tline' id='l211' data-llen='4268:4291'>士相見禮云贄冬用雉注取其耿介交有時别有倫也</span><br/>
<span class='tline' id='l212' data-llen='4291:4314'>○月令云孟冬雉入水為蜃季冬之月雉雊雞乳曲禮</span><br/>
<span class='tline' id='l213' data-llen='4314:4337'>云祭宗廟雉曰疏趾○運斗樞云璣星散為雉○蔡邕</span><br/>
<span class='tline' id='l214' data-llen='4337:4364'><a onclick="displayPageImage('KR1c0039', 'WYG', '013-12b' );" name="013-12b" class="pb">[013-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4364:4387'>月令章句云雷在地中雉性精剛故獨知之應而鳴也</span><br/>
<span class='tline' id='l216' data-llen='4387:4410'>○化書云雉不再合信也○山海經云小華之山其鳥</span><br/>
<span class='tline' id='l217' data-llen='4410:4433'>多赤鷩可以禦火孟山鳥多白雉○禽經云鵻上無尋</span><br/>
<span class='tline' id='l218' data-llen='4433:4456'>鷚上無常雉上有文鷃上有赤○莊子云澤雉十步一</span><br/>
<span class='tline' id='l219' data-llen='4456:4479'>啄百步一飲不蘄畜於樊中○徐爰射雉賦注云雉一</span><br/>
<span class='tline' id='l220' data-llen='4479:4502'>界之内要以一雄為主餘者雖衆莫敢鳴雊儁異之雉</span><br/>
<span class='tline' id='l221' data-llen='4502:4525'>不但欲擅一場又挾兩雌○埤雅云雉死耿介妒壟䕶</span><br/>
<span class='tline' id='l222' data-llen='4525:4548'>彊雖飛不越分域南方之物陶氏謂丙午日不可食明</span><br/>
<span class='tline' id='l223' data-llen='4548:4575'><a onclick="displayPageImage('KR1c0039', 'WYG', '013-13a' );" name="013-13a" class="pb">[013-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4575:4598'>主于火也雉飛若矢一徃而墮雉鷄類也不能逺飛崇</span><br/>
<span class='tline' id='l225' data-llen='4598:4621'>不過丈修不過三丈故雉高一丈長三丈也○雅翼云</span><br/>
<span class='tline' id='l226' data-llen='4621:4633'>雉應義氣其鳴以頸相勾</span><br/>
<span class='tline' id='l227' data-llen='4633:4656'>　按古多云雉有十四種今以爾雅所釋計之鷂雉即</span><br/>
<span class='tline' id='l228' data-llen='4656:4679'>　江淮而南青質五采者王后揄狄刻繒為其形而采</span><br/>
<span class='tline' id='l229' data-llen='4679:4702'>　畫之以為文章鷮雉即詩所云有集維鷮者鳪雉雉</span><br/>
<span class='tline' id='l230' data-llen='4702:4725'>　之黄色鳴自呼者鷩雉釋名云鷩雉之憋惡者其耿</span><br/>
<span class='tline' id='l231' data-llen='4725:4748'>　介甚于他雉似山鷄而小背上黄腹下赤項綠色鮮</span><br/>
<span class='tline' id='l232' data-llen='4748:4775'><a onclick="displayPageImage('KR1c0039', 'WYG', '013-13b' );" name="013-13b" class="pb">[013-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4775:4798'>　明禮鷩冕七章之服畫之盖取耿介與王后三翟異</span><br/>
<span class='tline' id='l234' data-llen='4798:4821'>　也秩秩海雉如雉而黑在海中山上鸐山雉尾長者</span><br/>
<span class='tline' id='l235' data-llen='4821:4844'>　俗呼山鷄禽經云首有采毛鄭注周禮云翟雉名然</span><br/>
<span class='tline' id='l236' data-llen='4844:4867'>　惟此雉稱鸐則簡兮言左手秉翟者此雉之羽也雗</span><br/>
<span class='tline' id='l237' data-llen='4867:4890'>　雉鵫雉郭云今白鷯也亦名白雉白雉古以為瑞周</span><br/>
<span class='tline' id='l238' data-llen='4890:4913'>　時越裳獻之抱朴子云白雉有種南越尤多則此雗</span><br/>
<span class='tline' id='l239' data-llen='4913:4943'>　即越裳所獻者也翬即斯干所謂如翬斯飛者<img height='20' width='20' alt='&amp;KR1319' title='KR1319' src='https://raw.githubusercontent.com/kanripo/KR-Gaiji/master/images/KR1319.png'/>鶅</span><br/>
<span class='tline' id='l240' data-llen='4943:4966'>　鵗鷷四方雉名除奮鷚可通諸雉但可得十二種耳</span><br/>
<span class='tline' id='l241' data-llen='4966:4993'><a onclick="displayPageImage('KR1c0039', 'WYG', '013-14a' );" name="013-14a" class="pb">[013-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4993:5016'>　杜預注左傳以翟為南方之雉與爾雅異予謂左傳</span><br/>
<span class='tline' id='l243' data-llen='5016:5031'>　五雉未聞其名畧而不說可也</span><br/>
<span class='tline' id='l244' data-llen='5031:5040'>　　匏有苦葉篇</span><br/>
<span class='tline' id='l245' data-llen='5040:5046'>　　　匏</span><br/>
<span class='tline' id='l246' data-llen='5046:5069'>說文云匏瓠也从包从夸聲包取其可包藏物也○古</span><br/>
<span class='tline' id='l247' data-llen='5069:5092'>今注云匏瓠也壺蘆瓠之無柄者瓠有柄者懸瓠可以</span><br/>
<span class='tline' id='l248' data-llen='5092:5115'>為笙曲沃者尤善秋乃可用之則漆其裏瓢亦瓠也瓠</span><br/>
<span class='tline' id='l249' data-llen='5115:5138'>其緫瓢其别也○埤雅云長而瘦上曰瓠短頸大腹曰</span><br/>
<span class='tline' id='l250' data-llen='5138:5165'><a onclick="displayPageImage('KR1c0039', 'WYG', '013-14b' );" name="013-14b" class="pb">[013-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5165:5188'>匏傳云匏謂之瓠誤矣盖匏苦瓠甘復有長短之殊定</span><br/>
<span class='tline' id='l252' data-llen='5188:5212'>非一物也子曰吾豈匏𤓰也哉焉能繫而不食繫而不</span><br/>
<span class='tline' id='l253' data-llen='5212:5235'>食以苦故也○國語叔向曰苦匏不材于人共濟而已</span><br/>
<span class='tline' id='l254' data-llen='5235:5258'>○陸疏云匏瓠也葉小時可為羮又可淹煑極美故詩</span><br/>
<span class='tline' id='l255' data-llen='5258:5281'>曰幡幡瓠葉采之烹之今河南及揚州人恒食之八月</span><br/>
<span class='tline' id='l256' data-llen='5281:5304'>中堅強不可食故云苦葉○詩緝云匏經霜其葉枯落</span><br/>
<span class='tline' id='l257' data-llen='5304:5314'>然後乾之腰以渡水</span><br/>
<span class='tline' id='l258' data-llen='5314:5337'>　按廣雅說文古今注陸璣疏通云匏瓠也惟陸農師</span><br/>
<span class='tline' id='l259' data-llen='5337:5364'><a onclick="displayPageImage('KR1c0039', 'WYG', '013-15a' );" name="013-15a" class="pb">[013-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5364:5388'>　云長而瘦上曰瓠短頸大腹曰匏其兩形之别出于農</span><br/>
<span class='tline' id='l261' data-llen='5388:5412'>　師創見考諸書惟瓠甘匏苦為可明耳然本草有苦瓠</span><br/>
<span class='tline' id='l262' data-llen='5412:5443'>　唐本注謂之苦瓠<img height='20' width='20' alt='&amp;KR1365' title='KR1365' src='https://raw.githubusercontent.com/kanripo/KR-Gaiji/master/images/KR1365.png'/>復非瓠中之苦者瓠中之苦者疑</span><br/>
<span class='tline' id='l263' data-llen='5443:5467'>　是匏也陸疏似以甘瓠為匏非也盖瓠為揔名甘者可</span><br/>
<span class='tline' id='l264' data-llen='5467:5491'>　食嘉魚稱甘瓠纍之是也苦者佩以渡水此詩匏有苦</span><br/>
<span class='tline' id='l265' data-llen='5491:5522'>　葉是也入藥者名苦瓠<img height='20' width='20' alt='&amp;KR1365' title='KR1365' src='https://raw.githubusercontent.com/kanripo/KR-Gaiji/master/images/KR1365.png'/>夏末始實秋中方熟取以為</span><br/>
<span class='tline' id='l266' data-llen='5522:5546'>　器經霜乃堪無柄者名壺蘆七月稱八月斷壺是也有</span><br/>
<span class='tline' id='l267' data-llen='5546:5570'>　柄者懸瓠潘岳云河汾之寳是也小者名瓢食之勝瓠</span><br/>
<span class='tline' id='l268' data-llen='5570:5597'><a onclick="displayPageImage('KR1c0039', 'WYG', '013-15b' );" name="013-15b" class="pb">[013-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5597:5621'>　陶貞白所言是也細腰者名蒲盧淮南子云百人抗浮</span><br/>
<span class='tline' id='l270' data-llen='5621:5644'>　是也匏亦可通名壺鶡冠子云中流失船一壺千金</span><br/>
<span class='tline' id='l271' data-llen='5644:5650'>　　　軌</span><br/>
<span class='tline' id='l272' data-llen='5650:5673'>少儀云祭左右軌范乃飲注云周禮大御祭兩軹祭軓</span><br/>
<span class='tline' id='l273' data-llen='5673:5696'>乃飲軓與軹于車同謂轊頭也軓與范聲同謂式前也</span><br/>
<span class='tline' id='l274' data-llen='5696:5719'>疏式前之軓車旁着凡或作範字即詩濟盈不濡軓亦</span><br/>
<span class='tline' id='l275' data-llen='5719:5742'>車旁凡與此同也若轂末之軌則車旁着九此經左右</span><br/>
<span class='tline' id='l276' data-llen='5742:5765'>軌是也其車轍亦謂之軌亦車旁着九則考工記經途</span><br/>
<span class='tline' id='l277' data-llen='5765:5792'><a onclick="displayPageImage('KR1c0039', 'WYG', '013-16a' );" name="013-16a" class="pb">[013-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5792:5814'>九軌與此字同而事異也○周禮太馭祭兩軹祭軓</span><br/>
<span class='tline' id='l279' data-llen='5814:5836'>注軹謂兩轊軓車前式也輈人云軓前十尺而䇿半</span><br/>
<span class='tline' id='l280' data-llen='5836:5858'>之注軓是軓法也謂輿三面之材輢式之所尌持車</span><br/>
<span class='tline' id='l281' data-llen='5858:5880'>正也○禮書云車制輿在下輢在兩相式在前軫在</span><br/>
<span class='tline' id='l282' data-llen='5880:5902'>後較則輢上出式也軹則横植于輢者也轛則横植</span><br/>
<span class='tline' id='l283' data-llen='5902:5930'>于式者也<span class='krp-note'>已上釋式/前之軓</span>○考工記輪人為輪五分其轂</span><br/>
<span class='tline' id='l284' data-llen='5930:5952'>之長去一以為賢去三以為軹鄭司農云賢大穿也</span><br/>
<span class='tline' id='l285' data-llen='5952:5975'>軹小穿𤣥云凡大小穿皆謂金也○禮書云軹轂末</span><br/>
<span class='tline' id='l286' data-llen='5975:6002'><a onclick="displayPageImage('KR1c0039', 'WYG', '013-16b' );" name="013-16b" class="pb">[013-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6002:6024'>也亦謂之轊又謂之軌輿人三分較圍去一以為軹</span><br/>
<span class='tline' id='l288' data-llen='6024:6046'>圍三分軹圍去一以為轛圍則軹又輢之横植者與</span><br/>
<span class='tline' id='l289' data-llen='6046:6074'>轂末之軹不同<span class='krp-note'>此釋轂/末之軓</span>○匠人云國中經涂九軌注</span><br/>
<span class='tline' id='l290' data-llen='6074:6096'>軌謂轍廣乘車六尺六寸旁加七寸凡八尺是謂轍</span><br/>
<span class='tline' id='l291' data-llen='6096:6118'>廣○禮書云車迹為轍轍廣為軌左傳曰下而視其</span><br/>
<span class='tline' id='l292' data-llen='6118:6144'>轍此車迹也考工記曰經途九軌此轍廣也<span class='krp-note'>此釋/車迹</span></span><br/>
<span class='tline' id='l293' data-llen='6144:6151'><span class='krp-note'>之/軌</span></span><br/>
<span class='tline' id='l294' data-llen='6151:6174'>　按軓字从車从凡音范在式前毛公釋此軓云由輈</span><br/>
<span class='tline' id='l295' data-llen='6174:6201'><a onclick="displayPageImage('KR1c0039', 'WYG', '013-17a' );" name="013-17a" class="pb">[013-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6201:6224'>　以上為軓是也軌字从車从九音龜美反轍廣也朱</span><br/>
<span class='tline' id='l297' data-llen='6224:6247'>　子注云車轍是也轂末亦謂之軌同龜美反一名軹</span><br/>
<span class='tline' id='l298' data-llen='6247:6270'>　一名轊是轍之小穿羅中行云車輪廣狹髙下皆定</span><br/>
<span class='tline' id='l299' data-llen='6270:6293'>　于軌軌同則轍迹亦同後人因謂車轍亦曰軌曲禮</span><br/>
<span class='tline' id='l300' data-llen='6293:6316'>　塵不出軌以髙下言中庸車同軌以廣狹言盖車輪</span><br/>
<span class='tline' id='l301' data-llen='6316:6339'>　崇六尺六寸軌居輪中若濡軌則水涉三尺三寸此</span><br/>
<span class='tline' id='l302' data-llen='6339:6362'>　謂轂末之軌也予謂軌軓二字書者易混式前轂末</span><br/>
<span class='tline' id='l303' data-llen='6362:6385'>　二處皆水可濡孔仲達不知軹亦名軌乃謂少儀字</span><br/>
<span class='tline' id='l304' data-llen='6385:6412'><a onclick="displayPageImage('KR1c0039', 'WYG', '013-17b' );" name="013-17b" class="pb">[013-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6412:6435'>　誤朱子但取軌牡叶韻而不知軌之為軹遂以車轍</span><br/>
<span class='tline' id='l306' data-llen='6435:6458'>　釋之轍迹特車行之見于地者豈可濡乎若詩取叶</span><br/>
<span class='tline' id='l307' data-llen='6458:6468'>　韻當從羅氏為長</span><br/>
<span class='tline' id='l308' data-llen='6468:6474'>　　　鴈</span><br/>
<span class='tline' id='l309' data-llen='6474:6497'>夏小正云正月鴈北鄉鄉者何也鄉其居也鴈以北方</span><br/>
<span class='tline' id='l310' data-llen='6497:6520'>為居何以謂之為居生息長焉爾九月遰鴻鴈遰徃也</span><br/>
<span class='tline' id='l311' data-llen='6520:6543'>○周禮六摯大夫執鴈又云菭菹鴈醢又曰鴈宜麥○</span><br/>
<span class='tline' id='l312' data-llen='6543:6566'>儀禮士相見曰下大夫相見以鴈飾之以布注鴈取其</span><br/>
<span class='tline' id='l313' data-llen='6566:6593'><a onclick="displayPageImage('KR1c0039', 'WYG', '013-18a' );" name="013-18a" class="pb">[013-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6593:6616'>知時飛翔有行列也○士昏禮云下達納采用鴈執鴈</span><br/>
<span class='tline' id='l315' data-llen='6616:6639'>請問名納吉用鴈請期用鴈注用鴈為贄者取其順隂</span><br/>
<span class='tline' id='l316' data-llen='6639:6662'>陽徃來○周書曰白露之日鴻鴈來鴻鴈不來逺人背</span><br/>
<span class='tline' id='l317' data-llen='6662:6685'>畔小寒之日鴈北鄉鴈不北鄉民不懷至○爾雅云鳬</span><br/>
<span class='tline' id='l318' data-llen='6685:6708'>鴈醜其足蹼其踵企郭璞曰脚指間有幙蹼屬相著飛</span><br/>
<span class='tline' id='l319' data-llen='6708:6731'>則脚跟企直○春秋說題辭云鴈之言鴈鴈起聖以招</span><br/>
<span class='tline' id='l320' data-llen='6731:6754'>期知晚蚤故鴈南北以陽動也○禽經云鳱以水言自</span><br/>
<span class='tline' id='l321' data-llen='6754:6784'>北而南<img height='20' width='20' alt='&amp;KR2448' title='KR2448' src='https://raw.githubusercontent.com/kanripo/KR-Gaiji/master/images/KR2448.png'/>以山言自南而北○春秋繁露云凡贄大夫</span><br/>
<span class='tline' id='l322' data-llen='6784:6811'><a onclick="displayPageImage('KR1c0039', 'WYG', '013-18b' );" name="013-18b" class="pb">[013-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6811:6834'>用鴈有類長者在民上必有先後鴈有行列故以為贄</span><br/>
<span class='tline' id='l324' data-llen='6834:6857'>○吕氏春秋云仲秋之月候鴈來季秋之月候鴈來許</span><br/>
<span class='tline' id='l325' data-llen='6857:6880'>慎注云候時之鴈從北漠中來南過周雒之彭蠡八月</span><br/>
<span class='tline' id='l326' data-llen='6880:6903'>來者其父母也其子羽翼穉弱未能及之故九月來過</span><br/>
<span class='tline' id='l327' data-llen='6903:6933'>周雒○方言云自關而西謂鴈<img height='20' width='20' alt='&amp;KR1391' title='KR1391' src='https://raw.githubusercontent.com/kanripo/KR-Gaiji/master/images/KR1391.png'/>鵝南楚之外謂之鵞</span><br/>
<span class='tline' id='l328' data-llen='6933:6963'>或謂之鶬<img height='20' width='20' alt='&amp;KR1391' title='KR1391' src='https://raw.githubusercontent.com/kanripo/KR-Gaiji/master/images/KR1391.png'/>○古今注云鴈自河北渡江瘦瘠能髙飛</span><br/>
<span class='tline' id='l329' data-llen='6963:6986'>不畏繒繳江南沃饒每至還河北體肥不能髙飛嘗啣</span><br/>
<span class='tline' id='l330' data-llen='6986:7009'>蘆長數寸以防繒繳○淮南子云鴈從風而飛以愛氣</span><br/>
<span class='tline' id='l331' data-llen='7009:7036'><a onclick="displayPageImage('KR1c0039', 'WYG', '013-19a' );" name="013-19a" class="pb">[013-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7036:7059'>力○物類相感志云大曰鴻小曰鴈陽鳥也夜宿洲中</span><br/>
<span class='tline' id='l333' data-llen='7059:7082'>鴻在内鴈在外遂更驚避備狐與人之捕已○山海經</span><br/>
<span class='tline' id='l334' data-llen='7082:7105'>云鴈門山鴈出其間在髙栁北○本草衍義云鴈得中</span><br/>
<span class='tline' id='l335' data-llen='7105:7128'>和之氣熱則即北寒則即南以就和氣所以為禮幣者</span><br/>
<span class='tline' id='l336' data-llen='7128:7151'>一取其信二取其和○埤雅云鴈行斜步側身故莊子</span><br/>
<span class='tline' id='l337' data-llen='7151:7174'>謂士成綺鴈行避影而問老子一名朱鳥法言曰能來</span><br/>
<span class='tline' id='l338' data-llen='7174:7197'>能徃者朱鳥之謂與○雅翼云今北方有鴈似鴻而小</span><br/>
<span class='tline' id='l339' data-llen='7197:7213'>秋深乃來來則霜降河北謂之霜信</span><br/>
<span class='tline' id='l340' data-llen='7213:7240'><a onclick="displayPageImage('KR1c0039', 'WYG', '013-19b' );" name="013-19b" class="pb">[013-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7240:7246'>　　　旦</span><br/>
<span class='tline' id='l342' data-llen='7246:7269'>淮南子云日至於曲阿是謂旦明○周禮雞人掌夜呼</span><br/>
<span class='tline' id='l343' data-llen='7269:7276'>旦以嘂百官</span><br/>
<span class='tline' id='l344' data-llen='7276:7282'>　　　妻</span><br/>
<span class='tline' id='l345' data-llen='7282:7305'>儀禮云夫妻牉合也○禮記云天子之妻曰后諸侯曰</span><br/>
<span class='tline' id='l346' data-llen='7305:7328'>夫人大夫曰孺人士曰婦人庶人曰妻又内則云聘則</span><br/>
<span class='tline' id='l347' data-llen='7328:7351'>為妻奔則為妾○白虎通云妻者齊也與夫齊體自天</span><br/>
<span class='tline' id='l348' data-llen='7351:7374'>子下至庶人其義一也○釋名云夫妻匹敵之義也士</span><br/>
<span class='tline' id='l349' data-llen='7374:7401'><a onclick="displayPageImage('KR1c0039', 'WYG', '013-20a' );" name="013-20a" class="pb">[013-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7401:7424'>庶人曰妻○春秋漢含孳云妻象大隂臣法金位水火</span><br/>
<span class='tline' id='l351' data-llen='7424:7447'>交感隂陽以設夫婦象也○荀子云天子無妻告無匹</span><br/>
<span class='tline' id='l352' data-llen='7447:7450'>也</span><br/>
<span class='tline' id='l353' data-llen='7450:7456'>　　　氷</span><br/>
<span class='tline' id='l354' data-llen='7456:7479'>說文云氷水堅也○風俗通云積氷曰凌氷壯曰凍氷</span><br/>
<span class='tline' id='l355' data-llen='7479:7502'>流曰澌氷解曰泮○易坤卦初六履霜堅氷至象曰履</span><br/>
<span class='tline' id='l356' data-llen='7502:7525'>霜堅氷隂始凝也馴致其道至堅氷也○易通卦驗云</span><br/>
<span class='tline' id='l357' data-llen='7525:7549'>大雪魚負氷鄭𤣥注曰負上近水也○周禮云淩人掌</span><br/>
<span class='tline' id='l358' data-llen='7549:7576'><a onclick="displayPageImage('KR1c0039', 'WYG', '013-20b' );" name="013-20b" class="pb">[013-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7576:7599'>氷十二月令斬氷春始治鑑凡内外饔之膳羞鑑焉凡</span><br/>
<span class='tline' id='l360' data-llen='7599:7622'>酒漿之酒醴亦如之祭祀共氷鑑賔客共氷大䘮共夷</span><br/>
<span class='tline' id='l361' data-llen='7622:7645'>槃夏頒氷掌事○月令云孟冬水始氷地始凍仲冬氷</span><br/>
<span class='tline' id='l362' data-llen='7645:7668'>益壯地始坼季冬氷方盛水澤腹堅命取氷孟春東風</span><br/>
<span class='tline' id='l363' data-llen='7668:7691'>解凍魚上氷仲春天子乃獻羔開氷先薦寢廟○左傳</span><br/>
<span class='tline' id='l364' data-llen='7691:7714'>申豐云古者日在北陸而藏氷西陸朝覿而出之其藏</span><br/>
<span class='tline' id='l365' data-llen='7714:7737'>氷也深山窮谷固隂沍寒於是乎取之其出之也朝之</span><br/>
<span class='tline' id='l366' data-llen='7737:7760'>禄位賔食䘮祭於是乎用之其藏之也黑牡秬黍以享</span><br/>
<span class='tline' id='l367' data-llen='7760:7787'><a onclick="displayPageImage('KR1c0039', 'WYG', '013-21a' );" name="013-21a" class="pb">[013-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7787:7810'>司寒其出之也桃弧棘矢以除其災獻羔而啓之火出</span><br/>
<span class='tline' id='l369' data-llen='7810:7833'>而畢賦自命夫命婦至于老疾無不受氷山人取之縣</span><br/>
<span class='tline' id='l370' data-llen='7833:7856'>人傳之輿人納之隸人藏之夫氷以風壯而以風出藏</span><br/>
<span class='tline' id='l371' data-llen='7856:7879'>之也周用之也徧則冬無愆陽夏無伏隂春無凄風秋</span><br/>
<span class='tline' id='l372' data-llen='7879:7902'>無苦雨雷出不震無災霜雹癘疾不降民不夭札○韓</span><br/>
<span class='tline' id='l373' data-llen='7902:7922'>詩說云氷者窮谷隂氣所聚不洩則結而伏隂</span><br/>
<span class='tline' id='l374' data-llen='7922:7928'>　　　友</span><br/>
<span class='tline' id='l375' data-llen='7928:7951'>說文云友愛也同志為友○釋名云友有也相保有也</span><br/>
<span class='tline' id='l376' data-llen='7951:7978'><a onclick="displayPageImage('KR1c0039', 'WYG', '013-21b' );" name="013-21b" class="pb">[013-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7978:8001'>○鄭康成云同師曰朋同志曰友○禮記云上交不謟</span><br/>
<span class='tline' id='l378' data-llen='8001:8024'>下交不瀆○孝經云士有爭友則身不離于令名○韓</span><br/>
<span class='tline' id='l379' data-llen='8024:8047'>詩外傳云知可以砥行可為輔弼者人友也○白虎通</span><br/>
<span class='tline' id='l380' data-llen='8047:8070'>云朋友之道有四近則正之逺則稱之樂則思之患則</span><br/>
<span class='tline' id='l381' data-llen='8070:8074'>死之</span><br/>
<span class='tline' id='l382' data-llen='8074:8077'>　</span><br/>
<span class='tline' id='l383' data-llen='8077:8080'>　</span><br/>
<span class='tline' id='l384' data-llen='8080:8091'>　六家詩名物疏卷十</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1c0039', 'WYG', '032-1a' );" name="032-1a" class="pb">[032-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　六家詩名物疏卷二十九　明　馮復京　撰</span><br/>
<span class='tline' id='l10' data-llen='214:222'>　　國風豳一</span><br/>
<span class='tline' id='l11' data-llen='222:228'>　　　豳</span><br/>
<span class='tline' id='l12' data-llen='228:251'>釋文云豳者戎狄之地名夏道衰后稷之曾孫公劉自</span><br/>
<span class='tline' id='l13' data-llen='251:274'>邰而出居焉其封域在雍州岐山之北原隰之野于漢</span><br/>
<span class='tline' id='l14' data-llen='274:297'>屬右扶風郇邑○韋昭云豳西近戎北近狄○郡縣志</span><br/>
<span class='tline' id='l15' data-llen='297:320'>古豳城在邠州三水縣西三十里公劉始都之處○國</span><br/>
<span class='tline' id='l16' data-llen='320:346'><a onclick="displayPageImage('KR1c0039', 'WYG', '032-1b' );" name="032-1b" class="pb">[032-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='346:369'>名記云邠本谷名○一綂志陜西西安府邠州古西戎</span><br/>
<span class='tline' id='l18' data-llen='369:392'>地公劉所居爲豳國淳化縣在州城東二百里三水廢</span><br/>
<span class='tline' id='l19' data-llen='392:414'>縣在縣西乾州永壽縣古邠國地邠州今有古公鄉</span><br/>
<span class='tline' id='l20' data-llen='414:422'>　　七月篇上</span><br/>
<span class='tline' id='l21' data-llen='422:428'>　　　褐</span><br/>
<span class='tline' id='l22' data-llen='428:451'>傳云褐毛布○說文云編枲韤一曰粗衣○左傳云旨</span><br/>
<span class='tline' id='l23' data-llen='451:471'>酒一盛兮余與褐之父睨之注云褐寒賤之人</span><br/>
<span class='tline' id='l24' data-llen='471:477'>　　　耜</span><br/>
<span class='tline' id='l25' data-llen='477:503'><a onclick="displayPageImage('KR1c0039', 'WYG', '032-2a' );" name="032-2a" class="pb">[032-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='503:526'>說文云耜耒端木也耒手耕曲木也垂作耒耜以振民</span><br/>
<span class='tline' id='l27' data-llen='526:549'>○釋名云耜齒也似齒之斷物也○易曰神農氏作斵</span><br/>
<span class='tline' id='l28' data-llen='549:572'>木爲耜揉木爲耒耒耜之利萬民以濟蓋取諸益○夏</span><br/>
<span class='tline' id='l29' data-llen='572:595'>小正云正月農緯厥耒緯束也束其耒云爾○月令云</span><br/>
<span class='tline' id='l30' data-llen='595:618'>季冬命農計耦耕事脩耒耜具田器孟春天子躬耕帝</span><br/>
<span class='tline' id='l31' data-llen='618:641'>籍○考工記匠人耜廣五寸二耜爲耦車人爲耒庛長</span><br/>
<span class='tline' id='l32' data-llen='641:664'>尺有一寸中直者三尺有三寸上句者二尺有二寸自</span><br/>
<span class='tline' id='l33' data-llen='664:687'>其庛縁其外以至于首以弦其内六尺有六寸與歩相</span><br/>
<span class='tline' id='l34' data-llen='687:713'><a onclick="displayPageImage('KR1c0039', 'WYG', '032-2b' );" name="032-2b" class="pb">[032-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='713:736'>中也堅地欲直庛柔地欲勾庛直庛則利推勾庛則利</span><br/>
<span class='tline' id='l36' data-llen='736:759'>發倨句磬折謂之中地疏云耜謂耒頭金庛耒下前曲</span><br/>
<span class='tline' id='l37' data-llen='759:782'>接耜者也古法耒下惟一金不岐頭○韓詩云三月之</span><br/>
<span class='tline' id='l38' data-llen='782:805'>時可預取耒耜脩繕之至于四月始可舉足而耕也○</span><br/>
<span class='tline' id='l39' data-llen='805:828'>古史考曰神農作耒耜○世本曰鯀作耒耜○國語曰</span><br/>
<span class='tline' id='l40' data-llen='828:851'>周制有曰民無縣耜野無奥草○吕氏春秋曰六尺之</span><br/>
<span class='tline' id='l41' data-llen='851:874'>耜所以成畎其下八寸所以成畝○羅中行云耜耒下</span><br/>
<span class='tline' id='l42' data-llen='874:897'>耓也廣五寸耒耜上勾木也耜古以木爲之易曰斵木</span><br/>
<span class='tline' id='l43' data-llen='897:923'><a onclick="displayPageImage('KR1c0039', 'WYG', '032-3a' );" name="032-3a" class="pb">[032-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='923:946'>爲耜揉木爲耒亦以金爲之周禮注古者耜一金兩人</span><br/>
<span class='tline' id='l45' data-llen='946:951'>併發之</span><br/>
<span class='tline' id='l46' data-llen='951:957'>　　　饁</span><br/>
<span class='tline' id='l47' data-llen='957:973'>釋詁云饁饋也孫炎云饁野之饋也</span><br/>
<span class='tline' id='l48' data-llen='973:979'>　　　畝</span><br/>
<span class='tline' id='l49' data-llen='979:1002'>王制云方百里者爲田九十億畝山陵林麓川澤溝瀆</span><br/>
<span class='tline' id='l50' data-llen='1002:1025'>城郭宫室塗巷三分去一其餘六十億畝古者以周尺</span><br/>
<span class='tline' id='l51' data-llen='1025:1048'>八尺爲歩今以周尺六尺四寸爲歩古者百畝當今東</span><br/>
<span class='tline' id='l52' data-llen='1048:1074'><a onclick="displayPageImage('KR1c0039', 'WYG', '032-3b' );" name="032-3b" class="pb">[032-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1074:1097'>田百四十六畝三十歩古者百里當今百二十一里六</span><br/>
<span class='tline' id='l54' data-llen='1097:1120'>十歩四尺二寸二分○司馬法云六尺爲歩歩百爲畝</span><br/>
<span class='tline' id='l55' data-llen='1120:1143'>畝百爲夫○禮記疏云歩百爲畝是長一百歩濶一歩</span><br/>
<span class='tline' id='l56' data-llen='1143:1166'>畝百爲夫是一頃也長濶一百歩夫三爲屋是三頃也</span><br/>
<span class='tline' id='l57' data-llen='1166:1189'>濶二百歩長一百歩屋三爲井是九百畝也長濶一里</span><br/>
<span class='tline' id='l58' data-llen='1189:1212'>○程正叔云古者百畝止當今之四十一畝今之百畝</span><br/>
<span class='tline' id='l59' data-llen='1212:1222'>當古之二百五十畝</span><br/>
<span class='tline' id='l60' data-llen='1222:1245'>　按畝即田之身也古之治田者雖有溝洫井田二法</span><br/>
<span class='tline' id='l61' data-llen='1245:1271'><a onclick="displayPageImage('KR1c0039', 'WYG', '032-4a' );" name="032-4a" class="pb">[032-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1271:1294'>　不同然田之形體大抵因地勢水勢而爲之其在于</span><br/>
<span class='tline' id='l63' data-llen='1294:1317'>　東者謂之東田王制所云當今東田是也其在于南</span><br/>
<span class='tline' id='l64' data-llen='1317:1340'>　者謂之南畝詩屢云南畝鄭注遂人云以南畝圖之</span><br/>
<span class='tline' id='l65' data-llen='1340:1363'>　是也補傳大田解曰田事喜陽而惡陰東南向陽則</span><br/>
<span class='tline' id='l66' data-llen='1363:1386'>　茂盛西北傍陰則不實故信南山云南東其畝也朱</span><br/>
<span class='tline' id='l67' data-llen='1386:1409'>　子信南山傳云畝壟也書傳云終竟壟畝左傳注使</span><br/>
<span class='tline' id='l68' data-llen='1409:1432'>　壟畝東西行又云晉之伐齊循壟東行易是畝可以</span><br/>
<span class='tline' id='l69' data-llen='1432:1455'>　謂爲壟也漢書陳勝輟耕之壟上師古曰田中之高</span><br/>
<span class='tline' id='l70' data-llen='1455:1481'><a onclick="displayPageImage('KR1c0039', 'WYG', '032-4b' );" name="032-4b" class="pb">[032-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1481:1504'>　處是正訓壟字朱子所云畝壟者只是今之田所謂</span><br/>
<span class='tline' id='l72' data-llen='1504:1527'>　若干畝非必其中之高處也長樂劉氏云遂東畝南</span><br/>
<span class='tline' id='l73' data-llen='1527:1550'>　遂南畝東正言順地勢及水所趨之事蓋于此方爲</span><br/>
<span class='tline' id='l74' data-llen='1550:1573'>　水道則于彼方爲田畝南東交互其勢宜然雖溝洫</span><br/>
<span class='tline' id='l75' data-llen='1573:1596'>　之法遂縱溝横井田之法遂横溝縱而其爲畝之制</span><br/>
<span class='tline' id='l76' data-llen='1596:1619'>　則相彷也朱公遷者元儒之荒陋者也其爲疏義有</span><br/>
<span class='tline' id='l77' data-llen='1619:1642'>　畝以防水之說今之學者遂爲所惑不知古有遂溝</span><br/>
<span class='tline' id='l78' data-llen='1642:1665'>　洫澮川以通水之流大小淺深以次相注自不至于</span><br/>
<span class='tline' id='l79' data-llen='1665:1691'><a onclick="displayPageImage('KR1c0039', 'WYG', '032-5a' );" name="032-5a" class="pb">[032-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1691:1714'>　決溢有徑畛涂道路以通車徒之行而即在遂溝洫</span><br/>
<span class='tline' id='l81' data-llen='1714:1737'>　澮川之上初不聞田之畔更有所謂畝以防水也若</span><br/>
<span class='tline' id='l82' data-llen='1737:1760'>　然郤克欲使齊盡東其畝賓媚人責以無顧土宜何</span><br/>
<span class='tline' id='l83' data-llen='1760:1783'>　不云不顧水防乎防水之丘計必不廣使其盡南亦</span><br/>
<span class='tline' id='l84' data-llen='1783:1806'>　何礙于晉之戎車而必東其畝乎詩云南東其畝諸</span><br/>
<span class='tline' id='l85' data-llen='1806:1829'>　書稱東田南畝無所謂西畝北畝豈非范氏喜陽惡</span><br/>
<span class='tline' id='l86' data-llen='1829:1852'>　陰之說乎若用以防水則稱西畝北畝亦可矣所以</span><br/>
<span class='tline' id='l87' data-llen='1852:1875'>　防水者周禮正謂之防稻人以防止水是也左傳蔿</span><br/>
<span class='tline' id='l88' data-llen='1875:1901'><a onclick="displayPageImage('KR1c0039', 'WYG', '032-5b' );" name="032-5b" class="pb">[032-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1901:1924'>　掩町原防注防隄也隄防間地不得方正如井田别</span><br/>
<span class='tline' id='l90' data-llen='1924:1947'>　爲小頃町稻人疏故以爲楚之惡地有防瀦之法南</span><br/>
<span class='tline' id='l91' data-llen='1947:1970'>　東其畝乃溝洫井田之定制又何有于防乎匠人爲</span><br/>
<span class='tline' id='l92' data-llen='1970:1993'>　防是梢溝之防非廣深四尺之溝有防也方氏注禮</span><br/>
<span class='tline' id='l93' data-llen='1993:2016'>　記引詩南東其畝而以廬之所向爲言可見古人並</span><br/>
<span class='tline' id='l94' data-llen='2016:2039'>　未嘗以畝爲防水之具矣若必因壟字而以爲丘壠</span><br/>
<span class='tline' id='l95' data-llen='2039:2062'>　之壟則書云曷敢不終朕畝孔安國云何敢不順天</span><br/>
<span class='tline' id='l96' data-llen='2062:2085'>　終竟我壟畝亦可得耕耨于水防之上乎孫毓駁箋</span><br/>
<span class='tline' id='l97' data-llen='2085:2111'><a onclick="displayPageImage('KR1c0039', 'WYG', '032-6a' );" name="032-6a" class="pb">[032-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2111:2134'>　云大夫銜命巡司何爲就耕民公嫗壟畝之間飲食</span><br/>
<span class='tline' id='l99' data-llen='2134:2157'>　又可謂此饁彼南畝爲餉在南邊水防之上者乎然</span><br/>
<span class='tline' id='l100' data-llen='2157:2180'>　范氏云田喜陽惡陰未爲通論如黍宜燥稌宜濕正</span><br/>
<span class='tline' id='l101' data-llen='2180:2203'>　左傳所謂土宜而古人只云南東者乃人道貴陽賤</span><br/>
<span class='tline' id='l102' data-llen='2203:2226'>　陰之義耳非地道固然也陶潛云農人告予以春及</span><br/>
<span class='tline' id='l103' data-llen='2226:2249'>　將有事于西疇則畝亦可云在西但晉人之言不應</span><br/>
<span class='tline' id='l104' data-llen='2249:2272'>　經義苟如公遷之說又將以西疇爲西邊之防水者</span><br/>
<span class='tline' id='l105' data-llen='2272:2276'>　矣</span><br/>
<span class='tline' id='l106' data-llen='2276:2302'><a onclick="displayPageImage('KR1c0039', 'WYG', '032-6b' );" name="032-6b" class="pb">[032-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2302:2309'>　　　田畯</span><br/>
<span class='tline' id='l108' data-llen='2309:2332'>釋言云畯農夫也孫炎曰農夫田官也郭璞曰今之嗇</span><br/>
<span class='tline' id='l109' data-llen='2332:2355'>夫是也○傳云田畯田大夫疏云此官選俊人主田謂</span><br/>
<span class='tline' id='l110' data-llen='2355:2378'>之田畯典農之大夫謂之農夫以王者尤重農事知其</span><br/>
<span class='tline' id='l111' data-llen='2378:2401'>爵爲大夫也按鄭注周禮載師云六遂餘地自三百里</span><br/>
<span class='tline' id='l112' data-llen='2401:2424'>外天子使大夫治之或于田農之時特命之主其事以</span><br/>
<span class='tline' id='l113' data-llen='2424:2447'>周禮無田畯正職故直云田畯大夫春官籥章掌擊土</span><br/>
<span class='tline' id='l114' data-llen='2447:2470'>鼓以樂田畯鄭司農云田畯古之先教田之官彼說祈</span><br/>
<span class='tline' id='l115' data-llen='2470:2496'><a onclick="displayPageImage('KR1c0039', 'WYG', '032-7a' );" name="032-7a" class="pb">[032-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2496:2519'>年之祭知爲祭先教者○甫田箋云田畯司嗇今之嗇</span><br/>
<span class='tline' id='l117' data-llen='2519:2542'>夫也疏云郊特牲曰蜡之祭也主先嗇而祭司嗇也注</span><br/>
<span class='tline' id='l118' data-llen='2542:2565'>云先嗇若神農司嗇若后稷蜡者爲田報祭故知祀此</span><br/>
<span class='tline' id='l119' data-llen='2565:2588'>二人此言田畯乃是當時主稼之人故以司嗇言之與</span><br/>
<span class='tline' id='l120' data-llen='2588:2597'>郊特牲名同實異</span><br/>
<span class='tline' id='l121' data-llen='2597:2604'>　　　微行</span><br/>
<span class='tline' id='l122' data-llen='2604:2620'>傳云墻下徑也五畝之宅樹之以桑</span><br/>
<span class='tline' id='l123' data-llen='2620:2627'>　　　公子</span><br/>
<span class='tline' id='l124' data-llen='2627:2653'><a onclick="displayPageImage('KR1c0039', 'WYG', '032-7b' );" name="032-7b" class="pb">[032-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2653:2676'>疏云諸侯之女稱公子○左傳雩講於梁氏女公子觀</span><br/>
<span class='tline' id='l126' data-llen='2676:2699'>之○公羊傳羣公子之舍則以卑矣何休曰謂女公子</span><br/>
<span class='tline' id='l127' data-llen='2699:2702'>也</span><br/>
<span class='tline' id='l128' data-llen='2702:2716'>　　　萑<span class='krp-note'>詳見衞風菼/</span></span><br/>
<span class='tline' id='l129' data-llen='2716:2736'>埤雅云萑即今之荻一名蒹蒹萑之未秀者也</span><br/>
<span class='tline' id='l130' data-llen='2736:2742'>　　　蠶</span><br/>
<span class='tline' id='l131' data-llen='2742:2765'>爾雅云蟓桑繭雔由樗繭棘繭欒繭蚢蕭繭疏云此皆</span><br/>
<span class='tline' id='l132' data-llen='2765:2788'>蠶類作繭者因所食葉而異其名也食桑葉作繭者名</span><br/>
<span class='tline' id='l133' data-llen='2788:2814'><a onclick="displayPageImage('KR1c0039', 'WYG', '032-8a' );" name="032-8a" class="pb">[032-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2814:2837'>蟓即今蠶也○周禮云内宰中春詔后帥内外命婦治</span><br/>
<span class='tline' id='l135' data-llen='2837:2860'>蠶于北郊以爲祭服馬質禁原蠶者注云原再也天文</span><br/>
<span class='tline' id='l136' data-llen='2860:2883'>辰爲馬蠶書蠶爲龍精月直大火則浴其種是蠶與馬</span><br/>
<span class='tline' id='l137' data-llen='2883:2906'>同氣物莫能兩大禁再蠶者爲傷馬與○禮記月令云</span><br/>
<span class='tline' id='l138' data-llen='2906:2929'>季春天子乃薦鞠衣于先帝命野虞毋伐桑柘具曲植</span><br/>
<span class='tline' id='l139' data-llen='2929:2952'>籧筐后妃齋戒親東鄉躬桑禁婦女毋觀省婦使以勸</span><br/>
<span class='tline' id='l140' data-llen='2952:2975'>蠶事蠶事既登分繭稱絲受功以共郊廟之服孟夏蠶</span><br/>
<span class='tline' id='l141' data-llen='2975:2998'>事畢后妃獻繭乃收繭稅以桑爲均貴賤長幼如一以</span><br/>
<span class='tline' id='l142' data-llen='2998:3024'><a onclick="displayPageImage('KR1c0039', 'WYG', '032-8b' );" name="032-8b" class="pb">[032-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3024:3047'>給郊廟之服祭義云古者天子諸侯必有公桑蠶室近</span><br/>
<span class='tline' id='l144' data-llen='3047:3075'>川而爲之大昕之朝<span class='krp-note'>季春/朔旦</span>君皮弁素積卜三宫之夫人</span><br/>
<span class='tline' id='l145' data-llen='3075:3098'>世婦之吉者使入蠶于蠶室奉種浴于川桑于公桑風</span><br/>
<span class='tline' id='l146' data-llen='3098:3121'>戾而食之歲既單矣世婦獻繭于夫人夫人副褘而受</span><br/>
<span class='tline' id='l147' data-llen='3121:3144'>之及良日夫人繅三盆手遂布于三宫夫人世婦之吉</span><br/>
<span class='tline' id='l148' data-llen='3144:3167'>者使繅○春秋文耀鉤曰商弦絶蠶含絲○考異郵曰</span><br/>
<span class='tline' id='l149' data-llen='3167:3190'>蠶陽者火火惡水故食不飲桑者土之液木生火故蠶</span><br/>
<span class='tline' id='l150' data-llen='3190:3213'>以三月葉類㑹精合相食　荀子云身女好而頭馬首</span><br/>
<span class='tline' id='l151' data-llen='3213:3239'><a onclick="displayPageImage('KR1c0039', 'WYG', '032-9a' );" name="032-9a" class="pb">[032-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3239:3262'>屢化而不壽善壯而拙老有父母而無牝牡冬伏而夏</span><br/>
<span class='tline' id='l153' data-llen='3262:3285'>游食桑而吐絲前亂而後治夏生而惡暑喜濕而惡雨</span><br/>
<span class='tline' id='l154' data-llen='3285:3318'><span class='krp-note'>濕謂浴/其種</span>蛹以爲母蛾以爲父三俯三起事乃大已<span class='krp-note'>俯謂/卧而</span></span><br/>
<span class='tline' id='l155' data-llen='3318:3345'><span class='krp-note'>不/食</span>夫是之謂蠶理　淮南子云黄帝元妃西陵氏始蠶</span><br/>
<span class='tline' id='l156' data-llen='3345:3368'>○仲長子昌言云蠶寒而餓之則引日多温而飽之則</span><br/>
<span class='tline' id='l157' data-llen='3368:3391'>用日少此寒温餓飽之爲脩短驗于物者也○嵇叔夜</span><br/>
<span class='tline' id='l158' data-llen='3391:3414'>云火蠶十八日寒蠶三十餘日○呉録曰南陽郡一歲</span><br/>
<span class='tline' id='l159' data-llen='3414:3437'>蠶八績○林邑記曰九真郡蠶年八熟繭小輕薄絲弱</span><br/>
<span class='tline' id='l160' data-llen='3437:3463'><a onclick="displayPageImage('KR1c0039', 'WYG', '032-9b' );" name="032-9b" class="pb">[032-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3463:3493'>綿細○永嘉郡記曰永嘉有八輩蠶<img height='20' width='20' alt='&amp;KR2980' title='KR2980' src='https://raw.githubusercontent.com/kanripo/KR-Gaiji/master/images/KR2980.png'/>珍蠶三月績柘</span><br/>
<span class='tline' id='l162' data-llen='3493:3523'>蠶四月初績<img height='20' width='20' alt='&amp;KR2980' title='KR2980' src='https://raw.githubusercontent.com/kanripo/KR-Gaiji/master/images/KR2980.png'/>蠶四月績愛珍五月績愛蠶六月末績</span><br/>
<span class='tline' id='l163' data-llen='3523:3546'>寒珍七月末績四出蠶九月初績寒蠶十月績○廣志</span><br/>
<span class='tline' id='l164' data-llen='3546:3569'>曰有原蠶有冬蠶有野蠶有柞葉可以作綿○埤雅太</span><br/>
<span class='tline' id='l165' data-llen='3569:3593'>𤣥曰紅蠶縁于枯桑其繭不黄蓋二十七日蠶已老則</span><br/>
<span class='tline' id='l166' data-llen='3593:3616'>紅紅蠶以繭自衣亦或謂之室易林曰飢蠶作室是也</span><br/>
<span class='tline' id='l167' data-llen='3616:3639'>○雅翼云蠶之狀喙呥呥類馬色斑斑似虎初拂謂之</span><br/>
<span class='tline' id='l168' data-llen='3639:3662'>蚝以毛掃之蠶尚小不欲見露氣桑葉著懷中令煖然</span><br/>
<span class='tline' id='l169' data-llen='3662:3689'><a onclick="displayPageImage('KR1c0039', 'WYG', '032-10a' );" name="032-10a" class="pb">[032-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3689:3712'>後切之比至再眠常須三箔虛上下二箔以隔土障塵</span><br/>
<span class='tline' id='l171' data-llen='3712:3735'>飼必卷窗開幃飼訖還下蓋蠶昆蟲之類見明則食其</span><br/>
<span class='tline' id='l172' data-llen='3735:3758'>旋生駒皆與馬同老食而不飲三十六日而化淮南曰</span><br/>
<span class='tline' id='l173' data-llen='3758:3781'>二十二日而化亦有四眠者既老將績其口含絲獨成</span><br/>
<span class='tline' id='l174' data-llen='3781:3804'>繭者謂之獨繭自二以上謂之同功繭獨繭絲細而有</span><br/>
<span class='tline' id='l175' data-llen='3804:3827'>緒養蠶之室欲明而温古者后妃享先蠶先蠶天駟也</span><br/>
<span class='tline' id='l176' data-llen='3827:3848'>漢舊儀曰今蠶神曰苑窳婦人寓氏公主凡二神</span><br/>
<span class='tline' id='l177' data-llen='3848:3854'>　　　斨</span><br/>
<span class='tline' id='l178' data-llen='3854:3881'><a onclick="displayPageImage('KR1c0039', 'WYG', '032-10b' );" name="032-10b" class="pb">[032-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3881:3904'>傳云斨方銎也疏云斨即斧也惟銎孔異耳○釋名云</span><br/>
<span class='tline' id='l180' data-llen='3904:3915'>斨戕也所伐皆戕毁也</span><br/>
<span class='tline' id='l181' data-llen='3915:3922'>　　　女桑</span><br/>
<span class='tline' id='l182' data-llen='3922:3945'>傳云荑桑也○釋木云女桑桋桑注今俗謂桑樹小而</span><br/>
<span class='tline' id='l183' data-llen='3945:3954'>條長者爲女桑樹</span><br/>
<span class='tline' id='l184' data-llen='3954:3960'>　　　鵙</span><br/>
<span class='tline' id='l185' data-llen='3960:3983'>箋云伯勞鳴將寒之候也五月則鳴豳地晚寒鳥物之</span><br/>
<span class='tline' id='l186' data-llen='3983:4006'>候從其氣焉○爾雅云鵙伯勞也樊光曰春秋傳曰少</span><br/>
<span class='tline' id='l187' data-llen='4006:4033'><a onclick="displayPageImage('KR1c0039', 'WYG', '032-11a' );" name="032-11a" class="pb">[032-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4033:4056'>皥氏以鳥名官伯趙氏司至伯趙鵙也以夏至來冬至</span><br/>
<span class='tline' id='l189' data-llen='4056:4086'>去郭云似鶷<img height='20' width='20' alt='&amp;KR1534' title='KR1534' src='https://raw.githubusercontent.com/kanripo/KR-Gaiji/master/images/KR1534.png'/>而大又云鵲鵙醜其飛也翪疏云翪竦</span><br/>
<span class='tline' id='l190' data-llen='4086:4109'>也不能翺翔逺飛但竦翅上下○大戴禮云五月鵙則</span><br/>
<span class='tline' id='l191' data-llen='4109:4132'>鳴鴂者百鷯也鳴者相命也○時訓解云芒種之日螳</span><br/>
<span class='tline' id='l192' data-llen='4132:4156'>螂生又五日鵙始鳴鵙不始鳴號令壅偪○易通卦驗云</span><br/>
<span class='tline' id='l193' data-llen='4156:4179'>搏勞性好單棲○楚詞云恐題鴂之先鳴使百草爲之</span><br/>
<span class='tline' id='l194' data-llen='4179:4202'>不芳○吕覽注云仲夏陰作於下陽發於上伯勞夏至</span><br/>
<span class='tline' id='l195' data-llen='4202:4225'>後應陰而殺蛇磔之於棘而鳴於上○惡鳥論云伯勞</span><br/>
<span class='tline' id='l196' data-llen='4225:4252'><a onclick="displayPageImage('KR1c0039', 'WYG', '032-11b' );" name="032-11b" class="pb">[032-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4252:4275'>以五月鳴應陰氣之動陽氣爲仁養陰爲殺殘賊伯勞</span><br/>
<span class='tline' id='l198' data-llen='4275:4298'>蓋賊害之鳥也其聲鵙鵙故以其音名也○類從云鵙</span><br/>
<span class='tline' id='l199' data-llen='4298:4321'>鳴在上蛇伏不動○禽經注云形似鸜鵒但鸜鵒喙黄</span><br/>
<span class='tline' id='l200' data-llen='4321:4344'>伯勞喙黑○楊用脩云性能擊摶鷹集于林則盤旋鳴</span><br/>
<span class='tline' id='l201' data-llen='4344:4367'>聒俟鷹飛輒擊之蜀中名駕鵹五更輒鳴不止至曙乃</span><br/>
<span class='tline' id='l202' data-llen='4367:4370'>息</span><br/>
<span class='tline' id='l203' data-llen='4370:4377'>　　　𤣥</span><br/>
<span class='tline' id='l204' data-llen='4377:4401'>周禮云染人掌染絲帛凡染春㬥練夏纁𤣥秋染夏冬</span><br/>
<span class='tline' id='l205' data-llen='4401:4428'><a onclick="displayPageImage('KR1c0039', 'WYG', '032-12a' );" name="032-12a" class="pb">[032-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4428:4454'>獻功注𤣥謂纁𤣥者謂始可染此色𤣥纁天地之色以</span><br/>
<span class='tline' id='l207' data-llen='4454:4478'>爲祭服○考工記云天謂之𤣥三入爲纁五入爲緅七</span><br/>
<span class='tline' id='l208' data-llen='4478:4502'>入爲緇注凡𤣥色者在緅緇之間其六入者與○毛氏</span><br/>
<span class='tline' id='l209' data-llen='4502:4512'>云𤣥黒而有赤也</span><br/>
<span class='tline' id='l210' data-llen='4512:4536'>　按𤣥黄朱爲公子裳者公子諸侯之子不必繼世爲</span><br/>
<span class='tline' id='l211' data-llen='4536:4562'>　君有爲大夫士者禮冕服𤣥衣纁裳𤣥端服有𤣥裳</span><br/>
<span class='tline' id='l212' data-llen='4562:4586'>　黄裳朱者深纁之色君大夫冕服之纁裳也𤣥裳者</span><br/>
<span class='tline' id='l213' data-llen='4586:4611'>　上士𤣥端服之裳也黄裳者中士𤣥端服之裳也玉</span><br/>
<span class='tline' id='l214' data-llen='4611:4638'><a onclick="displayPageImage('KR1c0039', 'WYG', '032-12b' );" name="032-12b" class="pb">[032-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4638:4662'>　藻曰衣正色裳間色然黄正色而爲裳𤣥黑赤雜而</span><br/>
<span class='tline' id='l216' data-llen='4662:4685'>　爲衣則玉藻所云大畧言之耳孔氏疏云績麻爲布</span><br/>
<span class='tline' id='l217' data-llen='4685:4709'>　民自衣之𤣥黄之色施于祭服朱則爲公子裳蓋獨</span><br/>
<span class='tline' id='l218' data-llen='4709:4732'>　舉冕服之裳爲說矣殊不知古者深衣何嘗不用麻</span><br/>
<span class='tline' id='l219' data-llen='4732:4750'>　而𤣥黄亦以爲裳非獨施于祭服也</span><br/>
<span class='tline' id='l220' data-llen='4750:4756'>　　　葽</span><br/>
<span class='tline' id='l221' data-llen='4756:4779'>傳云葽葽草也○箋夏小正四月王萯秀葽其是乎物</span><br/>
<span class='tline' id='l222' data-llen='4779:4802'>成自秀葽始○說文云詩曰四月秀葽劉向說此味苦</span><br/>
<span class='tline' id='l223' data-llen='4802:4829'><a onclick="displayPageImage('KR1c0039', 'WYG', '032-13a' );" name="032-13a" class="pb">[032-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4829:4834'>苦葽也</span><br/>
<span class='tline' id='l225' data-llen='4834:4857'>　按葽草毛公不云何物鄭疑爲王萯蔡邕月令章句</span><br/>
<span class='tline' id='l226' data-llen='4857:4880'>　曰萯草名生于陵月令四月王瓜生鄭注云王瓜萆</span><br/>
<span class='tline' id='l227' data-llen='4880:4903'>　挈也今月令云王萯生夏小正云王萯秀未聞孰是</span><br/>
<span class='tline' id='l228' data-llen='4903:4933'>　吕覽孟夏王善生注云善或作瓜□<img height='20' width='20' alt='&amp;KR1365' title='KR1365' src='https://raw.githubusercontent.com/kanripo/KR-Gaiji/master/images/KR1365.png'/>也淮南子孟</span><br/>
<span class='tline' id='l229' data-llen='4933:4956'>　夏王瓜生注云王瓜本草作茇葜然則鄭以王萯即</span><br/>
<span class='tline' id='l230' data-llen='4956:4979'>　王瓜而又以王瓜爲茇葜也吕覽淮南高誘一家之</span><br/>
<span class='tline' id='l231' data-llen='4979:5009'>　說而一以爲□<img height='20' width='20' alt='&amp;KR1365' title='KR1365' src='https://raw.githubusercontent.com/kanripo/KR-Gaiji/master/images/KR1365.png'/>一以爲茇葜考之本草王瓜一名</span><br/>
<span class='tline' id='l232' data-llen='5009:5036'><a onclick="displayPageImage('KR1c0039', 'WYG', '032-13b' );" name="032-13b" class="pb">[032-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5036:5059'>　土瓜生魯地平澤田野及人家垣墻間三月採陰乾</span><br/>
<span class='tline' id='l234' data-llen='5059:5082'>　圖經云葉似栝樓圓無叉缺有刺如毛五月結黄花</span><br/>
<span class='tline' id='l235' data-llen='5082:5105'>　花下結子如彈丸生青熟赤根似葛細而多糝均房</span><br/>
<span class='tline' id='l236' data-llen='5105:5128'>　間人呼爲菟瓜爾雅曰蔩菟瓜郭璞云似土瓜而土</span><br/>
<span class='tline' id='l237' data-llen='5128:5151'>　瓜自謂之鉤藈姑蓋菟瓜别是一種也予謂本草明</span><br/>
<span class='tline' id='l238' data-llen='5151:5174'>　言王瓜一名土瓜則二物小異實一種耳王萯又是</span><br/>
<span class='tline' id='l239' data-llen='5174:5197'>　一物蔡邕云生于陵本草云生田中葉青刺人有實</span><br/>
<span class='tline' id='l240' data-llen='5197:5220'>　七月採隂乾且夏小正云王萯秀月令云王瓜生定</span><br/>
<span class='tline' id='l241' data-llen='5220:5247'><a onclick="displayPageImage('KR1c0039', 'WYG', '032-14a' );" name="032-14a" class="pb">[032-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5247:5270'>　非一也若栝樓自是果臝之實菝葜自在草部中品</span><br/>
<span class='tline' id='l243' data-llen='5270:5294'>　之上陶隱居云鄭𤣥以王瓜爲菝葜殊爲謬矣曹氏</span><br/>
<span class='tline' id='l244' data-llen='5294:5317'>　則以爲藥草之逺志據爾雅有云葽繞蕀蒬郭璞曰</span><br/>
<span class='tline' id='l245' data-llen='5317:5340'>　今逺志也似麻黄赤花葉銳而黄其上謂之小草本</span><br/>
<span class='tline' id='l246' data-llen='5340:5363'>　草云逺志味苦一名棘菀一名葽繞一名細草四月</span><br/>
<span class='tline' id='l247' data-llen='5363:5386'>　採根葉陰乾圖經云根黄色形如蒿苗名小草似麻</span><br/>
<span class='tline' id='l248' data-llen='5386:5409'>　黄而青又如華豆葉亦有似大青而小者三月開花</span><br/>
<span class='tline' id='l249' data-llen='5409:5432'>　白色泗州出者花紅根葉俱大于他處商州者根黑</span><br/>
<span class='tline' id='l250' data-llen='5432:5459'><a onclick="displayPageImage('KR1c0039', 'WYG', '032-14b' );" name="032-14b" class="pb">[032-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5459:5482'>　色曹氏以葽繞之名偶渉于葽又味苦合于劉向之</span><br/>
<span class='tline' id='l252' data-llen='5482:5505'>　說故定爲逺志嚴氏亦從之然不榮而實謂之秀逺</span><br/>
<span class='tline' id='l253' data-llen='5505:5528'>　志有花則不得云秀矣且本草但言四月採根葉不</span><br/>
<span class='tline' id='l254' data-llen='5528:5551'>　云採實也或曰黍稷有華亦可曰秀若然則秀是吐</span><br/>
<span class='tline' id='l255' data-llen='5551:5574'>　華葽繞花又以三月開不以四月曹氏所見未必果</span><br/>
<span class='tline' id='l256' data-llen='5574:5597'>　核若從鄭氏以爲王萯則實以七月採以爲王瓜則</span><br/>
<span class='tline' id='l257' data-llen='5597:5620'>　王瓜亦有花五月方開花下結子亦不得以四月秀</span><br/>
<span class='tline' id='l258' data-llen='5620:5643'>　也朱子闕而不說良亦有以唐山夫人歌云豐草葽</span><br/>
<span class='tline' id='l259' data-llen='5643:5670'><a onclick="displayPageImage('KR1c0039', 'WYG', '032-15a' );" name="032-15a" class="pb">[032-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5670:5689'>　注云葽盛貌或者詩泛言草有盛秀者乎</span><br/>
<span class='tline' id='l261' data-llen='5689:5695'>　　　蜩</span><br/>
<span class='tline' id='l262' data-llen='5695:5725'>爾雅云蜩蜋蜩螗蜩蚻蜻蜻<img height='20' width='20' alt='&amp;KR1914' title='KR1914' src='https://raw.githubusercontent.com/kanripo/KR-Gaiji/master/images/KR1914.png'/>茅蜩蝒馬蜩蜺寒蜩蜓</span><br/>
<span class='tline' id='l263' data-llen='5725:5748'>蚞螇螰疏云蜩者目諸蜩也蜋蜩五采具者也螗蜩似</span><br/>
<span class='tline' id='l264' data-llen='5748:5771'>蟬而小鳴聲清亮夏小正云螗蜩者蝘蕩篇云如蜩如</span><br/>
<span class='tline' id='l265' data-llen='5771:5801'>螗是也蚻即螓也<img height='20' width='20' alt='&amp;KR1914' title='KR1914' src='https://raw.githubusercontent.com/kanripo/KR-Gaiji/master/images/KR1914.png'/>似蟬而小青色蝒蟬之最大者蜺</span><br/>
<span class='tline' id='l266' data-llen='5801:5824'>又名寒螀似蟬而小青赤色闗東謂蟪蛄爲蜓蚞或謂</span><br/>
<span class='tline' id='l267' data-llen='5824:5847'>之螇螰也又云翥醜罅疏蟲類能飛翥者謂蟬屬皆剖</span><br/>
<span class='tline' id='l268' data-llen='5847:5874'><a onclick="displayPageImage('KR1c0039', 'WYG', '032-15b' );" name="032-15b" class="pb">[032-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5874:5897'>坼母以爲孔罅而生○周禮以旁鳴者注蜩蜺屬○夏</span><br/>
<span class='tline' id='l270' data-llen='5897:5920'>小正云五月螗蜩鳴螗蜩鳴者蝘也七月寒蟬鳴蟬也</span><br/>
<span class='tline' id='l271' data-llen='5920:5950'>者蝭<img height='20' width='20' alt='&amp;KR2557' title='KR2557' src='https://raw.githubusercontent.com/kanripo/KR-Gaiji/master/images/KR2557.png'/>也○本草蚱蟬生楊柳上五月採蒸乾之陶隱</span><br/>
<span class='tline' id='l272' data-llen='5950:5973'>居云蚱即是瘂蟬雌蟬也不能鳴者蟬類甚多莊子云</span><br/>
<span class='tline' id='l273' data-llen='5973:5996'>蟪蛄不知春秋則是今四月五月小紫青色者而離騷</span><br/>
<span class='tline' id='l274' data-llen='5996:6019'>云蟪蛄鳴兮啾啾歲莫兮不自聊此乃寒螀耳九月十</span><br/>
<span class='tline' id='l275' data-llen='6019:6042'>月中鳴甚淒急又二月中便鳴者名䗿母似寒螀而小</span><br/>
<span class='tline' id='l276' data-llen='6042:6065'>七月八月鳴者名蛁蟟色青今此云生楊柳樹上是詩</span><br/>
<span class='tline' id='l277' data-llen='6065:6092'><a onclick="displayPageImage('KR1c0039', 'WYG', '032-16a' );" name="032-16a" class="pb">[032-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6092:6115'>云鳴蜩嘒嘒者形大而黑傴僂丈人掇此昔人噉之故</span><br/>
<span class='tline' id='l279' data-llen='6115:6138'>禮有蜩范蟬有緌亦謂此此蜩五月便鳴俗云五月不</span><br/>
<span class='tline' id='l280' data-llen='6138:6161'>鳴嬰兒多災蘇恭云蚱蟬即鳴蟬也○易通卦驗云姤</span><br/>
<span class='tline' id='l281' data-llen='6161:6184'>上九候蟬始鳴不鳴國多妖言蟬應期鳴古語之象今</span><br/>
<span class='tline' id='l282' data-llen='6184:6207'>失節不鳴鳴則失時故多妖言○援神契云蟬無力故</span><br/>
<span class='tline' id='l283' data-llen='6207:6230'>不食○周書曰夏至又五日蜩始鳴不鳴貴臣放逸立</span><br/>
<span class='tline' id='l284' data-llen='6230:6253'>秋之日寒蜩鳴不鳴人臣不力爭○淮南子云蛇不足</span><br/>
<span class='tline' id='l285' data-llen='6253:6276'>而行魚無耳而聽蟬無口而鳴自然者也又云蟬飲而</span><br/>
<span class='tline' id='l286' data-llen='6276:6303'><a onclick="displayPageImage('KR1c0039', 'WYG', '032-16b' );" name="032-16b" class="pb">[032-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6303:6326'>不食三十日而化○論衡云蟬生于復育開背而出○</span><br/>
<span class='tline' id='l288' data-llen='6326:6349'>徐廣車服雜注云侍臣加貂蟬者取其清高飲露而不</span><br/>
<span class='tline' id='l289' data-llen='6349:6372'>食○陸雲寒蟬賦云頭上有緌則其文也含氣飲露則</span><br/>
<span class='tline' id='l290' data-llen='6372:6395'>其清也黍稷不享則其廉也處不巢居則其儉也應候</span><br/>
<span class='tline' id='l291' data-llen='6395:6418'>守常則其信也加以冠冕取其容也○段柯古云蟬未</span><br/>
<span class='tline' id='l292' data-llen='6418:6441'>脫時名復育相傳言蛣蜣所化韋翾嘗冬中掘樹根見</span><br/>
<span class='tline' id='l293' data-llen='6441:6464'>復育附于朽處怪之村人言蟬固朽木所化也翾因剖</span><br/>
<span class='tline' id='l294' data-llen='6464:6473'>視腹中猶實爛木</span><br/>
<span class='tline' id='l295' data-llen='6473:6500'><a onclick="displayPageImage('KR1c0039', 'WYG', '032-17a' );" name="032-17a" class="pb">[032-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6500:6523'>　按蜩之類多蜩與蟬其總號也其名隨方土所稱最</span><br/>
<span class='tline' id='l297' data-llen='6523:6546'>　多參錯此五月鳴蜩即蜋蜩螗蜩也夏小正傳曰蜋</span><br/>
<span class='tline' id='l298' data-llen='6546:6569'>　蜩者五采具螗蜩者蝘郭云螗蜩俗呼胡蟬江南謂</span><br/>
<span class='tline' id='l299' data-llen='6569:6592'>　之螗蛦是也舍人注爾雅曰蜋蜩螗蜩皆蟬也方語</span><br/>
<span class='tline' id='l300' data-llen='6592:6615'>　不同三輔以西爲蜩梁宋以東謂蜩爲蝘楚地謂之</span><br/>
<span class='tline' id='l301' data-llen='6615:6638'>　蟪蛄楚辭云蟪蛄鳴兮啾啾者也方言亦云蟬楚謂</span><br/>
<span class='tline' id='l302' data-llen='6638:6661'>　之蜩宋衞謂之螗蜩陳鄭謂之蜋蜩秦晉謂之蟬海</span><br/>
<span class='tline' id='l303' data-llen='6661:6684'>　岱謂之䗁舍人揚雄俱以螗蜩蜋蜩爲一物大雅蕩</span><br/>
<span class='tline' id='l304' data-llen='6684:6711'><a onclick="displayPageImage('KR1c0039', 'WYG', '032-17b' );" name="032-17b" class="pb">[032-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6711:6734'>　篇云如蜩如螗不得爲一也舍人所云蟪蛄者有二</span><br/>
<span class='tline' id='l306' data-llen='6734:6757'>　種莊子稱不知春秋者夏蟲小紫青色者也楚辭稱</span><br/>
<span class='tline' id='l307' data-llen='6757:6780'>　其鳴啾啾者爾雅所謂蜓蚞螇螰也方言云蛥蚗齊</span><br/>
<span class='tline' id='l308' data-llen='6780:6803'>　謂螇螰楚謂蟪蛄或謂蛉蛄秦謂蛥蚗自闗而東謂</span><br/>
<span class='tline' id='l309' data-llen='6803:6826'>　蛁蟧或謂蝭蟧或謂蜓蚞廣雅云蟪蛄蟧蛁是也莊</span><br/>
<span class='tline' id='l310' data-llen='6826:6849'>　子音義及陶隱居以爲蟪蛄即寒螀非也風土記云</span><br/>
<span class='tline' id='l311' data-llen='6849:6872'>　蟪蛄鳴于朝寒螀鳴于夕郭注爾雅蜺寒蜩云寒螀</span><br/>
<span class='tline' id='l312' data-llen='6872:6902'>　也引月令寒蟬鳴方言云黑而赤者謂之蜺<img height='20' width='20' alt='&amp;KR2258' title='KR2258' src='https://raw.githubusercontent.com/kanripo/KR-Gaiji/master/images/KR2258.png'/>謂之</span><br/>
<span class='tline' id='l313' data-llen='6902:6929'><a onclick="displayPageImage('KR1c0039', 'WYG', '032-18a' );" name="032-18a" class="pb">[032-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6929:6952'>　寒蜩寒蜩者瘖蜩也郭以月令云寒蜩鳴知寒蜩不</span><br/>
<span class='tline' id='l315' data-llen='6952:6975'>　瘖據以難子雲不知寒蟬即今瘂蟬瘂蟬初瘖得寒</span><br/>
<span class='tline' id='l316' data-llen='6975:6998'>　露冷風乃鳴方言原其始故謂之瘖蜩耳然陶貞白</span><br/>
<span class='tline' id='l317' data-llen='6998:7021'>　所云啞蟬自是雌蟬不能鳴者非此寒蜩也陸璣如</span><br/>
<span class='tline' id='l318' data-llen='7021:7044'>　蜩如螗疏云螗一名蛁蟟青徐人謂之螇螰其失與</span><br/>
<span class='tline' id='l319' data-llen='7044:7067'>　舍人同蝒馬蜩景純以爲蜩中最大者本草圖經以</span><br/>
<span class='tline' id='l320' data-llen='7067:7090'>　此爲詩之鳴蜩不必爾也馬蜩特蜋蜩螗蜩中之猶</span><br/>
<span class='tline' id='l321' data-llen='7090:7113'>　大者耳蚻蜻蜻即詩之所謂螓揚雄云雌蜻謂之疋</span><br/>
<span class='tline' id='l322' data-llen='7113:7140'><a onclick="displayPageImage('KR1c0039', 'WYG', '032-18b' );" name="032-18b" class="pb">[032-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7140:7177'>　者也<img height='20' width='20' alt='&amp;KR1914' title='KR1914' src='https://raw.githubusercontent.com/kanripo/KR-Gaiji/master/images/KR1914.png'/>茅蜩揚雄謂之麥蚻郭璞云江東呼茅<img height='20' width='20' alt='&amp;KR1914' title='KR1914' src='https://raw.githubusercontent.com/kanripo/KR-Gaiji/master/images/KR1914.png'/>闗</span><br/>
<span class='tline' id='l324' data-llen='7177:7207'>　西呼麥<img height='20' width='20' alt='&amp;KR1914' title='KR1914' src='https://raw.githubusercontent.com/kanripo/KR-Gaiji/master/images/KR1914.png'/>蟬之小者也古今注蟬一名王女而諸類</span><br/>
<span class='tline' id='l325' data-llen='7207:7230'>　總謂之蟬爲其變化而禪亦以舍卑穢趨高潔其禪</span><br/>
<span class='tline' id='l326' data-llen='7230:7236'>　足道也</span><br/>
<span class='tline' id='l327' data-llen='7236:7242'>　　　貉</span><br/>
<span class='tline' id='l328' data-llen='7242:7279'>字林云貈似狐善睡其子名貆又云<img height='20' width='20' alt='&amp;KR2543' title='KR2543' src='https://raw.githubusercontent.com/kanripo/KR-Gaiji/master/images/KR2543.png'/>貍類貁謂之<img height='20' width='20' alt='&amp;KR2328' title='KR2328' src='https://raw.githubusercontent.com/kanripo/KR-Gaiji/master/images/KR2328.png'/></span><br/>
<span class='tline' id='l329' data-llen='7279:7316'>○郭璞云貉雌者名□今江東呼貉爲<img height='20' width='20' alt='&amp;KR2543' title='KR2543' src='https://raw.githubusercontent.com/kanripo/KR-Gaiji/master/images/KR2543.png'/><img height='20' width='20' alt='&amp;KR2328' title='KR2328' src='https://raw.githubusercontent.com/kanripo/KR-Gaiji/master/images/KR2328.png'/>○淮南子</span><br/>
<span class='tline' id='l330' data-llen='7316:7339'>曰螘知爲垤貛貉爲曲穴虎豹有茂草隂以防雨景以</span><br/>
<span class='tline' id='l331' data-llen='7339:7366'><a onclick="displayPageImage('KR1c0039', 'WYG', '032-19a' );" name="032-19a" class="pb">[032-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7366:7389'>蔽日此亦鳥獸之所以智也○考工記云貉踰汶則死</span><br/>
<span class='tline' id='l333' data-llen='7389:7412'>此地氣然也○詩義問云狐之類貉貒貍也○埤雅云</span><br/>
<span class='tline' id='l334' data-llen='7412:7435'>俗云貛貉同穴而異處貛之出入以貉爲導詩曰一之</span><br/>
<span class='tline' id='l335' data-llen='7435:7458'>日于貂取彼狐狸爲公子裘言往祭表貉因取狐狸之</span><br/>
<span class='tline' id='l336' data-llen='7458:7481'>皮爲裘故傳云于貉謂取狐狸皮周官祭表貉是也○</span><br/>
<span class='tline' id='l337' data-llen='7481:7504'>雅翼云貉善睡之獸畜而養之扣之即卧已而復寐亦</span><br/>
<span class='tline' id='l338' data-llen='7504:7526'>善捕○疏云禮無貉裘惟孔子狐貉以居明貉賤也</span><br/>
<span class='tline' id='l339' data-llen='7526:7549'>　按貉狐貍三獸名箋云摶貉自爲裘狐狸以供尊者</span><br/>
<span class='tline' id='l340' data-llen='7549:7576'><a onclick="displayPageImage('KR1c0039', 'WYG', '032-19b' );" name="032-19b" class="pb">[032-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7576:7594'>　其辨甚明朱傳云貉狐貍也何混若此</span><br/>
<span class='tline' id='l342' data-llen='7594:7600'>　　　貍</span><br/>
<span class='tline' id='l343' data-llen='7600:7630'>爾雅云貍子<img height='20' width='20' alt='&amp;KR2128' title='KR2128' src='https://raw.githubusercontent.com/kanripo/KR-Gaiji/master/images/KR2128.png'/>○字林云貍伏獸似貙○本草貍骨肉</span><br/>
<span class='tline' id='l344' data-llen='7630:7653'>療諸疰心腹痛走無常處及鼠瘻惡瘡頭骨尤良圖經</span><br/>
<span class='tline' id='l345' data-llen='7653:7676'>云貍類甚多似虎斑文者可用猫斑者不佳南方有一</span><br/>
<span class='tline' id='l346' data-llen='7676:7699'>種香貍人以作鱠其氣甚香微有麝氣邕州已南又有</span><br/>
<span class='tline' id='l347' data-llen='7699:7722'>風貍似兔而短多棲息高木候風吹過他木衍義云貍</span><br/>
<span class='tline' id='l348' data-llen='7722:7745'>骨形類猫其文有二一如連錢一如虎文肉味與狐不</span><br/>
<span class='tline' id='l349' data-llen='7745:7772'><a onclick="displayPageImage('KR1c0039', 'WYG', '032-20a' );" name="032-20a" class="pb">[032-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7772:7795'>相逺江南一種牛尾貍其尾如牛人多糟食未聞入藥</span><br/>
<span class='tline' id='l351' data-llen='7795:7818'>○埤雅云貍豸在里者里人所居也貍穴而薶焉故貍</span><br/>
<span class='tline' id='l352' data-llen='7818:7841'>又通于薶字貍之伺物卑身而伏以候敖者似貙而小</span><br/>
<span class='tline' id='l353' data-llen='7841:7864'>文彩異于貒貉大射以貍歩張三侯鄭氏云貍善搏者</span><br/>
<span class='tline' id='l354' data-llen='7864:7887'>也行則止而擬度其發必獲是以侯道取象焉狐善疑</span><br/>
<span class='tline' id='l355' data-llen='7887:7910'>貉善擬不可以有爲故古者以爲燕居之裘齊東郭書</span><br/>
<span class='tline' id='l356' data-llen='7910:7939'>衣貍製是也貍狐貒貉性一也其跡皆[夙-歹+ㄙ]而不速○雅</span><br/>
<span class='tline' id='l357' data-llen='7939:7962'>翼云狐口銳而尾大貍口方而身文黄黒彬彬蓋次于</span><br/>
<span class='tline' id='l358' data-llen='7962:7989'><a onclick="displayPageImage('KR1c0039', 'WYG', '032-20b' );" name="032-20b" class="pb">[032-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7989:8013'>豹○禮曰貍首之斑然又曰貍去正脊狐去首○太𤣥</span><br/>
<span class='tline' id='l360' data-llen='8013:8036'>經云辨人貍别其文萃也○魏志管輅云雖有爪牙微</span><br/>
<span class='tline' id='l361' data-llen='8036:8059'>而不彊雖有文章蔚而不明其名曰狸○淮南子云貍</span><br/>
<span class='tline' id='l362' data-llen='8059:8082'>頭似鼠以類推也○異物志云靈狸一體自爲夫婦故</span><br/>
<span class='tline' id='l363' data-llen='8082:8105'>能媚人○子思子曰謂狐爲貍者非直不知貍也勿得</span><br/>
<span class='tline' id='l364' data-llen='8105:8126'>狐復失貍者也○徐廣封禪書注云狸一名不來</span><br/>
<span class='tline' id='l365' data-llen='8126:8129'>　</span><br/>
<span class='tline' id='l366' data-llen='8129:8142'>　六家詩名物疏卷二十九</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1c0039', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:213'>　六家詩名物疏卷十二　　明　馮復京　撰</span><br/>
<span class='tline' id='l10' data-llen='213:221'>　　國風邶四</span><br/>
<span class='tline' id='l11' data-llen='221:228'>　　簡兮篇</span><br/>
<span class='tline' id='l12' data-llen='228:234'>　　　方</span><br/>
<span class='tline' id='l13' data-llen='234:257'>傳云方四方也以干羽為萬舞用之宗廟山川○書云</span><br/>
<span class='tline' id='l14' data-llen='257:280'>柴望秩于山川○禮記云諸侯方祀祭山川嵗徧又云</span><br/>
<span class='tline' id='l15' data-llen='280:303'>天子祭天下名山大川諸侯祭名山大川之在其地者</span><br/>
<span class='tline' id='l16' data-llen='303:329'><a onclick="displayPageImage('KR1c0039', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='329:352'>○周禮大宗伯以薶沈祭山林川澤司服毳冕以祀山</span><br/>
<span class='tline' id='l18' data-llen='352:375'>川大司樂奏㽔賔歌函鍾舞大夏以祭山川舞師教兵</span><br/>
<span class='tline' id='l19' data-llen='375:398'>舞帥而舞山川之祭祀○爾雅云祭山曰庪懸祭川曰</span><br/>
<span class='tline' id='l20' data-llen='398:402'>浮沈</span><br/>
<span class='tline' id='l21' data-llen='402:425'>　按毛解方云四方而繼以用之山川則山川為四方</span><br/>
<span class='tline' id='l22' data-llen='425:448'>　矣以社以方傳云迎四方氣于郊鄭康成釋舞師云</span><br/>
<span class='tline' id='l23' data-llen='448:471'>　四方四望也其說各異舞師教羽舞帥而舞四方之</span><br/>
<span class='tline' id='l24' data-llen='471:494'>　祭祀教兵舞帥而舞山川之祭祀而毛云以干羽為</span><br/>
<span class='tline' id='l25' data-llen='494:520'><a onclick="displayPageImage('KR1c0039', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='520:543'>　萬舞用之山川者天子禮大山川與四望别諸侯惟</span><br/>
<span class='tline' id='l27' data-llen='543:566'>　祭域内山川而已此傳之四方非周官舞師之四方</span><br/>
<span class='tline' id='l28' data-llen='566:570'>　也</span><br/>
<span class='tline' id='l29' data-llen='570:576'>　　　萬</span><br/>
<span class='tline' id='l30' data-llen='576:599'>毛傳云以干羽為萬舞○鄭注此及魯頌萬舞洋洋皆</span><br/>
<span class='tline' id='l31' data-llen='599:622'>云干舞也○左隱五年傳云考仲子之宫將萬焉公問</span><br/>
<span class='tline' id='l32' data-llen='622:645'>羽數于衆仲疏萬是舞之大名○左莊二十八傳云子</span><br/>
<span class='tline' id='l33' data-llen='645:668'>元欲蠱文夫人為館于其宫側而振萬焉夫人聞之泣</span><br/>
<span class='tline' id='l34' data-llen='668:694'><a onclick="displayPageImage('KR1c0039', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='694:717'>曰先君以是舞也習戎備也○公羊宣八年有事于太</span><br/>
<span class='tline' id='l36' data-llen='717:740'>廟仲遂卒于垂壬午猶繹萬入去籥傳云萬者何干舞</span><br/>
<span class='tline' id='l37' data-llen='740:763'>也籥者何籥舞也何休云干謂盾也能為人扞難而不</span><br/>
<span class='tline' id='l38' data-llen='763:786'>使害人故聖王貴之以為武樂萬者其篇名武王以萬</span><br/>
<span class='tline' id='l39' data-llen='786:809'>人服天下民服之故名之云爾籥所吹以節舞也吹籥</span><br/>
<span class='tline' id='l40' data-llen='809:832'>而舞文樂之長○夏小正云二月丁亥萬入用籥○劉</span><br/>
<span class='tline' id='l41' data-llen='832:855'>炫左氏說云羽者為文萬者為武武則左執朱干右秉</span><br/>
<span class='tline' id='l42' data-llen='855:878'>玉戚文則左執籥右秉翟○韓詩說云萬以夷狄大鳥</span><br/>
<span class='tline' id='l43' data-llen='878:904'><a onclick="displayPageImage('KR1c0039', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='904:927'>羽○異義公羊說云樂萬舞以鴻羽取其勁輕一舉千</span><br/>
<span class='tline' id='l45' data-llen='927:930'>里</span><br/>
<span class='tline' id='l46' data-llen='930:953'>　按吕東萊讀詩記云萬者二舞之總名干舞者武舞</span><br/>
<span class='tline' id='l47' data-llen='953:976'>　之别名也籥舞者文舞之别名也文舞又謂之羽舞</span><br/>
<span class='tline' id='l48' data-llen='976:999'>　以今考之書大禹謨舞干羽于兩階孔安國云舞文</span><br/>
<span class='tline' id='l49' data-llen='999:1022'>　舞于賔主階間抑武事是干舞亦得為文舞矣左傳</span><br/>
<span class='tline' id='l50' data-llen='1022:1045'>　將萬而問羽數何休說云婦人無武事獨奏文樂夏</span><br/>
<span class='tline' id='l51' data-llen='1045:1068'>　小正萬入用籥是羽舞籥舞名萬矣息媯聞振萬曰</span><br/>
<span class='tline' id='l52' data-llen='1068:1094'><a onclick="displayPageImage('KR1c0039', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1094:1117'>　先君以是舞習戎備是干舞名萬矣依左傳疏萬是</span><br/>
<span class='tline' id='l54' data-llen='1117:1140'>　舞之大名孔傳干亦文舞者盖取干以自蔽不主殺</span><br/>
<span class='tline' id='l55' data-llen='1140:1163'>　敵故云文其實干是武舞也萬專為干舞自是大戴</span><br/>
<span class='tline' id='l56' data-llen='1163:1186'>　公羊之說左傳注已不依用魯頌萬舞洋洋商頌萬</span><br/>
<span class='tline' id='l57' data-llen='1186:1209'>　舞有奕商魯之廟其舞豈應存武而廢文耶毛釋萬</span><br/>
<span class='tline' id='l58' data-llen='1209:1232'>　兼干羽而言義優于鄭又何休云武王以萬人服天</span><br/>
<span class='tline' id='l59' data-llen='1232:1249'>　下故舞名萬殊不知商已有萬舞矣</span><br/>
<span class='tline' id='l60' data-llen='1249:1255'>　　　舞</span><br/>
<span class='tline' id='l61' data-llen='1255:1281'><a onclick="displayPageImage('KR1c0039', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1281:1304'>吕氏春秋云陶唐氏之始隂多滯伏民氣壅閼故作舞</span><br/>
<span class='tline' id='l63' data-llen='1304:1327'>以宣導之○山海經云帝俊八子始為舞○左傳衆仲</span><br/>
<span class='tline' id='l64' data-llen='1327:1350'>云天子用八諸侯用六大夫四士二夫舞所以節八音</span><br/>
<span class='tline' id='l65' data-llen='1350:1373'>而行八風故自八以下又云季札觀周樂舞象箾南籥</span><br/>
<span class='tline' id='l66' data-llen='1373:1396'>大武韶濩大夏韶箾注云象箾南籥文王之樂韶濩殷</span><br/>
<span class='tline' id='l67' data-llen='1396:1419'>湯樂○周禮舞師掌教兵舞帥而舞山川之祭祀教帗</span><br/>
<span class='tline' id='l68' data-llen='1419:1442'>舞帥而舞社稷之祭祀教羽舞帥而舞四方之祭祀教</span><br/>
<span class='tline' id='l69' data-llen='1442:1465'>皇舞帥而舞旱暵之事凡野舞則皆教之凡小祭祀不</span><br/>
<span class='tline' id='l70' data-llen='1465:1491'><a onclick="displayPageImage('KR1c0039', 'WYG', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1491:1514'>興舞鼓人職注云兵謂干戚帗列五采繒為之舞師職</span><br/>
<span class='tline' id='l72' data-llen='1514:1537'>注云羽析白羽為之形如帗皇析五采羽為之亦如帗</span><br/>
<span class='tline' id='l73' data-llen='1537:1560'>又云大司樂以樂舞教國子舞雲門大卷大咸大㲈大</span><br/>
<span class='tline' id='l74' data-llen='1560:1583'>夏大濩大武雲門之舞圜丘奏之咸池之舞方丘奏之</span><br/>
<span class='tline' id='l75' data-llen='1583:1606'>九㲈之舞宗廟奏之樂師教國子小舞凡舞有帗舞有</span><br/>
<span class='tline' id='l76' data-llen='1606:1629'>羽舞有皇舞有旄舞有干舞有人舞注云旄舞者旄牛</span><br/>
<span class='tline' id='l77' data-llen='1629:1652'>之尾干舞者兵舞人舞者手舞鄭司農云社稷以帗宗</span><br/>
<span class='tline' id='l78' data-llen='1652:1675'>廟以羽四方以皇辟雍以旄兵事以干星辰以人後鄭</span><br/>
<span class='tline' id='l79' data-llen='1675:1701'><a onclick="displayPageImage('KR1c0039', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1701:1724'>云四方以羽宗廟以人山川以干旱暵以皇大胥掌學</span><br/>
<span class='tline' id='l81' data-llen='1724:1747'>士之版以待致諸子春入學合舞以六樂之㑹正舞位</span><br/>
<span class='tline' id='l82' data-llen='1747:1770'>以序出入舞者籥師祭祀鼓羽籥之舞賔客饗食亦如</span><br/>
<span class='tline' id='l83' data-llen='1770:1793'>之司干掌舞器諸子凡樂正舞位授舞器司兵祭祀授</span><br/>
<span class='tline' id='l84' data-llen='1793:1816'>舞者兵司戈盾祭祀授旅賁殳故士戈盾韎師掌教韎</span><br/>
<span class='tline' id='l85' data-llen='1816:1839'>樂祭祀則帥其屬而舞之旄人掌教舞散樂舞夷樂○</span><br/>
<span class='tline' id='l86' data-llen='1839:1862'>文王世子云養老下管象舞大武注云象周武王伐紂</span><br/>
<span class='tline' id='l87' data-llen='1862:1885'>之樂以管播其聲又為之舞内則云十三舞勺成童舞</span><br/>
<span class='tline' id='l88' data-llen='1885:1911'><a onclick="displayPageImage('KR1c0039', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1911:1934'>象二十而冠舞大夏明堂位云升歌清廟下管象朱干</span><br/>
<span class='tline' id='l90' data-llen='1934:1957'>玉戚冕而舞大武皮弁素積裼而舞大夏樂記云屈伸</span><br/>
<span class='tline' id='l91' data-llen='1957:1980'>俯仰綴兆舒疾樂之文也夔始制樂以賞諸侯其治民</span><br/>
<span class='tline' id='l92' data-llen='1980:2003'>勞者其舞行綴逺其治民逸者其舞行綴短又云舞動</span><br/>
<span class='tline' id='l93' data-llen='2003:2026'>其容也先鼓以警戒三步以見方再始以著往復亂以</span><br/>
<span class='tline' id='l94' data-llen='2026:2049'>飭歸奮疾而不拔極幽而不隱疏云謂作大武之樂也</span><br/>
<span class='tline' id='l95' data-llen='2049:2072'>又云緫干而山立武王之事也發揚蹈厲大公之志也</span><br/>
<span class='tline' id='l96' data-llen='2072:2095'>武亂皆坐周召之治也且夫武始而北出再成而滅商</span><br/>
<span class='tline' id='l97' data-llen='2095:2121'><a onclick="displayPageImage('KR1c0039', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2121:2144'>三成而南四成而南國是疆五成而分周公左召公右</span><br/>
<span class='tline' id='l99' data-llen='2144:2167'>六成復綴以崇天子祭統云及舞君為東上冕而緫干</span><br/>
<span class='tline' id='l100' data-llen='2167:2185'>率羣臣以樂皇尸又云舞莫重于武宿夜</span><br/>
<span class='tline' id='l101' data-llen='2185:2191'>　　　庭</span><br/>
<span class='tline' id='l102' data-llen='2191:2214'>說文云庭宫中也○讀詩記云庭在大門之内寢門之</span><br/>
<span class='tline' id='l103' data-llen='2214:2237'>外○玉海云堂下至門謂之庭○莊子循本云庭堂外</span><br/>
<span class='tline' id='l104' data-llen='2237:2241'>地也</span><br/>
<span class='tline' id='l105' data-llen='2241:2247'>　　　虎</span><br/>
<span class='tline' id='l106' data-llen='2247:2273'><a onclick="displayPageImage('KR1c0039', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2273:2296'>說文云虎山獸之君也○爾雅云甝白虎虪黑虎熊虎</span><br/>
<span class='tline' id='l108' data-llen='2296:2319'>醜其子狗絶有力麙○方言云陳魏宋楚之間或謂之</span><br/>
<span class='tline' id='l109' data-llen='2319:2342'>李父江淮南楚之間謂之李耳或謂之於䖘自關東西</span><br/>
<span class='tline' id='l110' data-llen='2342:2365'>或謂之伯都○易曰雲從龍風從虎○運斗樞云樞星</span><br/>
<span class='tline' id='l111' data-llen='2365:2388'>散為虎○通卦驗云立秋虎始嘯○易又云大人虎變</span><br/>
<span class='tline' id='l112' data-llen='2388:2411'>其文炳也○月令云仲冬虎始交○考異郵云三九二</span><br/>
<span class='tline' id='l113' data-llen='2411:2434'>十七七者陽氣成故虎七月而生陽立于七故虎首尾</span><br/>
<span class='tline' id='l114' data-llen='2434:2457'>長七尺般般文者隂陽雜也○元命包云猛虎嘯谷風</span><br/>
<span class='tline' id='l115' data-llen='2457:2483'><a onclick="displayPageImage('KR1c0039', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2483:2506'>起類相動也○論衡云虎出有時猶龍見有期也隂物</span><br/>
<span class='tline' id='l117' data-llen='2506:2529'>以冬見陽蟲以夏出○漢紀楊賜曰虎者金行參伐之</span><br/>
<span class='tline' id='l118' data-llen='2529:2552'>精狠戾之獸○博物志云虎知衝破又能畫地卜食今</span><br/>
<span class='tline' id='l119' data-llen='2552:2575'>人有畫物上下者推其竒偶謂之虎卜○雅翼云虎性</span><br/>
<span class='tline' id='l120' data-llen='2575:2598'>至猛烈雖遭逐猶徘徊顧步搏物不過三躍不中則捨</span><br/>
<span class='tline' id='l121' data-llen='2598:2621'>之夜以一目放光一目看物獵人候而射之目光墮地</span><br/>
<span class='tline' id='l122' data-llen='2621:2638'>得之如白石子生三日即有食牛之氣</span><br/>
<span class='tline' id='l123' data-llen='2638:2644'>　　　轡</span><br/>
<span class='tline' id='l124' data-llen='2644:2670'><a onclick="displayPageImage('KR1c0039', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2670:2693'>爾雅云鑣謂之钀載轡謂之轙轡首謂之革注钀馬勒</span><br/>
<span class='tline' id='l126' data-llen='2693:2716'>旁鐵也轙車軛上環轡所貫也革轡靶勒○釋名云轡</span><br/>
<span class='tline' id='l127' data-llen='2716:2739'>拂也言牽引拂戾以制馬也轡之為飾有銜勒覊韁鞚</span><br/>
<span class='tline' id='l128' data-llen='2739:2762'>之類以成其用也銜在口中之言也勒絡也絡其頭而</span><br/>
<span class='tline' id='l129' data-llen='2762:2785'>引之鑣包也在旁包斂其口也覊檢也所以持制之也</span><br/>
<span class='tline' id='l130' data-llen='2785:2808'>韁疆也繫之使不得出疆限也韁亦曰靮故埤蒼曰靮</span><br/>
<span class='tline' id='l131' data-llen='2808:2831'>馬韁也鞚控制之義○家語曰善御馬者正身以緫轡</span><br/>
<span class='tline' id='l132' data-llen='2831:2837'>　　　組</span><br/>
<span class='tline' id='l133' data-llen='2837:2863'><a onclick="displayPageImage('KR1c0039', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2863:2886'>禮記疏云組紃俱為絛也皇氏云組是綬也然則薄濶</span><br/>
<span class='tline' id='l135' data-llen='2886:2909'>為組似繩者為紃○說文云組綬屬其小者以為纓○</span><br/>
<span class='tline' id='l136' data-llen='2909:2932'>周禮典絲凡飾邦器者受文織絲組○漢書云錦繡纂</span><br/>
<span class='tline' id='l137' data-llen='2932:2940'>組害女工者也</span><br/>
<span class='tline' id='l138' data-llen='2940:2946'>　　　籥</span><br/>
<span class='tline' id='l139' data-llen='2946:2969'>爾雅云大籥謂之産其中謂之仲小者謂之箹注籥如</span><br/>
<span class='tline' id='l140' data-llen='2969:2992'>笛三孔而短小○毛傳云籥六孔○廣雅云籥謂之笛</span><br/>
<span class='tline' id='l141' data-llen='2992:3015'>有七孔○釋文云以竹為之長三尺執之以舞○周禮</span><br/>
<span class='tline' id='l142' data-llen='3015:3041'><a onclick="displayPageImage('KR1c0039', 'WYG', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3041:3064'>笙師掌教龡籥鄭注籥如篴三孔又云籥師掌教國子</span><br/>
<span class='tline' id='l144' data-llen='3064:3087'>舞羽龡籥祭祀則鼓羽籥之舞賔客饗食亦如之○文</span><br/>
<span class='tline' id='l145' data-llen='3087:3111'>王世子云春夏學干戈秋冬學羽籥○陳𤾉云籥所以</span><br/>
<span class='tline' id='l146' data-llen='3111:3134'>為聲聲由陽來故執籥于左左陽故也○趙岐孟子注</span><br/>
<span class='tline' id='l147' data-llen='3134:3157'>云執籥以節衆也○何休公羊注云籥所吹以節舞○</span><br/>
<span class='tline' id='l148' data-llen='3157:3180'>釋名云籥躍也氣躍出也○宋書樂志云籥不知誰所</span><br/>
<span class='tline' id='l149' data-llen='3180:3194'>造今凱容宣烈舞所執羽籥是</span><br/>
<span class='tline' id='l150' data-llen='3194:3200'>　　　翟</span><br/>
<span class='tline' id='l151' data-llen='3200:3226'><a onclick="displayPageImage('KR1c0039', 'WYG', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3226:3249'>爾雅云鸐山雉郭璞曰尾長者今俗呼山雞○禹貢徐</span><br/>
<span class='tline' id='l153' data-llen='3249:3272'>州羽畎夏翟傳云羽中旌旄羽山之谷有之○禽經注</span><br/>
<span class='tline' id='l154' data-llen='3272:3295'>云山雉長尾尤珍䕶之林木之森鬱者不入恐觸其尾</span><br/>
<span class='tline' id='l155' data-llen='3295:3318'>也雨則避于嵓石之下恐濡濕也久雨亦不出而求食</span><br/>
<span class='tline' id='l156' data-llen='3318:3341'>死者甚衆○樂書云容自隂作故秉翟于右右隂故也</span><br/>
<span class='tline' id='l157' data-llen='3341:3364'>左傳五雉爾雅十二雉而舞之所取者特翟山雉耳以</span><br/>
<span class='tline' id='l158' data-llen='3364:3387'>其羽猶可用為儀執之以舞所以為蔽翼者也又云記</span><br/>
<span class='tline' id='l159' data-llen='3387:3410'>曰比音而樂之及干戚旄羽謂之樂又曰干戚旄狄以</span><br/>
<span class='tline' id='l160' data-llen='3410:3436'><a onclick="displayPageImage('KR1c0039', 'WYG', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3436:3459'>舞之言羽又言狄何也后之六服褘衣搖狄闕狄褘衣</span><br/>
<span class='tline' id='l162' data-llen='3459:3482'>繢翬狄于衣爾雅謂素質五色皆備成章者也揄狄繢</span><br/>
<span class='tline' id='l163' data-llen='3482:3505'>揄狄于衣爾雅謂青質皆備成章者也所謂羽者豈翬</span><br/>
<span class='tline' id='l164' data-llen='3505:3528'>狄揄狄之羽與○古今注云殷高宗時有雊雉之祥服</span><br/>
<span class='tline' id='l165' data-llen='3528:3546'>章多用翟羽周制以為王后夫人之車服</span><br/>
<span class='tline' id='l166' data-llen='3546:3569'>　按陳氏樂書其釋翟也既以為山雞其釋羽舞也又</span><br/>
<span class='tline' id='l167' data-llen='3569:3592'>　以為翬鷂一家之說自相抵梧然翬鷂皆有狄名后</span><br/>
<span class='tline' id='l168' data-llen='3592:3615'>　之五路重翟厭翟安知不以青素質五色成章者飾</span><br/>
<span class='tline' id='l169' data-llen='3615:3642'><a onclick="displayPageImage('KR1c0039', 'WYG', '015-10a' );" name="015-10a" class="pb">[015-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3642:3665'>　之或翟是雉之通名舞師注羽舞析白羽白雉為瑞</span><br/>
<span class='tline' id='l171' data-llen='3665:3680'>　鳥不易得必是鍾氏之所染矣</span><br/>
<span class='tline' id='l172' data-llen='3680:3686'>　　　赭</span><br/>
<span class='tline' id='l173' data-llen='3686:3709'>說文云赤土也○郭山海經注云紫赤色○子虛賦云</span><br/>
<span class='tline' id='l174' data-llen='3709:3718'>其土則丹青赭堊</span><br/>
<span class='tline' id='l175' data-llen='3718:3725'>　　　錫爵</span><br/>
<span class='tline' id='l176' data-llen='3725:3748'>禮記云祭有畀煇胞翟閽寺者惠下之道也翟者樂吏</span><br/>
<span class='tline' id='l177' data-llen='3748:3771'>之賤者也○毛傳云見惠不過一散○朱傳云即儀禮</span><br/>
<span class='tline' id='l178' data-llen='3771:3798'><a onclick="displayPageImage('KR1c0039', 'WYG', '015-10b' );" name="015-10b" class="pb">[015-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3798:3807'>燕飲而獻工之禮</span><br/>
<span class='tline' id='l180' data-llen='3807:3830'>　按鄭以公庭為宗廟故引畀翟朱不拘祭祀故引獻</span><br/>
<span class='tline' id='l181' data-llen='3830:3853'>　工畀翟在祭之末惠以五升之散獻工之禮則鄉飲</span><br/>
<span class='tline' id='l182' data-llen='3853:3876'>　酒鄉射燕禮大射俱有之大畧卒歌主人獻工一人</span><br/>
<span class='tline' id='l183' data-llen='3876:3899'>　拜不興受爵主人拜送爵鄉飲鄉射于阼階上燕禮</span><br/>
<span class='tline' id='l184' data-llen='3899:3922'>　大射于西階上薦脯醢使人相祭工飲不拜既爵授</span><br/>
<span class='tline' id='l185' data-llen='3922:3945'>　主人爵衆工則不拜受爵辨有脯醢不祭工不辭洗</span><br/>
<span class='tline' id='l186' data-llen='3945:3968'>　笙入主人獻之于西階上一人拜盡階不升堂受爵</span><br/>
<span class='tline' id='l187' data-llen='3968:3995'><a onclick="displayPageImage('KR1c0039', 'WYG', '015-11a' );" name="015-11a" class="pb">[015-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3995:4018'>　主人拜送爵階前坐祭立飲不拜既爵升授主人爵</span><br/>
<span class='tline' id='l189' data-llen='4018:4041'>　衆笙則不拜受爵坐祭立飲辨有脯醢不祭惟大射</span><br/>
<span class='tline' id='l190' data-llen='4041:4064'>　不獻笙畧下樂也然合此二說推之此碩人非士復</span><br/>
<span class='tline' id='l191' data-llen='4064:4087'>　非府史何者若士則尸飲九已有散爵之獻若府史</span><br/>
<span class='tline' id='l192' data-llen='4087:4110'>　亦恐不在工歌之列殆是樂正之下衆工禮云賤吏</span><br/>
<span class='tline' id='l193' data-llen='4110:4115'>　是也</span><br/>
<span class='tline' id='l194' data-llen='4115:4121'>　　　爵</span><br/>
<span class='tline' id='l195' data-llen='4121:4144'>說文云禮器也象爵之形中有鬯酒又持之也所以飲</span><br/>
<span class='tline' id='l196' data-llen='4144:4171'><a onclick="displayPageImage('KR1c0039', 'WYG', '015-11b' );" name="015-11b" class="pb">[015-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4171:4194'>器象爵者取其鳴節節足足也○周禮太宰祀五帝大</span><br/>
<span class='tline' id='l198' data-llen='4194:4217'>神示享先王贊玉爵内宰后祼獻贊瑤爵梓人為飲器</span><br/>
<span class='tline' id='l199' data-llen='4217:4240'>勺一升爵一升觚三升獻以爵而酬以觚一獻而三酬</span><br/>
<span class='tline' id='l200' data-llen='4240:4263'>則一豆矣食一豆肉飲一豆酒中人之量也鄭注觚當</span><br/>
<span class='tline' id='l201' data-llen='4263:4286'>為觶豆當為斗○月令反執爵于大寢命曰勞酒禮器</span><br/>
<span class='tline' id='l202' data-llen='4286:4309'>琥璜爵又云宗廟之祭貴者獻以爵賤者獻以散尊者</span><br/>
<span class='tline' id='l203' data-llen='4309:4332'>舉觶卑者舉角明堂位爵夏后氏以琖殷以斚周以爵</span><br/>
<span class='tline' id='l204' data-llen='4332:4355'>又云爵用玉琖仍雕加以璧散璧角少儀客爵居左其</span><br/>
<span class='tline' id='l205' data-llen='4355:4382'><a onclick="displayPageImage('KR1c0039', 'WYG', '015-12a' );" name="015-12a" class="pb">[015-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4382:4405'>飲居右介爵酢爵僎爵皆居右○韓詩說云爵盡也足</span><br/>
<span class='tline' id='l207' data-llen='4405:4428'>也二升曰觚觚寡也飲當寡少三升曰觶觶適也飲當</span><br/>
<span class='tline' id='l208' data-llen='4428:4451'>自適也四升曰角角觸也不能自適觸罪過也五升曰</span><br/>
<span class='tline' id='l209' data-llen='4451:4474'>散散訕也飲不自節為人所謗訕也總名曰爵其實曰</span><br/>
<span class='tline' id='l210' data-llen='4474:4497'>觴觴者餉也觥亦五升所以罰不敬非所以餉不得名</span><br/>
<span class='tline' id='l211' data-llen='4497:4520'>觴○三禮圖云爵受一升尾長六寸博二寸傅翼兊下</span><br/>
<span class='tline' id='l212' data-llen='4520:4543'>方足漆赤雲氣○禮書云祭統尸酢夫人執柄夫人受</span><br/>
<span class='tline' id='l213' data-llen='4543:4566'>尸執足柄其尾也有足而尾命之以爵盖制若雀然也</span><br/>
<span class='tline' id='l214' data-llen='4566:4593'><a onclick="displayPageImage('KR1c0039', 'WYG', '015-12b' );" name="015-12b" class="pb">[015-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4593:4616'>吉禮之爵全篆明堂位加以璧散璧角則天子自觶而</span><br/>
<span class='tline' id='l216' data-llen='4616:4639'>上用玉矣燕禮大射以象觚象觶獻公則諸侯之爵用</span><br/>
<span class='tline' id='l217' data-llen='4639:4662'>象矣燕禮司正飲角觶士喪禮奠亦角觶蓋大夫飾以</span><br/>
<span class='tline' id='l218' data-llen='4662:4685'>角士木而已喪奠用角觶攝盛也觶中觴也先儒言諸</span><br/>
<span class='tline' id='l219' data-llen='4685:4708'>觴皆形制同而升數異然爵如雀觚不圎形安得而同</span><br/>
<span class='tline' id='l220' data-llen='4708:4731'>哉書稱上宗奉同則周爵又謂同也○埤雅云崔豹古</span><br/>
<span class='tline' id='l221' data-llen='4731:4754'>今注曰九月雀入水不則多淫泆酒善使人淫泆故一</span><br/>
<span class='tline' id='l222' data-llen='4754:4763'>升曰爵所以戒也</span><br/>
<span class='tline' id='l223' data-llen='4763:4790'><a onclick="displayPageImage('KR1c0039', 'WYG', '015-13a' );" name="015-13a" class="pb">[015-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4790:4796'>　　　榛</span><br/>
<span class='tline' id='l225' data-llen='4796:4825'>說文云□果實如小栗榛木也<span class='krp-note'>今書傳/通作榛</span>○詩義疏云榛</span><br/>
<span class='tline' id='l226' data-llen='4825:4848'>栗屬有二種其一種之皮葉皆如栗其子小形如杼子</span><br/>
<span class='tline' id='l227' data-llen='4848:4871'>表皮黑味亦如栗所謂樹之榛栗者也其一種枝莖如</span><br/>
<span class='tline' id='l228' data-llen='4871:4894'>木蓼生高丈餘作胡桃味遼代上黨皆饒○周禮籩人</span><br/>
<span class='tline' id='l229' data-llen='4894:4917'>云饋食之籩其實榛○曲禮云婦人之贄椇榛棗栗内</span><br/>
<span class='tline' id='l230' data-llen='4917:4940'>則云棗栗榛柿○爾雅翼云榛枝莖如木蓼葉如牛李</span><br/>
<span class='tline' id='l231' data-llen='4940:4963'>色高丈餘子如小栗核中悉如李生則胡桃味膏燭又</span><br/>
<span class='tline' id='l232' data-llen='4963:4990'><a onclick="displayPageImage('KR1c0039', 'WYG', '015-13b' );" name="015-13b" class="pb">[015-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4990:5013'>美亦可噉漁陽遼代上黨皆饒鄭注禮曰似栗而小關</span><br/>
<span class='tline' id='l234' data-llen='5013:5036'>中鄜坊甚多然則其字从秦蓋此意也又一種大小枝</span><br/>
<span class='tline' id='l235' data-llen='5036:5059'>葉如栗其子形如杼味亦如栗所謂樹之榛栗者是大</span><br/>
<span class='tline' id='l236' data-llen='5059:5082'>木非榛楛之榛若女贄則宜兩者皆可用○本艸圖經</span><br/>
<span class='tline' id='l237' data-llen='5082:5105'>云桂陽有□而叢生實大如杏子中仁皮子形色與栗</span><br/>
<span class='tline' id='l238' data-llen='5105:5128'>無異但差小耳又有奥栗皆與栗同子圎而細或云即</span><br/>
<span class='tline' id='l239' data-llen='5128:5140'>□也今此色惟江湖有之</span><br/>
<span class='tline' id='l240' data-llen='5140:5163'>　按說文以榛為木而□為果然則山有榛之榛當作</span><br/>
<span class='tline' id='l241' data-llen='5163:5190'><a onclick="displayPageImage('KR1c0039', 'WYG', '015-14a' );" name="015-14a" class="pb">[015-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5190:5213'>　□而樹之榛栗宜為榛矣詩義疏爾雅翼皆云有二</span><br/>
<span class='tline' id='l243' data-llen='5213:5236'>　種但莖如木蓼既似櫟樹之形子形如杼復似櫟樹</span><br/>
<span class='tline' id='l244' data-llen='5236:5259'>　之實羅氏以樹榛之榛為大木而所云生高丈餘者</span><br/>
<span class='tline' id='l245' data-llen='5259:5282'>　又非小木兩榛俱有實如栗今之榛實較胡桃與栗</span><br/>
<span class='tline' id='l246' data-llen='5282:5305'>　並自不同未知何以别異本艸注□于栗條下且引</span><br/>
<span class='tline' id='l247' data-llen='5305:5328'>　陸璣疏則所謂如杏子中仁與奥栗皆樹榛之榛矣</span><br/>
<span class='tline' id='l248' data-llen='5328:5342'>　既未詳古人㫖趣聊備釋云</span><br/>
<span class='tline' id='l249' data-llen='5342:5348'>　　　隰</span><br/>
<span class='tline' id='l250' data-llen='5348:5375'><a onclick="displayPageImage('KR1c0039', 'WYG', '015-14b' );" name="015-14b" class="pb">[015-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5375:5398'>釋名云隰蟄也隰蟄意也○說文曰隰坂下隰也○尚</span><br/>
<span class='tline' id='l252' data-llen='5398:5421'>書傳云下而平者謂之隰隰之言猶濕也○周禮大司</span><br/>
<span class='tline' id='l253' data-llen='5421:5444'>徒以土㑹之法辨五地之物生五曰原隰其動物宜臝</span><br/>
<span class='tline' id='l254' data-llen='5444:5459'>物其植物宜叢物其民豐肉而庳</span><br/>
<span class='tline' id='l255' data-llen='5459:5465'>　　　苓</span><br/>
<span class='tline' id='l256' data-llen='5465:5488'>爾雅云蘦大苦郭云今甘艸也蔓延生葉似荷青黄莖</span><br/>
<span class='tline' id='l257' data-llen='5488:5511'>赤有節節有枝相當或云蘦似地黄疏唐風采苓首陽</span><br/>
<span class='tline' id='l258' data-llen='5511:5534'>之顚是也蘦苓字異音義同○本艸云解百藥毒為九</span><br/>
<span class='tline' id='l259' data-llen='5534:5561'><a onclick="displayPageImage('KR1c0039', 'WYG', '015-15a' );" name="015-15a" class="pb">[015-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5561:5584'>土之精安和七十二種石一千二百種艸久服輕身延</span><br/>
<span class='tline' id='l261' data-llen='5584:5607'>年一名密甘一名美艸一名密艸一名蕗草圗經云甘</span><br/>
<span class='tline' id='l262' data-llen='5607:5630'>艸河西川谷積沙山及上郡今陜西河東州郡皆有之</span><br/>
<span class='tline' id='l263' data-llen='5630:5653'>春生青苗高一二尺葉如槐葉七月開紫花似柰冬結</span><br/>
<span class='tline' id='l264' data-llen='5653:5676'>實作角子如畢豆根長者三四尺麤細不定皮赤上有</span><br/>
<span class='tline' id='l265' data-llen='5676:5699'>横梁梁下皆細根也有數種以堅實斷理者為佳詩采</span><br/>
<span class='tline' id='l266' data-llen='5699:5722'>苓首陽首陽山在河東蒲坂縣今甘艸所生處相近而</span><br/>
<span class='tline' id='l267' data-llen='5722:5745'>先儒說苗葉與今全别豈種類有不同者乎○筆談云</span><br/>
<span class='tline' id='l268' data-llen='5745:5772'><a onclick="displayPageImage('KR1c0039', 'WYG', '015-15b' );" name="015-15b" class="pb">[015-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5772:5795'>甘艸枝葉悉如槐高五六尺但葉端㣲尖而糙澁似有</span><br/>
<span class='tline' id='l270' data-llen='5795:5808'>白毛子如小扁豆齒嚙不破</span><br/>
<span class='tline' id='l271' data-llen='5808:5811'>　</span><br/>
<span class='tline' id='l272' data-llen='5811:5814'>　</span><br/>
<span class='tline' id='l273' data-llen='5814:5817'>　</span><br/>
<span class='tline' id='l274' data-llen='5817:5820'>　</span><br/>
<span class='tline' id='l275' data-llen='5820:5823'>　</span><br/>
<span class='tline' id='l276' data-llen='5823:5835'>　六家詩名物疏卷十二</span><br/>
</p>
<p><br/>
</p>
  </div>
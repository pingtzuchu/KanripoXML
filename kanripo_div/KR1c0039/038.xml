<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1c0039', 'WYG', '038-1a' );" name="038-1a" class="pb">[038-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　六家詩名物疏卷三十五　明　馮復京　撰</span><br/>
<span class='tline' id='l10' data-llen='214:227'>　　小雅南有嘉魚之什二</span><br/>
<span class='tline' id='l11' data-llen='227:234'>　　采芑篇</span><br/>
<span class='tline' id='l12' data-llen='234:240'>　　　芑</span><br/>
<span class='tline' id='l13' data-llen='240:263'>陸疏云芑菜似苦菜莖青白色摘其棄白汁出肥可生</span><br/>
<span class='tline' id='l14' data-llen='263:286'>食亦可烝爲茹西河雁門芑尤美胡人戀之不出塞是</span><br/>
<span class='tline' id='l15' data-llen='286:309'>也○朱傳云即今苦蕒菜宜馬食軍行采之人馬皆可</span><br/>
<span class='tline' id='l16' data-llen='309:335'><a onclick="displayPageImage('KR1c0039', 'WYG', '038-1b' );" name="038-1b" class="pb">[038-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='335:358'>食也○本草云野苦蕒五六回拗後味甘滑于家苦蕒</span><br/>
<span class='tline' id='l18' data-llen='358:365'>　　　新田</span><br/>
<span class='tline' id='l19' data-llen='365:385'>爾雅云二歲曰新田孫炎曰新田新成柔田也</span><br/>
<span class='tline' id='l20' data-llen='385:391'>　　　菑</span><br/>
<span class='tline' id='l21' data-llen='391:414'>爾雅云田一歲曰菑孫炎曰菑始菑殺其草木也郭璞</span><br/>
<span class='tline' id='l22' data-llen='414:437'>曰今江東呼初耕地反草爲菑○孔仲達云菑是殺草</span><br/>
<span class='tline' id='l23' data-llen='437:454'>之名雖二歲之後耕而殺草亦名爲菑</span><br/>
<span class='tline' id='l24' data-llen='454:461'>　　　鉤膺</span><br/>
<span class='tline' id='l25' data-llen='461:487'><a onclick="displayPageImage('KR1c0039', 'WYG', '038-2a' );" name="038-2a" class="pb">[038-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='487:510'>朱傳云鉤膺馬婁頷有鉤而在膺有樊有膺也樊馬大</span><br/>
<span class='tline' id='l27' data-llen='510:533'>帶纓鞅也○疏云此鉤是金路或方叔爲同姓或五官</span><br/>
<span class='tline' id='l28' data-llen='533:556'>之長得乗金路矣不乗革路者以革路臨戰所乗此時</span><br/>
<span class='tline' id='l29' data-llen='556:579'>受命率車未至戰時故不言戎車也○周禮巾車玉路</span><br/>
<span class='tline' id='l30' data-llen='579:602'>錫樊纓十有再就金路鉤樊纓九就象路朱樊纓七就</span><br/>
<span class='tline' id='l31' data-llen='602:625'>革路龍勒條纓五就木路前樊鵠纓注云樊讀如鞶帶</span><br/>
<span class='tline' id='l32' data-llen='625:648'>之鞶謂今馬大帶也鄭司農云纓謂當胸以削革爲之</span><br/>
<span class='tline' id='l33' data-llen='648:672'>𤣥謂纓今馬鞅玉路之樊及纓皆以五采罽飾之十二</span><br/>
<span class='tline' id='l34' data-llen='672:698'><a onclick="displayPageImage('KR1c0039', 'WYG', '038-2b' );" name="038-2b" class="pb">[038-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='698:721'>就就成也鉤婁頷之鉤也金路無錫有鉤亦以金爲之</span><br/>
<span class='tline' id='l36' data-llen='721:744'>其樊及纓以五采罽飾之而九成象路無鉤以朱飾勒</span><br/>
<span class='tline' id='l37' data-llen='744:767'>而已其樊及纓以五采罽飾之而七成革路以白黒韋</span><br/>
<span class='tline' id='l38' data-llen='767:790'>襍色爲勒條讀爲絛其樊及纓以絛絲飾之而五成木</span><br/>
<span class='tline' id='l39' data-llen='790:813'>路無龍勒以淺黒飾韋爲樊鵠色飾爲纓前讀爲翦淺</span><br/>
<span class='tline' id='l40' data-llen='813:836'>黒色也就數與革路同○大行人云上公樊纓九就侯</span><br/>
<span class='tline' id='l41' data-llen='836:859'>伯七就子男五就○既夕云薦馬纓三就注諸侯之臣</span><br/>
<span class='tline' id='l42' data-llen='859:882'>飾纓以三色而三成此三色者蓋絛絲也○禮記云大</span><br/>
<span class='tline' id='l43' data-llen='882:908'><a onclick="displayPageImage('KR1c0039', 'WYG', '038-3a' );" name="038-3a" class="pb">[038-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='908:931'>路樊纓一就次路樊纓七就注大路殷祭天之車也又</span><br/>
<span class='tline' id='l45' data-llen='931:954'>云大路樊纓一就先路三就次路五就○左傳鞶厲游</span><br/>
<span class='tline' id='l46' data-llen='954:977'>纓昭其數也注纓在馬胸前如索帬○釋言云氂罽也</span><br/>
<span class='tline' id='l47' data-llen='977:1000'>舍人曰氂毛也罽胡人續羊毛而作○禮書云鉤在膺</span><br/>
<span class='tline' id='l48' data-llen='1000:1023'>前以金爲之杜預曰纓在馬膺前如索帬則纓非鞅也</span><br/>
<span class='tline' id='l49' data-llen='1023:1046'>樊然爲鞅之飾耳巾車言五者之飾皆其首面頷膺之</span><br/>
<span class='tline' id='l50' data-llen='1046:1069'>著者也故不及腹帶鄭康成以樊爲鞶帶之鞶又以龍</span><br/>
<span class='tline' id='l51' data-llen='1069:1092'>爲尨條爲絛前爲剪非也纓蓋用組爲之與冠纓同五</span><br/>
<span class='tline' id='l52' data-llen='1092:1118'><a onclick="displayPageImage('KR1c0039', 'WYG', '038-3b' );" name="038-3b" class="pb">[038-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1118:1133'>采一匝爲就與圭繅冕旒之就同</span><br/>
<span class='tline' id='l54' data-llen='1133:1140'>　　　中鄉</span><br/>
<span class='tline' id='l55' data-llen='1140:1150'>鄭氏云中鄉美地名</span><br/>
<span class='tline' id='l56' data-llen='1150:1164'>　　　軧<span class='krp-note'>詳見秦風轂/</span></span><br/>
<span class='tline' id='l57' data-llen='1164:1187'>說文曰軧長轂也○考工記云容轂必直陳篆必正注</span><br/>
<span class='tline' id='l58' data-llen='1187:1210'>云容者治轂爲之形容也篆轂約也蓋以皮纒之而上</span><br/>
<span class='tline' id='l59' data-llen='1210:1228'>加以朱漆也○詩詁云軧轂之旁出者也</span><br/>
<span class='tline' id='l60' data-llen='1228:1234'>　　　衡</span><br/>
<span class='tline' id='l61' data-llen='1234:1260'><a onclick="displayPageImage('KR1c0039', 'WYG', '038-4a' );" name="038-4a" class="pb">[038-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1260:1283'>釋名云衡横也横馬頸上也○考工記輿人爲車輪崇</span><br/>
<span class='tline' id='l63' data-llen='1283:1306'>車廣衡長參如一謂之參稱輈人爲輈衡任者五分其</span><br/>
<span class='tline' id='l64' data-llen='1306:1329'>長以其一爲之圍注云衡任謂兩軛之間也○烈祖笺</span><br/>
<span class='tline' id='l65' data-llen='1329:1352'>云金飾錯衡之車○禮書云衡長六尺六寸衡任之圍</span><br/>
<span class='tline' id='l66' data-llen='1352:1375'>一尺三寸五分寸之一而其長與輪崇車廣等衡圍與</span><br/>
<span class='tline' id='l67' data-llen='1375:1398'>軸圍等矣說文謂轅耑持衡曰軓軛下曲曰軥軛軥曰</span><br/>
<span class='tline' id='l68' data-llen='1398:1421'>䡣左傳稱庾公差追衞獻公射兩軥而還則軓在轅端</span><br/>
<span class='tline' id='l69' data-llen='1421:1444'>衡在軛上軛軥䡣在衡下而軛與軥䡣一物也衡上有</span><br/>
<span class='tline' id='l70' data-llen='1444:1470'><a onclick="displayPageImage('KR1c0039', 'WYG', '038-4b' );" name="038-4b" class="pb">[038-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1470:1493'>采以爲飾詩曰錯衡是也軛上有環以貫轡爾雅曰載</span><br/>
<span class='tline' id='l72' data-llen='1493:1501'>轡謂之轙是也</span><br/>
<span class='tline' id='l73' data-llen='1501:1508'>　　　命服</span><br/>
<span class='tline' id='l74' data-llen='1508:1531'>箋云命服者命爲將受王命之服也天子之服韋弁服</span><br/>
<span class='tline' id='l75' data-llen='1531:1554'>朱衣裳疏云經云朱芾芾從裳色故知裳亦朱不用戎</span><br/>
<span class='tline' id='l76' data-llen='1554:1577'>服素裳者以其命將非在軍不可純如之也亦變爲美</span><br/>
<span class='tline' id='l77' data-llen='1577:1585'>故襍祭服之飾</span><br/>
<span class='tline' id='l78' data-llen='1585:1592'>　　　葱珩</span><br/>
<span class='tline' id='l79' data-llen='1592:1618'><a onclick="displayPageImage('KR1c0039', 'WYG', '038-5a' );" name="038-5a" class="pb">[038-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1618:1641'>朱傳云珩佩首横玉也○玉藻云一命緼韍幽衡再命</span><br/>
<span class='tline' id='l81' data-llen='1641:1664'>赤韍幽衡三命赤韍葱珩注云衡佩玉之衡也幽讀爲</span><br/>
<span class='tline' id='l82' data-llen='1664:1687'>黝黒謂之黝青謂之葱周禮公侯伯之卿三命其大夫</span><br/>
<span class='tline' id='l83' data-llen='1687:1710'>再命其士一命子男之卿再命其大夫一命其士不命</span><br/>
<span class='tline' id='l84' data-llen='1710:1733'>○孔氏曰玉藻累一命至三命而止而云葱珩則三命</span><br/>
<span class='tline' id='l85' data-llen='1733:1756'>而上至九命皆葱珩也○雅翼云葱本白而末青青色</span><br/>
<span class='tline' id='l86' data-llen='1756:1775'>尤美古者佩玉有葱珩以玉色如葱色得名</span><br/>
<span class='tline' id='l87' data-llen='1775:1781'>　　　隼</span><br/>
<span class='tline' id='l88' data-llen='1781:1807'><a onclick="displayPageImage('KR1c0039', 'WYG', '038-5b' );" name="038-5b" class="pb">[038-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1807:1830'>爾雅云鷹隼醜其飛也翬郭云鼓翅翬翬然疾○陸璣</span><br/>
<span class='tline' id='l90' data-llen='1830:1853'>云隼鷂屬也齊人謂之擊征或謂題肩或謂雀鷹春化</span><br/>
<span class='tline' id='l91' data-llen='1853:1876'>爲布榖者是也○考異郵云隂陽氣貪故題肩擊宋均</span><br/>
<span class='tline' id='l92' data-llen='1876:1899'>云題肩有爪芒爲隂中陽故擊殺也○禽經云鳥之小</span><br/>
<span class='tline' id='l93' data-llen='1899:1922'>而鷙者皆曰隼大而鷙者皆曰鳩又云鷹好峙隼好翔</span><br/>
<span class='tline' id='l94' data-llen='1922:1945'>鷹以膺之鶻以搰之隼以尹之○法言云麟之儀儀鳳</span><br/>
<span class='tline' id='l95' data-llen='1945:1968'>之師師其至矣乎螭虎桓桓鷹隼䎒䎒未至也○化書</span><br/>
<span class='tline' id='l96' data-llen='1968:1991'>云烏反哺仁也隼憫胎義也○韋昭云隼今之鶚○李</span><br/>
<span class='tline' id='l97' data-llen='1991:2017'><a onclick="displayPageImage('KR1c0039', 'WYG', '038-6a' );" name="038-6a" class="pb">[038-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2017:2040'>善云鷙擊之鳥通呼曰隼○陸佃云準于文从水从隼</span><br/>
<span class='tline' id='l99' data-llen='2040:2063'>今鷹之摶噬不能無失獨隼爲有準每發必中或曰即</span><br/>
<span class='tline' id='l100' data-llen='2063:2086'>今所呼爲鶻者是○雅翼云古今言隼未有的指其物</span><br/>
<span class='tline' id='l101' data-llen='2086:2109'>者獨說文解鵻云祝鳩也思允切又去鳥从十作隼則</span><br/>
<span class='tline' id='l102' data-llen='2109:2132'>鵻與隼通凡詩之翩翩者鵻皆隼也又解淮南子烏力</span><br/>
<span class='tline' id='l103' data-llen='2132:2155'>勝日而服于隼禮引爾雅謂之鵧鷑蠶時鳴人呵舍者</span><br/>
<span class='tline' id='l104' data-llen='2155:2178'>鴻鳥皆畏之據許所說則今鵶䳎鵶䳎小于烏而逐烏</span><br/>
<span class='tline' id='l105' data-llen='2178:2201'>郭氏解鵧鷑亦云小黒鳥鳴自呼江東名爲烏䳎解詩</span><br/>
<span class='tline' id='l106' data-llen='2201:2227'><a onclick="displayPageImage('KR1c0039', 'WYG', '038-6b' );" name="038-6b" class="pb">[038-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2227:2250'>鵻者類引釋鳥隹其鳺鴀故遂以爲祝鳩按隹字音錐</span><br/>
<span class='tline' id='l108' data-llen='2250:2272'>此既从鳥自與隼通事不相與獨鷑鳩鵧鷑者是矣</span><br/>
<span class='tline' id='l109' data-llen='2272:2278'>　　　鉦</span><br/>
<span class='tline' id='l110' data-llen='2278:2301'>說文云鉦鐃也鐃小鉦也似鈴柄中上下通鐲鉦也○</span><br/>
<span class='tline' id='l111' data-llen='2301:2324'>孔氏云鐲鐃俱得名鉦但鐲以節鼓非靜之義故知鉦</span><br/>
<span class='tline' id='l112' data-llen='2324:2347'>以靜之指謂鐃也凡軍進退皆鼓動鉦止非臨陳獨然</span><br/>
<span class='tline' id='l113' data-llen='2347:2370'>依文在陳師鞠旅之上是未戰時事○周禮鼓人以金</span><br/>
<span class='tline' id='l114' data-llen='2370:2393'>鐲節鼓以金鐃止鼓注云鐲鉦也形如小鐘軍行鳴之</span><br/>
<span class='tline' id='l115' data-llen='2393:2419'><a onclick="displayPageImage('KR1c0039', 'WYG', '038-7a' );" name="038-7a" class="pb">[038-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2419:2442'>以爲鼓節鐃如鈴無舌有秉執而鳴之以止擊鼓大司</span><br/>
<span class='tline' id='l117' data-llen='2442:2465'>馬職云中春教振旅辨鼓鐸鐲鐃之用卒長執鐃公司</span><br/>
<span class='tline' id='l118' data-llen='2465:2488'>馬執鐲以教坐作進退疾徐疏數之節中冬教大閱車</span><br/>
<span class='tline' id='l119' data-llen='2488:2511'>徒皆作鼓行鳴鐲行及表乃止又三鼓車徒皆作鼓進</span><br/>
<span class='tline' id='l120' data-llen='2511:2534'>鳴鐲車驟徒趨及表乃止坐作如初乃鼓車馳徒走及</span><br/>
<span class='tline' id='l121' data-llen='2534:2557'>表乃止鼓戒三闋車三發徒三刺乃鼓退鳴鐃且卻及</span><br/>
<span class='tline' id='l122' data-llen='2557:2580'>表乃止坐作如初○樂記曰今夫古樂始奏以文復亂</span><br/>
<span class='tline' id='l123' data-llen='2580:2603'>以武疏云武謂金鐃○樂書云國語曰鼓丁寧韋昭曰</span><br/>
<span class='tline' id='l124' data-llen='2603:2629'><a onclick="displayPageImage('KR1c0039', 'WYG', '038-7b' );" name="038-7b" class="pb">[038-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2629:2652'>丁寧鉦也蓋自其聲濁言之謂之鐲自其儆人言之謂</span><br/>
<span class='tline' id='l126' data-llen='2652:2675'>之丁寧自其正人言之謂之鉦周禮卒長執鐃以其聲</span><br/>
<span class='tline' id='l127' data-llen='2675:2698'>譊譊然故以鐃名漢鼓吹曲有鐃歌所以退武舞也豈</span><br/>
<span class='tline' id='l128' data-llen='2698:2706'>亦周之遺制與</span><br/>
<span class='tline' id='l129' data-llen='2706:2712'>　　　旅</span><br/>
<span class='tline' id='l130' data-llen='2712:2728'>周禮云五百人爲旅旅帥皆下大夫</span><br/>
<span class='tline' id='l131' data-llen='2728:2735'>　　　振旅</span><br/>
<span class='tline' id='l132' data-llen='2735:2758'>爾雅云出爲治兵尚威武也入爲振旅反尊卑也孫炎</span><br/>
<span class='tline' id='l133' data-llen='2758:2784'><a onclick="displayPageImage('KR1c0039', 'WYG', '038-8a' );" name="038-8a" class="pb">[038-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2784:2807'>曰出則幼賤在前貴勇力也入則尊老在前復常法也</span><br/>
<span class='tline' id='l135' data-llen='2807:2830'>○左傳云三年而治兵入而振旅○穀梁傳云出曰治</span><br/>
<span class='tline' id='l136' data-llen='2830:2853'>兵習戰也入曰振旅習戰也○公羊傳云出曰祠兵入</span><br/>
<span class='tline' id='l137' data-llen='2853:2874'>曰振旅其禮一也皆習戰也○周禮中春教振旅</span><br/>
<span class='tline' id='l138' data-llen='2874:2880'>　　　蠻</span><br/>
<span class='tline' id='l139' data-llen='2880:2903'>尚書三百里蠻注云以文德蠻來之不制以法○風俗</span><br/>
<span class='tline' id='l140' data-llen='2903:2926'>通云君臣同川而浴極爲簡慢蠻者慢也○爾雅六蠻</span><br/>
<span class='tline' id='l141' data-llen='2926:2949'>李巡曰一曰天竺二曰咳首三曰焦僥四曰跂踵五曰</span><br/>
<span class='tline' id='l142' data-llen='2949:2975'><a onclick="displayPageImage('KR1c0039', 'WYG', '038-8b' );" name="038-8b" class="pb">[038-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2975:2998'>穿胸六曰儋耳七曰狗軹八曰旁脊○王制曰南方曰</span><br/>
<span class='tline' id='l144' data-llen='2998:3021'>蠻雕題漆齒有不火食者矣○周禮職方氏掌八蠻之</span><br/>
<span class='tline' id='l145' data-llen='3021:3044'>人○明堂位八蠻之國○後漢傳平王東遷蠻侵暴中</span><br/>
<span class='tline' id='l146' data-llen='3044:3067'>國頴首以西有蠻氏之戎○留青日札云南方之人曰</span><br/>
<span class='tline' id='l147' data-llen='3067:3077'>蠻从虫䜌聲蛇種也</span><br/>
<span class='tline' id='l148' data-llen='3077:3083'>　　　荆</span><br/>
<span class='tline' id='l149' data-llen='3083:3106'>元命包云軫星散爲荊州分爲楚國荆之言强也陽盛</span><br/>
<span class='tline' id='l150' data-llen='3106:3129'>物堅其氣急悍也○尚書禹貢云荆及衡陽惟荆州孔</span><br/>
<span class='tline' id='l151' data-llen='3129:3155'><a onclick="displayPageImage('KR1c0039', 'WYG', '038-9a' );" name="038-9a" class="pb">[038-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3155:3178'>氏云北據荆山南及衡山之陽○爾雅漢南曰荆州○</span><br/>
<span class='tline' id='l153' data-llen='3178:3201'>釋名云荆州取名于荆山也荆警也南蠻數爲冦逆其</span><br/>
<span class='tline' id='l154' data-llen='3201:3224'>民有道後服無道先强警備之也○國語史伯曰當成</span><br/>
<span class='tline' id='l155' data-llen='3224:3247'>周者南有荆蠻荊子熊嚴生子四人叔逃難于濮而蠻</span><br/>
<span class='tline' id='l156' data-llen='3247:3270'>蠻芈蠻矣惟荊實有令德○晉語叔向云昔成王盟諸</span><br/>
<span class='tline' id='l157' data-llen='3270:3293'>侯于岐陽楚爲荊蠻置茅蕝設望表與鮮牟守燎故不</span><br/>
<span class='tline' id='l158' data-llen='3293:3316'>與盟○穀梁傳云荆者楚也何爲謂之荊狄之也何爲</span><br/>
<span class='tline' id='l159' data-llen='3316:3339'>狄之聖人立必後至天子弱必先叛故曰荆狄之也○</span><br/>
<span class='tline' id='l160' data-llen='3339:3365'><a onclick="displayPageImage('KR1c0039', 'WYG', '038-9b' );" name="038-9b" class="pb">[038-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3365:3388'>史記楚世家熊霜元年周宣王初立又曰荆楚僄勇輕</span><br/>
<span class='tline' id='l162' data-llen='3388:3400'>悍好作亂乃自古記之矣</span><br/>
<span class='tline' id='l163' data-llen='3400:3407'>　　　元老</span><br/>
<span class='tline' id='l164' data-llen='3407:3425'>禮記云五官之長出于諸侯曰天子之老</span><br/>
<span class='tline' id='l165' data-llen='3425:3431'>　　　霆</span><br/>
<span class='tline' id='l166' data-llen='3431:3454'>爾雅疾雷爲霆霓注雷之急擊者謂霹靂○說文云霆</span><br/>
<span class='tline' id='l167' data-llen='3454:3477'>雷餘聲也鈴鈴所以挺出萬物震劈歴振物者春秋傳</span><br/>
<span class='tline' id='l168' data-llen='3477:3500'>曰震夷伯之廟○五經通義云震與霆皆霹靂也○春</span><br/>
<span class='tline' id='l169' data-llen='3500:3527'><a onclick="displayPageImage('KR1c0039', 'WYG', '038-10a' );" name="038-10a" class="pb">[038-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3527:3550'>秋繁露云王言下不從則金不從革而秋多霹靂霹靂</span><br/>
<span class='tline' id='l171' data-llen='3550:3573'>者金氣其音商故應霹靂○莊子云陰陽錯行則天地</span><br/>
<span class='tline' id='l172' data-llen='3573:3584'>大絯於是乎有雷有霆</span><br/>
<span class='tline' id='l173' data-llen='3584:3591'>　　　征伐</span><br/>
<span class='tline' id='l174' data-llen='3591:3614'>孟子曰征者上伐下也敵國不相征也又云征者正也</span><br/>
<span class='tline' id='l175' data-llen='3614:3637'>各欲正己也○周禮大司馬以九伐之法正邦國馮弱</span><br/>
<span class='tline' id='l176' data-llen='3637:3660'>犯寡則眚之賊賢害民則伐之暴内凌外則壇之野荒</span><br/>
<span class='tline' id='l177' data-llen='3660:3683'>民散則削之負固不服則侵之賊殺其親則正之放弑</span><br/>
<span class='tline' id='l178' data-llen='3683:3710'><a onclick="displayPageImage('KR1c0039', 'WYG', '038-10b' );" name="038-10b" class="pb">[038-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3710:3733'>其君則殘之犯令凌政則杜之外内亂鳥獸行則滅之</span><br/>
<span class='tline' id='l180' data-llen='3733:3756'>○春秋左傳云有鐘鼓曰伐無曰侵○公羊傳云觕者</span><br/>
<span class='tline' id='l181' data-llen='3756:3779'>曰侵精者曰伐○穀梁傳云苞人民敺牛馬曰侵斬樹</span><br/>
<span class='tline' id='l182' data-llen='3779:3787'>木壞宫室曰伐</span><br/>
<span class='tline' id='l183' data-llen='3787:3794'>　　車攻篇</span><br/>
<span class='tline' id='l184' data-llen='3794:3808'>　　　東<span class='krp-note'>互見國風王/</span></span><br/>
<span class='tline' id='l185' data-llen='3808:3831'>傳云東洛邑也○周書度邑解武王曰我南望過于三</span><br/>
<span class='tline' id='l186' data-llen='3831:3854'>塗我北望過于有嶽丕願瞻過于河宛瞻于伊洛無逺</span><br/>
<span class='tline' id='l187' data-llen='3854:3881'><a onclick="displayPageImage('KR1c0039', 'WYG', '038-11a' );" name="038-11a" class="pb">[038-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3881:3904'>天室其曰茲曰度邑作雒解云周公將致政乃作大邑</span><br/>
<span class='tline' id='l189' data-llen='3904:3927'>成周于土中城方千七百二十丈郛方十七里南繫于</span><br/>
<span class='tline' id='l190' data-llen='3927:3950'>洛水北因于郟山以爲天下之大湊制郊甸方六百里</span><br/>
<span class='tline' id='l191' data-llen='3950:3973'>國西土爲方千里○史記婁敬云成王即位而營成周</span><br/>
<span class='tline' id='l192' data-llen='3973:3996'>洛邑以此爲天下之中也有德則易以王無德則易以</span><br/>
<span class='tline' id='l193' data-llen='3996:4019'>亡○通鑑外紀云成王使召公先相宅周公至洛師復</span><br/>
<span class='tline' id='l194' data-llen='4019:4042'>卜申視營築謂之王城是爲東都○東京賦云召伯相</span><br/>
<span class='tline' id='l195' data-llen='4042:4065'>宅卜惟洛食周公初基其繩則直泝洛背河左伊右瀍</span><br/>
<span class='tline' id='l196' data-llen='4065:4092'><a onclick="displayPageImage('KR1c0039', 'WYG', '038-11b' );" name="038-11b" class="pb">[038-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4092:4115'>西阻九河東門於旋太室作鎮揭以熊耳底柱輟流鐔</span><br/>
<span class='tline' id='l198' data-llen='4115:4138'>以大岯○陸機洛陽記云洛陽城周公所制東西十里</span><br/>
<span class='tline' id='l199' data-llen='4138:4161'>南北十三里城上百歩有一樓櫓外有溝渠○一統志</span><br/>
<span class='tline' id='l200' data-llen='4161:4184'>河南河南府禹貢豫州之域武王定鼎郟鄏成王營洛</span><br/>
<span class='tline' id='l201' data-llen='4184:4207'>爲王城下都平王東遷乃居王城洛陽縣附郭本成周</span><br/>
<span class='tline' id='l202' data-llen='4207:4230'>地居洛水之北故曰洛陽洛陽故城在府城東洛水北</span><br/>
<span class='tline' id='l203' data-llen='4230:4239'>周公所營成周也</span><br/>
<span class='tline' id='l204' data-llen='4239:4246'>　　　田車</span><br/>
<span class='tline' id='l205' data-llen='4246:4273'><a onclick="displayPageImage('KR1c0039', 'WYG', '038-12a' );" name="038-12a" class="pb">[038-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4273:4296'>季彭山云田車在周禮巾車謂之木路不鞔以革而但</span><br/>
<span class='tline' id='l207' data-llen='4296:4319'>漆之蓋樸素渾堅之制也輿廣六尺六寸與兵車乗車</span><br/>
<span class='tline' id='l208' data-llen='4319:4342'>同惟輪則田車小兵車乗車三寸說者以兵車乗車皆</span><br/>
<span class='tline' id='l209' data-llen='4342:4365'>駕國馬而田車駕田馬故也然既差馬而齊之故四牡</span><br/>
<span class='tline' id='l210' data-llen='4365:4388'>孔阜皆良馬也特以田車欲便于搏獸故其輪稍低所</span><br/>
<span class='tline' id='l211' data-llen='4388:4408'>謂田馬雖不及龍馬之八尺蓋亦七尺之騋矣</span><br/>
<span class='tline' id='l212' data-llen='4408:4415'>　　　甫草</span><br/>
<span class='tline' id='l213' data-llen='4415:4438'>鄭箋云甫田之草也○爾雅十藪鄭有圃田郭云今滎</span><br/>
<span class='tline' id='l214' data-llen='4438:4465'><a onclick="displayPageImage('KR1c0039', 'WYG', '038-12b' );" name="038-12b" class="pb">[038-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4465:4488'>陽中牟縣西圃田澤是也○職方云河南曰豫州其澤</span><br/>
<span class='tline' id='l216' data-llen='4488:4511'>藪曰圃田○穆天子傳天子里甫田之路東至于房○</span><br/>
<span class='tline' id='l217' data-llen='4511:4534'>左傳皇武子曰鄭之有原圃猶秦之有具囿○竹書紀</span><br/>
<span class='tline' id='l218' data-llen='4534:4557'>年梁惠成王十年入河水于甫田又爲大溝而引甫水</span><br/>
<span class='tline' id='l219' data-llen='4557:4580'>○水經注云渠水歴中牟縣之圃田澤澤多麻黄草故</span><br/>
<span class='tline' id='l220' data-llen='4580:4603'>述征記曰踐縣逕便覩斯卉窮則知踰界詩所謂東有</span><br/>
<span class='tline' id='l221' data-llen='4603:4626'>圃草也西限長城東極官渡北佩渠水東西四十許里</span><br/>
<span class='tline' id='l222' data-llen='4626:4649'>南北二百許里中有沙岡上下二十四浦津津流逕通</span><br/>
<span class='tline' id='l223' data-llen='4649:4676'><a onclick="displayPageImage('KR1c0039', 'WYG', '038-13a' );" name="038-13a" class="pb">[038-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4676:4699'>淵潭相接水盛則北注渠溢則南播爲鄭隰之淵藪矣</span><br/>
<span class='tline' id='l225' data-llen='4699:4722'>○一統志圃田澤在河南開封府中牟縣西北七里其</span><br/>
<span class='tline' id='l226' data-llen='4722:4745'>澤東西五十里南北二十六里西限長城東極官渡高</span><br/>
<span class='tline' id='l227' data-llen='4745:4768'>者可耕窪者成滙今爲澤者八若東澤西澤之類爲陂</span><br/>
<span class='tline' id='l228' data-llen='4768:4789'>者三十有六若大灰小灰之類其實一圃田澤耳</span><br/>
<span class='tline' id='l229' data-llen='4789:4795'>　　　苗</span><br/>
<span class='tline' id='l230' data-llen='4795:4818'>傳云夏獵曰苗○爾雅夏獵爲苗郭璞曰爲苗稼除害</span><br/>
<span class='tline' id='l231' data-llen='4818:4841'>○周禮中夏教茇舍如振旅之陳辨號名之用遂以苗</span><br/>
<span class='tline' id='l232' data-llen='4841:4868'><a onclick="displayPageImage('KR1c0039', 'WYG', '038-13b' );" name="038-13b" class="pb">[038-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4868:4891'>田注云夏田爲苗擇取不孕任者若治苗去不秀實者</span><br/>
<span class='tline' id='l234' data-llen='4891:4901'>○公羊傳云春曰苗</span><br/>
<span class='tline' id='l235' data-llen='4901:4907'>　　　獸</span><br/>
<span class='tline' id='l236' data-llen='4907:4930'>說文云獸守備者也○國語云獸三爲羣○爾雅云四</span><br/>
<span class='tline' id='l237' data-llen='4930:4953'>足而毛謂之獸○周禮庖人掌共六獸鄭司農云麋鹿</span><br/>
<span class='tline' id='l238' data-llen='4953:4977'>熊麕野豕兔𤣥謂六獸當有狼而熊不屬又獸人掌罟</span><br/>
<span class='tline' id='l239' data-llen='4977:5000'>田獸獸醫掌療獸病療獸痬服不氏掌養猛獸而教擾</span><br/>
<span class='tline' id='l240' data-llen='5000:5023'>之穴氏掌攻蟄獸囿人掌囿游之獸禁○淮南子曰毛</span><br/>
<span class='tline' id='l241' data-llen='5023:5050'><a onclick="displayPageImage('KR1c0039', 'WYG', '038-14a' );" name="038-14a" class="pb">[038-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5050:5073'>犢生應龍應龍生建馬建馬生麒麟麒麟生庶獸凡毛</span><br/>
<span class='tline' id='l243' data-llen='5073:5080'>者生于庻獸</span><br/>
<span class='tline' id='l244' data-llen='5080:5086'>　　　敖</span><br/>
<span class='tline' id='l245' data-llen='5086:5109'>箋云敖鄭地今近滎陽○郡縣志敖山在鄭州滎澤縣</span><br/>
<span class='tline' id='l246' data-llen='5109:5132'>西十五里○水經濟水東逕敖山北注云詩薄獸于敖</span><br/>
<span class='tline' id='l247' data-llen='5132:5155'>山上有城殷仲丁所遷秦置倉于其中亦曰敖倉城○</span><br/>
<span class='tline' id='l248' data-llen='5155:5178'>吕東萊云晉師救鄭在敖鄗之間設七覆於敖前則敖</span><br/>
<span class='tline' id='l249' data-llen='5178:5201'>山之下平曠可以屯兵翳薈可以設伏東有甫草即此</span><br/>
<span class='tline' id='l250' data-llen='5201:5228'><a onclick="displayPageImage('KR1c0039', 'WYG', '038-14b' );" name="038-14b" class="pb">[038-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5228:5251'>地○郡國志河南滎陽有敖亭周宣王狩于敖○一統</span><br/>
<span class='tline' id='l252' data-llen='5251:5272'>志敖山在河南開封府鄭州河隂縣西北二十里</span><br/>
<span class='tline' id='l253' data-llen='5272:5279'>　　　金舄</span><br/>
<span class='tline' id='l254' data-llen='5279:5302'>箋云金舄黄朱色也疏即禮之赤舄也加金爲飾故謂</span><br/>
<span class='tline' id='l255' data-llen='5302:5306'>金舄</span><br/>
<span class='tline' id='l256' data-llen='5306:5319'>　　　㑹<span class='krp-note'>互見沔水/</span></span><br/>
<span class='tline' id='l257' data-llen='5319:5342'>儀禮云諸侯覲于天子爲宫方三百歩四門壇十有二</span><br/>
<span class='tline' id='l258' data-llen='5342:5365'>尋深四尺加方明于其上注此謂時㑹殷同也爲宫者</span><br/>
<span class='tline' id='l259' data-llen='5365:5392'><a onclick="displayPageImage('KR1c0039', 'WYG', '038-15a' );" name="038-15a" class="pb">[038-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5392:5415'>於國外王巡狩至方嶽諸侯㑹之亦爲此宫以見之又</span><br/>
<span class='tline' id='l261' data-llen='5415:5438'>云公侯伯子男皆就其旂而立四傳擯天子出拜日于</span><br/>
<span class='tline' id='l262' data-llen='5438:5461'>東門之外反視方明禮日于南門外禮月與四瀆于北</span><br/>
<span class='tline' id='l263' data-llen='5461:5484'>門外禮山川丘陵于西門外祭天燔柴祭山丘陵升祭</span><br/>
<span class='tline' id='l264' data-llen='5484:5507'>川沈祭地瘞○周禮大宗伯以賔禮親邦國時見曰㑹</span><br/>
<span class='tline' id='l265' data-llen='5507:5530'>注云時見者言無常期諸侯有不順服者王將有征討</span><br/>
<span class='tline' id='l266' data-llen='5530:5553'>之事則既朝覲王爲壇於國外合諸侯而命事焉春秋</span><br/>
<span class='tline' id='l267' data-llen='5553:5576'>傳曰有事而㑹不協而盟是也大司馬大㑹同帥士庶</span><br/>
<span class='tline' id='l268' data-llen='5576:5603'><a onclick="displayPageImage('KR1c0039', 'WYG', '038-15b' );" name="038-15b" class="pb">[038-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5603:5626'>子而掌其政令小司馬凡小㑹同掌其事大行人時㑹</span><br/>
<span class='tline' id='l270' data-llen='5626:5649'>以發四方之禁注云禁謂九伐之法司儀將合諸侯則</span><br/>
<span class='tline' id='l271' data-llen='5649:5672'>令爲壇三成宫旁一門詔王儀南鄉見諸侯土揖庶姓</span><br/>
<span class='tline' id='l272' data-llen='5672:5695'>時揖異姓天揖同姓○少儀云㑹同主詡○晉叔向云</span><br/>
<span class='tline' id='l273' data-llen='5695:5718'>明王之制歲聘以志業間朝以講禮再朝而㑹以示威</span><br/>
<span class='tline' id='l274' data-llen='5718:5728'>再㑹而盟以顯昭明</span><br/>
<span class='tline' id='l275' data-llen='5728:5734'>　　　同</span><br/>
<span class='tline' id='l276' data-llen='5734:5757'>周禮大宗伯云殷見曰同注殷猶衆也十二歲王如不</span><br/>
<span class='tline' id='l277' data-llen='5757:5784'><a onclick="displayPageImage('KR1c0039', 'WYG', '038-16a' );" name="038-16a" class="pb">[038-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5784:5807'>巡狩則六服盡朝朝禮既畢王亦爲壇合諸侯以命政</span><br/>
<span class='tline' id='l279' data-llen='5807:5830'>焉所命之政如王巡狩殷見四方四時分來終歲則徧</span><br/>
<span class='tline' id='l280' data-llen='5830:5852'>大行人云殷同以施天下之政注政謂邦國之九法</span><br/>
<span class='tline' id='l281' data-llen='5852:5875'>　按毛傳時見曰㑹殷見曰同此釋文則然耳其實宣</span><br/>
<span class='tline' id='l282' data-llen='5875:5898'>　王㑹諸侯於東都非必有征討又非十二年之事意</span><br/>
<span class='tline' id='l283' data-llen='5898:5921'>　者㑹諸侯之時亦曾爲壇于國外如覲禮所云與然</span><br/>
<span class='tline' id='l284' data-llen='5921:5944'>　㑹者交㑹同者同聚則諸侯見天子或並得稱之乎</span><br/>
<span class='tline' id='l285' data-llen='5944:5950'>　　　拾</span><br/>
<span class='tline' id='l286' data-llen='5950:5977'><a onclick="displayPageImage('KR1c0039', 'WYG', '038-16b' );" name="038-16b" class="pb">[038-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5977:6000'>三禮圖云□者臂捍以朱韋爲之謂之□者所以遂弦</span><br/>
<span class='tline' id='l288' data-llen='6000:6023'>也○周禮繕人掌王之用決拾注拾謂韝扞也著左臂</span><br/>
<span class='tline' id='l289' data-llen='6023:6046'>裏以韋爲之○禮書云拾亦謂之遂儀禮所謂袒決遂</span><br/>
<span class='tline' id='l290' data-llen='6046:6069'>是也亦謂之捍内則所謂佩決捍是也鄉射記大夫與</span><br/>
<span class='tline' id='l291' data-llen='6069:6092'>士射袒纁襦燕禮記君射袒朱襦蓋大夫與士射士則</span><br/>
<span class='tline' id='l292' data-llen='6092:6115'>以拾蔽膚大夫斂衣而已君與大夫射大夫以拾蔽膚</span><br/>
<span class='tline' id='l293' data-llen='6115:6138'>君斂衣而已鄭氏謂拾所以蔽膚斂衣者此也曲禮曰</span><br/>
<span class='tline' id='l294' data-llen='6138:6160'>野外軍中無摯以纓拾矢可也則拾亦可以爲摯與</span><br/>
<span class='tline' id='l295' data-llen='6160:6187'><a onclick="displayPageImage('KR1c0039', 'WYG', '038-17a' );" name="038-17a" class="pb">[038-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6187:6194'>　　　射夫</span><br/>
<span class='tline' id='l297' data-llen='6194:6217'>孔氏云大射禮選羣臣爲三耦若大夫不足以士充之</span><br/>
<span class='tline' id='l298' data-llen='6217:6240'>三耦之外其餘衆士與射者各自取匹謂之衆耦射人</span><br/>
<span class='tline' id='l299' data-llen='6240:6263'>說賔射之禮云王以六耦則天子大射亦六耦也故夏</span><br/>
<span class='tline' id='l300' data-llen='6263:6286'>官大司馬職云若大射則合諸侯之六耦此其義也射</span><br/>
<span class='tline' id='l301' data-llen='6286:6309'>人云諸侯四耦大射惟三耦者賔射對鄰國之君尊故</span><br/>
<span class='tline' id='l302' data-llen='6309:6332'>四耦大射與已之臣子卑故降之天子尊無與敵無所</span><br/>
<span class='tline' id='l303' data-llen='6332:6349'>差降大射賔射六耦之外亦當有衆耦</span><br/>
<span class='tline' id='l304' data-llen='6349:6376'><a onclick="displayPageImage('KR1c0039', 'WYG', '038-17b' );" name="038-17b" class="pb">[038-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6376:6382'>　　　徒</span><br/>
<span class='tline' id='l306' data-llen='6382:6405'>爾雅云徒御不驚輦者也○傳云徒輦也○周禮鄉師</span><br/>
<span class='tline' id='l307' data-llen='6405:6428'>云大軍旅㑹同治其輦注云輦人輓行所以載任器也</span><br/>
<span class='tline' id='l308' data-llen='6428:6451'>止以爲蕃營族師以時校登族之車輦縣師辨車輦之</span><br/>
<span class='tline' id='l309' data-llen='6451:6474'>稽遂人遂師掌以時登其車輦稍人若有㑹同師田行</span><br/>
<span class='tline' id='l310' data-llen='6474:6497'>役之事則以縣師之法作其輂輦○司馬法曰夏后氏</span><br/>
<span class='tline' id='l311' data-llen='6497:6520'>謂輦曰余車殷曰胡奴車周曰輜輦輦一斧一斤一鑿</span><br/>
<span class='tline' id='l312' data-llen='6520:6543'>一梩周輦加二板二築夏后氏二十人而輦殷十八人</span><br/>
<span class='tline' id='l313' data-llen='6543:6570'><a onclick="displayPageImage('KR1c0039', 'WYG', '038-18a' );" name="038-18a" class="pb">[038-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6570:6580'>而輦周十五人而輦</span><br/>
<span class='tline' id='l315' data-llen='6580:6586'>　　　庖</span><br/>
<span class='tline' id='l316' data-llen='6586:6609'>周禮庖人掌共六畜六獸六禽辨其名物凡其死生鱻</span><br/>
<span class='tline' id='l317' data-llen='6609:6632'>薧之物以共王之膳與其薦羞之物及后世子之膳羞</span><br/>
<span class='tline' id='l318' data-llen='6632:6656'>共祭祀之好羞共喪紀之庻羞賔客之禽獻鄭𤣥云庖</span><br/>
<span class='tline' id='l319' data-llen='6656:6679'>之言苞也裏肉曰苞苴○禮記曰君子逺庖厨凡有血</span><br/>
<span class='tline' id='l320' data-llen='6679:6702'>氣之物弗身踐也又曰獵之禮一爲乾豆二爲賔客三</span><br/>
<span class='tline' id='l321' data-llen='6702:6724'>爲充君之庖○帝王世紀云太昊取犧牲以共庖厨</span><br/>
<span class='tline' id='l322' data-llen='6724:6751'><a onclick="displayPageImage('KR1c0039', 'WYG', '038-18b' );" name="038-18b" class="pb">[038-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6751:6758'>　　吉日篇</span><br/>
<span class='tline' id='l324' data-llen='6758:6764'>　　　戊</span><br/>
<span class='tline' id='l325' data-llen='6764:6787'>爾雅云太歲在戊曰著雍○說文云戊中宫也象六甲</span><br/>
<span class='tline' id='l326' data-llen='6787:6810'>五龍相拘絞也戊承丁象人脅○釋名云戊茂也物皆</span><br/>
<span class='tline' id='l327' data-llen='6810:6833'>茂盛○漢書云豐茂于戊○蔡邕云大撓探五行之情</span><br/>
<span class='tline' id='l328' data-llen='6833:6856'>占斗綱所建於是始作甲乙以名日謂之幹作子丑以</span><br/>
<span class='tline' id='l329' data-llen='6856:6878'>名日謂之支支幹相配以成六旬○箋云戊剛日也</span><br/>
<span class='tline' id='l330' data-llen='6878:6884'>　　　伯</span><br/>
<span class='tline' id='l331' data-llen='6884:6911'><a onclick="displayPageImage('KR1c0039', 'WYG', '038-19a' );" name="038-19a" class="pb">[038-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6911:6934'>夏官校人云春祭馬祖夏祭先牧秋祭馬社冬祭馬歩</span><br/>
<span class='tline' id='l333' data-llen='6934:6957'>注云馬祖天駟先牧始養馬者馬社始乗馬者馬歩神</span><br/>
<span class='tline' id='l334' data-llen='6957:6980'>爲災害馬者○爾雅云天駟房也孫炎曰龍爲天馬故</span><br/>
<span class='tline' id='l335' data-llen='6980:7003'>房四星謂之天駟○孝經說云房爲龍馬○國語云農</span><br/>
<span class='tline' id='l336' data-llen='7003:7026'>祥晨正土乃脉發韋氏曰農祥房星也○晉書云房四</span><br/>
<span class='tline' id='l337' data-llen='7026:7049'>星爲明堂天子布政之宫也亦四輔也下第一星上將</span><br/>
<span class='tline' id='l338' data-llen='7049:7072'>也次次將也次次相也上星上相也南二星君位北二</span><br/>
<span class='tline' id='l339' data-llen='7072:7095'>星夫人位亦曰天駟爲天馬主車駕南星曰左驂次左</span><br/>
<span class='tline' id='l340' data-llen='7095:7122'><a onclick="displayPageImage('KR1c0039', 'WYG', '038-19b' );" name="038-19b" class="pb">[038-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7122:7145'>服次右服次右驂亦曰天廐又主開閉爲蓄藏之所由</span><br/>
<span class='tline' id='l342' data-llen='7145:7165'>也房星明則王者明驂星大則兵起星離民流</span><br/>
<span class='tline' id='l343' data-llen='7165:7171'>　　　禱</span><br/>
<span class='tline' id='l344' data-llen='7171:7194'>說文云禱告事求福也禂禱牲馬祭也詩曰既禡既禂</span><br/>
<span class='tline' id='l345' data-llen='7194:7217'>○爾雅曰既伯既禱馬祭也注伯祭馬祖也將用馬力</span><br/>
<span class='tline' id='l346' data-llen='7217:7240'>必先祭其先疏夏官馭夫春祭馬祖馬祖祭之在春其</span><br/>
<span class='tline' id='l347' data-llen='7240:7263'>常也而將用馬力則又用彼禮以禱之○周禮庾人祭</span><br/>
<span class='tline' id='l348' data-llen='7263:7286'>馬祖祭閑之先牧甸祝禂牲禂馬皆掌其祝號杜子春</span><br/>
<span class='tline' id='l349' data-llen='7286:7313'><a onclick="displayPageImage('KR1c0039', 'WYG', '038-20a' );" name="038-20a" class="pb">[038-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7313:7331'>云禂禱也爲馬禱無疾爲田禱多獲禽牲</span><br/>
<span class='tline' id='l351' data-llen='7331:7337'>　　　庚</span><br/>
<span class='tline' id='l352' data-llen='7337:7360'>爾雅云太歲在庚曰上章○史記云庚者言隂氣庚萬</span><br/>
<span class='tline' id='l353' data-llen='7360:7383'>物故曰庚○漢書曰歛更于庚○說文云位西方象秋</span><br/>
<span class='tline' id='l354' data-llen='7383:7406'>時萬物庚庚有實也庚承已象人齎○釋名云庚猶庚</span><br/>
<span class='tline' id='l355' data-llen='7406:7429'>也堅强貎○孔氏云曲禮外事以剛日擇馬亦用庚爲</span><br/>
<span class='tline' id='l356' data-llen='7429:7434'>剛日也</span><br/>
<span class='tline' id='l357' data-llen='7434:7440'>　　　午</span><br/>
<span class='tline' id='l358' data-llen='7440:7467'><a onclick="displayPageImage('KR1c0039', 'WYG', '038-20b' );" name="038-20b" class="pb">[038-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7467:7490'>爾雅云太歲在午曰敦牂○史記云午者陰陽交故曰</span><br/>
<span class='tline' id='l360' data-llen='7490:7513'>午○漢書曰咢布于午○說文云午牾也五月隂气午</span><br/>
<span class='tline' id='l361' data-llen='7513:7536'>逆陽冒地而出○孔氏曰擇馬用午日蓋於辰午爲馬</span><br/>
<span class='tline' id='l362' data-llen='7536:7559'>故也○漢書翼奉云南方之情惡惡行廉貞寅午主之</span><br/>
<span class='tline' id='l363' data-llen='7559:7582'>西方之情喜喜行寛大己酉主之二陽並行是以王者</span><br/>
<span class='tline' id='l364' data-llen='7582:7594'>吉午酉也詩曰吉日庚午</span><br/>
<span class='tline' id='l365' data-llen='7594:7600'>　　　麀</span><br/>
<span class='tline' id='l366' data-llen='7600:7610'>釋獸云鹿牡麚牝麀</span><br/>
<span class='tline' id='l367' data-llen='7610:7637'><a onclick="displayPageImage('KR1c0039', 'WYG', '038-21a' );" name="038-21a" class="pb">[038-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7637:7643'>　　　麌</span><br/>
<span class='tline' id='l369' data-llen='7643:7660'>箋云麕牡曰麌○爾雅云麕牡麌牝麜</span><br/>
<span class='tline' id='l370' data-llen='7660:7667'>　　　漆沮</span><br/>
<span class='tline' id='l371' data-llen='7667:7690'>禹貢雍州漆沮既從導渭自鳥鼠同穴東㑹于灃又東</span><br/>
<span class='tline' id='l372' data-llen='7690:7713'>㑹于涇又東過漆沮入于河孔安國曰漆沮二水名亦</span><br/>
<span class='tline' id='l373' data-llen='7713:7736'>曰洛○顔師古曰漆沮即馮翊之洛水也○蔡傳云漆</span><br/>
<span class='tline' id='l374' data-llen='7736:7759'>水寰宇記自耀州同官縣東北界來經華原縣合沮水</span><br/>
<span class='tline' id='l375' data-llen='7759:7782'>沮水地志出北地郡直路縣東今坊州宜君縣西北境</span><br/>
<span class='tline' id='l376' data-llen='7782:7809'><a onclick="displayPageImage('KR1c0039', 'WYG', '038-21b' );" name="038-21b" class="pb">[038-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7809:7832'>也寰宇記沮水自坊州昇平縣北子午嶺出俗號子午</span><br/>
<span class='tline' id='l378' data-llen='7832:7855'>水下合榆谷慈馬等川遂爲沮水至耀州華原縣合漆</span><br/>
<span class='tline' id='l379' data-llen='7855:7878'>水至同州朝邑縣東南入渭○水經漆水出扶風杜陽</span><br/>
<span class='tline' id='l380' data-llen='7878:7901'>縣俞山東北入于渭沮水出北地直路縣東過馮翊祋</span><br/>
<span class='tline' id='l381' data-llen='7901:7924'>祤縣北東入于洛○水經注鄭渠在太上皇陵東南濁</span><br/>
<span class='tline' id='l382' data-llen='7924:7947'>水注焉俗謂之漆水又謂之柒沮其一水東出即沮水</span><br/>
<span class='tline' id='l383' data-llen='7947:7965'>也故濁水得柒沮之名東北流注于洛水</span><br/>
<span class='tline' id='l384' data-llen='7965:7988'>　按漆沮二水名其源又各别故說者紛紛據孔安國</span><br/>
<span class='tline' id='l385' data-llen='7988:8015'><a onclick="displayPageImage('KR1c0039', 'WYG', '038-22a' );" name="038-22a" class="pb">[038-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8015:8038'>　顔師古之說漆沮即洛水也朱子亦云漆沮在西都</span><br/>
<span class='tline' id='l387' data-llen='8038:8061'>　畿内涇渭之北所謂洛水今洛水出陜西慶陽府環</span><br/>
<span class='tline' id='l388' data-llen='8061:8084'>　縣經延安府甘泉縣鄜州宜君縣子午嶺至中部縣</span><br/>
<span class='tline' id='l389' data-llen='8084:8107'>　入西安府界經耀州及同官縣至富平縣合沮水歴</span><br/>
<span class='tline' id='l390' data-llen='8107:8130'>　蒲城同州至朝邑縣東南入渭乃周官所云雍州其</span><br/>
<span class='tline' id='l391' data-llen='8130:8153'>　浸渭洛非伊洛之洛也寰宇記謂漆自同官來指此</span><br/>
<span class='tline' id='l392' data-llen='8153:8176'>　竊意漆水即洛水也與扶風杜陽之漆不同一統志</span><br/>
<span class='tline' id='l393' data-llen='8176:8199'>　不考乃云同官之漆出自鳳翔不知彼漆爲涇汭所</span><br/>
<span class='tline' id='l394' data-llen='8199:8226'><a onclick="displayPageImage('KR1c0039', 'WYG', '038-22b' );" name="038-22b" class="pb">[038-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8226:8249'>　間豈能飛渡涇汭而來同官邪沮水出自延安府宜</span><br/>
<span class='tline' id='l396' data-llen='8249:8272'>　君縣至子午嶺合子午水歴中部縣東南流入西安</span><br/>
<span class='tline' id='l397' data-llen='8272:8295'>　府界至富平縣合漆水即洛也孔氏注禹貢漆沮亦</span><br/>
<span class='tline' id='l398' data-llen='8295:8318'>　曰洛水是也但不當以沮并爲洛耳此馮翊之漆沮</span><br/>
<span class='tline' id='l399' data-llen='8318:8341'>　也即此漆沮之從天子之所與潛猗與漆沮是也蓋</span><br/>
<span class='tline' id='l400' data-llen='8341:8364'>　漆沮之㑹于同州者去鎬京三百餘里爾雅周之藪</span><br/>
<span class='tline' id='l401' data-llen='8364:8387'>　曰焦穫焦穫近於漆沮其山多獸其水多魚取魚狩</span><br/>
<span class='tline' id='l402' data-llen='8387:8410'>　獵之地當必此也書稱渭水東過漆沮亦是此漆沮</span><br/>
<span class='tline' id='l403' data-llen='8410:8437'><a onclick="displayPageImage('KR1c0039', 'WYG', '038-23a' );" name="038-23a" class="pb">[038-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8437:8460'>　若出扶風漆縣者則在灃之上流與經之次序不合</span><br/>
<span class='tline' id='l405' data-llen='8460:8483'>　矣其水經注所云濁水謂之漆沮者當在今臨潼縣</span><br/>
<span class='tline' id='l406' data-llen='8483:8506'>　界未知今之土俗亦名爲漆沮否然濁水一小水注</span><br/>
<span class='tline' id='l407' data-llen='8506:8529'>　鄭渠者耳非詩人所咏也一漆水出鳳翔府麟遊縣</span><br/>
<span class='tline' id='l408' data-llen='8529:8552'>　西普潤廢縣故漢漆縣也流經岐山北大欒水自西</span><br/>
<span class='tline' id='l409' data-llen='8552:8575'>　北注之南與杜水合齊詩所謂自杜沮漆者也其沮</span><br/>
<span class='tline' id='l410' data-llen='8575:8598'>　之所在孔仲達云未聞此扶風之漆沮也緜詩云自</span><br/>
<span class='tline' id='l411' data-llen='8598:8621'>　土沮漆指此何者不窋徙居戎翟之間在今慶陽府</span><br/>
<span class='tline' id='l412' data-llen='8621:8648'><a onclick="displayPageImage('KR1c0039', 'WYG', '038-23b' );" name="038-23b" class="pb">[038-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8648:8671'>　公劉遷豳在今邠州淳化縣西廢三泉縣界當涇水</span><br/>
<span class='tline' id='l414' data-llen='8671:8694'>　之西其道甚便而沮在涇之東漆又在沮之東俱隔</span><br/>
<span class='tline' id='l415' data-llen='8694:8717'>　大山公劉初遷必不至馮翊之漆沮也及大王自豳</span><br/>
<span class='tline' id='l416' data-llen='8717:8740'>　遷岐踰梁山始至岐山北漆沮合流之處梁山在今</span><br/>
<span class='tline' id='l417' data-llen='8740:8763'>　西安府乾州城西北五里當豳之西南孔仲達緜詩</span><br/>
<span class='tline' id='l418' data-llen='8763:8786'>　疏云漆沮在豳地二水東流亦過周非也若漆沮在</span><br/>
<span class='tline' id='l419' data-llen='8786:8809'>　豳則公劉于豳斯舘已有宫室大王何爲陶復陶穴</span><br/>
<span class='tline' id='l420' data-llen='8809:8832'>　哉但以大王初至扶風之地故陶復陶穴云耳又一</span><br/>
<span class='tline' id='l421' data-llen='8832:8859'><a onclick="displayPageImage('KR1c0039', 'WYG', '038-24a' );" name="038-24a" class="pb">[038-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8859:8882'>　沮水出鞏昌府階州角弩谷東南入渭此别一水也</span><br/>
<span class='tline' id='l423' data-llen='8882:8905'>　寰宇記云合榆谷水榆谷在臨洮去渭源近正謂此</span><br/>
<span class='tline' id='l424' data-llen='8905:8928'>　沮水若延安沮水何由西行數百里至臨洮既至臨</span><br/>
<span class='tline' id='l425' data-llen='8928:8942'>　洮又何由至西安之耀州耶</span><br/>
<span class='tline' id='l426' data-llen='8942:8948'>　　　祁</span><br/>
<span class='tline' id='l427' data-llen='8948:8971'>箋云祁當作麎○爾雅云麋牡麔牝麎其子䴠其跡纒</span><br/>
<span class='tline' id='l428' data-llen='8971:8994'>絶有力狄疏云麋總名也詩吉日云其麎孔有○說文</span><br/>
<span class='tline' id='l429' data-llen='8994:9017'>云麋鹿屬也冬至解角○運斗樞云瑶光星散爲麋○</span><br/>
<span class='tline' id='l430' data-llen='9017:9044'><a onclick="displayPageImage('KR1c0039', 'WYG', '038-24b' );" name="038-24b" class="pb">[038-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9044:9067'>獸人云夏獻麋醢人朝事之豆昌本麋臡菁菹麋臡○</span><br/>
<span class='tline' id='l432' data-llen='9067:9090'>左傳莊十七年多麋注云麋多則害五稼○月令仲冬</span><br/>
<span class='tline' id='l433' data-llen='9090:9113'>麋角解熊氏云鹿是山獸夏至得隂氣而解角麋是澤</span><br/>
<span class='tline' id='l434' data-llen='9113:9136'>獸故冬至得陽氣而解角賈公彦云麋爲隂獸情淫而</span><br/>
<span class='tline' id='l435' data-llen='9136:9159'>游澤冬至隂方退故解角從隂退之象鹿是陽獸情淫</span><br/>
<span class='tline' id='l436' data-llen='9159:9182'>而游山夏至得隂而解角從陽退之象若節氣早則麋</span><br/>
<span class='tline' id='l437' data-llen='9182:9205'>角十一月解故夏小正云十一月麋角隕墜若節氣晚</span><br/>
<span class='tline' id='l438' data-llen='9205:9228'>則十二月麋角解故小正云十二月隕麋角○莊子云</span><br/>
<span class='tline' id='l439' data-llen='9228:9255'><a onclick="displayPageImage('KR1c0039', 'WYG', '038-25a' );" name="038-25a" class="pb">[038-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9255:9278'>麋與鹿交又曰麋鹿食薦○陶隱居云麋千百爲羣多</span><br/>
<span class='tline' id='l441' data-llen='9278:9301'>牝少牡人言一牡輒交十餘牝交畢即死其脂墮土中</span><br/>
<span class='tline' id='l442' data-llen='9301:9324'>經年人得之方好名曰遁脂○埤雅云白虎通曰熊爲</span><br/>
<span class='tline' id='l443' data-llen='9324:9347'>獸巧猛麋爲獸迷惑故天子射熊諸侯射麋麋水獸也</span><br/>
<span class='tline' id='l444' data-llen='9347:9370'>青黒色肉蹄一牡能乗十牝角自生至堅無兩月之久</span><br/>
<span class='tline' id='l445' data-llen='9370:9393'>大者乃重二十餘斤其堅如石計一夜須生數兩此骨</span><br/>
<span class='tline' id='l446' data-llen='9393:9400'>血之至强者</span><br/>
<span class='tline' id='l447' data-llen='9400:9406'>　　　客</span><br/>
<span class='tline' id='l448' data-llen='9406:9433'><a onclick="displayPageImage('KR1c0039', 'WYG', '038-25b' );" name="038-25b" class="pb">[038-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9433:9456'>周禮大宗伯以饗燕之禮親四方之賔客大行人掌大</span><br/>
<span class='tline' id='l450' data-llen='9456:9479'>賔之禮及大客之儀注云大賔要服以内諸侯大客謂</span><br/>
<span class='tline' id='l451' data-llen='9479:9502'>其孤卿小行人大客則擯小客則受其幣而聽其辭疏</span><br/>
<span class='tline' id='l452' data-llen='9502:9525'>云大客爲要服以内諸侯之使臣小客謂蕃國諸侯之</span><br/>
<span class='tline' id='l453' data-llen='9525:9548'>使臣○孔疏云天子所賔客惟諸侯耳對文君爲大賔</span><br/>
<span class='tline' id='l454' data-llen='9548:9560'>臣爲大客散則賔亦客也</span><br/>
<span class='tline' id='l455' data-llen='9560:9566'>　　　醴</span><br/>
<span class='tline' id='l456' data-llen='9566:9589'>周禮酒正辨五齊之名二曰醴齊注云醴猶體也成而</span><br/>
<span class='tline' id='l457' data-llen='9589:9616'><a onclick="displayPageImage('KR1c0039', 'WYG', '038-26a' );" name="038-26a" class="pb">[038-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9616:9639'>汁滓相將如今甜酒矣○明堂位云殷尚醴○韓詩說</span><br/>
<span class='tline' id='l459' data-llen='9639:9662'>云醴甜而不泲也○說文云酒一宿熟也○孔疏云醴</span><br/>
<span class='tline' id='l460' data-llen='9662:9685'>不可專飲天子於羣臣不徒設醴而已此言酌醴者左</span><br/>
<span class='tline' id='l461' data-llen='9685:9708'>傳天子饗諸侯每言饗醴命之宥是饗醴者天子飲酒</span><br/>
<span class='tline' id='l462' data-llen='9708:9718'>之敬故舉醴言之也</span><br/>
<span class='tline' id='l463' data-llen='9718:9721'>　</span><br/>
<span class='tline' id='l464' data-llen='9721:9724'>　</span><br/>
<span class='tline' id='l465' data-llen='9724:9727'>　</span><br/>
<span class='tline' id='l466' data-llen='9727:9754'><a onclick="displayPageImage('KR1c0039', 'WYG', '038-26b' );" name="038-26b" class="pb">[038-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='9754:9757'>　</span><br/>
<span class='tline' id='l468' data-llen='9757:9760'>　</span><br/>
<span class='tline' id='l469' data-llen='9760:9763'>　</span><br/>
<span class='tline' id='l470' data-llen='9763:9766'>　</span><br/>
<span class='tline' id='l471' data-llen='9766:9769'>　</span><br/>
<span class='tline' id='l472' data-llen='9769:9772'>　</span><br/>
<span class='tline' id='l473' data-llen='9772:9775'>　</span><br/>
<span class='tline' id='l474' data-llen='9775:9788'>　六家詩名物疏卷三十五</span><br/>
</p>
<p><br/>
</p>
  </div>
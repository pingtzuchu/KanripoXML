<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1c0039', 'WYG', '044-1a' );" name="044-1a" class="pb">[044-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　六家詩名物疏卷四十一　明　馮復京　撰</span><br/>
<span class='tline' id='l10' data-llen='214:225'>　　小雅谷風之什二</span><br/>
<span class='tline' id='l11' data-llen='225:233'>　　楚茨篇上</span><br/>
<span class='tline' id='l12' data-llen='233:239'>　　　倉</span><br/>
<span class='tline' id='l13' data-llen='239:262'>釋名云倉藏也藏榖物也○月令云季春發倉廩賜貧</span><br/>
<span class='tline' id='l14' data-llen='262:285'>窮孟冬命有司修囷倉務積聚○周禮倉人掌粟入之</span><br/>
<span class='tline' id='l15' data-llen='285:308'>藏辨九穀之物以待邦用若穀不足則止餘散用有餘</span><br/>
<span class='tline' id='l16' data-llen='308:334'><a onclick="displayPageImage('KR1c0039', 'WYG', '044-1b' );" name="044-1b" class="pb">[044-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='334:345'>則藏之以待凶而頒之</span><br/>
<span class='tline' id='l18' data-llen='345:351'>　　　庾</span><br/>
<span class='tline' id='l19' data-llen='351:374'>釋名云庾裕也言盈裕也○周語云野有露積韋昭云</span><br/>
<span class='tline' id='l20' data-llen='374:397'>庾露積穀也○疏云庾積粟未入倉露地積聚之九章</span><br/>
<span class='tline' id='l21' data-llen='397:407'>算術平地委粟是也</span><br/>
<span class='tline' id='l22' data-llen='407:414'>　　　享祀</span><br/>
<span class='tline' id='l23' data-llen='414:437'>疏云享祀雖總於祭因在前則為灌及朝踐○郊特牲</span><br/>
<span class='tline' id='l24' data-llen='437:460'>云周人尚臭既灌然後迎牲詔祝於室坐尸於堂注云</span><br/>
<span class='tline' id='l25' data-llen='460:486'><a onclick="displayPageImage('KR1c0039', 'WYG', '044-2a' );" name="044-2a" class="pb">[044-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='486:509'>謂朝事時也○禮書云尸入既祼于室然後延之於户</span><br/>
<span class='tline' id='l27' data-llen='509:532'>西坐於主東南面行朝踐之禮是時君出迎牲蕭載膟</span><br/>
<span class='tline' id='l28' data-llen='532:555'>膋合黍稷焫于爐然後詔以羮定焉其禮亦謂之朝事</span><br/>
<span class='tline' id='l29' data-llen='555:570'>又謂之朝獻以象朝時之所養也</span><br/>
<span class='tline' id='l30' data-llen='570:576'>　　　妥</span><br/>
<span class='tline' id='l31' data-llen='576:599'>疏云妥侑當饋食之節○郊特牲云舉斝角詔妥尸注</span><br/>
<span class='tline' id='l32' data-llen='599:622'>云妥安坐也尸始入舉奠斝若奠角將祭之祝則詔主</span><br/>
<span class='tline' id='l33' data-llen='622:645'>人拜安尸使之坐尸即至尊之坐或時自不安時則以</span><br/>
<span class='tline' id='l34' data-llen='645:671'><a onclick="displayPageImage('KR1c0039', 'WYG', '044-2b' );" name="044-2b" class="pb">[044-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='671:694'>拜安之○少牢禮云尸即席坐主人拜妥尸即奠○賈</span><br/>
<span class='tline' id='l36' data-llen='694:717'>公彦云天子諸侯大夫士雖同名饋食仍有小别何者</span><br/>
<span class='tline' id='l37' data-llen='717:740'>天子諸侯食前仍有饋獻一是饋熟隂厭陽厭尸入室</span><br/>
<span class='tline' id='l38' data-llen='740:763'>乃獻大夫士則饋熟與黍稷為隂厭陽厭前無饋獻以</span><br/>
<span class='tline' id='l39' data-llen='763:786'>此為異耳○禮書云羮定詔於堂然後延主于奥尸坐</span><br/>
<span class='tline' id='l40' data-llen='786:809'>其北主人拜妥尸而奠爵舉焉俎則載合亨之熟而簠</span><br/>
<span class='tline' id='l41' data-llen='809:832'>簋之黍稷進焉又云周官掌次祭祀張尸次于廟門之</span><br/>
<span class='tline' id='l42' data-llen='832:855'>西及其入也主人立于阼階東西南面尸盥而進升自</span><br/>
<span class='tline' id='l43' data-llen='855:881'><a onclick="displayPageImage('KR1c0039', 'WYG', '044-3a' );" name="044-3a" class="pb">[044-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='881:904'>西階主人升自阼階祝從尸主人從祝尸入即席東面</span><br/>
<span class='tline' id='l45' data-llen='904:927'>而坐祝主人西南而立皆拜妥尸尸答拜遂坐而挼祭</span><br/>
<span class='tline' id='l46' data-llen='927:933'>　　　侑</span><br/>
<span class='tline' id='l47' data-llen='933:956'>特牲禮云尸三飯告飽祝侑之如初○少牢禮云尸三</span><br/>
<span class='tline' id='l48' data-llen='956:979'>飯又食食胾又食舉腊肩又食舉牢骼又食告飽祝侑</span><br/>
<span class='tline' id='l49' data-llen='979:1002'>曰皇尸未實侑尸又食舉牢肩尸不飯主人不言拜侑</span><br/>
<span class='tline' id='l50' data-llen='1002:1025'>尸又三飯○太祝云辨九拜以享右祭祀注云右讀為</span><br/>
<span class='tline' id='l51' data-llen='1025:1048'>侑勸尸食而拜又云逆尸令鐘鼓右亦如之○鄭氏云</span><br/>
<span class='tline' id='l52' data-llen='1048:1074'><a onclick="displayPageImage('KR1c0039', 'WYG', '044-3b' );" name="044-3b" class="pb">[044-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1074:1097'>食大名小數曰飯士九飯大夫十一飯其餘有十三飯</span><br/>
<span class='tline' id='l54' data-llen='1097:1120'>十五飯賈公彦云一口謂之一飯士三飯即告飽而侑</span><br/>
<span class='tline' id='l55' data-llen='1120:1141'>大夫七飯而侑諸侯九飯而侑天子十一飯而侑</span><br/>
<span class='tline' id='l56' data-llen='1141:1149'>　　　絜牛羊</span><br/>
<span class='tline' id='l57' data-llen='1149:1172'>疏云鮮絜爾王者所祀之牛羊於周禮司徒奉牛司馬</span><br/>
<span class='tline' id='l58' data-llen='1172:1195'>奉羊○劉執中云絜者在滌而芻之也○郊特牲云帝</span><br/>
<span class='tline' id='l59' data-llen='1195:1218'>牛必在滌三月稷牛惟具○周禮充人掌繫祭祀之牲</span><br/>
<span class='tline' id='l60' data-llen='1218:1238'>牲祀五帝則繫于牢芻之三月享先王亦如之</span><br/>
<span class='tline' id='l61' data-llen='1238:1264'><a onclick="displayPageImage('KR1c0039', 'WYG', '044-4a' );" name="044-4a" class="pb">[044-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1264:1287'>　按絜字古屑奚結二音潔字古通作絜故孔疏云鮮</span><br/>
<span class='tline' id='l63' data-llen='1287:1310'>　絜所祀之牛羊也朱傳無明説今俚儒以絜為度義</span><br/>
<span class='tline' id='l64' data-llen='1310:1317'>　出自妄臆</span><br/>
<span class='tline' id='l65' data-llen='1317:1323'>　　　剥</span><br/>
<span class='tline' id='l66' data-llen='1323:1346'>鄭云有解剥其皮者○禮運曰腥其俎孰其殽注云腥</span><br/>
<span class='tline' id='l67' data-llen='1346:1369'>謂豚解而腥之孰謂體解而爓之孔氏云豚解腥之是</span><br/>
<span class='tline' id='l68' data-llen='1369:1392'>解剥其肉體解爓之是煑孰之者陳祥道云國語曰禘</span><br/>
<span class='tline' id='l69' data-llen='1392:1415'>郊之事則有全脀王公立飲有房脀親戚燕飲有殽脀</span><br/>
<span class='tline' id='l70' data-llen='1415:1441'><a onclick="displayPageImage('KR1c0039', 'WYG', '044-4b' );" name="044-4b" class="pb">[044-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1441:1464'>全脀豚解也房脀體解也殽脀骨析也士喪禮特豚四</span><br/>
<span class='tline' id='l72' data-llen='1464:1487'>鬄去蹄兩胉脊既夕鼎實羊左胖亦如之然則四鬄者</span><br/>
<span class='tline' id='l73' data-llen='1487:1510'>殊左右肩髀而為四又兩胉一脊而為七此所謂豚解</span><br/>
<span class='tline' id='l74' data-llen='1510:1533'>也士喪禮畧豚解而已至虞然後豚解體解兼有焉若</span><br/>
<span class='tline' id='l75' data-llen='1533:1556'>夫正祭則天子諸侯有豚解體解大夫有體解無豚解</span><br/>
<span class='tline' id='l76' data-llen='1556:1579'>以其無朝踐獻腥之禮故也○周禮内饔凡宗廟之祭</span><br/>
<span class='tline' id='l77' data-llen='1579:1598'>祀掌割亨之事司士凡祭祀帥其屬而割牲</span><br/>
<span class='tline' id='l78' data-llen='1598:1604'>　　　亨</span><br/>
<span class='tline' id='l79' data-llen='1604:1630'><a onclick="displayPageImage('KR1c0039', 'WYG', '044-5a' );" name="044-5a" class="pb">[044-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1630:1653'>周禮内饔掌王及后世子膳羞之割亨煎和之事凡宗</span><br/>
<span class='tline' id='l81' data-llen='1653:1676'>廟之祭祀掌割亨之事外饔掌外祭祀之割亨共其脯</span><br/>
<span class='tline' id='l82' data-llen='1676:1699'>修刑膴陳其鼎俎實之牲體魚腊凡賔客之饔飱饗食</span><br/>
<span class='tline' id='l83' data-llen='1699:1722'>之事亦如之邦饗耆老孤子士庻子掌割亨之事亨人</span><br/>
<span class='tline' id='l84' data-llen='1722:1745'>掌共鼎鑊以給水火之齊職外内饔之爨亨煑辨膳羞</span><br/>
<span class='tline' id='l85' data-llen='1745:1761'>之物祭祀共太羮鉶羮賔客亦如之</span><br/>
<span class='tline' id='l86' data-llen='1761:1767'>　　　肆</span><br/>
<span class='tline' id='l87' data-llen='1767:1790'>傳云肆陳也或陳于牙疏地官牛人云凡祭祀共其牛</span><br/>
<span class='tline' id='l88' data-llen='1790:1816'><a onclick="displayPageImage('KR1c0039', 'WYG', '044-5b' );" name="044-5b" class="pb">[044-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1816:1837'>牲之牙注云牙若今屠家縣肉架則肆謂既殺乃</span><br/>
<span class='tline' id='l90' data-llen='1837:1858'>陳之於牙上也○箋云有肆其骨體于俎者釋文</span><br/>
<span class='tline' id='l91' data-llen='1858:1879'>肆他歴反○禮運云然後退而合亨體其犬豕牛</span><br/>
<span class='tline' id='l92' data-llen='1879:1900'>羊注云謂分别骨體之貴賤以為衆俎也○禮書</span><br/>
<span class='tline' id='l93' data-llen='1900:1921'>云周禮王之牲事冢宰太僕贊之五官共奉之内</span><br/>
<span class='tline' id='l94' data-llen='1921:1942'>饔外饔割亨之司士帥其屬而割羞諸子正其牲</span><br/>
<span class='tline' id='l95' data-llen='1942:1963'>體肱骨三肩臂臑也股骨三肫賂觳也脊骨三正</span><br/>
<span class='tline' id='l96' data-llen='1963:1984'>脊脡脊横脊也脅骨三代脅長脅脰肩也正脊之</span><br/>
<span class='tline' id='l97' data-llen='1984:2010'><a onclick="displayPageImage('KR1c0039', 'WYG', '044-6a' );" name="044-6a" class="pb">[044-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2010:2033'>前則膉也肫之上則髀也然則左右肱之肩臂臑與左</span><br/>
<span class='tline' id='l99' data-llen='2033:2056'>右股之肫胳觳而為十有二脊骨三與左右脅骨六而</span><br/>
<span class='tline' id='l100' data-llen='2056:2079'>為九二觳正祭不薦於神尸主人之俎兩髀不升於主</span><br/>
<span class='tline' id='l101' data-llen='2079:2102'>人主婦之俎膉不升於吉祭之俎則祭之所用者去髀</span><br/>
<span class='tline' id='l102' data-llen='2102:2125'>膉而二十有一去二觳而為十九矣祭統曰商人貴髀</span><br/>
<span class='tline' id='l103' data-llen='2125:2148'>周人貴肩以周人之禮觀之脅貴中而賤兩端骨貴右</span><br/>
<span class='tline' id='l104' data-llen='2148:2163'>而賤左貴前而賤後貴上而賤下</span><br/>
<span class='tline' id='l105' data-llen='2163:2169'>　　　將</span><br/>
<span class='tline' id='l106' data-llen='2169:2195'><a onclick="displayPageImage('KR1c0039', 'WYG', '044-6b' );" name="044-6b" class="pb">[044-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2195:2218'>傳云將齊也王肅云分齊其肉所當用○箋云有奉持</span><br/>
<span class='tline' id='l108' data-llen='2218:2241'>而進之者疏云是司徒小子之類然羣臣助祭各有所</span><br/>
<span class='tline' id='l109' data-llen='2241:2264'>掌奉持進之非獨此二職而已○大司徒云祀五帝奉</span><br/>
<span class='tline' id='l110' data-llen='2264:2287'>牛牲羞其肆享先王亦如之小子職云掌祭祀羞羊肆</span><br/>
<span class='tline' id='l111' data-llen='2287:2293'>羊殽肉豆</span><br/>
<span class='tline' id='l112' data-llen='2293:2299'>　　　祝</span><br/>
<span class='tline' id='l113' data-llen='2299:2322'>周禮太祝掌六祝之辭以事鬼神示祈福祥求永貞掌</span><br/>
<span class='tline' id='l114' data-llen='2322:2345'>六祈作六辭辨六號九祭九拜几大禋祀肆享祭示則</span><br/>
<span class='tline' id='l115' data-llen='2345:2371'><a onclick="displayPageImage('KR1c0039', 'WYG', '044-7a' );" name="044-7a" class="pb">[044-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2371:2394'>執明水火而號祝隋釁逆牲逆尸令鐘鼓右亦如之來</span><br/>
<span class='tline' id='l117' data-llen='2394:2417'>瞽令皋舞相尸禮既祭令徹小祝掌小祭祀大祭祀逆</span><br/>
<span class='tline' id='l118' data-llen='2417:2440'>齍盛送逆尸沃尸盥贊隋贊徹贊奠凡事佐太祝喪祝</span><br/>
<span class='tline' id='l119' data-llen='2440:2463'>掌喪祭之祝號甸祝掌表貉之祝號詛祝掌盟詛類造</span><br/>
<span class='tline' id='l120' data-llen='2463:2486'>攻説襘禜之祝號○儀禮士喪既夕有夏祝商祝士虞</span><br/>
<span class='tline' id='l121' data-llen='2486:2499'>特牲饋食少牢饋食皆有祝</span><br/>
<span class='tline' id='l122' data-llen='2499:2505'>　　　祭</span><br/>
<span class='tline' id='l123' data-llen='2505:2528'>周禮大宗伯以吉禮事邦國之鬼神示○尚書大傳云</span><br/>
<span class='tline' id='l124' data-llen='2528:2554'><a onclick="displayPageImage('KR1c0039', 'WYG', '044-7b' );" name="044-7b" class="pb">[044-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2554:2577'>祭之為言察也察者至也至者人事也人事至然後祭</span><br/>
<span class='tline' id='l126' data-llen='2577:2600'>祭者薦也薦之為言在也在也者在其道也○禮記云</span><br/>
<span class='tline' id='l127' data-llen='2600:2623'>禮有五經莫重於祭夫祭者非物自外至者也自中出</span><br/>
<span class='tline' id='l128' data-llen='2623:2646'>生於心者也心怵而奉之以禮是故惟賢者能盡祭之</span><br/>
<span class='tline' id='l129' data-llen='2646:2649'>義</span><br/>
<span class='tline' id='l130' data-llen='2649:2655'>　　　祊</span><br/>
<span class='tline' id='l131' data-llen='2655:2678'>爾雅云閍謂之門郭注引詩曰祝祭于祊疏云案祊本</span><br/>
<span class='tline' id='l132' data-llen='2678:2701'>廟門之名設祭於廟門因名其祭亦名祊凡祊有二種</span><br/>
<span class='tline' id='l133' data-llen='2701:2727'><a onclick="displayPageImage('KR1c0039', 'WYG', '044-8a' );" name="044-8a" class="pb">[044-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2727:2750'>一是正祭之時既設於廟又求神於廟門之内郊特牲</span><br/>
<span class='tline' id='l135' data-llen='2750:2773'>云索祭祝于祊及詩云祝祭于祊注云祊平生門内之</span><br/>
<span class='tline' id='l136' data-llen='2773:2796'>旁待賔客之處與祭同日也二是明日繹祭之時設饌</span><br/>
<span class='tline' id='l137' data-llen='2796:2819'>於廟門外西室亦謂之祊即郊特牲注云祊之禮宜於</span><br/>
<span class='tline' id='l138' data-llen='2819:2842'>廟門外之西室及禮器云為祊乎外是也然則廟門内</span><br/>
<span class='tline' id='l139' data-llen='2842:2865'>外皆有祊稱○郊特牲曰直祭祝于主索祭祝于祊不</span><br/>
<span class='tline' id='l140' data-llen='2865:2888'>知神之所在于彼乎于此乎或諸逺人乎祭于祊尚曰</span><br/>
<span class='tline' id='l141' data-llen='2888:2918'>求諸逺者與祊之為言倞也○説文作<img height='20' width='20' alt='&amp;KR2358' title='KR2358' src='https://raw.githubusercontent.com/kanripo/KR-Gaiji/master/images/KR2358.png'/>云門内先祖</span><br/>
<span class='tline' id='l142' data-llen='2918:2944'><a onclick="displayPageImage('KR1c0039', 'WYG', '044-8b' );" name="044-8b" class="pb">[044-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2944:2967'>所彷徨也○王氏云凡祀祼鬯則求諸隂焫蕭則求諸</span><br/>
<span class='tline' id='l144' data-llen='2967:2990'>陽索祭祀于祊則求諸隂陽之間蓋䰟無不之神無不</span><br/>
<span class='tline' id='l145' data-llen='2990:2999'>在求之之備如此</span><br/>
<span class='tline' id='l146' data-llen='2999:3006'>　　　神保</span><br/>
<span class='tline' id='l147' data-llen='3006:3029'>朱傳云神保蓋尸之嘉號○禮記曲禮云為人子者祭</span><br/>
<span class='tline' id='l148' data-llen='3029:3052'>祝不為尸又云孫可以為王父尸子不可以為父尸曾</span><br/>
<span class='tline' id='l149' data-llen='3052:3075'>子問孔子曰祭成喪者必有尸尸必以孫孫幼則使人</span><br/>
<span class='tline' id='l150' data-llen='3075:3098'>抱之無孫則取于同姓可也祭殤必厭蓋弗成也禮器</span><br/>
<span class='tline' id='l151' data-llen='3098:3124'><a onclick="displayPageImage('KR1c0039', 'WYG', '044-9a' );" name="044-9a" class="pb">[044-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3124:3147'>云周坐尸詔侑武方其禮亦然其道一也夏立尸而卒</span><br/>
<span class='tline' id='l153' data-llen='3147:3170'>祭殷坐尸周旅酬六尸郊特牲云舉斝角詔妥尸古者</span><br/>
<span class='tline' id='l154' data-llen='3170:3193'>尸無事則立有事而後坐也尸神象也小記父為士子</span><br/>
<span class='tline' id='l155' data-llen='3193:3216'>為天子諸侯則祭以天子諸侯其尸服以士服父為天</span><br/>
<span class='tline' id='l156' data-llen='3216:3239'>子諸侯子為士祭以士其尸服以士服少儀婦人為尸</span><br/>
<span class='tline' id='l157' data-llen='3239:3262'>坐則不手拜雜記孔子云尸弁冕而出卿大夫士皆下</span><br/>
<span class='tline' id='l158' data-llen='3262:3285'>之尸必式必有前驅祭統云尸謖君與卿四人餕尸在</span><br/>
<span class='tline' id='l159' data-llen='3285:3308'>廟外則疑于臣在廟中則全于君又云尸飲三衆賔飲</span><br/>
<span class='tline' id='l160' data-llen='3308:3334'><a onclick="displayPageImage('KR1c0039', 'WYG', '044-9b' );" name="044-9b" class="pb">[044-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3334:3357'>一示民有上下也○周禮掌次凡祭祀張尸次守祧祭</span><br/>
<span class='tline' id='l162' data-llen='3357:3380'>祀各以其服授尸大司樂尸出入則令奏肆夏大祝凡</span><br/>
<span class='tline' id='l163' data-llen='3380:3403'>大禋祀肆享祭示則執明火而號祝隋則執釁逆牲逆</span><br/>
<span class='tline' id='l164' data-llen='3403:3426'>尸令鐘鼓侑亦如之相尸禮小祝大祭祀逆尸沃尸盥</span><br/>
<span class='tline' id='l165' data-llen='3426:3449'>節服氏郊祀裘冕二人執戈送逆尸士師若祭勝國之</span><br/>
<span class='tline' id='l166' data-llen='3449:3472'>社則為之尸祀五帝則沃尸○士虞禮尸服卒者之上</span><br/>
<span class='tline' id='l167' data-llen='3472:3495'>服男男尸女女尸必使異姓不使賤者○逸禮記祫禮</span><br/>
<span class='tline' id='l168' data-llen='3495:3518'>云毁廟之主升合食而立二尸○曾子云王者宗廟以</span><br/>
<span class='tline' id='l169' data-llen='3518:3545'><a onclick="displayPageImage('KR1c0039', 'WYG', '044-10a' );" name="044-10a" class="pb">[044-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3545:3568'>卿為尸不以公為尸辟嫌也○禮書云天子諸侯之尸</span><br/>
<span class='tline' id='l171' data-llen='3568:3591'>以卿大夫則幼者不與禮曰尸必以孫孫則使人抱之</span><br/>
<span class='tline' id='l172' data-llen='3591:3614'>此大夫士之禮與喪禮始喪而奠則無尸以人道事之</span><br/>
<span class='tline' id='l173' data-llen='3614:3637'>也既葬而祭則有尸以神道事之也祭祀同几則一尸</span><br/>
<span class='tline' id='l174' data-llen='3637:3660'>儀禮曰男男尸女女尸謂虞祭也大夫前祭一日筮尸</span><br/>
<span class='tline' id='l175' data-llen='3660:3683'>士前祭三日筮尸大夫于尸再宿而一戒士于尸一宿</span><br/>
<span class='tline' id='l176' data-llen='3683:3706'>而無戒推而上之人君蓋亦前三日筮尸而宿戒之儀</span><br/>
<span class='tline' id='l177' data-llen='3706:3712'>又加隆矣</span><br/>
<span class='tline' id='l178' data-llen='3712:3739'><a onclick="displayPageImage('KR1c0039', 'WYG', '044-10b' );" name="044-10b" class="pb">[044-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3739:3745'>　　　爨</span><br/>
<span class='tline' id='l180' data-llen='3745:3768'>釋名云爨銓也銓度甘辛調和之處也○禮記云孟夏</span><br/>
<span class='tline' id='l181' data-llen='3768:3791'>其祀竈又云臧文仲焉知禮燔柴於竈竈者老婦之祭</span><br/>
<span class='tline' id='l182' data-llen='3791:3814'>也故盛於盆尊於瓶又云庶士庶人立一祀或立户或</span><br/>
<span class='tline' id='l183' data-llen='3814:3837'>立竈○士虞禮側亨于廟門外之右東面魚腊爨亞之</span><br/>
<span class='tline' id='l184' data-llen='3837:3860'>北上饎爨在東北西面特牲饋食主人視饎爨于西堂</span><br/>
<span class='tline' id='l185' data-llen='3860:3883'>下亨于門外東方西面北上記云牲爨在廟門外魚腊</span><br/>
<span class='tline' id='l186' data-llen='3883:3906'>爨在其南饋爨在西壁尸卒食而祭饎爨雍爨少牢饋</span><br/>
<span class='tline' id='l187' data-llen='3906:3933'><a onclick="displayPageImage('KR1c0039', 'WYG', '044-11a' );" name="044-11a" class="pb">[044-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3933:3956'>食禮雍爨在門東南北上廩爨在雍爨之北○淮南子</span><br/>
<span class='tline' id='l189' data-llen='3956:3979'>云黄帝作竈死為竈神○白虎通云夏祭竈者火之主</span><br/>
<span class='tline' id='l190' data-llen='3979:3987'>人所以自養也</span><br/>
<span class='tline' id='l191' data-llen='3987:3993'>　　　俎</span><br/>
<span class='tline' id='l192' data-llen='3993:4016'>周禮膳夫云王日一舉鼎十有二物皆有俎○禮記云</span><br/>
<span class='tline' id='l193' data-llen='4016:4039'>取俎進俎不坐又云鼎俎竒而籩豆偶隂陽之義也又</span><br/>
<span class='tline' id='l194' data-llen='4039:4062'>云凡羞有俎者則於俎内祭其有折俎者取祭反之不</span><br/>
<span class='tline' id='l195' data-llen='4062:4085'>坐燔亦如之又云俎有虞氏以梡夏后氏以嶡殷以椇</span><br/>
<span class='tline' id='l196' data-llen='4085:4112'><a onclick="displayPageImage('KR1c0039', 'WYG', '044-11b' );" name="044-11b" class="pb">[044-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4112:4135'>周以房俎又云三牲之俎八簋之實美物備矣又云凡</span><br/>
<span class='tline' id='l198' data-llen='4135:4158'>為俎者以骨為主骨有貴賤殷人貴髀周人貴肩是故</span><br/>
<span class='tline' id='l199' data-llen='4158:4181'>貴者取貴骨賤者取賤骨俎者所以明惠之必均也○</span><br/>
<span class='tline' id='l200' data-llen='4181:4204'>三禮圖云梡長二尺四寸廣一尺二寸髙一尺諸臣加</span><br/>
<span class='tline' id='l201' data-llen='4204:4227'>雲氣天子犠飾之夏俎名嶡嶡亦如梡而横柱四足中</span><br/>
<span class='tline' id='l202' data-llen='4227:4246'>央如距也○禇遂良云舜造漆器禹雕其俎</span><br/>
<span class='tline' id='l203' data-llen='4246:4269'>　按俎之制有四虞曰梡斷木為四足而已夏曰嶡中</span><br/>
<span class='tline' id='l204' data-llen='4269:4292'>　足為横距之象殷曰椇如枳椇之曲撓周曰房俎足</span><br/>
<span class='tline' id='l205' data-llen='4292:4319'><a onclick="displayPageImage('KR1c0039', 'WYG', '044-12a' );" name="044-12a" class="pb">[044-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4319:4342'>　下有跗如堂房其長皆二尺二寸廣一尺二寸髙一</span><br/>
<span class='tline' id='l207' data-llen='4342:4365'>　尺其用之别甚多一曰薦腥謂豚解而腥之殊兩肩</span><br/>
<span class='tline' id='l208' data-llen='4365:4388'>　兩髀兩胉與脅為七體此上古之禮也二曰薦爓謂</span><br/>
<span class='tline' id='l209' data-llen='4388:4411'>　體解而爓之又分豚解為十一體以湯爓之而不全</span><br/>
<span class='tline' id='l210' data-llen='4411:4434'>　熟此中古之禮也三曰薦熟以其所爓者先煑于鑊</span><br/>
<span class='tline' id='l211' data-llen='4434:4457'>　既熟則以鼎重煑之升于俎此近代之禮也又割其</span><br/>
<span class='tline' id='l212' data-llen='4457:4480'>　餘以制之則有燔炙之事俎由鼎而升有九聘禮牛</span><br/>
<span class='tline' id='l213' data-llen='4480:4503'>　一羊一豕三魚四腊五腸胃六膚七鮮魚八鮮腊九</span><br/>
<span class='tline' id='l214' data-llen='4503:4530'><a onclick="displayPageImage('KR1c0039', 'WYG', '044-12b' );" name="044-12b" class="pb">[044-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4530:4553'>　是也去鮮魚鮮腊則為七俎矣公食大夫禮上大夫</span><br/>
<span class='tline' id='l216' data-llen='4553:4576'>　九俎下大夫七俎是也又去其二則為五少牢陳五</span><br/>
<span class='tline' id='l217' data-llen='4576:4599'>　鼎羊一豕二膚三魚四腊五腸胃從羊五鼎五俎是</span><br/>
<span class='tline' id='l218' data-llen='4599:4622'>　也又去其二則為三特牲三鼎牲鼎一魚鼎二腊鼎</span><br/>
<span class='tline' id='l219' data-llen='4622:4645'>　三亦有三俎是也此皆正俎天子諸侯大夫士之所</span><br/>
<span class='tline' id='l220' data-llen='4645:4668'>　以别也為俎骨有貴賤鄉飲鄉射禮賔俎脊脅肩肺</span><br/>
<span class='tline' id='l221' data-llen='4668:4691'>　主人俎脊脅臂肺之類是也又有陪俎非正俎則膷</span><br/>
<span class='tline' id='l222' data-llen='4691:4714'>　臐膮之三臛臛者羮也即鉶羮也牛臛為膷羊臛為</span><br/>
<span class='tline' id='l223' data-llen='4714:4741'><a onclick="displayPageImage('KR1c0039', 'WYG', '044-13a' );" name="044-13a" class="pb">[044-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4741:4764'>　臐豕臛為膮又有肵俎所以載心舌而燔炙皆從獻</span><br/>
<span class='tline' id='l225' data-llen='4764:4787'>　之物故鄭箋以為從獻之俎九俎皆進於神前其尸</span><br/>
<span class='tline' id='l226' data-llen='4787:4810'>　既嚌而反其餘於肵俎者謂之尸俎尸俎之外又有</span><br/>
<span class='tline' id='l227' data-llen='4810:4833'>　主人主婦祝佐賔長兄弟宗人衆賔及衆兄弟内賔</span><br/>
<span class='tline' id='l228' data-llen='4833:4856'>　宗婦公有司之俎牲之升俎必有物以盛之意即掌</span><br/>
<span class='tline' id='l229' data-llen='4856:4879'>　蜃之蜃器也主人受尸酢之俎謂之胙俎其俎最尊</span><br/>
<span class='tline' id='l230' data-llen='4879:4899'>　天子之祭膳夫親徹之王賔客禮食亦有焉</span><br/>
<span class='tline' id='l231' data-llen='4899:4905'>　　　燔</span><br/>
<span class='tline' id='l232' data-llen='4905:4932'><a onclick="displayPageImage('KR1c0039', 'WYG', '044-13b' );" name="044-13b" class="pb">[044-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4932:4955'>傳云燔取膟膋○禮器云君親制祭夫人薦盎注親制</span><br/>
<span class='tline' id='l234' data-llen='4955:4978'>祭謂朝事進血膋時郊特牲云取膟膋燔燎升首報陽</span><br/>
<span class='tline' id='l235' data-llen='4978:5001'>也祭義云祭之日君牽牲既入廟門麗于碑鸞刀以刲</span><br/>
<span class='tline' id='l236' data-llen='5001:5024'>取膟膋乃退爓祭注云膟膋血與腸間脂也又云建設</span><br/>
<span class='tline' id='l237' data-llen='5024:5047'>朝事燔燎羶薌見以蕭光以報氣也此教衆反始也○</span><br/>
<span class='tline' id='l238' data-llen='5047:5070'>箋云燔燔肉也疏云燔者火燒之名難熟者近火故肉</span><br/>
<span class='tline' id='l239' data-llen='5070:5093'>燔也亦為臠貫之以炙于火非炮燒之也○士虞主婦</span><br/>
<span class='tline' id='l240' data-llen='5093:5116'>亞獻尸賔以燔從獻祝佐食皆如初賔長三獻燔從如</span><br/>
<span class='tline' id='l241' data-llen='5116:5143'><a onclick="displayPageImage('KR1c0039', 'WYG', '044-14a' );" name="044-14a" class="pb">[044-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5143:5166'>初儀特牲饋食主婦亞獻尸兄弟長以燔從尸受振祭</span><br/>
<span class='tline' id='l243' data-llen='5166:5189'>嚌之反之羞燔者受加于肵出獻祝燔從如初儀賔三</span><br/>
<span class='tline' id='l244' data-llen='5189:5212'>獻燔從如初有司徹云次賔羞羊燔豕燔○周禮量人</span><br/>
<span class='tline' id='l245' data-llen='5212:5228'>凡祭祀饗賔掌其從獻脯燔之數量</span><br/>
<span class='tline' id='l246' data-llen='5228:5234'>　　　炙</span><br/>
<span class='tline' id='l247' data-llen='5234:5257'>傳云炙肉也疏云傳以炙為炙肉則是薦俎非從獻也</span><br/>
<span class='tline' id='l248' data-llen='5257:5280'>箋云肝肝炙也疏云炙者逺火之稱易熟者逺之故肝</span><br/>
<span class='tline' id='l249' data-llen='5280:5303'>炙也○士虞主人酳尸賔長以肝從實于俎縮用鹽特</span><br/>
<span class='tline' id='l250' data-llen='5303:5330'><a onclick="displayPageImage('KR1c0039', 'WYG', '044-14b' );" name="044-14b" class="pb">[044-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5330:5353'>牲云主人洗角升酌酳尸賔長以肝從尸取肝㨎于鹽</span><br/>
<span class='tline' id='l252' data-llen='5353:5376'>振祭嚌之加于菹豆獻祝以肝從主婦致爵于主人肝</span><br/>
<span class='tline' id='l253' data-llen='5376:5399'>從燔亦如之主人致爵于主婦宗婦薦豆俎從獻皆如</span><br/>
<span class='tline' id='l254' data-llen='5399:5422'>主人少牢禮主人酳尸賔長羞牢肝縮進末獻祝羞牢</span><br/>
<span class='tline' id='l255' data-llen='5422:5425'>肝</span><br/>
<span class='tline' id='l256' data-llen='5425:5432'>　　　君婦</span><br/>
<span class='tline' id='l257' data-llen='5432:5455'>箋云君婦謂后也凡嫡妻稱君婦事舅姑之稱也○釋</span><br/>
<span class='tline' id='l258' data-llen='5455:5478'>名云天子之配曰后言在後不敢以副言也諸侯之配</span><br/>
<span class='tline' id='l259' data-llen='5478:5505'><a onclick="displayPageImage('KR1c0039', 'WYG', '044-15a' );" name="044-15a" class="pb">[044-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5505:5527'>曰夫人夫扶也扶助其君也卿之配曰内子言在閨</span><br/>
<span class='tline' id='l261' data-llen='5527:5549'>門之内以治家也大夫之配曰命婦婦服也服家事</span><br/>
<span class='tline' id='l262' data-llen='5549:5571'>也○禮記云古者天子立后六宫三夫人九嬪二十</span><br/>
<span class='tline' id='l263' data-llen='5571:5593'>七世婦八十一御妻以聼天下之内治以明章婦道</span><br/>
<span class='tline' id='l264' data-llen='5593:5615'>○白虎通云天子之配謂之后后者君也○後漢書</span><br/>
<span class='tline' id='l265' data-llen='5615:5637'>周禮王者立后后正位宫闈同體天王夫人坐論婦</span><br/>
<span class='tline' id='l266' data-llen='5637:5659'>禮九嬪掌教四徳世婦主喪祭賔客女御叙于王之</span><br/>
<span class='tline' id='l267' data-llen='5659:5681'>燕寢頒官分務各有典司女史彤管記功書過居有</span><br/>
<span class='tline' id='l268' data-llen='5681:5708'><a onclick="displayPageImage('KR1c0039', 'WYG', '044-15b' );" name="044-15b" class="pb">[044-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5708:5730'>阿保之訓動有環佩之響進賢才以輔佐君子哀窈</span><br/>
<span class='tline' id='l270' data-llen='5730:5752'>窕而不淫其色所以能述宣隂化修成内則閨房肅</span><br/>
<span class='tline' id='l271' data-llen='5752:5774'>雍險謁不行者也○初學記云按夏殷以前后妃之</span><br/>
<span class='tline' id='l272' data-llen='5774:5796'>制其文畧矣大率皆稱妃故黄帝有四妃帝嚳四妃</span><br/>
<span class='tline' id='l273' data-llen='5796:5818'>周則天子立后秦稱皇帝正嫡曰皇后○周禮内宰</span><br/>
<span class='tline' id='l274' data-llen='5818:5840'>大祭祀后灌獻則贊瑶爵亦如之凡建國佐后立市</span><br/>
<span class='tline' id='l275' data-llen='5840:5862'>中春詔外内命婦治蠶于北郊上春詔皇后帥六宫</span><br/>
<span class='tline' id='l276' data-llen='5862:5883'>之人生穜稑之種而獻之于王九嬪凡祭祀贊后</span><br/>
<span class='tline' id='l277' data-llen='5883:5910'><a onclick="displayPageImage('KR1c0039', 'WYG', '044-16a' );" name="044-16a" class="pb">[044-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5910:5933'>薦徹豆籩若有賔客則從后世婦帥女功而擢摡為齍</span><br/>
<span class='tline' id='l279' data-llen='5933:5956'>盛及祭之日涖陳女宫之具凡内羞之物女御凡祭祀</span><br/>
<span class='tline' id='l280' data-llen='5956:5979'>贊世婦大宗伯凡大祭祀王后不與則攝而薦豆籩徹</span><br/>
<span class='tline' id='l281' data-llen='5979:6002'>大賔客則攝而載果内宗掌宗廟之祭祀薦加豆籩及</span><br/>
<span class='tline' id='l282' data-llen='6002:6025'>以樂徹則佐傳豆籩賔客之饗食亦如之王后以樂羞</span><br/>
<span class='tline' id='l283' data-llen='6025:6048'>齍則贊凡王后之獻亦如之王后不與則贊宗伯○禮</span><br/>
<span class='tline' id='l284' data-llen='6048:6071'>記云王后蠶於北郊以共純服夫人蠶於北郊以共冕</span><br/>
<span class='tline' id='l285' data-llen='6071:6094'>服王后夫人非莫蠶也身致其誠信也及時將祭先期</span><br/>
<span class='tline' id='l286' data-llen='6094:6121'><a onclick="displayPageImage('KR1c0039', 'WYG', '044-16b' );" name="044-16b" class="pb">[044-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6121:6144'>旬有一日宫宰宿夫人夫人亦散齋七日致齋三日君</span><br/>
<span class='tline' id='l288' data-llen='6144:6167'>致齋於外夫人致齋於内然後會於太廟君純冕立於</span><br/>
<span class='tline' id='l289' data-llen='6167:6190'>阼夫人副褘立於東房君執圭瓚祼尸大宗伯執璋瓚</span><br/>
<span class='tline' id='l290' data-llen='6190:6213'>亞祼及迎牲君執紖宗婦執盎從夫人薦涗水君執鸞</span><br/>
<span class='tline' id='l291' data-llen='6213:6236'>刀羞嚌夫人薦豆此之謂夫婦親之○特牲云主婦纚</span><br/>
<span class='tline' id='l292' data-llen='6236:6259'>笄宵衣立于房中南面洗爵于房酌亞獻尸少牢云主</span><br/>
<span class='tline' id='l293' data-llen='6259:6282'>婦被錫衣侈袂薦自東房韭菹醢醢坐奠于筵前贊者</span><br/>
<span class='tline' id='l294' data-llen='6282:6305'>執葵菹蠃醢以授主婦遂受陪設于東主婦興入于房</span><br/>
<span class='tline' id='l295' data-llen='6305:6332'><a onclick="displayPageImage('KR1c0039', 'WYG', '044-17a' );" name="044-17a" class="pb">[044-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6332:6355'>自東房執一金敦黍有蓋坐設於羊俎之南婦贊者執</span><br/>
<span class='tline' id='l297' data-llen='6355:6378'>敦稷以授主婦主婦興受坐設于魚俎之南又興受贊</span><br/>
<span class='tline' id='l298' data-llen='6378:6401'>者敦黍坐設于稷南又興受贊者敦稷坐設于黍南主</span><br/>
<span class='tline' id='l299' data-llen='6401:6424'>婦興入于房又云主婦洗爵于房中出酌入户西面拜</span><br/>
<span class='tline' id='l300' data-llen='6424:6442'>獻尸尸拜受主婦主人之北西面拜送爵</span><br/>
<span class='tline' id='l301' data-llen='6442:6451'>　　　獻酬交錯</span><br/>
<span class='tline' id='l302' data-llen='6451:6474'>祭統云尸飲五君洗玉爵獻卿尸飲七以瑶爵獻大夫</span><br/>
<span class='tline' id='l303' data-llen='6474:6497'>尸飲九以散爵獻士及羣有司皆以齒○特牲云三獻</span><br/>
<span class='tline' id='l304' data-llen='6497:6524'><a onclick="displayPageImage('KR1c0039', 'WYG', '044-17b' );" name="044-17b" class="pb">[044-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6524:6547'>主人酌西階上獻賔薦脯醢設折俎賔卒爵主人酌酢</span><br/>
<span class='tline' id='l306' data-llen='6547:6570'>卒爵降奠于其位衆賔升受爵坐祭立飲主人洗觶酌</span><br/>
<span class='tline' id='l307' data-llen='6570:6593'>于西方之尊西階前北面酬賔賔奠觶于薦南揖復位</span><br/>
<span class='tline' id='l308' data-llen='6593:6616'>主人洗爵獻長兄弟于阼階上如賔儀洗獻衆兄弟如</span><br/>
<span class='tline' id='l309' data-llen='6616:6639'>衆賔儀洗獻内兄弟于房中如獻衆兄弟之儀嗣舉奠</span><br/>
<span class='tline' id='l310' data-llen='6639:6662'>兄弟弟子洗酌于東方之尊舉觶于長兄弟如主人酬</span><br/>
<span class='tline' id='l311' data-llen='6662:6685'>賔儀賔坐取觶酬長兄弟長兄弟卒觶衆賔及衆兄弟</span><br/>
<span class='tline' id='l312' data-llen='6685:6708'>交錯以辯皆如初儀長兄弟酬賔如賔酬兄弟之儀以</span><br/>
<span class='tline' id='l313' data-llen='6708:6735'><a onclick="displayPageImage('KR1c0039', 'WYG', '044-18a' );" name="044-18a" class="pb">[044-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6735:6758'>辯卒受者實觶于篚賔弟子及兄弟子舉觶于其長長</span><br/>
<span class='tline' id='l315' data-llen='6758:6781'>皆奠觶揖其弟子爵皆無算有司徹云主人酌獻賔于</span><br/>
<span class='tline' id='l316' data-llen='6781:6804'>西階上衆賔長升拜受爵坐祭立飲辯受爵乃升長賔</span><br/>
<span class='tline' id='l317' data-llen='6804:6827'>主人酌酢于長賔西階上北面飲卒爵宰夫洗觶升主</span><br/>
<span class='tline' id='l318' data-llen='6827:6850'>人受酌酬長賔于西階南北面遂飲卒爵主人卒洗升</span><br/>
<span class='tline' id='l319' data-llen='6850:6873'>酌賔拜受坐奠爵于薦左主人獻兄弟于阼階上辯受</span><br/>
<span class='tline' id='l320' data-llen='6873:6896'>爵洗獻内賔于房中獻私人于阼階上二人洗觶升實</span><br/>
<span class='tline' id='l321' data-llen='6896:6919'>爵西楹坐奠爵尸侑卒爵尸酬主人主人酬侑于西楹</span><br/>
<span class='tline' id='l322' data-llen='6919:6946'><a onclick="displayPageImage('KR1c0039', 'WYG', '044-18b' );" name="044-18b" class="pb">[044-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6946:6969'>卒爵主人復筵乃升長賔侑酬之如主人之禮至于衆</span><br/>
<span class='tline' id='l324' data-llen='6969:6992'>賔遂及兄弟私人兄弟之後生舉觶于其長賔及兄弟</span><br/>
<span class='tline' id='l325' data-llen='6992:7015'>交錯其酬皆遂及私人爵無算若不賔尸賔拜受爵洗</span><br/>
<span class='tline' id='l326' data-llen='7015:7038'>酌醋于主人卒爵賔以爵降奠于篚主人洗獻衆賔獻</span><br/>
<span class='tline' id='l327' data-llen='7038:7061'>兄弟與内賔與私人皆如儐禮賔長獻于尸尸醋獻祝</span><br/>
<span class='tline' id='l328' data-llen='7061:7075'>致醋賔兄弟交錯其酬無算爵</span><br/>
<span class='tline' id='l329' data-llen='7075:7078'>　</span><br/>
<span class='tline' id='l330' data-llen='7078:7091'>　六家詩名物疏卷四十一</span><br/>
</p>
<p><br/>
</p>
  </div>
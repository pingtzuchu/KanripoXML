<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1c0039', 'WYG', '050-1a' );" name="050-1a" class="pb">[050-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　六家詩名物疏卷四十七　明　馮復京　撰</span><br/>
<span class='tline' id='l10' data-llen='214:225'>　　大雅文王之什二</span><br/>
<span class='tline' id='l11' data-llen='225:232'>　　思齊篇</span><br/>
<span class='tline' id='l12' data-llen='232:246'>　　　在宫<span class='krp-note'>辟廱别載/</span></span><br/>
<span class='tline' id='l13' data-llen='246:269'>箋云宫謂辟廱宫也羣臣助文王養老○周禮外饔邦</span><br/>
<span class='tline' id='l14' data-llen='269:292'>饗耆老掌割亨之事酒正饗耆老共其酒無酌數凡有</span><br/>
<span class='tline' id='l15' data-llen='292:315'>秩酒者以書契授之大司徒以保息六養萬民二曰養</span><br/>
<span class='tline' id='l16' data-llen='315:341'><a onclick="displayPageImage('KR1c0039', 'WYG', '050-1b' );" name="050-1b" class="pb">[050-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='341:364'>老遺人門闗之委積以養老孤司門以其財養死政之</span><br/>
<span class='tline' id='l18' data-llen='364:387'>老稾人饗耆老共其食羅氏中春羅春鳥獻鳩以養國</span><br/>
<span class='tline' id='l19' data-llen='387:410'>老○王制云凡養老有虞氏以燕禮夏后氏以饗禮殷</span><br/>
<span class='tline' id='l20' data-llen='410:433'>人以食禮周人修而兼用之五十養於鄉六十養於國</span><br/>
<span class='tline' id='l21' data-llen='433:456'>七十養於學達於諸侯有虞氏養國老於上庠養庶老</span><br/>
<span class='tline' id='l22' data-llen='456:479'>於下庠殷人養國老於右學養庶老於左學周人養國</span><br/>
<span class='tline' id='l23' data-llen='479:502'>老於東膠養庶老於虞庠虞庠在國之西郊有虞氏深</span><br/>
<span class='tline' id='l24' data-llen='502:525'>衣而養老夏后氏燕衣而養老殷人縞衣而養老周人</span><br/>
<span class='tline' id='l25' data-llen='525:551'><a onclick="displayPageImage('KR1c0039', 'WYG', '050-2a' );" name="050-2a" class="pb">[050-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='551:575'>𤣥衣而養老凡三王養老皆引年月令仲秋養衰老授</span><br/>
<span class='tline' id='l27' data-llen='575:598'>几杖行糜粥飲食文王世子云凡大合樂必遂養老注</span><br/>
<span class='tline' id='l28' data-llen='598:621'>云大合樂謂春入學釋菜合舞秋頒學合聲又云天子</span><br/>
<span class='tline' id='l29' data-llen='621:644'>視學適東序釋奠於先老遂設三老五更之席位適饌</span><br/>
<span class='tline' id='l30' data-llen='644:667'>省醴養老之珍具遂發詠焉退修之以孝養也反登歌</span><br/>
<span class='tline' id='l31' data-llen='667:690'>清廟下管象舞大武有司告樂闋王乃命公侯伯子男</span><br/>
<span class='tline' id='l32' data-llen='690:713'>及羣吏曰反養老幼于東序内則云凡養老五帝憲養</span><br/>
<span class='tline' id='l33' data-llen='713:736'>氣體而不乞言有善則記之為惇史三王亦憲既養老</span><br/>
<span class='tline' id='l34' data-llen='736:762'><a onclick="displayPageImage('KR1c0039', 'WYG', '050-2b' );" name="050-2b" class="pb">[050-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='762:785'>而後乞言亦微其體皆有惇史樂記云食三老五更於</span><br/>
<span class='tline' id='l36' data-llen='785:808'>太學天子袒而割牲執醬而饋執爵而酳冕而總干所</span><br/>
<span class='tline' id='l37' data-llen='808:831'>以教諸侯之弟也○禮書云天子之於老所養也三國</span><br/>
<span class='tline' id='l38' data-llen='831:854'>老也庶老也死政者之老也歲養之也三仲春也季春</span><br/>
<span class='tline' id='l39' data-llen='854:877'>也仲秋也羅氏獻鳩以養之者國老也司徒以保息養</span><br/>
<span class='tline' id='l40' data-llen='877:900'>之者庶老也司門以其財養之者死政者之老也若夫</span><br/>
<span class='tline' id='l41' data-llen='900:920'>外饔酒正槁人所謂耆老者總三者而言之也</span><br/>
<span class='tline' id='l42' data-llen='920:927'>　　皇矣篇</span><br/>
<span class='tline' id='l43' data-llen='927:953'><a onclick="displayPageImage('KR1c0039', 'WYG', '050-3a' );" name="050-3a" class="pb">[050-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='953:960'>　　　二國</span><br/>
<span class='tline' id='l45' data-llen='960:983'>傳云殷夏也○帝王世紀曰禹受封為夏伯在豫州外</span><br/>
<span class='tline' id='l46' data-llen='983:1006'>方之南今河南陽翟是也即天子位都平陽或在安邑</span><br/>
<span class='tline' id='l47' data-llen='1006:1029'>或在晉陽○一統志河南開封府鈞州本夏禹所封地</span><br/>
<span class='tline' id='l48' data-llen='1029:1045'>秦為陽翟縣安邑縣在山西平陽府</span><br/>
<span class='tline' id='l49' data-llen='1045:1051'>　　　菑</span><br/>
<span class='tline' id='l50' data-llen='1051:1074'>釋木云立死菑李巡曰以當死害生曰菑○孔氏云立</span><br/>
<span class='tline' id='l51' data-llen='1074:1088'>死之木妨他木生長故曰菑也</span><br/>
<span class='tline' id='l52' data-llen='1088:1114'><a onclick="displayPageImage('KR1c0039', 'WYG', '050-3b' );" name="050-3b" class="pb">[050-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1114:1120'>　　　翳</span><br/>
<span class='tline' id='l54' data-llen='1120:1143'>釋木云斃者翳郭云翳樹隂翳覆地者也○孔氏云生</span><br/>
<span class='tline' id='l55' data-llen='1143:1159'>木自倒枝葉覆地為廕翳故曰翳也</span><br/>
<span class='tline' id='l56' data-llen='1159:1165'>　　　栵</span><br/>
<span class='tline' id='l57' data-llen='1165:1188'>爾雅云栵栭郭云樹似槲樕而庳小子如細栗可食今</span><br/>
<span class='tline' id='l58' data-llen='1188:1210'>江東亦呼為栭栗○陸璣云樹如榆木理堅韌而赤</span><br/>
<span class='tline' id='l59' data-llen='1210:1233'>可為車轅○内則云芝栭䔖椇鄭氏云人君燕食所加</span><br/>
<span class='tline' id='l60' data-llen='1233:1238'>庶羞也</span><br/>
<span class='tline' id='l61' data-llen='1238:1264'><a onclick="displayPageImage('KR1c0039', 'WYG', '050-4a' );" name="050-4a" class="pb">[050-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1264:1270'>　　　檉</span><br/>
<span class='tline' id='l63' data-llen='1270:1293'>爾雅云檉河栁郭云今河旁赤莖小楊○陸璣云生水</span><br/>
<span class='tline' id='l64' data-llen='1293:1316'>旁皮正赤如絳一名雨師枝葉如松○本草云赤檉木</span><br/>
<span class='tline' id='l65' data-llen='1316:1339'>皮赤色葉細其中木脂一名檉乳衍義云人謂之三春</span><br/>
<span class='tline' id='l66' data-llen='1339:1362'>栁以其一年三秀也花肉紅色成細穗河西者戎人取</span><br/>
<span class='tline' id='l67' data-llen='1362:1385'>滑枝為鞭○南都賦注檉似柏而香○雅翼云天將雨</span><br/>
<span class='tline' id='l68' data-llen='1385:1408'>檉先起氣以應之故一名雨師亦能負霜雪大寒不彫</span><br/>
<span class='tline' id='l69' data-llen='1408:1431'>有異餘栁○通志云大概松杉之類而意態似栁故謂</span><br/>
<span class='tline' id='l70' data-llen='1431:1457'><a onclick="displayPageImage('KR1c0039', 'WYG', '050-4b' );" name="050-4b" class="pb">[050-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1457:1480'>之檉栁其材可卷為盤合又有一種名赤楊又名水楊</span><br/>
<span class='tline' id='l72' data-llen='1480:1503'>與此相似而植之水邊其葉經秋盡紅人多植于門巷</span><br/>
<span class='tline' id='l73' data-llen='1503:1509'>　　　椐</span><br/>
<span class='tline' id='l74' data-llen='1509:1532'>爾雅云椐樻郭云腫節可以為杖○陸璣云節中腫似</span><br/>
<span class='tline' id='l75' data-llen='1532:1556'>扶老即今靈壽是也今人以為馬鞭及杖𢎞農郡北山</span><br/>
<span class='tline' id='l76' data-llen='1556:1579'>甚有之○本草云靈壽木作杖令人延年益壽圓長皮</span><br/>
<span class='tline' id='l77' data-llen='1579:1602'>紫○漢書孔光傳賜靈壽杖師古曰木似竹有枝節長</span><br/>
<span class='tline' id='l78' data-llen='1602:1625'>不過八九尺圍三四寸自然有合杖制不須削治也○</span><br/>
<span class='tline' id='l79' data-llen='1625:1651'><a onclick="displayPageImage('KR1c0039', 'WYG', '050-5a' );" name="050-5a" class="pb">[050-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1651:1674'>山海經云廣都之野靈壽實華○王粲頌云寄幹堅正</span><br/>
<span class='tline' id='l81' data-llen='1674:1680'>不待矯輮</span><br/>
<span class='tline' id='l82' data-llen='1680:1686'>　　　檿</span><br/>
<span class='tline' id='l83' data-llen='1686:1709'>爾雅云檿桑山桑注云似桑材中作弓及車轅○禹貢</span><br/>
<span class='tline' id='l84' data-llen='1709:1732'>青州厥篚檿絲注云檿桑蠶絲中琴瑟弦○考工記云</span><br/>
<span class='tline' id='l85' data-llen='1732:1755'>弓人取材檿桑次檍○管子五粟之土其檿其桑○師</span><br/>
<span class='tline' id='l86' data-llen='1755:1778'>古云山桑之有點文者○花木考云繭生山桑不浴不</span><br/>
<span class='tline' id='l87' data-llen='1778:1792'>飼居民取之製為紬乆而不敝</span><br/>
<span class='tline' id='l88' data-llen='1792:1818'><a onclick="displayPageImage('KR1c0039', 'WYG', '050-5b' );" name="050-5b" class="pb">[050-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1818:1824'>　　　柘</span><br/>
<span class='tline' id='l90' data-llen='1824:1847'>月令云季春無伐桑柘○投壺云矢以柘若棘○考工</span><br/>
<span class='tline' id='l91' data-llen='1847:1870'>記云弓人取材柘為上○周書云季夏取桑柘之火○</span><br/>
<span class='tline' id='l92' data-llen='1870:1893'>淮南子云八月其樹柘○四民月令云柘染色黄赤人</span><br/>
<span class='tline' id='l93' data-llen='1893:1916'>君所尊○蠶書云柘葉飼蠶其絲作琴瑟絃清鳴響亮</span><br/>
<span class='tline' id='l94' data-llen='1916:1939'>○埤雅云柘宜山石古今注柘實曰佳佳言佳鳥性所</span><br/>
<span class='tline' id='l95' data-llen='1939:1958'>食○本草衍義云柘木理有紋亦可旋為器</span><br/>
<span class='tline' id='l96' data-llen='1958:1981'>　按鄭箋云岐周之地險隘多樹木乃競刋除而自居</span><br/>
<span class='tline' id='l97' data-llen='1981:2007'><a onclick="displayPageImage('KR1c0039', 'WYG', '050-6a' );" name="050-6a" class="pb">[050-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2007:2030'>　處其刋除之次陸農師論之詳矣作屏修平啟辟攘</span><br/>
<span class='tline' id='l99' data-llen='2030:2053'>　剔八字皆刋除之義也蓋歸周者日衆地無所容故</span><br/>
<span class='tline' id='l100' data-llen='2053:2076'>　伐木以立田宅無暇論其材之美不美以去留之也</span><br/>
<span class='tline' id='l101' data-llen='2076:2099'>　自程子有修治叢列及剔去繁冗之説而朱子因之</span><br/>
<span class='tline' id='l102' data-llen='2099:2122'>　故後人遂謂去惡木以存美材不知檉可入藥為器</span><br/>
<span class='tline' id='l103' data-llen='2122:2141'>　椐中為杖亦何嘗不可用而併啓辟之乎</span><br/>
<span class='tline' id='l104' data-llen='2141:2147'>　　　宻</span><br/>
<span class='tline' id='l105' data-llen='2147:2170'>傳云宻須氏○地里志安定郡隂密縣詩宻人國○國</span><br/>
<span class='tline' id='l106' data-llen='2170:2196'><a onclick="displayPageImage('KR1c0039', 'WYG', '050-6b' );" name="050-6b" class="pb">[050-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2196:2219'>名記子爵世本云商有宻須文王伐之魯有密須之鼓</span><br/>
<span class='tline' id='l108' data-llen='2219:2242'>杜預謂姞姓國在安定隂密今涇之靈臺也史索云是</span><br/>
<span class='tline' id='l109' data-llen='2242:2265'>河南密九域志以為鄆之致密城皆非○一統志陜西</span><br/>
<span class='tline' id='l110' data-llen='2265:2288'>平涼府涇州靈臺縣在州城南九十里古密須之國○</span><br/>
<span class='tline' id='l111' data-llen='2288:2311'>書傳云文王受命三年伐密須○皇甫謐云文王問太</span><br/>
<span class='tline' id='l112' data-llen='2311:2334'>公吾欲用兵孰可太公曰密須氏疑於我我可先伐之</span><br/>
<span class='tline' id='l113' data-llen='2334:2357'>管叔曰不可其君天下之明君伐之不義太公曰臣聞</span><br/>
<span class='tline' id='l114' data-llen='2357:2380'>先王之伐也伐逆不伐順伐險不伐易文王曰善遂侵</span><br/>
<span class='tline' id='l115' data-llen='2380:2406'><a onclick="displayPageImage('KR1c0039', 'WYG', '050-7a' );" name="050-7a" class="pb">[050-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2406:2429'>阮徂共而伐密須宻須之人自縳其君而歸文王○左</span><br/>
<span class='tline' id='l117' data-llen='2429:2447'>傳云密須之鼓與其大路文所以大蒐也</span><br/>
<span class='tline' id='l118' data-llen='2447:2455'>　　　阮徂共</span><br/>
<span class='tline' id='l119' data-llen='2455:2478'>箋云阮也徂也共也三國犯周文王伐之○孔氏云毛</span><br/>
<span class='tline' id='l120' data-llen='2478:2501'>以徂為往阮共為周地宻須所侵也○魯詩說云阮徂</span><br/>
<span class='tline' id='l121' data-llen='2501:2524'>共皆國名○張氏云阮國名共阮國之地名皆在今涇</span><br/>
<span class='tline' id='l122' data-llen='2524:2547'>州今有共池即共也○氏族略云阮諸侯國在岐渭之</span><br/>
<span class='tline' id='l123' data-llen='2547:2550'>間</span><br/>
<span class='tline' id='l124' data-llen='2550:2576'><a onclick="displayPageImage('KR1c0039', 'WYG', '050-7b' );" name="050-7b" class="pb">[050-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2576:2582'>　　　旅</span><br/>
<span class='tline' id='l126' data-llen='2582:2605'>傳云旅地名疏云毛意以旅為周地○孟子疏云大雅</span><br/>
<span class='tline' id='l127' data-llen='2605:2628'>曰以遏徂旅孟子曰徂莒者案春秋書莒子盟于密則</span><br/>
<span class='tline' id='l128' data-llen='2628:2651'>莒密之近地詩言密之衆孟子言密之地其㫖同也○</span><br/>
<span class='tline' id='l129' data-llen='2651:2673'>左傳注云莒今城陽莒縣城陽淳于縣東北有密鄉</span><br/>
<span class='tline' id='l130' data-llen='2673:2696'>　按古莒國今山東青州府莒州漢之城陽國也去密</span><br/>
<span class='tline' id='l131' data-llen='2696:2707'>　須殊逺孟子疏非也</span><br/>
<span class='tline' id='l132' data-llen='2707:2714'>　　　鮮原</span><br/>
<span class='tline' id='l133' data-llen='2714:2740'><a onclick="displayPageImage('KR1c0039', 'WYG', '050-8a' );" name="050-8a" class="pb">[050-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2740:2763'>傳云小山别大山曰鮮○爾雅孫炎注云别不相連也</span><br/>
<span class='tline' id='l135' data-llen='2763:2786'>○疏云周書稱文王在程作程寤程典皇甫謐云文王</span><br/>
<span class='tline' id='l136' data-llen='2786:2809'>徙宅於程蓋謂此也○前漢地里志安陵顏注曰闞駰</span><br/>
<span class='tline' id='l137' data-llen='2809:2832'>以為本周程邑○通鑑外紀云西伯自岐徙鮮原在岐</span><br/>
<span class='tline' id='l138' data-llen='2832:2855'>之陽不出百里○朱傳云其地於漢為扶風安陵今在</span><br/>
<span class='tline' id='l139' data-llen='2855:2878'>京兆府咸陽縣○國名記云在今咸陽亦在岐南與畢</span><br/>
<span class='tline' id='l140' data-llen='2878:2895'>陌接所謂畢程孟子言文王卒于畢郢</span><br/>
<span class='tline' id='l141' data-llen='2895:2901'>　　　夏</span><br/>
<span class='tline' id='l142' data-llen='2901:2927'><a onclick="displayPageImage('KR1c0039', 'WYG', '050-8b' );" name="050-8b" class="pb">[050-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2927:2950'>箋云諸夏○說文云夏中國之人也徐鍇曰象有威儀</span><br/>
<span class='tline' id='l144' data-llen='2950:2973'>文飾備具行紓遲也○師古漢書注曰夏大也言大於</span><br/>
<span class='tline' id='l145' data-llen='2973:2977'>四夷</span><br/>
<span class='tline' id='l146' data-llen='2977:2984'>　　　鉤援</span><br/>
<span class='tline' id='l147' data-llen='2984:3007'>孔氏曰鉤援一物所以鉤引上城者墨子稱公輸班作</span><br/>
<span class='tline' id='l148' data-llen='3007:3018'>雲梯以攻宋蓋此之謂</span><br/>
<span class='tline' id='l149' data-llen='3018:3024'>　　　臨</span><br/>
<span class='tline' id='l150' data-llen='3024:3047'>朱傳云臨臨車在上臨下者也○禮書云楚子使解楊</span><br/>
<span class='tline' id='l151' data-llen='3047:3073'><a onclick="displayPageImage('KR1c0039', 'WYG', '050-9a' );" name="050-9a" class="pb">[050-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3073:3087'>登樓車以告宋人蓋臨車之類</span><br/>
<span class='tline' id='l153' data-llen='3087:3093'>　　　衝</span><br/>
<span class='tline' id='l154' data-llen='3093:3123'>朱傳云衝衝車從旁衝<img height='20' width='20' alt='&amp;KR0691' title='KR0691' src='https://raw.githubusercontent.com/kanripo/KR-Gaiji/master/images/KR0691.png'/>者也○禮書云墨子有備衝</span><br/>
<span class='tline' id='l155' data-llen='3123:3146'>之篇荀子曰渠衝入穴而求利揚子曰衝不薺皆言衝</span><br/>
<span class='tline' id='l156' data-llen='3146:3169'>車之大也孫武曰攻城之法修其櫓轒輼輼四輪車蓋</span><br/>
<span class='tline' id='l157' data-llen='3169:3176'>衝車之類也</span><br/>
<span class='tline' id='l158' data-llen='3176:3182'>　　　崇</span><br/>
<span class='tline' id='l159' data-llen='3182:3205'>朱傳云崇今京兆府鄠縣○一統志陜西西安府鄠縣</span><br/>
<span class='tline' id='l160' data-llen='3205:3231'><a onclick="displayPageImage('KR1c0039', 'WYG', '050-9b' );" name="050-9b" class="pb">[050-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3231:3254'>夏時扈國殷為崇國○史記云崇侯虎譖西伯於紂紂</span><br/>
<span class='tline' id='l162' data-llen='3254:3277'>囚西伯於羑里後赦西伯受命明年伐犬戎明年伐密</span><br/>
<span class='tline' id='l163' data-llen='3277:3300'>須明年敗耆國明年伐邘明年伐崇侯虎而作豐邑○</span><br/>
<span class='tline' id='l164' data-llen='3300:3323'>説苑文王曰余聞崇侯虎蔑侮父兄不敬長老分財不</span><br/>
<span class='tline' id='l165' data-llen='3323:3346'>均百姓力盡余將來征之乃伐崇令毋殺人壊室填井</span><br/>
<span class='tline' id='l166' data-llen='3346:3361'>伐樹木動六畜崇人聞之因請降</span><br/>
<span class='tline' id='l167' data-llen='3361:3367'>　　　類</span><br/>
<span class='tline' id='l168' data-llen='3367:3390'>爾雅云是禷是禡師祭也疏云王制云天子將出征類</span><br/>
<span class='tline' id='l169' data-llen='3390:3417'><a onclick="displayPageImage('KR1c0039', 'WYG', '050-10a' );" name="050-10a" class="pb">[050-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3417:3440'>乎上帝則類祭祭天也尚書歐陽説以事類祭之在南</span><br/>
<span class='tline' id='l171' data-llen='3440:3463'>郊春官肆師注云類禮依郊祀是用尚書説為義也○</span><br/>
<span class='tline' id='l172' data-llen='3463:3486'>書曰類于上帝○周禮小宗伯兆五帝于四郊四望四</span><br/>
<span class='tline' id='l173' data-llen='3486:3509'>類亦如之凡天地之大烖類社稷宗廟則為位肆師類</span><br/>
<span class='tline' id='l174' data-llen='3509:3532'>造上帝則為位大祝六祈一曰類大師類上帝詛祝掌</span><br/>
<span class='tline' id='l175' data-llen='3532:3555'>類造之祝號○禮記天子將出類乎上帝天子將出征</span><br/>
<span class='tline' id='l176' data-llen='3555:3578'>類乎上帝注云帝謂五徳之帝○禮書云類皆有所祈</span><br/>
<span class='tline' id='l177' data-llen='3578:3588'>其禮劣于正祭與旅</span><br/>
<span class='tline' id='l178' data-llen='3588:3615'><a onclick="displayPageImage('KR1c0039', 'WYG', '050-10b' );" name="050-10b" class="pb">[050-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3615:3621'>　　　禡</span><br/>
<span class='tline' id='l180' data-llen='3621:3644'>爾雅云禡師祭也○禮記云天子出征禡于所征之地</span><br/>
<span class='tline' id='l181' data-llen='3644:3667'>○周禮小宗伯甸役之禱祠肄儀為位肆師四時大田</span><br/>
<span class='tline' id='l182' data-llen='3667:3690'>獵祭表貉則為位注云於所立表之處為師祭造軍法</span><br/>
<span class='tline' id='l183' data-llen='3690:3713'>者禱氣勢之增倍也其神蓋蚩尤或曰黄帝又云甸祝</span><br/>
<span class='tline' id='l184' data-llen='3713:3736'>掌表貉之祝號大司馬教振旅有司表貉教大閲設驅</span><br/>
<span class='tline' id='l185' data-llen='3736:3759'>逆之車有司表貉于陳前○公羊説云師出曰祠兵祠</span><br/>
<span class='tline' id='l186' data-llen='3759:3782'>者祠五兵矛㦸劒楯弓鼓及祠蚩尤之造兵者○應劭</span><br/>
<span class='tline' id='l187' data-llen='3782:3809'><a onclick="displayPageImage('KR1c0039', 'WYG', '050-11a' );" name="050-11a" class="pb">[050-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3809:3832'>云至所征之地表而祭之謂之禡禡者馬也馬者兵之</span><br/>
<span class='tline' id='l189' data-llen='3832:3855'>首故祭其先神也○考索云漢書稱髙祖祠黄帝蚩尤</span><br/>
<span class='tline' id='l190' data-llen='3855:3878'>於沛庭管仲稱蚩尤作劒㦸史記稱黄帝與蚩尤戰于</span><br/>
<span class='tline' id='l191' data-llen='3878:3896'>阪泉豈軍法之興始此故後世因祭之與</span><br/>
<span class='tline' id='l192' data-llen='3896:3903'>　　靈臺篇</span><br/>
<span class='tline' id='l193' data-llen='3903:3910'>　　　靈臺</span><br/>
<span class='tline' id='l194' data-llen='3910:3933'>箋云天子有靈臺者所以觀祲象察氣之妖祥也疏云</span><br/>
<span class='tline' id='l195' data-llen='3933:3956'>靈臺在國之西郊與辟廱同處○易乾鑿度云文王二</span><br/>
<span class='tline' id='l196' data-llen='3956:3983'><a onclick="displayPageImage('KR1c0039', 'WYG', '050-11b' );" name="050-11b" class="pb">[050-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3983:4006'>十九年伐崇作靈臺○易是類謀云作靈臺受赤爵丹</span><br/>
<span class='tline' id='l198' data-llen='4006:4029'>書○含神霧云作邑于豐起靈臺○禮含文嘉云天子</span><br/>
<span class='tline' id='l199' data-llen='4029:4052'>靈臺所以觀天人之際察隂陽之㑹也揆星度之驗徵</span><br/>
<span class='tline' id='l200' data-llen='4052:4075'>六氣之端應神明之變化覩因氣之所驗為萬物獲福</span><br/>
<span class='tline' id='l201' data-llen='4075:4098'>於無方之原招太極之清泉以與稼穡之根天子得靈</span><br/>
<span class='tline' id='l202' data-llen='4098:4121'>臺之則五車三柱明制可行水泉川流無滯寒暴暑之</span><br/>
<span class='tline' id='l203' data-llen='4121:4144'>災禾盡豐穰○禮統云所以制靈臺何以尊天重民備</span><br/>
<span class='tline' id='l204' data-llen='4144:4167'>災御患也夏為清臺何明明相承太平相續故為清臺</span><br/>
<span class='tline' id='l205' data-llen='4167:4194'><a onclick="displayPageImage('KR1c0039', 'WYG', '050-12a' );" name="050-12a" class="pb">[050-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4194:4217'>殷為神臺周為靈臺何質者具天而王天者稱神文者</span><br/>
<span class='tline' id='l207' data-llen='4217:4240'>具地而王地者稱靈也○援神契云靈臺考符居髙顯</span><br/>
<span class='tline' id='l208' data-llen='4240:4263'>聖王所以宣徳察微○五經通義云靈臺在于野中國</span><br/>
<span class='tline' id='l209' data-llen='4263:4286'>之南附近辟廱積土增崇其髙九仞極陽之數上平無</span><br/>
<span class='tline' id='l210' data-llen='4286:4309'>屋望氣顯著○春秋左傳云公旣視朔而登觀臺以望</span><br/>
<span class='tline' id='l211' data-llen='4309:4332'>而書雲物為備故也○說苑云積恩為愛積愛為仁積</span><br/>
<span class='tline' id='l212' data-llen='4332:4355'>仁為靈是故文王始接民以仁而天下莫不仁焉○三</span><br/>
<span class='tline' id='l213' data-llen='4355:4378'>輔黄圖云文王靈囿在長安縣西四十二里靈沼在長</span><br/>
<span class='tline' id='l214' data-llen='4378:4405'><a onclick="displayPageImage('KR1c0039', 'WYG', '050-12b' );" name="050-12b" class="pb">[050-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4405:4428'>安西三十里靈臺在長安西北四十里高二十丈周四</span><br/>
<span class='tline' id='l216' data-llen='4428:4451'>百二十步○三輔故事靈臺在豐水東○一統志靈臺</span><br/>
<span class='tline' id='l217' data-llen='4451:4474'>在西安府鄠縣東靈囿在鄠縣東三十里囿中有沼曰</span><br/>
<span class='tline' id='l218' data-llen='4474:4478'>靈沼</span><br/>
<span class='tline' id='l219' data-llen='4478:4501'>　按明堂辟廱靈臺太廟四者先儒多合為一歴代紛</span><br/>
<span class='tline' id='l220' data-llen='4501:4524'>　爭皆不能決惟袁準之論為得文多不載文王靈臺</span><br/>
<span class='tline' id='l221' data-llen='4524:4547'>　當在鄠縣平涼府靈臺縣又有靈臺相傳文王伐密</span><br/>
<span class='tline' id='l222' data-llen='4547:4570'>　後所作考諸緯書皆云文王伐崇作靈臺不云伐密</span><br/>
<span class='tline' id='l223' data-llen='4570:4597'><a onclick="displayPageImage('KR1c0039', 'WYG', '050-13a' );" name="050-13a" class="pb">[050-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4597:4620'>　而作之也三輔黄圖説臺囿沼異處或以鄭駁異義</span><br/>
<span class='tline' id='l225' data-llen='4620:4643'>　云同言靈者於臺下為囿沼疑黄圖所言為謬不知</span><br/>
<span class='tline' id='l226' data-llen='4643:4666'>　文王之囿方七十里據黄圖所説臺囿沼與長安相</span><br/>
<span class='tline' id='l227' data-llen='4666:4689'>　去里數不過十里即于囿中設為臺沼亦何患于不</span><br/>
<span class='tline' id='l228' data-llen='4689:4700'>　容乎黄圖得其實矣</span><br/>
<span class='tline' id='l229' data-llen='4700:4706'>　　　囿</span><br/>
<span class='tline' id='l230' data-llen='4706:4729'>傳云囿所以域養禽獸也天子百里諸侯四十里○風</span><br/>
<span class='tline' id='l231' data-llen='4729:4752'>俗通云囿者畜魚鱉之處也囿猶有也○説文云囿苑</span><br/>
<span class='tline' id='l232' data-llen='4752:4779'><a onclick="displayPageImage('KR1c0039', 'WYG', '050-13b' );" name="050-13b" class="pb">[050-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4779:4802'>有垣也一曰禽獸曰囿○白虎通云苑囿所以在東方</span><br/>
<span class='tline' id='l234' data-llen='4802:4825'>何苑囿養萬物者也東方所以生也○周禮囿人掌囿</span><br/>
<span class='tline' id='l235' data-llen='4825:4848'>游之獸禁牧百獸祭祀喪紀賔客共其生獸死獸之物</span><br/>
<span class='tline' id='l236' data-llen='4848:4871'>○吕覽云昔聖王之為苑囿園池也足以觀望勞形而</span><br/>
<span class='tline' id='l237' data-llen='4871:4894'>已○周語云藪有圃草囿有林池所以禦災也○淮南</span><br/>
<span class='tline' id='l238' data-llen='4894:4917'>子云湯始作囿以奉宗廟犞鮮之具○穀梁傳疏云徐</span><br/>
<span class='tline' id='l239' data-llen='4917:4940'>邈何休皆曰天子囿方十里伯方七里子男方五里未</span><br/>
<span class='tline' id='l240' data-llen='4940:4963'>審據何為説○隋天文志云天苑十六星在昴畢南天</span><br/>
<span class='tline' id='l241' data-llen='4963:4990'><a onclick="displayPageImage('KR1c0039', 'WYG', '050-14a' );" name="050-14a" class="pb">[050-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4990:5011'>子之苑囿○管子云武王有靈臺之囿而賢者進</span><br/>
<span class='tline' id='l243' data-llen='5011:5018'>　　　虡業</span><br/>
<span class='tline' id='l244' data-llen='5018:5041'>釋器云木謂之虡大版謂之業○有瞽疏云虡者立於</span><br/>
<span class='tline' id='l245' data-llen='5041:5064'>兩端栒則横入於虡栒上加大版側著於栒其上刻為</span><br/>
<span class='tline' id='l246' data-llen='5064:5087'>崇牙似鋸齒捷業然或曰既刻又畫之掛繩於上以為</span><br/>
<span class='tline' id='l247' data-llen='5087:5110'>懸又置羽於筍虡之上角○釋名云懸鐘鼓者横曰簨</span><br/>
<span class='tline' id='l248' data-llen='5110:5133'>簨峻也在上高峻也縱曰虡虡舉也在旁舉簨也○禮</span><br/>
<span class='tline' id='l249' data-llen='5133:5156'>記曰夏后氏之龍簨虡殷之崇牙周之璧翣注云殷於</span><br/>
<span class='tline' id='l250' data-llen='5156:5183'><a onclick="displayPageImage('KR1c0039', 'WYG', '050-14b' );" name="050-14b" class="pb">[050-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5183:5206'>龍上刻畫之為重牙以掛縣紘也周又畫繒為翣戴以</span><br/>
<span class='tline' id='l252' data-llen='5206:5229'>璧垂五采羽於其下樹於簨之角上○周禮典庸器祭</span><br/>
<span class='tline' id='l253' data-llen='5229:5252'>祀帥其屬而設筍虡大司樂凡國之大憂令弛縣小胥</span><br/>
<span class='tline' id='l254' data-llen='5252:5275'>正樂縣之位王宫縣諸侯軒縣卿大夫判縣士特縣眂</span><br/>
<span class='tline' id='l255' data-llen='5275:5298'>瞭掌太師之縣○考工記梓人為筍虡臝屬有力而不</span><br/>
<span class='tline' id='l256' data-llen='5298:5321'>能走則於任重宜大聲而宏則於鍾宜若是者以為鍾</span><br/>
<span class='tline' id='l257' data-llen='5321:5344'>虡羽屬無力而輕則於任輕宜其聲清揚而逺聞於磬</span><br/>
<span class='tline' id='l258' data-llen='5344:5367'>宜若是者以為磬虡小首而長摶身而鴻者謂之鱗屬</span><br/>
<span class='tline' id='l259' data-llen='5367:5394'><a onclick="displayPageImage('KR1c0039', 'WYG', '050-15a' );" name="050-15a" class="pb">[050-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5394:5399'>以為筍</span><br/>
<span class='tline' id='l261' data-llen='5399:5405'>　　　賁</span><br/>
<span class='tline' id='l262' data-llen='5405:5428'>爾雅云大鼓謂之鼖○周禮韗人鼓長八尺鼓四尺中</span><br/>
<span class='tline' id='l263' data-llen='5428:5451'>圍加三之一謂之鼖鼓鼓人鼖鼓鼓軍事司馬中春振</span><br/>
<span class='tline' id='l264' data-llen='5451:5474'>旅諸侯執鼖鼓鎛師凡軍之夜三鼜皆鼓之注云鼓之</span><br/>
<span class='tline' id='l265' data-llen='5474:5497'>以鼖鼓○書云鼖鼓在西序○疏賁大也故謂大鼓為</span><br/>
<span class='tline' id='l266' data-llen='5497:5500'>賁</span><br/>
<span class='tline' id='l267' data-llen='5500:5506'>　　　鏞</span><br/>
<span class='tline' id='l268' data-llen='5506:5533'><a onclick="displayPageImage('KR1c0039', 'WYG', '050-15b' );" name="050-15b" class="pb">[050-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5533:5556'>爾雅云大鍾謂之鏞孫炎曰鏞深長之聲李巡曰大鍾</span><br/>
<span class='tline' id='l270' data-llen='5556:5579'>音聲大鏞大也郭璞曰亦名鑮○書云笙鏞以閒鄭注</span><br/>
<span class='tline' id='l271' data-llen='5579:5602'>云鏞即大射頌一也○周禮鍾師掌金奏鎛師掌金奏</span><br/>
<span class='tline' id='l272' data-llen='5602:5625'>之鼓考工記云大鍾十分其鼓間以其一為之厚○射</span><br/>
<span class='tline' id='l273' data-llen='5625:5648'>禮云西階之西頌磬其南鐘注云西方鐘磬謂之頌古</span><br/>
<span class='tline' id='l274' data-llen='5648:5671'>文頌為鏞○書傳云天子將出撞黄鐘之鐘右五鐘皆</span><br/>
<span class='tline' id='l275' data-llen='5671:5694'>應入則撞㽔賔之鐘左五鐘皆應○吕氏曰黄帝命伶</span><br/>
<span class='tline' id='l276' data-llen='5694:5717'>倫鑄十二鐘○陳氏曰十二辰之鐘大鐘也大鐘特縣</span><br/>
<span class='tline' id='l277' data-llen='5717:5744'><a onclick="displayPageImage('KR1c0039', 'WYG', '050-16a' );" name="050-16a" class="pb">[050-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5744:5767'>詩書爾雅所謂鏞也非十二辰之鐘則編焉周禮所謂</span><br/>
<span class='tline' id='l279' data-llen='5767:5772'>編鐘也</span><br/>
<span class='tline' id='l280' data-llen='5772:5795'>　按郭以鎛為鏞依鄭注書及儀禮則鏞即頌鐘非鎛</span><br/>
<span class='tline' id='l281' data-llen='5795:5818'>　也大射注鎛如鐘而大陳氏祥道以鎛為小鐘鏞為</span><br/>
<span class='tline' id='l282' data-llen='5818:5841'>　特鐘博古圖説又云鎛減於特鐘而大於編鐘三説</span><br/>
<span class='tline' id='l283' data-llen='5841:5847'>　亦不同</span><br/>
<span class='tline' id='l284' data-llen='5847:5854'>　　　辟廱</span><br/>
<span class='tline' id='l285' data-llen='5854:5877'>箋云水旋丘如璧曰辟廱以節觀者疏云辟廱即天子</span><br/>
<span class='tline' id='l286' data-llen='5877:5904'><a onclick="displayPageImage('KR1c0039', 'WYG', '050-16b' );" name="050-16b" class="pb">[050-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5904:5927'>太學也王制言太學在郊乃是殷制周制太學在國太</span><br/>
<span class='tline' id='l288' data-llen='5927:5950'>學雖在國而辟廱仍在郊陳祥道云上庠東序右學東</span><br/>
<span class='tline' id='l289' data-llen='5950:5973'>膠太學也周又有辟廱成均瞽宗之名周之辟廱即成</span><br/>
<span class='tline' id='l290' data-llen='5973:5996'>均也東郊即東序也瞽宗即右學也○王制云天子曰</span><br/>
<span class='tline' id='l291' data-llen='5996:6019'>辟廱注云辟明也廱和也所以明和天下又云天子將</span><br/>
<span class='tline' id='l292' data-llen='6019:6042'>出征受成於學反釋奠於學以訊馘告又云有虞氏養</span><br/>
<span class='tline' id='l293' data-llen='6042:6065'>國老於上庠夏后氏養國老於東序商人養國老於右</span><br/>
<span class='tline' id='l294' data-llen='6065:6088'>學周人養國老於東膠文王世子曰春夏學干戈秋冬</span><br/>
<span class='tline' id='l295' data-llen='6088:6115'><a onclick="displayPageImage('KR1c0039', 'WYG', '050-17a' );" name="050-17a" class="pb">[050-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6115:6138'>學羽籥皆於東序春誦夏弦太師詔之瞽宗秋學禮冬</span><br/>
<span class='tline' id='l297' data-llen='6138:6161'>讀書禮在瞽宗書在上庠凡祭與養老乞言合語之禮</span><br/>
<span class='tline' id='l298' data-llen='6161:6184'>皆小樂正詔之於東序天子視學大昕鼓徵有司卒事</span><br/>
<span class='tline' id='l299' data-llen='6184:6207'>適東序祭義云祀三老五更於大學所以教諸侯之弟</span><br/>
<span class='tline' id='l300' data-llen='6207:6230'>○周禮大司樂掌成均之法以治建國之學政而合國</span><br/>
<span class='tline' id='l301' data-llen='6230:6253'>之子弟凡有道者有徳者使教焉死則以為樂祖祭於</span><br/>
<span class='tline' id='l302' data-llen='6253:6276'>瞽宗又云春合諸學秋合諸射○韓詩説云辟廱者天</span><br/>
<span class='tline' id='l303' data-llen='6276:6299'>子之學圓如璧壅之以水言辟取辟有徳不言辟水言</span><br/>
<span class='tline' id='l304' data-llen='6299:6326'><a onclick="displayPageImage('KR1c0039', 'WYG', '050-17b' );" name="050-17b" class="pb">[050-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6326:6349'>辟廱者取其廱和也所以教天下春射秋饗尊事三老</span><br/>
<span class='tline' id='l306' data-llen='6349:6372'>五更在南方七里之内立明堂於中五經之文所藏處</span><br/>
<span class='tline' id='l307' data-llen='6372:6395'>蓋以茅葦取其潔清也○禮統曰辟廱圓如璧雍以水</span><br/>
<span class='tline' id='l308' data-llen='6395:6418'>内如覆外如堰盤○三輔決録云辟廱水四周於外象</span><br/>
<span class='tline' id='l309' data-llen='6418:6441'>四海○白虎通云璧圓法天雍水象教化流行辟積也</span><br/>
<span class='tline' id='l310' data-llen='6441:6464'>積道徳也雍壅也壅殘賊也又外圓内方明徳當圓行</span><br/>
<span class='tline' id='l311' data-llen='6464:6487'>當方也○黄圖云文王辟廱在長安西北四十里○史</span><br/>
<span class='tline' id='l312' data-llen='6487:6508'>記豐鎬有天子辟池索隱云即周天子辟廱之地</span><br/>
<span class='tline' id='l313' data-llen='6508:6535'><a onclick="displayPageImage('KR1c0039', 'WYG', '050-18a' );" name="050-18a" class="pb">[050-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6535:6541'>　　　鼉</span><br/>
<span class='tline' id='l315' data-llen='6541:6564'>月令云季夏之月命漁師伐蛟取鼉注云鼉皮可以冒</span><br/>
<span class='tline' id='l316' data-llen='6564:6587'>鼓○周書王㑹云㑹稽以鼉○陸璣云鼉形似水蜥蜴</span><br/>
<span class='tline' id='l317' data-llen='6587:6610'>四足長丈餘生卵大如鵝卵甲如鎧甲皮堅可冒鼓○</span><br/>
<span class='tline' id='l318' data-llen='6610:6633'>本草圖經云肉至美口内涎有毒長一丈者能吐氣成</span><br/>
<span class='tline' id='l319' data-llen='6633:6656'>霧致雨力至猛能致陷江岸性嗜睡但目閉形如龍大</span><br/>
<span class='tline' id='l320' data-llen='6656:6679'>長者自嚙其尾極難死聲甚可畏人于穴掘之百人掘</span><br/>
<span class='tline' id='l321' data-llen='6679:6702'>須百人牽一人掘須一人牽不然終不可出○晉安海</span><br/>
<span class='tline' id='l322' data-llen='6702:6729'><a onclick="displayPageImage('KR1c0039', 'WYG', '050-18b' );" name="050-18b" class="pb">[050-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6729:6752'>物記云鼉宵鳴如桴鼔○續博物志云一名土龍鱗甲</span><br/>
<span class='tline' id='l324' data-llen='6752:6775'>黑色能横飛不能上騰其聲如鼓○趙辟公雜説云鼉</span><br/>
<span class='tline' id='l325' data-llen='6775:6798'>聞鼓聲則鳴○埤雅云鼉具十二肖肉蛇肉最後在尾</span><br/>
<span class='tline' id='l326' data-llen='6798:6821'>其枕瑩淨魚枕弗如欲雨則鳴夜鳴應更初更一鳴而</span><br/>
<span class='tline' id='l327' data-llen='6821:6844'>止二即再鳴力酋健善頺坎岸○吕氏春秋云顓頊令</span><br/>
<span class='tline' id='l328' data-llen='6844:6867'>飛龍作效八風之音命之曰承雲乃令鱓先為樂倡鱓</span><br/>
<span class='tline' id='l329' data-llen='6867:6881'>乃偃浸以其尾鼓其腹其音英</span><br/>
<span class='tline' id='l330' data-llen='6881:6888'>　　　矇瞍</span><br/>
<span class='tline' id='l331' data-llen='6888:6915'><a onclick="displayPageImage('KR1c0039', 'WYG', '050-19a' );" name="050-19a" class="pb">[050-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6915:6938'>傳云有眸子而無見曰矇無眸子曰瞍疏云瞽亦有眸</span><br/>
<span class='tline' id='l333' data-llen='6938:6961'>子矇之小别○韓詩説云無珠子曰矇珠子具而無見</span><br/>
<span class='tline' id='l334' data-llen='6961:6984'>曰瞍○周禮瞽矇上瞽四十人中瞽百人下瞽百有六</span><br/>
<span class='tline' id='l335' data-llen='6984:7007'>十人掌播鼗柷敔塤簫管弦歌諷誦詩世奠繫鼓琴瑟</span><br/>
<span class='tline' id='l336' data-llen='7007:7030'>掌九徳六詩之歌以役太師○禮運云卜筮瞽侑皆在</span><br/>
<span class='tline' id='l337' data-llen='7030:7053'>左右玉藻云御瞽幾聲之上下○周語瞍賦矇誦注賦</span><br/>
<span class='tline' id='l338' data-llen='7053:7083'>賦公卿列士所獻詩也誦謂箴諫之語晉語云矇<img height='20' width='20' alt='&amp;KR1363' title='KR1363' src='https://raw.githubusercontent.com/kanripo/KR-Gaiji/master/images/KR1363.png'/>修</span><br/>
<span class='tline' id='l339' data-llen='7083:7086'>聲</span><br/>
<span class='tline' id='l340' data-llen='7086:7113'><a onclick="displayPageImage('KR1c0039', 'WYG', '050-19b' );" name="050-19b" class="pb">[050-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7113:7122'>　　文王有聲篇</span><br/>
<span class='tline' id='l342' data-llen='7122:7128'>　　　豐</span><br/>
<span class='tline' id='l343' data-llen='7128:7151'>皇甫謐云豐在京兆府鄠縣東豐水之西文王自程徙</span><br/>
<span class='tline' id='l344' data-llen='7151:7174'>此○孔氏云從鮮原徙酆酆在岐山東南三百餘里○</span><br/>
<span class='tline' id='l345' data-llen='7174:7197'>朱傳云即崇國之地○一統志豐宫在西安府鄠縣東</span><br/>
<span class='tline' id='l346' data-llen='7197:7211'>五里周文王作邑於豐時所居</span><br/>
<span class='tline' id='l347' data-llen='7211:7217'>　　　淢</span><br/>
<span class='tline' id='l348' data-llen='7217:7240'>傳云成溝也○韓詩作洫云洫深池○周禮云匠人為</span><br/>
<span class='tline' id='l349' data-llen='7240:7267'><a onclick="displayPageImage('KR1c0039', 'WYG', '050-20a' );" name="050-20a" class="pb">[050-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7267:7287'>溝洫方十里為成成間廣八尺深八尺謂之洫</span><br/>
<span class='tline' id='l351' data-llen='7287:7310'>　按説文洫成間洫也淢疾流也毛傳以為成溝則改</span><br/>
<span class='tline' id='l352' data-llen='7310:7333'>　淢作洫毛鄭之意本謂文王築城維如一成之洫洫</span><br/>
<span class='tline' id='l353' data-llen='7333:7356'>　内地方十里文王作十里之豐與之相匹成城字異</span><br/>
<span class='tline' id='l354' data-llen='7356:7379'>　朱子讀注疏不精改成溝作城溝不知城郭溝池所</span><br/>
<span class='tline' id='l355' data-llen='7379:7402'>　以為固若僅僅廣深八尺豈所謂設險守國乎經稱</span><br/>
<span class='tline' id='l356' data-llen='7402:7425'>　崇墉言言城既高大池必極深廣豈止八尺而已既</span><br/>
<span class='tline' id='l357' data-llen='7425:7443'>　曰城溝又虛引匠人之文進退失據矣</span><br/>
<span class='tline' id='l358' data-llen='7443:7470'><a onclick="displayPageImage('KR1c0039', 'WYG', '050-20b' );" name="050-20b" class="pb">[050-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7470:7477'>　　　豐水</span><br/>
<span class='tline' id='l360' data-llen='7477:7500'>禹貢云漆沮既從澧水攸同又云導渭自鳥鼠同穴東</span><br/>
<span class='tline' id='l361' data-llen='7500:7523'>㑹於澧入於河○郡縣志云豐水出京兆府鄠縣東南</span><br/>
<span class='tline' id='l362' data-llen='7523:7546'>終南山自發源北流經縣東二十八里北流入渭○黄</span><br/>
<span class='tline' id='l363' data-llen='7546:7569'>圖云出鄠南山豐谷○水經注云渭水東與豐水㑹同</span><br/>
<span class='tline' id='l364' data-llen='7569:7592'>隂山無他高山異巒惟原阜石墩○文子曰老子云豐</span><br/>
<span class='tline' id='l365' data-llen='7592:7615'>水之深十仞而不受塵垢金銕在中形見於外○一統</span><br/>
<span class='tline' id='l366' data-llen='7615:7636'>志出終南山合太平高觀谷水東至咸陽縣入渭</span><br/>
<span class='tline' id='l367' data-llen='7636:7663'><a onclick="displayPageImage('KR1c0039', 'WYG', '050-21a' );" name="050-21a" class="pb">[050-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7663:7669'>　　　皇</span><br/>
<span class='tline' id='l369' data-llen='7669:7692'>白虎通云皇君也美也大也天之總美大稱號之為皇</span><br/>
<span class='tline' id='l370' data-llen='7692:7715'>者煌煌人莫違也不擾匹夫匹婦虛無寥廓天地通靈</span><br/>
<span class='tline' id='l371' data-llen='7715:7718'>也</span><br/>
<span class='tline' id='l372' data-llen='7718:7721'>　</span><br/>
<span class='tline' id='l373' data-llen='7721:7724'>　</span><br/>
<span class='tline' id='l374' data-llen='7724:7727'>　</span><br/>
<span class='tline' id='l375' data-llen='7727:7730'>　</span><br/>
<span class='tline' id='l376' data-llen='7730:7757'><a onclick="displayPageImage('KR1c0039', 'WYG', '050-21b' );" name="050-21b" class="pb">[050-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7757:7760'>　</span><br/>
<span class='tline' id='l378' data-llen='7760:7763'>　</span><br/>
<span class='tline' id='l379' data-llen='7763:7766'>　</span><br/>
<span class='tline' id='l380' data-llen='7766:7769'>　</span><br/>
<span class='tline' id='l381' data-llen='7769:7772'>　</span><br/>
<span class='tline' id='l382' data-llen='7772:7775'>　</span><br/>
<span class='tline' id='l383' data-llen='7775:7778'>　</span><br/>
<span class='tline' id='l384' data-llen='7778:7791'>　六家詩名物疏卷四十七</span><br/>
</p>
<p><br/>
</p>
  </div>
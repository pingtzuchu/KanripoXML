<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0039', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　六家詩名物疏卷二　　　明　馮復京　撰</span><br/>
<span class='tline' id='l10' data-llen='212:221'>　　國風周南二</span><br/>
<span class='tline' id='l11' data-llen='221:228'>　　卷耳篇</span><br/>
<span class='tline' id='l12' data-llen='228:235'>　　　卷耳</span><br/>
<span class='tline' id='l13' data-llen='235:258'>爾雅云卷耳苓耳郭璞云廣雅枲耳亦云胡枲江東呼</span><br/>
<span class='tline' id='l14' data-llen='258:281'>常枲或曰苓耳形如鼠耳叢生似盤○陸疏云葉青白</span><br/>
<span class='tline' id='l15' data-llen='281:304'>色似胡荽白葉細莖蔓生可煮為茹滑而少味四月中</span><br/>
<span class='tline' id='l16' data-llen='304:330'><a onclick="displayPageImage('KR1c0039', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='330:353'>生子如婦人耳中璫今或謂之耳璫幽州人謂之爵耳</span><br/>
<span class='tline' id='l18' data-llen='353:376'>○羅願云幽冀謂之襢菜其實如䑕耳而蒼色上多刺</span><br/>
<span class='tline' id='l19' data-llen='376:399'>好著人衣一名葹離騷以喻小人所謂薋菉葹以盈室</span><br/>
<span class='tline' id='l20' data-llen='399:422'>是也一名羊負來博物志云洛中有人入蜀胡枲著羊</span><br/>
<span class='tline' id='l21' data-llen='422:445'>毛蜀人種之據此物既稱胡枲必是胡物但國風爾雅</span><br/>
<span class='tline' id='l22' data-llen='445:468'>所載則其來已久○本草經曰枲耳實味苦甘温葉味</span><br/>
<span class='tline' id='l23' data-llen='468:491'>苦辛久服益氣耳目聰明强志輕身陶隱居曰此是常</span><br/>
<span class='tline' id='l24' data-llen='491:513'>思菜傖人昔食之以葉覆麥作黄衣者方用亦甚稀</span><br/>
<span class='tline' id='l25' data-llen='513:539'><a onclick="displayPageImage('KR1c0039', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='539:562'>　按古釋卷耳者皆以為即蒼耳惟鄭夾漈云詩云采</span><br/>
<span class='tline' id='l27' data-llen='562:585'>　采卷耳以其可茹也即今卷菜如連錢者是若蒼耳</span><br/>
<span class='tline' id='l28' data-llen='585:608'>　但堪入藥不可食予謂陶隱居既云傖人所食何謂</span><br/>
<span class='tline' id='l29' data-llen='608:629'>　但堪入藥乎其以卷菜為卷耳又未知何據也</span><br/>
<span class='tline' id='l30' data-llen='629:635'>　　　筐</span><br/>
<span class='tline' id='l31' data-llen='635:665'>方言曰<img height='20' width='20' alt='&amp;KR1952' title='KR1952' src='https://raw.githubusercontent.com/kanripo/KR-Gaiji/master/images/KR1952.png'/>淇衛之間謂之牛筐○儀禮公食大夫簋實</span><br/>
<span class='tline' id='l32' data-llen='665:688'>實于筐聘禮夫人使大夫餼賔上介米八筐衆介米六</span><br/>
<span class='tline' id='l33' data-llen='688:711'>筐○禮記云具曲植籧筐又曰熬君八筐大夫六筐士</span><br/>
<span class='tline' id='l34' data-llen='711:737'><a onclick="displayPageImage('KR1c0039', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='737:767'>四筐○說文方曰筐圜曰<img height='20' width='20' alt='&amp;KR1952' title='KR1952' src='https://raw.githubusercontent.com/kanripo/KR-Gaiji/master/images/KR1952.png'/>○韓詩曰頃筐欹箱也○</span><br/>
<span class='tline' id='l36' data-llen='767:790'>三禮圖云大筐以竹受五斛大夫以盛米致饋于聘賔</span><br/>
<span class='tline' id='l37' data-llen='790:813'>小筐以竹受五升以盛米○禮書云有頃筐有懿筐有</span><br/>
<span class='tline' id='l38' data-llen='813:836'>小筐有大筐頃筐其淺者也懿筐其深者也大筐實五</span><br/>
<span class='tline' id='l39' data-llen='836:859'>斛小筐實績熬簋實而已筐者正也其深淺大小雖殊</span><br/>
<span class='tline' id='l40' data-llen='859:865'>而制皆方</span><br/>
<span class='tline' id='l41' data-llen='865:872'>　　　周行</span><br/>
<span class='tline' id='l42' data-llen='872:895'>吕氏曰周行大道也東萊云毛氏以為周之列位自左</span><br/>
<span class='tline' id='l43' data-llen='895:921'><a onclick="displayPageImage('KR1c0039', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='921:944'>氏以來其傳舊矣然以經解經則不若吕氏之說也○</span><br/>
<span class='tline' id='l45' data-llen='944:967'>爾雅云路旅途也路場猷行道也○周禮遂人凢治野</span><br/>
<span class='tline' id='l46' data-llen='967:990'>遂上有徑溝上有畛洫上有涂澮上有道川上有路注</span><br/>
<span class='tline' id='l47' data-llen='990:1013'>云徑容牛馬畛容大車涂容乗車一軌道容二軌路容</span><br/>
<span class='tline' id='l48' data-llen='1013:1036'>三軌又云遺人掌道路之委積量人書天下之涂數司</span><br/>
<span class='tline' id='l49' data-llen='1036:1059'>險掌九州之圖以周知其山林川澤之阻而達其道路</span><br/>
<span class='tline' id='l50' data-llen='1059:1082'>設國之五溝五涂候人各掌其方之道治合方氏掌達</span><br/>
<span class='tline' id='l51' data-llen='1082:1105'>天下之道路野廬氏掌達國之道路至于四畿比國郊</span><br/>
<span class='tline' id='l52' data-llen='1105:1131'><a onclick="displayPageImage('KR1c0039', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1131:1154'>及野之道路匠人云王城經涂九軌環涂七軌野涂五</span><br/>
<span class='tline' id='l54' data-llen='1154:1177'>軌環涂以為諸矦經涂野涂以為都經涂○禮記曰道</span><br/>
<span class='tline' id='l55' data-llen='1177:1200'>路男子由右婦人由左車從中央又云季春開通道路</span><br/>
<span class='tline' id='l56' data-llen='1200:1223'>母有鄣塞○左傳云司空以時平易道路○羅長源云</span><br/>
<span class='tline' id='l57' data-llen='1223:1246'>據遂人職自徑至路凢五涂莫枝于逵莫大于路涂一</span><br/>
<span class='tline' id='l58' data-llen='1246:1261'>曰旅亦謂之行所謂旅樹㣲行者</span><br/>
<span class='tline' id='l59' data-llen='1261:1268'>　　　崔嵬</span><br/>
<span class='tline' id='l60' data-llen='1268:1291'>爾雅云石戴土謂之崔嵬○傳云土山之戴石者○谷</span><br/>
<span class='tline' id='l61' data-llen='1291:1317'><a onclick="displayPageImage('KR1c0039', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1317:1325'>風傳云山巔也</span><br/>
<span class='tline' id='l63' data-llen='1325:1346'>　按傳與爾雅之說正相反下文釋砠其失亦同</span><br/>
<span class='tline' id='l64' data-llen='1346:1352'>　　　馬</span><br/>
<span class='tline' id='l65' data-llen='1352:1375'>說文云馬怒也武也馬一嵗曰馵二歳曰駒三歳曰駣</span><br/>
<span class='tline' id='l66' data-llen='1375:1405'>八歳曰<img height='20' width='20' alt='&amp;KR2473' title='KR2473' src='https://raw.githubusercontent.com/kanripo/KR-Gaiji/master/images/KR2473.png'/>髙六尺曰驕七尺曰騋八尺曰龍○易曰牝</span><br/>
<span class='tline' id='l67' data-llen='1405:1428'>馬地類行地無疆又云乾為良馬○周禮校人掌王馬</span><br/>
<span class='tline' id='l68' data-llen='1428:1451'>之政辨六馬之屬種馬戎馬齊馬道馬田馬駑馬天子</span><br/>
<span class='tline' id='l69' data-llen='1451:1474'>十有二閑六種邦國六閑四種家四閑二種凢大祭祀</span><br/>
<span class='tline' id='l70' data-llen='1474:1500'><a onclick="displayPageImage('KR1c0039', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1500:1523'>會同毛馬而頒之凢軍事物馬而頒之其屬有趣馬巫</span><br/>
<span class='tline' id='l72' data-llen='1523:1546'>馬牧師廋人圉師圉人之官○爾雅云絶有力駥膝上</span><br/>
<span class='tline' id='l73' data-llen='1546:1569'>皆白惟馵四骹皆白驓四蹢皆白首前足皆白騱後足</span><br/>
<span class='tline' id='l74' data-llen='1569:1592'>皆白翑前右足白啓左白踦後右足白驤左白馵駵馬</span><br/>
<span class='tline' id='l75' data-llen='1592:1615'>白腹騵驪馬白跨驈白州驠尾本白騴尾白駺馰䫙白</span><br/>
<span class='tline' id='l76' data-llen='1615:1638'>顚白達素縣面䫙皆白惟駹駵白駁黄白騜駵馬黄脊</span><br/>
<span class='tline' id='l77' data-llen='1638:1661'>騝驪馬黄脊騽青驪駽青驪驎驒青驪繁鬛騥驪白襍</span><br/>
<span class='tline' id='l78' data-llen='1661:1684'>毛駂黄白雜毛駓隂白襍毛駰蒼白襍毛騅彤白襍毛</span><br/>
<span class='tline' id='l79' data-llen='1684:1710'><a onclick="displayPageImage('KR1c0039', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1710:1733'>騢白馬黑鬛駱白馬黑脣駩黑喙騧一目白瞷二目白</span><br/>
<span class='tline' id='l81' data-llen='1733:1756'>魚又云宗廟齊毫戎事齊力田獵齊足○左傳云凢馬</span><br/>
<span class='tline' id='l82' data-llen='1756:1779'>日中而出日中而入又云兾之北土馬之所生○春秋</span><br/>
<span class='tline' id='l83' data-llen='1779:1802'>說題辭云地精為馬十二月而生應隂紀陽以合功故</span><br/>
<span class='tline' id='l84' data-llen='1802:1825'>人駕馬任重致逺利天下月度疾故馬善走○春秋考</span><br/>
<span class='tline' id='l85' data-llen='1825:1848'>異郵云隂合于八八合陽九八九七十二二為地地主</span><br/>
<span class='tline' id='l86' data-llen='1848:1871'>月月精為馬月數十二故馬十二月而生人乗馬以理</span><br/>
<span class='tline' id='l87' data-llen='1871:1894'>天下王者駕馬故其字以王為馬頭○相馬經云馬頭</span><br/>
<span class='tline' id='l88' data-llen='1894:1920'><a onclick="displayPageImage('KR1c0039', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1920:1943'>欲得方目欲得朋脊欲強腹欲張四下欲長眼欲髙鼻</span><br/>
<span class='tline' id='l90' data-llen='1943:1966'>孔欲大口中欲得赤膝骨圓而長耳欲得相近而前竪</span><br/>
<span class='tline' id='l91' data-llen='1966:1989'>小而厚凢相馬之法先除三羸五駑乃相其餘又云馬</span><br/>
<span class='tline' id='l92' data-llen='1989:2012'>生下墮地無毛行千里舉一脚行五百里蘭筋竪者千</span><br/>
<span class='tline' id='l93' data-llen='2012:2035'>里馬膝如圑麴千里三軍莫逐但知所發不知所宿也</span><br/>
<span class='tline' id='l94' data-llen='2035:2060'>一筋從𤣥中出謂之蘭筋𤣥中者目上䧟如井字○埤</span><br/>
<span class='tline' id='l95' data-llen='2060:2083'>雅曰舊説相馬望之大就之小筋馬也望之小就之大</span><br/>
<span class='tline' id='l96' data-llen='2083:2106'>肉馬也前視見目㫄視見肉後視見足駿馬也毛束皮</span><br/>
<span class='tline' id='l97' data-llen='2106:2132'><a onclick="displayPageImage('KR1c0039', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2132:2155'>皮束筋筋束肉肉束骨五者兼備天下之馬也○荘子</span><br/>
<span class='tline' id='l99' data-llen='2155:2178'>徐無鬼曰吾相馬直者中繩曲者中鉤方者中矩圓者</span><br/>
<span class='tline' id='l100' data-llen='2178:2201'>中䂓是國馬也而未若天下馬也天下馬有成材若卹</span><br/>
<span class='tline' id='l101' data-llen='2201:2224'>若失若喪其一若是者超軼絶塵不知其所又云馬陸</span><br/>
<span class='tline' id='l102' data-llen='2224:2247'>居則食草飲水喜則交頸相靡怒則分背相踶○馬援</span><br/>
<span class='tline' id='l103' data-llen='2247:2270'>上銅馬式表云行天莫如龍行地莫如馬馬者兵甲之</span><br/>
<span class='tline' id='l104' data-llen='2270:2293'>本國之大用安寧則以别尊卑之序有變則以濟逺近</span><br/>
<span class='tline' id='l105' data-llen='2293:2297'>之難</span><br/>
<span class='tline' id='l106' data-llen='2297:2323'><a onclick="displayPageImage('KR1c0039', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2323:2329'>　　　金</span><br/>
<span class='tline' id='l108' data-llen='2329:2352'>爾雅云黄金謂之璗其美者謂之鏐白金謂之銀其美</span><br/>
<span class='tline' id='l109' data-llen='2352:2375'>者謂之鐐鉼金謂之鈑錫謂之鈏純澤謂之銑○説文</span><br/>
<span class='tline' id='l110' data-llen='2375:2398'>云金五色金也黄為之長久薶不生衣百鍊不輕從革</span><br/>
<span class='tline' id='l111' data-llen='2398:2421'>不違西方之行生于土從土左右注象金在土中形銅</span><br/>
<span class='tline' id='l112' data-llen='2421:2444'>赤金也銀白金也鈆青金也鐡黒金也錫銀鈆之間也</span><br/>
<span class='tline' id='l113' data-llen='2444:2467'>○釋名云金禁也氣剛毅能禁制物也○易說卦曰乾</span><br/>
<span class='tline' id='l114' data-llen='2467:2491'>為金○尚書云揚州厥貢惟金三品注金銀銅也鄭𤣥</span><br/>
<span class='tline' id='l115' data-llen='2491:2517'><a onclick="displayPageImage('KR1c0039', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2517:2540'>云銅三色也又云荆州厥貢惟金三品又云五行四曰</span><br/>
<span class='tline' id='l117' data-llen='2540:2563'>金金曰從革從革作辛○周禮玉府職王之金玉玩好</span><br/>
<span class='tline' id='l118' data-llen='2563:2586'>職金掌凢金錫之戒令○考工記云攻金之工築氏執</span><br/>
<span class='tline' id='l119' data-llen='2586:2609'>下齊冶氏執上齊鳬氏為聲㮚氏為量段氏鑄器桃氏</span><br/>
<span class='tline' id='l120' data-llen='2609:2632'>為刃金有六齊○淮南子云黄埃五百歳生黄澒黄澒</span><br/>
<span class='tline' id='l121' data-llen='2632:2655'>五百嵗生黄金黄金千歳生黄龍注中央數五故五百</span><br/>
<span class='tline' id='l122' data-llen='2655:2678'>歳一化澒黄金水銀也○孝經援神契曰石潤苞玉丹</span><br/>
<span class='tline' id='l123' data-llen='2678:2701'>精生金○叅同契云黄土金之父流珠水之母○地鏡</span><br/>
<span class='tline' id='l124' data-llen='2701:2727'><a onclick="displayPageImage('KR1c0039', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2727:2750'>圖云黄金之氣赤黄千萬斤以上光大若鏡盤金氣發</span><br/>
<span class='tline' id='l126' data-llen='2750:2773'>本上赤下青銀氣夜正白撥之隨手散復合山有葱下</span><br/>
<span class='tline' id='l127' data-llen='2773:2796'>有銀光隠隠正白山有磁石下有銅若金○管子云山</span><br/>
<span class='tline' id='l128' data-llen='2796:2819'>上有丹砂者下有黄金上有磁石者下有銅金上有綠</span><br/>
<span class='tline' id='l129' data-llen='2819:2842'>石者下有鈆錫上有赭下有鐡○左傳云夏方有徳貢</span><br/>
<span class='tline' id='l130' data-llen='2842:2847'>金九牧</span><br/>
<span class='tline' id='l131' data-llen='2847:2853'>　　　罍</span><br/>
<span class='tline' id='l132' data-llen='2853:2876'>爾雅云彛卣罍器也小罍謂之坎注罍形似壺大者受</span><br/>
<span class='tline' id='l133' data-llen='2876:2902'><a onclick="displayPageImage('KR1c0039', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2902:2925'>一斛疏云罍者尊之大者也○說文曰樽酒器也罍龜</span><br/>
<span class='tline' id='l135' data-llen='2925:2948'>目酒樽也木刻為雲象其施不窮○周禮司尊彛獻象</span><br/>
<span class='tline' id='l136' data-llen='2948:2971'>著壺大山六尊皆有罍諸臣之所酢也○禮記云山罍</span><br/>
<span class='tline' id='l137' data-llen='2971:2994'>夏后氏之尊也又云廟堂之上罍尊在阼犧尊在西○</span><br/>
<span class='tline' id='l138' data-llen='2994:3017'>禮圖云六彛為上受三斗六尊為中受五斗六罍為下</span><br/>
<span class='tline' id='l139' data-llen='3017:3040'>受一斛○韓詩說云金罍大夫器也天子以玉飾諸矦</span><br/>
<span class='tline' id='l140' data-llen='3040:3063'>大夫皆以黄金飾士以梓○毛詩説云人君以黄金飾</span><br/>
<span class='tline' id='l141' data-llen='3063:3086'>尊大一碩金飾龜目蓋刻為雲雷之象○詩正義云韓</span><br/>
<span class='tline' id='l142' data-llen='3086:3112'><a onclick="displayPageImage('KR1c0039', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3112:3135'>詩說天子以玉經無明文謂之罍者取象雲雷博施如</span><br/>
<span class='tline' id='l144' data-llen='3135:3158'>人君下及諸臣又司尊彛注罍亦刻而畫之為山雲之</span><br/>
<span class='tline' id='l145' data-llen='3158:3181'>形言刻畫則用木矣故禮圖依制度云刻木為之韓詩</span><br/>
<span class='tline' id='l146' data-llen='3181:3204'>說士以梓士無飾言其木體則以上同用梓而加飾耳</span><br/>
<span class='tline' id='l147' data-llen='3204:3227'>毛說言大一碩禮圖亦云大一斛則大小之制尊卑同</span><br/>
<span class='tline' id='l148' data-llen='3227:3230'>也</span><br/>
<span class='tline' id='l149' data-llen='3230:3253'>　按王仲任云畫工圖雷纍纍如連鼓又圖一人若力</span><br/>
<span class='tline' id='l150' data-llen='3253:3276'>　士謂之雷公左手引連鼔右手推推如擊之狀予閲</span><br/>
<span class='tline' id='l151' data-llen='3276:3302'><a onclick="displayPageImage('KR1c0039', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3302:3325'>　五經圖其圖罍正如此嘗謂此異狀莫覿古人不應</span><br/>
<span class='tline' id='l153' data-llen='3325:3348'>　鄙俚乃爾後見博古圖始知所謂雷者蓋鏤為迴文</span><br/>
<span class='tline' id='l154' data-llen='3348:3371'>　以其似䨓字而名也䨓古雷字論衡又引禮曰刻尊</span><br/>
<span class='tline' id='l155' data-llen='3371:3394'>　為雷形一出一入一屈一伸為相較軫云出入屈伸</span><br/>
<span class='tline' id='l156' data-llen='3394:3417'>　正似今之廻文與博古圖合豎儒目不見古器誤人</span><br/>
<span class='tline' id='l157' data-llen='3417:3440'>　多矣又按罍之别有五山罍金罍大罍小罍水罍也</span><br/>
<span class='tline' id='l158' data-llen='3440:3463'>　周禮鬯人祭祀社壝用大罍則盛鬯者也儀禮燕大</span><br/>
<span class='tline' id='l159' data-llen='3463:3486'>　射罍水在洗東則盛水者也然則罍之為用豈一途</span><br/>
<span class='tline' id='l160' data-llen='3486:3512'><a onclick="displayPageImage('KR1c0039', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3512:3516'>　哉</span><br/>
<span class='tline' id='l162' data-llen='3516:3522'>　　　岡</span><br/>
<span class='tline' id='l163' data-llen='3522:3545'>爾雅云山脊岡孫炎注長山之脊也○釋名云岡亢也</span><br/>
<span class='tline' id='l164' data-llen='3545:3552'>在上之言也</span><br/>
<span class='tline' id='l165' data-llen='3552:3558'>　　　兕</span><br/>
<span class='tline' id='l166' data-llen='3558:3581'>爾雅云兕似牛犀似豕○郭璞云一角青色重千斤○</span><br/>
<span class='tline' id='l167' data-llen='3581:3604'>說文云兕如野牛青毛其皮堅厚可制鎧○交州記云</span><br/>
<span class='tline' id='l168' data-llen='3604:3627'>兕出九徳有角角長三尺餘形如馬鞭柄○陳藏器云</span><br/>
<span class='tline' id='l169' data-llen='3627:3654'><a onclick="displayPageImage('KR1c0039', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3654:3677'>犀之雌者是兕而形不同○山海經云禱過山多兕圖</span><br/>
<span class='tline' id='l171' data-llen='3677:3700'>贊云兕惟壯獸似牛青黒力無不傾自焚以革皮充武</span><br/>
<span class='tline' id='l172' data-llen='3700:3723'>備角助文徳○周禮函人為甲兕甲六屬夀二百年○</span><br/>
<span class='tline' id='l173' data-llen='3723:3746'>羅氏云兕即犀之牸者枯犀之角能辟邪惡寕心神散</span><br/>
<span class='tline' id='l174' data-llen='3746:3769'>風熱故良于藥餌牸犀之角文理分明俗所謂班犀故</span><br/>
<span class='tline' id='l175' data-llen='3769:3792'>美于服飾爾雅云兕似牛犀似豕郭氏稱犀似水牛而</span><br/>
<span class='tline' id='l176' data-llen='3792:3815'>豕首然則犀亦似牛與兕同但首如豕耳兕青而犀黒</span><br/>
<span class='tline' id='l177' data-llen='3815:3838'>兕一角而犀二角以此為異郭氏又云犀亦有一角者</span><br/>
<span class='tline' id='l178' data-llen='3838:3865'><a onclick="displayPageImage('KR1c0039', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3865:3888'>但古多言兕今多言犀北人多言兕南人多言犀耳射</span><br/>
<span class='tline' id='l180' data-llen='3888:3906'>以得兕為雋故周詩美宣王殪此大兕也</span><br/>
<span class='tline' id='l181' data-llen='3906:3912'>　　　觥</span><br/>
<span class='tline' id='l182' data-llen='3912:3935'>韓詩説云觥受五升所以罰不敬觥廓也所以著明之</span><br/>
<span class='tline' id='l183' data-llen='3935:3958'>貌君子有過廓然著明非所以餉不得名觴○三禮圖</span><br/>
<span class='tline' id='l184' data-llen='3958:3981'>云觥受七升以兕角為之○詩疏云觥是觚觶角散之</span><br/>
<span class='tline' id='l185' data-llen='3981:4004'>外别有此器以兕角為之先師説云刻木為之形似兕</span><br/>
<span class='tline' id='l186' data-llen='4004:4027'>角蓋無兕者用木知必以罰者地官閭胥掌比觥撻罰</span><br/>
<span class='tline' id='l187' data-llen='4027:4054'><a onclick="displayPageImage('KR1c0039', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4054:4077'>之事注云觥撻失禮之罰也觥用酒其爵以兕角為之</span><br/>
<span class='tline' id='l189' data-llen='4077:4100'>春官小胥職亦云觥其不敬者故桑扈絲衣皆云兕觥</span><br/>
<span class='tline' id='l190' data-llen='4100:4123'>其觩明為罰而不犯矣○左傳疏異義韓詩說觵五升</span><br/>
<span class='tline' id='l191' data-llen='4123:4146'>毛傳說觵大七升許愼云一飲七升為過多當謂五升</span><br/>
<span class='tline' id='l192' data-llen='4146:4169'>是也○陸農師云老子曰兕無所投其角兕善抵觸故</span><br/>
<span class='tline' id='l193' data-llen='4169:4192'>先王之制罰爵以兕角為之酒陽物也而善發人之剛</span><br/>
<span class='tline' id='l194' data-llen='4192:4209'>其過則在抵觸故先玉制此以為酒戒</span><br/>
<span class='tline' id='l195' data-llen='4209:4232'>　按古人釋兕觥皆以為罰爵詩中此篇及七月桑扈</span><br/>
<span class='tline' id='l196' data-llen='4232:4259'><a onclick="displayPageImage('KR1c0039', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4259:4282'>　絲衣凢四見毛鄭之義各自有說無不謂用以示罰</span><br/>
<span class='tline' id='l198' data-llen='4282:4305'>　諸經訓詁亦同自朱傳不載始以為汎常酒器矣是</span><br/>
<span class='tline' id='l199' data-llen='4305:4328'>　不攷古之過也又按觥之為用饗燕鄉飲賔尸皆有</span><br/>
<span class='tline' id='l200' data-llen='4328:4351'>　之七月言朋酒斯饗稱彼兕觥左傳衛矦饗苦成叔</span><br/>
<span class='tline' id='l201' data-llen='4351:4374'>　寗惠子歌兕觥其觩知饗有觥也鄭人燕趙孟穆叔</span><br/>
<span class='tline' id='l202' data-llen='4374:4397'>　子皮舉兕爵知燕有觥也閭胥掌比觥是鄉飲有觥</span><br/>
<span class='tline' id='l203' data-llen='4397:4420'>　也絲衣言兕觥是賔尸有觥也蓋燕禮鄉飲酒大夫</span><br/>
<span class='tline' id='l204' data-llen='4420:4443'>　之饗皆有旅酬無算爵恐有吴敖失禮者故設以罰</span><br/>
<span class='tline' id='l205' data-llen='4443:4470'><a onclick="displayPageImage('KR1c0039', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4470:4474'>　之</span><br/>
<span class='tline' id='l207' data-llen='4474:4480'>　　　砠</span><br/>
<span class='tline' id='l208' data-llen='4480:4503'>爾雅云土戴石為砠○傳云石山戴土曰砠○釋名云</span><br/>
<span class='tline' id='l209' data-llen='4503:4514'>石戴土曰砠砠臚然也</span><br/>
<span class='tline' id='l210' data-llen='4514:4520'>　　　僕</span><br/>
<span class='tline' id='l211' data-llen='4520:4543'>曲禮云君車將駕則僕執䇿立于馬前已駕僕展軨效</span><br/>
<span class='tline' id='l212' data-llen='4543:4566'>駕奮衣由右上取貳綏跪乗執䇿分轡驅之五步而立</span><br/>
<span class='tline' id='l213' data-llen='4566:4589'>君出就車則僕幷轡授綏凢僕人之禮必授人綏若僕</span><br/>
<span class='tline' id='l214' data-llen='4589:4616'><a onclick="displayPageImage('KR1c0039', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4616:4639'>者降等則受不然則否若僕者降等則撫僕之手不然</span><br/>
<span class='tline' id='l216' data-llen='4639:4662'>則自下拘之疏云僕即御車者也古者僕用好人為之</span><br/>
<span class='tline' id='l217' data-llen='4662:4685'>故孔子曰吾執御矣又云子適衞冉有僕及周禮諸僕</span><br/>
<span class='tline' id='l218' data-llen='4685:4708'>皆用大夫士也少儀云僕於君子君子升下則授綏始</span><br/>
<span class='tline' id='l219' data-llen='4708:4731'>乗則式君子下行然後還立○周禮大僕王出入自左</span><br/>
<span class='tline' id='l220' data-llen='4731:4754'>馭而前驅大馭掌御玉路以祀戎僕掌御戎車齊僕掌</span><br/>
<span class='tline' id='l221' data-llen='4754:4777'>馭金路以賔道僕掌馭象路以朝夕燕出入田僕掌御</span><br/>
<span class='tline' id='l222' data-llen='4777:4800'>田路以田以鄙馭夫掌馭貳車從車使車○禮書曰有</span><br/>
<span class='tline' id='l223' data-llen='4800:4827'><a onclick="displayPageImage('KR1c0039', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4827:4850'>以同等為之僕者有以降等為之僕者有以弟子為師</span><br/>
<span class='tline' id='l225' data-llen='4850:4873'>僕者有以貴為賤僕者禮曰若僕降等則受不然則否</span><br/>
<span class='tline' id='l226' data-llen='4873:4896'>此同等降等者為僕也君命召雖賤人大夫士必自御</span><br/>
<span class='tline' id='l227' data-llen='4896:4919'>之此貴者為賤人僕也論語或稱冉有僕或稱樊遲御</span><br/>
<span class='tline' id='l228' data-llen='4919:4928'>此弟子為師僕也</span><br/>
<span class='tline' id='l229' data-llen='4928:4935'>　　樛木篇</span><br/>
<span class='tline' id='l230' data-llen='4935:4942'>　　　樛木</span><br/>
<span class='tline' id='l231' data-llen='4942:4965'>鄭氏曰南土謂荆揚之域孔氏云禹貢揚州厥木惟喬</span><br/>
<span class='tline' id='l232' data-llen='4965:4992'><a onclick="displayPageImage('KR1c0039', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4992:5015'>荆揚連接故以南為荆揚與南有喬木同○釋木云下</span><br/>
<span class='tline' id='l234' data-llen='5015:5032'>句曰朻○說文云朻髙木也朻即樛字</span><br/>
<span class='tline' id='l235' data-llen='5032:5045'>　按爾雅説文二釋亦相反</span><br/>
<span class='tline' id='l236' data-llen='5045:5051'>　　　藟</span><br/>
<span class='tline' id='l237' data-llen='5051:5074'>爾雅云諸慮山櫐注今江東呼櫐為藤似葛而麄大○</span><br/>
<span class='tline' id='l238' data-llen='5074:5098'>陸疏云一名巨𤓰似燕薁亦延蔓生葉艾白色其子赤</span><br/>
<span class='tline' id='l239' data-llen='5098:5121'>可食酢而不美○本草千嵗纍一名虆蕪陶隠居云樹</span><br/>
<span class='tline' id='l240' data-llen='5121:5144'>如葡萄葉如鬼桃陳藏器云似葛蔓葉小白子赤條中</span><br/>
<span class='tline' id='l241' data-llen='5144:5171'><a onclick="displayPageImage('KR1c0039', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5171:5194'>有白汁圖經云虆生泰山川谷作藤生蔓延木上葉如</span><br/>
<span class='tline' id='l243' data-llen='5194:5217'>葡萄而小四月摘其莖汁白而甘五月開花七月結實</span><br/>
<span class='tline' id='l244' data-llen='5217:5240'>八月採子青黒㣲赤冬惟凋葉此即詩云葛虆者也蘓</span><br/>
<span class='tline' id='l245' data-llen='5240:5263'>恭謂是蘡薁藤深為謬妄○左傳云葛虆猶能庇其本</span><br/>
<span class='tline' id='l246' data-llen='5263:5266'>根</span><br/>
<span class='tline' id='l247' data-llen='5266:5273'>　　螽斯篇</span><br/>
<span class='tline' id='l248' data-llen='5273:5280'>　　　螽斯</span><br/>
<span class='tline' id='l249' data-llen='5280:5303'>爾雅云蜤螽蜙蝑○陸疏云幽州人謂之舂箕即舂黍</span><br/>
<span class='tline' id='l250' data-llen='5303:5330'><a onclick="displayPageImage('KR1c0039', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5330:5353'>蝗類也長而青長角長股肱鳴者也或謂似蝗而小斑</span><br/>
<span class='tline' id='l252' data-llen='5353:5376'>黑其股似瑇瑁又五月中以兩股相切作聲聞數十步</span><br/>
<span class='tline' id='l253' data-llen='5376:5399'>○公羊傳云螽何以書記災也蜮何以書記異也○方</span><br/>
<span class='tline' id='l254' data-llen='5399:5429'>言舂黍謂之<img height='20' width='20' alt='&amp;KR3137' title='KR3137' src='https://raw.githubusercontent.com/kanripo/KR-Gaiji/master/images/KR3137.png'/>蝑注云江東呼為虴蜢○蔡邕月令章</span><br/>
<span class='tline' id='l255' data-llen='5429:5452'>句云其類乳于土中深埋其卵江東謂之蚱蜢善害田</span><br/>
<span class='tline' id='l256' data-llen='5452:5475'>穉○鄭樵曰蜙蝑一名蜙䗥即一種大青蚱蜢股長而</span><br/>
<span class='tline' id='l257' data-llen='5475:5498'>鳴甚響○爾雅又云螽醜奮彊醜捋疏云螽蝗之類好</span><br/>
<span class='tline' id='l258' data-llen='5498:5521'>奮迅作聲而飛螽斯之類好以脚自摩捋○鄭箋云凢</span><br/>
<span class='tline' id='l259' data-llen='5521:5548'><a onclick="displayPageImage('KR1c0039', 'WYG', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5548:5571'>物有隂陽情慾者無不妬忌惟蜙蝑否耳各得受氣而</span><br/>
<span class='tline' id='l261' data-llen='5571:5594'>生子故能詵詵然衆多○孔氏云此言螽斯七月言斯</span><br/>
<span class='tline' id='l262' data-llen='5594:5605'>螽文雖顚倒其實一也</span><br/>
<span class='tline' id='l263' data-llen='5605:5628'>　按蚱蜢稻田中往往有之察其形頗似陸璣所言但</span><br/>
<span class='tline' id='l264' data-llen='5628:5651'>　釋蟲又有土螽蠰谿説者以為此蟲細小善跳江南</span><br/>
<span class='tline' id='l265' data-llen='5651:5674'>　所謂蚱蜢也則斯螽别是一物矣嚴氏以此螽為蝗</span><br/>
<span class='tline' id='l266' data-llen='5674:5697'>　以七月之斯螽為蚱蜢不主孔疏之說疑不能明也</span><br/>
<span class='tline' id='l267' data-llen='5697:5720'>　小序但言螽斯不妬忌其生子之數亘古未聞朱子</span><br/>
<span class='tline' id='l268' data-llen='5720:5747'><a onclick="displayPageImage('KR1c0039', 'WYG', '005-15b' );" name="005-15b" class="pb">[005-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5747:5770'>　云一生九十九子蘇氏云一生八十一子陸佃云一</span><br/>
<span class='tline' id='l270' data-llen='5770:5793'>　母百子三家之說未詳典據而各自矛盾安得及其</span><br/>
<span class='tline' id='l271' data-llen='5793:5816'>　生子之際一一數過以訂三説之是非哉又按玉堂</span><br/>
<span class='tline' id='l272' data-llen='5816:5839'>　閒話云螽斯蝗屬或曰魚卵所化每嵗生育或三或</span><br/>
<span class='tline' id='l273' data-llen='5839:5862'>　四每一生其卵盈百自卵及翼凢一月而飛羽翼未</span><br/>
<span class='tline' id='l274' data-llen='5862:5884'>　成跳躍而行蓋亦以為蝗而不定其生子之數也</span><br/>
<span class='tline' id='l275' data-llen='5884:5890'>　　　羽</span><br/>
<span class='tline' id='l276' data-llen='5890:5913'>說文羽鳥長毛也○周禮羽人掌以時徴羽翮之政于</span><br/>
<span class='tline' id='l277' data-llen='5913:5940'><a onclick="displayPageImage('KR1c0039', 'WYG', '005-16a' );" name="005-16a" class="pb">[005-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5940:5963'>山農凢受羽十羽為審百羽為摶十摶為縛鍾氏染羽</span><br/>
<span class='tline' id='l279' data-llen='5963:5986'>○左傳毛羽不登于器則公不射○爾雅羽本謂之翮</span><br/>
<span class='tline' id='l280' data-llen='5986:6003'>一羽謂之箴十羽謂之縳百羽謂之緷</span><br/>
<span class='tline' id='l281' data-llen='6003:6009'>　　　子</span><br/>
<span class='tline' id='l282' data-llen='6009:6032'>廣雅云子孜也以孝事父常孜孜也○釋名云子孶也</span><br/>
<span class='tline' id='l283' data-llen='6032:6039'>相生蕃孶也</span><br/>
<span class='tline' id='l284' data-llen='6039:6045'>　　　孫</span><br/>
<span class='tline' id='l285' data-llen='6045:6068'>説文云孫從子從系系續也○爾雅云子之子為孫孫</span><br/>
<span class='tline' id='l286' data-llen='6068:6095'><a onclick="displayPageImage('KR1c0039', 'WYG', '005-16b' );" name="005-16b" class="pb">[005-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6095:6120'>之子為曽孫曾孫之子為𤣥孫𤣥孫之子為來孫來孫</span><br/>
<span class='tline' id='l288' data-llen='6120:6143'>之子為晜孫晜孫之子為仍孫仍孫之子為雲孫○廣</span><br/>
<span class='tline' id='l289' data-llen='6143:6153'>雅云孫順也順于祖</span><br/>
<span class='tline' id='l290' data-llen='6153:6156'>　</span><br/>
<span class='tline' id='l291' data-llen='6156:6159'>　</span><br/>
<span class='tline' id='l292' data-llen='6159:6162'>　</span><br/>
<span class='tline' id='l293' data-llen='6162:6165'>　</span><br/>
<span class='tline' id='l294' data-llen='6165:6176'>　六家詩名物疏卷二</span><br/>
</p>
<p><br/>
</p>
  </div>
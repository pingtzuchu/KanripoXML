<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0047', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:209'>　童溪易傳巷四　　　　宋　王宗傳　撰</span><br/>
<span class='tline' id='l10' data-llen='209:236'>䷂<span class='krp-note'>震下/坎上</span>屯元亨利貞勿用有攸徃利建侯彖曰屯剛</span><br/>
<span class='tline' id='l11' data-llen='236:259'>柔始交而難生動乎險中大亨貞雷雨之動滿盈天造</span><br/>
<span class='tline' id='l12' data-llen='259:269'>草昧宜建侯而不寧</span><br/>
<span class='tline' id='l13' data-llen='269:292'>　乾坤之後繼之以屯與蒙者經曰有天地而後萬物</span><br/>
<span class='tline' id='l14' data-llen='292:315'>　生焉盈天地之間者惟萬物屯者盈也屯者物之始</span><br/>
<span class='tline' id='l15' data-llen='315:338'>　生也初生必蒙故受之以蒙蒙者物之穉也此夫子</span><br/>
<span class='tline' id='l16' data-llen='338:364'><a onclick="displayPageImage('KR1a0047', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　序卦之㫖也而愚之意則曰繼天地以用事者長子</span><br/>
<span class='tline' id='l18' data-llen='387:410'>　也其次則坎又其次則艮此三男相繼以效其勞於</span><br/>
<span class='tline' id='l19' data-llen='410:433'>　天造草昧之日闢天荒理地脉發初性而盡開物成</span><br/>
<span class='tline' id='l20' data-llen='433:457'>　務之道也故震之一陽實繼於乾坤之後當天地𤣥</span><br/>
<span class='tline' id='l21' data-llen='457:480'>　黄雌雄既決之後而以貴下賤爲屯之初九也故屯</span><br/>
<span class='tline' id='l22' data-llen='480:503'>　之下體震而上體坎蒙之下體坎而上體艮也三男</span><br/>
<span class='tline' id='l23' data-llen='503:526'>　相繼以效其勞不亦有序矣乎屯之初九曰利建侯</span><br/>
<span class='tline' id='l24' data-llen='526:549'>　蒙之九二曰子克家蓋謂是也元亨利貞乾坤之四</span><br/>
<span class='tline' id='l25' data-llen='549:575'><a onclick="displayPageImage('KR1a0047', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='575:598'>　德也乾坤萬物之父母也故具此四德自乾坤而下</span><br/>
<span class='tline' id='l27' data-llen='598:621'>　若屯隨无妄革能具其大體而不能盡其全用則閔</span><br/>
<span class='tline' id='l28' data-llen='621:644'>　子顔淵之於聖人具體而微之謂也又其次則有具</span><br/>
<span class='tline' id='l29' data-llen='644:667'>　三德者若離咸萃兑渙小過有具二德者若大有蠱</span><br/>
<span class='tline' id='l30' data-llen='667:690'>　漸大畜升困中孚有具一德者若蒙師小畜履泰謙</span><br/>
<span class='tline' id='l31' data-llen='690:713'>　噬嗑賁復大過震豐節既濟未濟則子游子夏子張</span><br/>
<span class='tline' id='l32' data-llen='713:736'>　得聖人之一體之謂也方屯之時難未亨也所謂天</span><br/>
<span class='tline' id='l33' data-llen='736:759'>　造草昧者也當此之時未亨之難必期於大亨故曰</span><br/>
<span class='tline' id='l34' data-llen='759:785'><a onclick="displayPageImage('KR1a0047', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='785:808'>　元亨夫有一言足以當天地萬物之心曰正是也則</span><br/>
<span class='tline' id='l36' data-llen='808:831'>　所以已天下之難者正也故未亨之難而期於大亨</span><br/>
<span class='tline' id='l37' data-llen='831:854'>　非利於正不可也勿用有攸徃者非无所徃也當徃</span><br/>
<span class='tline' id='l38' data-llen='854:877'>　而徃徃而不在我故也夫徃而不在我而奚在乎曰</span><br/>
<span class='tline' id='l39' data-llen='877:900'>　在乎正而已矣初九謂盤桓則欲其當徃而徃也所</span><br/>
<span class='tline' id='l40' data-llen='900:923'>　謂志行正也則徃不在我而在正也解坎下震上屯</span><br/>
<span class='tline' id='l41' data-llen='923:946'>　之反也其曰无所徃其來復吉有攸徃夙吉夫既曰</span><br/>
<span class='tline' id='l42' data-llen='946:969'>　无所徃也未幾而又曰有攸徃者何也天地之解已</span><br/>
<span class='tline' id='l43' data-llen='969:995'><a onclick="displayPageImage('KR1a0047', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='995:1018'>　在此時故也然則方屯之時所謂有攸徃也則勿用</span><br/>
<span class='tline' id='l45' data-llen='1018:1041'>　焉而惟正之是卜可也侯者共理之人也當屯難之</span><br/>
<span class='tline' id='l46' data-llen='1041:1064'>　時民思其主而欲以吾之一身濟焉難矣故又利在</span><br/>
<span class='tline' id='l47' data-llen='1064:1087'>　建侯乾坤一索而得震而震之一陽用事於羣隂之</span><br/>
<span class='tline' id='l48' data-llen='1087:1110'>　下是爲初爻故曰剛柔始交坎水也水善䧟故曰難</span><br/>
<span class='tline' id='l49' data-llen='1110:1133'>　生又曰險也動乎險中謂初九也初九以陽德居陽</span><br/>
<span class='tline' id='l50' data-llen='1133:1156'>　位正也此大亨之道也朱子發曰安乎險與動乎險</span><br/>
<span class='tline' id='l51' data-llen='1156:1179'>　而不正皆非濟屯之道震爲雷坎爲雨雷以洩隂陽</span><br/>
<span class='tline' id='l52' data-llen='1179:1205'><a onclick="displayPageImage('KR1a0047', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1205:1228'>　之怒氣雨以播隂陽之膏澤所謂雷雨之動也動謂</span><br/>
<span class='tline' id='l54' data-llen='1228:1251'>　震也滿盈謂雷雨之動充足乎宇宙也雷雨之動充</span><br/>
<span class='tline' id='l55' data-llen='1251:1274'>　足宇宙則无一物不蒙其功誠異乎屯膏未光之施</span><br/>
<span class='tline' id='l56' data-llen='1274:1297'>　也夫天造之初草創冥昧旣難以吾之一身濟焉則</span><br/>
<span class='tline' id='l57' data-llen='1297:1320'>　衆建諸侯宜矣瓜分碁布之勢旣連屬於宇内則雖</span><br/>
<span class='tline' id='l58' data-llen='1320:1343'>　有强暴誰與爲亂哉然既建侯以翼已而未始忘乎</span><br/>
<span class='tline' id='l59' data-llen='1343:1366'>　險難故又曰不寧則又安不忘危存不忘亡之戒也</span><br/>
<span class='tline' id='l60' data-llen='1366:1378'>象曰雲雷屯君子以經綸</span><br/>
<span class='tline' id='l61' data-llen='1378:1404'><a onclick="displayPageImage('KR1a0047', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1404:1427'>　彖取雷雨象取雲雷者以言既雨則非屯象矣故雷</span><br/>
<span class='tline' id='l63' data-llen='1427:1450'>　雨作則爲解雲雷屯則爲屯也夫措之天下則爲事</span><br/>
<span class='tline' id='l64' data-llen='1450:1473'>　業藴之吾心則爲經綸當理亂解紛之時而經綸之</span><br/>
<span class='tline' id='l65' data-llen='1473:1496'>　无素焉則欲亨屯也難矣故緻謀締慮屯結乎吾中</span><br/>
<span class='tline' id='l66' data-llen='1496:1515'>　若雲雷之欲雨而未雨焉此則屯之象也</span><br/>
<span class='tline' id='l67' data-llen='1515:1538'>初九盤桓利居貞利建侯象曰雖盤桓志行正也以貴</span><br/>
<span class='tline' id='l68' data-llen='1538:1546'>下賤大得民也</span><br/>
<span class='tline' id='l69' data-llen='1546:1569'>　九以天德居下位亨屯之主聖人之拔閭閻者也故</span><br/>
<span class='tline' id='l70' data-llen='1569:1595'><a onclick="displayPageImage('KR1a0047', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1595:1618'>　行止動靜盡彖之德盤桓利居貞即彖所謂元亨利</span><br/>
<span class='tline' id='l72' data-llen='1618:1641'>　貞勿用有攸徃也庖丁之解牛也曰每至於族吾見</span><br/>
<span class='tline' id='l73' data-llen='1641:1664'>　其難爲怵然爲戒視爲止行爲遲此所謂盤桓也盤</span><br/>
<span class='tline' id='l74' data-llen='1664:1687'>　桓即象所謂經綸也使初九无行正之志則不待當</span><br/>
<span class='tline' id='l75' data-llen='1687:1710'>　徃而徃矣所謂行正之志何也曰行一不義殺一不</span><br/>
<span class='tline' id='l76' data-llen='1710:1733'>　辜而得天下不爲也能居是正則能行是正矣建侯</span><br/>
<span class='tline' id='l77' data-llen='1733:1756'>　爲民建也建侯以爲民則吾知有民而已又安知有</span><br/>
<span class='tline' id='l78' data-llen='1756:1779'>　已也哉故貴與賤所不必辨也此盛德事也陽貴而</span><br/>
<span class='tline' id='l79' data-llen='1779:1805'><a onclick="displayPageImage('KR1a0047', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1805:1828'>　隂賤陽少而隂衆陽爲君而隂爲民初九一陽處三</span><br/>
<span class='tline' id='l81' data-llen='1828:1844'>　隂之下故曰以貴下賤大得民也</span><br/>
<span class='tline' id='l82' data-llen='1844:1867'>六二屯如邅如乗馬班如匪宼婚媾女子貞不字十年</span><br/>
<span class='tline' id='l83' data-llen='1867:1887'>乃字象曰六二之難乗剛也十年乃字反常也</span><br/>
<span class='tline' id='l84' data-llen='1887:1910'>　君子守道不回不苟合而失正六二正也當屯之時</span><br/>
<span class='tline' id='l85' data-llen='1910:1933'>　欲上應於五而未果下乗初九之剛而不與合欲上</span><br/>
<span class='tline' id='l86' data-llen='1933:1956'>　應於五而未果屯如邅如也下乗初九之剛而不與</span><br/>
<span class='tline' id='l87' data-llen='1956:1979'>　之合乗馬班如匪宼婚媾女子貞不字也屯邅不進</span><br/>
<span class='tline' id='l88' data-llen='1979:2005'><a onclick="displayPageImage('KR1a0047', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2005:2028'>　之謂也初九動乎險中馬之象也下馬曰班與馬異</span><br/>
<span class='tline' id='l90' data-llen='2028:2051'>　處欲行而止之謂也二與五隂陽之正也而居相應</span><br/>
<span class='tline' id='l91' data-llen='2051:2074'>　之地時方屯難莫與之合初非吾耦而二與之廹焉</span><br/>
<span class='tline' id='l92' data-llen='2074:2097'>　則以宼目之未暇論初之德如何也夫二既以宼目</span><br/>
<span class='tline' id='l93' data-llen='2097:2120'>　初豈與之爲婚媾乎此女子之貞而忠臣之義也字</span><br/>
<span class='tline' id='l94' data-llen='2120:2143'>　育也女子以正爲德以字爲功若失德而有功寧貞</span><br/>
<span class='tline' id='l95' data-llen='2143:2166'>　而不字也若夫屯極必通數極復始而正應乃獲故</span><br/>
<span class='tline' id='l96' data-llen='2166:2189'>　曰十年乃字十謂數之極也夫天下不常治亦不常</span><br/>
<span class='tline' id='l97' data-llen='2189:2215'><a onclick="displayPageImage('KR1a0047', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2215:2238'>　亂亂極必治不字終字事勢有所反也故又曰反常</span><br/>
<span class='tline' id='l99' data-llen='2238:2261'>　也若屈突通盡節於隋而爲唐忠臣則六二所謂不</span><br/>
<span class='tline' id='l100' data-llen='2261:2273'>　字而得乎反常之道也</span><br/>
<span class='tline' id='l101' data-llen='2273:2296'>六三即鹿无虞惟入于林中君子幾不如舎徃吝象曰</span><br/>
<span class='tline' id='l102' data-llen='2296:2314'>即鹿无虞以從禽也君子舎之徃吝窮也</span><br/>
<span class='tline' id='l103' data-llen='2314:2337'>　傳曰秦失其鹿天下競逐六三當屯之時所謂競逐</span><br/>
<span class='tline' id='l104' data-llen='2337:2360'>　之夫也漢高祖語諸将曰諸君知獵乎逐獸者狗也</span><br/>
<span class='tline' id='l105' data-llen='2360:2383'>　指蹤者人也坎爲隱伏五以一陽伏於衆隂之中鹿</span><br/>
<span class='tline' id='l106' data-llen='2383:2409'><a onclick="displayPageImage('KR1a0047', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2409:2432'>　之象也夫初九所以大得民者建侯以翼已故也用</span><br/>
<span class='tline' id='l108' data-llen='2432:2455'>　能作於閭閻而爲亨屯之主六三居不以正動而无</span><br/>
<span class='tline' id='l109' data-llen='2455:2478'>　應猶之即鹿也志在得禽而无指蹤之人也所謂无</span><br/>
<span class='tline' id='l110' data-llen='2478:2501'>　虞也虞人山林之導也入於林而无其導焉徒徃也</span><br/>
<span class='tline' id='l111' data-llen='2501:2524'>　上六處一卦之外而非其應也故有入于林而无虞</span><br/>
<span class='tline' id='l112' data-llen='2524:2547'>　之象君子則不然與其徃取窮吝而无所獲也殆不</span><br/>
<span class='tline' id='l113' data-llen='2547:2570'>　如舎旃而安於屯居貞以待時而无妄動之失夫惟</span><br/>
<span class='tline' id='l114' data-llen='2570:2589'>　有所不動動必獲矣則初九是也幾殆也</span><br/>
<span class='tline' id='l115' data-llen='2589:2615'><a onclick="displayPageImage('KR1a0047', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2615:2638'>六四乗馬班如求婚媾徃吉无不利象曰求而徃明也</span><br/>
<span class='tline' id='l117' data-llen='2638:2661'>　昔孔子之取虞人也取非其招而不徃而孟子亦以</span><br/>
<span class='tline' id='l118' data-llen='2661:2684'>　不待招而徃謂之枉已四與初居相應之地不即應</span><br/>
<span class='tline' id='l119' data-llen='2684:2707'>　之亦曰乗馬班如者待招而徃故也初之以貴下賤</span><br/>
<span class='tline' id='l120' data-llen='2707:2730'>　有求婚媾之禮故四之徃應於初亦有乗馬之象於</span><br/>
<span class='tline' id='l121' data-llen='2730:2753'>　時爲屯故亦不免於班如焉夫婚媾之道不待求而</span><br/>
<span class='tline' id='l122' data-llen='2753:2776'>　徃枉已也蒙之六三所謂不有躬无攸利是也求而</span><br/>
<span class='tline' id='l123' data-llen='2776:2799'>　不徃亦不謂智成湯之三聘伊尹也尹乃幡然而改</span><br/>
<span class='tline' id='l124' data-llen='2799:2825'><a onclick="displayPageImage('KR1a0047', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2825:2848'>　曰我豈若使是君爲堯舜之君幡然之改尹之明也</span><br/>
<span class='tline' id='l126' data-llen='2848:2871'>　夫蒙之三不有躬无攸利則屯之六四求而徃吉无</span><br/>
<span class='tline' id='l127' data-llen='2871:2878'>　不利宜矣</span><br/>
<span class='tline' id='l128' data-llen='2878:2900'>九五屯其膏小貞吉大貞凶象曰屯其膏施未光也</span><br/>
<span class='tline' id='l129' data-llen='2900:2923'>　當屯難之時居坎險之位則五其致屯之主也夫九</span><br/>
<span class='tline' id='l130' data-llen='2923:2946'>　五之剛中正非有失德也特以膏澤不下而德施未</span><br/>
<span class='tline' id='l131' data-llen='2946:2969'>　光民心未歸而思亂者衆故屯難不得不生於此時</span><br/>
<span class='tline' id='l132' data-llen='2969:2992'>　也坎爲雨故稱膏當屯之時故曰屯其膏夫出納之</span><br/>
<span class='tline' id='l133' data-llen='2992:3018'><a onclick="displayPageImage('KR1a0047', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3018:3041'>　吝謂之有司則屯其膏者特有司之事爾故小者之</span><br/>
<span class='tline' id='l135' data-llen='3041:3064'>　職以屯膏爲正則吉雲行雨施天下平也此大君之</span><br/>
<span class='tline' id='l136' data-llen='3064:3087'>　體天也故大君之道以屯膏爲正則凶傳曰長國家</span><br/>
<span class='tline' id='l137' data-llen='3087:3110'>　而務財用必自小人矣彼爲善之小人而使之爲國</span><br/>
<span class='tline' id='l138' data-llen='3110:3128'>　家災害並至所謂災害並至其屯也哉</span><br/>
<span class='tline' id='l139' data-llen='3128:3150'>上六乗馬班如泣血漣如象曰泣血漣如何可長也</span><br/>
<span class='tline' id='l140' data-llen='3150:3173'>　上六乗九五之勢而居屯之極故亦曰乗馬班如夫</span><br/>
<span class='tline' id='l141' data-llen='3173:3196'>　能使五之施澤未光而致此屯難者皆上六隂蔽之</span><br/>
<span class='tline' id='l142' data-llen='3196:3222'><a onclick="displayPageImage('KR1a0047', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3222:3245'>　力也屯極至此易窮則變上六之傷可勝旣邪故曰</span><br/>
<span class='tline' id='l144' data-llen='3245:3268'>　泣血漣如坎爲如憂爲心病爲血卦故屯之極備此</span><br/>
<span class='tline' id='l145' data-llen='3268:3291'>　象也何可長也者謂乗君之勢而相與以成是屯屯</span><br/>
<span class='tline' id='l146' data-llen='3291:3314'>　極矣居此高位其能久乎湯武一出而飛廉惡來之</span><br/>
<span class='tline' id='l147' data-llen='3314:3322'>　誅不可逭也</span><br/>
<span class='tline' id='l148' data-llen='3322:3349'>䷃<span class='krp-note'>坎下/艮上</span>蒙亨匪我求童蒙童蒙求我初筮告再三瀆</span><br/>
<span class='tline' id='l149' data-llen='3349:3372'>瀆則不告利貞彖曰蒙山下有險險而止蒙蒙亨以亨</span><br/>
<span class='tline' id='l150' data-llen='3372:3395'>行時中也匪我求童蒙童蒙求我志應也初筮告以剛</span><br/>
<span class='tline' id='l151' data-llen='3395:3421'><a onclick="displayPageImage('KR1a0047', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3421:3442'>中也再三瀆瀆則不告瀆蒙也蒙以養正聖功也</span><br/>
<span class='tline' id='l153' data-llen='3442:3465'>　蒙合艮坎而成體艮止也而爲山坎險也而爲水山</span><br/>
<span class='tline' id='l154' data-llen='3465:3488'>　下有險遇險而止昧其所適蒙之義也人性本明一</span><br/>
<span class='tline' id='l155' data-llen='3488:3511'>　發其機則矢去川決而蒙者亨矣亦乾元者始而亨</span><br/>
<span class='tline' id='l156' data-llen='3511:3534'>　也之義夫蒙之能亨者以亨道而行也所謂亨道時</span><br/>
<span class='tline' id='l157' data-llen='3534:3557'>　中是也中庸曰喜怒哀樂之未發謂之中發而皆中</span><br/>
<span class='tline' id='l158' data-llen='3557:3580'>　節謂之和又曰君子之中庸君子而時中夫喜怒哀</span><br/>
<span class='tline' id='l159' data-llen='3580:3603'>　樂未發故爲蒙及其旣發而又皆中乎節此以亨道</span><br/>
<span class='tline' id='l160' data-llen='3603:3629'><a onclick="displayPageImage('KR1a0047', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3629:3652'>　而行也所謂時中也六五爲蒙之主而九二則發其</span><br/>
<span class='tline' id='l162' data-llen='3652:3675'>　蒙也五艮體艮少男也故曰童蒙我謂二也居相應</span><br/>
<span class='tline' id='l163' data-llen='3675:3698'>　之地有剛中之德五實資之以發其蒙故曰匪我求</span><br/>
<span class='tline' id='l164' data-llen='3698:3721'>　童蒙童蒙求我謂五有順巽之志以下應於二然後</span><br/>
<span class='tline' id='l165' data-llen='3721:3744'>　二從而應之也蓋其尊德樂道不如是不可與有爲</span><br/>
<span class='tline' id='l166' data-llen='3744:3767'>　也韓退之師説有曰古之學者必有師師者所以決</span><br/>
<span class='tline' id='l167' data-llen='3767:3790'>　疑而辨惑也發蒙之道而曰筮云者所以決其疑也</span><br/>
<span class='tline' id='l168' data-llen='3790:3813'>　占筮以誠敬爲本不誠未有能動故也故初筮則告</span><br/>
<span class='tline' id='l169' data-llen='3813:3840'><a onclick="displayPageImage('KR1a0047', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3840:3863'>　之告之云何告之以吾剛中之德而已爾曰剛中云</span><br/>
<span class='tline' id='l171' data-llen='3863:3886'>　者即君子之時中也以吾之剛中而亨彼之亨此以</span><br/>
<span class='tline' id='l172' data-llen='3886:3909'>　性覺性之道也若夫筮以決疑也而有再三之瀆則</span><br/>
<span class='tline' id='l173' data-llen='3909:3932'>　誠意亡矣故以不告告之孟子曰敎亦多術矣予不</span><br/>
<span class='tline' id='l174' data-llen='3932:3955'>　屑之敎誨也者是亦敎誨之而已矣此以不告告之</span><br/>
<span class='tline' id='l175' data-llen='3955:3978'>　之謂也夫天之予我以此性也正而已矣自正之外</span><br/>
<span class='tline' id='l176' data-llen='3978:4001'>　无他事也當蒙之初務養吾正則用力寡而成功多</span><br/>
<span class='tline' id='l177' data-llen='4001:4024'>　正之體不摇而正之用日長而日益矣此作聖之功</span><br/>
<span class='tline' id='l178' data-llen='4024:4051'><a onclick="displayPageImage('KR1a0047', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4051:4074'>　也故曰利貞謂當蒙之初所利者養正也程河南曰</span><br/>
<span class='tline' id='l180' data-llen='4074:4097'>　未發謂之蒙以純一未發之蒙而養其正乃作聖之</span><br/>
<span class='tline' id='l181' data-llen='4097:4120'>　功也發而後禁則扞格而難勝養正以蒙學之至善</span><br/>
<span class='tline' id='l182' data-llen='4120:4143'>　也朱子發曰學未至於聖未足謂之成德故夫子十</span><br/>
<span class='tline' id='l183' data-llen='4143:4166'>　有五而志於學至於七十而從心所欲不踰矩則蒙</span><br/>
<span class='tline' id='l184' data-llen='4166:4177'>　以養正作聖之功也</span><br/>
<span class='tline' id='l185' data-llen='4177:4193'>象曰山下出泉蒙君子以果行育德</span><br/>
<span class='tline' id='l186' data-llen='4193:4216'>　艮山也而在上坎水也而在下蒙之象也不曰山下</span><br/>
<span class='tline' id='l187' data-llen='4216:4243'><a onclick="displayPageImage('KR1a0047', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4243:4266'>　有水又不曰山下有險而曰山下出泉云者夫山下</span><br/>
<span class='tline' id='l189' data-llen='4266:4289'>　有險彖既言之矣象者所以言彖之未言也泉者水</span><br/>
<span class='tline' id='l190' data-llen='4289:4312'>　之源所謂純一而不雜者是矣泉之始出於山下也</span><br/>
<span class='tline' id='l191' data-llen='4312:4335'>　以況則蒙之欲亨而未亨之象故不取山下有水之</span><br/>
<span class='tline' id='l192' data-llen='4335:4358'>　義孟子曰源泉混混不舎晝夜盈科而後進放乎四</span><br/>
<span class='tline' id='l193' data-llen='4358:4381'>　海有本者如是混混蒙也不舎晝夜則所蒙者亨矣</span><br/>
<span class='tline' id='l194' data-llen='4381:4404'>　至於盈科而後進則所蓄厚矣君子以是果行而育</span><br/>
<span class='tline' id='l195' data-llen='4404:4427'>　德德者行之源也所謂果行者以亨行也不舎晝夜</span><br/>
<span class='tline' id='l196' data-llen='4427:4454'><a onclick="displayPageImage('KR1a0047', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4454:4477'>　之謂也所謂育德者以養正也盈科而後進之謂也</span><br/>
<span class='tline' id='l198' data-llen='4477:4500'>　孟子養氣之説曰行有不慊於心則餒矣此君子行</span><br/>
<span class='tline' id='l199' data-llen='4500:4523'>　欲其果也又曰配義與道无是餒也此君子德欲其</span><br/>
<span class='tline' id='l200' data-llen='4523:4528'>　育也</span><br/>
<span class='tline' id='l201' data-llen='4528:4551'>初六發蒙利用刑人用説桎梏以徃吝象曰利用刑人</span><br/>
<span class='tline' id='l202' data-llen='4551:4557'>以正法也</span><br/>
<span class='tline' id='l203' data-llen='4557:4580'>　傳曰禁於未發之謂豫書曰制官刑儆于有位用訓</span><br/>
<span class='tline' id='l204' data-llen='4580:4603'>　于蒙士以六居初隂暗而未明所謂蒙士也欲發其</span><br/>
<span class='tline' id='l205' data-llen='4603:4630'><a onclick="displayPageImage('KR1a0047', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4630:4653'>　蒙不於此時而豫以禁之不可也故曰利用刑人而</span><br/>
<span class='tline' id='l207' data-llen='4653:4676'>　象曰以正法也夫所謂刑人者非必殺戮之也正其</span><br/>
<span class='tline' id='l208' data-llen='4676:4699'>　法以示之立其防束曉其罪戾而豫以禁之使蒙蔽</span><br/>
<span class='tline' id='l209' data-llen='4699:4722'>　者知所戒懼欲有所縱而不敢爲然後漸知善道可</span><br/>
<span class='tline' id='l210' data-llen='4722:4745'>　得而化之也當是時也夫苟説其桎梏而不豫以禁</span><br/>
<span class='tline' id='l211' data-llen='4745:4768'>　之則過此以徃不可復制矣雖有善敎何由而入乎</span><br/>
<span class='tline' id='l212' data-llen='4768:4791'>　故於發蒙之初用刑人則以爲利用説桎梏則以爲</span><br/>
<span class='tline' id='l213' data-llen='4791:4814'>　吝也噬嗑亦明罰勅法之卦也初九屨校滅趾无咎</span><br/>
<span class='tline' id='l214' data-llen='4814:4841'><a onclick="displayPageImage('KR1a0047', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4841:4864'>　象曰屨校滅趾不行也夫當噬嗑之初屨校滅趾而</span><br/>
<span class='tline' id='l216' data-llen='4864:4887'>　使之不行乃能无咎則當發蒙之初用説桎梏而縱</span><br/>
<span class='tline' id='l217' data-llen='4887:4910'>　之使徃能无吝乎桎梏與校皆刑具也程河南曰或</span><br/>
<span class='tline' id='l218' data-llen='4910:4933'>　疑發蒙之初遽用刑人无乃不敎而誅乎不知立法</span><br/>
<span class='tline' id='l219' data-llen='4933:4956'>　制刑乃所以敎也蓋後之論刑者不復知敎化在其</span><br/>
<span class='tline' id='l220' data-llen='4956:4961'>　中矣</span><br/>
<span class='tline' id='l221' data-llen='4961:4983'>九二包蒙吉納婦吉子克家象曰子克家剛柔接也</span><br/>
<span class='tline' id='l222' data-llen='4983:5006'>　傳曰以位則子君也我臣也以德則子事我也在蒙</span><br/>
<span class='tline' id='l223' data-llen='5006:5033'><a onclick="displayPageImage('KR1a0047', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5033:5056'>　之時則二與五是矣故二之一爻以二與五剛柔相</span><br/>
<span class='tline' id='l225' data-llen='5056:5079'>　接而兼發其義曰包蒙吉納婦吉子克家即此三語</span><br/>
<span class='tline' id='l226' data-llen='5079:5102'>　足以見二與五之懿也夫二與五居相應之地二有</span><br/>
<span class='tline' id='l227' data-llen='5102:5125'>　包蒙之德故以剛接柔而蒙者資之五有順巽之德</span><br/>
<span class='tline' id='l228' data-llen='5125:5148'>　故以柔接剛而二則納之順巽之道婦之道也匪我</span><br/>
<span class='tline' id='l229' data-llen='5148:5171'>　求童蒙故五之於二不得不盡順巽之道童蒙求我</span><br/>
<span class='tline' id='l230' data-llen='5171:5194'>　故二之於五不得不擴包容之德包蒙吉此二之吉</span><br/>
<span class='tline' id='l231' data-llen='5194:5217'>　於五也納婦吉此五之吉於二也或曰五君也而又</span><br/>
<span class='tline' id='l232' data-llen='5217:5244'><a onclick="displayPageImage('KR1a0047', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5244:5267'>　有婦之象何也曰泰之六五曰帝乙歸妹則亦下交</span><br/>
<span class='tline' id='l234' data-llen='5267:5290'>　於九二也庸何嫌乎説易者不以象害意可也坎與</span><br/>
<span class='tline' id='l235' data-llen='5290:5313'>　艮皆乾之子也二與五相與以用事則柔剛相接而</span><br/>
<span class='tline' id='l236' data-llen='5313:5336'>　家道成矣故曰子克家剛柔接也求之古人則商之</span><br/>
<span class='tline' id='l237' data-llen='5336:5351'>　保衡太甲周之周公成王是也</span><br/>
<span class='tline' id='l238' data-llen='5351:5374'>六三勿用取女見金夫不有躬无攸利象曰勿用取女</span><br/>
<span class='tline' id='l239' data-llen='5374:5380'>行不順也</span><br/>
<span class='tline' id='l240' data-llen='5380:5403'>　夫昧其所適至於喪軀失德者所謂下愚之不移也</span><br/>
<span class='tline' id='l241' data-llen='5403:5430'><a onclick="displayPageImage('KR1a0047', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5430:5453'>　蒙不足以盡之故此爻獨不言蒙且人之所恃以自</span><br/>
<span class='tline' id='l243' data-llen='5453:5476'>　立於世者以其有廉恥之維在也廉恥之維一或廢</span><br/>
<span class='tline' id='l244' data-llen='5476:5499'>　缺則无所不至矣故蒙之六三隂迷妄動而以勿用</span><br/>
<span class='tline' id='l245' data-llen='5499:5522'>　取女爲義焉夫女之所以勿用取者以其妄動故也</span><br/>
<span class='tline' id='l246' data-llen='5522:5545'>　上九其正應也上九艮體艮止於上而无下女之義</span><br/>
<span class='tline' id='l247' data-llen='5545:5568'>　此六三以坎水之性趨下而從二焉見金夫也金夫</span><br/>
<span class='tline' id='l248' data-llen='5568:5591'>　以利合也以利而合則喪軀失德矣故曰不有躬夫</span><br/>
<span class='tline' id='l249' data-llen='5591:5614'>　知以利合而不知喪軀失德之爲非利甚矣其惑也</span><br/>
<span class='tline' id='l250' data-llen='5614:5641'><a onclick="displayPageImage('KR1a0047', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5641:5664'>　故又曰无攸利然則上九正應也而乃勿用取之者</span><br/>
<span class='tline' id='l252' data-llen='5664:5687'>　以六三不能靜以待上之求而失足於二焉哉也故</span><br/>
<span class='tline' id='l253' data-llen='5687:5710'>　曰勿用取女行不順也夫失德之女人勿用取失德</span><br/>
<span class='tline' id='l254' data-llen='5710:5733'>　之臣君所不臣失德之士君子不友其或取之臣之</span><br/>
<span class='tline' id='l255' data-llen='5733:5742'>　友之是亦蒙矣</span><br/>
<span class='tline' id='l256' data-llen='5742:5759'>六四困蒙吝象曰困蒙之吝獨遠實也</span><br/>
<span class='tline' id='l257' data-llen='5759:5782'>　孟子曰一鄉之善士斯友一鄉之善士一國之善士</span><br/>
<span class='tline' id='l258' data-llen='5782:5805'>　斯友一國之善士天下之善士斯友天下之善士以</span><br/>
<span class='tline' id='l259' data-llen='5805:5832'><a onclick="displayPageImage('KR1a0047', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5832:5855'>　友天下之善士爲未足又尚論古之人讀其書誦其</span><br/>
<span class='tline' id='l261' data-llen='5855:5878'>　詩不知其人可乎是以論其世也是尚友也君子之</span><br/>
<span class='tline' id='l262' data-llen='5878:5901'>　學求以亨吾蒙也蓋汲汲於此而後足以有立六四</span><br/>
<span class='tline' id='l263' data-llen='5901:5924'>　以隂居隂蒙昧无覩曽无剛明之親授以誘掖之孔</span><br/>
<span class='tline' id='l264' data-llen='5924:5947'>　子所謂困而不學者故曰困蒙吝吝者虛空无得歉</span><br/>
<span class='tline' id='l265' data-llen='5947:5970'>　然而不足也陽爲實九二是也二發蒙之主四於初</span><br/>
<span class='tline' id='l266' data-llen='5970:5993'>　非應也固不得因初以親二三以不正實閒忌夫已</span><br/>
<span class='tline' id='l267' data-llen='5993:6011'>　也又不得如五之應二故曰獨遠實也</span><br/>
<span class='tline' id='l268' data-llen='6011:6038'><a onclick="displayPageImage('KR1a0047', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6038:6055'>六五童蒙吉象曰童蒙之吉順以巽也</span><br/>
<span class='tline' id='l270' data-llen='6055:6078'>　不順則不能從善不巽則不能下賢五雖君位而以</span><br/>
<span class='tline' id='l271' data-llen='6078:6101'>　六居之又艮體也故稱童蒙童蒙尤不可以不資於</span><br/>
<span class='tline' id='l272' data-llen='6101:6124'>　人也故虚中无我而順以巽以下求於二如是則優</span><br/>
<span class='tline' id='l273' data-llen='6124:6147'>　於天下矣故吉也太甲之於保衡也拜首稽首曰予</span><br/>
<span class='tline' id='l274' data-llen='6147:6170'>　小子不明于德自底不類旣徃背師保之訓弗克于</span><br/>
<span class='tline' id='l275' data-llen='6170:6193'>　厥初尚賴匡救之德圖惟厥終成王之於周公也亦</span><br/>
<span class='tline' id='l276' data-llen='6193:6216'>　曰公明保予沖子公稱丕顕德以予小子揚文武烈</span><br/>
<span class='tline' id='l277' data-llen='6216:6243'><a onclick="displayPageImage('KR1a0047', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6243:6266'>　夫二主沖主也志於亨蒙亦篤矣其所以爲是巽順</span><br/>
<span class='tline' id='l279' data-llen='6266:6283'>　也亦至矣商周之所以隆也有由哉</span><br/>
<span class='tline' id='l280' data-llen='6283:6306'>上九擊蒙不利爲宼利禦宼象曰利用禦宼上下順也</span><br/>
<span class='tline' id='l281' data-llen='6306:6329'>　上九以陽剛之才處蒙之終很然而不服所謂蒙之</span><br/>
<span class='tline' id='l282' data-llen='6329:6352'>　極者而不可告語者也故至此不得已當擊而去之</span><br/>
<span class='tline' id='l283' data-llen='6352:6375'>　夫所以擊而去之者務以已其宼暴之亂故也宼去</span><br/>
<span class='tline' id='l284' data-llen='6375:6398'>　則止若又擊之不已而宼自我作焉則是爲宼也孟</span><br/>
<span class='tline' id='l285' data-llen='6398:6421'>　子曰古之爲關者將以禦暴今之爲關者将以爲暴</span><br/>
<span class='tline' id='l286' data-llen='6421:6448'><a onclick="displayPageImage('KR1a0047', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6448:6471'>　夫關一也何古今之巽歟禦之不已而或至於生事</span><br/>
<span class='tline' id='l288' data-llen='6471:6494'>　造怨則是爲暴也故蒙之初發蒙利用刑人而用説</span><br/>
<span class='tline' id='l289' data-llen='6494:6517'>　桎梏則以爲吝上之擊蒙利用禦宼而爲宼則以爲</span><br/>
<span class='tline' id='l290' data-llen='6517:6540'>　不利上无過暴下无不服故曰上下順也程河南曰</span><br/>
<span class='tline' id='l291' data-llen='6540:6563'>　若舜之征有苖周公之誅三監禦宼也秦皇漢武窮</span><br/>
<span class='tline' id='l292' data-llen='6563:6572'>　兵誅伐爲宼也</span><br/>
<span class='tline' id='l293' data-llen='6572:6575'>　</span><br/>
<span class='tline' id='l294' data-llen='6575:6584'>　童溪易傳卷四</span><br/>
</p>
<p><br/>
</p>
  </div>
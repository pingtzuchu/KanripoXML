<div id="txtcont" class="span9" style="position: relative;">
    <p>
<span class='tline' id='l7' data-llen='158:184'><a onclick="displayPageImage('KR1a0047', 'WYG', '029-1a' );" name="029-1a" class="pb">[029-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='184:192'>欽定四庫全書</span>
<span class='tline' id='l9' data-llen='192:213'>　童溪易傳卷二十九　　　宋　王宗傳　撰</span>
<span class='tline' id='l10' data-llen='213:220'>　　繫辭下</span>
<span class='tline' id='l11' data-llen='220:243'>八卦成列象在其中矣因而重之爻在其中矣剛柔相</span>
<span class='tline' id='l12' data-llen='243:266'>推變在其中矣繫辭焉而命之動在其中矣吉凶悔吝</span>
<span class='tline' id='l13' data-llen='266:289'>者生乎動者也剛柔者立本者也變通者趨時者也吉</span>
<span class='tline' id='l14' data-llen='289:312'>凶者貞勝者也天地之道貞觀者也日月之道貞明者</span>
<span class='tline' id='l15' data-llen='312:335'>也天下之動貞夫一者也夫乾確然示人易矣夫坤隤</span>
<span class='tline' id='l16' data-llen='335:361'><a onclick="displayPageImage('KR1a0047', 'WYG', '029-1b' );" name="029-1b" class="pb">[029-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='361:384'>然示人簡矣爻也者效此者也象也者像此者也爻象</span>
<span class='tline' id='l18' data-llen='384:406'>動乎内吉凶見乎外功業見乎變聖人之情見乎辭</span>
<span class='tline' id='l19' data-llen='406:429'>　上繫首章述聖人作易之意而終之以乾坤之易簡</span>
<span class='tline' id='l20' data-llen='429:452'>　下繫首章亦然故聖人欲人知變以成功業即聖人</span>
<span class='tline' id='l21' data-llen='452:475'>　因易簡以成德業也夫伏羲始畫八卦八卦成列則</span>
<span class='tline' id='l22' data-llen='475:498'>　天地山澤雷風水火八物之象在於八卦之中因此</span>
<span class='tline' id='l23' data-llen='498:521'>　八卦以一至八六位成章則九六二爻又在重卦之</span>
<span class='tline' id='l24' data-llen='521:544'>　中矣剛即九也柔即六也九六相推所以爲變則九</span>
<span class='tline' id='l25' data-llen='544:570'><a onclick="displayPageImage('KR1a0047', 'WYG', '029-2a' );" name="029-2a" class="pb">[029-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='570:593'>　六之變又在剛柔之中矣聖人從而繫之以辭而命</span>
<span class='tline' id='l27' data-llen='593:616'>　之於人使知吉凶之所以然而明其趨舎焉則趨舎</span>
<span class='tline' id='l28' data-llen='616:639'>　之動又在乎爻辭之中矣是故大者爲吉凶小疵爲</span>
<span class='tline' id='l29' data-llen='639:662'>　悔吝皆生乎動濂溪周先生曰吉凶悔吝生乎動噫</span>
<span class='tline' id='l30' data-llen='662:685'>　吉一而已動可不謹乎易之本也本於乾坤之剛柔</span>
<span class='tline' id='l31' data-llen='685:708'>　是剛柔立易之本也易之本一立則乾坤闔闢之變</span>
<span class='tline' id='l32' data-llen='708:731'>　徃來不窮之通自此而爲八卦自此而爲六爻惟變</span>
<span class='tline' id='l33' data-llen='731:754'>　所適而六十四卦之序各以時成故曰趨時所謂趨</span>
<span class='tline' id='l34' data-llen='754:780'><a onclick="displayPageImage('KR1a0047', 'WYG', '029-2b' );" name="029-2b" class="pb">[029-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='780:803'>　時者亦欲人辨其吉凶而爲之趨捨爾故又繼之以</span>
<span class='tline' id='l36' data-llen='803:826'>　吉凶者貞勝也夫至不一者天下之動也吉與凶是</span>
<span class='tline' id='l37' data-llen='826:849'>　也欲一天下之動非是貞不能勝之天地日月所謂</span>
<span class='tline' id='l38' data-llen='849:872'>　動物之尤大者也皆不離乎是貞則是貞也萬物本</span>
<span class='tline' id='l39' data-llen='872:895'>　之以成體所謂動中之不動者也故夫變通趨時者</span>
<span class='tline' id='l40' data-llen='895:918'>　乃其動也剛柔立本者乃其不動也天地之道變化</span>
<span class='tline' id='l41' data-llen='918:941'>　无窮可謂動矣然上下之位不變動也故曰貞觀日</span>
<span class='tline' id='l42' data-llen='941:964'>　月之道徃來不息可謂動矣然晝夜之常不變動也</span>
<span class='tline' id='l43' data-llen='964:990'><a onclick="displayPageImage('KR1a0047', 'WYG', '029-3a' );" name="029-3a" class="pb">[029-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='990:1013'>　故曰貞明孰謂天下之動非是貞以爲之體孰能一</span>
<span class='tline' id='l45' data-llen='1013:1036'>　之乾曰貞固足以幹事是也夫易之作也本於乾坤</span>
<span class='tline' id='l46' data-llen='1036:1059'>　之剛柔迨夫剛柔相推有爻有象旣動夫内有吉有</span>
<span class='tline' id='l47' data-llen='1059:1082'>　凶功業以成則變通趨時之謂也是故乾德至剛確</span>
<span class='tline' id='l48' data-llen='1082:1105'>　然而健示人爲君爲父爲夫之道可謂易矣坤德至</span>
<span class='tline' id='l49' data-llen='1105:1128'>　柔隤然而順示人爲臣爲子爲婦之道可謂簡矣爻</span>
<span class='tline' id='l50' data-llen='1128:1151'>　之立也效此易簡而已象之立也像此易簡而已謂</span>
<span class='tline' id='l51' data-llen='1151:1174'>　自剛柔健順之外初无他事故也爻與象動夫一卦</span>
<span class='tline' id='l52' data-llen='1174:1200'><a onclick="displayPageImage('KR1a0047', 'WYG', '029-3b' );" name="029-3b" class="pb">[029-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1200:1223'>　之内則吉與凶見乎其外惟能入吉凶之域而不昧</span>
<span class='tline' id='l54' data-llen='1223:1246'>　於吉凶者則知趨捨之變而功業由此而成矣人其</span>
<span class='tline' id='l55' data-llen='1246:1269'>　可以不知變乎未能知變此聖人不能已之情又見</span>
<span class='tline' id='l56' data-llen='1269:1292'>　乎其辭之所命而曰如此則吉如此則凶然則聖人</span>
<span class='tline' id='l57' data-llen='1292:1312'>　示人以辭亦不外乎乾坤易簡之理而已矣</span>
<span class='tline' id='l58' data-llen='1312:1335'>天地之大德曰生聖人之大寶曰位何以守位曰仁何</span>
<span class='tline' id='l59' data-llen='1335:1358'>以聚人曰財理財正辭禁民爲非曰義古者包犧氏之</span>
<span class='tline' id='l60' data-llen='1358:1381'>王天下也仰則觀象於天俯則觀法於地觀鳥獸之文</span>
<span class='tline' id='l61' data-llen='1381:1407'><a onclick="displayPageImage('KR1a0047', 'WYG', '029-4a' );" name="029-4a" class="pb">[029-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1407:1430'>與地之宜近取諸身遠取諸物於是始作八卦以通神</span>
<span class='tline' id='l63' data-llen='1430:1453'>明之德以類萬物之情作結繩而爲網罟以佃以漁蓋</span>
<span class='tline' id='l64' data-llen='1453:1476'>取諸離包犧氏没神農氏作斵木爲耜揉木爲耒耒耨</span>
<span class='tline' id='l65' data-llen='1476:1499'>之利以教天下蓋取諸益日中爲市致天下之民聚天</span>
<span class='tline' id='l66' data-llen='1499:1522'>下之貨交易而退各得其所蓋取諸噬嗑神農氏没黄</span>
<span class='tline' id='l67' data-llen='1522:1545'>帝堯舜氏作通其變使民不倦神而化之使民宜之易</span>
<span class='tline' id='l68' data-llen='1545:1568'>窮則變變則通通則乆是以自天祐之吉无不利黄帝</span>
<span class='tline' id='l69' data-llen='1568:1591'>堯舜垂衣裳而天下治蓋取諸乾坤刳木爲舟剡木爲</span>
<span class='tline' id='l70' data-llen='1591:1617'><a onclick="displayPageImage('KR1a0047', 'WYG', '029-4b' );" name="029-4b" class="pb">[029-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1617:1640'>楫舟楫之利以濟不通致遠以利天下蓋取諸渙服牛</span>
<span class='tline' id='l72' data-llen='1640:1663'>乘馬引重致遠以利天下蓋取諸隨重門擊柝以待暴</span>
<span class='tline' id='l73' data-llen='1663:1686'>客蓋取諸豫斷木爲杵掘地爲臼臼杵之利萬民以濟</span>
<span class='tline' id='l74' data-llen='1686:1709'>蓋取諸小過弦木爲弧剡木爲矢弧矢之利以威天下</span>
<span class='tline' id='l75' data-llen='1709:1732'>蓋取諸睽上古穴居而野處後世聖人易之以宫室上</span>
<span class='tline' id='l76' data-llen='1732:1755'>棟下宇以待風雨蓋取諸大壯古之葬者厚衣之以薪</span>
<span class='tline' id='l77' data-llen='1755:1778'>葬之中野不封不樹喪期无數後世聖人易之以棺椁</span>
<span class='tline' id='l78' data-llen='1778:1801'>蓋取諸大過上古結繩而治後世聖人易之以書契百</span>
<span class='tline' id='l79' data-llen='1801:1827'><a onclick="displayPageImage('KR1a0047', 'WYG', '029-5a' );" name="029-5a" class="pb">[029-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1827:1850'>官以治萬民以察蓋取諸夬是故易者象也象也者像</span>
<span class='tline' id='l81' data-llen='1850:1873'>也彖者材也爻也者效天下之動者也是故吉凶生而</span>
<span class='tline' id='l82' data-llen='1873:1879'>悔吝著也</span>
<span class='tline' id='l83' data-llen='1879:1902'>　前章言聖人作易以垂萬世之教此章乃言聖人用</span>
<span class='tline' id='l84' data-llen='1902:1925'>　易以致天下之利夫立天之道曰隂與陽則天之於</span>
<span class='tline' id='l85' data-llen='1925:1948'>　物獨隂不能生獨陽亦不能生立地之道曰柔與剛</span>
<span class='tline' id='l86' data-llen='1948:1971'>　則地之於物獨剛不能生獨柔亦不能生此天地之</span>
<span class='tline' id='l87' data-llen='1971:1994'>　德合二氣以成大也立人之道曰仁與義故聖人所</span>
<span class='tline' id='l88' data-llen='1994:2020'><a onclick="displayPageImage('KR1a0047', 'WYG', '029-5b' );" name="029-5b" class="pb">[029-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2020:2043'>　以配天地而王天下者亦有仁義而已矣夫王天下</span>
<span class='tline' id='l90' data-llen='2043:2066'>　者必有是位而後是德行焉故聖人大寶曰位孟子</span>
<span class='tline' id='l91' data-llen='2066:2089'>　曰不仁而在高位是播其惡於衆也播其惡於衆則</span>
<span class='tline' id='l92' data-llen='2089:2112'>　衆必離而是位也不可以守故曰何以守位曰仁仁</span>
<span class='tline' id='l93' data-llen='2112:2135'>　德也財仁德之用也孟子曰徒善不足以爲政故又</span>
<span class='tline' id='l94' data-llen='2135:2158'>　曰何以聚人曰財程河南曰富者衆之所歸惟財爲</span>
<span class='tline' id='l95' data-llen='2158:2181'>　能聚人夫天地之生萬物乃所以養人也天地生財</span>
<span class='tline' id='l96' data-llen='2181:2204'>　以養人而聖人爲天地主財以爲君能使夫人仰事</span>
<span class='tline' id='l97' data-llen='2204:2230'><a onclick="displayPageImage('KR1a0047', 'WYG', '029-6a' );" name="029-6a" class="pb">[029-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2230:2253'>　俯育養生喪死各得其宜而无乖争之失者非是義</span>
<span class='tline' id='l99' data-llen='2253:2276'>　不可也蓋義也者乃所以輔仁也理財如所謂作網</span>
<span class='tline' id='l100' data-llen='2276:2299'>　罟以佃漁作耒耜以耕耨致民聚貨以交易之類是</span>
<span class='tline' id='l101' data-llen='2299:2322'>　也正辭如所謂易結繩以書契百官以治萬民以察</span>
<span class='tline' id='l102' data-llen='2322:2345'>　是也禁民爲非如所謂重門擊柝以待暴客弦弧剡</span>
<span class='tline' id='l103' data-llen='2345:2368'>　矢以威天下是也朱子發亦曰義所以爲仁非二本</span>
<span class='tline' id='l104' data-llen='2368:2391'>　也古之聖人如包犧氏神農氏黄帝堯舜氏皆得其</span>
<span class='tline' id='l105' data-llen='2391:2414'>　道也故下文繼之以十三卦之制作焉然八卦始於</span>
<span class='tline' id='l106' data-llen='2414:2440'><a onclick="displayPageImage('KR1a0047', 'WYG', '029-6b' );" name="029-6b" class="pb">[029-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2440:2463'>　包犧重卦成於文王當犧農黄帝堯舜之時重卦未</span>
<span class='tline' id='l108' data-llen='2463:2486'>　立而有十三卦之制作何也盖三才既設此理已具</span>
<span class='tline' id='l109' data-llen='2486:2509'>　聖人有以見天下之賾故通變以宜民是理也邵堯</span>
<span class='tline' id='l110' data-llen='2509:2532'>　夫所謂畫前有易是也吾夫子發明之爾夫法象莫</span>
<span class='tline' id='l111' data-llen='2532:2555'>　大乎天地聖人作易必本於天地故曰仰則觀象於</span>
<span class='tline' id='l112' data-llen='2555:2578'>　天俯則觀法於地然天地之法象散於萬物而聚見</span>
<span class='tline' id='l113' data-llen='2578:2601'>　於吾身无所不觀无所不取而後易之理无遺矣故</span>
<span class='tline' id='l114' data-llen='2601:2624'>　又曰觀鳥獸之文與地之宜近取諸身遠取諸物耿</span>
<span class='tline' id='l115' data-llen='2624:2650'><a onclick="displayPageImage('KR1a0047', 'WYG', '029-7a' );" name="029-7a" class="pb">[029-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2650:2673'>　希道曰仰觀象於天則所以畫乾者得矣俯觀法於</span>
<span class='tline' id='l117' data-llen='2673:2696'>　地則所以畫坤者得矣然乾純剛也坤純柔也剛柔</span>
<span class='tline' id='l118' data-llen='2696:2719'>　未雜也觀鳥獸之文而知剛柔之相雜於是乾坤相</span>
<span class='tline' id='l119' data-llen='2719:2742'>　索而六子生焉又觀地之宜而知剛柔之異齊於是</span>
<span class='tline' id='l120' data-llen='2742:2765'>　乾坤六子猶父子之殊體兄弟之異才焉聖人觀象</span>
<span class='tline' id='l121' data-llen='2765:2788'>　於天觀法於地觀鳥獸之文與地之宜而八卦之理</span>
<span class='tline' id='l122' data-llen='2788:2811'>　得矣又近取諸身而首足耳目之屬无不契遠取諸</span>
<span class='tline' id='l123' data-llen='2811:2835'>　物而水火山澤之屬无不𩔖俯仰縱横遠近合矣於</span>
<span class='tline' id='l124' data-llen='2835:2861'><a onclick="displayPageImage('KR1a0047', 'WYG', '029-7b' );" name="029-7b" class="pb">[029-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2861:2884'>　是始作八卦也八卦作則不可測知之妙與无所終</span>
<span class='tline' id='l126' data-llen='2884:2907'>　窮之變可見於此故曰以通神明之德近取諸身則</span>
<span class='tline' id='l127' data-llen='2907:2930'>　以一身可以知八物遠取諸物則以八物可以知萬</span>
<span class='tline' id='l128' data-llen='2930:2954'>　物故曰以𩔖萬物之情包犧之世其俗飲血而茹毛</span>
<span class='tline' id='l129' data-llen='2954:2977'>　也然與禽獸爭一旦之命聖人閔焉故網罟之設而</span>
<span class='tline' id='l130' data-llen='2977:3000'>　以結繩爲之使之漁魚於川佃獸於山而免山川之</span>
<span class='tline' id='l131' data-llen='3000:3024'>　害此之爲制則取之離也蓋離爲目目目相附網罟之</span>
<span class='tline' id='l132' data-llen='3024:3047'>　象而其義則麗也言以網罟佃漁而禽獸麗之也神</span>
<span class='tline' id='l133' data-llen='3047:3073'><a onclick="displayPageImage('KR1a0047', 'WYG', '029-8a' );" name="029-8a" class="pb">[029-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3073:3096'>　農氏時民厭鮮食聖人於是教之耕殖斵木爲耜揉</span>
<span class='tline' id='l135' data-llen='3096:3119'>　木爲耒而興耒耜之利其所以取諸益者蓋益之爲</span>
<span class='tline' id='l136' data-llen='3119:3142'>　卦合震巽以爲體震木也巽亦木也故或斵之或揉</span>
<span class='tline' id='l137' data-llen='3142:3165'>　之斵云者欲其適宜也揉云者欲其能直也而耒耜</span>
<span class='tline' id='l138' data-llen='3165:3188'>　之利興而後其益无窮矣夫有菽粟者或不足於禽</span>
<span class='tline' id='l139' data-llen='3188:3211'>　魚有禽魚者或不足於菽粟此又懋遷有无之不可</span>
<span class='tline' id='l140' data-llen='3211:3234'>　以已也日中者萬物相見之時也市者致民聚貨以</span>
<span class='tline' id='l141' data-llen='3234:3257'>　相交易之地也噬嗑之爲卦也合離震以爲體離明</span>
<span class='tline' id='l142' data-llen='3257:3283'><a onclick="displayPageImage('KR1a0047', 'WYG', '029-8b' );" name="029-8b" class="pb">[029-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3283:3306'>　在上則日中也震動於下則爲市也雜卦曰噬嗑食</span>
<span class='tline' id='l144' data-llen='3306:3329'>　也交易而退各得其所則食貨流通无有餘不足之</span>
<span class='tline' id='l145' data-llen='3329:3352'>　異矣朱子發曰唐虞氏時洪水之患庻民鮮食然後</span>
<span class='tline' id='l146' data-llen='3352:3375'>　教民稼穡懋遷有无化居其道萬世一揆夫食貨既</span>
<span class='tline' id='l147' data-llen='3375:3398'>　備則斯民飽食逸居苟无尊卑上下之分以示之則</span>
<span class='tline' id='l148' data-llen='3398:3421'>　強弱相陵鬬争攘奪與禽獸无異矣此黄帝堯舜氏</span>
<span class='tline' id='l149' data-llen='3421:3444'>　所以用通變之道使天下之民无有倦怠之心而服</span>
<span class='tline' id='l150' data-llen='3444:3467'>　勤以事其上至於通變之道民皆由之而不知則又</span>
<span class='tline' id='l151' data-llen='3467:3493'><a onclick="displayPageImage('KR1a0047', 'WYG', '029-9a' );" name="029-9a" class="pb">[029-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3493:3516'>　各得其宜矣夫通變之道本於易易也者生生不窮</span>
<span class='tline' id='l153' data-llen='3516:3539'>　之謂也故曰易窮則變變則通通則乆聖人通變之</span>
<span class='tline' id='l154' data-llen='3539:3562'>　道而至於乆此斯民之所以不倦所以宜之也故舉</span>
<span class='tline' id='l155' data-llen='3562:3585'>　大有上九之爻辭曰是以自天祐之吉无不利以言</span>
<span class='tline' id='l156' data-llen='3585:3608'>　君民上下至此皆吉且利也夫當此之時所以通變</span>
<span class='tline' id='l157' data-llen='3608:3631'>　之道何也亦曰使斯民自别於禽獸而已故取乾坤</span>
<span class='tline' id='l158' data-llen='3631:3654'>　一定之尊卑而垂衣裳以示之乾在上爲衣坤在下</span>
<span class='tline' id='l159' data-llen='3654:3677'>　爲裳斯民也得於觀感則上下之分定而強弱相陵</span>
<span class='tline' id='l160' data-llen='3677:3703'><a onclick="displayPageImage('KR1a0047', 'WYG', '029-9b' );" name="029-9b" class="pb">[029-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3703:3726'>　鬭爭攘奪之禍息矣天下胡爲而不治乎又況神農</span>
<span class='tline' id='l162' data-llen='3726:3749'>　氏時與民並耕而食饔飱而治至是尊卑位定君子</span>
<span class='tline' id='l163' data-llen='3749:3772'>　小人各有所職則上下无不辨之分韓氏曰垂衣裳</span>
<span class='tline' id='l164' data-llen='3772:3795'>　以辨貴賤是也自此而下皆黄帝堯舜之所爲也渙</span>
<span class='tline' id='l165' data-llen='3795:3818'>　隨二卦舟車之用也蓋自上古山无蹊澤无梁至是</span>
<span class='tline' id='l166' data-llen='3818:3841'>　則刳木爲舟剡木爲楫以通諸川刳云者欲其中虚</span>
<span class='tline' id='l167' data-llen='3841:3864'>　也剡云者欲其末鋭也渙之卦上巽下坎巽木也坎</span>
<span class='tline' id='l168' data-llen='3864:3887'>　水也木行水上有舟揖之象而渙之彖亦曰利渉大</span>
<span class='tline' id='l169' data-llen='3887:3914'><a onclick="displayPageImage('KR1a0047', 'WYG', '029-10a' );" name="029-10a" class="pb">[029-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3914:3937'>　川乘木有功也故渙有濟險之義而聖人取之上古</span>
<span class='tline' id='l171' data-llen='3937:3960'>　牛未穿馬未絡至是則服牛乘馬以通諸塗服云者</span>
<span class='tline' id='l172' data-llen='3960:3983'>　以其能引重也乘云者以其能致遠也隨之卦上兑</span>
<span class='tline' id='l173' data-llen='3983:4006'>　下震兑説也震動也動而説隨有車馬之象而隨之</span>
<span class='tline' id='l174' data-llen='4006:4029'>　上六亦曰拘繫之乃從維之故隨有隨人之義而聖</span>
<span class='tline' id='l175' data-llen='4029:4052'>　人取之川塗既通則暴客之來不免有意外之慮於</span>
<span class='tline' id='l176' data-llen='4052:4075'>　是重其門以防之擊其柝以警之此聖人待暴客之</span>
<span class='tline' id='l177' data-llen='4075:4098'>　道也豫之爲卦有逸豫之義又有備豫之義逸豫則</span>
<span class='tline' id='l178' data-llen='4098:4125'><a onclick="displayPageImage('KR1a0047', 'WYG', '029-10b' );" name="029-10b" class="pb">[029-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4125:4148'>　不知戒備豫則知戒爾坤爲闔户則爲重門震木處</span>
<span class='tline' id='l180' data-llen='4148:4171'>　上則爲擊柝蓋震爲木又爲雷以木而遇雷則有震</span>
<span class='tline' id='l181' data-llen='4171:4194'>　擊之聲也此聖人取以爲備豫之道亦以示逸豫之</span>
<span class='tline' id='l182' data-llen='4194:4217'>　戒也朱子發曰知耒耜而不知杵臼之利則利天下</span>
<span class='tline' id='l183' data-llen='4217:4240'>　者有未盡故教之以杵臼之利蓋取小過知門柝而</span>
<span class='tline' id='l184' data-llen='4240:4263'>　不知弧矢之利則威天下者有未盡故敎之以弧矢</span>
<span class='tline' id='l185' data-llen='4263:4286'>　之利蓋取諸睽小過之卦上震動也下艮止也上動</span>
<span class='tline' id='l186' data-llen='4286:4309'>　有杵之象下止有臼之象鄭氏少梅曰震以卯木而</span>
<span class='tline' id='l187' data-llen='4309:4336'><a onclick="displayPageImage('KR1a0047', 'WYG', '029-11a' );" name="029-11a" class="pb">[029-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4336:4359'>　在上艮以寅木而在下二卦中分之斷木也艮爲土</span>
<span class='tline' id='l189' data-llen='4359:4382'>　而木克之掘地也睽之卦上離下兑其彖曰火動而</span>
<span class='tline' id='l190' data-llen='4382:4405'>　上澤動而下又曰二女同居其志不同行而其象則</span>
<span class='tline' id='l191' data-llen='4405:4428'>　曰君子以同而異夫聖人之制弧矢也何所取乎亦</span>
<span class='tline' id='l192' data-llen='4428:4451'>　取其所以同而異之義云爾夫弧與矢其機未之發</span>
<span class='tline' id='l193' data-llen='4451:4474'>　也兩者相麗未嘗不同及其既發也則所謂弧者不</span>
<span class='tline' id='l194' data-llen='4474:4497'>　離乎吾之掌握而所謂矢者已在百歩之外矣此以</span>
<span class='tline' id='l195' data-llen='4497:4520'>　同而異也易之所謂睽者如此又況睽也者乖爭之</span>
<span class='tline' id='l196' data-llen='4520:4547'><a onclick="displayPageImage('KR1a0047', 'WYG', '029-11b' );" name="029-11b" class="pb">[029-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4547:4570'>　謂也弧矢也者聖人所以定乖爭也曰弧矢云者欲</span>
<span class='tline' id='l198' data-llen='4570:4593'>　其勁且直也剡之義亦與剡木爲楫之義同棟宇之</span>
<span class='tline' id='l199' data-llen='4593:4616'>　制所以逸人之生棺椁之制所以逸人之死此皆器</span>
<span class='tline' id='l200' data-llen='4616:4639'>　用之大者上古朴略之風至是而无存矣鄭氏少梅</span>
<span class='tline' id='l201' data-llen='4639:4662'>　曰棟宇必固其基故大壯下累四陽以爲基此聖人</span>
<span class='tline' id='l202' data-llen='4662:4685'>　所以有取於大壮也棺椁必堅其中故大過中存四</span>
<span class='tline' id='l203' data-llen='4685:4708'>　陽以堅其中此聖人所以有取於大過也大壮外震</span>
<span class='tline' id='l204' data-llen='4708:4731'>　震動也風雨漂揺之義大過内巽巽入也殯葬入土</span>
<span class='tline' id='l205' data-llen='4731:4758'><a onclick="displayPageImage('KR1a0047', 'WYG', '029-12a' );" name="029-12a" class="pb">[029-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4758:4781'>　之義此皆養生送死自然之理鄭氏又曰八卦之位</span>
<span class='tline' id='l207' data-llen='4781:4804'>　分於八方而震巽二木乾兑二金坤艮二土坎離一</span>
<span class='tline' id='l208' data-llen='4804:4827'>　水一火分於四維兩不相合兩相合者惟震巽之木</span>
<span class='tline' id='l209' data-llen='4827:4850'>　乾兑之金也而書契之作取兩相契合之義以代結</span>
<span class='tline' id='l210' data-llen='4850:4873'>　繩不取震巽而取乾兑者終始之道也八卦始乾而</span>
<span class='tline' id='l211' data-llen='4873:4896'>　終兑兑與乾俱爲金両相符合而又適相㑹於西北</span>
<span class='tline' id='l212' data-llen='4896:4919'>　西北爲天庭夬決之象夬曰揚於王庭是也百官以</span>
<span class='tline' id='l213' data-llen='4919:4942'>　治萬民以察之理於是乎在此書契所以取諸夬也</span>
<span class='tline' id='l214' data-llen='4942:4969'><a onclick="displayPageImage('KR1a0047', 'WYG', '029-12b' );" name="029-12b" class="pb">[029-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4969:4992'>　又曰由歴代聖人制器而觀之則易之道无非象矣</span>
<span class='tline' id='l216' data-llen='4992:5015'>　何則天之所垂者象也天有弧矢之象有杵臼之象</span>
<span class='tline' id='l217' data-llen='5015:5038'>　有天網天市之象有天庭天田之象无一而非象聖</span>
<span class='tline' id='l218' data-llen='5038:5061'>　人所制之器豈非像其象邪惟像其象故六十四卦</span>
<span class='tline' id='l219' data-llen='5061:5084'>　未畫之前其道已備矣聖人畫卦之後又有一聖人</span>
<span class='tline' id='l220' data-llen='5084:5107'>　出焉爲彖辭以繫之而曰所以爲彖者制噐像象之</span>
<span class='tline' id='l221' data-llen='5107:5130'>　材也爻也者效制器像象之動也使悟易者莫不因</span>
<span class='tline' id='l222' data-llen='5130:5150'>　其材而效其動則吉凶悔吝豈不明白乎哉</span>
<span class='tline' id='l223' data-llen='5150:5177'><a onclick="displayPageImage('KR1a0047', 'WYG', '029-13a' );" name="029-13a" class="pb">[029-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5177:5200'>陽卦多隂隂卦多陽其故何也陽卦竒隂卦耦其德行</span>
<span class='tline' id='l225' data-llen='5200:5223'>何也陽一君而二民君子之道也隂二君而一民小人</span>
<span class='tline' id='l226' data-llen='5223:5246'>之道也易曰憧憧徃來朋從爾思子曰天下何思何慮</span>
<span class='tline' id='l227' data-llen='5246:5269'>天下同歸而殊塗一致而百慮天下何思何慮日徃則</span>
<span class='tline' id='l228' data-llen='5269:5292'>月來月徃則日來日月相推而明生焉寒徃則暑來暑</span>
<span class='tline' id='l229' data-llen='5292:5315'>徃則寒來寒暑相推而嵗成焉徃者屈也來者信也屈</span>
<span class='tline' id='l230' data-llen='5315:5338'>信相感而利生焉尺蠖之屈以求信也龍蛇之蟄以存</span>
<span class='tline' id='l231' data-llen='5338:5361'>身也精義入神以致用也利用安身以崇德也過此以</span>
<span class='tline' id='l232' data-llen='5361:5388'><a onclick="displayPageImage('KR1a0047', 'WYG', '029-13b' );" name="029-13b" class="pb">[029-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5388:5411'>徃未之或知也窮神知化德之盛也易曰困于石據于</span>
<span class='tline' id='l234' data-llen='5411:5434'>蒺藜入于其宫不見其妻凶子曰非所困而困焉名必</span>
<span class='tline' id='l235' data-llen='5434:5457'>辱非所據而據焉身必危旣辱且危死期将至妻其可</span>
<span class='tline' id='l236' data-llen='5457:5481'>得見邪易曰公用射隼於高墉之上𫉬之无不利子曰</span>
<span class='tline' id='l237' data-llen='5481:5504'>隼者禽也弓矢者器也射之者人也君子藏器於身待</span>
<span class='tline' id='l238' data-llen='5504:5528'>時而動何不利之有動而不括是以出而有𫉬語成器</span>
<span class='tline' id='l239' data-llen='5528:5551'>而動者也子曰小人不恥不仁不畏不義不見利不勸</span>
<span class='tline' id='l240' data-llen='5551:5574'>不威不懲小懲而大誡此小人之福也易曰屨校滅趾</span>
<span class='tline' id='l241' data-llen='5574:5601'><a onclick="displayPageImage('KR1a0047', 'WYG', '029-14a' );" name="029-14a" class="pb">[029-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5601:5624'>无咎此之謂也善不積不足以成名惡不積不足以滅</span>
<span class='tline' id='l243' data-llen='5624:5647'>身小人以小善爲无益而弗爲也以小惡爲无傷而弗</span>
<span class='tline' id='l244' data-llen='5647:5670'>去也故惡積而不可掩罪大而不可解易曰何校滅耳</span>
<span class='tline' id='l245' data-llen='5670:5693'>凶子曰危者安其位者也亡者保其存者也亂者有其</span>
<span class='tline' id='l246' data-llen='5693:5716'>治者也是故君子安而不忘危存而不忘亡治而不忘</span>
<span class='tline' id='l247' data-llen='5716:5739'>亂是以身安而國家可保也易曰其亡其亡繫于包桑</span>
<span class='tline' id='l248' data-llen='5739:5762'>子曰德薄而位尊知小而謀大力小而任重鮮不及矣</span>
<span class='tline' id='l249' data-llen='5762:5785'>易曰鼎折足覆公餗其形渥凶言不勝其任也子曰知</span>
<span class='tline' id='l250' data-llen='5785:5812'><a onclick="displayPageImage('KR1a0047', 'WYG', '029-14b' );" name="029-14b" class="pb">[029-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5812:5835'>幾其神乎君子上交不謟下交不凟其知幾乎幾者動</span>
<span class='tline' id='l252' data-llen='5835:5858'>之微吉之先見者也君子見幾而作不俟終日易曰介</span>
<span class='tline' id='l253' data-llen='5858:5881'>于石不終日貞吉介如石焉寧用終日斷可識矣君子</span>
<span class='tline' id='l254' data-llen='5881:5904'>知微知彰知柔知剛萬夫之望子曰顔氏之子其殆庻</span>
<span class='tline' id='l255' data-llen='5904:5927'>幾乎有不善未嘗不知知之未嘗復行也易曰不遠復</span>
<span class='tline' id='l256' data-llen='5927:5950'>无祗悔元吉天地絪緼萬物化醇男女搆精萬物化生</span>
<span class='tline' id='l257' data-llen='5950:5973'>易曰三人行則損一人一人行則得其友言致一也子</span>
<span class='tline' id='l258' data-llen='5973:5996'>曰君子安其身而後動易其心而後語定其交而後求</span>
<span class='tline' id='l259' data-llen='5996:6023'><a onclick="displayPageImage('KR1a0047', 'WYG', '029-15a' );" name="029-15a" class="pb">[029-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='6023:6046'>君子修此三者故全也危以動則民不與也懼以語則</span>
<span class='tline' id='l261' data-llen='6046:6069'>民不應也无交而求則民不與也莫之與則傷之者至</span>
<span class='tline' id='l262' data-llen='6069:6085'>矣易曰莫益之或擊之立心勿恒凶</span>
<span class='tline' id='l263' data-llen='6085:6108'>　十三卦論聖人之制作而繼之以十一爻論君子小</span>
<span class='tline' id='l264' data-llen='6108:6131'>　人之道吾是以知易之爲易无非爲經綸世變而作</span>
<span class='tline' id='l265' data-llen='6131:6154'>　也噫此非吾夫子其孰能發而明之以至於此乎陽</span>
<span class='tline' id='l266' data-llen='6154:6177'>　卦一竒而二耦也故曰多隂隂卦一耦而二竒也故</span>
<span class='tline' id='l267' data-llen='6177:6200'>　曰多陽聖人曰此其故何也蓋曰其故在於竒耦也</span>
<span class='tline' id='l268' data-llen='6200:6227'><a onclick="displayPageImage('KR1a0047', 'WYG', '029-15b' );" name="029-15b" class="pb">[029-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6227:6250'>　陽卦竒震坎艮是也隂卦耦巽離兑是也聖人又曰</span>
<span class='tline' id='l270' data-llen='6250:6273'>　此其德行何也蓋曰其爲德行在於一與不一也一</span>
<span class='tline' id='l271' data-llen='6273:6296'>　者何也曰陽之爲卦二民共事一君一也故爲君子</span>
<span class='tline' id='l272' data-llen='6296:6319'>　之道不一者何也曰隂之爲卦二君共爭一民不一</span>
<span class='tline' id='l273' data-llen='6319:6342'>　也故爲小人之道蓋易以陽爲君以隂爲民陽爲君</span>
<span class='tline' id='l274' data-llen='6342:6365'>　子隂爲小人是故十一爻之所論无非君子小人之</span>
<span class='tline' id='l275' data-llen='6365:6388'>　道也咸之九四君子之道也咸之卦德曰咸亨利貞</span>
<span class='tline' id='l276' data-llen='6388:6411'>　而九四則曰貞吉悔亡蓋咸道貴亨而所以亨者貞</span>
<span class='tline' id='l277' data-llen='6411:6438'><a onclick="displayPageImage('KR1a0047', 'WYG', '029-16a' );" name="029-16a" class="pb">[029-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6438:6461'>　也憧憧徃來此心有不一之思也此心所以有不一</span>
<span class='tline' id='l279' data-llen='6461:6484'>　之思者何也咸道欲其亨也咸道欲其亨而未亨故</span>
<span class='tline' id='l280' data-llen='6484:6507'>　其象曰未光大也若爾之所思一出於正則所感者</span>
<span class='tline' id='l281' data-llen='6507:6530'>　大其孰不惟爾思之從也哉此則亨矣故曰朋從爾</span>
<span class='tline' id='l282' data-llen='6530:6553'>　思而彖亦曰天地感而萬物化生聖人感人心而天</span>
<span class='tline' id='l283' data-llen='6553:6576'>　下和平然則天地聖人之所以感一於正而已矣天</span>
<span class='tline' id='l284' data-llen='6576:6599'>　下何思何慮云者以言天下萬物何所思何所慮也</span>
<span class='tline' id='l285' data-llen='6599:6622'>　朋從夫爾之思而已矣使九四之思一出於正則天</span>
<span class='tline' id='l286' data-llen='6622:6649'><a onclick="displayPageImage('KR1a0047', 'WYG', '029-16b' );" name="029-16b" class="pb">[029-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6649:6672'>　下之萬物雖趨捨殊塗好惡百慮皆惟爾正之是適</span>
<span class='tline' id='l288' data-llen='6672:6695'>　故曰同歸一致而又申之曰天下何思何慮蓋確言</span>
<span class='tline' id='l289' data-llen='6695:6718'>　天下萬物朋從夫爾之思也而或者必曰九四憧憧</span>
<span class='tline' id='l290' data-llen='6718:6741'>　然或徃或來以有思之私心而感物則感道狹矣故</span>
<span class='tline' id='l291' data-llen='6741:6765'>　思之所及者有以致朋𩔖之從思所不及者其能使</span>
<span class='tline' id='l292' data-llen='6765:6788'>　之從歟殊不知帝堯之所以光宅天下者特以聰明</span>
<span class='tline' id='l293' data-llen='6788:6811'>　文思而文王之所以聖者亦本於思齊孰謂思可无</span>
<span class='tline' id='l294' data-llen='6811:6834'>　乎又況聖人以此心感人心无思則木石爾奚感之</span>
<span class='tline' id='l295' data-llen='6834:6861'><a onclick="displayPageImage('KR1a0047', 'WYG', '029-17a' );" name="029-17a" class="pb">[029-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6861:6884'>　云日月寒暑之相爲徃來此則以言萬物之理或徃</span>
<span class='tline' id='l297' data-llen='6884:6907'>　或來之不一也寧不由憧憧徃來此心有不一之思</span>
<span class='tline' id='l298' data-llen='6907:6930'>　乎然雖或徃或來之不一也而有所謂同歸一致者</span>
<span class='tline' id='l299' data-llen='6930:6953'>　存故日月徃來之不同而同於生明寒暑徃來之不</span>
<span class='tline' id='l300' data-llen='6953:6976'>　同而同於成歲明生而嵗成此感道之所以亨也感</span>
<span class='tline' id='l301' data-llen='6976:6999'>　道欲其亨雖欲不徃不來可乎徃者其勢屈來者其</span>
<span class='tline' id='l302' data-llen='6999:7022'>　勢信此勢也乃其理也天下萬物孰能逃此乎夫苟</span>
<span class='tline' id='l303' data-llen='7022:7045'>　不徃不來則感道息矣奚利之云故徃來屈信相爲</span>
<span class='tline' id='l304' data-llen='7045:7072'><a onclick="displayPageImage('KR1a0047', 'WYG', '029-17b' );" name="029-17b" class="pb">[029-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='7072:7095'>　感召而利由此生焉而九四之象亦曰貞吉悔亡未</span>
<span class='tline' id='l306' data-llen='7095:7119'>　感害也以言未感則𩔖於木石而利何從而生乎故</span>
<span class='tline' id='l307' data-llen='7119:7142'>　爲感道之害尺蠖龍蛇之屈蟄所謂屈也然其屈也</span>
<span class='tline' id='l308' data-llen='7142:7165'>　乃所以求信其蟄也乃所以存身盖不屈且蟄則信</span>
<span class='tline' id='l309' data-llen='7165:7188'>　不可求而身不能存感道之在物也如此而况於人</span>
<span class='tline' id='l310' data-llen='7188:7211'>　乎况於聖人乎神之外无人人之外无神神之與人</span>
<span class='tline' id='l311' data-llen='7211:7234'>　特有隱顯之異爾凡吾平日所謂宜然之事者致其</span>
<span class='tline' id='l312' data-llen='7234:7258'>　精一之誠以至於自然而然此入神也於以致用則用</span>
<span class='tline' id='l313' data-llen='7258:7285'><a onclick="displayPageImage('KR1a0047', 'WYG', '029-18a' );" name="029-18a" class="pb">[029-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7285:7308'>　无非神矣身必資於用用必資於身身與用特動靜</span>
<span class='tline' id='l315' data-llen='7308:7331'>　之異爾凡吾平日所謂當然之用者泛應曲當无適</span>
<span class='tline' id='l316' data-llen='7331:7354'>　不利而吾之身若无與焉此安身也於以崇德則德</span>
<span class='tline' id='l317' data-llen='7354:7377'>　積諸身矣此全内外之道而感道之所以亨也吾之</span>
<span class='tline' id='l318' data-llen='7377:7400'>　所知者知此理而已舎此理而往又何知乎此爾之</span>
<span class='tline' id='l319' data-llen='7400:7423'>　思一出於正也夫精義以入神則能窮神也於神无</span>
<span class='tline' id='l320' data-llen='7423:7446'>　隙而可入安能窮神哉利用以安身則能知化也吾</span>
<span class='tline' id='l321' data-llen='7446:7469'>　身或有所累而不得安安能知化哉存神過化全盡</span>
<span class='tline' id='l322' data-llen='7469:7496'><a onclick="displayPageImage('KR1a0047', 'WYG', '029-18b' );" name="029-18b" class="pb">[029-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7496:7519'>　於我則上下與天地同流以此感人則殆如天地之</span>
<span class='tline' id='l324' data-llen='7519:7542'>　感而化生之德无以形容其盛矣困之六三此則小</span>
<span class='tline' id='l325' data-llen='7542:7565'>　人之道也易傳曰石堅重之物也而非隂柔之才所</span>
<span class='tline' id='l326' data-llen='7565:7588'>　能勝也徃而犯之祗自困爾故曰非所困而困焉名</span>
<span class='tline' id='l327' data-llen='7588:7611'>　必辱謂九四九五二剛之堅重不可犯也而三犯之</span>
<span class='tline' id='l328' data-llen='7611:7634'>　以取困也蒺藜蔓草之有角刺者不正之人濫乘非</span>
<span class='tline' id='l329' data-llen='7634:7657'>　據而處正人之上豈所安也故曰非所據而據焉身</span>
<span class='tline' id='l330' data-llen='7657:7680'>　必危謂九二之剛中豈可乘也而三乘之非其所安</span>
<span class='tline' id='l331' data-llen='7680:7707'><a onclick="displayPageImage('KR1a0047', 'WYG', '029-19a' );" name="029-19a" class="pb">[029-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7707:7730'>　猶藉刺負芒然也夫六三所以輕犯二剛以取困者</span>
<span class='tline' id='l333' data-llen='7730:7753'>　徒以上六吾配故也六三隂也而居陽自以爲陽也</span>
<span class='tline' id='l334' data-llen='7753:7776'>　而求配乎上六而上六隂虚宫則是也而非其妻故</span>
<span class='tline' id='l335' data-llen='7776:7799'>　曰入於其宫不見其妻凶小人輕進妄動无與親合</span>
<span class='tline' id='l336' data-llen='7799:7822'>　危極困辱如此豈吉祥之徴也哉故不免於凶禍也</span>
<span class='tline' id='l337' data-llen='7822:7845'>　繫辭於此又言其所以凶也而曰既辱且危死期将</span>
<span class='tline' id='l338' data-llen='7845:7868'>　至妻其可得見邪蓋甚之也解之上六與噬嗑之初</span>
<span class='tline' id='l339' data-llen='7868:7891'>　六皆君子所以待小人也易傳曰解之上六解之功</span>
<span class='tline' id='l340' data-llen='7891:7918'><a onclick="displayPageImage('KR1a0047', 'WYG', '029-19b' );" name="029-19b" class="pb">[029-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7918:7941'>　已成故極言解悖之道夫隼鷙悍之禽也所謂上慢</span>
<span class='tline' id='l342' data-llen='7941:7964'>　而下暴六三之象也解之六爻惟三與上各處一卦</span>
<span class='tline' id='l343' data-llen='7964:7987'>　之上而非其應故上以震動之極而尤在諸爻之上</span>
<span class='tline' id='l344' data-llen='7987:8010'>　於位則正於勢則便於器則成於時則宜以正而去</span>
<span class='tline' id='l345' data-llen='8010:8034'>　不正𫉬之蓋无難者仁義人性之所固有也勸懲人</span>
<span class='tline' id='l346' data-llen='8034:8057'>　君之大權也亡其所固有者而至於必待勸且懲者</span>
<span class='tline' id='l347' data-llen='8057:8080'>　此失其良心之民也是故恥畏之心不存則勸懲之</span>
<span class='tline' id='l348' data-llen='8080:8103'>　術不得已而施焉施之於早則噬嗑初九是也小人</span>
<span class='tline' id='l349' data-llen='8103:8130'><a onclick="displayPageImage('KR1a0047', 'WYG', '029-20a' );" name="029-20a" class="pb">[029-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='8130:8153'>　蒙福多矣若夫失是則此雖小人之罪而上之人亦</span>
<span class='tline' id='l351' data-llen='8153:8176'>　不能无失焉然而聖人敎人不以此義爲言而曰善</span>
<span class='tline' id='l352' data-llen='8176:8199'>　惡之積云者聖人之意可知也夫聖人之意何在乎</span>
<span class='tline' id='l353' data-llen='8199:8222'>　曰上之人以至於用刑用戮者此非我之本心也皆</span>
<span class='tline' id='l354' data-llen='8222:8245'>　自汝致之吾不得已而應之云爾此聖人之心即天</span>
<span class='tline' id='l355' data-llen='8245:8268'>　地之心也何疑焉善不積不足以成名惡不積不足</span>
<span class='tline' id='l356' data-llen='8268:8291'>　以滅身小人以小善爲无益而弗爲也以小惡爲无</span>
<span class='tline' id='l357' data-llen='8291:8314'>　傷而弗去也故惡積而不可掩罪大而不可解此初</span>
<span class='tline' id='l358' data-llen='8314:8341'><a onclick="displayPageImage('KR1a0047', 'WYG', '029-20b' );" name="029-20b" class="pb">[029-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8341:8364'>　九屨校滅趾所以无咎而上六何校滅耳所以凶也</span>
<span class='tline' id='l360' data-llen='8364:8387'>　否之九五與鼎之九四其所以爲安危之慮者甚相</span>
<span class='tline' id='l361' data-llen='8387:8410'>　反也此又可以見君子小人之情狀夫安其位則危</span>
<span class='tline' id='l362' data-llen='8410:8433'>　保其存則亡有其治則亂此必至之驗也君子知其</span>
<span class='tline' id='l363' data-llen='8433:8457'>　然故此心常存不亡之念宜其身𫉬其安而國家由</span>
<span class='tline' id='l364' data-llen='8457:8480'>　之而可保也鼎之四則異於是不自知其德之薄智</span>
<span class='tline' id='l365' data-llen='8480:8503'>　之小力之少而任至重之寄宜其不免於傾覆之凶</span>
<span class='tline' id='l366' data-llen='8503:8526'>　也若夫豫之六二則不然何者以其能知幾也惟夫</span>
<span class='tline' id='l367' data-llen='8526:8553'><a onclick="displayPageImage('KR1a0047', 'WYG', '029-21a' );" name="029-21a" class="pb">[029-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8553:8576'>　知幾則當豫之時不屈已以狥人而无上交之謟不</span>
<span class='tline' id='l369' data-llen='8576:8599'>　屈人以狥已而无下交之瀆存諸我者无毫髮之失</span>
<span class='tline' id='l370' data-llen='8599:8622'>　故聖人嘆之曰知幾其神乎又曰其知幾乎而美之</span>
<span class='tline' id='l371' data-llen='8622:8645'>　曰君子知微知彰知柔知剛萬夫之望夫幾之爲言</span>
<span class='tline' id='l372' data-llen='8645:8668'>　事之初也於事之初而能豫知之此中庸之所謂前</span>
<span class='tline' id='l373' data-llen='8668:8691'>　定也吾之所知者不在於臨事之後此所謂動之微</span>
<span class='tline' id='l374' data-llen='8691:8714'>　吉之先見也非神而何惟與乎神則見幾而作不俟</span>
<span class='tline' id='l375' data-llen='8714:8737'>　終日斷然而識此幾矣夫所謂知幾者天下之理日</span>
<span class='tline' id='l376' data-llen='8737:8764'><a onclick="displayPageImage('KR1a0047', 'WYG', '029-21b' );" name="029-21b" class="pb">[029-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8764:8787'>　彰者常寓於至微至剛者常始於至柔知幾之君子</span>
<span class='tline' id='l378' data-llen='8787:8810'>　則无不知也其所以无不知者何也豫之六二居坤</span>
<span class='tline' id='l379' data-llen='8810:8833'>　之中靜中之静也震在乎外動作萬變而吾之此心</span>
<span class='tline' id='l380' data-llen='8833:8856'>　安然而无事此萬物之理皆於靜中得之故在爻有</span>
<span class='tline' id='l381' data-llen='8856:8879'>　介于石之象雖有多智之萬夫其孰不仰望乎我而</span>
<span class='tline' id='l382' data-llen='8879:8902'>　取之以爲法乎殆庻幾乎者此顔氏子其人也故繼</span>
<span class='tline' id='l383' data-llen='8902:8925'>　之以復之初九夫君子之道在於善小人之道在於</span>
<span class='tline' id='l384' data-llen='8925:8948'>　不善惟顔子知其善也則拳拳服膺而弗失之知其</span>
<span class='tline' id='l385' data-llen='8948:8975'><a onclick="displayPageImage('KR1a0047', 'WYG', '029-22a' );" name="029-22a" class="pb">[029-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8975:8998'>　不善也則非惟未嘗不之知也而又知之而未嘗復</span>
<span class='tline' id='l387' data-llen='8998:9021'>　行焉此所謂不貳過也聖人安得不以復之初爻而</span>
<span class='tline' id='l388' data-llen='9021:9044'>　予之上繫曰黙而成之不言而信存乎德行此非顔</span>
<span class='tline' id='l389' data-llen='9044:9067'>　氏之子其孰能當之君子小人之道即天地之隂陽</span>
<span class='tline' id='l390' data-llen='9067:9090'>　也故在易則爲隂陽之卦然其本一也所謂一者何</span>
<span class='tline' id='l391' data-llen='9090:9113'>　也天地絪緼男女搆精是也夫惟天地隂陽二氣相</span>
<span class='tline' id='l392' data-llen='9113:9136'>　合而絪緼則萬物由此而化醇致一之謂也男女隂</span>
<span class='tline' id='l393' data-llen='9136:9159'>　陽二氣相合而搆精則萬物由此而化生亦致一之</span>
<span class='tline' id='l394' data-llen='9159:9186'><a onclick="displayPageImage('KR1a0047', 'WYG', '029-22b' );" name="029-22b" class="pb">[029-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='9186:9209'>　謂也所謂致一之説則損之六三詳而明之易傳曰</span>
<span class='tline' id='l396' data-llen='9209:9232'>　夫兑之三爻皆志於益上然初九九二則以剛應柔</span>
<span class='tline' id='l397' data-llen='9232:9255'>　而六三則以柔應剛故三人同行而語其自損之至</span>
<span class='tline' id='l398' data-llen='9255:9278'>　者則六三是也故曰損一人是一人也獨徃以應上</span>
<span class='tline' id='l399' data-llen='9278:9301'>　故艮兑相合男女搆精而盡天地交感之義成萬物</span>
<span class='tline' id='l400' data-llen='9301:9324'>　化育之功矣此謂得其友也蓋六三者兑之主而上</span>
<span class='tline' id='l401' data-llen='9324:9347'>　九者艮之主少男少女隂陽相配夫婦之道貴於專</span>
<span class='tline' id='l402' data-llen='9347:9370'>　一若三人行則疑所主矣故曰一人行三則疑也夫</span>
<span class='tline' id='l403' data-llen='9370:9397'><a onclick="displayPageImage('KR1a0047', 'WYG', '029-23a' );" name="029-23a" class="pb">[029-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9397:9420'>　君子小人之道不難知也君子之動也安其身而後</span>
<span class='tline' id='l405' data-llen='9420:9443'>　動小人之動也則危以動焉君子之語也則易其心</span>
<span class='tline' id='l406' data-llen='9443:9466'>　而後語小人之語也則懼以語焉君子之交也則定</span>
<span class='tline' id='l407' data-llen='9466:9489'>　其交而後求小人之交也則无交而求焉君子修此</span>
<span class='tline' id='l408' data-llen='9489:9512'>　三者故全其在已與其在人者而小人无一焉宜其</span>
<span class='tline' id='l409' data-llen='9512:9535'>　莫之與也吁莫之與固无害也而傷之者至則又豈</span>
<span class='tline' id='l410' data-llen='9535:9558'>　特莫之與也故益之上九有莫益之或擊之之辭是</span>
<span class='tline' id='l411' data-llen='9558:9581'>　何也立心勿恒之故也噫人之心其可以勿恒矣乎</span>
<span class='tline' id='l412' data-llen='9581:9608'><a onclick="displayPageImage('KR1a0047', 'WYG', '029-23b' );" name="029-23b" class="pb">[029-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9608:9631'>　以是言之則此章所謂君子小人之道於是乎判矣</span>
<span class='tline' id='l414' data-llen='9631:9654'>子曰乾坤其易之門邪乾陽物也坤隂物也隂陽合德</span>
<span class='tline' id='l415' data-llen='9654:9677'>而剛柔有體以體天地之撰以通神明之德其稱名也</span>
<span class='tline' id='l416' data-llen='9677:9701'>雜而不越於稽其𩔖其衰世之意邪夫易彰徃而察來</span>
<span class='tline' id='l417' data-llen='9701:9724'>而微顯闡幽開而當名辨物正言斷辭則備矣其稱名</span>
<span class='tline' id='l418' data-llen='9724:9748'>也小其取𩔖也大其㫖遠其辭文其言曲而中其事肆</span>
<span class='tline' id='l419' data-llen='9748:9764'>而隱因貳以濟民行以明失得之報</span>
<span class='tline' id='l420' data-llen='9764:9787'>　此章復言易之作也本諸乾坤學易者當自乾坤而</span>
<span class='tline' id='l421' data-llen='9787:9814'><a onclick="displayPageImage('KR1a0047', 'WYG', '029-24a' );" name="029-24a" class="pb">[029-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9814:9837'>　入故曰乾坤其易之門邪夫萬物以氣則不離乎隂</span>
<span class='tline' id='l423' data-llen='9837:9860'>　陽以形則不離乎剛柔大而爲天地妙而爲神明其</span>
<span class='tline' id='l424' data-llen='9860:9883'>　見於易之書也名稱萬端雜然不一其能越於乾坤</span>
<span class='tline' id='l425' data-llen='9883:9906'>　也哉此乾坤所以爲易之門邪夫隂陽之氣相與合</span>
<span class='tline' id='l426' data-llen='9906:9929'>　德則通隱顯而爲一也故曰以通神明之德剛柔之</span>
<span class='tline' id='l427' data-llen='9929:9952'>　形各有定體則體萬物而不遺也故曰以體天地之</span>
<span class='tline' id='l428' data-llen='9952:9975'>　撰撰所以造物也易自伏羲畫之文王重之夫子賛</span>
<span class='tline' id='l429' data-llen='9975:9999'>　之皆本於乾坤而稽考其𩔖故大而天地微而事物</span>
<span class='tline' id='l430' data-llen='9999:10026'><a onclick="displayPageImage('KR1a0047', 'WYG', '029-24b' );" name="029-24b" class="pb">[029-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='10026:10049'>　莫不悉備觀象繫辭視上古爲尤詳此其故何也蓋</span>
<span class='tline' id='l432' data-llen='10049:10072'>　世既下衰人不知道不顧理之順逆時之否泰倒行</span>
<span class='tline' id='l433' data-llen='10072:10095'>　逆施而昧夫吉凶之所以然故聖人不得已詔之以</span>
<span class='tline' id='l434' data-llen='10095:10118'>　是書而不厭其詳此聖人作易之本意也故曰其衰</span>
<span class='tline' id='l435' data-llen='10118:10141'>　世之意邪且夫人之所以昧夫吉凶者以其心之有</span>
<span class='tline' id='l436' data-llen='10141:10164'>　二而所見之不一也此聖人作易所以因其貳以濟</span>
<span class='tline' id='l437' data-llen='10164:10187'>　民行而明得失之報以示之使之勿貳爾心也然易</span>
<span class='tline' id='l438' data-llen='10187:10210'>　之所以明得失之報以示人者蓋天下之理徃者吾</span>
<span class='tline' id='l439' data-llen='10210:10237'><a onclick="displayPageImage('KR1a0047', 'WYG', '029-25a' );" name="029-25a" class="pb">[029-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='10237:10260'>　能彰之使人稽其所以然來者吾能察之使人逆其</span>
<span class='tline' id='l441' data-llen='10260:10283'>　所未然顯者吾能微之使人有所不敢玩幽者吾能</span>
<span class='tline' id='l442' data-llen='10283:10306'>　闡之使人无或有所蔽開明此理而寓之於其書故</span>
<span class='tline' id='l443' data-llen='10306:10329'>　當夫稱謂之名辨夫隂陽之物正夫告戒之言斷夫</span>
<span class='tline' id='l444' data-llen='10329:10352'>　吉凶之辭以此書載此理則聖人所以示人者无不</span>
<span class='tline' id='l445' data-llen='10352:10376'>　備矣故夫所稱之名雖小而取𩔖則大如曰牛曰馬</span>
<span class='tline' id='l446' data-llen='10376:10400'>　而上比天地豈非取𩔖也大乎所寓之㫖雖遠而其</span>
<span class='tline' id='l447' data-llen='10400:10423'>　辭則文如元亨利貞吾求其㫖則天地之四時人心</span>
<span class='tline' id='l448' data-llen='10423:10450'><a onclick="displayPageImage('KR1a0047', 'WYG', '029-25b' );" name="029-25b" class="pb">[029-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='10450:10473'>　之四端實在於是以訓釋求之則曰善之長嘉之㑹</span>
<span class='tline' id='l450' data-llen='10473:10496'>　義之和事之幹其辭豈不文乎見豕負塗載鬼一車</span>
<span class='tline' id='l451' data-llen='10496:10519'>　等語詭怪不經可謂曲矣而象則曰羣疑亡也此乃</span>
<span class='tline' id='l452' data-llen='10519:10542'>　中理之言也包羲之網罟神農之耒耜萬古而下其</span>
<span class='tline' id='l453' data-llen='10542:10565'>　事顯然而肆其誰不之知也然取之離取之益非吾</span>
<span class='tline' id='l454' data-llen='10565:10588'>　夫子不能發而明之豈非隱乎嗚呼易之爲易也如</span>
<span class='tline' id='l455' data-llen='10588:10606'>　此此其所以能明得失之報以示人也</span>
<span class='tline' id='l456' data-llen='10606:10617'>　童溪易傳卷二十九</span>
</p>
<p>
</p>
  </div>
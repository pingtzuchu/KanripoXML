<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0047', 'WYG', '025-1a' );" name="025-1a" class="pb">[025-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　童溪易傳卷二十五　　　宋　王宗傳　撰</span><br/>
<span class='tline' id='l10' data-llen='212:240'>䷸<span class='krp-note'>巽下/巽上</span>巽小亨利有攸徃利見大人彖曰重巽以申命</span><br/>
<span class='tline' id='l11' data-llen='240:263'>剛巽乎中正而志行柔皆順乎剛是以小亨利有攸徃</span><br/>
<span class='tline' id='l12' data-llen='263:269'>利見大人</span><br/>
<span class='tline' id='l13' data-llen='269:292'>　八卦之德語其剛柔之履位者无若艮之與巽也何</span><br/>
<span class='tline' id='l14' data-llen='292:315'>　也艮以一剛履諸上位故止於上而為二隂之主巽</span><br/>
<span class='tline' id='l15' data-llen='315:338'>　以一柔定位乎下故上順二剛而甘處乎下夫在上</span><br/>
<span class='tline' id='l16' data-llen='338:364'><a onclick="displayPageImage('KR1a0047', 'WYG', '025-1b' );" name="025-1b" class="pb">[025-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　者能使在下者順之而不我違在下者能順乎上而</span><br/>
<span class='tline' id='l18' data-llen='387:410'>　不之違此豈上之於下也有所脅迫而下之於上也</span><br/>
<span class='tline' id='l19' data-llen='410:433'>　有所畏懼而然哉理之所在不得不然也故卦德曰</span><br/>
<span class='tline' id='l20' data-llen='433:456'>　巽小亨利有攸往利見大人蓋所謂小亨云者指下</span><br/>
<span class='tline' id='l21' data-llen='456:479'>　卦之一柔而云也夫㢲以一柔而處卦之下有順入</span><br/>
<span class='tline' id='l22' data-llen='479:502'>　而不迫之義故易以㢲為風上下皆㢲是為重㢲故</span><br/>
<span class='tline' id='l23' data-llen='502:525'>　有申命之義今夫風之播於物也夫豈遽焉而巳哉</span><br/>
<span class='tline' id='l24' data-llen='525:548'>　披之拂之鼓之舞之在此者有不能自已之誠則在</span><br/>
<span class='tline' id='l25' data-llen='548:574'><a onclick="displayPageImage('KR1a0047', 'WYG', '025-2a' );" name="025-2a" class="pb">[025-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='574:597'>　物也亦將披靡動蕩而惟風之從有不能自已者矣</span><br/>
<span class='tline' id='l27' data-llen='597:620'>　是故上之所以命乎下也亦然孔子曰不戒視成謂</span><br/>
<span class='tline' id='l28' data-llen='620:643'>　之暴孫武子曰約束不明申令不熟將之罪也必也</span><br/>
<span class='tline' id='l29' data-llen='643:666'>　先後之告戒終始之諄復而後下之觀聼也既熟則</span><br/>
<span class='tline' id='l30' data-llen='666:689'>　順從乎上者斯衆矣王輔嗣所謂上下皆㢲不違其</span><br/>
<span class='tline' id='l31' data-llen='689:712'>　令命乃行也是也故曰重㢲以申命此指上下二㢲</span><br/>
<span class='tline' id='l32' data-llen='712:735'>　以言㢲之象也夫㢲雖以一隂為主然在㢲之時二</span><br/>
<span class='tline' id='l33' data-llen='735:758'>　五以陽剛而居中正之位則是剛亦㢲也剛而亦㢲</span><br/>
<span class='tline' id='l34' data-llen='758:784'><a onclick="displayPageImage('KR1a0047', 'WYG', '025-2b' );" name="025-2b" class="pb">[025-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:807'>　則剛无過剛矣故二與五以同德而居相應之地㢲</span><br/>
<span class='tline' id='l36' data-llen='807:830'>　乎中正為㢲之大人而志行乎下初與四各居一卦</span><br/>
<span class='tline' id='l37' data-llen='830:853'>　之下皆以柔而順乎上夫以初與四之柔處一卦之</span><br/>
<span class='tline' id='l38' data-llen='853:876'>　下以其才則微也以其位則卑也此易之所謂小者</span><br/>
<span class='tline' id='l39' data-llen='876:899'>　小者烏能亨歟蓋皆順乎剛而然也是故居二之位</span><br/>
<span class='tline' id='l40' data-llen='899:922'>　者以大人而為之臣而初六之柔順之居五之位者</span><br/>
<span class='tline' id='l41' data-llen='922:945'>　以大人而為之君而六四之柔順之剛中正者之志</span><br/>
<span class='tline' id='l42' data-llen='945:968'>　既行則小者亦亨矣此㢲之一柔其在初也所以為</span><br/>
<span class='tline' id='l43' data-llen='968:994'><a onclick="displayPageImage('KR1a0047', 'WYG', '025-3a' );" name="025-3a" class="pb">[025-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='994:1017'>　㢲之始其在四也所以為㢲之終故夫體此道以有</span><br/>
<span class='tline' id='l45' data-llen='1017:1040'>　往與夫所以見大人也宜无不利者矣故曰剛㢲乎</span><br/>
<span class='tline' id='l46' data-llen='1040:1063'>　中正而志行柔皆順乎剛是以小亨利有攸往利見</span><br/>
<span class='tline' id='l47' data-llen='1063:1086'>　大人此指二五之剛與初四之柔以言㢲之所以亨</span><br/>
<span class='tline' id='l48' data-llen='1086:1109'>　與利也朱子發曰九五之剛㢲乎中正而於九二之</span><br/>
<span class='tline' id='l49' data-llen='1109:1132'>　剛則不以正予之特曰㢲乎中而已又曰六四利有</span><br/>
<span class='tline' id='l50' data-llen='1132:1155'>　攸往利見大人而不以大人與二也夫豈知九二居</span><br/>
<span class='tline' id='l51' data-llen='1155:1178'>　中正之位亦得謂之中正解之九二貞吉得中道也</span><br/>
<span class='tline' id='l52' data-llen='1178:1204'><a onclick="displayPageImage('KR1a0047', 'WYG', '025-3b' );" name="025-3b" class="pb">[025-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1204:1227'>　是也乾之二五以同德相應故俱稱大人何獨於㢲</span><br/>
<span class='tline' id='l54' data-llen='1227:1250'>　之二五而疑之乎若程河南之論則不然其曰如二</span><br/>
<span class='tline' id='l55' data-llen='1250:1270'>　五之剛中正大人也此則於二五无異辭矣</span><br/>
<span class='tline' id='l56' data-llen='1270:1284'>象曰隨風巽君子以申命行事</span><br/>
<span class='tline' id='l57' data-llen='1284:1307'>　㢲以申命為義彖以重卦言之則曰重㢲象以二象</span><br/>
<span class='tline' id='l58' data-llen='1307:1330'>　言之則曰隨風曰隨云者前之風既播後之風繼之</span><br/>
<span class='tline' id='l59' data-llen='1330:1353'>　相隨逐而不巳之謂也亦如洊雷為重震之象水洊</span><br/>
<span class='tline' id='l60' data-llen='1353:1376'>　至為習坎之象也夫上之所以命乎下者為行事而</span><br/>
<span class='tline' id='l61' data-llen='1376:1402'><a onclick="displayPageImage('KR1a0047', 'WYG', '025-4a' );" name="025-4a" class="pb">[025-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1402:1425'>　設也將行是事知所以命乎下而不知所以申夫前</span><br/>
<span class='tline' id='l63' data-llen='1425:1448'>　日之命焉則觀感之未孚而聼從之不一吾欲是事</span><br/>
<span class='tline' id='l64' data-llen='1448:1471'>　之必行而在人者未有不以為上之人有所脅迫乎</span><br/>
<span class='tline' id='l65' data-llen='1471:1494'>　我而强乎我之必從也然則先後之告戒始終之諄</span><br/>
<span class='tline' id='l66' data-llen='1494:1517'>　複此豈上之人為是過㢲不情之舉哉盖入之既深</span><br/>
<span class='tline' id='l67' data-llen='1517:1540'>　令之既熟則在我者无拂民以從欲而在彼者无傲</span><br/>
<span class='tline' id='l68' data-llen='1540:1549'>　上而從康者也</span><br/>
<span class='tline' id='l69' data-llen='1549:1572'>初六進退利武人之貞象曰進退志疑也利武人之貞</span><br/>
<span class='tline' id='l70' data-llen='1572:1598'><a onclick="displayPageImage('KR1a0047', 'WYG', '025-4b' );" name="025-4b" class="pb">[025-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1598:1603'>志治也</span><br/>
<span class='tline' id='l72' data-llen='1603:1626'>　初六居重㢲之下㢲而又㢲者也夫㢲而又㢲亦有</span><br/>
<span class='tline' id='l73' data-llen='1626:1649'>　二義而已矣何謂二義曰當與否是也所謂否者志</span><br/>
<span class='tline' id='l74' data-llen='1649:1672'>　之疑也所謂當者志之治也志之疑則或進或退初</span><br/>
<span class='tline' id='l75' data-llen='1672:1695'>　无决擇此㢲而又㢲者然也志之治則㢲而又㢲云</span><br/>
<span class='tline' id='l76' data-llen='1695:1718'>　者吾非過於㢲也將以審處時宜斷决物情而未敢</span><br/>
<span class='tline' id='l77' data-llen='1718:1741'>　遽焉故也夫如是又何惡於過㢲已乎蓋過於㢲者</span><br/>
<span class='tline' id='l78' data-llen='1741:1764'>　所以為决也故曰利武人之貞夫武人以沉鷙而不</span><br/>
<span class='tline' id='l79' data-llen='1764:1790'><a onclick="displayPageImage('KR1a0047', 'WYG', '025-5a' );" name="025-5a" class="pb">[025-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1790:1813'>　暴為貞若過於悍勇非正也夫過於悍勇則亦不免</span><br/>
<span class='tline' id='l81' data-llen='1813:1836'>　於亂耳何治之云履之六三曰武人為于大君六三</span><br/>
<span class='tline' id='l82' data-llen='1836:1859'>　履之主故也㢲之初六亦曰利武人之貞云者初六</span><br/>
<span class='tline' id='l83' data-llen='1859:1882'>　重㢲之主故也夫一爻而具二義者㢲之初六之類</span><br/>
<span class='tline' id='l84' data-llen='1882:1887'>　是也</span><br/>
<span class='tline' id='l85' data-llen='1887:1910'>九二㢲在牀下用史巫紛若吉无咎象曰紛若之吉得</span><br/>
<span class='tline' id='l86' data-llen='1910:1914'>中也</span><br/>
<span class='tline' id='l87' data-llen='1914:1937'>　昔者孔子嘗有言曰事君盡禮人以為諂也夫禮少</span><br/>
<span class='tline' id='l88' data-llen='1937:1963'><a onclick="displayPageImage('KR1a0047', 'WYG', '025-5b' );" name="025-5b" class="pb">[025-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1963:1986'>　有缺失則為未盡又况禮也者順乎理之謂也於理</span><br/>
<span class='tline' id='l90' data-llen='1986:2009'>　焉既順矣若有所未盡又焉得為順己乎㢲之為義</span><br/>
<span class='tline' id='l91' data-llen='2009:2032'>　盖言順也二之於五以剛應剛在㢲之時或有不順</span><br/>
<span class='tline' id='l92' data-llen='2032:2055'>　焉則失其義矣故有㢲在牀下之象夫牀所以安也</span><br/>
<span class='tline' id='l93' data-llen='2055:2078'>　在牀下則退㢲而不安乎其居之謂也二之於五也</span><br/>
<span class='tline' id='l94' data-llen='2078:2101'>　謹其事上之禮退㢲謙抑如是之甚者非諂也謂吾</span><br/>
<span class='tline' id='l95' data-llen='2101:2124'>　於禮焉而未盡則事上之道實有缺失故也故夫下</span><br/>
<span class='tline' id='l96' data-llen='2124:2147'>　之事上也如人之於神焉史巫者事神之人也用史</span><br/>
<span class='tline' id='l97' data-llen='2147:2173'><a onclick="displayPageImage('KR1a0047', 'WYG', '025-6a' );" name="025-6a" class="pb">[025-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2173:2196'>　巫之道以事上是以事神之禮事乎上也如是則其</span><br/>
<span class='tline' id='l99' data-llen='2196:2220'>　𫉬吉也紛紛乎其多矣故曰用史巫紛若吉夫孔子</span><br/>
<span class='tline' id='l100' data-llen='2220:2243'>　盡禮人以為諂則疑於有咎矣然世皆倨我獨恭於</span><br/>
<span class='tline' id='l101' data-llen='2243:2266'>　禮焉既盡則人以我為諂无害也何也理之所在人</span><br/>
<span class='tline' id='l102' data-llen='2266:2289'>　以我為諂而我以我為當然故也故曰无咎謂於當</span><br/>
<span class='tline' id='l103' data-llen='2289:2312'>　然之理而无或過也故象又曰紛若之吉得中也所</span><br/>
<span class='tline' id='l104' data-llen='2312:2335'>　謂中云者當於理之謂也是道也在㢲則為九二之</span><br/>
<span class='tline' id='l105' data-llen='2335:2350'>　中位在人則為孔子之盡禮也</span><br/>
<span class='tline' id='l106' data-llen='2350:2376'><a onclick="displayPageImage('KR1a0047', 'WYG', '025-6b' );" name="025-6b" class="pb">[025-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2376:2392'>九三頻㢲吝象曰頻㢲之吝志窮也</span><br/>
<span class='tline' id='l108' data-llen='2392:2415'>　九三居兩㢲之間一㢲既盡一㢲復來故曰頻㢲夫</span><br/>
<span class='tline' id='l109' data-llen='2415:2438'>　謂之頻㢲則頻失可知盖九三以剛處剛又居下體</span><br/>
<span class='tline' id='l110' data-llen='2438:2461'>　之上非能㢲者當㢲之時勉行㢲事以救頻失故爾</span><br/>
<span class='tline' id='l111' data-llen='2461:2484'>　夫卑㢲之志不出於自然而勉為之則前倨後恭動</span><br/>
<span class='tline' id='l112' data-llen='2484:2507'>　而易窮豈其志歟故曰吝而象曰志窮也盛德之君</span><br/>
<span class='tline' id='l113' data-llen='2507:2530'>　子則不然謙恭順㢲本於自然如孔子之於鄉黨則</span><br/>
<span class='tline' id='l114' data-llen='2530:2553'>　自然恂恂於宗廟朝廷則自然便便與下大夫言則</span><br/>
<span class='tline' id='l115' data-llen='2553:2579'><a onclick="displayPageImage('KR1a0047', 'WYG', '025-7a' );" name="025-7a" class="pb">[025-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2579:2602'>　自然侃侃與上大夫言則自然誾誾以至或與與或</span><br/>
<span class='tline' id='l117' data-llen='2602:2625'>　踧踖或色勃或足躩或鞠躬或戰色隨處隨當動出</span><br/>
<span class='tline' id='l118' data-llen='2625:2648'>　而不窮何其盛哉此无他執謙之志曽无不足故也</span><br/>
<span class='tline' id='l119' data-llen='2648:2667'>　若九三頻㢲之吝其志窮也何足以語此</span><br/>
<span class='tline' id='l120' data-llen='2667:2687'>六四悔亡田𫉬三品象曰田獲三品有功也</span><br/>
<span class='tline' id='l121' data-llen='2687:2710'>　㢲至六四離下體而居近五之位承乘皆剛宜於有</span><br/>
<span class='tline' id='l122' data-llen='2710:2733'>　悔然柔順无忤居㢲之道以此承上則其道上信於</span><br/>
<span class='tline' id='l123' data-llen='2733:2756'>　君以此與下則其道下信於人此悔所以亡也夫㢲</span><br/>
<span class='tline' id='l124' data-llen='2756:2782'><a onclick="displayPageImage('KR1a0047', 'WYG', '025-7b' );" name="025-7b" class="pb">[025-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2782:2805'>　道施諸上下舉无少失如此故以田狩之事喻之夫</span><br/>
<span class='tline' id='l126' data-llen='2805:2830'>　三品之𫉬田狩之有功也古者以田狩之𫉬分為三</span><br/>
<span class='tline' id='l127' data-llen='2830:2853'>　品一為乾豆以奉祭祀一供賔客與充君庖一頒徒</span><br/>
<span class='tline' id='l128' data-llen='2853:2877'>　御此三品也三品之𫉬遍及上下以况則四之㢲道</span><br/>
<span class='tline' id='l129' data-llen='2877:2900'>　施諸上下而无失也夫四居㢲之道如此非特悔亡</span><br/>
<span class='tline' id='l130' data-llen='2900:2918'>　也而又有功焉可不謂之善處㢲矣乎</span><br/>
<span class='tline' id='l131' data-llen='2918:2941'>九五貞吉悔亡无不利无初有終先庚三日後庚三日</span><br/>
<span class='tline' id='l132' data-llen='2941:2954'>吉象曰九五之吉位正中也</span><br/>
<span class='tline' id='l133' data-llen='2954:2980'><a onclick="displayPageImage('KR1a0047', 'WYG', '025-8a' );" name="025-8a" class="pb">[025-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2980:3003'>　九五以陽剛居中正之位出命之主也夫命出於上</span><br/>
<span class='tline' id='l135' data-llen='3003:3026'>　得中正之道則下无不從故曰貞吉悔亡无不利盖</span><br/>
<span class='tline' id='l136' data-llen='3026:3049'>　不正則有悔於貞既吉則悔斯亡矣以九居五貞也</span><br/>
<span class='tline' id='l137' data-llen='3049:3072'>　故无不貞之悔此所以无不利也无初謂始未善也</span><br/>
<span class='tline' id='l138' data-llen='3072:3095'>　夫始既未善故不得不有所更有終謂既更斯善矣</span><br/>
<span class='tline' id='l139' data-llen='3095:3118'>　若初之既善則又何更為也故繼之以先庚後庚之</span><br/>
<span class='tline' id='l140' data-llen='3118:3141'>　說庚更革也十日自甲乙至戊已為中過中則當變</span><br/>
<span class='tline' id='l141' data-llen='3141:3164'>　故謂之庚盖庚於五行為金於四時為秋金主斷制</span><br/>
<span class='tline' id='l142' data-llen='3164:3190'><a onclick="displayPageImage('KR1a0047', 'WYG', '025-8b' );" name="025-8b" class="pb">[025-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3190:3213'>　秋主嚴厲自甲乙至戊已春夏生物之氣既已備矣</span><br/>
<span class='tline' id='l144' data-llen='3213:3236'>　庚則能成物之氣當施於此時故華者落之實者完</span><br/>
<span class='tline' id='l145' data-llen='3236:3259'>　之此有更革而然也夫變更事之大者此豈可易也</span><br/>
<span class='tline' id='l146' data-llen='3259:3282'>　亦如造物之初戒之警之而不敢忽焉可也蠱造事</span><br/>
<span class='tline' id='l147' data-llen='3282:3305'>　之初也故以先甲後甲言之㢲更事之日也故以先</span><br/>
<span class='tline' id='l148' data-llen='3305:3328'>　庚後庚言之夫當未更之先也則必一日二日至于</span><br/>
<span class='tline' id='l149' data-llen='3328:3351'>　三日致其戒謹之心更之欲其善也及既更之後也</span><br/>
<span class='tline' id='l150' data-llen='3351:3374'>　則又一日二日至於三日致其戒謹之心慮其未盡</span><br/>
<span class='tline' id='l151' data-llen='3374:3400'><a onclick="displayPageImage('KR1a0047', 'WYG', '025-9a' );" name="025-9a" class="pb">[025-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3400:3423'>　善也如此則吉於變更矣故曰先庚三日後庚三日</span><br/>
<span class='tline' id='l153' data-llen='3423:3446'>　或曰蠱言先甲後甲而曰終則有始㢲言先庚後庚</span><br/>
<span class='tline' id='l154' data-llen='3446:3469'>　而曰无初有終何也曰甲者十日之首而事之始也</span><br/>
<span class='tline' id='l155' data-llen='3469:3492'>　此有始也庚者十日之過中而事之當更者也此无</span><br/>
<span class='tline' id='l156' data-llen='3492:3515'>　初而有終也蠱之六五尚夫柔也故曰甲㢲之九五</span><br/>
<span class='tline' id='l157' data-llen='3515:3537'>　尚夫剛也故曰庚揚子雲曰庚斷義甲斷仁是也</span><br/>
<span class='tline' id='l158' data-llen='3537:3560'>上九㢲在牀下喪其資斧貞凶象曰㢲在牀下上窮也</span><br/>
<span class='tline' id='l159' data-llen='3560:3570'>喪其資斧正乎凶也</span><br/>
<span class='tline' id='l160' data-llen='3570:3596'><a onclick="displayPageImage('KR1a0047', 'WYG', '025-9b' );" name="025-9b" class="pb">[025-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3596:3619'>　九二居下體之中㢲而得中則㢲在牀下乃以為得</span><br/>
<span class='tline' id='l162' data-llen='3619:3642'>　故曰得中也上九居重㢲之極㢲過極矣則㢲在牀</span><br/>
<span class='tline' id='l163' data-llen='3642:3665'>　下乃以為喪故曰喪其資斧資所有也斧利物也所</span><br/>
<span class='tline' id='l164' data-llen='3665:3688'>　以㫁也陽剛則能㫁此上九所本有也今也喪其本</span><br/>
<span class='tline' id='l165' data-llen='3688:3711'>　有失孰甚焉故於正道為凶也夫居上而過於㢲此</span><br/>
<span class='tline' id='l166' data-llen='3711:3734'>　豈通變之道也又焉得為正乎曰非正也乃於正而</span><br/>
<span class='tline' id='l167' data-llen='3734:3757'>　凶也故象又曰㢲在牀下上窮也喪其資斧正乎凶</span><br/>
<span class='tline' id='l168' data-llen='3757:3780'>　也朱子發曰魯自襄公三家分其民四世從之至昭</span><br/>
<span class='tline' id='l169' data-llen='3780:3807'><a onclick="displayPageImage('KR1a0047', 'WYG', '025-10a' );" name="025-10a" class="pb">[025-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3807:3830'>　公失國无所竄伏盖處上極㢲亡其資斧乃正凶也</span><br/>
<span class='tline' id='l171' data-llen='3830:3858'>䷹<span class='krp-note'>兊下/兊上</span>兊亨利貞彖曰兊說也剛中而柔外說以利貞</span><br/>
<span class='tline' id='l172' data-llen='3858:3881'>是以順乎天而應乎人說以先民民忘其勞說以犯難</span><br/>
<span class='tline' id='l173' data-llen='3881:3894'>民忘其死說之大民勸矣哉</span><br/>
<span class='tline' id='l174' data-llen='3894:3917'>　夫兊以一隂居二陽之上柔說外見故曰兊說也卦</span><br/>
<span class='tline' id='l175' data-llen='3917:3940'>　以亨利貞為徳者盖說有致亨之道謂内外之情交</span><br/>
<span class='tline' id='l176' data-llen='3940:3963'>　通而无壅也然所利者又在於貞盖說之非其道則</span><br/>
<span class='tline' id='l177' data-llen='3963:3986'>　失正矣如夫婦之以滛姣朋友之以諂諛君臣之以</span><br/>
<span class='tline' id='l178' data-llen='3986:4013'><a onclick="displayPageImage('KR1a0047', 'WYG', '025-10b' );" name="025-10b" class="pb">[025-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4013:4036'>　媚佞是也惟在我之剛存諸中而无失柔順在外接</span><br/>
<span class='tline' id='l180' data-llen='4036:4059'>　於物而无忤内外兩得此說之所謂正也故曰剛中</span><br/>
<span class='tline' id='l181' data-llen='4059:4082'>　而柔外說以利貞此指二五之剛與三上之柔以言</span><br/>
<span class='tline' id='l182' data-llen='4082:4105'>　兊也夫正道之在天下此天人之心也正道盡於此</span><br/>
<span class='tline' id='l183' data-llen='4105:4128'>　則上之所以順乎天者此道也下之所以應乎人者</span><br/>
<span class='tline' id='l184' data-llen='4128:4151'>　此道也此湯武所以出斯民於水火之中而民大說</span><br/>
<span class='tline' id='l185' data-llen='4151:4174'>　者天人之心實在於是故也故曰是以順乎天而應</span><br/>
<span class='tline' id='l186' data-llen='4174:4197'>　乎人此人即說以利貞以言說之功也朱子發曰夫</span><br/>
<span class='tline' id='l187' data-llen='4197:4224'><a onclick="displayPageImage('KR1a0047', 'WYG', '025-11a' );" name="025-11a" class="pb">[025-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4224:4247'>　就佚辭勞好生惡死民之常情用之以說乃忘四體</span><br/>
<span class='tline' id='l189' data-llen='4247:4270'>　之勤決一旦之命而不顧非說之以道能如是乎古</span><br/>
<span class='tline' id='l190' data-llen='4270:4293'>　之人有行之者周公之東征是也故曰說以先民民</span><br/>
<span class='tline' id='l191' data-llen='4293:4316'>　忘其勞說以犯難民忘其死說之大民勸矣哉此又</span><br/>
<span class='tline' id='l192' data-llen='4316:4330'>　極說道之大而其效若是也</span><br/>
<span class='tline' id='l193' data-llen='4330:4344'>象曰麗澤兊君子以朋友講習</span><br/>
<span class='tline' id='l194' data-llen='4344:4367'>　程河南曰天下之說不可極惟朋友講習雖過說无</span><br/>
<span class='tline' id='l195' data-llen='4367:4390'>　害盖兊澤有相滋益處又曰兩澤相麗交相浸潤互</span><br/>
<span class='tline' id='l196' data-llen='4390:4417'><a onclick="displayPageImage('KR1a0047', 'WYG', '025-11b' );" name="025-11b" class="pb">[025-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4417:4440'>　有滋益之象朋友講習互相益也朱子發曰兊為江</span><br/>
<span class='tline' id='l198' data-llen='4440:4460'>　為講兩兊為習蘓東坡曰取其樂而不流也</span><br/>
<span class='tline' id='l199' data-llen='4460:4477'>初九和兊吉象曰和兊之吉行未疑也</span><br/>
<span class='tline' id='l200' data-llen='4477:4500'>　初九雖剛然居下位當說之時未見其有用剛之失</span><br/>
<span class='tline' id='l201' data-llen='4500:4523'>　也故曰和兊以言雖剛也而反處下說而能和者也</span><br/>
<span class='tline' id='l202' data-llen='4523:4546'>　此其所以吉象曰行未疑也者以言其行未有可疑</span><br/>
<span class='tline' id='l203' data-llen='4546:4569'>　未見其失故也河南曰陽剛則不卑居下則能㢲處</span><br/>
<span class='tline' id='l204' data-llen='4569:4585'>　說則能和无應則不偏此所以吉</span><br/>
<span class='tline' id='l205' data-llen='4585:4612'><a onclick="displayPageImage('KR1a0047', 'WYG', '025-12a' );" name="025-12a" class="pb">[025-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4612:4630'>九二孚兊吉悔亡象曰孚兊之吉信志也</span><br/>
<span class='tline' id='l207' data-llen='4630:4653'>　彖稱剛中在兊之下體則九二是也夫以剛居中則</span><br/>
<span class='tline' id='l208' data-llen='4653:4676'>　誠實之德充足乎内未嘗非道以求說故當兌之時</span><br/>
<span class='tline' id='l209' data-llen='4676:4699'>　自信有餘而无失巳之嫌故曰孚兊吉夫六三隂柔</span><br/>
<span class='tline' id='l210' data-llen='4699:4722'>　而不正所謂非道以求說者也而二比之疑於有悔</span><br/>
<span class='tline' id='l211' data-llen='4722:4745'>　矣然二居中自信故雖與三同體而未嘗說之此其</span><br/>
<span class='tline' id='l212' data-llen='4745:4768'>　悔所以亡也河南曰二剛實居中志存誠信豈至說</span><br/>
<span class='tline' id='l213' data-llen='4768:4791'>　小人而自失乎朱子發曰夫石碏石厚父子也叔向</span><br/>
<span class='tline' id='l214' data-llen='4791:4818'><a onclick="displayPageImage('KR1a0047', 'WYG', '025-12b' );" name="025-12b" class="pb">[025-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4818:4837'>　叔魚子産伯有同族也雖比也豈能說之</span><br/>
<span class='tline' id='l216' data-llen='4837:4854'>六三來兌凶象曰來兌之凶位不當也</span><br/>
<span class='tline' id='l217' data-llen='4854:4877'>　六三居兩兌之間一兊既盡一兊復來故曰來兌以</span><br/>
<span class='tline' id='l218' data-llen='4877:4900'>　言左右媚說相繼而不絶者也夫以不正之才居兩</span><br/>
<span class='tline' id='l219' data-llen='4900:4923'>　兊之間處四剛之際左右逢迎惟以容說為事此小</span><br/>
<span class='tline' id='l220' data-llen='4923:4946'>　人之失正者故於兊為凶而象曰位不當也夫上下</span><br/>
<span class='tline' id='l221' data-llen='4946:4969'>　四剛皆君子也三以小人厠乎其間而所居之位又</span><br/>
<span class='tline' id='l222' data-llen='4969:4979'>　髙位也豈其當乎</span><br/>
<span class='tline' id='l223' data-llen='4979:5006'><a onclick="displayPageImage('KR1a0047', 'WYG', '025-13a' );" name="025-13a" class="pb">[025-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5006:5027'>九四商兌未寕介疾有喜象曰九四之喜有慶也</span><br/>
<span class='tline' id='l225' data-llen='5027:5050'>　夫當兌之時九五兌之主也六三上六皆五之疾也</span><br/>
<span class='tline' id='l226' data-llen='5050:5073'>　當此之時欲去五之疾所賴者誰歟九四是也蓋四</span><br/>
<span class='tline' id='l227' data-llen='5073:5096'>　以剛德處近君之位則進謀獻議欲去君之疾而後</span><br/>
<span class='tline' id='l228' data-llen='5096:5119'>　已吾君之疾未去則吾之所以商此二兌也其能自</span><br/>
<span class='tline' id='l229' data-llen='5119:5142'>　寕己乎是必去此二疾而後有喜也介云者介於其</span><br/>
<span class='tline' id='l230' data-llen='5142:5165'>　間以剛輔上而欲去此二疾故也二疾既去此九四</span><br/>
<span class='tline' id='l231' data-llen='5165:5188'>　之喜而天下之慶也故象曰九四之喜有慶也昔楚</span><br/>
<span class='tline' id='l232' data-llen='5188:5215'><a onclick="displayPageImage('KR1a0047', 'WYG', '025-13b' );" name="025-13b" class="pb">[025-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5215:5238'>　莊王日夜為樂令國中曰有敢諫者死伍舉入諫莊</span><br/>
<span class='tline' id='l234' data-llen='5238:5261'>　王左抱鄭姬右抱越女坐鐘皷之間伍舉曰願有進</span><br/>
<span class='tline' id='l235' data-llen='5261:5285'>　𨼆莊王曰舉退矣吾知之矣居數日滛益甚大夫蘓</span><br/>
<span class='tline' id='l236' data-llen='5285:5308'>　從入諫王曰若不聞令乎對曰殺身以明君臣之願</span><br/>
<span class='tline' id='l237' data-llen='5308:5331'>　也莊王於是罷淫樂任伍舉蘓從以政國人大恱此</span><br/>
<span class='tline' id='l238' data-llen='5331:5343'>　所謂九四之喜有慶也</span><br/>
<span class='tline' id='l239' data-llen='5343:5361'>九五孚于剥有厲象曰孚于剥位正當也</span><br/>
<span class='tline' id='l240' data-llen='5361:5384'>　彖稱剛中在兊之上體則九五是也夫以九居五以</span><br/>
<span class='tline' id='l241' data-llen='5384:5411'><a onclick="displayPageImage('KR1a0047', 'WYG', '025-14a' );" name="025-14a" class="pb">[025-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5411:5434'>　陽剛之德而居正中之位所謂剛明之主也寕有孚</span><br/>
<span class='tline' id='l243' data-llen='5434:5457'>　于小人之失而致是剥道也哉盖當說之時近比上</span><br/>
<span class='tline' id='l244' data-llen='5457:5480'>　六故易於此設是戒也河南曰堯舜之盛未嘗无是</span><br/>
<span class='tline' id='l245' data-llen='5480:5503'>　戒也是也又曰雖舜之聖且畏巧言令色安得而不</span><br/>
<span class='tline' id='l246' data-llen='5503:5526'>　戒也有厲云者剥隂消陽也五孚于剥而不之疑焉</span><br/>
<span class='tline' id='l247' data-llen='5526:5549'>　此危道也故為之戒云象曰位正當云者此責九五</span><br/>
<span class='tline' id='l248' data-llen='5549:5572'>　之辭也若曰五以陽居陽位正當也而惟小人之是</span><br/>
<span class='tline' id='l249' data-llen='5572:5585'>　孚焉則有厲矣豈所宜然</span><br/>
<span class='tline' id='l250' data-llen='5585:5612'><a onclick="displayPageImage('KR1a0047', 'WYG', '025-14b' );" name="025-14b" class="pb">[025-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5612:5627'>上六引兌象曰上六引兌未光也</span><br/>
<span class='tline' id='l252' data-llen='5627:5650'>　夫兌之所以為兌者六三上六是也上六之位尤髙</span><br/>
<span class='tline' id='l253' data-llen='5650:5673'>　於三此又隂小之尤見幸者故其為媚說也必九五</span><br/>
<span class='tline' id='l254' data-llen='5673:5696'>　引之而後發非若三之左右逢迎以求容悅也故曰</span><br/>
<span class='tline' id='l255' data-llen='5696:5719'>　引兌昔者襃姒不好笑萬方皆不笑幽王為熢燧以</span><br/>
<span class='tline' id='l256' data-llen='5719:5742'>　召諸侯冦至則舉熢燧諸侯悉至至而无冦襃姒乃</span><br/>
<span class='tline' id='l257' data-llen='5742:5765'>　大笑幽王說之為之數舉熢燧然雖得笑於一女而</span><br/>
<span class='tline' id='l258' data-llen='5765:5788'>　失信於諸侯此所謂引兌也夫引之而後說其无意</span><br/>
<span class='tline' id='l259' data-llen='5788:5815'><a onclick="displayPageImage('KR1a0047', 'WYG', '025-15a' );" name="025-15a" class="pb">[025-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5815:5838'>　味甚矣故象曰未光也猶之曰以說事人已為非矣</span><br/>
<span class='tline' id='l261' data-llen='5838:5861'>　而又待引焉未足多也蘓東坡曰六三上六皆兌之</span><br/>
<span class='tline' id='l262' data-llen='5861:5884'>　小人六三履非其位以求說為兊者故曰來兌言不</span><br/>
<span class='tline' id='l263' data-llen='5884:5907'>　招而自來也其心易知其為害淺故二陽皆吉而六</span><br/>
<span class='tline' id='l264' data-llen='5907:5930'>　三凶上六超然於外不累於物此小人托於无求以</span><br/>
<span class='tline' id='l265' data-llen='5930:5953'>　為兌也故曰引兌言九五引之而後至也其心難知</span><br/>
<span class='tline' id='l266' data-llen='5953:5966'>　其為害深故九五孚于剥</span><br/>
<span class='tline' id='l267' data-llen='5966:5994'>䷺<span class='krp-note'>坎下/巽上</span>渙亨王假有廟利渉大川利貞彖曰渙亨剛來</span><br/>
<span class='tline' id='l268' data-llen='5994:6021'><a onclick="displayPageImage('KR1a0047', 'WYG', '025-15b' );" name="025-15b" class="pb">[025-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6021:6044'>而不窮柔得位乎外而上同王假有廟王乃在中也利</span><br/>
<span class='tline' id='l270' data-llen='6044:6054'>渉大川乘木有功也</span><br/>
<span class='tline' id='l271' data-llen='6054:6077'>　渙散也以㢲重坎是以為渙其象則有取於風行水</span><br/>
<span class='tline' id='l272' data-llen='6077:6100'>　上盖風行水上无有凝礙其行迅疾而水亦為之動</span><br/>
<span class='tline' id='l273' data-llen='6100:6123'>　蕩而流散其在人則奔走而從事之時也夫當奔走</span><br/>
<span class='tline' id='l274' data-llen='6123:6146'>　從事之時必也有所謂剛柔共濟之才而後致渙道</span><br/>
<span class='tline' id='l275' data-llen='6146:6169'>　之亨今也渙以九之剛來居於二位而有不窮之義</span><br/>
<span class='tline' id='l276' data-llen='6169:6192'>　以六之柔得四之位于渙之外體而上同乎五此所</span><br/>
<span class='tline' id='l277' data-llen='6192:6219'><a onclick="displayPageImage('KR1a0047', 'WYG', '025-16a' );" name="025-16a" class="pb">[025-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6219:6242'>　謂剛柔共濟之才也故九五於此得以盡有廟之道</span><br/>
<span class='tline' id='l279' data-llen='6242:6265'>　居中履正為渙之主乗㢲之木以濟坎險而有利渉</span><br/>
<span class='tline' id='l280' data-llen='6265:6288'>　大川之功也此渙之所以亨歟萃與渙皆云王假有</span><br/>
<span class='tline' id='l281' data-llen='6288:6311'>　廟者萃聚也欲祖宗精神之聚於此也故假有廟以</span><br/>
<span class='tline' id='l282' data-llen='6311:6334'>　亨之渙散也懼其散也又假有廟以收之鬼神之理</span><br/>
<span class='tline' id='l283' data-llen='6334:6357'>　聚散而已矣王者以孝治天下者也故設為廟祧以</span><br/>
<span class='tline' id='l284' data-llen='6357:6380'>　萃祖宗之精神於其間常欲其聚而或懼其散此於</span><br/>
<span class='tline' id='l285' data-llen='6380:6403'>　萃渙而併及之所以起天下孝子順孫思親之心而</span><br/>
<span class='tline' id='l286' data-llen='6403:6430'><a onclick="displayPageImage('KR1a0047', 'WYG', '025-16b' );" name="025-16b" class="pb">[025-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6430:6453'>　盡奉先之道也卦徳有曰利貞云者九五正位乎上</span><br/>
<span class='tline' id='l288' data-llen='6453:6476'>　利以正道奔走天下之羣才而成此渙功也彖釋卦</span><br/>
<span class='tline' id='l289' data-llen='6476:6499'>　德而不及利貞彖辭之末疑有逸文盖於中孚可見</span><br/>
<span class='tline' id='l290' data-llen='6499:6503'>　矣</span><br/>
<span class='tline' id='l291' data-llen='6503:6520'>象曰風行水上渙先王以享于帝立廟</span><br/>
<span class='tline' id='l292' data-llen='6520:6543'>　風行水上上下散動渙之象也先王觀此象故為之</span><br/>
<span class='tline' id='l293' data-llen='6543:6566'>　設其郊祀之禮以享上帝則神明通矣又為之立其</span><br/>
<span class='tline' id='l294' data-llen='6566:6589'>　廟貎以萃祖宗之精神而盡其奉祀之心則散者聚</span><br/>
<span class='tline' id='l295' data-llen='6589:6616'><a onclick="displayPageImage('KR1a0047', 'WYG', '025-17a' );" name="025-17a" class="pb">[025-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6616:6635'>　矣河南曰係人心合離散之道无大於此</span><br/>
<span class='tline' id='l297' data-llen='6635:6652'>初六用拯馬壯吉象曰初六之吉順也</span><br/>
<span class='tline' id='l298' data-llen='6652:6675'>　夫當渙散之初則時未至於渙也居坎難之始則難</span><br/>
<span class='tline' id='l299' data-llen='6675:6698'>　未至於極也當此之時順此之勢而亟救之財用拯</span><br/>
<span class='tline' id='l300' data-llen='6698:6721'>　之道得矣然必有是才而後可初六之才順有餘矣</span><br/>
<span class='tline' id='l301' data-llen='6721:6744'>　而所不足者健也故必馬壯而後吉謂以壯濟順而</span><br/>
<span class='tline' id='l302' data-llen='6744:6767'>　後用拯之道為全然初陽位也六隂德也以隂德居</span><br/>
<span class='tline' id='l303' data-llen='6767:6790'>　陽位則亦剛柔之不偏也而爻賛獨曰初六之吉順</span><br/>
<span class='tline' id='l304' data-llen='6790:6817'><a onclick="displayPageImage('KR1a0047', 'WYG', '025-17b' );" name="025-17b" class="pb">[025-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6817:6836'>　也者蓋多其能因時順勢而亟救夫渙也</span><br/>
<span class='tline' id='l306' data-llen='6836:6855'>九二渙奔其机悔亡象曰渙奔其机得願也</span><br/>
<span class='tline' id='l307' data-llen='6855:6878'>　彖曰剛來而不窮者謂九二也故爻辭又有渙奔其</span><br/>
<span class='tline' id='l308' data-llen='6878:6901'>　机之象謂當渙之時九以陽剛來居二位二安静之</span><br/>
<span class='tline' id='l309' data-llen='6901:6924'>　位也故有奔其机之象此剛來之所以不窮也若以</span><br/>
<span class='tline' id='l310' data-llen='6924:6947'>　九居二而失所安焉則剛之來不能不窮也豈机之</span><br/>
<span class='tline' id='l311' data-llen='6947:6970'>　象乎夫惟安静然後能一天下之動五奠王居於上</span><br/>
<span class='tline' id='l312' data-llen='6970:6993'>　而二奔其机於下二五以同德居相應之地而各得</span><br/>
<span class='tline' id='l313' data-llen='6993:7020'><a onclick="displayPageImage('KR1a0047', 'WYG', '025-18a' );" name="025-18a" class="pb">[025-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7020:7043'>　所安此所以能合天下之渙也豈非君子救世安民</span><br/>
<span class='tline' id='l315' data-llen='7043:7066'>　之志願然歟故象曰得願也所謂悔亡何也曰二居</span><br/>
<span class='tline' id='l316' data-llen='7066:7089'>　坎難之中宜若有悔然九二行乎患難而不動聲色</span><br/>
<span class='tline' id='l317' data-llen='7089:7112'>　而卒以渙其難故曰悔亡王輔嗣胡安定程河南蘓</span><br/>
<span class='tline' id='l318' data-llen='7112:7135'>　東坡以初六為机龔深甫耿希道洪成李以九五為</span><br/>
<span class='tline' id='l319' data-llen='7135:7158'>　机朱子發又以六四為机此皆未深究夫剛來而不</span><br/>
<span class='tline' id='l320' data-llen='7158:7179'>　窮之義而知机即二也其則不逺又何逺之求</span><br/>
<span class='tline' id='l321' data-llen='7179:7197'>六三渙其躬无悔象曰渙其躬志在外也</span><br/>
<span class='tline' id='l322' data-llen='7197:7224'><a onclick="displayPageImage('KR1a0047', 'WYG', '025-18b' );" name="025-18b" class="pb">[025-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7224:7247'>　三居坎難之極當渙之時志於渙難而出險而其渙</span><br/>
<span class='tline' id='l324' data-llen='7247:7270'>　也止於其身而已不遑他恤也故曰渙其躬夫渙其</span><br/>
<span class='tline' id='l325' data-llen='7270:7293'>　躬與渙其羣固異矣然與其不能於其躬如坎之六</span><br/>
<span class='tline' id='l326' data-llen='7293:7316'>　三險且枕而以危為安者不亦遠乎故曰无悔上九</span><br/>
<span class='tline' id='l327' data-llen='7316:7339'>　之渙其血去逖出而渙以无咎與之謂其能逺害也</span><br/>
<span class='tline' id='l328' data-llen='7339:7362'>　六三與之居相應之地而象曰渙其躬志在外也其</span><br/>
<span class='tline' id='l329' data-llen='7362:7378'>　亦慕上九之為乎其能无悔宜矣</span><br/>
<span class='tline' id='l330' data-llen='7378:7401'>六四渙其羣元吉渙有丘匪夷所忍象曰渙其羣元吉</span><br/>
<span class='tline' id='l331' data-llen='7401:7428'><a onclick="displayPageImage('KR1a0047', 'WYG', '025-19a' );" name="025-19a" class="pb">[025-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7428:7433'>光大也</span><br/>
<span class='tline' id='l333' data-llen='7433:7456'>　彖曰柔得位而上同者謂六四也九五渙之君也以</span><br/>
<span class='tline' id='l334' data-llen='7456:7479'>　陽剛正位乎上以主天下之渙六四五之佐也以㢲</span><br/>
<span class='tline' id='l335' data-llen='7479:7502'>　順居近宻之地以渙天下之難故曰渙其羣謂其所</span><br/>
<span class='tline' id='l336' data-llen='7502:7525'>　渙也渙乎天下之衆而不止於其身如六三而已也</span><br/>
<span class='tline' id='l337' data-llen='7525:7548'>　此其吉所以為光且大也夫六四能渙天下之難則</span><br/>
<span class='tline' id='l338' data-llen='7548:7571'>　能合天下之渙矣故曰渙有邱邱聚之大也合天下</span><br/>
<span class='tline' id='l339' data-llen='7571:7594'>　之渙而聚之此其吉所以大也夫豈渙其躬而巳哉</span><br/>
<span class='tline' id='l340' data-llen='7594:7621'><a onclick="displayPageImage('KR1a0047', 'WYG', '025-19b' );" name="025-19b" class="pb">[025-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7621:7644'>　故又曰匪夷所思夷等夷也謂六三也夫四與三均</span><br/>
<span class='tline' id='l342' data-llen='7644:7667'>　是柔也然三渙其躬而巳四則渙其羣而能合天下</span><br/>
<span class='tline' id='l343' data-llen='7667:7690'>　之渙而聚之此豈六三思慮之所及也河南曰四五</span><br/>
<span class='tline' id='l344' data-llen='7690:7713'>　二爻爻義相湏故通言之方渙散之時用剛則不能</span><br/>
<span class='tline' id='l345' data-llen='7713:7736'>　使之懷附用柔則不足為之依歸四以㢲順之正道</span><br/>
<span class='tline' id='l346' data-llen='7736:7759'>　輔剛中正之君君臣同功所以能濟渙也元吉光大</span><br/>
<span class='tline' id='l347' data-llen='7759:7782'>　不在五而在四者二爻之義通言也朱子發曰宣王</span><br/>
<span class='tline' id='l348' data-llen='7782:7805'>　承厲王之後天下離散召伯之徒佐王建國親諸侯</span><br/>
<span class='tline' id='l349' data-llen='7805:7832'><a onclick="displayPageImage('KR1a0047', 'WYG', '025-20a' );" name="025-20a" class="pb">[025-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7832:7845'>　遣使勞來安集渙其羣也</span><br/>
<span class='tline' id='l351' data-llen='7845:7868'>九五渙汗其大號渙王居无咎象曰王居无咎正位也</span><br/>
<span class='tline' id='l352' data-llen='7868:7891'>　九五渙之君也當渙之時為渙之君宜有新民之大</span><br/>
<span class='tline' id='l353' data-llen='7891:7914'>　命合渙之大政以施諸人故曰渙汗其大號謂其號</span><br/>
<span class='tline' id='l354' data-llen='7914:7937'>　令一渙而不復反也故取汗為象渙王居无咎象曰</span><br/>
<span class='tline' id='l355' data-llen='7937:7960'>　王居无咎正位也者朱子發曰渙之時民思其主故</span><br/>
<span class='tline' id='l356' data-llen='7960:7983'>　王居正位乃无咎在他時安居不能順動則有咎矣</span><br/>
<span class='tline' id='l357' data-llen='7983:8006'>　故禹别九州而始於冀湯勝夏而歸於亳武王勝商</span><br/>
<span class='tline' id='l358' data-llen='8006:8033'><a onclick="displayPageImage('KR1a0047', 'WYG', '025-20b' );" name="025-20b" class="pb">[025-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8033:8056'>　而至於豐王正位則渙散者知所歸矣渙一也而再</span><br/>
<span class='tline' id='l360' data-llen='8056:8079'>　言之者汗其大號取其散所以欲渙也王居正位取</span><br/>
<span class='tline' id='l361' data-llen='8079:8089'>　其正所以合渙也</span><br/>
<span class='tline' id='l362' data-llen='8089:8109'>上九渙其血去逖出无咎象曰渙其血遠害也</span><br/>
<span class='tline' id='l363' data-llen='8109:8132'>　上九以陽剛之才當渙散之終禍難既散脫然處无</span><br/>
<span class='tline' id='l364' data-llen='8132:8155'>　用之地所謂功成而身退也故曰渙其血去逖出血</span><br/>
<span class='tline' id='l365' data-llen='8155:8178'>　有所傷也渙其血則能遠去禍害而无所傷矣逖逺</span><br/>
<span class='tline' id='l366' data-llen='8178:8201'>　也時當避去而猶昧夫逺引之義則亦未能无謗咎</span><br/>
<span class='tline' id='l367' data-llen='8201:8228'><a onclick="displayPageImage('KR1a0047', 'WYG', '025-21a' );" name="025-21a" class="pb">[025-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8228:8251'>　也故去必逖出而後无咎此張子房從赤松子逰大</span><br/>
<span class='tline' id='l369' data-llen='8251:8261'>　夫蠡去越之時也</span><br/>
<span class='tline' id='l370' data-llen='8261:8289'>䷻<span class='krp-note'>兊下/坎上</span>節亨苦節不可貞彖曰節亨剛柔分而剛得中</span><br/>
<span class='tline' id='l371' data-llen='8289:8312'>苦節不可貞其道窮也說以行險當位以節中正以通</span><br/>
<span class='tline' id='l372' data-llen='8312:8331'>天地節而四時成節以制度不傷財不害民</span><br/>
<span class='tline' id='l373' data-llen='8331:8354'>　有一言足以盡天下事物之理曰中是也中則无過</span><br/>
<span class='tline' id='l374' data-llen='8354:8377'>　无過則可以通行而不窮否則易窮矣易之有節以</span><br/>
<span class='tline' id='l375' data-llen='8377:8400'>　言事之有所止也所止者何止於中而已矣惟中故</span><br/>
<span class='tline' id='l376' data-llen='8400:8427'><a onclick="displayPageImage('KR1a0047', 'WYG', '025-21b' );" name="025-21b" class="pb">[025-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8427:8450'>　亨此卦德所以言亨也夫天下之事不剛則柔剛過</span><br/>
<span class='tline' id='l378' data-llen='8450:8473'>　則暴柔過則縱惟節之六爻以六三之柔而節初九</span><br/>
<span class='tline' id='l379' data-llen='8473:8496'>　九二之剛以九五之剛而節六四上六之柔剛柔有</span><br/>
<span class='tline' id='l380' data-llen='8496:8519'>　節各居其三而九五九二又居二卦之中剛而不至</span><br/>
<span class='tline' id='l381' data-llen='8519:8542'>　於過此節道之所以亨也故曰節亨剛柔分而剛得</span><br/>
<span class='tline' id='l382' data-llen='8542:8565'>　中此指六爻三剛三柔與二五之剛中以言節之亨</span><br/>
<span class='tline' id='l383' data-llen='8565:8588'>　也夫節貴於中不中則過過則苦矣此非人情之所</span><br/>
<span class='tline' id='l384' data-llen='8588:8611'>　堪也豈可以此為正乎上六之苦節貞凶是也朱子</span><br/>
<span class='tline' id='l385' data-llen='8611:8638'><a onclick="displayPageImage('KR1a0047', 'WYG', '025-22a' );" name="025-22a" class="pb">[025-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8638:8661'>　發曰凡物過則苦味之過正形之過勞心之過思皆</span><br/>
<span class='tline' id='l387' data-llen='8661:8684'>　曰苦苦節則違性情之正物不能堪豈正道也哉申</span><br/>
<span class='tline' id='l388' data-llen='8684:8707'>　屠狄之潔陳仲子之亷非不力也立節太苦不可正</span><br/>
<span class='tline' id='l389' data-llen='8707:8730'>　也故曰苦節不可貞其道窮也此又指上六以戒苦</span><br/>
<span class='tline' id='l390' data-llen='8730:8753'>　節之過也夫人之情樂於縱肆而惡於止節今也務</span><br/>
<span class='tline' id='l391' data-llen='8753:8776'>　行乎人情之所惡者而於人情之所樂者則務禁止</span><br/>
<span class='tline' id='l392' data-llen='8776:8799'>　之凡此皆人情之所難者夫務行乎人情之所難行</span><br/>
<span class='tline' id='l393' data-llen='8799:8822'>　之事凡易之所謂行險者然有道焉使人於其所難</span><br/>
<span class='tline' id='l394' data-llen='8822:8849'><a onclick="displayPageImage('KR1a0047', 'WYG', '025-22b' );" name="025-22b" class="pb">[025-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8849:8872'>　行者行之而不憚而惟上之從焉者盖有以說之故</span><br/>
<span class='tline' id='l396' data-llen='8872:8895'>　也夫惟有以說其心則俾之行其所難行者將如履</span><br/>
<span class='tline' id='l397' data-llen='8895:8918'>　平地矣又奚以險為哉此節道之善也故曰說以行</span><br/>
<span class='tline' id='l398' data-llen='8918:8941'>　險此又指兌坎二體之用以言節之義也司馬温公</span><br/>
<span class='tline' id='l399' data-llen='8941:8964'>　曰兌說也和易也坎險也嚴峻也知說而不知險則</span><br/>
<span class='tline' id='l400' data-llen='8964:8987'>　民不肅知險而不知說則民不親不肅則慢不親則</span><br/>
<span class='tline' id='l401' data-llen='8987:9010'>　乖慢與乖亂亡之道也是以說以行險得節之宜也</span><br/>
<span class='tline' id='l402' data-llen='9010:9033'>　夫節物者无其位則不能行无其道則不可久九五</span><br/>
<span class='tline' id='l403' data-llen='9033:9060'><a onclick="displayPageImage('KR1a0047', 'WYG', '025-23a' );" name="025-23a" class="pb">[025-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9060:9083'>　節之位也以九居五於位為當此節物之有其位也</span><br/>
<span class='tline' id='l405' data-llen='9083:9106'>　中正節之道也既中且正可以通行而不窮此節物</span><br/>
<span class='tline' id='l406' data-llen='9106:9129'>　之有其道也故曰當位以節中正以通此又指九五</span><br/>
<span class='tline' id='l407' data-llen='9129:9152'>　一爻以言節之主也雖然節之為道此豈特人道為</span><br/>
<span class='tline' id='l408' data-llen='9152:9175'>　然也而天地之道亦莫不然今夫天地二氣之運行</span><br/>
<span class='tline' id='l409' data-llen='9175:9198'>　也十有五日一氣四十有五日一節故一嵗之中凡</span><br/>
<span class='tline' id='l410' data-llen='9198:9221'>　為氣者二十有四而為節者八而後四時由此而成</span><br/>
<span class='tline' id='l411' data-llen='9221:9244'>　使其无節則二氣失序矣制度之立也實似之故十</span><br/>
<span class='tline' id='l412' data-llen='9244:9271'><a onclick="displayPageImage('KR1a0047', 'WYG', '025-23b' );" name="025-23b" class="pb">[025-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9271:9294'>　一者取民之制而量入以為出者用財之度財用於</span><br/>
<span class='tline' id='l414' data-llen='9294:9317'>　上既旡或傷則上之取民亦旡所害故曰天地節而</span><br/>
<span class='tline' id='l415' data-llen='9317:9340'>　四時成節以制度不傷財不害民此又即天地之節</span><br/>
<span class='tline' id='l416' data-llen='9340:9363'>　以明人君之節也然則中正也者固節之道而制度</span><br/>
<span class='tline' id='l417' data-llen='9363:9376'>　也者又中正之道所寓焉</span><br/>
<span class='tline' id='l418' data-llen='9376:9394'>象曰澤上有水節君子以制數度議德行</span><br/>
<span class='tline' id='l419' data-llen='9394:9417'>　澤水所鍾也澤上有水當其分限而止不滿溢也故</span><br/>
<span class='tline' id='l420' data-llen='9417:9440'>　為節之象數度所以為節也德行欲其中節也古者</span><br/>
<span class='tline' id='l421' data-llen='9440:9467'><a onclick="displayPageImage('KR1a0047', 'WYG', '025-24a' );" name="025-24a" class="pb">[025-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9467:9490'>　之制噐用宫室衣服也莫不有多寡之數隆殺之度</span><br/>
<span class='tline' id='l423' data-llen='9490:9513'>　存乎其間使賤不踰貴下不侵上以是為節故貴賤</span><br/>
<span class='tline' id='l424' data-llen='9513:9536'>　上下各安其分存於中為德發於外為行隨時合宜</span><br/>
<span class='tline' id='l425' data-llen='9536:9559'>　无過不及則為中節如禹稷之於平世顔子之於亂</span><br/>
<span class='tline' id='l426' data-llen='9559:9582'>　世曽子之去子思之守是也而孟子於此數君子也</span><br/>
<span class='tline' id='l427' data-llen='9582:9599'>　則槩以同道與之其善議德行也歟</span><br/>
<span class='tline' id='l428' data-llen='9599:9619'>初九不出户庭无咎象曰不出户庭知通塞也</span><br/>
<span class='tline' id='l429' data-llen='9619:9642'>　節當止之時也初至下之位也九能動之才也夫當</span><br/>
<span class='tline' id='l430' data-llen='9642:9669'><a onclick="displayPageImage('KR1a0047', 'WYG', '025-24b' );" name="025-24b" class="pb">[025-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9669:9692'>　止節之時居至下之位雖有能動之才未可動也故</span><br/>
<span class='tline' id='l432' data-llen='9692:9715'>　曰不出户庭无咎户庭所處之尤邃而不與物接者</span><br/>
<span class='tline' id='l433' data-llen='9715:9738'>　也夫有能動之才以時與位之未可者也故謹宻以</span><br/>
<span class='tline' id='l434' data-llen='9738:9761'>　自守而非務為離世絶俗之事故无過咎大抵通則</span><br/>
<span class='tline' id='l435' data-llen='9761:9784'>　行塞則止吾非戾通以就塞也當此之時居此之位</span><br/>
<span class='tline' id='l436' data-llen='9784:9807'>　分所當然故也所貴乎君子者知此而已故象曰不</span><br/>
<span class='tline' id='l437' data-llen='9807:9825'>　出户庭知通塞也此回居陋巷之時也</span><br/>
<span class='tline' id='l438' data-llen='9825:9844'>九二不出門庭凶象曰不出門庭失時極也</span><br/>
<span class='tline' id='l439' data-llen='9844:9871'><a onclick="displayPageImage('KR1a0047', 'WYG', '025-25a' );" name="025-25a" class="pb">[025-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9871:9894'>　二視初位已得中中則不塞而通矣故有門庭之象</span><br/>
<span class='tline' id='l441' data-llen='9894:9917'>　盖門庭之視户庭已非尤䆳故也夫苟以時當止也</span><br/>
<span class='tline' id='l442' data-llen='9917:9940'>　吾雖有能動之才亦宜如初之不出焉則有失時之</span><br/>
<span class='tline' id='l443' data-llen='9940:9963'>　凶矣夫通則行塞則止此君子之所當知也初塞則</span><br/>
<span class='tline' id='l444' data-llen='9963:9986'>　止二通則行斯不昧於通塞矣而二也亦效之而不</span><br/>
<span class='tline' id='l445' data-llen='9986:10009'>　出焉則其失時一至於此能无凶乎故象又曰不出</span><br/>
<span class='tline' id='l446' data-llen='10009:10032'>　門庭凶失時極也極至也謂其當出不出失時之至</span><br/>
<span class='tline' id='l447' data-llen='10032:10055'>　也然九二之剛得中亦未必至是也易特因初九知</span><br/>
<span class='tline' id='l448' data-llen='10055:10082'><a onclick="displayPageImage('KR1a0047', 'WYG', '025-25b' );" name="025-25b" class="pb">[025-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10082:10105'>　通塞之義而示之戒云此韓退之貽書少室山人之</span><br/>
<span class='tline' id='l450' data-llen='10105:10110'>　時也</span><br/>
<span class='tline' id='l451' data-llen='10110:10132'>六三不節若則嗟若无咎象曰不節之嗟又誰咎也</span><br/>
<span class='tline' id='l452' data-llen='10132:10155'>　三說體也而居下體之極失正而不中所謂極乎說</span><br/>
<span class='tline' id='l453' data-llen='10155:10178'>　而不知節也夫說極則憂來憂之來皆不自節致之</span><br/>
<span class='tline' id='l454' data-llen='10178:10201'>　何所歸咎乎故曰不節若則嗟若无咎而象曰不節</span><br/>
<span class='tline' id='l455' data-llen='10201:10224'>　之嗟又誰咎也君子以禮約巳以道制欲非无所說</span><br/>
<span class='tline' id='l456' data-llen='10224:10247'>　也說而不至於極故无不節之嗟若六三極乎說而</span><br/>
<span class='tline' id='l457' data-llen='10247:10274'><a onclick="displayPageImage('KR1a0047', 'WYG', '025-26a' );" name="025-26a" class="pb">[025-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10274:10297'>　不知節何足以語此朱子發曰此爻與離之九三不</span><br/>
<span class='tline' id='l459' data-llen='10297:10315'>　鼓缶而歌則大耋之嗟凶象異而意同</span><br/>
<span class='tline' id='l460' data-llen='10315:10332'>六四安節亨象曰安節之亨承上道也</span><br/>
<span class='tline' id='l461' data-llen='10332:10355'>　夫天下之事不可以勉强為也而節道尤不可以勉</span><br/>
<span class='tline' id='l462' data-llen='10355:10378'>　强為也盖節而勉强則在巳者為難行而在人者為</span><br/>
<span class='tline' id='l463' data-llen='10378:10401'>　難從此非可久之道也九五居中履正為制節之主</span><br/>
<span class='tline' id='l464' data-llen='10401:10424'>　而四也以柔居柔正也上乘乎五故剛柔相濟而成</span><br/>
<span class='tline' id='l465' data-llen='10424:10447'>　制節之功此非有所勉强而然也故曰安節亨而象</span><br/>
<span class='tline' id='l466' data-llen='10447:10474'><a onclick="displayPageImage('KR1a0047', 'WYG', '025-26b' );" name="025-26b" class="pb">[025-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10474:10497'>　曰承上道也盖中正者九五之節道也六四以柔順</span><br/>
<span class='tline' id='l468' data-llen='10497:10520'>　利正之德承之而无所違此非安於節者能若是乎</span><br/>
<span class='tline' id='l469' data-llen='10520:10543'>　其亨宜矣河南曰節以安為善强守而不安則不能</span><br/>
<span class='tline' id='l470' data-llen='10543:10551'>　常豈能亨也</span><br/>
<span class='tline' id='l471' data-llen='10551:10571'>九五甘節吉徃有尚象曰甘節之吉居位中也</span><br/>
<span class='tline' id='l472' data-llen='10571:10594'>　彖曰當位以節中正以通盖謂五也五當位居中以</span><br/>
<span class='tline' id='l473' data-llen='10594:10617'>　中正之道制節於上在己則安行在人則易從故曰</span><br/>
<span class='tline' id='l474' data-llen='10617:10640'>　甘節吉謂其无苦刻難行之道故也夫其為節也无</span><br/>
<span class='tline' id='l475' data-llen='10640:10667'><a onclick="displayPageImage('KR1a0047', 'WYG', '025-27a' );" name="025-27a" class="pb">[025-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10667:10690'>　苦刻難行之道則自斯以往可以通行而无窮无窮</span><br/>
<span class='tline' id='l477' data-llen='10690:10713'>　則有功矣故曰往有尚有尚謂有功也坎曰行有尚</span><br/>
<span class='tline' id='l478' data-llen='10713:10736'>　往有功是也安定曰味之甘人所嗜也節之道人所</span><br/>
<span class='tline' id='l479' data-llen='10736:10759'>　惡也今五為制節之主能以中正為之使人樂從如</span><br/>
<span class='tline' id='l480' data-llen='10759:10772'>　嗜甘味也所以得其吉矣</span><br/>
<span class='tline' id='l481' data-llen='10772:10792'>上六苦節貞凶悔亡象曰苦節貞凶其道窮也</span><br/>
<span class='tline' id='l482' data-llen='10792:10815'>　司馬温公曰三極說而過乎中故曰不節若則嗟若</span><br/>
<span class='tline' id='l483' data-llen='10815:10838'>　上極險而過乎中故曰苦節不可貞盖節道至九五</span><br/>
<span class='tline' id='l484' data-llen='10838:10865'><a onclick="displayPageImage('KR1a0047', 'WYG', '025-27b' );" name="025-27b" class="pb">[025-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10865:10888'>　為中且正過乎此則非中正矣上六所處過乎五而</span><br/>
<span class='tline' id='l486' data-llen='10888:10911'>　極乎險人所難堪者也此所謂節之苦也故於貞為</span><br/>
<span class='tline' id='l487' data-llen='10911:10934'>　凶而其道不得不窮謂其道不可通行於世也然又</span><br/>
<span class='tline' id='l488' data-llen='10934:10957'>　曰悔亡何也曰世之單人匹夫行一介之行以佛氏</span><br/>
<span class='tline' id='l489' data-llen='10957:10980'>　之寂滅老氏之空虛徃往自信其說至於老死而不</span><br/>
<span class='tline' id='l490' data-llen='10980:11000'>　知悔者𩔖皆如此此上六之悔所以亡也</span><br/>
<span class='tline' id='l491' data-llen='11000:11003'>　</span><br/>
<span class='tline' id='l492' data-llen='11003:11014'>　童溪易傳卷二十五</span><br/>
</p>
<p><br/>
</p>
  </div>
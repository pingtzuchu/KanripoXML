<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0047', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:210'>　童溪易傳卷十　　　　　宋　王宗傳　撰</span>
<span class='tline' id='l10' data-llen='210:237'>䷑<span class='krp-note'>巽下/艮上</span>蠱元亨利渉大川先甲三日後甲三日彖曰</span>
<span class='tline' id='l11' data-llen='237:260'>蠱剛上而柔下巽而止蠱蠱元亨而天下治也利渉大</span>
<span class='tline' id='l12' data-llen='260:282'>川往有事也先甲三日後甲三日終則有始天行也</span>
<span class='tline' id='l13' data-llen='282:305'>　東坡曰器久而不用則蠧生謂之蠱人久宴溺而疾</span>
<span class='tline' id='l14' data-llen='305:328'>　生之謂蠱天下久安无為而弊生之謂蠱易曰蠱事</span>
<span class='tline' id='l15' data-llen='328:351'>　也夫蠱非事也以天下為无事而不事事則後有不</span>
<span class='tline' id='l16' data-llen='351:377'><a onclick="displayPageImage('KR1a0047', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='377:400'>　勝事矣此蠱之所以為事也剛上而柔下巽而止此</span>
<span class='tline' id='l18' data-llen='400:423'>　合二體之材而言蠱也夫剛上艮也柔下巽也艮少</span>
<span class='tline' id='l19' data-llen='423:446'>　男也男至少而居上巽長女也女雖長而在下剛柔</span>
<span class='tline' id='l20' data-llen='446:469'>　上下各正其位冝若已安已治矣當是時也在下者</span>
<span class='tline' id='l21' data-llen='469:492'>　有巽順而无違忤在上者有止息而无動作則禍亂</span>
<span class='tline' id='l22' data-llen='492:515'>　之萌乃生於已安已治之中遂至於敗瓌而不可勝</span>
<span class='tline' id='l23' data-llen='515:538'>　矣此剛上而柔下巽而止所以成蠱也雖然飭蠱之</span>
<span class='tline' id='l24' data-llen='538:561'>　道不在乎他在乎上下之志交通而无壅如器欲常</span>
<span class='tline' id='l25' data-llen='561:587'><a onclick="displayPageImage('KR1a0047', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='587:610'>　用體欲常勞天下欲常事事則不弊而治矣夫上下</span>
<span class='tline' id='l27' data-llen='610:633'>　之志既巳大亨則徃有事乎蠱雖渉大難而亦利矣</span>
<span class='tline' id='l28' data-llen='633:656'>　何往而不通乎故曰利渉大川往有事也於蠱而言</span>
<span class='tline' id='l29' data-llen='656:679'>　渉大川者蓋天下之深患極弊常伏於人情无所事</span>
<span class='tline' id='l30' data-llen='679:702'>　事之地大川蠱之大者濟天下之大難飭天下之大</span>
<span class='tline' id='l31' data-llen='702:725'>　蠱非上下之志大亨其可乎且夫天道之運行往來</span>
<span class='tline' id='l32' data-llen='725:748'>　推遷而至於不窮者此所謂大亨也故能終則有始</span>
<span class='tline' id='l33' data-llen='748:771'>　而无愆伏之弊聖王之飭蠱也盡始終先後之道如</span>
<span class='tline' id='l34' data-llen='771:797'><a onclick="displayPageImage('KR1a0047', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='797:820'>　天之行則弊革而患除矣故有取於先甲三日後甲</span>
<span class='tline' id='l36' data-llen='820:843'>　三日之說夫甲者數之始也於其造事之始也反復</span>
<span class='tline' id='l37' data-llen='843:866'>　思慮蘄以善其始此先甲三日之謂也於其既造事</span>
<span class='tline' id='l38' data-llen='866:889'>　之後也則反復思慮蘄以善其終此後甲三日之謂</span>
<span class='tline' id='l39' data-llen='889:912'>　也程曰先甲謂先於此究其所以然也後甲謂後於</span>
<span class='tline' id='l40' data-llen='912:935'>　此慮其將然也一日二日至於三日言慮之深推之</span>
<span class='tline' id='l41' data-llen='935:958'>　逺也究其所以然則知救之之道慮其將然則知備</span>
<span class='tline' id='l42' data-llen='958:981'>　之之方善救則前弊可革善備則後利可久此古之</span>
<span class='tline' id='l43' data-llen='981:1007'><a onclick="displayPageImage('KR1a0047', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1007:1030'>　聖王所以新天下而垂後世也然則飭蠱之道固人</span>
<span class='tline' id='l45' data-llen='1030:1053'>　事也而天理實在是矣何謂天理曰其所以終而有</span>
<span class='tline' id='l46' data-llen='1053:1076'>　始行而不窮者是也夫惟不窮是故无弊此蠱之卦</span>
<span class='tline' id='l47' data-llen='1076:1087'>　徳所以貴于元亨歟</span>
<span class='tline' id='l48' data-llen='1087:1103'>象曰山下有風蠱君子以振民育徳</span>
<span class='tline' id='l49' data-llen='1103:1126'>　山之為物以止靜為體風之為物以散動為用夫以</span>
<span class='tline' id='l50' data-llen='1126:1149'>　山之止靜冝若无事矣而下有風則草木為之撓亂</span>
<span class='tline' id='l51' data-llen='1149:1172'>　坎竅為之呌號則又有事焉此有事生於无事之地</span>
<span class='tline' id='l52' data-llen='1172:1198'><a onclick="displayPageImage('KR1a0047', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1198:1221'>　者然也故為蠱之象君子以為天下之事常伏於无</span>
<span class='tline' id='l54' data-llen='1221:1244'>　事之地也故平時暇日其於民也務振作其氣使之</span>
<span class='tline' id='l55' data-llen='1244:1267'>　力其所謂相生相養之道而无廢惰自安之人其在</span>
<span class='tline' id='l56' data-llen='1267:1290'>　巳者務涵養其徳使之日新又新而无逸豫自止之</span>
<span class='tline' id='l57' data-llen='1290:1313'>　意則君子之所事孰有大於此二者中庸曰成物智</span>
<span class='tline' id='l58' data-llen='1313:1336'>　也成已仁也合内外之道也故時措之冝也蠱之君</span>
<span class='tline' id='l59' data-llen='1336:1354'>　子其知合内外之道而盡時措之冝乎</span>
<span class='tline' id='l60' data-llen='1354:1377'>初六幹父之蠱有子考无咎厲終吉象曰幹父之蠱意</span>
<span class='tline' id='l61' data-llen='1377:1403'><a onclick="displayPageImage('KR1a0047', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1403:1408'>承考也</span>
<span class='tline' id='l63' data-llen='1408:1431'>　東坡曰蠱之災非一日之故也必世而後見故爻皆</span>
<span class='tline' id='l64' data-llen='1431:1454'>　以父子言之明父養其疾至子而發也朱翊善曰蠱</span>
<span class='tline' id='l65' data-llen='1454:1477'>　之患非一世譬如人嗜酒色餌金石傳氣於子孫者</span>
<span class='tline' id='l66' data-llen='1477:1500'>　潰為癰疽死與不死在治之如何耳秦皇漢武窮兵</span>
<span class='tline' id='l67' data-llen='1500:1523'>　黷武一也秦亡而漢存者始皇无子而武皇有以幹</span>
<span class='tline' id='l68' data-llen='1523:1546'>　之故也姑以武昭之事言之孝昭以八歳即皇帝位</span>
<span class='tline' id='l69' data-llen='1546:1569'>　承武帝彫弊之後此正蠱之初而以六之柔弱之才</span>
<span class='tline' id='l70' data-llen='1569:1595'><a onclick="displayPageImage('KR1a0047', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1595:1618'>　居之也其元年則遣使者行郡國舉賢良問疾苦其</span>
<span class='tline' id='l72' data-llen='1618:1641'>　二年則遣使者賑貸貧民其六年則采賢良文學之</span>
<span class='tline' id='l73' data-llen='1641:1664'>　議罷鹽鐡㩁酤元平之元年又詔罷不急官減外徭</span>
<span class='tline' id='l74' data-llen='1664:1687'>　減口賦錢凡此皆因武帝既弊之事而力幹之也武</span>
<span class='tline' id='l75' data-llen='1687:1710'>　皇得不與始皇同科者頼有此子爾故曰考无咎曰</span>
<span class='tline' id='l76' data-llen='1710:1733'>　考云者謂得其所以有終之道也向使武皇非有孝</span>
<span class='tline' id='l77' data-llen='1733:1756'>　昭則大漢之業其能復存而有終矣乎天下萬世之</span>
<span class='tline' id='l78' data-llen='1756:1779'>　議其萃於武皇矣烏得无咎厲終吉者夫以柔弱之</span>
<span class='tline' id='l79' data-llen='1779:1805'><a onclick="displayPageImage('KR1a0047', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1805:1828'>　才當幹父之初茍不日懷兢畏自危自厲如恐不勝</span>
<span class='tline' id='l81' data-llen='1828:1851'>　則迨其終也安能吉乎故當此之初必以危厲自警</span>
<span class='tline' id='l82' data-llen='1851:1874'>　終乃獲吉也夫以意而承考與事事而承考不同也</span>
<span class='tline' id='l83' data-llen='1874:1897'>　事有可否理有是非故時有損益不可以盡承之也</span>
<span class='tline' id='l84' data-llen='1897:1920'>　於其所不便者量其可否度其是非從而行止之而</span>
<span class='tline' id='l85' data-llen='1920:1943'>　不失乎損益之冝此其子道也若事事承之以為孝</span>
<span class='tline' id='l86' data-llen='1943:1966'>　此則六四裕父之蠱而非所謂幹蠱者也此豈特厥</span>
<span class='tline' id='l87' data-llen='1966:1979'>　考之咎歟其咎抑有歸矣</span>
<span class='tline' id='l88' data-llen='1979:2005'><a onclick="displayPageImage('KR1a0047', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2005:2026'>九二幹母之蠱不可貞象曰幹母之蠱得中道也</span>
<span class='tline' id='l90' data-llen='2026:2049'>　二隂位也而屬内卦之中體九陽徳也而居内卦之</span>
<span class='tline' id='l91' data-llen='2049:2072'>　中位則以剛明之才而幹内庭之事之象也故曰幹</span>
<span class='tline' id='l92' data-llen='2072:2095'>　母之蠱夫幹父之蠱易幹母之蠱難父與母人子之</span>
<span class='tline' id='l93' data-llen='2095:2118'>　所尊而敬親而愛之所在也固冝遵命從令之不暇</span>
<span class='tline' id='l94' data-llen='2118:2141'>　然以王季為父以太任為母則為文王者可以无憂</span>
<span class='tline' id='l95' data-llen='2141:2164'>　其或作之於前者未能无後日之弊則承之於後者</span>
<span class='tline' id='l96' data-llen='2164:2187'>　可无果敢救弊之道歟又况至難幹者母之蠱也將</span>
<span class='tline' id='l97' data-llen='2187:2213'><a onclick="displayPageImage('KR1a0047', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2213:2236'>　以幹之使之不違乎道果无其術乎九二實巽之體</span>
<span class='tline' id='l99' data-llen='2236:2259'>　也九雖剛也而其體性則順巽也巽以入之從容輔</span>
<span class='tline' id='l100' data-llen='2259:2282'>　導以馴誘之漸反其惡以之於善使其勢不激而力</span>
<span class='tline' id='l101' data-llen='2282:2305'>　无勞焉則无矯拂傷恩之害故曰不可貞以言非直</span>
<span class='tline' id='l102' data-llen='2305:2328'>　正之也亦非不正之也優游不迫使之身正而事治</span>
<span class='tline' id='l103' data-llen='2328:2351'>　若出於自然而非矯拂廹促之也故曰得中道也魯</span>
<span class='tline' id='l104' data-llen='2351:2374'>　莊公之有威儀技藝也然而不能防閑文姜故詩人</span>
<span class='tline' id='l105' data-llen='2374:2397'>　為之賦猗嗟也其卒章曰四矢反兮以禦亂兮蓋其</span>
<span class='tline' id='l106' data-llen='2397:2423'><a onclick="displayPageImage('KR1a0047', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2423:2446'>　不及中道也鄭莊公以叔段之故也遂寘武姜于城</span>
<span class='tline' id='l108' data-llen='2446:2469'>　潁而誓之而激潁考叔之肉諌而公亦曰爾有母遺</span>
<span class='tline' id='l109' data-llen='2469:2492'>　伊我獨无蓋傷其過於中道也然則幹母之蠱欲其</span>
<span class='tline' id='l110' data-llen='2492:2515'>　不失正又欲其不可直以正之非九二之得中道不</span>
<span class='tline' id='l111' data-llen='2515:2538'>　可也君子之事君其當閫密之寄也亦然盡其道者</span>
<span class='tline' id='l112' data-llen='2538:2561'>　則唐之魏鄭公是也故太宗忘其正直而反以為嫵</span>
<span class='tline' id='l113' data-llen='2561:2576'>　媚焉可不謂之善幹其蠱矣乎</span>
<span class='tline' id='l114' data-llen='2576:2599'>九三幹父之蠱小有悔无大咎象曰幹父之蠱終无咎</span>
<span class='tline' id='l115' data-llen='2599:2625'><a onclick="displayPageImage('KR1a0047', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2625:2628'>也</span>
<span class='tline' id='l117' data-llen='2628:2651'>　九三之才視二為剛過而不中矣然此乃幹父之蠱</span>
<span class='tline' id='l118' data-llen='2651:2674'>　用力之地不得不然也昔者曽子問於孔子曰敢問</span>
<span class='tline' id='l119' data-llen='2674:2697'>　子從父之令可謂孝乎子曰是何言歟是何言歟天</span>
<span class='tline' id='l120' data-llen='2697:2720'>　子有爭臣七人雖无道不失其天下諸侯有爭臣五</span>
<span class='tline' id='l121' data-llen='2720:2743'>　人雖无道不失其國大夫有爭臣三人雖无道不失</span>
<span class='tline' id='l122' data-llen='2743:2766'>　其家士有爭友則身不離於令名父有爭子則身不</span>
<span class='tline' id='l123' data-llen='2766:2789'>　陷於不義故當不義則子不可以不爭於父臣不可</span>
<span class='tline' id='l124' data-llen='2789:2815'><a onclick="displayPageImage('KR1a0047', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2815:2838'>　以不爭於君故當不義則爭之從父之令又焉得為</span>
<span class='tline' id='l126' data-llen='2838:2861'>　孝乎九三之剛過父之爭子也其事父也不從其令</span>
<span class='tline' id='l127' data-llen='2861:2884'>　而以爭事焉此小有悔也然其爭也所以免父於不</span>
<span class='tline' id='l128' data-llen='2884:2907'>　義也謂之非孝可乎此君子之所予也故曰无大咎</span>
<span class='tline' id='l129' data-llen='2907:2930'>　三下體之終也故又曰終无咎也然則小有悔者九</span>
<span class='tline' id='l130' data-llen='2930:2951'>　三之不獲已而終无咎者九三之所願欲也歟</span>
<span class='tline' id='l131' data-llen='2951:2972'>六四裕父之蠱往見吝象曰裕父之蠱往未得也</span>
<span class='tline' id='l132' data-llen='2972:2995'>　昔者嘗讀太史遷史記至秦本記而知始皇之所以</span>
<span class='tline' id='l133' data-llen='2995:3021'><a onclick="displayPageImage('KR1a0047', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3021:3044'>　失者蓋不勝計也末年以遊豫之失遂亡厥軀而驪</span>
<span class='tline' id='l135' data-llen='3044:3067'>　山阿房之役民不堪命在後之似所冝鑒而懲之也</span>
<span class='tline' id='l136' data-llen='3067:3090'>　胡亥今日即位明日與趙髙謀曰先帝循行郡縣以</span>
<span class='tline' id='l137' data-llen='3090:3113'>　示威強服海内今宴然不廵行即見弱矣乃東行郡</span>
<span class='tline' id='l138' data-llen='3113:3136'>　縣至㑹稽盡刻始皇所立刻石石旁著大臣從者名</span>
<span class='tline' id='l139' data-llen='3136:3159'>　以彰先帝成功盛徳還至咸陽又曰先帝謂咸陽朝</span>
<span class='tline' id='l140' data-llen='3159:3182'>　廷小故營阿房今釋阿房弗就則是彰先帝舉事過</span>
<span class='tline' id='l141' data-llen='3182:3205'>　也其令復作阿房宫如始皇計嗚呼此蠱之六四所</span>
<span class='tline' id='l142' data-llen='3205:3231'><a onclick="displayPageImage('KR1a0047', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3231:3254'>　謂裕父之蠱也夫當斯時也不能幹其蠱而増裕之</span>
<span class='tline' id='l144' data-llen='3254:3277'>　何也太史遷曰胡亥極愚驪山未畢復作阿房以遂</span>
<span class='tline' id='l145' data-llen='3277:3300'>　前策又稱誦其言曰凡所以為貴天下者肆意極欲</span>
<span class='tline' id='l146' data-llen='3300:3323'>　大臣至欲罷先君所為嗚呼彼以罷先君之所為之</span>
<span class='tline' id='l147' data-llen='3323:3346'>　為失也而不知裕父之蠱之未為得也夫始皇成功</span>
<span class='tline' id='l148' data-llen='3346:3369'>　盛徳何在而舉事之過正在廵行與營築也今而刻</span>
<span class='tline' id='l149' data-llen='3369:3392'>　所立石復營阿房乃所以益彰其過也豈能少損其</span>
<span class='tline' id='l150' data-llen='3392:3415'>　過之萬一歟其視初之意承考也殆異也此无他六</span>
<span class='tline' id='l151' data-llen='3415:3441'><a onclick="displayPageImage('KR1a0047', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3441:3464'>　隂也四亦隂也隂暗而无覩此史遷所謂極愚也故</span>
<span class='tline' id='l153' data-llen='3464:3487'>　曰往見吝又曰往未得也謂其以隂暗无覩之才凡</span>
<span class='tline' id='l154' data-llen='3487:3510'>　有所往皆見鄙吝於人有失而无得不然何以有極</span>
<span class='tline' id='l155' data-llen='3510:3517'>　愚之諡歟</span>
<span class='tline' id='l156' data-llen='3517:3537'>六五幹父之蠱用譽象曰幹父用譽承以徳也</span>
<span class='tline' id='l157' data-llen='3537:3560'>　夫君子之創業垂統以貽諸後人也未必有弊也亦</span>
<span class='tline' id='l158' data-llen='3560:3583'>　未必无弊也在乎繼之者善與不善如何爾且以有</span>
<span class='tline' id='l159' data-llen='3583:3606'>　周論之文王武王之謨烈所以啟佑後人也在書既</span>
<span class='tline' id='l160' data-llen='3606:3632'><a onclick="displayPageImage('KR1a0047', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3632:3655'>　曰咸以正罔缺矣何蠱弊之云乎其或繼之者宜若</span>
<span class='tline' id='l162' data-llen='3655:3678'>　无所事矣而大雅之譽成王也則有鳬鷖之什焉而</span>
<span class='tline' id='l163' data-llen='3678:3701'>　曰太平君子能持盈守成也蓋曰盈而不持成而不</span>
<span class='tline' id='l164' data-llen='3701:3724'>　守則傾覆隨至何太平之云乎以太平君子譽之為</span>
<span class='tline' id='l165' data-llen='3724:3747'>　未足也而又繼之以假樂之嘉焉其首章曰假樂君</span>
<span class='tline' id='l166' data-llen='3747:3770'>　子顯顯令徳以假樂君子譽之為未足也而又繼之</span>
<span class='tline' id='l167' data-llen='3770:3793'>　以卷阿之作焉卷阿之二章曰豈弟君子俾爾彌爾</span>
<span class='tline' id='l168' data-llen='3793:3816'>　性似先公酋矣夫大雅之譽成王亦云足矣而於最</span>
<span class='tline' id='l169' data-llen='3816:3843'><a onclick="displayPageImage('KR1a0047', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3843:3866'>　後卷阿之作則有及於似先公酋矣云者豈非文武</span>
<span class='tline' id='l171' data-llen='3866:3889'>　之謨烈其能以似以續者其在成王乎若然則君子</span>
<span class='tline' id='l172' data-llen='3889:3912'>　之創業垂統以貽諸後人未必有弊也亦未必无弊</span>
<span class='tline' id='l173' data-llen='3912:3935'>　也又得君子如成王者從而承之以其能持盈守成</span>
<span class='tline' id='l174' data-llen='3935:3958'>　也則曰太平之君子以其能冝民冝人也則又曰假</span>
<span class='tline' id='l175' data-llen='3958:3981'>　樂君子以其能求賢用吉士也則又曰豈弟君子夫</span>
<span class='tline' id='l176' data-llen='3981:4004'>　何修而有是譽也哉蓋曰有是實則有是譽隨之矣</span>
<span class='tline' id='l177' data-llen='4004:4027'>　夫以成王之所謂是實者何也曰持盈守成也曰冝</span>
<span class='tline' id='l178' data-llen='4027:4054'><a onclick="displayPageImage('KR1a0047', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4054:4077'>　民冝人也曰求賢用吉士也以六五之象所謂幹父</span>
<span class='tline' id='l180' data-llen='4077:4086'>　用譽承以徳也</span>
<span class='tline' id='l181' data-llen='4086:4108'>上九不事王侯髙尚其事象曰不事王侯志可則也</span>
<span class='tline' id='l182' data-llen='4108:4131'>　九以剛明之才處蠱之終事之外也故此爻獨不以</span>
<span class='tline' id='l183' data-llen='4131:4154'>　蠱言而曰不事王侯髙尚其事夫古之人固有功成</span>
<span class='tline' id='l184' data-llen='4154:4177'>　身退知足不辱而處事之外者亦有懷才抱徳不偶</span>
<span class='tline' id='l185' data-llen='4177:4200'>　於時而處事之外者亦有潔介自守无意於斯世而</span>
<span class='tline' id='l186' data-llen='4200:4223'>　處事之外者是三槩者其志各不同而其不事王侯</span>
<span class='tline' id='l187' data-llen='4223:4250'><a onclick="displayPageImage('KR1a0047', 'WYG', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4250:4273'>　髙尚其事則一也功成身退知足不辱而處事之外</span>
<span class='tline' id='l189' data-llen='4273:4296'>　者若伊尹所謂臣无以寵利居成功是也懷才抱徳</span>
<span class='tline' id='l190' data-llen='4296:4319'>　不偶於時而處事之外者若孟子所謂我无官守言</span>
<span class='tline' id='l191' data-llen='4319:4342'>　責進退有餘裕是也介潔自守而无意於斯世而處</span>
<span class='tline' id='l192' data-llen='4342:4365'>　事之外者若齊國羊裘男子不屑於諫議而老死於</span>
<span class='tline' id='l193' data-llen='4365:4388'>　富春者是也然則象之所謂志可則也其將奚則歟</span>
<span class='tline' id='l194' data-llen='4388:4411'>　曰伊周孔孟之道時中之道也則之可也富春之道</span>
<span class='tline' id='l195' data-llen='4411:4434'>　時中乎則之過也昔范文正公嘗以此爻子冨春矣</span>
<span class='tline' id='l196' data-llen='4434:4461'><a onclick="displayPageImage('KR1a0047', 'WYG', '010-11b' );" name="010-11b" class="pb">[010-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4461:4484'>　而曰不事王侯髙尚其事先生以之又曰先生之風</span>
<span class='tline' id='l198' data-llen='4484:4506'>　山髙水長而君子之論則曰子之可也則之過也</span>
<span class='tline' id='l199' data-llen='4506:4533'>䷒<span class='krp-note'>兊下/坤上</span>臨元亨利貞至于八月有凶彖曰臨剛浸而</span>
<span class='tline' id='l200' data-llen='4533:4556'>長說而順剛中而應大亨以正天之道也至于八月有</span>
<span class='tline' id='l201' data-llen='4556:4563'>凶消不久也</span>
<span class='tline' id='l202' data-llen='4563:4586'>　臨有二義以爻之剛柔言之則以浸長之剛而臨乎</span>
<span class='tline' id='l203' data-llen='4586:4609'>　浸消之柔以位之上下言之則以在上之位而臨夫</span>
<span class='tline' id='l204' data-llen='4609:4632'>　在下者序卦曰臨者大也此指浸長之剛以臨夫柔</span>
<span class='tline' id='l205' data-llen='4632:4659'><a onclick="displayPageImage('KR1a0047', 'WYG', '010-12a' );" name="010-12a" class="pb">[010-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4659:4682'>　而言也六五曰大君之宜此指在上之位而臨夫下</span>
<span class='tline' id='l207' data-llen='4682:4705'>　而言也以剛臨柔消長之序然也故君子不可以不</span>
<span class='tline' id='l208' data-llen='4705:4728'>　知天以上臨下統屬之道然也君子不可以不知人</span>
<span class='tline' id='l209' data-llen='4728:4751'>　知天知人則知盡人以事天而臨之義得矣故夫卦</span>
<span class='tline' id='l210' data-llen='4751:4774'>　之所以為臨者以二陽剛浸長於下位也故曰剛浸</span>
<span class='tline' id='l211' data-llen='4774:4797'>　而長其在爻則初九九二是也浸漸也一氣不頓進</span>
<span class='tline' id='l212' data-llen='4797:4820'>　故一陽而為復而後二陽而為臨也夫陽剛之長也</span>
<span class='tline' id='l213' data-llen='4820:4843'>　有漸而不暴則以和恱不忤為徳而羣隂順之亦不</span>
<span class='tline' id='l214' data-llen='4843:4870'><a onclick="displayPageImage('KR1a0047', 'WYG', '010-12b' );" name="010-12b" class="pb">[010-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4870:4893'>　相拒違也故曰說而順其在卦則兊說而坤順是也</span>
<span class='tline' id='l216' data-llen='4893:4916'>　兊之性既説而二之剛又中此剛之所以不暴也以</span>
<span class='tline' id='l217' data-llen='4916:4939'>　剛中之徳而上應乎柔中之主則可以賛成有臨之</span>
<span class='tline' id='l218' data-llen='4939:4962'>　治矣故曰剛中而應此又在爻則九二之於六五是</span>
<span class='tline' id='l219' data-llen='4962:4985'>　也夫循天理之自然而无容偽之謂正天之道固難</span>
<span class='tline' id='l220' data-llen='4985:5008'>　名也然可以一言盡者曰正是也剛之浸而長也説</span>
<span class='tline' id='l221' data-llen='5008:5031'>　而无不順也剛之中而有所應也此所謂循天理之</span>
<span class='tline' id='l222' data-llen='5031:5054'>　自然而无容偽之謂也臨之所以能大亨者以是故</span>
<span class='tline' id='l223' data-llen='5054:5081'><a onclick="displayPageImage('KR1a0047', 'WYG', '010-13a' );" name="010-13a" class="pb">[010-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5081:5104'>　也故卦之徳曰元亨利貞而彖釋之曰大亨以正天</span>
<span class='tline' id='l225' data-llen='5104:5127'>　之道也不知大亨以正為天之道而或以人偽叅焉</span>
<span class='tline' id='l226' data-llen='5127:5150'>　則剛之長也必以有漸不暴之為非惬吾意欲人之</span>
<span class='tline' id='l227' data-llen='5150:5173'>　已順也而已乃不能先以順剛而毎過乎中也則反</span>
<span class='tline' id='l228' data-llen='5173:5196'>　咎乎人之不我應嗚呼如此而欲大亨可乎夫以二</span>
<span class='tline' id='l229' data-llen='5196:5219'>　陽浸長未遽消也而易為君子謀則又慮之深而防</span>
<span class='tline' id='l230' data-llen='5219:5242'>　之早故於方長之日也而豫以警之曰至於八月有</span>
<span class='tline' id='l231' data-llen='5242:5265'>　凶蓋陽生於復長於臨隂生於姤長於遯遯者臨之</span>
<span class='tline' id='l232' data-llen='5265:5292'><a onclick="displayPageImage('KR1a0047', 'WYG', '010-13b' );" name="010-13b" class="pb">[010-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5292:5315'>　反也其在月建則自子至未凡八月而二隂長君子</span>
<span class='tline' id='l234' data-llen='5315:5338'>　之道實於此時而消焉故曰有凶夫隂陽相為消長</span>
<span class='tline' id='l235' data-llen='5338:5361'>　循環而不窮蓋亦理之固然也而易於此必預以警</span>
<span class='tline' id='l236' data-llen='5361:5384'>　之者无他也於其方長之時而告之以將消之理則</span>
<span class='tline' id='l237' data-llen='5384:5407'>　庶乎其知所戒也故曰消不久也朱翊善曰臨在復</span>
<span class='tline' id='l238' data-llen='5407:5430'>　泰之中方長而誡之不俟乎極也故堯舜禹三聖人</span>
<span class='tline' id='l239' data-llen='5430:5447'>　相戒必於臨民之初過此而无及也</span>
<span class='tline' id='l240' data-llen='5447:5468'>象曰澤上有地臨君子以教思无窮容保民无疆</span>
<span class='tline' id='l241' data-llen='5468:5495'><a onclick="displayPageImage('KR1a0047', 'WYG', '010-14a' );" name="010-14a" class="pb">[010-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5495:5518'>　澤上有地地臨澤也地臨乎澤非徒臨之也而以容</span>
<span class='tline' id='l243' data-llen='5518:5541'>　而保之也夫地臨乎澤乃所以容保乎澤則澤有所</span>
<span class='tline' id='l244' data-llen='5541:5564'>　恃无流離放溢之虞而有泮渙瀜洄之適矣此澤所</span>
<span class='tline' id='l245' data-llen='5564:5587'>　以鍾莫說之性也君子之於民也亦然非徒臨之也</span>
<span class='tline' id='l246' data-llen='5587:5610'>　乃所以容而保之使之恃夫我以有得居有漸濡之</span>
<span class='tline' id='l247' data-llen='5610:5633'>　益而心有理義之說也夫漸濡之益理義之說其氣</span>
<span class='tline' id='l248' data-llen='5633:5656'>　味深長不可遽已也此所謂无窮之教也敎而不思</span>
<span class='tline' id='l249' data-llen='5656:5679'>　有所謂无窮之味焉則人易厭矣此非所可説也然</span>
<span class='tline' id='l250' data-llen='5679:5706'><a onclick="displayPageImage('KR1a0047', 'WYG', '010-14b' );" name="010-14b" class="pb">[010-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5706:5729'>　无窮也又生於无疆容保之道不能有是无疆則敎</span>
<span class='tline' id='l252' data-llen='5729:5752'>　亦不能有是无窮也无窮澤之不竭也无疆地之博</span>
<span class='tline' id='l253' data-llen='5752:5775'>　厚也君子之漸濡夫民也如澤之不竭焉故曰教思</span>
<span class='tline' id='l254' data-llen='5775:5798'>　无窮君子之容保乎民也如地之博厚焉故曰容保</span>
<span class='tline' id='l255' data-llen='5798:5821'>　民无疆然則无窮之與无疆其亦相為長久也歟此</span>
<span class='tline' id='l256' data-llen='5821:5829'>　臨之要學也</span>
<span class='tline' id='l257' data-llen='5829:5847'>初九咸臨貞吉象曰咸臨貞吉志行正也</span>
<span class='tline' id='l258' data-llen='5847:5870'>　初九九二當剛浸而長之時皆以陽而應隂自内而</span>
<span class='tline' id='l259' data-llen='5870:5897'><a onclick="displayPageImage('KR1a0047', 'WYG', '010-15a' );" name="010-15a" class="pb">[010-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5897:5920'>　感外所謂以剛而臨柔者也故均謂之咸臨咸感也</span>
<span class='tline' id='l261' data-llen='5920:5943'>　隂陽之氣相感而相應故也初九當君子道長之初</span>
<span class='tline' id='l262' data-llen='5943:5966'>　所居者正位所行者正道而所與相感而相應者又</span>
<span class='tline' id='l263' data-llen='5966:5989'>　皆履正之人當此之時行正莫吉焉故曰貞吉蓋四</span>
<span class='tline' id='l264' data-llen='5989:6012'>　與初居相應之地皆以正相與而其勢又足以援初</span>
<span class='tline' id='l265' data-llen='6012:6028'>　故初之志得以行其正於此時也</span>
<span class='tline' id='l266' data-llen='6028:6050'>九二咸臨吉无不利象曰咸臨吉无不利未順命也</span>
<span class='tline' id='l267' data-llen='6050:6073'>　臨之為卦在此一爻也夫九二之在臨剛徳之長也</span>
<span class='tline' id='l268' data-llen='6073:6100'><a onclick="displayPageImage('KR1a0047', 'WYG', '010-15b' );" name="010-15b" class="pb">[010-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6100:6123'>　剛於此時而浸長之勢方駸駸焉然剛雖浸長也比</span>
<span class='tline' id='l270' data-llen='6123:6146'>　之衆隂其勢未敵九二以方長之剛而臨衆隂衆隂</span>
<span class='tline' id='l271' data-llen='6146:6169'>　未遽順命也當是時也為二之計則奈何曰亦如初</span>
<span class='tline' id='l272' data-llen='6169:6192'>　九之於六四以咸臨之可也以咸臨之則咸感之道</span>
<span class='tline' id='l273' data-llen='6192:6215'>　无所不通故六五吾應也還以柔中而應乎我六三</span>
<span class='tline' id='l274' data-llen='6215:6238'>　吾同體也説極知憂而不忌嫌乎我上六與吾雖非</span>
<span class='tline' id='l275' data-llen='6238:6261'>　應也又非吾同體也亦必有在内之志而順乎我矣</span>
<span class='tline' id='l276' data-llen='6261:6284'>　如是則九二之咸為臨也施之於吾應而吉施之於</span>
<span class='tline' id='l277' data-llen='6284:6311'><a onclick="displayPageImage('KR1a0047', 'WYG', '010-16a' );" name="010-16a" class="pb">[010-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6311:6334'>　非吾應而亦无不利施之於吾同體而吉施之於非</span>
<span class='tline' id='l279' data-llen='6334:6353'>　吾同體而亦无不利又何未順命之云乎</span>
<span class='tline' id='l280' data-llen='6353:6376'>六三甘臨无攸利既憂之无咎象曰甘臨位不當也既</span>
<span class='tline' id='l281' data-llen='6376:6384'>憂之咎不長也</span>
<span class='tline' id='l282' data-llen='6384:6407'>　六三兊之主也以隂柔之才媚說之性下臨二剛徒</span>
<span class='tline' id='l283' data-llen='6407:6430'>　以媚說乎同體為事而巳非所冝也故曰甘臨无攸</span>
<span class='tline' id='l284' data-llen='6430:6453'>　利夫二剛之長雖曰以漸然剛上變已特旦暮事爾</span>
<span class='tline' id='l285' data-llen='6453:6476'>　徒事媚說彼二剛者豈以其媚說之故而已其長邪</span>
<span class='tline' id='l286' data-llen='6476:6503'><a onclick="displayPageImage('KR1a0047', 'WYG', '010-16b' );" name="010-16b" class="pb">[010-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6503:6526'>　其不見受必矣剛不受媚說則三之技必窮故說極</span>
<span class='tline' id='l288' data-llen='6526:6549'>　而憂生焉雖然剛上變已此三之憂也小人之棄而</span>
<span class='tline' id='l289' data-llen='6549:6572'>　君子之歸其所獲又大矣豈不能補其前愆邪故曰</span>
<span class='tline' id='l290' data-llen='6572:6595'>　既憂之无咎象曰咎不長也則剛上變已特旦暮事</span>
<span class='tline' id='l291' data-llen='6595:6613'>　爾此易開小人遷善之門而速之入也</span>
<span class='tline' id='l292' data-llen='6613:6630'>六四至臨无咎象曰至臨无咎位當也</span>
<span class='tline' id='l293' data-llen='6630:6653'>　六四坤體也其曰至臨則坤之所謂至哉之至也夫</span>
<span class='tline' id='l294' data-llen='6653:6676'>　臨以上臨下之謂也隂之下體剛浸而長則以剛臨</span>
<span class='tline' id='l295' data-llen='6676:6703'><a onclick="displayPageImage('KR1a0047', 'WYG', '010-17a' );" name="010-17a" class="pb">[010-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6703:6726'>　柔至四則釋下體而以上臨下也雖然其所以臨下</span>
<span class='tline' id='l297' data-llen='6726:6749'>　亦未大有所隔絶也其與下體至相親故也故曰至</span>
<span class='tline' id='l298' data-llen='6749:6772'>　臨以言上下二體莫親於此也夫四以六居之其與</span>
<span class='tline' id='l299' data-llen='6772:6795'>　初正相應之地也初九之剛其所以浸長而為二也</span>
<span class='tline' id='l300' data-llen='6795:6818'>　四與有力焉蓋以謙虛无我而援乎下使下之剛得</span>
<span class='tline' id='l301' data-llen='6818:6841'>　以浸而長則在四寧有過歟故易於此以无咎與之</span>
<span class='tline' id='l302' data-llen='6841:6864'>　象曰位當也則以六居四之謂也或曰六四正也不</span>
<span class='tline' id='l303' data-llen='6864:6887'>　曰位正當也而曰位當也何也曰當臨之時大亨以</span>
<span class='tline' id='l304' data-llen='6887:6914'><a onclick="displayPageImage('KR1a0047', 'WYG', '010-17b' );" name="010-17b" class="pb">[010-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6914:6930'>　正大者之事也故不以正予隂也</span>
<span class='tline' id='l306' data-llen='6930:6952'>六五知臨大君之冝吉象曰大君之冝行中之謂也</span>
<span class='tline' id='l307' data-llen='6952:6975'>　五君位也在臨則所謂君臨也然當剛長之時未至</span>
<span class='tline' id='l308' data-llen='6975:6998'>　於剛而亦不純乎柔柔而履剛而又居中剛柔之得</span>
<span class='tline' id='l309' data-llen='6998:7021'>　中也夫當臨之時以剛柔之中而臨乎下所謂知柔</span>
<span class='tline' id='l310' data-llen='7021:7044'>　知剛者也故曰知臨六五居君臨之位凡所謂柔與</span>
<span class='tline' id='l311' data-llen='7044:7067'>　剛者皆屬乎有徳之下故曰大君臨以剛陽為大至</span>
<span class='tline' id='l312' data-llen='7067:7090'>　五亦曰大君云者謂其以上臨下而居大寳之位故</span>
<span class='tline' id='l313' data-llen='7090:7117'><a onclick="displayPageImage('KR1a0047', 'WYG', '010-18a' );" name="010-18a" class="pb">[010-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7117:7140'>　也當是時也處此位也純以柔臨之則不可欲以剛</span>
<span class='tline' id='l315' data-llen='7140:7163'>　臨之則時勢之所未至故其所冝者莫冝乎剛柔之</span>
<span class='tline' id='l316' data-llen='7163:7186'>　得中也夫惟居剛而用柔則在下之剛陽其情有以</span>
<span class='tline' id='l317' data-llen='7186:7209'>　上通吾不忌其長也而從而應之則有臨下之治不</span>
<span class='tline' id='l318' data-llen='7209:7232'>　勞而成矣是能居中以有臨而又以剛柔之中而行</span>
<span class='tline' id='l319' data-llen='7232:7255'>　之也臯陶之稱舜曰帝徳罔愆臨下以簡御衆以寛</span>
<span class='tline' id='l320' data-llen='7255:7278'>　何謂舜罔愆之徳亦曰剛柔之中而行之之謂也然</span>
<span class='tline' id='l321' data-llen='7278:7301'>　則所謂簡與寛云者居剛而用柔之道也故在舜則</span>
<span class='tline' id='l322' data-llen='7301:7328'><a onclick="displayPageImage('KR1a0047', 'WYG', '010-18b' );" name="010-18b" class="pb">[010-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7328:7348'>　曰罔愆而在六五則曰冝又曰行中之謂也</span>
<span class='tline' id='l324' data-llen='7348:7367'>上六敦臨吉无咎象曰敦臨之吉志在内也</span>
<span class='tline' id='l325' data-llen='7367:7390'>　經曰安土敦乎仁故能愛上六坤之極也敦厚之徳</span>
<span class='tline' id='l326' data-llen='7390:7413'>　則亦莫極乎此也以此為臨夫豈有一毫嫌嫉介乎</span>
<span class='tline' id='l327' data-llen='7413:7436'>　其心哉想其樂道從善之誠雖隔宇宙異古今而有</span>
<span class='tline' id='l328' data-llen='7436:7459'>　向慕之志曽不少減也而况同是臨之時乎夫臨之</span>
<span class='tline' id='l329' data-llen='7459:7482'>　剛浸而長初九九二實在内也而上六之志則有向</span>
<span class='tline' id='l330' data-llen='7482:7505'>　慕而无拂逆此非敦厚其徳无有忌嫉而能至是乎</span>
<span class='tline' id='l331' data-llen='7505:7532'><a onclick="displayPageImage('KR1a0047', 'WYG', '010-19a' );" name="010-19a" class="pb">[010-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7532:7555'>　故易於此以吉予之猶之曰上六无忌嫉之心而有</span>
<span class='tline' id='l333' data-llen='7555:7578'>　敦厚之徳此吉徳之君子也夫舜有天下選於衆舉</span>
<span class='tline' id='l334' data-llen='7578:7601'>　臯陶湯有天下選於衆舉伊尹臯伊之進曽何預於</span>
<span class='tline' id='l335' data-llen='7601:7624'>　孔門之子夏也而樊遲見夫子而問智猶不達其舉</span>
<span class='tline' id='l336' data-llen='7624:7647'>　直錯枉之義而復有問於子夏子夏乃援臯伊而語</span>
<span class='tline' id='l337' data-llen='7647:7670'>　之此所謂隔宇宙異古今而向慕之誠曽不少減也</span>
<span class='tline' id='l338' data-llen='7670:7693'>　而況上六之於九二同是臨之時乎其曰志在内也</span>
<span class='tline' id='l339' data-llen='7693:7698'>　冝矣</span>
<span class='tline' id='l340' data-llen='7698:7725'><a onclick="displayPageImage('KR1a0047', 'WYG', '010-19b' );" name="010-19b" class="pb">[010-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7725:7752'>䷓<span class='krp-note'>坤下/巽上</span>觀盥而不薦有孚顒若彖曰大觀在上順而</span>
<span class='tline' id='l342' data-llen='7752:7775'>巽中正以觀天下觀盥而不薦有孚顒若下觀而化也</span>
<span class='tline' id='l343' data-llen='7775:7798'>觀天之神道而四時不忒聖人以神道設教而天下服</span>
<span class='tline' id='l344' data-llen='7798:7801'>矣</span>
<span class='tline' id='l345' data-llen='7801:7824'>　昔者嘗與先友阮齡元膚議易元膚曰觀之卦名音</span>
<span class='tline' id='l346' data-llen='7824:7847'>　官邪官渙反邪子曰如王輔嗣朱子發所釋皆云觀</span>
<span class='tline' id='l347' data-llen='7847:7870'>　盥而不薦則音官也如胡益之程正叔則取為觀於</span>
<span class='tline' id='l348' data-llen='7870:7893'>　下之義則官渙反也以陸徳明釋文考之於觀之卦</span>
<span class='tline' id='l349' data-llen='7893:7920'><a onclick="displayPageImage('KR1a0047', 'WYG', '010-20a' );" name="010-20a" class="pb">[010-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7920:7943'>　名則曰官渙反是也又曰觀盥而不薦風行地上觀</span>
<span class='tline' id='l351' data-llen='7943:7966'>　與注家釋六二所謂處大觀之時不能大觀廣鑒亦</span>
<span class='tline' id='l352' data-llen='7966:7989'>　音官又曰王肅亦以大觀在上為音官徐本云中正</span>
<span class='tline' id='l353' data-llen='7989:8012'>　以觀天下惟此一字作官渙反夫易中發卦之辭其</span>
<span class='tline' id='l354' data-llen='8012:8035'>　義例亦有二而已矣如泰如隨如豫之類則於立卦</span>
<span class='tline' id='l355' data-llen='8035:8058'>　立名之後方舉其義曰小往大來曰利建侯行師曰</span>
<span class='tline' id='l356' data-llen='8058:8081'>　元亨利貞如履虎尾如否之匪人如同人于野之類</span>
<span class='tline' id='l357' data-llen='8081:8104'>　則就卦名而設義不復有所閒斷也觀盥而不薦亦</span>
<span class='tline' id='l358' data-llen='8104:8131'><a onclick="displayPageImage('KR1a0047', 'WYG', '010-20b' );" name="010-20b" class="pb">[010-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8131:8154'>　此例也所謂觀盥而不觀薦是也夫事神之禮亦豈</span>
<span class='tline' id='l360' data-llen='8154:8177'>　有盥而不薦之理第觀盥而不觀薦猶夫子所謂禘</span>
<span class='tline' id='l361' data-llen='8177:8200'>　自既灌而徃者吾不欲觀之意也蓋取其精誠之至</span>
<span class='tline' id='l362' data-llen='8200:8223'>　在誠而不在物故也故嘗謂觀盥而不觀薦之義為</span>
<span class='tline' id='l363' data-llen='8223:8246'>　長元膚曰子之言然夫觀之為卦二陽在上而下為</span>
<span class='tline' id='l364' data-llen='8246:8269'>　四隂之所觀然上九又居一卦之外則所謂大觀在</span>
<span class='tline' id='l365' data-llen='8269:8292'>　上居中而履正者惟九五也觀天觀民觀我无所不</span>
<span class='tline' id='l366' data-llen='8292:8315'>　用其觀焉此所謂大觀也故先儒有廣鑒之義其視</span>
<span class='tline' id='l367' data-llen='8315:8342'><a onclick="displayPageImage('KR1a0047', 'WYG', '010-21a' );" name="010-21a" class="pb">[010-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8342:8365'>　初之童觀二之闚觀夫豈相千萬而已哉此指九五</span>
<span class='tline' id='l369' data-llen='8365:8388'>　一爻以言觀也順而巽則合坤巽二體以取義也中</span>
<span class='tline' id='l370' data-llen='8388:8411'>　正以觀天下此又言九五之徳足以觀示天下而然</span>
<span class='tline' id='l371' data-llen='8411:8434'>　也徐本云惟此一字作官渙反是也夫萬物有自然</span>
<span class='tline' id='l372' data-llen='8434:8457'>　之理大觀在上豈能違是乎亦不過順萬物之自然</span>
<span class='tline' id='l373' data-llen='8457:8480'>　而巽以行之云爾莊周曰聖人觀於天而不助則順</span>
<span class='tline' id='l374' data-llen='8480:8503'>　而巽云者不助之謂也夫惟不助故无偏无陂无反</span>
<span class='tline' id='l375' data-llen='8503:8526'>　无側以此道而建極於上使凡厥庶民皆惟皇作極</span>
<span class='tline' id='l376' data-llen='8526:8553'><a onclick="displayPageImage('KR1a0047', 'WYG', '010-21b' );" name="010-21b" class="pb">[010-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8553:8576'>　而後已此所謂中正以觀天下也夫宗廟之禮所以</span>
<span class='tline' id='l378' data-llen='8576:8599'>　致敬也散齋七日致齋三日祭之初迎尸入廟天子</span>
<span class='tline' id='l379' data-llen='8599:8622'>　洗手而後酌酒獻尸尸得酒灌地而祭以求神三獻</span>
<span class='tline' id='l380' data-llen='8622:8645'>　而薦腥五獻而薦熟則盥者洗手之時而未灌之初</span>
<span class='tline' id='l381' data-llen='8645:8668'>　也其精誠之至其在此時可知矣觀盥者當此之時</span>
<span class='tline' id='l382' data-llen='8668:8691'>　有得於其所謂精誠之至則其孚誠亦有見於顒然</span>
<span class='tline' id='l383' data-llen='8691:8714'>　而觀感之際矣此以誠感誠之道也豈有得之觀感</span>
<span class='tline' id='l384' data-llen='8714:8737'>　而不化其誠矣乎若至於薦也則三獻五獻禮文繁</span>
<span class='tline' id='l385' data-llen='8737:8764'><a onclick="displayPageImage('KR1a0047', 'WYG', '010-22a' );" name="010-22a" class="pb">[010-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8764:8787'>　數雖強有力者亦不能无倦惰之容此夫子所謂吾</span>
<span class='tline' id='l387' data-llen='8787:8810'>　不欲觀也然則下之觀上也在誠而不在物其為道</span>
<span class='tline' id='l388' data-llen='8810:8833'>　豈不甚簡而不煩矣天下之所觀者聖人也而聖人</span>
<span class='tline' id='l389' data-llen='8833:8856'>　之所觀者天也聖人何取於天哉以其不言之教見</span>
<span class='tline' id='l390' data-llen='8856:8879'>　於四時之自行而无有差忒此所謂神道也神即誠</span>
<span class='tline' id='l391' data-llen='8879:8902'>　也體於心而謂之誠妙於物則謂之神一物也聖人</span>
<span class='tline' id='l392' data-llen='8902:8925'>　之設教於人舍天何觀焉其能使下觀而化則不言</span>
<span class='tline' id='l393' data-llen='8925:8948'>　之敎寓於始盥之時此所謂神道也其曰天下服者</span>
<span class='tline' id='l394' data-llen='8948:8975'><a onclick="displayPageImage('KR1a0047', 'WYG', '010-22b' );" name="010-22b" class="pb">[010-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8975:8998'>　非服聖人也服夫神也或曰昔者夫子嘗欲无言子</span>
<span class='tline' id='l396' data-llen='8998:9021'>　貢曰子如不言則小子何述焉子曰天何言哉四時</span>
<span class='tline' id='l397' data-llen='9021:9044'>　行焉百物生焉天何言哉夫何言之教其在聖門如</span>
<span class='tline' id='l398' data-llen='9044:9067'>　子貢者猶有所未悟今而曰聖人以神道設教而天</span>
<span class='tline' id='l399' data-llen='9067:9090'>　下服何也曰服有二有知而服之者有不知而服之</span>
<span class='tline' id='l400' data-llen='9090:9113'>　者民日遷善而不知為之者此不知而服之者也如</span>
<span class='tline' id='l401' data-llen='9113:9136'>　七十子之服孔子也此知而服之者也子貢曰子如</span>
<span class='tline' id='l402' data-llen='9136:9159'>　不言小子何述焉此一子貢也又曰夫子之言性與</span>
<span class='tline' id='l403' data-llen='9159:9186'><a onclick="displayPageImage('KR1a0047', 'WYG', '010-23a' );" name="010-23a" class="pb">[010-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9186:9203'>　天道不可得而聞也此又一子貢也</span>
<span class='tline' id='l405' data-llen='9203:9221'>象曰風行地上觀先王以省方觀民設敎</span>
<span class='tline' id='l406' data-llen='9221:9244'>　風行地上披拂鼔舞无所不暨有遊歴周覽之義故</span>
<span class='tline' id='l407' data-llen='9244:9267'>　為觀之象夫省方之禮所以觀民也觀民則敎之所</span>
<span class='tline' id='l408' data-llen='9267:9290'>　由設也其在虞舜之時則當嗣位之初歳二月東廵</span>
<span class='tline' id='l409' data-llen='9290:9313'>　守至於岱宗五月南廵守至於南岳八月西廵守至</span>
<span class='tline' id='l410' data-llen='9313:9336'>　于西岳十有一月朔廵守至于北岳各覲其方之后</span>
<span class='tline' id='l411' data-llen='9336:9359'>　協其時日同其器數修其禮物自此以往則五載一</span>
<span class='tline' id='l412' data-llen='9359:9386'><a onclick="displayPageImage('KR1a0047', 'WYG', '010-23b' );" name="010-23b" class="pb">[010-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9386:9409'>　巡守羣后四朝其在周官則六年五服一朝又六年</span>
<span class='tline' id='l414' data-llen='9409:9432'>　王乃時巡考制度于四岳諸侯各朝于方岳大明黜</span>
<span class='tline' id='l415' data-llen='9432:9455'>　陟夫先王省方之禮非固為是煩擾也以謂不如是</span>
<span class='tline' id='l416' data-llen='9455:9478'>　則无以觀覽夫民俗而施設其敎條也孟子曰昔者</span>
<span class='tline' id='l417' data-llen='9478:9501'>　齊景公問於晏子曰吾欲觀於轉附朝儛遵海而南</span>
<span class='tline' id='l418' data-llen='9501:9524'>　放於琅琊吾何修而可以比於先王觀也晏子對曰</span>
<span class='tline' id='l419' data-llen='9524:9547'>　善哉問也天子適諸侯曰巡守廵守者巡所守也諸</span>
<span class='tline' id='l420' data-llen='9547:9570'>　侯朝於天子曰述職述職者述所職也無非事者春</span>
<span class='tline' id='l421' data-llen='9570:9597'><a onclick="displayPageImage('KR1a0047', 'WYG', '010-24a' );" name="010-24a" class="pb">[010-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9597:9620'>　省耕而補不足秋省斂而助不給夏諺曰吾王不遊</span>
<span class='tline' id='l423' data-llen='9620:9643'>　吾何以休吾王不豫吾何以助一遊一豫為諸侯度</span>
<span class='tline' id='l424' data-llen='9643:9666'>　夫由晏子之言則先王之觀亦不過曰省耕省歛以</span>
<span class='tline' id='l425' data-llen='9666:9689'>　為補助之政云爾故曰為諸侯度此觀民設教之大</span>
<span class='tline' id='l426' data-llen='9689:9712'>　旨也其在後世則不然故流連荒亡如秦皇之出遊</span>
<span class='tline' id='l427' data-llen='9712:9735'>　漢武之行幸徒為是煩擾而无補於海内之萬一矣</span>
<span class='tline' id='l428' data-llen='9735:9758'>　故曰為諸侯憂其視先王觀民設敎之意不亦逺乎</span>
<span class='tline' id='l429' data-llen='9758:9781'>初六童觀小人无咎君子吝象曰初六童觀小人道也</span>
<span class='tline' id='l430' data-llen='9781:9808'><a onclick="displayPageImage('KR1a0047', 'WYG', '010-24b' );" name="010-24b" class="pb">[010-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9808:9831'>　當觀之時大觀在上以中正之徳為天下之所觀初</span>
<span class='tline' id='l432' data-llen='9831:9854'>　逺於五在六爻之下而以隂眇之才居之則童然識</span>
<span class='tline' id='l433' data-llen='9854:9877'>　見之无取也故曰童觀夫童然識見之无取則小人</span>
<span class='tline' id='l434' data-llen='9877:9900'>　之道也无責焉爾矣故曰小人无咎若君子而然也</span>
<span class='tline' id='l435' data-llen='9900:9923'>　則可少矣故曰君子吝以言當大觀在上之時不可</span>
<span class='tline' id='l436' data-llen='9923:9931'>　以无所觀也</span>
<span class='tline' id='l437' data-llen='9931:9950'>六二闚觀利女貞象曰闚觀女貞亦可醜也</span>
<span class='tline' id='l438' data-llen='9950:9973'>　六二以隂柔之才居坤之正位其與九五正相應之</span>
<span class='tline' id='l439' data-llen='9973:10000'><a onclick="displayPageImage('KR1a0047', 'WYG', '010-25a' );" name="010-25a" class="pb">[010-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='10000:10023'>　地也然以隂柔暗弱之才上觀九五未必能盡見之</span>
<span class='tline' id='l441' data-llen='10023:10046'>　也故曰闚觀如所謂闚豹之一班是也夫女子之貞</span>
<span class='tline' id='l442' data-llen='10046:10069'>　蓋不務乎外觀也家人曰无攸遂在中饋詩曰無非</span>
<span class='tline' id='l443' data-llen='10069:10092'>　無儀惟酒食是議此女子之貞也蓋知有内事而不</span>
<span class='tline' id='l444' data-llen='10092:10115'>　知是外觀故也故曰闚觀利女貞若夫當觀之時處</span>
<span class='tline' id='l445' data-llen='10115:10138'>　大臣之位而與九五居相應之地不能盡見剛中正</span>
<span class='tline' id='l446' data-llen='10138:10161'>　大之道而以女子之貞為貞則是長孫无忌輩之事</span>
<span class='tline' id='l447' data-llen='10161:10184'>　太宗也昔唐太宗嘗謂无忌等曰朕欲自聞其失公</span>
<span class='tline' id='l448' data-llen='10184:10211'><a onclick="displayPageImage('KR1a0047', 'WYG', '010-25b' );" name="010-25b" class="pb">[010-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='10211:10234'>　等冝直言无隱无忌等曰陛下无失他日又問无忌</span>
<span class='tline' id='l450' data-llen='10234:10257'>　等曰人苦不自知其過卿等可為朕明言之无忌等</span>
<span class='tline' id='l451' data-llen='10257:10280'>　又曰陛下武功文徳臣等將順之不暇又何過之可</span>
<span class='tline' id='l452' data-llen='10280:10303'>　言夫居大臣之位當觀之時其他无所見也而務以</span>
<span class='tline' id='l453' data-llen='10303:10326'>　女子之貞為貞焉陋哉斯見也故曰闚觀女貞亦可</span>
<span class='tline' id='l454' data-llen='10326:10331'>　醜也</span>
<span class='tline' id='l455' data-llen='10331:10351'>六三觀我生進退象曰觀我生進退未失道也</span>
<span class='tline' id='l456' data-llen='10351:10374'>　我生云者吾身之動作施為者所謂自内而達諸外</span>
<span class='tline' id='l457' data-llen='10374:10401'><a onclick="displayPageImage('KR1a0047', 'WYG', '010-26a' );" name="010-26a" class="pb">[010-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='10401:10424'>　者是也六三當觀之時處下卦之上則進也處上卦</span>
<span class='tline' id='l459' data-llen='10424:10447'>　之下則又退也處進退之兩閒則冝誰從曰進退者</span>
<span class='tline' id='l460' data-llen='10447:10470'>　時也可以進者可以退者我也反觀吾之動作施為</span>
<span class='tline' id='l461' data-llen='10470:10493'>　者如何而後決其進退可也何也以六居三吾之所</span>
<span class='tline' id='l462' data-llen='10493:10516'>　謂自内而達諸外者未能深滿吾意故也何也不正</span>
<span class='tline' id='l463' data-llen='10516:10539'>　故也夫六三容有未能深滿吾意者而能觀我生以</span>
<span class='tline' id='l464' data-llen='10539:10562'>　決其進退何也曰三坤順之極也處坤順之極故能</span>
<span class='tline' id='l465' data-llen='10562:10585'>　以至順之性順時以進退也夫惟能順時以進退此</span>
<span class='tline' id='l466' data-llen='10585:10612'><a onclick="displayPageImage('KR1a0047', 'WYG', '010-26b' );" name="010-26b" class="pb">[010-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10612:10625'>　所以未失乎進退之道也</span>
<span class='tline' id='l468' data-llen='10625:10647'>六四觀國之光利用賔于王象曰觀國之光尚賔也</span>
<span class='tline' id='l469' data-llen='10647:10670'>　觀以逺為晦以近為明故觀之衆隂上觀諸五惟四</span>
<span class='tline' id='l470' data-llen='10670:10693'>　為最近焉惟其最近而且體巽以居正得君之深者</span>
<span class='tline' id='l471' data-llen='10693:10716'>　也以五之所以顯設而藻飾者在四无不歴歴而親</span>
<span class='tline' id='l472' data-llen='10716:10739'>　見之故曰觀國之光當是時也若不以賔于王為利</span>
<span class='tline' id='l473' data-llen='10739:10762'>　昧於觀者也程曰古者有賢徳之人則人君賔禮之</span>
<span class='tline' id='l474' data-llen='10762:10785'>　故士之仕進於王朝則謂之賔尚志尚也當此之時</span>
<span class='tline' id='l475' data-llen='10785:10812'><a onclick="displayPageImage('KR1a0047', 'WYG', '010-27a' );" name="010-27a" class="pb">[010-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='10812:10835'>　其所志尚以賔于王為利故象曰觀國之光尚賔也</span>
<span class='tline' id='l477' data-llen='10835:10858'>　昔湯之三聘伊尹也尹乃幡然而改曰豈若吾身親</span>
<span class='tline' id='l478' data-llen='10858:10881'>　見之哉謂與樂堯舜之道於異世不若吾身親見堯</span>
<span class='tline' id='l479' data-llen='10881:10904'>　舜之君之為樂也則六四之觀國之光是也孟子曰</span>
<span class='tline' id='l480' data-llen='10904:10927'>　湯之於伊尹學焉而後臣之故不勞而王則尹也得</span>
<span class='tline' id='l481' data-llen='10927:10950'>　君如此向使其初无幡然之志而不以賔于王為利</span>
<span class='tline' id='l482' data-llen='10950:10962'>　焉此豈尹之所觀也歟</span>
<span class='tline' id='l483' data-llen='10962:10981'>九五觀我生君子无咎象曰觀我生觀民也</span>
<span class='tline' id='l484' data-llen='10981:11008'><a onclick="displayPageImage('KR1a0047', 'WYG', '010-27b' );" name="010-27b" class="pb">[010-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='11008:11031'>　書之周誥曰古人有言曰人无于水監當于民監今</span>
<span class='tline' id='l486' data-llen='11031:11054'>　惟殷墜厥命我其可不大監撫于時書之所謂大監</span>
<span class='tline' id='l487' data-llen='11054:11077'>　即九五之大觀也夫監之水則徒見其形監之民則</span>
<span class='tline' id='l488' data-llen='11077:11100'>　凡吾身之動作施為其見諸民者歴歴可覆矣故一</span>
<span class='tline' id='l489' data-llen='11100:11123'>　嚬一笑係人情之休戚一舉一措為天下之安危人</span>
<span class='tline' id='l490' data-llen='11123:11146'>　情之休天下之安則是吾之所以出乎身加乎民者</span>
<span class='tline' id='l491' data-llen='11146:11169'>　得其道也人情之戚天下之危則是吾之所以出乎</span>
<span class='tline' id='l492' data-llen='11169:11192'>　身加乎民者失其道也中庸曰君子之道本諸身徴</span>
<span class='tline' id='l493' data-llen='11192:11219'><a onclick="displayPageImage('KR1a0047', 'WYG', '010-28a' );" name="010-28a" class="pb">[010-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='11219:11242'>　諸庶民然當觀之時大觀在上可不觀諸民以察已</span>
<span class='tline' id='l495' data-llen='11242:11265'>　乎此九五之觀我生必于其民而觀之也王輔嗣所</span>
<span class='tline' id='l496' data-llen='11265:11288'>　謂觀民之俗以察已道是也君子无咎者夫堯舜率</span>
<span class='tline' id='l497' data-llen='11288:11311'>　天下以仁而民從之桀紂率天下以暴而民從之當</span>
<span class='tline' id='l498' data-llen='11311:11334'>　觀之時堯舜在上則君子之化行桀紂在上則君子</span>
<span class='tline' id='l499' data-llen='11334:11357'>　之化息故當此之時人君之動作施為行於上而效</span>
<span class='tline' id='l500' data-llen='11357:11380'>　於下者必君子而後无咎不然則人心一訛民俗一</span>
<span class='tline' id='l501' data-llen='11380:11403'>　壞不可復理矣能无咎乎九五中正以觀天下君子</span>
<span class='tline' id='l502' data-llen='11403:11430'><a onclick="displayPageImage('KR1a0047', 'WYG', '010-28b' );" name="010-28b" class="pb">[010-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='11430:11451'>　之在上也故曰君子无咎然必云爾者警之也</span>
<span class='tline' id='l504' data-llen='11451:11471'>上九觀其生君子无咎象曰觀其生志未平也</span>
<span class='tline' id='l505' data-llen='11471:11494'>　觀以二陽在上而下為衆隂之所觀九五居中履正</span>
<span class='tline' id='l506' data-llen='11494:11517'>　故為觀之主上九以聖人之徳處一卦之外而當觀</span>
<span class='tline' id='l507' data-llen='11517:11540'>　民之極其將何所取義乎曰以聖人之徳處一卦之</span>
<span class='tline' id='l508' data-llen='11540:11563'>　外而當觀民之極此所謂省方觀民之聖人也夫古</span>
<span class='tline' id='l509' data-llen='11563:11586'>　者以人情之未叶民俗之未一而民隱之未究也故</span>
<span class='tline' id='l510' data-llen='11586:11609'>　其志亦為之未平而有省方廵狩之禮所以恊其時</span>
<span class='tline' id='l511' data-llen='11609:11636'><a onclick="displayPageImage('KR1a0047', 'WYG', '010-29a' );" name="010-29a" class="pb">[010-29a] <img width="20"  src="/static/img/kanseki-5.png"/></a></span>
<span class='tline' id='l512' data-llen='11636:11659'>　日正其器數修其禮物又如晏子所謂省耕省斂而</span>
<span class='tline' id='l513' data-llen='11659:11682'>　救其所謂補助之政凡以一民俗求民瘼而協民情</span>
<span class='tline' id='l514' data-llen='11682:11705'>　也此之謂其生謂天下人之動作施為者而周覽洞</span>
<span class='tline' id='l515' data-llen='11705:11728'>　究其利害休戚者而為之興去也及後世則不然巡</span>
<span class='tline' id='l516' data-llen='11728:11751'>　行遊幸止為逰觀之象而流連荒亡勞動騷擾寃苦</span>
<span class='tline' id='l517' data-llen='11751:11774'>　失職者无告而萬乘千騎所至徒有供億之苦此无</span>
<span class='tline' id='l518' data-llen='11774:11797'>　他知有一身之樂而不知以萬民為憂故也庸免天</span>
<span class='tline' id='l519' data-llen='11797:11820'>　下萬世之議乎故處觀其生之任亦必君子而後无</span>
<span class='tline' id='l520' data-llen='11820:11847'><a onclick="displayPageImage('KR1a0047', 'WYG', '010-29b' );" name="010-29b" class="pb">[010-29b] <img width="20"  src="/static/img/kanseki-5.png"/></a></span>
<span class='tline' id='l521' data-llen='11847:11870'>　咎何者君子之志不以一身為樂而以萬民為憂故</span>
<span class='tline' id='l522' data-llen='11870:11892'>　也使其以一身為樂則无有所謂未平之志者矣</span>
<span class='tline' id='l523' data-llen='11892:11895'>　</span>
<span class='tline' id='l524' data-llen='11895:11898'>　</span>
<span class='tline' id='l525' data-llen='11898:11901'>　</span>
<span class='tline' id='l526' data-llen='11901:11904'>　</span>
<span class='tline' id='l527' data-llen='11904:11907'>　</span>
<span class='tline' id='l528' data-llen='11907:11916'>　童溪易傳卷十</span>
</p>
<p>
</p>
  </div>
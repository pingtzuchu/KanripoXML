<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0047', 'WYG', '020-1a' );" name="020-1a" class="pb">[020-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:211'>　童溪易傳卷二十　　　　宋　王宗傳　撰</span>
<span class='tline' id='l10' data-llen='211:238'>䷪<span class='krp-note'>乾下/兊上</span>夬揚于王廷孚號有厲告自邑不利即戎利</span>
<span class='tline' id='l11' data-llen='238:261'>有攸徃彖曰夬決也剛決柔也健而說決而和揚于王</span>
<span class='tline' id='l12' data-llen='261:284'>庭柔乘五剛也孚號有厲其危乃光也告自邑不利即</span>
<span class='tline' id='l13' data-llen='284:301'>戎所尚乃窮也利有攸徃剛長乃終也</span>
<span class='tline' id='l14' data-llen='301:324'>　君子之去小人也雖有去之之勢不敢恃也剛強果</span>
<span class='tline' id='l15' data-llen='324:347'>　敢惟恐或過警懼戒勅惟恐不及故反之於已也无</span>
<span class='tline' id='l16' data-llen='347:373'><a onclick="displayPageImage('KR1a0047', 'WYG', '020-1b' );" name="020-1b" class="pb">[020-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='373:396'>　或失則施之於彼也无不當此君子去小人之道然</span>
<span class='tline' id='l18' data-llen='396:419'>　也夫當夬之時以五剛決一柔宜若勢有餘矣无復</span>
<span class='tline' id='l19' data-llen='419:442'>　有可慮者矣而卦徳乃曰揚于王庭孚號有厲告自</span>
<span class='tline' id='l20' data-llen='442:465'>　邑不利即戎而聖人深致之意如此其嚴且至也然</span>
<span class='tline' id='l21' data-llen='465:489'>　後乃曰利有攸徃此豈恃有去之之𫝑也哉盖不如</span>
<span class='tline' id='l22' data-llen='489:512'>　是則非全勝之道故也夬決也剛決柔也此五剛決</span>
<span class='tline' id='l23' data-llen='512:535'>　一柔以言夬之義也夫剛則能決而夬之為卦五剛</span>
<span class='tline' id='l24' data-llen='535:558'>　而一柔剛有終長之勢而柔无不盡之理此夬之義</span>
<span class='tline' id='l25' data-llen='558:584'><a onclick="displayPageImage('KR1a0047', 'WYG', '020-2a' );" name="020-2a" class="pb">[020-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='584:607'>　有取於剛決柔也健而說決而和此合乾兊二體之</span>
<span class='tline' id='l27' data-llen='607:630'>　用以言夬之道也夫健而濟之以說則其所以決小</span>
<span class='tline' id='l28' data-llen='630:653'>　人也无剛暴之失而有和柔之善故吾不彼疾而彼</span>
<span class='tline' id='l29' data-llen='653:676'>　不吾忌邪正之辨黑白之分脫然而解不相疑也東</span>
<span class='tline' id='l30' data-llen='676:699'>　漢之君子不知出此而乃切齒厲色日與小人爭鋒</span>
<span class='tline' id='l31' data-llen='699:722'>　故小人之謀日深而君子之黨日危以至忠良盡殱</span>
<span class='tline' id='l32' data-llen='722:745'>　而社稷隨之向使即健而說之說而悟決而和之旨</span>
<span class='tline' id='l33' data-llen='745:768'>　无是禍也夫何小人之不可決去之乎揚於王庭柔</span>
<span class='tline' id='l34' data-llen='768:794'><a onclick="displayPageImage('KR1a0047', 'WYG', '020-2b' );" name="020-2b" class="pb">[020-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='794:817'>　乗五剛也此又指上六之一柔不容於衆君子而衆</span>
<span class='tline' id='l36' data-llen='817:840'>　君子公去之也夫王庭者公道所自出之地也卦有</span>
<span class='tline' id='l37' data-llen='840:863'>　五剛君子之道已盛然以一柔而乗五剛小人慿陵</span>
<span class='tline' id='l38' data-llen='863:886'>　自肆於上衆君子在下猶未安也故相與揚公道於</span>
<span class='tline' id='l39' data-llen='886:909'>　王庭以共去此小人也夫去小人而不以公道去之</span>
<span class='tline' id='l40' data-llen='909:932'>　則是李訓之謀也昔李訓之謀去宦官也而假甘露</span>
<span class='tline' id='l41' data-llen='932:955'>　以赤其族此盗賊之謀也以盗賊之謀去小人小人</span>
<span class='tline' id='l42' data-llen='955:978'>　不可去徒熾其熖而逞其毒爾謀何在邪孚號有厲</span>
<span class='tline' id='l43' data-llen='978:1004'><a onclick="displayPageImage('KR1a0047', 'WYG', '020-3a' );" name="020-3a" class="pb">[020-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1004:1027'>　其危乃光也此又言雖以公道去小人又當不忘戒</span>
<span class='tline' id='l45' data-llen='1027:1050'>　備也夫孚其大號以警戒于衆使知以此之甚盛決</span>
<span class='tline' id='l46' data-llen='1050:1073'>　彼之甚衰猶有危道不可易也如是則雖危无危而</span>
<span class='tline' id='l47' data-llen='1073:1096'>　決小人之道光矣此與衆弃之之謂也朱翊善曰若</span>
<span class='tline' id='l48' data-llen='1096:1119'>　舜之誅四凶而天下服是也若隱其誅如唐之李輔</span>
<span class='tline' id='l49' data-llen='1119:1142'>　國則不光矣告自邑不利即戎所尚乃窮也此又言</span>
<span class='tline' id='l50' data-llen='1142:1165'>　去小人之道必先自治而无尚於剛武也程曰邑私</span>
<span class='tline' id='l51' data-llen='1165:1188'>　邑也告自邑先自治也君子之治小人以其不善也</span>
<span class='tline' id='l52' data-llen='1188:1214'><a onclick="displayPageImage('KR1a0047', 'WYG', '020-3b' );" name="020-3b" class="pb">[020-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1214:1237'>　必以已之善道勝革之故聖人誅亂必先修巳舜之</span>
<span class='tline' id='l54' data-llen='1237:1260'>　敷文德是也朱翊善亦曰告自邑者告戒自我私邑</span>
<span class='tline' id='l55' data-llen='1260:1283'>　云自治也君子將治小人必先自治自治則以我之</span>
<span class='tline' id='l56' data-llen='1283:1306'>　善去彼之不善小人所以服也舜修文德文王无畔</span>
<span class='tline' id='l57' data-llen='1306:1329'>　援歆羡自治也夫戎兵戎也決小人之道在於揚公</span>
<span class='tline' id='l58' data-llen='1329:1352'>　道於王庭孚號於有衆以與衆共棄之苟或以兵戎</span>
<span class='tline' id='l59' data-llen='1352:1375'>　為尚此剛夬之過也故聖人以不利即戎戒之而曰</span>
<span class='tline' id='l60' data-llen='1375:1398'>　所尚乃窮也朱翊善曰自古用兵去小人如漢唐之</span>
<span class='tline' id='l61' data-llen='1398:1424'><a onclick="displayPageImage('KR1a0047', 'WYG', '020-4a' );" name="020-4a" class="pb">[020-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1424:1447'>　季召外兵以去近習其禍至於覆宗聖人之戒不亦</span>
<span class='tline' id='l63' data-llen='1447:1470'>　深乎利有攸徃剛長乃終也至此則言所以去小人</span>
<span class='tline' id='l64' data-llen='1470:1493'>　者既盡其道則小人終去之无難也夫君子之所以</span>
<span class='tline' id='l65' data-llen='1493:1516'>　去小人者旣盡其道則由夬以為乾徃无不利矣此</span>
<span class='tline' id='l66' data-llen='1516:1539'>　所謂剛長乃終也若剛之長至夬而不終則餘孽未</span>
<span class='tline' id='l67' data-llen='1539:1562'>　亡禍胎猶在終為衆君子之患矣朱翊善援桓彦範</span>
<span class='tline' id='l68' data-llen='1562:1585'>　不誅武三思以為喻是也始五王提衛兵誅嬖臣中</span>
<span class='tline' id='l69' data-llen='1585:1608'>　興唐室其功卓矣張柬之將遂夷諸武而彦範乃曰</span>
<span class='tline' id='l70' data-llen='1608:1634'><a onclick="displayPageImage('KR1a0047', 'WYG', '020-4b' );" name="020-4b" class="pb">[020-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1634:1657'>　三思几上肉耳留為天子藉手俄而武三思因韋氏</span>
<span class='tline' id='l72' data-llen='1657:1680'>　盜朝權彦範等流逐戮辱若放豚然而唐室為之再</span>
<span class='tline' id='l73' data-llen='1680:1703'>　危此剛長之不終也向使即利有攸徃之説而悟剛</span>
<span class='tline' id='l74' data-llen='1703:1725'>　長乃終之旨旡是禍也又何小人不可終去之乎</span>
<span class='tline' id='l75' data-llen='1725:1745'>象曰澤上於天夬君子以施禄及下居德則忌</span>
<span class='tline' id='l76' data-llen='1745:1768'>　澤之為水本在下也今也上升於天其勢不居必決</span>
<span class='tline' id='l77' data-llen='1768:1791'>　而下也故為夬之象君子觀此象也故有所取有所</span>
<span class='tline' id='l78' data-llen='1791:1814'>　忌其所取者謂取其決散之意也故施布禄澤以及</span>
<span class='tline' id='l79' data-llen='1814:1840'><a onclick="displayPageImage('KR1a0047', 'WYG', '020-5a' );" name="020-5a" class="pb">[020-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1840:1863'>　乎下此有所取也其所忌者謂不取其決散之意也</span>
<span class='tline' id='l81' data-llen='1863:1886'>　故居畜吾德以積諸身此有所忌也他卦之象皆取</span>
<span class='tline' id='l82' data-llen='1886:1909'>　一義此卦象設彼此二義者亦如諸卦之爻一爻含</span>
<span class='tline' id='l83' data-llen='1909:1932'>　一義或一爻兼取二義者聖人之意設彼此以相明</span>
<span class='tline' id='l84' data-llen='1932:1951'>　以謂不有所反則學者或得此而失彼矣</span>
<span class='tline' id='l85' data-llen='1951:1972'>初九壯于前趾徃不勝為咎象曰不勝而徃咎也</span>
<span class='tline' id='l86' data-llen='1972:1995'>　九以則動之才居夬之初唱決柔之謀者也故曰壯</span>
<span class='tline' id='l87' data-llen='1995:2018'>　于前趾所謂居衆動之先先衆而動之象也夫先衆</span>
<span class='tline' id='l88' data-llen='2018:2044'><a onclick="displayPageImage('KR1a0047', 'WYG', '020-5b' );" name="020-5b" class="pb">[020-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2044:2067'>　而動以決去在上之小人決意而徃未有咎也徃而</span>
<span class='tline' id='l90' data-llen='2067:2090'>　不勝則為咎矣何者首決柔之謀者必有全勝之道</span>
<span class='tline' id='l91' data-llen='2090:2113'>　而後可不勝而徃咎將誰執則夫首決柔之謀者其</span>
<span class='tline' id='l92' data-llen='2113:2136'>　可輕動而躁進也哉宋申錫之謀誅宦官也在唐文</span>
<span class='tline' id='l93' data-llen='2136:2159'>　宗之世實首其議當對上言請漸除其逼謀固善矣</span>
<span class='tline' id='l94' data-llen='2159:2182'>　然不能謹其密處以漸謀未必及施而身被其禍伊</span>
<span class='tline' id='l95' data-llen='2182:2205'>　誰之咎邪然則首決柔之謀者其可輕動而躁進也</span>
<span class='tline' id='l96' data-llen='2205:2209'>　哉</span>
<span class='tline' id='l97' data-llen='2209:2235'><a onclick="displayPageImage('KR1a0047', 'WYG', '020-6a' );" name="020-6a" class="pb">[020-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2235:2257'>九二惕號莫夜有戎勿恤象曰有戎勿恤得中道也</span>
<span class='tline' id='l99' data-llen='2257:2280'>　上六以一柔乘五剛五剛之所耻也然恥之甚者莫</span>
<span class='tline' id='l100' data-llen='2280:2303'>　甚於九五何者以其逼近而厚其侵陵迫脅之辱者</span>
<span class='tline' id='l101' data-llen='2303:2326'>　也雖然五之辱二之辱也何者以同德而居相應之</span>
<span class='tline' id='l102' data-llen='2326:2349'>　地故不得不負此辱也負其辱則決柔之責二實任</span>
<span class='tline' id='l103' data-llen='2349:2372'>　之矣夫任人之責而賛行決柔之事豈可易也故當</span>
<span class='tline' id='l104' data-llen='2372:2395'>　内懷警惕外嚴誡號而後可以无憂夬所以去小人</span>
<span class='tline' id='l105' data-llen='2395:2418'>　者也特患其謀不諦戒備无素而小人之謀或先我</span>
<span class='tline' id='l106' data-llen='2418:2444'><a onclick="displayPageImage('KR1a0047', 'WYG', '020-6b' );" name="020-6b" class="pb">[020-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2444:2467'>　而發爾宋申錫之謀未及施而鄭注之誣告已為王</span>
<span class='tline' id='l108' data-llen='2467:2490'>　守澄地矣此旡他不知内懷警惕而外嚴誡號之過</span>
<span class='tline' id='l109' data-llen='2490:2513'>　也夫惟内懷警惕而外嚴誡號也旣有其素則雖有</span>
<span class='tline' id='l110' data-llen='2513:2536'>　戎作於莫夜可元憂矣何者吾固有以待之故也故</span>
<span class='tline' id='l111' data-llen='2536:2559'>　曰得中道也何謂中道曰吾之謀未及發而小人得</span>
<span class='tline' id='l112' data-llen='2559:2582'>　以先之非中也小人之謀旣已發而吾无以待之亦</span>
<span class='tline' id='l113' data-llen='2582:2596'>　非中也以九居二故得中道</span>
<span class='tline' id='l114' data-llen='2596:2619'>九三壯于頄有凶君子夬夬獨行遇雨若濡有愠无咎</span>
<span class='tline' id='l115' data-llen='2619:2645'><a onclick="displayPageImage('KR1a0047', 'WYG', '020-7a' );" name="020-7a" class="pb">[020-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2645:2657'>象曰君子夬夬終无咎也</span>
<span class='tline' id='l117' data-llen='2657:2680'>　九三上六之應也應之者決之也亦如明夷九三之</span>
<span class='tline' id='l118' data-llen='2680:2703'>　於上六是也而易家惑於獨行遇雨之一語皆咎九</span>
<span class='tline' id='l119' data-llen='2703:2726'>　三應上六之為非也而胡安定程河南朱子發又皆</span>
<span class='tline' id='l120' data-llen='2726:2749'>　前後相承謂九三爻辭差錯至再易之此盖惑此一</span>
<span class='tline' id='l121' data-llen='2749:2772'>　語求其意而不得故不免均以差錯待之也殊不知</span>
<span class='tline' id='l122' data-llen='2772:2795'>　九三以陽居陽又處乾健之極不患剛決之不足也</span>
<span class='tline' id='l123' data-llen='2795:2818'>　患於太過爾夫以太過之剛當夬決之時與小人居</span>
<span class='tline' id='l124' data-llen='2818:2844'><a onclick="displayPageImage('KR1a0047', 'WYG', '020-7b' );" name="020-7b" class="pb">[020-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2844:2867'>　相應之地寜復有相順之理矣乎故曰壯于頄此聖</span>
<span class='tline' id='l126' data-llen='2867:2890'>　人戒其剛過也夫頄之在顔面也所謂顴也顴剛物</span>
<span class='tline' id='l127' data-llen='2890:2913'>　也壯于頄則尤非能以柔順待人者也况待小人乎</span>
<span class='tline' id='l128' data-llen='2913:2936'>　此以九居三之象也而聖人之戒之若曰當此之時</span>
<span class='tline' id='l129' data-llen='2936:2959'>　健而說決而和者此決小人之道也居乾健之極與</span>
<span class='tline' id='l130' data-llen='2959:2982'>　小人居相應之地而疾惡之心見於顔面而不知濟</span>
<span class='tline' id='l131' data-llen='2982:3005'>　之以和說焉此凶之道也何者小人之或我疑故也</span>
<span class='tline' id='l132' data-llen='3005:3028'>　小人我疑則君子之禍至矣可不知所戒乎故告之</span>
<span class='tline' id='l133' data-llen='3028:3054'><a onclick="displayPageImage('KR1a0047', 'WYG', '020-8a' );" name="020-8a" class="pb">[020-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3054:3077'>　以有凶而使知戒也然以陽居陽又處健之極夬夬</span>
<span class='tline' id='l135' data-llen='3077:3100'>　之才如此其將何以濟之曰君子之所謂夬夬云者</span>
<span class='tline' id='l136' data-llen='3100:3123'>　夬之至也以和説之道而濟是夬夬則亦終何夬夬</span>
<span class='tline' id='l137' data-llen='3123:3146'>　之為咎也盖應之者乃所以決之也則衆陽同行以</span>
<span class='tline' id='l138' data-llen='3146:3169'>　決上六而吾則獨行以遇雨也雖若有沾濡之失而</span>
<span class='tline' id='l139' data-llen='3169:3192'>　未嘗无愠憂之心思必決之則其遇雨也又何嫌也</span>
<span class='tline' id='l140' data-llen='3192:3215'>　此夬夬之所以終无咎也若夫以是夬夬而居小人</span>
<span class='tline' id='l141' data-llen='3215:3238'>　相應之地而惟壯于頄之是尚焉則雖欲无凶不可</span>
<span class='tline' id='l142' data-llen='3238:3264'><a onclick="displayPageImage('KR1a0047', 'WYG', '020-8b' );" name="020-8b" class="pb">[020-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3264:3287'>　得也又安能无咎矣乎然則君子當夬決之時不幸</span>
<span class='tline' id='l144' data-llen='3287:3310'>　與小人居相應之地當以有凶為戒以有愠為心而</span>
<span class='tline' id='l145' data-llen='3310:3333'>　以无咎為善如九三所云可也易以陰陽和為雨三</span>
<span class='tline' id='l146' data-llen='3333:3345'>　與上應故有遇雨之象</span>
<span class='tline' id='l147' data-llen='3345:3368'>九四臀无膚其行次且牽羊悔亡聞言不信象曰其行</span>
<span class='tline' id='l148' data-llen='3368:3384'>次且位不當也聞言不信聦不明也</span>
<span class='tline' id='l149' data-llen='3384:3407'>　五陽決一陰其志甚銳也而決道之不足者莫九四</span>
<span class='tline' id='l150' data-llen='3407:3430'>　若也何者以陽居陰而所處之位不當故也夫以陽</span>
<span class='tline' id='l151' data-llen='3430:3456'><a onclick="displayPageImage('KR1a0047', 'WYG', '020-9a' );" name="020-9a" class="pb">[020-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3456:3479'>　居陰此於剛實之德旣有所不足矣而乾之三陽復</span>
<span class='tline' id='l153' data-llen='3479:3502'>　自下進故四於此失其所安而有臀无膚之象夫決</span>
<span class='tline' id='l154' data-llen='3502:3525'>　道不足則无勇進之義矣而又曰其行次且謂滯泥</span>
<span class='tline' id='l155' data-llen='3525:3548'>　而不前也夫當決柔之時而衆陽皆決策上進而四</span>
<span class='tline' id='l156' data-llen='3548:3571'>　獨有此之象何以鞭其後邪故易於此又設其象以</span>
<span class='tline' id='l157' data-llen='3571:3594'>　勉進之而曰牽羊悔亡謂與諸羊相牽勉而前則次</span>
<span class='tline' id='l158' data-llen='3594:3617'>　且之悔可亡也張横渠曰牽羊譲而先之盖牽羊者</span>
<span class='tline' id='l159' data-llen='3617:3640'>　非挽拽之謂也讓之使先行則有肯前之勢故也四</span>
<span class='tline' id='l160' data-llen='3640:3666'><a onclick="displayPageImage('KR1a0047', 'WYG', '020-9b' );" name="020-9b" class="pb">[020-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3666:3689'>　也次且而前旣有悔矣天下之衆陽讓而先之相牽</span>
<span class='tline' id='l162' data-llen='3689:3712'>　勉而前則其悔可亡雖然當斯時也告之以牽羊悔</span>
<span class='tline' id='l163' data-llen='3712:3735'>　亡之說在爻固有是言也而決道不足則雖聞是言</span>
<span class='tline' id='l164' data-llen='3735:3758'>　也而亦若不聞也何也不足於決則疑畏之心勝而</span>
<span class='tline' id='l165' data-llen='3758:3781'>　見義之勇消故不以斯言為可信故也聦於聞善言</span>
<span class='tline' id='l166' data-llen='3781:3804'>　顧如是乎然九四之失亦未必至是也聖人特以其</span>
<span class='tline' id='l167' data-llen='3804:3827'>　所居者陰也故諄複以詳其戒或曰九二亦居陰也</span>
<span class='tline' id='l168' data-llen='3827:3850'>　何无是戒乎應之曰夬之九二則以中道論不以居</span>
<span class='tline' id='l169' data-llen='3850:3877'><a onclick="displayPageImage('KR1a0047', 'WYG', '020-10a' );" name="020-10a" class="pb">[020-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3877:3900'>　陰論也盖二與五居相應之地賛五以決柔之事旣</span>
<span class='tline' id='l171' data-llen='3900:3914'>　得中道豈或以居陰為嫌乎</span>
<span class='tline' id='l172' data-llen='3914:3936'>九五莧陸夬夬中行无咎象曰中行无咎中未光也</span>
<span class='tline' id='l173' data-llen='3936:3959'>　九五決柔之主也旣以陽德居陽位又藉衆陽之助</span>
<span class='tline' id='l174' data-llen='3959:3982'>　徃決一柔冝若易然故有莧陸夬夬之象莧陸董遇</span>
<span class='tline' id='l175' data-llen='3982:4005'>　云莧人莧也陸商陸也朱子發曰莧蕢澤草也葉柔</span>
<span class='tline' id='l176' data-llen='4005:4028'>　根小堅且赤陸商陸亦澤草也葉大而柔根猥大而</span>
<span class='tline' id='l177' data-llen='4028:4051'>　深有赤白二種此以莧陸為二物也子夏傳云莧陸</span>
<span class='tline' id='l178' data-llen='4051:4078'><a onclick="displayPageImage('KR1a0047', 'WYG', '020-10b' );" name="020-10b" class="pb">[020-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4078:4101'>　木根而草莖剛上柔下也程河南曰今所謂馬齒莧</span>
<span class='tline' id='l180' data-llen='4101:4124'>　也曝之難乾感陰氣多者也而脆易折此以莧陸為</span>
<span class='tline' id='l181' data-llen='4124:4147'>　一物也要之草之易決者也又況九五以陽居陽又</span>
<span class='tline' id='l182' data-llen='4147:4170'>　藉衆陽之助此之為決所謂夬夬者也夫以天下之</span>
<span class='tline' id='l183' data-llen='4170:4193'>　至決而決天下之易決者又豈特摧枯拉朽之比哉</span>
<span class='tline' id='l184' data-llen='4193:4216'>　於此而又曰中行无咎云者盖健而說決而和者決</span>
<span class='tline' id='l185' data-llen='4216:4239'>　之善也苟有剛暴之失則過矣故必中行而後无過</span>
<span class='tline' id='l186' data-llen='4239:4262'>　咎也夫必貴於中行而後无過咎也者以中道之未</span>
<span class='tline' id='l187' data-llen='4262:4289'><a onclick="displayPageImage('KR1a0047', 'WYG', '020-11a' );" name="020-11a" class="pb">[020-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4289:4312'>　光也若有剛過之失而无和柔之善則雖合天下之</span>
<span class='tline' id='l189' data-llen='4312:4335'>　力足以勝一小人揆之中道未為光大也九五剛而</span>
<span class='tline' id='l190' data-llen='4335:4359'>　中者也然必云爾者謂其剛長至此五陽之𫝑强盛</span>
<span class='tline' id='l191' data-llen='4359:4382'>　故戒其或過也九三以陽居陽而處乾健之極九五</span>
<span class='tline' id='l192' data-llen='4382:4400'>　以陽居陽而藉衆陽之助故曰夬夬云</span>
<span class='tline' id='l193' data-llen='4400:4420'>上六无號終有凶象曰无號之凶終不可長也</span>
<span class='tline' id='l194' data-llen='4420:4443'>　夫夬之五剛所以日夜持嚴不忘警備者徒以上六</span>
<span class='tline' id='l195' data-llen='4443:4466'>　故也今也剛長將極陰消將盡一陰處剛長乃終之</span>
<span class='tline' id='l196' data-llen='4466:4493'><a onclick="displayPageImage('KR1a0047', 'WYG', '020-11b' );" name="020-11b" class="pb">[020-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4493:4516'>　地此雜卦所謂小人道憂之時也故雖號剛以求免</span>
<span class='tline' id='l198' data-llen='4516:4539'>　夫禍无庸及也終亦凶必矣何者終不可長也程河</span>
<span class='tline' id='l199' data-llen='4539:4562'>　南曰成曰聖人之於大惡未嘗必絶之也今直使之</span>
<span class='tline' id='l200' data-llen='4562:4585'>　无號謂必有凶可乎曰夬者小人之道消亡之時也</span>
<span class='tline' id='l201' data-llen='4585:4608'>　決去小人之道豈必盡誅之乎使之變革乃小人之</span>
<span class='tline' id='l202' data-llen='4608:4620'>　道亡也道亡乃其凶也</span>
<span class='tline' id='l203' data-llen='4620:4647'>䷫<span class='krp-note'>巽下/乾上</span>姤女壯勿用取女彖曰姤遇也柔遇剛也勿</span>
<span class='tline' id='l204' data-llen='4647:4670'>用取女不可與長也天地相遇品物咸章也剛遇中正</span>
<span class='tline' id='l205' data-llen='4670:4697'><a onclick="displayPageImage('KR1a0047', 'WYG', '020-12a' );" name="020-12a" class="pb">[020-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4697:4711'>天下大行也姤之時義大矣哉</span>
<span class='tline' id='l207' data-llen='4711:4734'>　予聞之邵康節曰復次剥明亂中生治乎姤次夬明</span>
<span class='tline' id='l208' data-llen='4734:4757'>　治中生亂乎時哉時哉未有剥而不復者未有夬而</span>
<span class='tline' id='l209' data-llen='4757:4780'>　不姤者是以聖人重未然之防嗚呼是言也治亂倚</span>
<span class='tline' id='l210' data-llen='4780:4803'>　伏之機其在是矣夫姤之所以為姤者前夫此則夬</span>
<span class='tline' id='l211' data-llen='4803:4826'>　也夬以一柔乘五剛所以為之日夜持嚴不敢忘戒</span>
<span class='tline' id='l212' data-llen='4826:4849'>　備者盖以上六一陰之故也一陰旣決而一陰復出</span>
<span class='tline' id='l213' data-llen='4849:4872'>　乎五剛之下若不期而㑹焉嗚呼此豈吉徵也邪雖</span>
<span class='tline' id='l214' data-llen='4872:4899'><a onclick="displayPageImage('KR1a0047', 'WYG', '020-12b' );" name="020-12b" class="pb">[020-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4899:4922'>　曰若不期而然也而倚伏之機已發於此時又殆非</span>
<span class='tline' id='l216' data-llen='4922:4945'>　所謂偶然者是以古今享治之君謂治无亂遇亂之</span>
<span class='tline' id='l217' data-llen='4945:4968'>　君已亂无術此所以治世少而亂世多者無怪也聖</span>
<span class='tline' id='l218' data-llen='4968:4991'>　人之於姤又安得不以女壯勿用取女為戒乎姤遇</span>
<span class='tline' id='l219' data-llen='4991:5014'>　也柔遇剛也此以一柔遇五剛以言姤之義也夫古</span>
<span class='tline' id='l220' data-llen='5014:5037'>　者有遇禮謂不期而㑹也而春秋亂世之君私相㑹</span>
<span class='tline' id='l221' data-llen='5037:5060'>　約簡略慢易无兩君相見之禮則多自托於不期之</span>
<span class='tline' id='l222' data-llen='5060:5083'>　㑹故春秋書遇者七而書内之遇者三而皆書及如</span>
<span class='tline' id='l223' data-llen='5083:5110'><a onclick="displayPageImage('KR1a0047', 'WYG', '020-13a' );" name="020-13a" class="pb">[020-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5110:5134'>　隠公四年夏公及宋公遇於清之𩔖是也書外之遇</span>
<span class='tline' id='l225' data-llen='5134:5157'>　者四而皆書爵如隠公八年春宋公衛侯遇於垂之</span>
<span class='tline' id='l226' data-llen='5157:5181'>　𩔖是也夫旣簡略慢易无兩君相見之禮則莫適為</span>
<span class='tline' id='l227' data-llen='5181:5204'>　主矣然春秋之所譏者亦不過譏其无禮云爾未有</span>
<span class='tline' id='l228' data-llen='5204:5227'>　大變也姤遇也柔遇剛也此豈特无禮而巳哉顧雖</span>
<span class='tline' id='l229' data-llen='5227:5250'>　若不期而㑹也然陰長於内陽消於外陰為主而陽</span>
<span class='tline' id='l230' data-llen='5250:5274'>　為客為主者日勝為客者日負則亦理𫝑之必然者</span>
<span class='tline' id='l231' data-llen='5274:5297'>　嗚呼此豈偶然小變也耶故又戒之曰勿用取女不</span>
<span class='tline' id='l232' data-llen='5297:5324'><a onclick="displayPageImage('KR1a0047', 'WYG', '020-13b' );" name="020-13b" class="pb">[020-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5324:5347'>　可與長也此指初六之一陰有消陽之漸以言姤之</span>
<span class='tline' id='l234' data-llen='5347:5370'>　戒也夫女弗用取者以其壯也或曰非以巽為長女</span>
<span class='tline' id='l235' data-llen='5370:5393'>　也而謂之壯乎曰是固然也然聖人之意又不專在</span>
<span class='tline' id='l236' data-llen='5393:5416'>　是也奚在乎曰一陰在下此消陽之漸也聖人即微</span>
<span class='tline' id='l237' data-llen='5416:5439'>　以見著此初六所以為女壯也自此以徃則為遯為</span>
<span class='tline' id='l238' data-llen='5439:5462'>　否為觀為剥以至於為坤者皆初六之為也非女壯</span>
<span class='tline' id='l239' data-llen='5462:5485'>　而何吁女壯如此豈可與之長乆也哉故聖人不得</span>
<span class='tline' id='l240' data-llen='5485:5509'>　不為之戒曰此勿用取之女也以𩔖言之則過惡之</span>
<span class='tline' id='l241' data-llen='5509:5536'><a onclick="displayPageImage('KR1a0047', 'WYG', '020-14a' );" name="020-14a" class="pb">[020-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5536:5562'>　方萌姦邪之始長盜賊之初熾<span class='krp-note'>闕/</span>　　漸盛此皆何</span>
<span class='tline' id='l243' data-llen='5562:5585'>　可與之久也惟智者見微而辨早當有以處之矣雖</span>
<span class='tline' id='l244' data-llen='5585:5608'>　然姤遇也以一柔而遇五剛而有消陽之漸是故在</span>
<span class='tline' id='l245' data-llen='5608:5631'>　所戒也若夫天地之大人事之要又豈无待於相遇</span>
<span class='tline' id='l246' data-llen='5631:5654'>　也乎故聖人於此又必援天地君臣以廣言遇道也</span>
<span class='tline' id='l247' data-llen='5654:5677'>　天地相遇品物咸章也此即姤之時以言天地相遇</span>
<span class='tline' id='l248' data-llen='5677:5700'>　之功也夫以月建言之則姤也者建午之月也六陽</span>
<span class='tline' id='l249' data-llen='5700:5723'>　至已而極則一陰生於午矣此天地相遇之時也夫</span>
<span class='tline' id='l250' data-llen='5723:5750'><a onclick="displayPageImage('KR1a0047', 'WYG', '020-14b' );" name="020-14b" class="pb">[020-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5750:5773'>　萬物相見乎離離正位乎午當建午之月而萬物各</span>
<span class='tline' id='l252' data-llen='5773:5796'>　以品目章章乎天地之間故於斯時也在說卦則曰</span>
<span class='tline' id='l253' data-llen='5796:5819'>　萬物相見在姤則曰品物咸章也剛遇中正天下大</span>
<span class='tline' id='l254' data-llen='5819:5842'>　行也此即二五同德之應以言君臣相遇之功也夫</span>
<span class='tline' id='l255' data-llen='5842:5865'>　剛而中者二也剛而中且正者五也然謂之剛遇中</span>
<span class='tline' id='l256' data-llen='5865:5888'>　正則二剛相遇而九二亦得為中正也何者易以陰</span>
<span class='tline' id='l257' data-llen='5888:5911'>　居陽則為不正以陽居陰而且得中豈得謂之不正</span>
<span class='tline' id='l258' data-llen='5911:5934'>　矣乎當是時也布是君有是臣以同德相遇其道可</span>
<span class='tline' id='l259' data-llen='5934:5961'><a onclick="displayPageImage('KR1a0047', 'WYG', '020-15a' );" name="020-15a" class="pb">[020-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5961:5984'>　以大行於天下矣蘇東坡曰隂之長自九二之亡而</span>
<span class='tline' id='l261' data-llen='5984:6007'>　後為遯始无臣也自九五之亡而後為剥始无君也</span>
<span class='tline' id='l262' data-llen='6007:6030'>　姤之世上有君下有臣君子之欲有為无所不可故</span>
<span class='tline' id='l263' data-llen='6030:6053'>　曰剛遇中正天下大行也夫當姤之時以天地君臣</span>
<span class='tline' id='l264' data-llen='6053:6076'>　相遇之義論之如此其不可廢也豈不大哉故贊之</span>
<span class='tline' id='l265' data-llen='6076:6099'>　曰姤之時義大矣哉程河南曰天地不相遇則萬物</span>
<span class='tline' id='l266' data-llen='6099:6122'>　不生君臣不相遇則政治不興聖賢不相遇則道德</span>
<span class='tline' id='l267' data-llen='6122:6145'>　不亨萬物不相遇則功用不成姤之時與義皆甚大</span>
<span class='tline' id='l268' data-llen='6145:6172'><a onclick="displayPageImage('KR1a0047', 'WYG', '020-15b' );" name="020-15b" class="pb">[020-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6172:6195'>　也司馬溫公曰姤消卦也孔子何大焉夫世之治亂</span>
<span class='tline' id='l270' data-llen='6195:6218'>　人之窮通事之成敗不可以力致也不可以數求也</span>
<span class='tline' id='l271' data-llen='6218:6241'>　遇與不遇而已矣舜遇堯而五典克從百揆時叙禹</span>
<span class='tline' id='l272' data-llen='6241:6264'>　遇舜而地平天成六府三事允治伊尹遇成湯而格</span>
<span class='tline' id='l273' data-llen='6264:6287'>　於皇天師尚父遇文王而天下大定姤之時義豈不</span>
<span class='tline' id='l274' data-llen='6287:6292'>　大哉</span>
<span class='tline' id='l275' data-llen='6292:6308'>象曰天下有風姤后以施命誥四方</span>
<span class='tline' id='l276' data-llen='6308:6331'>　天為尊矣其所以與萬物相遇者以有風也故風一</span>
<span class='tline' id='l277' data-llen='6331:6358'><a onclick="displayPageImage('KR1a0047', 'WYG', '020-16a' );" name="020-16a" class="pb">[020-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6358:6381'>　披拂而萬物為之鼓舞而感動焉故曰風者天之號</span>
<span class='tline' id='l279' data-llen='6381:6404'>　令也人君之尊天也其所以與民相遇者亦如風之</span>
<span class='tline' id='l280' data-llen='6404:6427'>　於萬物焉則能使之鼓舞而感動者矣故曰后以施</span>
<span class='tline' id='l281' data-llen='6427:6450'>　命誥四方盖天之所以與萬物相遇者莫㨗於風而</span>
<span class='tline' id='l282' data-llen='6450:6473'>　人君之所以與萬民相遇者亦莫疾於施命故也然</span>
<span class='tline' id='l283' data-llen='6473:6496'>　不曰號不曰令而曰命云者盖命天理也天下之事</span>
<span class='tline' id='l284' data-llen='6496:6519'>　惟天理不容偽以偽言告之施之跬步不可也況四</span>
<span class='tline' id='l285' data-llen='6519:6542'>　方乎盤庚曰王播告之修不匿厥㫖罔有逸言民用</span>
<span class='tline' id='l286' data-llen='6542:6569'><a onclick="displayPageImage('KR1a0047', 'WYG', '020-16b' );" name="020-16b" class="pb">[020-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6569:6592'>　丕變夫人君之所以誥四方也尚容有或匿之㫖而</span>
<span class='tline' id='l288' data-llen='6592:6615'>　不能无或逸之言欲天下之丕變也難矣故人君之</span>
<span class='tline' id='l289' data-llen='6615:6638'>　尊天也其一話一言亦无違天理而巳矣夫天理所</span>
<span class='tline' id='l290' data-llen='6638:6661'>　在初无定體在天則曰天命在君則曰君命生死予</span>
<span class='tline' id='l291' data-llen='6661:6684'>　奪物无不聼者非謂天與君之尊而聼之也聼夫理</span>
<span class='tline' id='l292' data-llen='6684:6707'>　而已矣及其失也則不然朝號暮令而誠意不加家</span>
<span class='tline' id='l293' data-llen='6707:6730'>　至戸曉而衆心愈玩此所謂徒掛牆壁之具爾又安</span>
<span class='tline' id='l294' data-llen='6730:6746'>　知姤之象有所謂施命之㫖也哉</span>
<span class='tline' id='l295' data-llen='6746:6773'><a onclick="displayPageImage('KR1a0047', 'WYG', '020-17a' );" name="020-17a" class="pb">[020-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6773:6796'>初六繫于金柅貞吉有攸徃見凶羸豕孚蹢躅象曰繫</span>
<span class='tline' id='l297' data-llen='6796:6805'>于金柅柔道牽也</span>
<span class='tline' id='l298' data-llen='6805:6828'>　夫姤之所以為姤者在此一爻也而吉與凶實於此</span>
<span class='tline' id='l299' data-llen='6828:6851'>　乎判何也有以制之則吉无以制之則凶故也夫所</span>
<span class='tline' id='l300' data-llen='6851:6874'>　謂制之之道何也曰猶之止物也必有鎮重之器止</span>
<span class='tline' id='l301' data-llen='6874:6897'>　之使勿動也柅之為器所以止物也而金為之所謂</span>
<span class='tline' id='l302' data-llen='6897:6920'>　鎮重之器者也此九二之象也初之一陰始生君子</span>
<span class='tline' id='l303' data-llen='6920:6943'>　懼其動也從而牽繫之於其所謂金柅者使柔道於</span>
<span class='tline' id='l304' data-llen='6943:6970'><a onclick="displayPageImage('KR1a0047', 'WYG', '020-17b' );" name="020-17b" class="pb">[020-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6970:6993'>　此止而不得有所徃則君子小人各正其位此吉也</span>
<span class='tline' id='l306' data-llen='6993:7016'>　故曰有以制之則吉苟或不然在我者鎮重之器有</span>
<span class='tline' id='l307' data-llen='7016:7039'>　所不足則彼失所繫而縱其所徃故陰日長而陽日</span>
<span class='tline' id='l308' data-llen='7039:7062'>　消小人日進而君子日退必見凶害矣故曰无以制</span>
<span class='tline' id='l309' data-llen='7062:7085'>　之則凶初六爻辭聖人旣設吉凶兩端使君子知所</span>
<span class='tline' id='l310' data-llen='7085:7108'>　戒矣然慮之也深而防之也周故又設羸豕之象使</span>
<span class='tline' id='l311' data-llen='7108:7131'>　君子不以一陰之微而忽之也夫豕醜穢之畜也而</span>
<span class='tline' id='l312' data-llen='7131:7154'>　且羸弱冝若无足慮者此一陰在下之象也然徒知</span>
<span class='tline' id='l313' data-llen='7154:7181'><a onclick="displayPageImage('KR1a0047', 'WYG', '020-18a' );" name="020-18a" class="pb">[020-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7181:7204'>　今日如是之羸豕而不信其能蹢躅而害物則誤矣</span>
<span class='tline' id='l315' data-llen='7204:7227'>　一陰微而在下可謂羸矣然徒知今日如是之一陰</span>
<span class='tline' id='l316' data-llen='7227:7250'>　而不信其能強盛而害陽不亦誤乎故曰羸豕孚蹢</span>
<span class='tline' id='l317' data-llen='7250:7273'>　躅此聖人重設其戒也朱子發曰一陰雖弱方來也</span>
<span class='tline' id='l318' data-llen='7273:7296'>　五陽雖盛旣徃也其可忽諸自古禍亂或始於牀笫</span>
<span class='tline' id='l319' data-llen='7296:7319'>　之近給使之賤夷裔荒服之逺易而忽之馴致大亂</span>
<span class='tline' id='l320' data-llen='7319:7342'>　反求其故必本於剛正不足若柔道有牽君子小人</span>
<span class='tline' id='l321' data-llen='7342:7355'>　各當其分禍亂何由而作</span>
<span class='tline' id='l322' data-llen='7355:7382'><a onclick="displayPageImage('KR1a0047', 'WYG', '020-18b' );" name="020-18b" class="pb">[020-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7382:7404'>九二包有魚无咎不利賔象曰包有魚義不及賔也</span>
<span class='tline' id='l324' data-llen='7404:7427'>　東坡曰姤者主求民之時非民求主之時也故近而</span>
<span class='tline' id='l325' data-llen='7427:7450'>　先者得之逺而後者不得也不論其應與否也河南</span>
<span class='tline' id='l326' data-llen='7450:7473'>　曰在他卦則初正應於四在姤則以遇為重此二之</span>
<span class='tline' id='l327' data-llen='7473:7496'>　於初則曰包有魚四之於初則曰包无魚夫魚陰物</span>
<span class='tline' id='l328' data-llen='7496:7519'>　也貪餌而善逝民之象也初六是也當遇之初二與</span>
<span class='tline' id='l329' data-llen='7519:7542'>　初相遇為宻也故近而包之則曰有魚矣何也盖无</span>
<span class='tline' id='l330' data-llen='7542:7565'>　常懷者民也近之則親逺之則疎二居近民之位而</span>
<span class='tline' id='l331' data-llen='7565:7592'><a onclick="displayPageImage('KR1a0047', 'WYG', '020-19a' );" name="020-19a" class="pb">[020-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7592:7616'>　有遇民之道故民亦從而親之盖理𫝑然也又何咎</span>
<span class='tline' id='l333' data-llen='7616:7639'>　乎賔謂四也夫初旣主二則四雖初之應也然其勢</span>
<span class='tline' id='l334' data-llen='7639:7662'>　睽隔而阻於外故以賔目之夫初六之民旣主於二</span>
<span class='tline' id='l335' data-llen='7662:7685'>　此豈四之利歟故曰不利賔盖以理義言之一民不</span>
<span class='tline' id='l336' data-llen='7685:7708'>　可以事二君初旣主二則義不及四明矣而二有之</span>
<span class='tline' id='l337' data-llen='7708:7731'>　庸何咎也不然則民將散亂无所主制而羣小之禍</span>
<span class='tline' id='l338' data-llen='7731:7754'>　作於下矣豈特賔之不利乎為九二者亦將岌岌乎</span>
<span class='tline' id='l339' data-llen='7754:7778'>　殆矣然則九二之包有魚也亦其𫝑不得不有之也</span>
<span class='tline' id='l340' data-llen='7778:7805'><a onclick="displayPageImage('KR1a0047', 'WYG', '020-19b' );" name="020-19b" class="pb">[020-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7805:7820'>　何也巳亂之道无出乎此故也</span>
<span class='tline' id='l342' data-llen='7820:7843'>九三臀无膚其行次且厲无大咎象曰其行次且行未</span>
<span class='tline' id='l343' data-llen='7843:7847'>牽也</span>
<span class='tline' id='l344' data-llen='7847:7870'>　夫初六之民旣主於二四其正應也義且不及三何</span>
<span class='tline' id='l345' data-llen='7870:7893'>　有焉三若乘二而求與初遇失所安也故曰臀无膚</span>
<span class='tline' id='l346' data-llen='7893:7916'>　夫乘二既不安也則當反乎其處可也而遇情未忘</span>
<span class='tline' id='l347' data-llen='7916:7939'>　不能遽去而有遲遲顧戀之態故曰其行次且雖然</span>
<span class='tline' id='l348' data-llen='7939:7962'>　九三剛而正也剛而正則知其非義之遇而不可以</span>
<span class='tline' id='l349' data-llen='7962:7989'><a onclick="displayPageImage('KR1a0047', 'WYG', '020-20a' );" name="020-20a" class="pb">[020-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7989:8012'>　過求也而自厲自警雖有爭初之咎可以少損矣故</span>
<span class='tline' id='l351' data-llen='8012:8035'>　曰厲无大咎然三既知厲矣未能无咎而止曰无大</span>
<span class='tline' id='l352' data-llen='8035:8058'>　咎何也曰如知其非義也斯速巳矣可也今也雖其</span>
<span class='tline' id='l353' data-llen='8058:8081'>　行也未牽繫於初而猶不免於次且焉故其咎未可</span>
<span class='tline' id='l354' data-llen='8081:8104'>　能盡无也夫當遇之時一陰在下衆陽之情皆所欲</span>
<span class='tline' id='l355' data-llen='8104:8127'>　遇也然相遇之道不貴踰越以三之剛正固不宜非</span>
<span class='tline' id='l356' data-llen='8127:8150'>　義以求遇然不免於此者盖巽其窮也躁而三者巽</span>
<span class='tline' id='l357' data-llen='8150:8173'>　之窮故也凡人不能自反自克以道制欲而安其素</span>
<span class='tline' id='l358' data-llen='8173:8200'><a onclick="displayPageImage('KR1a0047', 'WYG', '020-20b' );" name="020-20b" class="pb">[020-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8200:8223'>　分者皆躁之為也故聖人於此以厲責之夫姤之三</span>
<span class='tline' id='l360' data-llen='8223:8242'>　與夬之四亦无異辭也姤也者夬之反也</span>
<span class='tline' id='l361' data-llen='8242:8260'>九四包无魚起凶象曰无魚之凶逺民也</span>
<span class='tline' id='l362' data-llen='8260:8283'>　夫逺民者民亦逺之近民者民亦近之九四逺而包</span>
<span class='tline' id='l363' data-llen='8283:8306'>　初遂失其應而曰无魚盖失遇民之道故也夫遇民</span>
<span class='tline' id='l364' data-llen='8306:8329'>　之道不可逺也四之无魚而其起也凶祸隨之而象</span>
<span class='tline' id='l365' data-llen='8329:8352'>　則以逺民罪之云者此非四之逺民也乃四之自逺</span>
<span class='tline' id='l366' data-llen='8352:8375'>　也何也上之人有所動起也而輒罹其凶曽无親上</span>
<span class='tline' id='l367' data-llen='8375:8402'><a onclick="displayPageImage('KR1a0047', 'WYG', '020-21a' );" name="020-21a" class="pb">[020-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8402:8425'>　死長之民非自逺而何魯昭公之去季氏也宋樂祁</span>
<span class='tline' id='l369' data-llen='8425:8448'>　譏之曰政在季氏三世矣魯君喪政四公矣无民而</span>
<span class='tline' id='l370' data-llen='8448:8471'>　能逞其志者未之有也魯君失民矣靖以待命猶可</span>
<span class='tline' id='l371' data-llen='8471:8494'>　也動必憂矣旣而昭公伐季氏果不勝而死於外以</span>
<span class='tline' id='l372' data-llen='8494:8517'>　是觀之无魚之凶吁可畏也盖嘗因是而論之姤之</span>
<span class='tline' id='l373' data-llen='8517:8540'>　初與四其正應也初不四之應而惟二之遇何也逺</span>
<span class='tline' id='l374' data-llen='8540:8563'>　與近之間也有夏之民癸之民也民不癸之應而湯</span>
<span class='tline' id='l375' data-llen='8563:8586'>　之遇癸實逺之而湯實近之故也有商之民辛之民</span>
<span class='tline' id='l376' data-llen='8586:8613'><a onclick="displayPageImage('KR1a0047', 'WYG', '020-21b' );" name="020-21b" class="pb">[020-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8613:8636'>　也民不辛之應而文武之遇辛實逺之而文與武實</span>
<span class='tline' id='l378' data-llen='8636:8659'>　近之故也然則古人所謂民无常懷懷於有仁云者</span>
<span class='tline' id='l379' data-llen='8659:8682'>　此非民之无常也上之人所以遇之之道无常故也</span>
<span class='tline' id='l380' data-llen='8682:8705'>九五以杞包瓜含章有隕自天象曰九五含章中正也</span>
<span class='tline' id='l381' data-llen='8705:8716'>有隕自天志不舍命也</span>
<span class='tline' id='l382' data-llen='8716:8739'>　張子厚曰杞周於下者也夫杞枸檵也木之美者也</span>
<span class='tline' id='l383' data-llen='8739:8762'>　其才高其葉大而䕃故周於下九五之象也而瓜者</span>
<span class='tline' id='l384' data-llen='8762:8785'>　草之蓏者也滋於此而蔓於彼其實甘脆虆虆然也</span>
<span class='tline' id='l385' data-llen='8785:8812'><a onclick="displayPageImage('KR1a0047', 'WYG', '020-22a' );" name="020-22a" class="pb">[020-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8812:8835'>　亦民之象也夫瓜之潰也必自内始初六之陰自内</span>
<span class='tline' id='l387' data-llen='8835:8858'>　卦而長之象也九五當陰長之時處高而强盛必當</span>
<span class='tline' id='l388' data-llen='8858:8882'>　有以芘乎下而豫防乎民之潰故有以杞包𤓰之象</span>
<span class='tline' id='l389' data-llen='8882:8905'>　子厚所謂厚下以防中潰是也夫以九五居中而正</span>
<span class='tline' id='l390' data-llen='8905:8928'>　者也當陰長之時有中正之美含之以俟天命何所</span>
<span class='tline' id='l391' data-llen='8928:8951'>　容其心哉故當是時也一陰浸長陽道消剥者天也</span>
<span class='tline' id='l392' data-llen='8951:8974'>　厚下以防中潰者人也在我者未中歟未正歟吾之</span>
<span class='tline' id='l393' data-llen='8974:8997'>　憂也在我者旣中矣既正矣雖或不遇而至隕越者</span>
<span class='tline' id='l394' data-llen='8997:9024'><a onclick="displayPageImage('KR1a0047', 'WYG', '020-22b' );" name="020-22b" class="pb">[020-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='9024:9047'>　則亦天之命也吾獨奈之何哉故含章以俟天命者</span>
<span class='tline' id='l396' data-llen='9047:9070'>　九五之志也子厚所謂盡人謀而聼天命是也雖然</span>
<span class='tline' id='l397' data-llen='9070:9093'>　命天理也在天謂之命在人則中正之德是也中正</span>
<span class='tline' id='l398' data-llen='9093:9116'>　之德藴蓄於内則在我之外无别有天矣故人謀旣</span>
<span class='tline' id='l399' data-llen='9116:9139'>　盡天命在是天人之理相合而不相舍則天命之修</span>
<span class='tline' id='l400' data-llen='9139:9162'>　短又在我而不在天矣夫何隕越之有哉昔召公作</span>
<span class='tline' id='l401' data-llen='9162:9185'>　召誥一書以誥成王專以天命告之也然一書之㫖</span>
<span class='tline' id='l402' data-llen='9185:9208'>　則在於祈天永命之一語而已爾及吾求其所以祈</span>
<span class='tline' id='l403' data-llen='9208:9235'><a onclick="displayPageImage('KR1a0047', 'WYG', '020-23a' );" name="020-23a" class="pb">[020-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9235:9258'>　天永命云者則又不過於敬吾之德焉觀其悉數夏</span>
<span class='tline' id='l405' data-llen='9258:9281'>　商而告之曰我不敢知曰有夏服天命惟有歴年我</span>
<span class='tline' id='l406' data-llen='9281:9304'>　不敢知曰不其延惟不敬厥德乃早墜厥命我不敢</span>
<span class='tline' id='l407' data-llen='9304:9327'>　知曰有殷受天命惟有歴年我不敢知曰不其延惟</span>
<span class='tline' id='l408' data-llen='9327:9350'>　不敬厥德乃早墜厥命夫有歴年與不其延或修或</span>
<span class='tline' id='l409' data-llen='9350:9373'>　短召公以為凡此皆天命也命在天故皆非我所敢</span>
<span class='tline' id='l410' data-llen='9373:9396'>　知也然我所以敢知者惟知不敬厥德乃早墜厥命</span>
<span class='tline' id='l411' data-llen='9396:9419'>　云爾然則厥命之早墜云者乃在於厥德之不敬而</span>
<span class='tline' id='l412' data-llen='9419:9446'><a onclick="displayPageImage('KR1a0047', 'WYG', '020-23b' );" name="020-23b" class="pb">[020-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9446:9469'>　疾於敬德者又祈天永命之要學也故曰肆惟王其</span>
<span class='tline' id='l414' data-llen='9469:9492'>　疾敬德王其德之用祈天永命嗚呼吾以是知九五</span>
<span class='tline' id='l415' data-llen='9492:9515'>　有中正之德志不舍命其能祈天永命矣有隕自天</span>
<span class='tline' id='l416' data-llen='9515:9522'>　非所患也</span>
<span class='tline' id='l417' data-llen='9522:9541'>上九姤其角吝无咎象曰姤其角上窮吝也</span>
<span class='tline' id='l418' data-llen='9541:9564'>　剛居一卦之上亢窮而无所遇角之象也夫相遇之</span>
<span class='tline' id='l419' data-llen='9564:9587'>　道不可逺也以九四之於初也雖應而无所遇故象</span>
<span class='tline' id='l420' data-llen='9587:9610'>　以逺民罪之況上九乎盖亢則自絶剛則喜觸以是</span>
<span class='tline' id='l421' data-llen='9610:9637'><a onclick="displayPageImage('KR1a0047', 'WYG', '020-24a' );" name="020-24a" class="pb">[020-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9637:9660'>　遇人人望而畏却矣其誰與遇哉噫當遇之時而无</span>
<span class='tline' id='l423' data-llen='9660:9683'>　與之遇何吝如之夫我有遇人之道而人不我遇則</span>
<span class='tline' id='l424' data-llen='9683:9706'>　其過在人然孟子於此猶有言曰仁者愛人有禮者</span>
<span class='tline' id='l425' data-llen='9706:9729'>　敬人愛人者人恒愛之敬人者人恒敬之有人於此</span>
<span class='tline' id='l426' data-llen='9729:9752'>　其待我以横逆則君子必自反也曰我必不仁也必</span>
<span class='tline' id='l427' data-llen='9752:9775'>　無禮也此物奚冝至哉自反而仁矣自反而有禮矣</span>
<span class='tline' id='l428' data-llen='9775:9798'>　其横逆由是也君子又自反也曰我必不忠矣自反</span>
<span class='tline' id='l429' data-llen='9798:9821'>　而忠矣其横逆由是也君子至此則不得已而以妄</span>
<span class='tline' id='l430' data-llen='9821:9848'><a onclick="displayPageImage('KR1a0047', 'WYG', '020-24b' );" name="020-24b" class="pb">[020-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9848:9871'>　人目之以禽獸侣之由是觀之則我无遇人之道而</span>
<span class='tline' id='l432' data-llen='9871:9894'>　人不我遇則其過又誰在乎噫在我而已矣此上九</span>
<span class='tline' id='l433' data-llen='9894:9917'>　之姤其角无與之遇旣以為吝也而又无所歸其咎</span>
<span class='tline' id='l434' data-llen='9917:9940'>　也噫是咎也旣无所歸歸之已可也故又責之曰无</span>
<span class='tline' id='l435' data-llen='9940:9944'>　咎</span>
<span class='tline' id='l436' data-llen='9944:9947'>　</span>
<span class='tline' id='l437' data-llen='9947:9950'>　</span>
<span class='tline' id='l438' data-llen='9950:9960'>　童溪易傳卷二十</span>
</p>
<p>
</p>
  </div>
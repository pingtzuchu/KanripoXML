<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0047', 'WYG', '017-1a' );" name="017-1a" class="pb">[017-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　童溪易傳卷十七　　　　宋　王宗傳　撰</span><br/>
<span class='tline' id='l10' data-llen='211:238'>䷤<span class='krp-note'>離下/巽上</span>家人利女貞彖曰家人女正位乎内男正位</span><br/>
<span class='tline' id='l11' data-llen='238:261'>乎外男女正天地之大義也家人有嚴君焉又母之謂</span><br/>
<span class='tline' id='l12' data-llen='261:284'>也父父子子兄兄弟弟夫夫婦婦而家道正正家而天</span><br/>
<span class='tline' id='l13' data-llen='284:289'>下定矣</span><br/>
<span class='tline' id='l14' data-llen='289:312'>　易有同人焉有家人焉同人之道在於无所不同故</span><br/>
<span class='tline' id='l15' data-llen='312:335'>　其卦德曰同人于野亨家人之道在於无所不正故</span><br/>
<span class='tline' id='l16' data-llen='335:361'><a onclick="displayPageImage('KR1a0047', 'WYG', '017-1b' );" name="017-1b" class="pb">[017-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='361:384'>　其卦徳曰利女貞何者正家之道以女正為之本亦</span><br/>
<span class='tline' id='l18' data-llen='384:407'>　以女正為成功女而正則家之正可知矣孔子曰惟</span><br/>
<span class='tline' id='l19' data-llen='407:430'>　女子與小人為難養也近之則不孫逺之則怨此豈</span><br/>
<span class='tline' id='l20' data-llen='430:453'>　易正也邪今而女正則亦无所不正矣故家人以女</span><br/>
<span class='tline' id='l21' data-llen='453:476'>　貞為利其在爻則六二六四是也女正位乎内男正</span><br/>
<span class='tline' id='l22' data-llen='476:499'>　位乎外此即六二九五二爻以明男女之位正也家</span><br/>
<span class='tline' id='l23' data-llen='499:522'>　人有嚴君焉父母之謂也此即九三上九二爻以論</span><br/>
<span class='tline' id='l24' data-llen='522:545'>　父母之為嚴君也父父子子兄兄弟弟夫夫婦婦而</span><br/>
<span class='tline' id='l25' data-llen='545:571'><a onclick="displayPageImage('KR1a0047', 'WYG', '017-2a' );" name="017-2a" class="pb">[017-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='571:594'>　家道正此又謂自初至上六爻之皆得其正也或曰</span><br/>
<span class='tline' id='l27' data-llen='594:617'>　初九六二九三六四九五正也上九正乎曰家人以</span><br/>
<span class='tline' id='l28' data-llen='617:640'>　隂居陽位則非正也以陽剛居一卦之上詎非正乎</span><br/>
<span class='tline' id='l29' data-llen='640:663'>　夫以六居二而位乎内卦之中此女正位乎内也以</span><br/>
<span class='tline' id='l30' data-llen='663:686'>　九居五而位乎外卦之中此男正位乎外也男女各</span><br/>
<span class='tline' id='l31' data-llen='686:709'>　正其位則尊卑上下之義得矣然此非人為之所能</span><br/>
<span class='tline' id='l32' data-llen='709:732'>　為也盖天地之大義然也何者論天地化育之功則</span><br/>
<span class='tline' id='l33' data-llen='732:755'>　雖由於二氣之交感然上下之位固有所謂不易者</span><br/>
<span class='tline' id='l34' data-llen='755:781'><a onclick="displayPageImage('KR1a0047', 'WYG', '017-2b' );" name="017-2b" class="pb">[017-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='781:804'>　矣此其義之大者夫六二九五男女之象也則九三</span><br/>
<span class='tline' id='l36' data-llen='804:827'>　上九父母之象也何者二與五各在一卦之中而三</span><br/>
<span class='tline' id='l37' data-llen='827:850'>　與上各在一卦之上故也是故男女則欲其正而父</span><br/>
<span class='tline' id='l38' data-llen='850:873'>　母則欲其嚴二與五隂居隂陽居陽正也九三上九</span><br/>
<span class='tline' id='l39' data-llen='873:896'>　剛而過中嚴也故父母俱稱嚴君焉以其各尸内外</span><br/>
<span class='tline' id='l40' data-llen='896:919'>　之尊故也李博士元量曰九三上九父母之嚴者謂</span><br/>
<span class='tline' id='l41' data-llen='919:942'>　之君則主於出命以正一家猶國之有君焉有國者</span><br/>
<span class='tline' id='l42' data-llen='942:965'>　主於義過於義者常至於陽恩故為君者欲如父母</span><br/>
<span class='tline' id='l43' data-llen='965:991'><a onclick="displayPageImage('KR1a0047', 'WYG', '017-3a' );" name="017-3a" class="pb">[017-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='991:1014'>　之子萬民書以元后作民父母是也有家者主於恩</span><br/>
<span class='tline' id='l45' data-llen='1014:1037'>　過於恩者常至於害義故為父母者欲如君之正一</span><br/>
<span class='tline' id='l46' data-llen='1037:1060'>　家易以父母為嚴君是也夫一家之中有父子焉有</span><br/>
<span class='tline' id='l47' data-llen='1060:1083'>　兄弟焉有夫婦焉曰父父子子則父子各盡其道也</span><br/>
<span class='tline' id='l48' data-llen='1083:1106'>　曰兄兄弟弟則兄弟各盡其道也曰夫夫婦婦則夫</span><br/>
<span class='tline' id='l49' data-llen='1106:1129'>　婦各盡其道也尊卑上下各盡其道則家道庸有不</span><br/>
<span class='tline' id='l50' data-llen='1129:1152'>　正矣乎家道既正則天下庸有不定矣乎盖風化自</span><br/>
<span class='tline' id='l51' data-llen='1152:1175'>　近始天下者一家之積也治天下之道即治一家之</span><br/>
<span class='tline' id='l52' data-llen='1175:1201'><a onclick="displayPageImage('KR1a0047', 'WYG', '017-3b' );" name="017-3b" class="pb">[017-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1201:1225'>　道也家道正於此天下定於彼矣故聖人於此又要其</span><br/>
<span class='tline' id='l54' data-llen='1225:1249'>　必至之效而終之曰正家而天下定矣不云正家以正</span><br/>
<span class='tline' id='l55' data-llen='1249:1273'>　天下而云正家而天下定矣此又有所謂自然之感通</span><br/>
<span class='tline' id='l56' data-llen='1273:1297'>　而无逺近内外之間焉經曰惟神也故不疾而速不行</span><br/>
<span class='tline' id='l57' data-llen='1297:1319'>　而至此自然之感通而无逺近内外之間者然也</span><br/>
<span class='tline' id='l58' data-llen='1319:1339'>象曰風自火出家人君子以言有物而行有恒</span><br/>
<span class='tline' id='l59' data-llen='1339:1362'>　風者變化之物者也火者著見之物者也風自火出</span><br/>
<span class='tline' id='l60' data-llen='1362:1385'>　則外之有所化者由於内之有所著見乎外者也夫</span><br/>
<span class='tline' id='l61' data-llen='1385:1411'><a onclick="displayPageImage('KR1a0047', 'WYG', '017-4a' );" name="017-4a" class="pb">[017-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1411:1434'>　正家而天下定者家人之道然也在内者无所著見</span><br/>
<span class='tline' id='l63' data-llen='1434:1457'>　於外則在外者亦何所觀而化乎故曰風自火出為</span><br/>
<span class='tline' id='l64' data-llen='1457:1480'>　家人之象君子觀此象以為風化之本皆自内出故</span><br/>
<span class='tline' id='l65' data-llen='1480:1503'>　一言一行不敢易焉言有物而行有恒此君子不敢</span><br/>
<span class='tline' id='l66' data-llen='1503:1526'>　易其在我者然也夫有形可指謂之物言而有物此</span><br/>
<span class='tline' id='l67' data-llen='1526:1549'>　誠然之言也不改其度謂之恒行而有恒此誠然之</span><br/>
<span class='tline' id='l68' data-llen='1549:1572'>　行也君子之言行其不敢易也若此則自内而出者</span><br/>
<span class='tline' id='l69' data-llen='1572:1595'>　足以著見乎外矣彼得之觀感者庸有不化矣乎故</span><br/>
<span class='tline' id='l70' data-llen='1595:1621'><a onclick="displayPageImage('KR1a0047', 'WYG', '017-4b' );" name="017-4b" class="pb">[017-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1621:1644'>　夫君子之言行所謂著見乎外者火之象也得之觀</span><br/>
<span class='tline' id='l72' data-llen='1644:1660'>　感而无不化者風自火出之象也</span><br/>
<span class='tline' id='l73' data-llen='1660:1678'>初九閑有家悔亡象曰閑有家志未變也</span><br/>
<span class='tline' id='l74' data-llen='1678:1701'>　初正家之始也九以剛明之才當正家之始宜如何</span><br/>
<span class='tline' id='l75' data-llen='1701:1724'>　哉曰正家之道莫先於制其始始之不制末如之何</span><br/>
<span class='tline' id='l76' data-llen='1724:1747'>　矣人有常言涓涓不遏將成江河毫末不去將尋斧</span><br/>
<span class='tline' id='l77' data-llen='1747:1770'>　柯此言始之在所制也夫一家之内有長幼焉有男</span><br/>
<span class='tline' id='l78' data-llen='1770:1793'>　女焉當正家之始苟不有以制其變於未然之初則</span><br/>
<span class='tline' id='l79' data-llen='1793:1819'><a onclick="displayPageImage('KR1a0047', 'WYG', '017-5a' );" name="017-5a" class="pb">[017-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1819:1842'>　長幼失序男女无别害恩義害倫理將自此始也能</span><br/>
<span class='tline' id='l81' data-llen='1842:1865'>　无悔乎故曰閑有家悔亡而象曰閑有家志未變也</span><br/>
<span class='tline' id='l82' data-llen='1865:1888'>　夫惟於其志意未變之初而盡其所以防閑之道謹</span><br/>
<span class='tline' id='l83' data-llen='1888:1911'>　其序嚴其别无使凟亂而失其有家之則此悔之所</span><br/>
<span class='tline' id='l84' data-llen='1911:1934'>　以亡也程曰不云亡悔者羣居必有悔以能防閑故</span><br/>
<span class='tline' id='l85' data-llen='1934:1957'>　亡爾魯桓公之於文姜也不能防閑之使為二國之</span><br/>
<span class='tline' id='l86' data-llen='1957:1980'>　患故詩人所為賦敝笱也鄭莊公之於叔叚也不知</span><br/>
<span class='tline' id='l87' data-llen='1980:2003'>　早為之所遂至於同氣交兵故激祭仲蔓草之諫此</span><br/>
<span class='tline' id='l88' data-llen='2003:2029'><a onclick="displayPageImage('KR1a0047', 'WYG', '017-5b' );" name="017-5b" class="pb">[017-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2029:2046'>　无他不知家人初九閑有家之戒也</span><br/>
<span class='tline' id='l90' data-llen='2046:2068'>六二无攸遂在中饋貞吉象曰六二之吉順以巽也</span><br/>
<span class='tline' id='l91' data-llen='2068:2091'>　六二以柔順之德居中履正而與九五居相應之地</span><br/>
<span class='tline' id='l92' data-llen='2091:2114'>　夫何為哉陽倡而隂和男行而女隨而已故曰无攸</span><br/>
<span class='tline' id='l93' data-llen='2114:2137'>　遂遂專也語曰遂事不諫以謂夫人旣專是事也何</span><br/>
<span class='tline' id='l94' data-llen='2137:2160'>　諫之云爾春秋傳曰大夫无遂事示不敢專也而或</span><br/>
<span class='tline' id='l95' data-llen='2160:2183'>　專之故春秋之所為書也如公子遂如京師遂如晉</span><br/>
<span class='tline' id='l96' data-llen='2183:2206'>　是也此坤所謂先迷也九五二之應也則二者亦何</span><br/>
<span class='tline' id='l97' data-llen='2206:2232'><a onclick="displayPageImage('KR1a0047', 'WYG', '017-6a' );" name="017-6a" class="pb">[017-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2232:2255'>　敢有先迷之失乎此所以无攸遂也夫所謂无攸遂</span><br/>
<span class='tline' id='l99' data-llen='2255:2278'>　云者示不敢有所專也然六二之職其亦有所專矣</span><br/>
<span class='tline' id='l100' data-llen='2278:2301'>　乎曰有之在中饋是也此六二所專之職也盖九五</span><br/>
<span class='tline' id='l101' data-llen='2301:2324'>　在上二當以巽順之道承事之凡九五之事旣不敢</span><br/>
<span class='tline' id='l102' data-llen='2324:2347'>　專其所專者專其職守而巳婦人之職守亦不過曰</span><br/>
<span class='tline' id='l103' data-llen='2347:2370'>　奉祭祀饋飲食而已此外无他事也詩曰無非無儀</span><br/>
<span class='tline' id='l104' data-llen='2370:2393'>　惟酒食是議是也故詩有采蘩以奉祭祀為不失職</span><br/>
<span class='tline' id='l105' data-llen='2393:2416'>　采蘋以供祭祀為能循法度此雖指夫人與大夫妻</span><br/>
<span class='tline' id='l106' data-llen='2416:2442'><a onclick="displayPageImage('KR1a0047', 'WYG', '017-6b' );" name="017-6b" class="pb">[017-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2442:2465'>　而云也然推而上之推而下之其職守莫不然也夫</span><br/>
<span class='tline' id='l108' data-llen='2465:2488'>　是之謂貞而吉也盖不順則不能順承乎上而有先</span><br/>
<span class='tline' id='l109' data-llen='2488:2511'>　迷之失不巽則不能居為下之道而曠其職守故曰</span><br/>
<span class='tline' id='l110' data-llen='2511:2534'>　六二之吉順以巽也夫為人臣之道亦若是而己矣</span><br/>
<span class='tline' id='l111' data-llen='2534:2554'>　故在家人則六二是也若在坤則六三是也</span><br/>
<span class='tline' id='l112' data-llen='2554:2577'>九三家人嗃嗃悔厲吉婦子嘻嘻終吝象曰家人嗃嗃</span><br/>
<span class='tline' id='l113' data-llen='2577:2590'>未失也婦子嘻嘻失家節也</span><br/>
<span class='tline' id='l114' data-llen='2590:2613'>　三處内卦之上主治内之道也故以家人婦子言之</span><br/>
<span class='tline' id='l115' data-llen='2613:2639'><a onclick="displayPageImage('KR1a0047', 'WYG', '017-7a' );" name="017-7a" class="pb">[017-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2639:2662'>　然以九居三剛過者也故云嗃嗃謂剛厲之過也夫</span><br/>
<span class='tline' id='l117' data-llen='2662:2685'>　治家之道不知寛猛適中之為尚而惟嗃嗃然此悔</span><br/>
<span class='tline' id='l118' data-llen='2685:2708'>　也然董之以威束之以禮使在下者肅然而有畏懼</span><br/>
<span class='tline' id='l119' data-llen='2708:2731'>　之心故雖厲而吉何者於家道未為失故也苟惟不</span><br/>
<span class='tline' id='l120' data-llen='2731:2754'>　然使婦子嘻嘻然笑樂無節則終至於恣情適欲棄</span><br/>
<span class='tline' id='l121' data-llen='2754:2777'>　禮亂倫而家道衰微矣故曰終吝而象曰失家節也</span><br/>
<span class='tline' id='l122' data-llen='2777:2800'>　然則與其嘻嘻而失家節也寜嗃嗃而未失也程曰</span><br/>
<span class='tline' id='l123' data-llen='2800:2823'>　在卦非有嘻嘻之象盖對嗃嗃而言謂與其失於放</span><br/>
<span class='tline' id='l124' data-llen='2823:2849'><a onclick="displayPageImage('KR1a0047', 'WYG', '017-7b' );" name="017-7b" class="pb">[017-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2849:2858'>　肆寜過於嚴也</span><br/>
<span class='tline' id='l126' data-llen='2858:2876'>六四富家大吉象曰富家大吉順在位也</span><br/>
<span class='tline' id='l127' data-llen='2876:2899'>　易以隂陽相得為富家人至六四二卦之中也當剛</span><br/>
<span class='tline' id='l128' data-llen='2899:2922'>　柔相際之地而以隂靜之才處之所謂居而有之者</span><br/>
<span class='tline' id='l129' data-llen='2922:2945'>　也故曰富家大吉盖家人六位内外終始俱得其人</span><br/>
<span class='tline' id='l130' data-llen='2945:2968'>　而四以鎮靜无營處近五之位故能大富家之吉則</span><br/>
<span class='tline' id='l131' data-llen='2968:2991'>　五之所委任者得其人可知也夫六四以隂居隂正</span><br/>
<span class='tline' id='l132' data-llen='2991:3014'>　也而以至柔順至剛剛柔相濟而與六二故无忌嫉</span><br/>
<span class='tline' id='l133' data-llen='3014:3040'><a onclick="displayPageImage('KR1a0047', 'WYG', '017-8a' );" name="017-8a" class="pb">[017-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3040:3063'>　之嫌此家道之所以殷富也大抵家人六爻各得其</span><br/>
<span class='tline' id='l135' data-llen='3063:3086'>　正故雖隂陽錯居舉无嫉妬使四也比五而有妬二</span><br/>
<span class='tline' id='l136' data-llen='3086:3109'>　之心使二也應五而有嫉四之嫌又使三也在下而</span><br/>
<span class='tline' id='l137' data-llen='3109:3132'>　侵四之志則四也安能順在此位而大富家之吉乎</span><br/>
<span class='tline' id='l138' data-llen='3132:3151'>　家人之卦徳曰利女貞至於此乎見之矣</span><br/>
<span class='tline' id='l139' data-llen='3151:3172'>九五王假有家勿恤吉象曰王假有家交相愛也</span><br/>
<span class='tline' id='l140' data-llen='3172:3195'>　家人六位俱得其人者以九五為之君也故有家之</span><br/>
<span class='tline' id='l141' data-llen='3195:3218'>　道莫此為至為五者復何憂乎故曰王假有家勿恤</span><br/>
<span class='tline' id='l142' data-llen='3218:3244'><a onclick="displayPageImage('KR1a0047', 'WYG', '017-8b' );" name="017-8b" class="pb">[017-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3244:3267'>　吉假至也恤憂也夫有家之道旣極其至則上下内</span><br/>
<span class='tline' id='l144' data-llen='3267:3290'>　外之心莫不交相親愛此豈復有督責廹促而使之</span><br/>
<span class='tline' id='l145' data-llen='3290:3313'>　然歟故勿恤而吉也夫以二五言之則二爻居相應</span><br/>
<span class='tline' id='l146' data-llen='3313:3336'>　之地二有内助之德而五愛之五有刑家之道而二</span><br/>
<span class='tline' id='l147' data-llen='3336:3359'>　愛之此所謂交相愛也以六爻言之則六爻剛柔各</span><br/>
<span class='tline' id='l148' data-llen='3359:3382'>　得其正而以正道交相親愛此九五所以得為一家</span><br/>
<span class='tline' id='l149' data-llen='3382:3405'>　之主也故以假有家獨歸之五焉以天下言之則王</span><br/>
<span class='tline' id='l150' data-llen='3405:3428'>　者盡此有家之道以逹之天下故親其親以及人之</span><br/>
<span class='tline' id='l151' data-llen='3428:3454'><a onclick="displayPageImage('KR1a0047', 'WYG', '017-9a' );" name="017-9a" class="pb">[017-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3454:3477'>　親長其長以及人之長幼其幼以及人之幼使天下</span><br/>
<span class='tline' id='l153' data-llen='3477:3500'>　之内无逺近无小大无衆寡交相親愛雝雝睦睦濟</span><br/>
<span class='tline' id='l154' data-llen='3500:3523'>　濟有叙若在一堂之上焉則王假有家之道至此又</span><br/>
<span class='tline' id='l155' data-llen='3523:3546'>　无復有加矣故彖曰父父子子兄兄弟弟夫夫婦婦</span><br/>
<span class='tline' id='l156' data-llen='3546:3568'>　而家道正正家而天下定矣盡是道者九五是也</span><br/>
<span class='tline' id='l157' data-llen='3568:3589'>上九有孚威如終吉象曰威如之吉反身之謂也</span><br/>
<span class='tline' id='l158' data-llen='3589:3612'>　家人至上九家道之大成也夫能正家而至於家道</span><br/>
<span class='tline' id='l159' data-llen='3612:3635'>　之大成也豈無所自而致然歟盖正家之道以正身</span><br/>
<span class='tline' id='l160' data-llen='3635:3661'><a onclick="displayPageImage('KR1a0047', 'WYG', '017-9b' );" name="017-9b" class="pb">[017-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3661:3684'>　為本孟子曰天下之本在國國之本在家家之本在</span><br/>
<span class='tline' id='l162' data-llen='3684:3707'>　身其身不正則未有能正家者也況能國與天下乎</span><br/>
<span class='tline' id='l163' data-llen='3707:3730'>　夫家道以嚴終常人之情其於妻孥也則以恩掩義</span><br/>
<span class='tline' id='l164' data-llen='3730:3753'>　其於臣妾也則以慢勝禮語其能以不失其威嚴而</span><br/>
<span class='tline' id='l165' data-llen='3753:3776'>　使家人有祗畏之心者則未也雖然徒能威嚴乎人</span><br/>
<span class='tline' id='l166' data-llen='3776:3799'>　而不能威嚴乎其身則在人者未有能我信而我從</span><br/>
<span class='tline' id='l167' data-llen='3799:3822'>　者故威嚴之道當先施諸其身自反自克使吾之身</span><br/>
<span class='tline' id='l168' data-llen='3822:3845'>　无一毫之可愧焉則將不施威而有自然之威矣何</span><br/>
<span class='tline' id='l169' data-llen='3845:3872'><a onclick="displayPageImage('KR1a0047', 'WYG', '017-10a' );" name="017-10a" class="pb">[017-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3872:3895'>　者人深信之故也有孚威如終吉而象曰威如之吉</span><br/>
<span class='tline' id='l171' data-llen='3895:3918'>　反身之謂也夫家道以嚴終是故吉於用威也然語</span><br/>
<span class='tline' id='l172' data-llen='3918:3941'>　其有自然之威而若未嘗用威而人我從焉者則以</span><br/>
<span class='tline' id='l173' data-llen='3941:3964'>　人之深信我也夫人之深信我者非信乎我之能用</span><br/>
<span class='tline' id='l174' data-llen='3964:3987'>　威乎人也而信我之能用威乎我之身故也夫惟能</span><br/>
<span class='tline' id='l175' data-llen='3987:4010'>　用威乎我之身則所以信乎人也自有不威之威矣</span><br/>
<span class='tline' id='l176' data-llen='4010:4033'>　雖欲人之不我從不可也孟子曰身不行道不行於</span><br/>
<span class='tline' id='l177' data-llen='4033:4056'>　妻子是言也盖為不能用威乎其身而徒用威於人</span><br/>
<span class='tline' id='l178' data-llen='4056:4083'><a onclick="displayPageImage('KR1a0047', 'WYG', '017-10b' );" name="017-10b" class="pb">[017-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4083:4106'>　者設也然則不能用威乎其身而徒能用威於人則</span><br/>
<span class='tline' id='l180' data-llen='4106:4129'>　雖妻子亦不吾信而吾從也況他人乎嗚呼吾以是</span><br/>
<span class='tline' id='l181' data-llen='4129:4152'>　知易之有家人也聖人不以責之家人而責之吾之</span><br/>
<span class='tline' id='l182' data-llen='4152:4157'>　身也</span><br/>
<span class='tline' id='l183' data-llen='4157:4184'>䷥<span class='krp-note'>兊下/離上</span>睽小事吉彖曰睽火動而上澤動而下二女</span><br/>
<span class='tline' id='l184' data-llen='4184:4207'>同居其志不同行說而麗乎明柔進而上行得中而應</span><br/>
<span class='tline' id='l185' data-llen='4207:4230'>乎剛是以小事吉天地睽而其事同也男女睽而其志</span><br/>
<span class='tline' id='l186' data-llen='4230:4250'>通也萬物睽而其事𩔖也睽之時用大矣哉</span><br/>
<span class='tline' id='l187' data-llen='4250:4277'><a onclick="displayPageImage('KR1a0047', 'WYG', '017-11a' );" name="017-11a" class="pb">[017-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4277:4300'>　天下之物自至理之外君子亦聽其勢之如何爾未</span><br/>
<span class='tline' id='l189' data-llen='4300:4323'>　嘗强同之也此易之所以有睽睽乖也睽合離兊以</span><br/>
<span class='tline' id='l190' data-llen='4323:4346'>　成卦離火也兊澤也離為中女兊為少女火動而上</span><br/>
<span class='tline' id='l191' data-llen='4346:4369'>　澤動而下此即離兊之象以言在物之睽也二女同</span><br/>
<span class='tline' id='l192' data-llen='4369:4392'>　居其志不同行此又即離兊之象以言在人之睽也</span><br/>
<span class='tline' id='l193' data-llen='4392:4415'>　說而麗乎明柔進而上行得中而應乎剛此則合離</span><br/>
<span class='tline' id='l194' data-llen='4415:4438'>　兊之義與六五之下應九二以言睽之小事吉也夫</span><br/>
<span class='tline' id='l195' data-llen='4438:4461'>　澤火二物俱以動為用未始不同也然或動而上或</span><br/>
<span class='tline' id='l196' data-llen='4461:4488'><a onclick="displayPageImage('KR1a0047', 'WYG', '017-11b' );" name="017-11b" class="pb">[017-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4488:4511'>　動而下在物之睽有如此者中少二女生而同居亦</span><br/>
<span class='tline' id='l198' data-llen='4511:4534'>　未始不同也然志各有歸其行不同在人之睽有如</span><br/>
<span class='tline' id='l199' data-llen='4534:4557'>　此者即物與人以論睽而睽之義曉然矣兊說也離</span><br/>
<span class='tline' id='l200' data-llen='4557:4580'>　麗也離又為明以說順之道而附麗於離明得所附</span><br/>
<span class='tline' id='l201' data-llen='4580:4603'>　也當睽乖之時說而不麗乎明則私昵之情爾如睽</span><br/>
<span class='tline' id='l202' data-llen='4603:4626'>　何六五之君以柔進而上行居尊得中而下應乎九</span><br/>
<span class='tline' id='l203' data-llen='4626:4649'>　二剛明之臣當是時也雖不能合天下之睽成天下</span><br/>
<span class='tline' id='l204' data-llen='4649:4672'>　之大事則亦可以小濟矣故曰是以小事吉也胡安</span><br/>
<span class='tline' id='l205' data-llen='4672:4699'><a onclick="displayPageImage('KR1a0047', 'WYG', '017-12a' );" name="017-12a" class="pb">[017-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4699:4722'>　定曰夫睽乖之時上下之情異雖有大才徳之人亦</span><br/>
<span class='tline' id='l207' data-llen='4722:4745'>　不能大有所為但小事則可以得吉也天地睽而其</span><br/>
<span class='tline' id='l208' data-llen='4745:4769'>　事同也男女睽而其志通也萬物睽而其事𩔖也睽</span><br/>
<span class='tline' id='l209' data-llen='4769:4792'>　之時用大矣哉此又廣言睽之時用以明天下有不</span><br/>
<span class='tline' id='l210' data-llen='4792:4815'>　同之物而无不同之理也夫天髙地下此天地之睽</span><br/>
<span class='tline' id='l211' data-llen='4815:4838'>　也然二氣交感而成化育之事則同也男陽女隂此</span><br/>
<span class='tline' id='l212' data-llen='4838:4861'>　男女之睽也生而有室家之願而相求之志則通也</span><br/>
<span class='tline' id='l213' data-llen='4861:4884'>　萬物散殊長短小大各各不同此萬物之睽也然賦</span><br/>
<span class='tline' id='l214' data-llen='4884:4911'><a onclick="displayPageImage('KR1a0047', 'WYG', '017-12b' );" name="017-12b" class="pb">[017-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4911:4935'>　性禀命出入生死之事則𩔖也夫睽乖也天下之物</span><br/>
<span class='tline' id='l216' data-llen='4935:4958'>　固有以睽而合者此又物理之不異也聖人明物理</span><br/>
<span class='tline' id='l217' data-llen='4958:4981'>　之不異故天地之大人物之衆聖人不務强同其勢</span><br/>
<span class='tline' id='l218' data-llen='4981:5004'>　而務嘿通其理此所以處睽之時盡睽之用而能和</span><br/>
<span class='tline' id='l219' data-llen='5004:5028'>　合萬𩔖也夫舉天地之大人物之衆聖人以一理通</span><br/>
<span class='tline' id='l220' data-llen='5028:5052'>　之而能合萬𩔖之睽其用若此此天地人物之所不</span><br/>
<span class='tline' id='l221' data-llen='5052:5068'>　外也故賛之曰睽之時用大矣哉</span><br/>
<span class='tline' id='l222' data-llen='5068:5083'>象曰上火下澤睽君子以同而異</span><br/>
<span class='tline' id='l223' data-llen='5083:5110'><a onclick="displayPageImage('KR1a0047', 'WYG', '017-13a' );" name="017-13a" class="pb">[017-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5110:5133'>　火與澤燥濕之性既不同而上下之勢復爾異此睽</span><br/>
<span class='tline' id='l225' data-llen='5133:5156'>　之象然也雖然火與澤以理觀之固亦未嘗不同也</span><br/>
<span class='tline' id='l226' data-llen='5156:5179'>　何也為火者必上為澤者必下此盖理之所謂不得</span><br/>
<span class='tline' id='l227' data-llen='5179:5202'>　不然者夫以理觀之知其不得不如是也非同乎然</span><br/>
<span class='tline' id='l228' data-llen='5202:5225'>　以燥濕之性與夫上下之勢觀之則誠異矣君子之</span><br/>
<span class='tline' id='l229' data-llen='5225:5248'>　心固未嘗欲自異也然或所居之位所守之職有不</span><br/>
<span class='tline' id='l230' data-llen='5248:5271'>　同焉者人曰此異也而君子則曰此即吾之所謂以</span><br/>
<span class='tline' id='l231' data-llen='5271:5294'>　同而異焉爾如孟子論禹稷顔子與曽子子思槩以</span><br/>
<span class='tline' id='l232' data-llen='5294:5321'><a onclick="displayPageImage('KR1a0047', 'WYG', '017-13b' );" name="017-13b" class="pb">[017-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5321:5344'>　同道目之是矣其次若魯之男子以吾之不可學桞</span><br/>
<span class='tline' id='l234' data-llen='5344:5358'>　下惠之可是亦以異而同也</span><br/>
<span class='tline' id='l235' data-llen='5358:5381'>初九悔亡喪馬勿逐自復見惡人无咎象曰見惡人以</span><br/>
<span class='tline' id='l236' data-llen='5381:5386'>避咎也</span><br/>
<span class='tline' id='l237' data-llen='5386:5409'>　睽之六爻惟初與四居敵應之地夫當居睽乖之時</span><br/>
<span class='tline' id='l238' data-llen='5409:5432'>　而居相應之地者乃敵應也則两剛齟齬之勢其乖</span><br/>
<span class='tline' id='l239' data-llen='5432:5455'>　異可知此有悔也悔而能亡者謂初居下位而不與</span><br/>
<span class='tline' id='l240' data-llen='5455:5478'>　四校得喪故也夫馬者所以行也喪馬勿逐自復者</span><br/>
<span class='tline' id='l241' data-llen='5478:5505'><a onclick="displayPageImage('KR1a0047', 'WYG', '017-14a' );" name="017-14a" class="pb">[017-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5505:5528'>　謂雖喪其所行之具而不與之校也故曰勿逐曰勿</span><br/>
<span class='tline' id='l243' data-llen='5528:5551'>　云者戒之之辭也夫當睽異之時身處下位而能不</span><br/>
<span class='tline' id='l244' data-llen='5551:5574'>　與人校得喪則吾之所以行之具初亦未嘗喪也故</span><br/>
<span class='tline' id='l245' data-llen='5574:5597'>　曰自復謂其雖䘮而无喪也此悔之所以亡惡人即</span><br/>
<span class='tline' id='l246' data-llen='5597:5620'>　九四也所謂與初九為敵應者是也夫彼以剛在上</span><br/>
<span class='tline' id='l247' data-llen='5620:5643'>　與吾為敵應而吾復以剛與之校焉不可也然不與</span><br/>
<span class='tline' id='l248' data-llen='5643:5666'>　人校固可也而其失也又易至於棄絶夫人則於悔</span><br/>
<span class='tline' id='l249' data-llen='5666:5689'>　雖亡而於怨咎又不能无也盖以剛傲然居上而吾</span><br/>
<span class='tline' id='l250' data-llen='5689:5716'><a onclick="displayPageImage('KR1a0047', 'WYG', '017-14b' );" name="017-14b" class="pb">[017-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5716:5739'>　惟以不校之說是守焉則或至於一切棄絶之而睽</span><br/>
<span class='tline' id='l252' data-llen='5739:5762'>　異之勢又何自而合邪故曰見惡人无咎而象曰以</span><br/>
<span class='tline' id='l253' data-llen='5762:5785'>　辟咎也此處睽異之道而然也不然悔亡雖在所取</span><br/>
<span class='tline' id='l254' data-llen='5785:5798'>　也不能免咎又焉足尚乎</span><br/>
<span class='tline' id='l255' data-llen='5798:5818'>九二遇主于巷无咎象曰遇主于巷未失道也</span><br/>
<span class='tline' id='l256' data-llen='5818:5841'>　睽自二至上各以隂陽相應然睽乖之時火動而上</span><br/>
<span class='tline' id='l257' data-llen='5841:5864'>　澤動而下隂陽之情乖異而不通故相應之道比之</span><br/>
<span class='tline' id='l258' data-llen='5864:5887'>　他卦特不同爾夫二以剛中之才上應六五柔中之</span><br/>
<span class='tline' id='l259' data-llen='5887:5914'><a onclick="displayPageImage('KR1a0047', 'WYG', '017-15a' );" name="017-15a" class="pb">[017-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5914:5937'>　主亦足以行其道矣然睽之時小人當路正道否塞</span><br/>
<span class='tline' id='l261' data-llen='5937:5960'>　非君臣上下道合志同之日也故當委曲宛轉以求</span><br/>
<span class='tline' id='l262' data-llen='5960:5983'>　通上之意然後可以變睽離而為遇合也故曰遇主</span><br/>
<span class='tline' id='l263' data-llen='5983:6006'>　於巷巷者委曲之道也遇者遇合之謂也以言當此</span><br/>
<span class='tline' id='l264' data-llen='6006:6029'>　之時小人未去正道未闢其所以能遇合於君者在</span><br/>
<span class='tline' id='l265' data-llen='6029:6052'>　委曲宛轉引之於當道云爾故曰无咎而象曰未失</span><br/>
<span class='tline' id='l266' data-llen='6052:6075'>　道也夫當堯舜之時朝廷清明无有蔽欺為君者以</span><br/>
<span class='tline' id='l267' data-llen='6075:6098'>　予違汝弼望乎下為臣者以无若丹朱戒乎上直言</span><br/>
<span class='tline' id='l268' data-llen='6098:6125'><a onclick="displayPageImage('KR1a0047', 'WYG', '017-15b' );" name="017-15b" class="pb">[017-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6125:6148'>　正論或吁或俞故无待於委曲宛轉以覬其遇合也</span><br/>
<span class='tline' id='l270' data-llen='6148:6171'>　孟子之於戰國則不然是時楊墨塞路儀秦縱横故</span><br/>
<span class='tline' id='l271' data-llen='6171:6194'>　孟子於此因齊王之好色也則亦對之以好色之說</span><br/>
<span class='tline' id='l272' data-llen='6194:6217'>　好貨也則亦對之以好貨之說好勇也則亦對之以</span><br/>
<span class='tline' id='l273' data-llen='6217:6240'>　好勇之說此委曲宛轉以覬其遇合者然也然對之</span><br/>
<span class='tline' id='l274' data-llen='6240:6263'>　好色也則以太王為言對之好貨也則以公劉為言</span><br/>
<span class='tline' id='l275' data-llen='6263:6286'>　對之好勇也則以文武為言此雖遇主於巷也曽何</span><br/>
<span class='tline' id='l276' data-llen='6286:6309'>　失道之有若商鞅之說秦也帝不入則王王不入則</span><br/>
<span class='tline' id='l277' data-llen='6309:6336'><a onclick="displayPageImage('KR1a0047', 'WYG', '017-16a' );" name="017-16a" class="pb">[017-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6336:6356'>　伯此雖有所遇合也然失道多矣能无咎乎</span><br/>
<span class='tline' id='l279' data-llen='6356:6379'>六三見輿曳其牛掣其人天且劓无初有終象曰見輿</span><br/>
<span class='tline' id='l280' data-llen='6379:6393'>曳位不當也无初有終遇剛也</span><br/>
<span class='tline' id='l281' data-llen='6393:6416'>　當睽之時九四獨無其應而六三以隂柔近而比之</span><br/>
<span class='tline' id='l282' data-llen='6416:6439'>　所謂起疑似而招陵犯者也夫輿者所以行也牛者</span><br/>
<span class='tline' id='l283' data-llen='6439:6462'>　所以行是輿也六三欲徃以應上九而四阻之其能</span><br/>
<span class='tline' id='l284' data-llen='6462:6485'>　免侵陵之患矣乎故見輿曳而不進其牛掣而有所</span><br/>
<span class='tline' id='l285' data-llen='6485:6508'>　止其人天且劓而重有所傷也何者位不當故也使</span><br/>
<span class='tline' id='l286' data-llen='6508:6535'><a onclick="displayPageImage('KR1a0047', 'WYG', '017-16b' );" name="017-16b" class="pb">[017-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6535:6558'>　其以陽剛居此位則无是患矣夫天髠其首也劓截</span><br/>
<span class='tline' id='l288' data-llen='6558:6581'>　其鼻也首所以上向而鼻所以上通也而重見傷焉</span><br/>
<span class='tline' id='l289' data-llen='6581:6604'>　者盖四也欲阻其上向絶其上通而怒其不惟己之</span><br/>
<span class='tline' id='l290' data-llen='6604:6627'>　從故也雖然睽極則有終合之理三與上居正應之</span><br/>
<span class='tline' id='l291' data-llen='6627:6650'>　地其能終睽矣乎特以所處之位遇乎九四之剛故</span><br/>
<span class='tline' id='l292' data-llen='6650:6673'>　初雖不免於見傷而終獲其應也故曰无初有終遇</span><br/>
<span class='tline' id='l293' data-llen='6673:6696'>　剛也凡寇難在己之下則曰乗剛也若屯六二之於</span><br/>
<span class='tline' id='l294' data-llen='6696:6719'>　初九是也冦難在己之上則曰遇剛也則睽六三之</span><br/>
<span class='tline' id='l295' data-llen='6719:6746'><a onclick="displayPageImage('KR1a0047', 'WYG', '017-17a' );" name="017-17a" class="pb">[017-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6746:6769'>　於九四是也夫同人之世宜若无所不同也而九五</span><br/>
<span class='tline' id='l297' data-llen='6769:6792'>　又居天下之利勢其在當時容有不顧於分並起而</span><br/>
<span class='tline' id='l298' data-llen='6792:6815'>　爭其應者九三九四是也又況睽異之時乎然則六</span><br/>
<span class='tline' id='l299' data-llen='6815:6828'>　三之不免見傷无足怪也</span><br/>
<span class='tline' id='l300' data-llen='6828:6851'>九四睽孤遇元夫交孚厲无咎象曰交孚无咎志行也</span><br/>
<span class='tline' id='l301' data-llen='6851:6874'>　於時旣睽所處又无應故曰睽孤雖然初以陽徳居</span><br/>
<span class='tline' id='l302' data-llen='6874:6897'>　下位所謂同徳之君子也四能去其剛傲之氣而與</span><br/>
<span class='tline' id='l303' data-llen='6897:6920'>　之遇焉則未為睽孤也故曰遇元夫初以剛陽居一</span><br/>
<span class='tline' id='l304' data-llen='6920:6947'><a onclick="displayPageImage('KR1a0047', 'WYG', '017-17b' );" name="017-17b" class="pb">[017-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6947:6970'>　卦之始以不校為勇以辟咎為智所謂善士也故稱</span><br/>
<span class='tline' id='l306' data-llen='6970:6993'>　元夫雖然過合之道不可苟也吾不彼忌而後彼不</span><br/>
<span class='tline' id='l307' data-llen='6993:7016'>　吾疑夫苟疑忌之情未能盡去則睽異之勢又何自</span><br/>
<span class='tline' id='l308' data-llen='7016:7039'>　而合邪故四必得初交相孚信而後四可以无狐危</span><br/>
<span class='tline' id='l309' data-llen='7039:7062'>　之咎也故曰交孚厲无咎以言四旣以孚信下交乎</span><br/>
<span class='tline' id='l310' data-llen='7062:7085'>　初則初亦以孚信上交乎四則雖孤危其咎可无也</span><br/>
<span class='tline' id='l311' data-llen='7085:7108'>　而象曰交孚无咎志行也者夫在睽而求通方孤而</span><br/>
<span class='tline' id='l312' data-llen='7108:7131'>　思合處危而欲安患其无道爾今也誠意一孚而同</span><br/>
<span class='tline' id='l313' data-llen='7131:7158'><a onclick="displayPageImage('KR1a0047', 'WYG', '017-18a' );" name="017-18a" class="pb">[017-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7158:7181'>　徳相遇則反睽而為通不孤而有合去危而即安特</span><br/>
<span class='tline' id='l315' data-llen='7181:7204'>　在於一交孚之際爾四之志安得而不行邪此其所</span><br/>
<span class='tline' id='l316' data-llen='7204:7227'>　以无咎也雖然四之遇初則曰元夫而初之見四則</span><br/>
<span class='tline' id='l317' data-llen='7227:7250'>　曰惡人初之待四无乃太甚矣乎曰君子不以時之</span><br/>
<span class='tline' id='l318' data-llen='7250:7273'>　方睽也而睽其所守不以己之无與也而與非其應</span><br/>
<span class='tline' id='l319' data-llen='7273:7296'>　四之无得於三命也而能使三之曳其輿掣其牛天</span><br/>
<span class='tline' id='l320' data-llen='7296:7319'>　且劓其人以滋上九之羣疑者孰使之然哉得非四</span><br/>
<span class='tline' id='l321' data-llen='7319:7342'>　之過邪四也所為若此若以初之不校之徳視之豈</span><br/>
<span class='tline' id='l322' data-llen='7342:7369'><a onclick="displayPageImage('KR1a0047', 'WYG', '017-18b' );" name="017-18b" class="pb">[017-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7369:7392'>　不薫蕕之異臭而鳳鷙之異禀歟故在四則目初曰</span><br/>
<span class='tline' id='l324' data-llen='7392:7415'>　元夫貴初也在初則目四曰惡人愧四也此易奨善</span><br/>
<span class='tline' id='l325' data-llen='7415:7424'>　嫉惡之微㫖也</span><br/>
<span class='tline' id='l326' data-llen='7424:7447'>六五悔亡厥宗噬膚徃何咎象曰厥宗噬膚徃有慶也</span><br/>
<span class='tline' id='l327' data-llen='7447:7470'>　夫古今天下未嘗无睽異之時然究其所以然也則</span><br/>
<span class='tline' id='l328' data-llen='7470:7493'>　其咎宜誰歸歸之天下之人不可也歸之羣臣亦不</span><br/>
<span class='tline' id='l329' data-llen='7493:7516'>　可也而人君實任此責爾此六五所以不能无悔也</span><br/>
<span class='tline' id='l330' data-llen='7516:7539'>　然而其悔可亡者蓋以謙柔自處而能下應乎剛明</span><br/>
<span class='tline' id='l331' data-llen='7539:7566'><a onclick="displayPageImage('KR1a0047', 'WYG', '017-19a' );" name="017-19a" class="pb">[017-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7566:7589'>　之臣故爾夫惟能以謙柔自處而所宗敬者九二剛</span><br/>
<span class='tline' id='l333' data-llen='7589:7612'>　明之臣也故雖當睽異之時小人當路正道否塞而</span><br/>
<span class='tline' id='l334' data-llen='7612:7635'>　九二以剛明之才噬而去之其噬也易若噬柔脆之</span><br/>
<span class='tline' id='l335' data-llen='7635:7658'>　物然故曰厥宗噬膚則五於此得以徃而與二合夫</span><br/>
<span class='tline' id='l336' data-llen='7658:7681'>　何咎之有盖小人之勝君子也尚矣以六三不當位</span><br/>
<span class='tline' id='l337' data-llen='7681:7704'>　之才而居睽卦之中所謂起疑似而招陵犯之人也</span><br/>
<span class='tline' id='l338' data-llen='7704:7727'>　二之於五居相應之地能為五之所宗敬則力於濟</span><br/>
<span class='tline' id='l339' data-llen='7727:7750'>　睽者也故以剛明之才噬去此小人若噬膚然去其</span><br/>
<span class='tline' id='l340' data-llen='7750:7777'><a onclick="displayPageImage('KR1a0047', 'WYG', '017-19b' );" name="017-19b" class="pb">[017-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7777:7800'>　否塞以通道乎五而五遂得徃與二合君臣共濟以</span><br/>
<span class='tline' id='l342' data-llen='7800:7823'>　成此濟睽之功則在五也豈不謂之有慶矣乎夫四</span><br/>
<span class='tline' id='l343' data-llen='7823:7846'>　與初在下而非其應也徒以同徳相遇尤能使其志</span><br/>
<span class='tline' id='l344' data-llen='7846:7869'>　之行則五之於二居君臣相應之地其效宜如何故</span><br/>
<span class='tline' id='l345' data-llen='7869:7892'>　爻曰徃何咎而象又賛之曰徃有慶也然易於此時</span><br/>
<span class='tline' id='l346' data-llen='7892:7903'>　勉進六五之意深矣</span><br/>
<span class='tline' id='l347' data-llen='7903:7926'>上九睽孤見豕負塗載鬼一車先張之弧後說之弧匪</span><br/>
<span class='tline' id='l348' data-llen='7926:7946'>冦婚媾徃遇雨則吉象曰遇雨之吉羣疑亡也</span><br/>
<span class='tline' id='l349' data-llen='7946:7973'><a onclick="displayPageImage('KR1a0047', 'WYG', '017-20a' );" name="017-20a" class="pb">[017-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7973:7996'>　六四无應故曰睽孤上九有應亦曰睽孤何也程曰</span><br/>
<span class='tline' id='l351' data-llen='7996:8019'>　居卦之終睽之極也陽剛在上剛之極也在離之上</span><br/>
<span class='tline' id='l352' data-llen='8019:8042'>　用明之極也睽極則咈戾而難合剛極則暴躁而不</span><br/>
<span class='tline' id='l353' data-llen='8042:8065'>　詳明極則遇察而多疑上九有六三之應其實不孤</span><br/>
<span class='tline' id='l354' data-llen='8065:8088'>　而其才性如此自睽孤也如人雖有親黨而自多疑</span><br/>
<span class='tline' id='l355' data-llen='8088:8111'>　猜妄生乖離雖處骨肉親黨之間而常孤獨也夫見</span><br/>
<span class='tline' id='l356' data-llen='8111:8134'>　豕負塗載鬼一車此多疑之象也豕穢畜也而又身</span><br/>
<span class='tline' id='l357' data-llen='8134:8157'>　被其塗泥穢莫甚焉三兊體也隂物而居澤豕負塗</span><br/>
<span class='tline' id='l358' data-llen='8157:8184'><a onclick="displayPageImage('KR1a0047', 'WYG', '017-20b' );" name="017-20b" class="pb">[017-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8184:8207'>　之象也上九視三鄙其行之醜惡故其象如此車人</span><br/>
<span class='tline' id='l360' data-llen='8207:8230'>　所乗也鬼非人也而載之一車載非其人之象也上</span><br/>
<span class='tline' id='l361' data-llen='8230:8253'>　九謂三自下乗四而不惟己之是應故又有是象焉</span><br/>
<span class='tline' id='l362' data-llen='8253:8276'>　先張之孤始疑而惡之欲射之也後說之弧而弗射</span><br/>
<span class='tline' id='l363' data-llen='8276:8299'>　則釋疑而睽解矣盖物極必反睽極必通易之理然</span><br/>
<span class='tline' id='l364' data-llen='8299:8322'>　也若睽極而不通則終於睽而巳矣此豈易之理也</span><br/>
<span class='tline' id='l365' data-llen='8322:8345'>　哉繫辭以弧矢取諸睽故睽之上九有張弧說弧之</span><br/>
<span class='tline' id='l366' data-llen='8345:8368'>　象夫後說之弧而弗射之者以三非與宼為婚媾是</span><br/>
<span class='tline' id='l367' data-llen='8368:8395'><a onclick="displayPageImage('KR1a0047', 'WYG', '017-21a' );" name="017-21a" class="pb">[017-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8395:8418'>　故弗射之也夫惟嫌疑旣釋則徃而應之得所遇合</span><br/>
<span class='tline' id='l369' data-llen='8418:8441'>　矣故曰徃遇雨則吉夫隂陽和則雨終也睽合而和</span><br/>
<span class='tline' id='l370' data-llen='8441:8464'>　此睽之所以吉也向之所謂羣疑者如豕負塗如車</span><br/>
<span class='tline' id='l371' data-llen='8464:8488'>　載鬼之𩔖也豈不一切釋去之邪故曰遇雨之吉羣</span><br/>
<span class='tline' id='l372' data-llen='8488:8511'>　疑亡也夫睽生於疑而孤又生於睽今也羣疑既亡</span><br/>
<span class='tline' id='l373' data-llen='8511:8534'>　則睽者合矣又何孤云此上九之於六三所以有遇</span><br/>
<span class='tline' id='l374' data-llen='8534:8557'>　雨之吉也故上九有先張之弧後說之弧之象則六</span><br/>
<span class='tline' id='l375' data-llen='8557:8580'>　三亦有无初有終之辭二爻必以先後終始為言者</span><br/>
<span class='tline' id='l376' data-llen='8580:8607'><a onclick="displayPageImage('KR1a0047', 'WYG', '017-21b' );" name="017-21b" class="pb">[017-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8607:8624'>　以言向也睽而今也通易之理然也</span><br/>
<span class='tline' id='l378' data-llen='8624:8627'>　</span><br/>
<span class='tline' id='l379' data-llen='8627:8630'>　</span><br/>
<span class='tline' id='l380' data-llen='8630:8633'>　</span><br/>
<span class='tline' id='l381' data-llen='8633:8636'>　</span><br/>
<span class='tline' id='l382' data-llen='8636:8639'>　</span><br/>
<span class='tline' id='l383' data-llen='8639:8642'>　</span><br/>
<span class='tline' id='l384' data-llen='8642:8652'>　童溪易傳卷十七</span><br/>
</p>
<p><br/>
</p>
  </div>
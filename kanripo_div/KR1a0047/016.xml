<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0047', 'WYG', '016-1a' );" name="016-1a" class="pb">[016-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:211'>　童溪易傳卷十六　　　　宋　王宗傳　撰</span>
<span class='tline' id='l10' data-llen='211:238'>䷢<span class='krp-note'>坤下/離上</span>晉康侯用錫馬蕃庶晝日三接彖曰晉進也</span>
<span class='tline' id='l11' data-llen='238:261'>明出地上順而麗乎大明柔進而上行是以康侯用錫</span>
<span class='tline' id='l12' data-llen='261:271'>馬蕃庶晝日三接也</span>
<span class='tline' id='l13' data-llen='271:294'>　晉合離坤而成體離明在上坤順在下上明而下順</span>
<span class='tline' id='l14' data-llen='294:317'>　文明之主作於其上而順德之臣相屬於下王者寵</span>
<span class='tline' id='l15' data-llen='317:340'>　遇諸侯之日也夫晉之為義則進是也猶之曰需須</span>
<span class='tline' id='l16' data-llen='340:366'><a onclick="displayPageImage('KR1a0047', 'WYG', '016-1b' );" name="016-1b" class="pb">[016-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='366:389'>　也明出地上即坤與離之象以明晉也順而麗乎大</span>
<span class='tline' id='l18' data-llen='389:412'>　明即坤與離之義以明晉也柔進而上行又即六五</span>
<span class='tline' id='l19' data-llen='412:435'>　之爻以明晉也夫明出地上則萬物咸仰此大明在</span>
<span class='tline' id='l20' data-llen='435:458'>　上之象也故曰順德之臣當此時得以附麗於大明</span>
<span class='tline' id='l21' data-llen='458:481'>　之君而相與以成康民之功焉故曰順而麗乎大明</span>
<span class='tline' id='l22' data-llen='481:504'>　其在爻則六二受兹介福于其王母六三衆允之志</span>
<span class='tline' id='l23' data-llen='504:527'>　上行也是也柔進而上行謂六五以柔順之道進而</span>
<span class='tline' id='l24' data-llen='527:550'>　行乎上而離之中爻方其乾坤之相索也亦實自坤</span>
<span class='tline' id='l25' data-llen='550:576'><a onclick="displayPageImage('KR1a0047', 'WYG', '016-2a' );" name="016-2a" class="pb">[016-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='576:599'>　來今居五位故曰柔進而上行也夫文明之主作於</span>
<span class='tline' id='l27' data-llen='599:622'>　其上順德之臣得所附麗而被其寵光焉而五也又</span>
<span class='tline' id='l28' data-llen='622:645'>　以柔順之道行乎上而逮乎下故曰是以康侯用錫</span>
<span class='tline' id='l29' data-llen='645:668'>　馬蕃庶晝日三接也夫諸侯者王者所與共安此民</span>
<span class='tline' id='l30' data-llen='668:691'>　也故曰康侯當晉之時所謂侯者各以順體而奉承</span>
<span class='tline' id='l31' data-llen='691:714'>　於上而无有異志焉又所謂治世之臣也夫馬有行</span>
<span class='tline' id='l32' data-llen='714:737'>　地之才而又有承上之德王用錫之馬也而又至於</span>
<span class='tline' id='l33' data-llen='737:761'>　蕃庶多焉者所以稱其才而表其朋𩔖之紛如也不</span>
<span class='tline' id='l34' data-llen='761:787'><a onclick="displayPageImage('KR1a0047', 'WYG', '016-2b' );" name="016-2b" class="pb">[016-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='787:810'>　惟錫予如此之多且厚也又見親禮晝日之間其按</span>
<span class='tline' id='l36' data-llen='810:833'>　遇之也至於再三焉則寵遇之隆一至於此為諸侯</span>
<span class='tline' id='l37' data-llen='833:856'>　者何修而得此於大明之主哉曰以其能為治世之</span>
<span class='tline' id='l38' data-llen='856:879'>　臣而有安民之功故也故易於此諡之曰康侯其曰</span>
<span class='tline' id='l39' data-llen='879:902'>　晝日云者正明出地上之時也在詩之崧髙其三章</span>
<span class='tline' id='l40' data-llen='902:925'>　曰王命申伯式是南邦其四章曰王錫申伯四牡蹻</span>
<span class='tline' id='l41' data-llen='925:948'>　蹻其五章又曰王遣申伯路車乗馬此詩為宣王能</span>
<span class='tline' id='l42' data-llen='948:971'>　建國親諸侯襃賞申伯而作也烝民之詩其三章曰</span>
<span class='tline' id='l43' data-llen='971:997'><a onclick="displayPageImage('KR1a0047', 'WYG', '016-3a' );" name="016-3a" class="pb">[016-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='997:1020'>　王命仲山甫式是百辟七章曰仲山甫出祖四牡業</span>
<span class='tline' id='l45' data-llen='1020:1043'>　業又曰四牡彭彭八鸞鏘鏘王命仲山甫城彼東方</span>
<span class='tline' id='l46' data-llen='1043:1066'>　其卒章又曰四牡騤騤八鸞喈喈仲山甫徂齊式遄</span>
<span class='tline' id='l47' data-llen='1066:1089'>　其歸此詩為宣王能任賢使能而作也至於韓奕之</span>
<span class='tline' id='l48' data-llen='1089:1112'>　詩其一章曰韓侯受命王親命之其二章曰四牡奕</span>
<span class='tline' id='l49' data-llen='1112:1135'>　奕孔修且張韓侯入覲以其介圭入覲于王王錫韓</span>
<span class='tline' id='l50' data-llen='1135:1158'>　侯淑旂綏章簟茀錯衡其三章又曰其贈維何乗馬</span>
<span class='tline' id='l51' data-llen='1158:1181'>　路車其卒章又曰王錫韓侯其追其貊奄受北國因</span>
<span class='tline' id='l52' data-llen='1181:1207'><a onclick="displayPageImage('KR1a0047', 'WYG', '016-3b' );" name="016-3b" class="pb">[016-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1207:1230'>　以其伯此詩為宣王能錫命諸侯而作也至於江漢</span>
<span class='tline' id='l54' data-llen='1230:1253'>　之詩也其二章曰經營四方告成于王四方既平王</span>
<span class='tline' id='l55' data-llen='1253:1276'>　國庶定其三章曰王命召虎式辟四方其四章曰王</span>
<span class='tline' id='l56' data-llen='1276:1299'>　命召虎來旬來宣又曰肇敏戎公用錫爾祉其五章</span>
<span class='tline' id='l57' data-llen='1299:1321'>　又曰釐爾圭瓚秬鬯一卣告于文人錫山土田此</span>
<span class='tline' id='l58' data-llen='1321:1344'>　詩又為宣王能命召公平淮夷而作也夫即是四詩</span>
<span class='tline' id='l59' data-llen='1344:1367'>　以觀之則申也甫也韓也召也其在周宣之世所謂</span>
<span class='tline' id='l60' data-llen='1367:1390'>　康侯也而宣王也又能施寵遇之禮如此其隆且至</span>
<span class='tline' id='l61' data-llen='1390:1416'><a onclick="displayPageImage('KR1a0047', 'WYG', '016-4a' );" name="016-4a" class="pb">[016-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1416:1439'>　也則周家王業之所以能再隆而有光者此固諸侯</span>
<span class='tline' id='l63' data-llen='1439:1462'>　之力也然究其所以然則宣王實使之故序詩者於</span>
<span class='tline' id='l64' data-llen='1462:1485'>　崧髙之詩則曰能建國親諸侯襃賞申伯焉於烝民</span>
<span class='tline' id='l65' data-llen='1485:1508'>　之詩則曰能任賢使能周室中興焉於韓奕之詩則</span>
<span class='tline' id='l66' data-llen='1508:1531'>　曰能錫命諸侯於江漢之詩則曰能命召公平淮夷</span>
<span class='tline' id='l67' data-llen='1531:1554'>　其曰能云者盖以其功歸之宣王也若宣王者其能</span>
<span class='tline' id='l68' data-llen='1554:1577'>　寵遇諸侯如此在易之晉則所謂文明之主也不然</span>
<span class='tline' id='l69' data-llen='1577:1594'>　何以有是之文明燦然以逮下也哉</span>
<span class='tline' id='l70' data-llen='1594:1620'><a onclick="displayPageImage('KR1a0047', 'WYG', '016-4b' );" name="016-4b" class="pb">[016-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1620:1636'>象曰明出地上晉君子以自昭明德</span>
<span class='tline' id='l72' data-llen='1636:1659'>　地者隂晦之所也明出地上則離隂晦之所矣夫所</span>
<span class='tline' id='l73' data-llen='1659:1682'>　謂隂晦之所者何也其在人也則冥然无所覺知之</span>
<span class='tline' id='l74' data-llen='1682:1705'>　地是也夫无所覺知之地既已冥昩則雖父不能詔</span>
<span class='tline' id='l75' data-llen='1705:1728'>　之子雖兄不能曉之弟非其中心自能明了如明出</span>
<span class='tline' id='l76' data-llen='1728:1751'>　地上駸駸而日進焉則不可也故曰君子以自昭明</span>
<span class='tline' id='l77' data-llen='1751:1774'>　德夫人性本明其或不能遽然而明者是必有所䝉</span>
<span class='tline' id='l78' data-llen='1774:1797'>　蔽而然也今也在晉之時其進有漸始於晦終於明</span>
<span class='tline' id='l79' data-llen='1797:1823'><a onclick="displayPageImage('KR1a0047', 'WYG', '016-5a' );" name="016-5a" class="pb">[016-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1823:1846'>　其於吾之所謂固明者而不失其明焉此自昭明德</span>
<span class='tline' id='l81' data-llen='1846:1869'>　之謂也程曰明明德於天下昭明德於外也明明德</span>
<span class='tline' id='l82' data-llen='1869:1878'>　於己故云自昭</span>
<span class='tline' id='l83' data-llen='1878:1901'>初六晉如摧如貞吉罔孚裕无咎象曰晉如摧如獨行</span>
<span class='tline' id='l84' data-llen='1901:1912'>正也裕无咎未受命也</span>
<span class='tline' id='l85' data-llen='1912:1935'>　晉也者以柔進也以柔而進則與六五同德矣初六</span>
<span class='tline' id='l86' data-llen='1935:1958'>　之進也乃與九四居相應之地夫九四之在晉也非</span>
<span class='tline' id='l87' data-llen='1958:1981'>　所謂以柔進也故目之曰鼫鼠而初與之居相應之</span>
<span class='tline' id='l88' data-llen='1981:2007'><a onclick="displayPageImage('KR1a0047', 'WYG', '016-5b' );" name="016-5b" class="pb">[016-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2007:2030'>　地則嫌疑之不免也故戒之以晉如摧如貞吉又戒</span>
<span class='tline' id='l90' data-llen='2030:2053'>　之以罔孚裕无咎言當升進之時為初六者固當痛</span>
<span class='tline' id='l91' data-llen='2053:2076'>　自摧抑獨行其正无渉於九四然後吉也罔孚裕无</span>
<span class='tline' id='l92' data-llen='2076:2099'>　咎者无與九四相孚也无與九四相孚則獨行吾正</span>
<span class='tline' id='l93' data-llen='2099:2122'>　自有餘地不如鼫鼠之貪且畏也故能裕而无咎不</span>
<span class='tline' id='l94' data-llen='2122:2145'>　然則窘束迫促若无容身之地矣未受命云者吾既</span>
<span class='tline' id='l95' data-llen='2145:2168'>　痛自摧抑獨行吾正進退有地則在已无過而在人</span>
<span class='tline' id='l96' data-llen='2168:2191'>　亦不見咎惟未受命者能之初六在下其位甚卑謹</span>
<span class='tline' id='l97' data-llen='2191:2217'><a onclick="displayPageImage('KR1a0047', 'WYG', '016-6a' );" name="016-6a" class="pb">[016-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2217:2240'>　其所予乃其分也上命未至而諂以求進非善處下</span>
<span class='tline' id='l99' data-llen='2240:2246'>　之道也</span>
<span class='tline' id='l100' data-llen='2246:2269'>六二晉如愁如貞吉受兹介福于其王母象曰受兹介</span>
<span class='tline' id='l101' data-llen='2269:2276'>福以中正也</span>
<span class='tline' id='l102' data-llen='2276:2299'>　夫既得是位而懼其无以稱是位既得夫君而憂其</span>
<span class='tline' id='l103' data-llen='2299:2322'>　无以報乎君此君子所以自盡為臣之道者然也當</span>
<span class='tline' id='l104' data-llen='2322:2345'>　晉之時其道上進在他人以為喜而在君子以為愁</span>
<span class='tline' id='l105' data-llen='2345:2368'>　者非以為偽也寵遇既厚則其憂懼有加故也夫食</span>
<span class='tline' id='l106' data-llen='2368:2394'><a onclick="displayPageImage('KR1a0047', 'WYG', '016-6b' );" name="016-6b" class="pb">[016-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2394:2417'>　人之禄必懐人之事乗人之車必載人之憂凡委質</span>
<span class='tline' id='l108' data-llen='2417:2440'>　以事人者舉皆然也而况六二處中正之位而上有</span>
<span class='tline' id='l109' data-llen='2440:2463'>　同德之主寵遇於已也既厚則其憂懼可以自已乎</span>
<span class='tline' id='l110' data-llen='2463:2486'>　故曰正吉謂以中正之德處中正之位必如是而後</span>
<span class='tline' id='l111' data-llen='2486:2509'>　吉也王母六五也以柔居尊位故曰王母六二知憂</span>
<span class='tline' id='l112' data-llen='2509:2533'>　知懼以中正而𫉬吉者是乃受此介相之福于六五</span>
<span class='tline' id='l113' data-llen='2533:2556'>　故也彖曰康侯用錫馬蕃庶晝日三接其受兹介福</span>
<span class='tline' id='l114' data-llen='2556:2562'>　之謂乎</span>
<span class='tline' id='l115' data-llen='2562:2588'><a onclick="displayPageImage('KR1a0047', 'WYG', '016-7a' );" name="016-7a" class="pb">[016-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2588:2605'>六三衆允悔亡象曰衆允之志上行也</span>
<span class='tline' id='l117' data-llen='2605:2628'>　三與五同功而異位當晉之時又其同德者也坤為</span>
<span class='tline' id='l118' data-llen='2628:2651'>　衆三居坤極順之至也以順之至而上同乎五此同</span>
<span class='tline' id='l119' data-llen='2651:2675'>　𩔖之所從也故曰衆允之悔亡云者六三居非正中</span>
<span class='tline' id='l120' data-llen='2675:2698'>　而與五且非其應然當柔進之時順德既至而衆臣</span>
<span class='tline' id='l121' data-llen='2698:2721'>　從之以上進五雖非其應乃其同德者也故其悔可</span>
<span class='tline' id='l122' data-llen='2721:2744'>　亡或曰志上行也烏知六三之志非進與上九為應</span>
<span class='tline' id='l123' data-llen='2744:2767'>　乎曰六五晉之主也彖曰順而麗乎大明大明五也</span>
<span class='tline' id='l124' data-llen='2767:2793'><a onclick="displayPageImage('KR1a0047', 'WYG', '016-7b' );" name="016-7b" class="pb">[016-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2793:2816'>　當晉之時初以卑而在下未受命也猶知舍四而獨</span>
<span class='tline' id='l126' data-llen='2816:2839'>　行乎正三居人臣之髙位而乃不知惟五之從舍乎</span>
<span class='tline' id='l127' data-llen='2839:2862'>　同德之主而應乎進不以柔之人乎夫苟舍同德之</span>
<span class='tline' id='l128' data-llen='2862:2885'>　主而應乎進不以柔之人則衆亦不允之矣能使悔</span>
<span class='tline' id='l129' data-llen='2885:2908'>　之亡乎必不能也噫此爻又不可以應論也學易者</span>
<span class='tline' id='l130' data-llen='2908:2922'>　當權輕重之義以論爻可也</span>
<span class='tline' id='l131' data-llen='2922:2942'>九四晉如鼫鼠貞厲象曰鼫鼠貞厲位不當也</span>
<span class='tline' id='l132' data-llen='2942:2965'>　當晉之時諸爻皆以柔進也而九四上九獨以剛進</span>
<span class='tline' id='l133' data-llen='2965:2991'><a onclick="displayPageImage('KR1a0047', 'WYG', '016-8a' );" name="016-8a" class="pb">[016-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2991:3014'>　焉於晉之時義悖矣雖然就此二爻論之上九處一</span>
<span class='tline' id='l135' data-llen='3014:3037'>　卦之外其進也非有迫乎五也而所謂迫乎五者惟</span>
<span class='tline' id='l136' data-llen='3037:3060'>　九四焉盖九四以炎上之性上侵故也然五君位也</span>
<span class='tline' id='l137' data-llen='3060:3083'>　當晉之時所謂文明之主也其寵遇之禮所以逮乎</span>
<span class='tline' id='l138' data-llen='3083:3106'>　下也亦既厚矣而下之所以相率而順附乎上者亦</span>
<span class='tline' id='l139' data-llen='3106:3129'>　衆矣而四也豈能為之患乎故以進之時而以鼫鼠</span>
<span class='tline' id='l140' data-llen='3129:3152'>　目之鼫鼠正詩人所謂碩鼠也食我黍食我麥食我</span>
<span class='tline' id='l141' data-llen='3152:3175'>　苖貪而畏人之物也子夏傳亦作碩鼠是也夫當柔</span>
<span class='tline' id='l142' data-llen='3175:3201'><a onclick="displayPageImage('KR1a0047', 'WYG', '016-8b' );" name="016-8b" class="pb">[016-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3201:3224'>　進之時而九四處近君之位而獨以剛進焉其冐進</span>
<span class='tline' id='l144' data-llen='3224:3247'>　竊位如此而五又有不可犯之勢則貪而畏人故有</span>
<span class='tline' id='l145' data-llen='3247:3270'>　鼫鼠之象象曰鼫鼠貞厲位不當也者謂當柔進之</span>
<span class='tline' id='l146' data-llen='3270:3293'>　時獨以剛進失進之義故於貞為厲於位為不當也</span>
<span class='tline' id='l147' data-llen='3293:3316'>　然則當此之時居此之位如之何而可也曰以六居</span>
<span class='tline' id='l148' data-llen='3316:3335'>　四以柔而進則於位為正當矣何厲之云</span>
<span class='tline' id='l149' data-llen='3335:3358'>六五悔亡失得勿恤徃吉无不利象曰失得勿恤徃有</span>
<span class='tline' id='l150' data-llen='3358:3362'>慶也</span>
<span class='tline' id='l151' data-llen='3362:3388'><a onclick="displayPageImage('KR1a0047', 'WYG', '016-9a' );" name="016-9a" class="pb">[016-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3388:3411'>　凡經所謂悔云者有所不足於此也所謂恤云者有</span>
<span class='tline' id='l153' data-llen='3411:3434'>　所係念於此也晉之六五以柔進而上行冝若於剛</span>
<span class='tline' id='l154' data-llen='3434:3457'>　德有所不足也然柔而得中則柔不為過故曰悔亡</span>
<span class='tline' id='l155' data-llen='3457:3480'>　六五離明之德无所不照如日之升光被萬物亦未</span>
<span class='tline' id='l156' data-llen='3480:3503'>　嘗以察察為明也故曰失得勿恤夫恤其得失則明</span>
<span class='tline' id='l157' data-llen='3503:3526'>　之所及者自以為得而明所不及者則以為失過矣</span>
<span class='tline' id='l158' data-llen='3526:3549'>　故以勿恤戒之惟夫不以得失為恤也則大君之道</span>
<span class='tline' id='l159' data-llen='3549:3572'>　无徃而不吉亦无徃而不利矣夫苟恤其得失而以</span>
<span class='tline' id='l160' data-llen='3572:3598'><a onclick="displayPageImage('KR1a0047', 'WYG', '016-9b' );" name="016-9b" class="pb">[016-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3598:3621'>　察察為明則天下或有蒙其禍者矣如漢宣之核實</span>
<span class='tline' id='l162' data-llen='3621:3644'>　而蕭韓諸賢俱受其戮如顯宗之慧察至自撞即而</span>
<span class='tline' id='l163' data-llen='3644:3667'>　鍾離意輩得以為言至如德宗以强明自任疑蕭復</span>
<span class='tline' id='l164' data-llen='3667:3690'>　輕已謂姜公輔為賣直至用盧杞趙賛則至於敗亂</span>
<span class='tline' id='l165' data-llen='3690:3713'>　而不知悔是也安能慶及臣庶乎故象又曰失得勿</span>
<span class='tline' id='l166' data-llen='3713:3736'>　恤徃有慶也曰有慶云者則无是漢唐諸君之失矣</span>
<span class='tline' id='l167' data-llen='3736:3759'>上九晉其角維用伐邑厲吉无咎貞吝象曰維用伐邑</span>
<span class='tline' id='l168' data-llen='3759:3765'>道未光也</span>
<span class='tline' id='l169' data-llen='3765:3792'><a onclick="displayPageImage('KR1a0047', 'WYG', '016-10a' );" name="016-10a" class="pb">[016-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3792:3815'>　晉也者以柔進也上九以剛而進進至上九无所復</span>
<span class='tline' id='l171' data-llen='3815:3838'>　進也故有進其角之象角之為物在物之首剛而銳</span>
<span class='tline' id='l172' data-llen='3838:3861'>　者也此以九居上之謂也程河南曰伐四方者治外</span>
<span class='tline' id='l173' data-llen='3861:3884'>　者也伐其居邑者治内者也言伐邑謂内自治也晉</span>
<span class='tline' id='l174' data-llen='3884:3907'>　之上九晉至其角无所復進矣惟能自反自克而内</span>
<span class='tline' id='l175' data-llen='3907:3931'>　自治焉則知所以危厲自警而𫉬吉矣此所以无剛</span>
<span class='tline' id='l176' data-llen='3931:3954'>　進之咎也然在柔進之時而以剛進焉又必自反自</span>
<span class='tline' id='l177' data-llen='3954:3977'>　克而後可以无剛進之咎則於正道固有所虧而未</span>
<span class='tline' id='l178' data-llen='3977:4004'><a onclick="displayPageImage('KR1a0047', 'WYG', '016-10b' );" name="016-10b" class="pb">[016-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4004:4027'>　光者矣故於貞為吝惟以自反自克為用者盖所以</span>
<span class='tline' id='l180' data-llen='4027:4050'>　救其正道未光之失也夫晉至上九進極必退窮上</span>
<span class='tline' id='l181' data-llen='4050:4072'>　反下易之道然也剛又知變故上九之爻辭如此</span>
<span class='tline' id='l182' data-llen='4072:4099'>䷣<span class='krp-note'>離下/坤上</span>明夷利艱貞彖曰明入地中明夷内文明而</span>
<span class='tline' id='l183' data-llen='4099:4122'>外柔順以䝉大難文王以之利艱貞晦其明也内難而</span>
<span class='tline' id='l184' data-llen='4122:4132'>能正其志箕子以之</span>
<span class='tline' id='l185' data-llen='4132:4155'>　晉者明盛之時也明君在上故羣賢於焉而並進明</span>
<span class='tline' id='l186' data-llen='4155:4178'>　夷者昏暗之時也暗君在上故賢者於焉而見傷此</span>
<span class='tline' id='l187' data-llen='4178:4205'><a onclick="displayPageImage('KR1a0047', 'WYG', '016-11a' );" name="016-11a" class="pb">[016-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4205:4228'>　明入地中與明出地上反也夷傷也明而傷焉當此</span>
<span class='tline' id='l189' data-llen='4228:4251'>　之時其在人君則為昏暗其在賢人則為晦藏也明</span>
<span class='tline' id='l190' data-llen='4251:4274'>　入地中此合離坤之象以言明夷也内文明而外柔</span>
<span class='tline' id='l191' data-llen='4274:4297'>　順此合離坤之用以言明夷也利艱貞晦其明也此</span>
<span class='tline' id='l192' data-llen='4297:4320'>　又即以六居五之義以言明夷也夫離在坤下明入</span>
<span class='tline' id='l193' data-llen='4320:4343'>　地中之象也明入地中則其明滅矣故為明夷以二</span>
<span class='tline' id='l194' data-llen='4343:4366'>　體言之内體離也故内文明外體坤也故外柔順其</span>
<span class='tline' id='l195' data-llen='4366:4389'>　在人也則文明之德藴於内而不耀柔順之心施於</span>
<span class='tline' id='l196' data-llen='4389:4416'><a onclick="displayPageImage('KR1a0047', 'WYG', '016-11b' );" name="016-11b" class="pb">[016-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4416:4439'>　外而无忤傳所謂有君民之大德而又有事君之小</span>
<span class='tline' id='l198' data-llen='4439:4462'>　心是也以此道而䝉犯大難用能脫其厄禍而不失</span>
<span class='tline' id='l199' data-llen='4462:4485'>　其明聖此文王所用之道以處暗世然也故曰文王</span>
<span class='tline' id='l200' data-llen='4485:4508'>　以之明夷之時暗主在上賢者切而近之不敢逃去</span>
<span class='tline' id='l201' data-llen='4508:4532'>　故利於處艱厄而不失其正謂能𨼆晦其明而然也</span>
<span class='tline' id='l202' data-llen='4532:4555'>　其在爻則六五切近上六而以隂晦居五是也夫箕</span>
<span class='tline' id='l203' data-llen='4555:4578'>　子紂之諸父也當是時也罹此家難故曰内難然正</span>
<span class='tline' id='l204' data-llen='4578:4602'>　其志以自守不敢逃去而亦𫉬免害焉非能晦藏其</span>
<span class='tline' id='l205' data-llen='4602:4629'><a onclick="displayPageImage('KR1a0047', 'WYG', '016-12a' );" name="016-12a" class="pb">[016-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4629:4652'>　明者能之乎此箕子所用之道以事暗君然也故曰</span>
<span class='tline' id='l207' data-llen='4652:4675'>　箕子以之經曰易之興也其當殷之末世周之盛德</span>
<span class='tline' id='l208' data-llen='4675:4698'>　邪當文王與紂之事邪是故其辭危明夷之六五曰</span>
<span class='tline' id='l209' data-llen='4698:4721'>　箕子之明夷而夫子之於彖又以文王箕子兼釋之</span>
<span class='tline' id='l210' data-llen='4721:4732'>　而紂之事愈彰彰矣</span>
<span class='tline' id='l211' data-llen='4732:4751'>象曰明入地中明夷君子以涖衆用晦而明</span>
<span class='tline' id='l212' data-llen='4751:4774'>　昔者嘗即三不欺優劣之論以論涖衆之道矣西門</span>
<span class='tline' id='l213' data-llen='4774:4797'>　豹治鄴民不敢欺子産治鄭民不能欺子賤治單父</span>
<span class='tline' id='l214' data-llen='4797:4824'><a onclick="displayPageImage('KR1a0047', 'WYG', '016-12b' );" name="016-12b" class="pb">[016-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4824:4847'>　民不忍欺魏文帝問羣臣三不欺於君德孰優鍾繇</span>
<span class='tline' id='l216' data-llen='4847:4870'>　華歆王朗對曰臣以為君任刑則下畏罪而不敢欺</span>
<span class='tline' id='l217' data-llen='4870:4893'>　君任察則下畏覺而不能欺君任德則下感義而不</span>
<span class='tline' id='l218' data-llen='4893:4916'>　忍欺優劣之縣在於權衡非徒低昻之差乃鈞銖之</span>
<span class='tline' id='l219' data-llen='4916:4939'>　較也夫任刑固非涖衆之道矣而任察尤非涖衆之</span>
<span class='tline' id='l220' data-llen='4939:4962'>　道也涖衆之道在於有寛厚含容之德而不任察以</span>
<span class='tline' id='l221' data-llen='4962:4985'>　為明也夫苟无寛厚含容之德而徒任察以為明則</span>
<span class='tline' id='l222' data-llen='4985:5008'>　以人不能欺之為得計也而不知人情由此臲卼而</span>
<span class='tline' id='l223' data-llen='5008:5035'><a onclick="displayPageImage('KR1a0047', 'WYG', '016-13a' );" name="016-13a" class="pb">[016-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5035:5058'>　不安疑懼以生變而羣起以軋我矣此又非計之得</span>
<span class='tline' id='l225' data-llen='5058:5081'>　也由是觀之則莫明於用晦而莫不明於任察也昔</span>
<span class='tline' id='l226' data-llen='5081:5105'>　有問安邉之䇿於班超者超告之曰凡居邉者𩔖非</span>
<span class='tline' id='l227' data-llen='5105:5128'>　忠臣孝子察見淵魚不祥問䇿者笑曰此但平平爾</span>
<span class='tline' id='l228' data-llen='5128:5151'>　忽其言不用而邉果以叛聞豈非莫明於用晦莫不</span>
<span class='tline' id='l229' data-llen='5151:5174'>　明於任察乎明夷之象曰明入地中明夷君子以涖</span>
<span class='tline' id='l230' data-llen='5174:5197'>　衆用晦而明信乎用晦而明也凡居人上者不可不</span>
<span class='tline' id='l231' data-llen='5197:5202'>　知此</span>
<span class='tline' id='l232' data-llen='5202:5229'><a onclick="displayPageImage('KR1a0047', 'WYG', '016-13b' );" name="016-13b" class="pb">[016-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5229:5252'>初九明夷于飛垂其翼君子于行三日不食有攸徃主</span>
<span class='tline' id='l234' data-llen='5252:5267'>人有言象曰君子于行義不食也</span>
<span class='tline' id='l235' data-llen='5267:5290'>　初九居明夷之初初見傷者也上六暗主之在上也</span>
<span class='tline' id='l236' data-llen='5290:5313'>　初之於上位卑而勢隔然明者見㣲而慮早故為是</span>
<span class='tline' id='l237' data-llen='5313:5336'>　飛揚之計龔深甫曰明夷之難在上而初極逺之冝</span>
<span class='tline' id='l238' data-llen='5336:5359'>　下而不冝上者也故明夷于飛垂其翼不冝上而就</span>
<span class='tline' id='l239' data-llen='5359:5382'>　下也夫君子于行謂去其禄也三日不食謂去其禄</span>
<span class='tline' id='l240' data-llen='5382:5405'>　位則義不食其禄故也謂之三日則雖飢而死不顧</span>
<span class='tline' id='l241' data-llen='5405:5432'><a onclick="displayPageImage('KR1a0047', 'WYG', '016-14a' );" name="016-14a" class="pb">[016-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5432:5455'>　也此初九在下位之事也夫當暗亂之世處下位而</span>
<span class='tline' id='l243' data-llen='5455:5478'>　无益於人之國家而力又不能復還夫暗主之明則</span>
<span class='tline' id='l244' data-llen='5478:5501'>　義當引去夫苟復為是徃就之計則主人亦莫我信</span>
<span class='tline' id='l245' data-llen='5501:5524'>　矣何補乎故曰有攸徃主人有言以伊尹之五就桀</span>
<span class='tline' id='l246' data-llen='5524:5547'>　也終不能移桀而之善徒以促其亡爾以三仁之在</span>
<span class='tline' id='l247' data-llen='5547:5570'>　商也所謂周親也而不能囬商辛之聽而免宗國之</span>
<span class='tline' id='l248' data-llen='5570:5593'>　覆疎逺之臣其如之何得以免害幸矣此初九之君</span>
<span class='tline' id='l249' data-llen='5593:5607'>　子所以義在引去而不顧也</span>
<span class='tline' id='l250' data-llen='5607:5634'><a onclick="displayPageImage('KR1a0047', 'WYG', '016-14b' );" name="016-14b" class="pb">[016-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5634:5657'>六二明夷夷于左股用拯馬壯吉象曰六二之吉順以</span>
<span class='tline' id='l252' data-llen='5657:5661'>則也</span>
<span class='tline' id='l253' data-llen='5661:5684'>　六二文明之主也彖曰内文明而外柔順以䝉大難</span>
<span class='tline' id='l254' data-llen='5684:5707'>　傳曰有君民之大德而又有事君之小心則六二是</span>
<span class='tline' id='l255' data-llen='5707:5730'>　也盖以六居二又為柔順之至也而夫子釋之曰六</span>
<span class='tline' id='l256' data-llen='5730:5753'>　二之吉順以則也此爻非文王而當明夷之時其誰</span>
<span class='tline' id='l257' data-llen='5753:5776'>　當之而諸家或以初爻為伯夷太公此爻為太顛閎</span>
<span class='tline' id='l258' data-llen='5776:5799'>　夭夫以初爻為伯夷太公猶可也何者以其避紂也</span>
<span class='tline' id='l259' data-llen='5799:5826'><a onclick="displayPageImage('KR1a0047', 'WYG', '016-15a' );" name="016-15a" class="pb">[016-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5826:5849'>　以太顛閎夭當此爻此何義哉豈不以在下體而輔</span>
<span class='tline' id='l261' data-llen='5849:5872'>　諸九三乎未也盖諸家或以九三為文王之爻非也</span>
<span class='tline' id='l262' data-llen='5872:5895'>　此徒泥不可疾貞一言而謂此文王之事也此未識</span>
<span class='tline' id='l263' data-llen='5895:5918'>　爻義也夫九三武王之爻也非文王事也欲盡文王</span>
<span class='tline' id='l264' data-llen='5918:5941'>　小心事紂之義而以救世為心又能脫于厄禍而不</span>
<span class='tline' id='l265' data-llen='5941:5964'>　失明聖則非六二一爻不足以盡之夫股在下而有</span>
<span class='tline' id='l266' data-llen='5964:5987'>　行之具也明夷于左股則左股嘗見傷矣此所謂羑</span>
<span class='tline' id='l267' data-llen='5987:6010'>　里之厄也六二隂也故曰左股然左股見傷而强壯</span>
<span class='tline' id='l268' data-llen='6010:6037'><a onclick="displayPageImage('KR1a0047', 'WYG', '016-15b' );" name="016-15b" class="pb">[016-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6037:6060'>　者猶无恙焉則所以為文王者猶故也謂非禍難之</span>
<span class='tline' id='l270' data-llen='6060:6083'>　所能害也雖然彼君也我臣也天命未革則為臣之</span>
<span class='tline' id='l271' data-llen='6083:6106'>　分吾所不敢違也而上以承乎君下以安乎民此吾</span>
<span class='tline' id='l272' data-llen='6106:6129'>　之心不敢不自盡也當此之時用拯之道豈敢不用</span>
<span class='tline' id='l273' data-llen='6129:6152'>　力哉所謂用拯之道何也曰上欲拯吾君而為无過</span>
<span class='tline' id='l274' data-llen='6152:6175'>　之君下欲拯斯民而為无難之民此吾所以不敢不</span>
<span class='tline' id='l275' data-llen='6175:6198'>　用其力也此文王自盡之道然也故曰馬壯吉夫馬</span>
<span class='tline' id='l276' data-llen='6198:6221'>　之所以吉於壯者徒以能拯載乎人也而文王之心</span>
<span class='tline' id='l277' data-llen='6221:6248'><a onclick="displayPageImage('KR1a0047', 'WYG', '016-16a' );" name="016-16a" class="pb">[016-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6248:6271'>　亦曰吾之用力上以承乎君下以安乎人者盖不敢</span>
<span class='tline' id='l279' data-llen='6271:6294'>　不如是之自盡也以吾之順德而不敢失乎為臣之</span>
<span class='tline' id='l280' data-llen='6294:6317'>　則者然也而賛易者則推原其本心而因其馬壯之</span>
<span class='tline' id='l281' data-llen='6317:6340'>　吉也而賛之曰六二之吉順以則也此可謂得文王</span>
<span class='tline' id='l282' data-llen='6340:6363'>　之本心也吾故曰六二一爻在明夷之時非文王不</span>
<span class='tline' id='l283' data-llen='6363:6370'>　足以當之</span>
<span class='tline' id='l284' data-llen='6370:6393'>九三明夷于南狩得其大首不可疾貞象曰南狩之志</span>
<span class='tline' id='l285' data-llen='6393:6399'>乃大得也</span>
<span class='tline' id='l286' data-llen='6399:6426'><a onclick="displayPageImage('KR1a0047', 'WYG', '016-16b' );" name="016-16b" class="pb">[016-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6426:6449'>　他卦九三與上六為正應在明夷則為至明克至暗</span>
<span class='tline' id='l288' data-llen='6449:6472'>　之象也盖九三明之極也而在下卦之上上六暗之</span>
<span class='tline' id='l289' data-llen='6472:6495'>　極也而處窮極之地此以明除暗之義也程曰斯義</span>
<span class='tline' id='l290' data-llen='6495:6518'>　也其湯武之事乎是也九三離也離明方也在明夷</span>
<span class='tline' id='l291' data-llen='6518:6541'>　之時而興除亂去害之事故曰明夷于南狩然南狩</span>
<span class='tline' id='l292' data-llen='6541:6564'>　之志在于得其大首而不可疾貞之也上六居一卦</span>
<span class='tline' id='l293' data-llen='6564:6587'>　之上大首也當明夷之時所謂暗亂之魁者也故當</span>
<span class='tline' id='l294' data-llen='6587:6611'>　克而𫉬之不可疾貞者耿希道曰以明除暗如晝夜</span>
<span class='tline' id='l295' data-llen='6611:6638'><a onclick="displayPageImage('KR1a0047', 'WYG', '016-17a' );" name="016-17a" class="pb">[016-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6638:6661'>　之進退何可疾哉按史記載盟津之役諸侯不期而</span>
<span class='tline' id='l297' data-llen='6661:6684'>　㑹者八百諸侯皆曰紂可伐也武王曰女未知天命</span>
<span class='tline' id='l298' data-llen='6684:6707'>　未可也乃還師歸居二年聞紂暴虐滋甚於是告諸</span>
<span class='tline' id='l299' data-llen='6707:6730'>　侯曰殷有重罪不可以不畢伐師渡盟津諸侯咸㑹</span>
<span class='tline' id='l300' data-llen='6730:6753'>　武王乃作泰誓故泰誓一作而殷亡矣此所謂不可</span>
<span class='tline' id='l301' data-llen='6753:6776'>　疾貞也若疾以貞之則武王為不知天矣夫聖人之</span>
<span class='tline' id='l302' data-llen='6776:6799'>　志亦志於除亂去害而已矣若志不在此則悖亂之</span>
<span class='tline' id='l303' data-llen='6799:6822'>　為也故象曰南狩之志乃大得也猶之曰九三之志</span>
<span class='tline' id='l304' data-llen='6822:6849'><a onclick="displayPageImage('KR1a0047', 'WYG', '016-17b' );" name="016-17b" class="pb">[016-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6849:6872'>　所以大得者以南狩也曰南云者謂其有是明也曰</span>
<span class='tline' id='l306' data-llen='6872:6895'>　狩云者謂其除亂而去害也然則有湯武之德然後</span>
<span class='tline' id='l307' data-llen='6895:6905'>　可以為湯武之事</span>
<span class='tline' id='l308' data-llen='6905:6929'>六四入于左腹𫉬明夷之心于出門庭象曰入于左腹</span>
<span class='tline' id='l309' data-llen='6929:6936'>𫉬心意也</span>
<span class='tline' id='l310' data-llen='6936:6959'>　六爻自初至五當暗亂之世明者見傷故初曰明夷</span>
<span class='tline' id='l311' data-llen='6959:6982'>　于飛二曰明夷于左股三曰明夷于南狩五曰箕子</span>
<span class='tline' id='l312' data-llen='6982:7005'>　之明夷惟四也以隂居隂屬坤隂之體无明之可傷</span>
<span class='tline' id='l313' data-llen='7005:7032'><a onclick="displayPageImage('KR1a0047', 'WYG', '016-18a' );" name="016-18a" class="pb">[016-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7032:7055'>　而爻辭但曰入于左腹獲明夷之心此正以隂邪柔</span>
<span class='tline' id='l315' data-llen='7055:7078'>　從為事程河南所謂邪臣之事暗君必先蠱其心是</span>
<span class='tline' id='l316' data-llen='7078:7101'>　也而諸家或泥于出門庭之一語而曰此㣲子去商</span>
<span class='tline' id='l317' data-llen='7101:7124'>　歸周之義也則亦誤矣夫邪臣之事暗主其能易獲</span>
<span class='tline' id='l318' data-llen='7124:7147'>　其心意者盖必有深入而隂中之計也左隂所也腹</span>
<span class='tline' id='l319' data-llen='7147:7170'>　善容納者也入于左腹謂六四之所以見納於上者</span>
<span class='tline' id='l320' data-llen='7170:7193'>　以柔邪之道從隂僻中而入也夫如是故有以得乎</span>
<span class='tline' id='l321' data-llen='7193:7216'>　暗主之心矣方當暗亂之世以小人為之君必以小</span>
<span class='tline' id='l322' data-llen='7216:7243'><a onclick="displayPageImage('KR1a0047', 'WYG', '016-18b' );" name="016-18b" class="pb">[016-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7243:7266'>　人而為之臣其心同志合豈待至深至乆而後至此</span>
<span class='tline' id='l324' data-llen='7266:7289'>　哉方其因縁獲進之初而深入隂中之計已行矣故</span>
<span class='tline' id='l325' data-llen='7289:7312'>　曰獲明夷之心于出門庭然則此非小人之姦巧而</span>
<span class='tline' id='l326' data-llen='7312:7335'>　入之之易也盖君心暗亂而入之之不難也此心意</span>
<span class='tline' id='l327' data-llen='7335:7358'>　之所以易獲也夫人君之心或不謹而易為隂小之</span>
<span class='tline' id='l328' data-llen='7358:7381'>　所入天下雖欲不為暗亂之世得乎禹之戒舜曰安</span>
<span class='tline' id='l329' data-llen='7381:7404'>　汝止惟幾惟康其弼直夫汝止不安則易動而易惑</span>
<span class='tline' id='l330' data-llen='7404:7427'>　不知幾康之是念故輔弼之臣安得而直邪佞之人</span>
<span class='tline' id='l331' data-llen='7427:7454'><a onclick="displayPageImage('KR1a0047', 'WYG', '016-19a' );" name="016-19a" class="pb">[016-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7454:7477'>　安得而不易入乎然則大智如舜而禹之戒猶及於</span>
<span class='tline' id='l333' data-llen='7477:7487'>　此況愚暗之主乎</span>
<span class='tline' id='l334' data-llen='7487:7509'>六五箕子之明夷利貞象曰箕子之貞明不可息也</span>
<span class='tline' id='l335' data-llen='7509:7532'>　他卦六五鮮有非君之位者此卦乃以為箕子之爻</span>
<span class='tline' id='l336' data-llen='7532:7555'>　何也曰以六居五内陽明而外隂晦此乃晦其明之</span>
<span class='tline' id='l337' data-llen='7555:7578'>　義以紂之暗亂又將有失位之象不足以當此爻也</span>
<span class='tline' id='l338' data-llen='7578:7601'>　箕子其親臣也義不逺去其君此時商家无主故易</span>
<span class='tline' id='l339' data-llen='7601:7624'>　於此乃以六五處箕子為其能晦其明而且切近上</span>
<span class='tline' id='l340' data-llen='7624:7651'><a onclick="displayPageImage('KR1a0047', 'WYG', '016-19b' );" name="016-19b" class="pb">[016-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7651:7674'>　六故也上六隂暗之極則移紂以居此位以隂暗既</span>
<span class='tline' id='l342' data-llen='7674:7697'>　極有在上而失位之象也此易之㣲義也不如是則</span>
<span class='tline' id='l343' data-llen='7697:7720'>　非易矣夫上六隂暗之極其在明夷之時故為明夷</span>
<span class='tline' id='l344' data-llen='7720:7743'>　之主六五切近明夷之主若不能自晦其明則必見</span>
<span class='tline' id='l345' data-llen='7743:7766'>　傷害故箕子之當此時也義既不當逺去其君而忠</span>
<span class='tline' id='l346' data-llen='7766:7789'>　言至諌又不能入乃不得已而為是徉狂之計以免</span>
<span class='tline' id='l347' data-llen='7789:7812'>　於害故在彖則曰利艱貞晦其明也而在爻則曰箕</span>
<span class='tline' id='l348' data-llen='7812:7835'>　子之明夷利貞夫箕子之當此時也能晦其明故其</span>
<span class='tline' id='l349' data-llen='7835:7862'><a onclick="displayPageImage('KR1a0047', 'WYG', '016-20a' );" name="016-20a" class="pb">[016-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7862:7885'>　明不可息滅夫箕子之明所以不可息滅者何也亦</span>
<span class='tline' id='l351' data-llen='7885:7908'>　曰吾正此志以事君此身可滅而此正不可滅也夫</span>
<span class='tline' id='l352' data-llen='7908:7931'>　吾之正不滅此其明所以不可息滅也嗟乎事君若</span>
<span class='tline' id='l353' data-llen='7931:7938'>　箕子可矣</span>
<span class='tline' id='l354' data-llen='7938:7961'>上六不明晦初登于天後入于地象曰初登于天照四</span>
<span class='tline' id='l355' data-llen='7961:7972'>國也後入于地失則也</span>
<span class='tline' id='l356' data-llen='7972:7995'>　上六居明夷之極明傷之極也明傷之極者何坤之</span>
<span class='tline' id='l357' data-llen='7995:8018'>　終也居坤暗之終則明傷之極矣故曰不明晦謂不</span>
<span class='tline' id='l358' data-llen='8018:8045'><a onclick="displayPageImage('KR1a0047', 'WYG', '016-20b' );" name="016-20b" class="pb">[016-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8045:8068'>　明而晦也此與晦其明反也夫人君之道无他在乎</span>
<span class='tline' id='l360' data-llen='8068:8091'>　終始惟一而已矣伊尹之訓太甲曰常厥德保厥位</span>
<span class='tline' id='l361' data-llen='8091:8114'>　厥德靡常九有以亡夏王弗克庸德皇天弗保又曰</span>
<span class='tline' id='l362' data-llen='8114:8137'>　今嗣王新服厥命惟新厥德終始惟一時乃日新盖</span>
<span class='tline' id='l363' data-llen='8137:8160'>　嘗即是說而論之夫人君之始服厥命也雖至庸懦</span>
<span class='tline' id='l364' data-llen='8160:8183'>　之主盖亦知所謹也何也始可能也而卒為難此所</span>
<span class='tline' id='l365' data-llen='8183:8206'>　謂初登于天照四國也及其晚也欲心一萌則以天</span>
<span class='tline' id='l366' data-llen='8206:8229'>　下之莫我尊莫我貴也吾縱吾所欲皇恤乎惟其如</span>
<span class='tline' id='l367' data-llen='8229:8256'><a onclick="displayPageImage('KR1a0047', 'WYG', '016-21a' );" name="016-21a" class="pb">[016-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8256:8279'>　是此主道所以日㣲君德所以日失天下日駸駸而</span>
<span class='tline' id='l369' data-llen='8279:8302'>　入於暗亂之世矣此所謂後入于地失則也司馬温</span>
<span class='tline' id='l370' data-llen='8302:8325'>　公曰其言失則者何國家之所以立者法也故為工</span>
<span class='tline' id='l371' data-llen='8325:8348'>　者規矩繩墨不可去也為國者禮樂法度不可失也</span>
<span class='tline' id='l372' data-llen='8348:8371'>　度差而機失網絶而綱紊紀散而絲亂法壊而國家</span>
<span class='tline' id='l373' data-llen='8371:8386'>　從之嗚呼為君子者可不謹哉</span>
<span class='tline' id='l374' data-llen='8386:8389'>　</span>
<span class='tline' id='l375' data-llen='8389:8392'>　</span>
<span class='tline' id='l376' data-llen='8392:8419'><a onclick="displayPageImage('KR1a0047', 'WYG', '016-21b' );" name="016-21b" class="pb">[016-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8419:8422'>　</span>
<span class='tline' id='l378' data-llen='8422:8425'>　</span>
<span class='tline' id='l379' data-llen='8425:8428'>　</span>
<span class='tline' id='l380' data-llen='8428:8431'>　</span>
<span class='tline' id='l381' data-llen='8431:8434'>　</span>
<span class='tline' id='l382' data-llen='8434:8437'>　</span>
<span class='tline' id='l383' data-llen='8437:8440'>　</span>
<span class='tline' id='l384' data-llen='8440:8450'>　童溪易傳卷十六</span>
</p>
<p>
</p>
  </div>
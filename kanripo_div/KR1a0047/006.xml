<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0047', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:210'>　童溪易傳卷六　　　　　宋　王宗傳　撰</span>
<span class='tline' id='l10' data-llen='210:237'>䷇<span class='krp-note'>坤下/坎上</span>比吉原筮元永貞无咎不寕方來後夫凶彖</span>
<span class='tline' id='l11' data-llen='237:260'>曰比吉也比輔也下順從也原筮元永貞无咎以剛中</span>
<span class='tline' id='l12' data-llen='260:278'>也不寕方來上下應也後夫凶其道窮也</span>
<span class='tline' id='l13' data-llen='278:301'>　師以一陽居二位衆隂順之於外大将統軍之象也</span>
<span class='tline' id='l14' data-llen='301:324'>　此卦之所以為師比以一陽居五位衆隂順之于内</span>
<span class='tline' id='l15' data-llen='324:347'>　大君朝諸侯之象也此卦所以為比比有吉之道凡</span>
<span class='tline' id='l16' data-llen='347:373'><a onclick="displayPageImage('KR1a0047', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='373:396'>　物无所比者不可以獨存於天下故比乃吉也夫比</span>
<span class='tline' id='l18' data-llen='396:419'>　之所以吉者以其有所親附也故繼之曰比附也比</span>
<span class='tline' id='l19' data-llen='419:442'>　之所以有親附者以其上下順而從之也故又繼之</span>
<span class='tline' id='l20' data-llen='442:465'>　曰下順從也順謂坤也向使在上位而无輔則為乾</span>
<span class='tline' id='l21' data-llen='465:488'>　之亢而有悔矣何吉之云向使上下違行而不順則</span>
<span class='tline' id='l22' data-llen='488:511'>　為訟之不親矣何輔之云占筮之道人之所取信也</span>
<span class='tline' id='l23' data-llen='511:534'>　書曰若卜筮罔不是孚益曰未占有孚則占筮者誠</span>
<span class='tline' id='l24' data-llen='534:557'>　信之謂也比之為道以誠信為本故曰原筮謂推原</span>
<span class='tline' id='l25' data-llen='557:583'><a onclick="displayPageImage('KR1a0047', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='583:606'>　吾之誠信以為比之道也元始也永終也貞不變之</span>
<span class='tline' id='l27' data-llen='606:629'>　謂也吾之誠信始終而不變此比之道所以无咎也</span>
<span class='tline' id='l28' data-llen='629:652'>　故曰以剛中也夫剛而中則誠信之道充塞乎其内</span>
<span class='tline' id='l29' data-llen='652:675'>　又何終始之或變乎盡此道者九五是也不寕謂未</span>
<span class='tline' id='l30' data-llen='675:698'>　得其所以比也方來謂无方而不來也未得其所以</span>
<span class='tline' id='l31' data-llen='698:721'>　比者无方而不來故曰上下應也以爻言之則居正</span>
<span class='tline' id='l32' data-llen='721:744'>　應之地者二而已以卦言之則九五以一陽而五隂</span>
<span class='tline' id='l33' data-llen='744:767'>　莫不比之故謂之上下應也亦猶小畜柔得位而上</span>
<span class='tline' id='l34' data-llen='767:793'><a onclick="displayPageImage('KR1a0047', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='793:816'>　下應之大有柔得尊位大中而上下應之之義雖然</span>
<span class='tline' id='l36' data-llen='816:839'>　上六之後夫五非果能應夫五也故視下諸爻則其</span>
<span class='tline' id='l37' data-llen='839:862'>　道為窮謂獨背夫五而不之應勢逆而不順故也夫</span>
<span class='tline' id='l38' data-llen='862:885'>　當比之時顯比之主若揭日月於上自四而下皆靣</span>
<span class='tline' id='l39' data-llen='885:908'>　夫五而順從之上六獨背夫五而後之此迷悞失道</span>
<span class='tline' id='l40' data-llen='908:931'>　而不知比之謂也其能獨存於天下乎其凶冝矣故</span>
<span class='tline' id='l41' data-llen='931:954'>　上六又曰比之无首凶東漢之隗囂李唐之李宻本</span>
<span class='tline' id='l42' data-llen='954:963'>　朝之李煜是也</span>
<span class='tline' id='l43' data-llen='963:989'><a onclick="displayPageImage('KR1a0047', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='989:1007'>象曰地上有水比先王以建萬國親諸侯</span>
<span class='tline' id='l45' data-llen='1007:1030'>　嗚呼吾觀比之象而知君民相須之勢不容髪也夫</span>
<span class='tline' id='l46' data-llen='1030:1053'>　萬物之所以比者地也然求其勢之相比而无間然</span>
<span class='tline' id='l47' data-llen='1053:1076'>　者則莫水若也子夏傳曰地得水而柔水得地而流</span>
<span class='tline' id='l48' data-llen='1076:1099'>　是也君民之勢亦然先王於是建萬國親諸侯使上</span>
<span class='tline' id='l49' data-llen='1099:1122'>　下逺近脈絡相通則君民之勢交相比矣盖國者所</span>
<span class='tline' id='l50' data-llen='1122:1145'>　以域民也侯者所以君國也建萬國則君之所親者</span>
<span class='tline' id='l51' data-llen='1145:1168'>　諸侯而諸侯之所親者民四方萬里之逺不患其不</span>
<span class='tline' id='l52' data-llen='1168:1194'><a onclick="displayPageImage('KR1a0047', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1194:1217'>　相比也或曰後世罷諸侯而置守令其與先王之勢</span>
<span class='tline' id='l54' data-llen='1217:1240'>　同乎異乎曰後世之心患諸侯之難制也故守且令</span>
<span class='tline' id='l55' data-llen='1240:1263'>　焉而分茅胙土之恩薄矣守令有過則賜之一札奔</span>
<span class='tline' id='l56' data-llen='1263:1286'>　命而服罪之不暇得保終更則亦指日以求去此易</span>
<span class='tline' id='l57' data-llen='1286:1307'>　制之法也然更易紛紛官吏民情愈不相親矣</span>
<span class='tline' id='l58' data-llen='1307:1330'>初六有孚比之无咎有孚盈缶終來有它吉象曰比之</span>
<span class='tline' id='l59' data-llen='1330:1338'>初六有它吉也</span>
<span class='tline' id='l60' data-llen='1338:1361'>　大凡位之卑者則與之者必狹交之淺者則信之者</span>
<span class='tline' id='l61' data-llen='1361:1387'><a onclick="displayPageImage('KR1a0047', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1387:1410'>　必寡六居比之初所謂位之卑而交之淺也以此比</span>
<span class='tline' id='l63' data-llen='1410:1433'>　人人誰比之然有要道焉修吾胷中之誠而已矣故</span>
<span class='tline' id='l64' data-llen='1433:1456'>　曰有孚比之孟子曰不誠未有能動者惟誠者則无</span>
<span class='tline' id='l65' data-llen='1456:1479'>　上下之間有所不比比无不善矣故曰无咎缶之為</span>
<span class='tline' id='l66' data-llen='1479:1502'>　器朴陋而微賤者然虚而能容初六之象也有孚盈</span>
<span class='tline' id='l67' data-llen='1502:1525'>　缶則又誠无不足者不特有孚而已也終來有它吉</span>
<span class='tline' id='l68' data-llen='1525:1548'>　者吾誠之效也孟子所謂能動也夫隂之所比者陽</span>
<span class='tline' id='l69' data-llen='1548:1571'>　也初六之於九五近而承不得為六四逺而應不得</span>
<span class='tline' id='l70' data-llen='1571:1597'><a onclick="displayPageImage('KR1a0047', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1597:1620'>　為六二然至誠无上下之間誠存於此終應於彼其</span>
<span class='tline' id='l72' data-llen='1620:1643'>　亦效之必至者故曰有它吉也誠之可恃也如此矣</span>
<span class='tline' id='l73' data-llen='1643:1663'>六二比之自内貞吉象曰比之自内不自失也</span>
<span class='tline' id='l74' data-llen='1663:1686'>　子曰君子周而不比小人比而不周易之有比豈亦</span>
<span class='tline' id='l75' data-llen='1686:1709'>　小人之道也曰所惡於比者為其不正也如比而得</span>
<span class='tline' id='l76' data-llen='1709:1732'>　其正則无惡於比矣五比之主也二其應也隂陽各</span>
<span class='tline' id='l77' data-llen='1732:1755'>　當其位所謂正也夫君臣上下相比以正此所以吉</span>
<span class='tline' id='l78' data-llen='1755:1778'>　也比之自内者夫正者吾性之所自然而不變也比</span>
<span class='tline' id='l79' data-llen='1778:1804'><a onclick="displayPageImage('KR1a0047', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1804:1827'>　而不失於吾性之自然者故曰自内凡相此之道而</span>
<span class='tline' id='l81' data-llen='1827:1841'>　或失之偽為者皆非自内也</span>
<span class='tline' id='l82' data-llen='1841:1859'>六三比之匪人象曰比之匪人不亦傷乎</span>
<span class='tline' id='l83' data-llen='1859:1882'>　以六居三比之所謂不正人也故曰比之匪人夫相</span>
<span class='tline' id='l84' data-llen='1882:1905'>　比之道以正而吉也比而不正則傷敗乃至是自貽</span>
<span class='tline' id='l85' data-llen='1905:1928'>　其禍之道也三以不正間於二四之間聖人以匪人</span>
<span class='tline' id='l86' data-llen='1928:1951'>　目之亦懼夫二四之或比之也其曰不亦傷乎者所</span>
<span class='tline' id='l87' data-llen='1951:1974'>　以示戒於二四也亦明矣唐之七司馬皆世所稱才</span>
<span class='tline' id='l88' data-llen='1974:2000'><a onclick="displayPageImage('KR1a0047', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2000:2023'>　而栁子厚劉禹錫尤其傑者一失足於王叔文之門</span>
<span class='tline' id='l90' data-llen='2023:2044'>　蹉跌含恨以至於死者昩不亦傷乎之戒故也</span>
<span class='tline' id='l91' data-llen='2044:2063'>六四外比之貞吉象曰外比於賢以從上也</span>
<span class='tline' id='l92' data-llen='2063:2086'>　處於邪正之兩間則誰從孰不曰從夫正而吉也然</span>
<span class='tline' id='l93' data-llen='2086:2109'>　已之不正則亦未有能從夫正也以六居四盖正人</span>
<span class='tline' id='l94' data-llen='2109:2132'>　也已之既正則所從者亦必正矣故外比於賢以從</span>
<span class='tline' id='l95' data-llen='2132:2155'>　上也則不内比於不賢之匪人以舍下也可知矣若</span>
<span class='tline' id='l96' data-llen='2155:2178'>　四者所謂可與語上也歟朱子發曰易曰東北喪朋</span>
<span class='tline' id='l97' data-llen='2178:2204'><a onclick="displayPageImage('KR1a0047', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2204:2215'>　安貞吉六四之謂乎</span>
<span class='tline' id='l99' data-llen='2215:2238'>九五顯比王用三驅失前禽邑人不誡吉象曰顯比之</span>
<span class='tline' id='l100' data-llen='2238:2261'>吉位正中也舍逆取順失前禽也邑人不誡上使中也</span>
<span class='tline' id='l101' data-llen='2261:2284'>　九五居正中之位則所以比天下之道亦正中也道</span>
<span class='tline' id='l102' data-llen='2284:2307'>　而正中則大公而不私也故曰顯比陽為明故稱顯</span>
<span class='tline' id='l103' data-llen='2307:2330'>　夫顯明比道於天下而天下冝无不比者而或容有</span>
<span class='tline' id='l104' data-llen='2330:2353'>　不吾比者聖人亦未嘗有心於求比之也比之以不</span>
<span class='tline' id='l105' data-llen='2353:2376'>　比而已故以王用三驅失前禽為喻三驅禮所謂天</span>
<span class='tline' id='l106' data-llen='2376:2402'><a onclick="displayPageImage('KR1a0047', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2402:2425'>　子不合圍也夫顯此之道順則取之逆則舍之若三</span>
<span class='tline' id='l108' data-llen='2425:2448'>　驅然故前禽之失以不比比之也順則取之謂自四</span>
<span class='tline' id='l109' data-llen='2448:2471'>　而下皆順夫五之謂也逆則舍之上六之後夫五是</span>
<span class='tline' id='l110' data-llen='2471:2494'>　也亦謂失前禽也然以前禽為逆已而舍之則近而</span>
<span class='tline' id='l111' data-llen='2494:2517'>　順乎已者亦豈上之人有以誡語之而致然歟故曰</span>
<span class='tline' id='l112' data-llen='2517:2540'>　邑人不誡吉邑近邑謂近而比乎已者也聖人之比</span>
<span class='tline' id='l113' data-llen='2540:2563'>　天下无逺近親踈之間不以近夫已者而加親不以</span>
<span class='tline' id='l114' data-llen='2563:2586'>　逺夫已者而加踈此顯比之道也上使中也者夫近</span>
<span class='tline' id='l115' data-llen='2586:2612'><a onclick="displayPageImage('KR1a0047', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2612:2635'>　而順於已者雖非有以誡之原其所以然者亦非无</span>
<span class='tline' id='l117' data-llen='2635:2658'>　自而然也夫明中正之道於天下而天下皆惟吾之</span>
<span class='tline' id='l118' data-llen='2658:2681'>　中矣書曰皇建其有極又曰凡厥庶民惟皇作極此</span>
<span class='tline' id='l119' data-llen='2681:2687'>　之謂也</span>
<span class='tline' id='l120' data-llen='2687:2706'>上六比之无首凶象曰比之无首无所終也</span>
<span class='tline' id='l121' data-llen='2706:2729'>　知所比而後能比人有足比然後能比於人上六之</span>
<span class='tline' id='l122' data-llen='2729:2752'>　後夫五非知所比者也以隂居上又非有足比者也</span>
<span class='tline' id='l123' data-llen='2752:2775'>　故曰比之无首一卦之上所謂首也在比而无為首</span>
<span class='tline' id='l124' data-llen='2775:2801'><a onclick="displayPageImage('KR1a0047', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2801:2824'>　之道能无凶乎故曰无所終也謂比道之窮也夫君</span>
<span class='tline' id='l126' data-llen='2824:2847'>　子有終以其謙也上六以隂暗而乗五逆道也其无</span>
<span class='tline' id='l127' data-llen='2847:2854'>　所終冝矣</span>
<span class='tline' id='l128' data-llen='2854:2881'>䷈<span class='krp-note'>乾下/巽上</span>小畜亨密雲不雨自我西郊彖曰小畜柔得</span>
<span class='tline' id='l129' data-llen='2881:2904'>位而上下應之曰小畜健而巽剛中而志行乃亨密雲</span>
<span class='tline' id='l130' data-llen='2904:2919'>不雨尚徃也自我西郊施未行也</span>
<span class='tline' id='l131' data-llen='2919:2942'>　昔者常疑柔能制剛弱能制强而不知其所以能者</span>
<span class='tline' id='l132' data-llen='2942:2965'>　何也盖學易而至於小畜而後得其説喟然而歎曰</span>
<span class='tline' id='l133' data-llen='2965:2991'><a onclick="displayPageImage('KR1a0047', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2991:3014'>　噫此亦出於情投而勢便也已矣夫勢便則事可順</span>
<span class='tline' id='l135' data-llen='3014:3037'>　成情投則物莫吾忌小畜云者小者之有所畜也畜</span>
<span class='tline' id='l136' data-llen='3037:3060'>　者止也人臣有所止制之謂也故其為卦也則巽上</span>
<span class='tline' id='l137' data-llen='3060:3083'>　而乾下其為爻也則六四以一隂位乎五陽之間而</span>
<span class='tline' id='l138' data-llen='3083:3106'>　且近五焉乾之為物剛而健者也而巽則以順巽之</span>
<span class='tline' id='l139' data-llen='3106:3129'>　道行乎其上剛而健者不吾忌焉何也是必有以得</span>
<span class='tline' id='l140' data-llen='3129:3152'>　其情故也四以一隂位乎五陽之間而且近五焉乾</span>
<span class='tline' id='l141' data-llen='3152:3175'>　之三陽雖剛而健乃居乎其下而不之辭焉又何也</span>
<span class='tline' id='l142' data-llen='3175:3201'><a onclick="displayPageImage('KR1a0047', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3201:3224'>　勢使之然故也情投而勢便故雖剛矣而此有以入</span>
<span class='tline' id='l144' data-llen='3224:3247'>　之入之者為主則受入者為客矣此小者之有所畜</span>
<span class='tline' id='l145' data-llen='3247:3270'>　也故曰柔得位而上下應之曰小畜盖柔不得位則</span>
<span class='tline' id='l146' data-llen='3270:3293'>　受制於衆剛之不暇矣如制剛何上下不應則衆剛</span>
<span class='tline' id='l147' data-llen='3293:3316'>　之情俱不我協矣又如制剛何然則昔者君子之為</span>
<span class='tline' id='l148' data-llen='3316:3339'>　人臣也所以汲汲於得位得君云者非有他也盖曰</span>
<span class='tline' id='l149' data-llen='3339:3362'>　位卑而言髙罪也又曰信而後諫未信則以為謗已</span>
<span class='tline' id='l150' data-llen='3362:3385'>　也為是故也古之人有行之者則魏鄭公其人也賈</span>
<span class='tline' id='l151' data-llen='3385:3411'><a onclick="displayPageImage('KR1a0047', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3411:3434'>　洛陽則踈矣劉去華尤其踈者也夫頃刻不離左右</span>
<span class='tline' id='l153' data-llen='3434:3457'>　握手入卧内其尊寵何如也以房杜之元勲猶以直</span>
<span class='tline' id='l154' data-llen='3457:3480'>　遜之也則上下之情寕有或吾忌者故魏鄭公得以</span>
<span class='tline' id='l155' data-llen='3480:3503'>　肆其志於太宗賈生以踈賤少年足跡方踵殿陛間</span>
<span class='tline' id='l156' data-llen='3503:3526'>　遽然痛哭流涕驚人耳目絳灌輩詎能平哉其見棄</span>
<span class='tline' id='l157' data-llen='3526:3549'>　冝矣去華以一介草茅裂眥誦言切齒宫閫其視賈</span>
<span class='tline' id='l158' data-llen='3549:3572'>　誼抑又甚矣曽何補於萬一哉此无他是皆昩夫小</span>
<span class='tline' id='l159' data-llen='3572:3595'>　畜之義故也故小畜之義必期於亨不期於亨俱无</span>
<span class='tline' id='l160' data-llen='3595:3621'><a onclick="displayPageImage('KR1a0047', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3621:3644'>　補也健而巽剛中而志行乃亨此又合二體與中爻</span>
<span class='tline' id='l162' data-llen='3644:3667'>　而言小畜之所以亨也夫乾健也而在内巽順也而</span>
<span class='tline' id='l163' data-llen='3667:3690'>　在外九二九五剛也而在中健而濟之以巽則施諸</span>
<span class='tline' id='l164' data-llen='3690:3713'>　人也為易入剛而不過乎中則存諸我者无悻悻之</span>
<span class='tline' id='l165' data-llen='3713:3736'>　態而志自行矣所謂志者何也孟子曰畜君何尤畜</span>
<span class='tline' id='l166' data-llen='3736:3759'>　君者好君也君子之志志於好君而已矣君子之志</span>
<span class='tline' id='l167' data-llen='3759:3782'>　行此小畜之所以亨也宻雲不雨自我西郊此又昩</span>
<span class='tline' id='l168' data-llen='3782:3805'>　於健而巽剛中而志行者之戒也夫雲行而雨施者</span>
<span class='tline' id='l169' data-llen='3805:3832'><a onclick="displayPageImage('KR1a0047', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3832:3855'>　隂陽之氣通也宻雲不雨則隂陽之氣壅而不通矣</span>
<span class='tline' id='l171' data-llen='3855:3878'>　西郊隂位也自我西郊謂六四用事也不雨之雲徒</span>
<span class='tline' id='l172' data-llen='3878:3901'>　宻於西郊豈有他哉隂陽之氣不通故也隂陽之氣</span>
<span class='tline' id='l173' data-llen='3901:3924'>　不通則西郊之雲徒知尚徃而已无惑乎其施之未</span>
<span class='tline' id='l174' data-llen='3924:3947'>　行也夫小畜之義期於亨也今西郊之雲徒知尚徃</span>
<span class='tline' id='l175' data-llen='3947:3970'>　而已則失健而巽剛而中之義也不雨之雲徒宻於</span>
<span class='tline' id='l176' data-llen='3970:3993'>　西郊則欲志之行其可得乎故曰志未行也噫此賈</span>
<span class='tline' id='l177' data-llen='3993:4004'>　洛陽劉去華之象也</span>
<span class='tline' id='l178' data-llen='4004:4031'><a onclick="displayPageImage('KR1a0047', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4031:4047'>象曰風行天上小畜君子以懿文德</span>
<span class='tline' id='l180' data-llen='4047:4070'>　天下之物疾於行者莫風若也其所以疾於行者以</span>
<span class='tline' id='l181' data-llen='4070:4093'>　善入故也惟善入故物莫能礙莫能礙故其行也雖</span>
<span class='tline' id='l182' data-llen='4093:4116'>　欲不疾不可得也故易以巽為風又曰巽入也天下</span>
<span class='tline' id='l183' data-llen='4116:4139'>　之物惟天為萬物之上惟其在萬物之上為髙且大</span>
<span class='tline' id='l184' data-llen='4139:4162'>　故舉天下萬物莫能踰於天今也風猶行乎其上何</span>
<span class='tline' id='l185' data-llen='4162:4185'>　也盖善入故也以天之髙且大而猶不礙於風而風</span>
<span class='tline' id='l186' data-llen='4185:4208'>　得以行其志焉此小畜之象也剛柔不偏之謂文行</span>
<span class='tline' id='l187' data-llen='4208:4235'><a onclick="displayPageImage('KR1a0047', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4235:4258'>　於萬物之間而无所忤之謂文君子之畜夫君也亦</span>
<span class='tline' id='l189' data-llen='4258:4281'>　貴於有所入之爾然德非文德則健而不巽剛而不</span>
<span class='tline' id='l190' data-llen='4281:4304'>　中其能有所入而使吾志之必行乎故觀風行天上</span>
<span class='tline' id='l191' data-llen='4304:4327'>　之象必以懿文德為本何謂懿曰積小以至大由微</span>
<span class='tline' id='l192' data-llen='4327:4350'>　而至著之謂也揚子雲曰浸以光大不亦懿乎文德</span>
<span class='tline' id='l193' data-llen='4350:4373'>　之發用如風之行无髙不暨无逺不至而物莫我禦</span>
<span class='tline' id='l194' data-llen='4373:4396'>　盖亦發於細㣲而行於至著云爾是之謂懿文德荆</span>
<span class='tline' id='l195' data-llen='4396:4419'>　公曰小者之畜其可以暴為之乎懿文德為之以不</span>
<span class='tline' id='l196' data-llen='4419:4446'><a onclick="displayPageImage('KR1a0047', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4446:4451'>　暴也</span>
<span class='tline' id='l198' data-llen='4451:4471'>初九復自道何其咎吉象曰復自道其義吉也</span>
<span class='tline' id='l199' data-llen='4471:4494'>　初九之陽動乎一卦之初動之㣲也當動之㣲去道</span>
<span class='tline' id='l200' data-llen='4494:4517'>　未逺制之使不愆於道則用力寡而見功多而无制</span>
<span class='tline' id='l201' data-llen='4517:4540'>　之之勞矣故曰復自道如復之初九所謂不逺復是</span>
<span class='tline' id='l202' data-llen='4540:4563'>　也夫君子之畜夫君必待其非心既形舉措既愆去</span>
<span class='tline' id='l203' data-llen='4563:4586'>　道既逺然後從而止制之其能免咎乎必也於方動</span>
<span class='tline' id='l204' data-llen='4586:4609'>　之初制之使不愆於道則无制之之勞君焉不見非</span>
<span class='tline' id='l205' data-llen='4609:4636'><a onclick="displayPageImage('KR1a0047', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4636:4659'>　於其臣臣焉不見猜於其君事君之義了无所失矣</span>
<span class='tline' id='l207' data-llen='4659:4682'>　故曰何其咎吉而象又曰其義吉也以言事君之義</span>
<span class='tline' id='l208' data-llen='4682:4705'>　莫吉於此故也孟子曰惟大人為能格君心之非小</span>
<span class='tline' id='l209' data-llen='4705:4728'>　畜之初動之㣲也所謂心之非也復而自道其盡格</span>
<span class='tline' id='l210' data-llen='4728:4751'>　心之業乎楊中立曰六四隂得位為一卦之主而初</span>
<span class='tline' id='l211' data-llen='4751:4774'>　與之為應受畜於四者也過未形而畜之其復自道</span>
<span class='tline' id='l212' data-llen='4774:4788'>　矣又何咎之有故其義吉也</span>
<span class='tline' id='l213' data-llen='4788:4806'>九二牽復吉象曰牽復在中亦不自失也</span>
<span class='tline' id='l214' data-llen='4806:4833'><a onclick="displayPageImage('KR1a0047', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4833:4856'>　九二視初九則動已形矣所謂動之㣲也亦既有間</span>
<span class='tline' id='l216' data-llen='4856:4879'>　矣雖然未過乎中也故君子於此牽而引之使復歸</span>
<span class='tline' id='l217' data-llen='4879:4902'>　諸中而无過中之失則在君非惟无失也而在人臣</span>
<span class='tline' id='l218' data-llen='4902:4925'>　者亦不自失也夫以牽復而視初之復自道則其制</span>
<span class='tline' id='l219' data-llen='4925:4948'>　之之勞與逸亦豈不有間矣乎伊尹之戒太甲也而</span>
<span class='tline' id='l220' data-llen='4948:4971'>　曰若虞機張徃省括于度則釋又曰欽厥止率乃祖</span>
<span class='tline' id='l221' data-llen='4971:4994'>　攸行夫曰虞機曰省括曰欽厥止曰率乃祖无非牽</span>
<span class='tline' id='l222' data-llen='4994:5017'>　而復之使歸之中也然則縱欲如太甲而至於思庸</span>
<span class='tline' id='l223' data-llen='5017:5044'><a onclick="displayPageImage('KR1a0047', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5044:5067'>　伊尹牽復之力益有勞矣郭仲和曰不能辯之於早</span>
<span class='tline' id='l225' data-llen='5067:5086'>　至二尤艱矣故牽而後復也牽勉强之義</span>
<span class='tline' id='l226' data-llen='5086:5108'>九三輿脫輹夫妻反目象曰夫妻反目不能正室也</span>
<span class='tline' id='l227' data-llen='5108:5131'>　初九動之㣲也其曰復自道則制之之力无勞矣九</span>
<span class='tline' id='l228' data-llen='5131:5154'>　二動之已形也其曰牽復則制之之力已勞矣若乾</span>
<span class='tline' id='l229' data-llen='5154:5177'>　至九三行過乎中而剛動之才已極矣制之之力不</span>
<span class='tline' id='l230' data-llen='5177:5200'>　亦勞甚矣乎猶之輿也其行也有輹如欲制之使不</span>
<span class='tline' id='l231' data-llen='5200:5223'>　行非脫去其輹不可也夫脫人之輹而制之使不行</span>
<span class='tline' id='l232' data-llen='5223:5250'><a onclick="displayPageImage('KR1a0047', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5250:5273'>　則在我失之強聒而在彼者易以怨憝故雖以正相</span>
<span class='tline' id='l234' data-llen='5273:5296'>　與也而亦未有能正者矣此六四用力以制九三之</span>
<span class='tline' id='l235' data-llen='5296:5319'>　象也故又有夫妻反目之嫌而象曰不能正室也夫</span>
<span class='tline' id='l236' data-llen='5319:5342'>　制之於中不若制之於初制之於終不若制之於中</span>
<span class='tline' id='l237' data-llen='5342:5365'>　人臣之有所畜制者其勞逸難易之分於此三爻盡</span>
<span class='tline' id='l238' data-llen='5365:5370'>　之矣</span>
<span class='tline' id='l239' data-llen='5370:5392'>六四有孚血去惕出无咎象曰有孚惕出上合志也</span>
<span class='tline' id='l240' data-llen='5392:5415'>　小畜之成卦在此一爻也夫四以位則多懼以才則</span>
<span class='tline' id='l241' data-llen='5415:5442'><a onclick="displayPageImage('KR1a0047', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5442:5465'>　至柔以時則有所畜止之時也禀至柔之才處多懼</span>
<span class='tline' id='l243' data-llen='5465:5488'>　之地而任畜止之權上下衆剛環然而卜吾之舉動</span>
<span class='tline' id='l244' data-llen='5488:5511'>　焉於斯時也盖亦難矣况脫三之輻而常遭反目之</span>
<span class='tline' id='l245' data-llen='5511:5534'>　嫌乎其憂傷恐懼何如也雖然以勢而論則柔一而</span>
<span class='tline' id='l246' data-llen='5534:5557'>　剛五其不敵固也以理而論則君子以眇然之身而</span>
<span class='tline' id='l247' data-llen='5557:5580'>　處上下之際亦必有道矣何也即吾之誠意以感之</span>
<span class='tline' id='l248' data-llen='5580:5603'>　固也吾之誠意既至則金石可動而况於人乎故夫</span>
<span class='tline' id='l249' data-llen='5603:5626'>　四之血去惕出而无傷害恐懼之咎者吾非恃夫有</span>
<span class='tline' id='l250' data-llen='5626:5653'><a onclick="displayPageImage('KR1a0047', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5653:5676'>　五也吾恃夫有孚也使吾非有孚則位雖近五而君</span>
<span class='tline' id='l252' data-llen='5676:5699'>　之志或不我合焉則位雖親矣而心之親則未也其</span>
<span class='tline' id='l253' data-llen='5699:5722'>　能使吾之志必行乎故象又曰有孚惕出上合志也</span>
<span class='tline' id='l254' data-llen='5722:5745'>　但云惕出則血去可知盖謂恐懼猶免則傷害斯逺</span>
<span class='tline' id='l255' data-llen='5745:5768'>　矣舉輕以見重也程河南曰以人君之威嚴而㣲細</span>
<span class='tline' id='l256' data-llen='5768:5791'>　之臣有能畜止其欲者盖有孚信以感之故也或曰</span>
<span class='tline' id='l257' data-llen='5791:5814'>　小畜之為小畜者六四也四處近君之位而以柔巽</span>
<span class='tline' id='l258' data-llen='5814:5837'>　為畜止之道小人邪君子邪曰易雖以陽為君子隂</span>
<span class='tline' id='l259' data-llen='5837:5864'><a onclick="displayPageImage('KR1a0047', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5864:5887'>　為小人而上下二篇所謂以六居四者凡三十二焉</span>
<span class='tline' id='l261' data-llen='5887:5910'>　未必皆小人也若槩以隂居隂而謂之小人則凡為</span>
<span class='tline' id='l262' data-llen='5910:5933'>　人臣者必以陽居陽而槩謂之君子可乎聖人於小</span>
<span class='tline' id='l263' data-llen='5933:5956'>　畜之六四也而曰有孚曰无咎於大象又以懿文德</span>
<span class='tline' id='l264' data-llen='5956:5979'>　為君子之事業至上九也又從而戒之曰君子征凶</span>
<span class='tline' id='l265' data-llen='5979:6002'>　則四也者非小人也夫君子之所存患无孚爾苟有</span>
<span class='tline' id='l266' data-llen='6002:6025'>　是孚則時剛而剛時柔而柔亦将何所適而不可哉</span>
<span class='tline' id='l267' data-llen='6025:6048'>　但當有所止畜之時上下皆剛非以柔巽行乎其間</span>
<span class='tline' id='l268' data-llen='6048:6075'><a onclick="displayPageImage('KR1a0047', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6075:6098'>　不可昔人有身不勝衣而能以全德終始者則小畜</span>
<span class='tline' id='l270' data-llen='6098:6115'>　之六四是也而槩以小人論之可乎</span>
<span class='tline' id='l271' data-llen='6115:6137'>九五有孚攣如富以其鄰象曰有孚攣如不獨富也</span>
<span class='tline' id='l272' data-llen='6137:6160'>　六四有孚而九五亦曰有孚此四所以上合志也而</span>
<span class='tline' id='l273' data-llen='6160:6183'>　五則曰攣如又曰富以其鄰不獨富也夫君臣之間</span>
<span class='tline' id='l274' data-llen='6183:6206'>　所恃相與以无間者曰誠而已臣焉不有以信乎其</span>
<span class='tline' id='l275' data-llen='6206:6229'>　君君焉不有以信乎其臣則有言而无從也有諫而</span>
<span class='tline' id='l276' data-llen='6229:6252'>　无聼也君子不能拱手以固寵則懼傷懼讒以求去</span>
<span class='tline' id='l277' data-llen='6252:6279'><a onclick="displayPageImage('KR1a0047', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6279:6302'>　之而已人君不能恱霽以求益則无陪无卿而自用</span>
<span class='tline' id='l279' data-llen='6302:6325'>　而已今也不然四以有孚而合五之志五以有孚而</span>
<span class='tline' id='l280' data-llen='6325:6348'>　攣四之鄰故四得五而无傷讒之吝而五亦得四而</span>
<span class='tline' id='l281' data-llen='6348:6371'>　有其鄰之富也此小畜之所以亨也以九居五陽之</span>
<span class='tline' id='l282' data-llen='6371:6394'>　純者也陽之純則為充實充實有孚也以六居四隂</span>
<span class='tline' id='l283' data-llen='6394:6417'>　之純者也隂之純則為謙虚謙虚亦有孚者也陽以</span>
<span class='tline' id='l284' data-llen='6417:6440'>　隂為富則隂亦以陽為富故曰富以其鄰不獨富也</span>
<span class='tline' id='l285' data-llen='6440:6463'>　謂五與四皆以有孚相得不獨五有是也成湯之於</span>
<span class='tline' id='l286' data-llen='6463:6490'><a onclick="displayPageImage('KR1a0047', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6490:6513'>　伊尹桓公之於管仲蜀先主之於諸葛孔明皆能盡</span>
<span class='tline' id='l288' data-llen='6513:6519'>　其義矣</span>
<span class='tline' id='l289' data-llen='6519:6542'>上九既雨既處尚德載婦貞厲月幾望君子征凶象曰</span>
<span class='tline' id='l290' data-llen='6542:6560'>既雨既處德積載也君子征凶有所疑也</span>
<span class='tline' id='l291' data-llen='6560:6583'>　小畜之道至上九成矣君子之志至此亦已行矣始</span>
<span class='tline' id='l292' data-llen='6583:6606'>　也彖著宻雲不雨之戒者懼其強聒以用事而上下</span>
<span class='tline' id='l293' data-llen='6606:6629'>　之情不協焉故也故有健而巽剛中而志行乃亨之</span>
<span class='tline' id='l294' data-llen='6629:6652'>　說今也畜道之於五而君臣之志不謀而合則凡君</span>
<span class='tline' id='l295' data-llen='6652:6679'><a onclick="displayPageImage('KR1a0047', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6679:6702'>　子之所欲言而欲施者无不如志矣故上九當畜道</span>
<span class='tline' id='l297' data-llen='6702:6725'>　之成而有既雨之象謂隂陽之氣至此而交暢矣雖</span>
<span class='tline' id='l298' data-llen='6725:6748'>　然宻雲不雨猶戒於尚徃其能无疑乎故又戒之以</span>
<span class='tline' id='l299' data-llen='6748:6771'>　既處謂君子之於此時也若猶有所徃而未已則嫌</span>
<span class='tline' id='l300' data-llen='6771:6794'>　疑之不免矣夫成天下之功易處其成功難若成天</span>
<span class='tline' id='l301' data-llen='6794:6817'>　下之功而不處之焉則天下之人皆能之何必君子</span>
<span class='tline' id='l302' data-llen='6817:6840'>　也何也才有餘而德不足故也惟君子當夫功之既</span>
<span class='tline' id='l303' data-llen='6840:6863'>　成也吾之處之若无功焉此非所積所養之厚不矜</span>
<span class='tline' id='l304' data-llen='6863:6890'><a onclick="displayPageImage('KR1a0047', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6890:6913'>　不伐而能至是邪故曰尚德載而象曰德積載也言</span>
<span class='tline' id='l306' data-llen='6913:6936'>　其德器之不薄故能有所任載而无滿盈之愆也婦</span>
<span class='tline' id='l307' data-llen='6936:6959'>　道以順為正也若愆於正則為厲月遡日以為明也</span>
<span class='tline' id='l308' data-llen='6959:6982'>　月至於望則與日敵矣何者隂盛故也故曰婦貞厲</span>
<span class='tline' id='l309' data-llen='6982:7005'>　月幾望此聖人為畜道既成之戒也此所以終之曰</span>
<span class='tline' id='l310' data-llen='7005:7016'>　君子征凶有所疑也</span>
<span class='tline' id='l311' data-llen='7016:7043'>䷉<span class='krp-note'>兊下/乾上</span>履虎尾不咥人亨彖曰履柔履剛也說而應</span>
<span class='tline' id='l312' data-llen='7043:7066'>乎乾是以履虎尾不咥人亨剛中正履帝位而不疚光</span>
<span class='tline' id='l313' data-llen='7066:7093'><a onclick="displayPageImage('KR1a0047', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7093:7097'>明也</span>
<span class='tline' id='l315' data-llen='7097:7120'>　履者何經曰履德之基也韓子曰德有凶有吉吉凶</span>
<span class='tline' id='l316' data-llen='7120:7143'>　相遼奚啻燕越然皆自所履而始故北首則燕南轅</span>
<span class='tline' id='l317' data-llen='7143:7166'>　則越顧其所履如何耳是以君子所履常虞傷害恐</span>
<span class='tline' id='l318' data-llen='7166:7189'>　懼戒敬不敢夫足書云若蹈虎尾是也故履有取於</span>
<span class='tline' id='l319' data-llen='7189:7212'>　履虎尾之義履之成卦在於六三兊以少女柔弱之</span>
<span class='tline' id='l320' data-llen='7212:7235'>　資而履乾之剛故曰柔履剛也夫以眇然柔弱之資</span>
<span class='tline' id='l321' data-llen='7235:7258'>　而履乾之剛尊卑小大之勢至不侔而剛不吾害者</span>
<span class='tline' id='l322' data-llen='7258:7285'><a onclick="displayPageImage('KR1a0047', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7285:7308'>　何邪盖有道也説而應之而不與之校是也涉世之</span>
<span class='tline' id='l324' data-llen='7308:7331'>　道以和說為尚以眇然之軀行之萬物之間物至衆</span>
<span class='tline' id='l325' data-llen='7331:7354'>　而已至寡也不以和說為行而務與之忤焉庸免患</span>
<span class='tline' id='l326' data-llen='7354:7377'>　乎故曰說而應乎乾是以履虎尾不咥人亨兊恱也</span>
<span class='tline' id='l327' data-llen='7377:7400'>　初九九二雖與九四九五敵應其體兊也其性恱也</span>
<span class='tline' id='l328' data-llen='7400:7423'>　老子曰吾有大患為吾有身噫吾身豈能為吾患邪</span>
<span class='tline' id='l329' data-llen='7423:7446'>　特患不能行是身耳吾身得所履則亦何徃而不服</span>
<span class='tline' id='l330' data-llen='7446:7469'>　又何身之為吾患邪故曰亨剛中正履帝位而不疚</span>
<span class='tline' id='l331' data-llen='7469:7496'><a onclick="displayPageImage('KR1a0047', 'WYG', '006-19a' );" name="006-19a" class="pb">[006-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7496:7519'>　光明也此九五之所履也又非柔履剛之謂也夫涉</span>
<span class='tline' id='l333' data-llen='7519:7542'>　世之大莫大於應帝王故也剛也中也正也此九五</span>
<span class='tline' id='l334' data-llen='7542:7565'>　所履之三德也剛則所履之不息中則所履之无過</span>
<span class='tline' id='l335' data-llen='7565:7588'>　正則所履之不變以是三德而履帝位庸有慊然之</span>
<span class='tline' id='l336' data-llen='7588:7611'>　病乎疚病也大抵有所慊於中則行之於外也亦必</span>
<span class='tline' id='l337' data-llen='7611:7634'>　有所不足今也備是三德以履帝位初无不足之慊</span>
<span class='tline' id='l338' data-llen='7634:7657'>　則履道之善莫盛於斯也故曰光明也書之稱堯曰</span>
<span class='tline' id='l339' data-llen='7657:7680'>　聰明文思光宅天下稱舜曰帝光天之下至于海隅</span>
<span class='tline' id='l340' data-llen='7680:7707'><a onclick="displayPageImage('KR1a0047', 'WYG', '006-19b' );" name="006-19b" class="pb">[006-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7707:7730'>　蒼生謂以帝者之德履帝之位故其效不得不如是</span>
<span class='tline' id='l342' data-llen='7730:7737'>　光明故也</span>
<span class='tline' id='l343' data-llen='7737:7755'>象曰上天下澤履君子以辯上下定民志</span>
<span class='tline' id='l344' data-llen='7755:7778'>　天下有自然之理常寓於自然之分之中禮曰天髙</span>
<span class='tline' id='l345' data-llen='7778:7801'>　地下萬物散殊而禮制行矣禮者自然之理也循理</span>
<span class='tline' id='l346' data-llen='7801:7824'>　而行不踰其節則得其所履矣故履亦禮也上天下</span>
<span class='tline' id='l347' data-llen='7824:7847'>　澤有自然不易之分故為履之象天下之民尊卑貴</span>
<span class='tline' id='l348' data-llen='7847:7870'>　賤自有等差然或至於卑踰尊賤妨貴者盖以上下</span>
<span class='tline' id='l349' data-llen='7870:7897'><a onclick="displayPageImage('KR1a0047', 'WYG', '006-20a' );" name="006-20a" class="pb">[006-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7897:7920'>　之分不辯故也是故古者謹禮之君子為之立五常</span>
<span class='tline' id='l351' data-llen='7920:7943'>　之教制五品之爵異士農工賈之業使之車服宫室</span>
<span class='tline' id='l352' data-llen='7943:7966'>　起居飲食各有常分則天下之民卑不踰尊賤不妨</span>
<span class='tline' id='l353' data-llen='7966:7989'>　貴其所存蓄自有一定之志可殺可辱而不可使為</span>
<span class='tline' id='l354' data-llen='7989:7994'>　亂矣</span>
<span class='tline' id='l355' data-llen='7994:8013'>初九素履徃无咎象曰素履之徃獨行願也</span>
<span class='tline' id='l356' data-llen='8013:8036'>　初九以剛明之德而居履之最下之位而上无其應</span>
<span class='tline' id='l357' data-llen='8036:8059'>　所謂素貧賤者夫素貧賤則亦行乎貧賤而已矣中</span>
<span class='tline' id='l358' data-llen='8059:8086'><a onclick="displayPageImage('KR1a0047', 'WYG', '006-20b' );" name="006-20b" class="pb">[006-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8086:8109'>　庸曰君子素其位而行不願乎其外則履之初九是</span>
<span class='tline' id='l360' data-llen='8109:8132'>　也故曰素履徃无咎夫上无其應而吾之志願則亦</span>
<span class='tline' id='l361' data-llen='8132:8155'>　求其在我者而已矣吾遑他念乎故曰獨行願也所</span>
<span class='tline' id='l362' data-llen='8155:8178'>　謂在下位不援上初九有焉孟子之无官守言責進</span>
<span class='tline' id='l363' data-llen='8178:8188'>　退之有餘裕是也</span>
<span class='tline' id='l364' data-llen='8188:8211'>九二履道坦坦幽人貞吉象曰幽人貞吉中不自亂也</span>
<span class='tline' id='l365' data-llen='8211:8234'>　夫當履之時進居中位其視初九為得位矣然上无</span>
<span class='tline' id='l366' data-llen='8234:8257'>　其應則亦與初九同也九二之時履坦坦之道而不</span>
<span class='tline' id='l367' data-llen='8257:8284'><a onclick="displayPageImage('KR1a0047', 'WYG', '006-21a' );" name="006-21a" class="pb">[006-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8284:8307'>　忘乎靜正而後吉也苟為不然則輕進躁動失其所</span>
<span class='tline' id='l369' data-llen='8307:8330'>　之中心摇摇與物交戰豈不失其中心所守者邪故</span>
<span class='tline' id='l370' data-llen='8330:8353'>　有幽人貞吉之戒謂以幽靜无欲之人而處此地則</span>
<span class='tline' id='l371' data-llen='8353:8376'>　行道之心不為利禄富貴之所縈亂而後為得其正</span>
<span class='tline' id='l372' data-llen='8376:8399'>　而吉也孟子曰居天下之廣居立天下之正位行天</span>
<span class='tline' id='l373' data-llen='8399:8422'>　下之大道得志與民由之不得志修身見於世又曰</span>
<span class='tline' id='l374' data-llen='8422:8445'>　富貴不能淫貧賤不能移威武不能屈此之謂大丈</span>
<span class='tline' id='l375' data-llen='8445:8468'>　夫則履之九二是也石守道曰九二以陽履隂有幽</span>
<span class='tline' id='l376' data-llen='8468:8495'><a onclick="displayPageImage('KR1a0047', 'WYG', '006-21b' );" name="006-21b" class="pb">[006-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8495:8501'>　人之象</span>
<span class='tline' id='l378' data-llen='8501:8524'>六三眇能視跛能履履虎尾咥人凶武人為于大君象</span>
<span class='tline' id='l379' data-llen='8524:8547'>曰眇能視不足以有明也跛能履不足以與行也咥人</span>
<span class='tline' id='l380' data-llen='8547:8564'>之凶位不當也武人為于大君志剛也</span>
<span class='tline' id='l381' data-llen='8564:8587'>　以全卦觀之則兊之柔弱履乾之剛説應乎乾則曰</span>
<span class='tline' id='l382' data-llen='8587:8610'>　履虎尾不咥人亨以六三一爻論之則以六居三剛</span>
<span class='tline' id='l383' data-llen='8610:8633'>　很在内隂暗在外外无所見很以待物故不免涉世</span>
<span class='tline' id='l384' data-llen='8633:8656'>　之害而曰履虎尾咥人凶卦與爻非固為異也聖人</span>
<span class='tline' id='l385' data-llen='8656:8683'><a onclick="displayPageImage('KR1a0047', 'WYG', '006-22a' );" name="006-22a" class="pb">[006-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8683:8706'>　不盡之意互相發明故爾夫是之謂易楊中立曰易</span>
<span class='tline' id='l387' data-llen='8706:8729'>　中隨時取義固不同也夫眇者非能視也比之无目</span>
<span class='tline' id='l388' data-llen='8729:8752'>　者特一髪之間耳跛者非能履也比之无足者亦一</span>
<span class='tline' id='l389' data-llen='8752:8775'>　髪之間耳然不可與未嘗眇未嘗跛者並駕而爭明</span>
<span class='tline' id='l390' data-llen='8775:8798'>　何也眇能視不足以有明故也跛能履不足以與行</span>
<span class='tline' id='l391' data-llen='8798:8821'>　故也此六三之才也六三以此才而涉世不量可否</span>
<span class='tline' id='l392' data-llen='8821:8844'>　輕重忤物必罹傷害故曰履虎尾咥人凶盖其所履</span>
<span class='tline' id='l393' data-llen='8844:8867'>　之位不當故也夫三履之髙位而以隂柔履之豈其</span>
<span class='tline' id='l394' data-llen='8867:8894'><a onclick="displayPageImage('KR1a0047', 'WYG', '006-22b' );" name="006-22b" class="pb">[006-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8894:8917'>　所冝邪故曰位不當也九二以陽履隂其才剛明自</span>
<span class='tline' id='l396' data-llen='8917:8940'>　處隂晦之地乃幽人也六三以隂履陽内幽暗而外</span>
<span class='tline' id='l397' data-llen='8940:8963'>　剛明武人也以武人而履三之髙位為一卦之主為</span>
<span class='tline' id='l398' data-llen='8963:8986'>　大君也外无所見很以待物而不免涉世之害昔人</span>
<span class='tline' id='l399' data-llen='8986:9009'>　所謂盆成括是也張横渠曰大君為衆爻之主也武</span>
<span class='tline' id='l400' data-llen='9009:9019'>　人者剛而不德也</span>
<span class='tline' id='l401' data-llen='9019:9039'>九四履虎尾愬愬終吉象曰愬愬終吉志行也</span>
<span class='tline' id='l402' data-llen='9039:9062'>　經曰四多懼處多懼之地而復以恐懼自處所謂愬</span>
<span class='tline' id='l403' data-llen='9062:9089'><a onclick="displayPageImage('KR1a0047', 'WYG', '006-23a' );" name="006-23a" class="pb">[006-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9089:9112'>　愬也四處三陽之後故亦曰履虎尾也始也履虎尾</span>
<span class='tline' id='l405' data-llen='9112:9135'>　終也无忘其愬愬之戒故曰終吉夫九四之志无忘</span>
<span class='tline' id='l406' data-llen='9135:9158'>　其愬愬之戒故履虎尾而終吉此其志之所以行也</span>
<span class='tline' id='l407' data-llen='9158:9181'>　謂其能免涉世之患也在卦德曰履虎尾不咥人亨</span>
<span class='tline' id='l408' data-llen='9181:9190'>　其九四之謂乎</span>
<span class='tline' id='l409' data-llen='9190:9208'>九五夬履貞厲象曰夬履貞厲位正當也</span>
<span class='tline' id='l410' data-llen='9208:9231'>　九五以剛中履帝位剛則足以有決中而且正則其</span>
<span class='tline' id='l411' data-llen='9231:9254'>　決也莫不當也矣故曰夬履夬決也夫渉世之大莫</span>
<span class='tline' id='l412' data-llen='9254:9281'><a onclick="displayPageImage('KR1a0047', 'WYG', '006-23b' );" name="006-23b" class="pb">[006-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9281:9304'>　大於應帝王履以虎尾為喻而九四所以无見咥之</span>
<span class='tline' id='l414' data-llen='9304:9327'>　傷者處多懼之地而不忘於愬愬故也以九居五其</span>
<span class='tline' id='l415' data-llen='9327:9350'>　位固正當矣剛中正之德既无不足之疚然或不知</span>
<span class='tline' id='l416' data-llen='9350:9373'>　以危懼自處則剛有時而息中有時而過正有時而</span>
<span class='tline' id='l417' data-llen='9373:9396'>　變矣故居此正當之位又當以危懼自處則夫履之</span>
<span class='tline' id='l418' data-llen='9396:9419'>　德終无疚病矣故戒之以貞厲厲危也夫當履虎尾</span>
<span class='tline' id='l419' data-llen='9419:9442'>　之時而危懼戒敬之心不可俄頃而弗置之念而况</span>
<span class='tline' id='l420' data-llen='9442:9452'>　於九五之位者乎</span>
<span class='tline' id='l421' data-llen='9452:9479'><a onclick="displayPageImage('KR1a0047', 'WYG', '006-24a' );" name="006-24a" class="pb">[006-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9479:9501'>上九視履考祥其旋元吉象曰元吉在上大有慶也</span>
<span class='tline' id='l423' data-llen='9501:9524'>　上九以剛明之德處履道之成涉世之患吾知免矣</span>
<span class='tline' id='l424' data-llen='9524:9547'>　其惟此時乎視履考祥者凡吾平生所履歴者迎而</span>
<span class='tline' id='l425' data-llen='9547:9570'>　距之平心而熟視之而善惡禍福之祥皆不逃乎吾</span>
<span class='tline' id='l426' data-llen='9570:9593'>　之所考焉故曰視履考祥由是自反而仁自反而有</span>
<span class='tline' id='l427' data-llen='9593:9616'>　禮則其所履之吉復自此始矣故曰其旋元吉夫以</span>
<span class='tline' id='l428' data-llen='9616:9639'>　元吉而履諸上位此豈武人為于大君之比哉其大</span>
<span class='tline' id='l429' data-llen='9639:9646'>　有慶冝矣</span>
<span class='tline' id='l430' data-llen='9646:9673'><a onclick="displayPageImage('KR1a0047', 'WYG', '006-24b' );" name="006-24b" class="pb">[006-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9673:9676'>　</span>
<span class='tline' id='l432' data-llen='9676:9679'>　</span>
<span class='tline' id='l433' data-llen='9679:9682'>　</span>
<span class='tline' id='l434' data-llen='9682:9685'>　</span>
<span class='tline' id='l435' data-llen='9685:9688'>　</span>
<span class='tline' id='l436' data-llen='9688:9691'>　</span>
<span class='tline' id='l437' data-llen='9691:9694'>　</span>
<span class='tline' id='l438' data-llen='9694:9703'>　童溪易傳卷六</span>
</p>
<p>
</p>
  </div>
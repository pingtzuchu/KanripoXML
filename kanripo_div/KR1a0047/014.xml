<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0047', 'WYG', '014-1a' );" name="014-1a" class="pb">[014-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:191'>欽定四庫全書卷</span>
<span class='tline' id='l9' data-llen='191:212'>　童溪易傳卷十四　　　　宋　王宗傳　撰</span>
<span class='tline' id='l10' data-llen='212:239'>䷝<span class='krp-note'>離下/離上</span>離利貞亨畜牝牛吉彖曰離麗也日月麗乎</span>
<span class='tline' id='l11' data-llen='239:262'>天百榖草木麗乎土重明以麗乎正乃化成天下柔麗</span>
<span class='tline' id='l12' data-llen='262:276'>乎中正故亨是以畜牝牛吉也</span>
<span class='tline' id='l13' data-llen='276:299'>　離以一隂而麗乎二陽之間在物為火火之體虚麗</span>
<span class='tline' id='l14' data-llen='299:322'>　於物而著其明者也故火性善麗而曰離麗也豈惟</span>
<span class='tline' id='l15' data-llen='322:345'>　火哉天下之物莫不各有所麗苟无所麗則不可以</span>
<span class='tline' id='l16' data-llen='345:371'><a onclick="displayPageImage('KR1a0047', 'WYG', '014-1b' );" name="014-1b" class="pb">[014-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='371:394'>　獨立於天地間故其顯而甚著者仰觀於天則日月</span>
<span class='tline' id='l18' data-llen='394:417'>　是也俯察之地則百榖草木是也日月非麗乎天則</span>
<span class='tline' id='l19' data-llen='417:440'>　无以大照臨之功百榖草木非麗乎土則无以廣其</span>
<span class='tline' id='l20' data-llen='440:463'>　生殖之利求之於卦則離上離下重明是也君臣上</span>
<span class='tline' id='l21' data-llen='463:486'>　下皆有明德之象然重明而不麗乎正則明矣而或</span>
<span class='tline' id='l22' data-llen='486:509'>　失之察智矣而或失之鑿非正也重明而麗乎正則</span>
<span class='tline' id='l23' data-llen='509:532'>　本是正以為化而成天下文明之俗矣於爻則二五</span>
<span class='tline' id='l24' data-llen='532:555'>　是也故又繼之以柔麗乎中正故亨夫附麗之道易</span>
<span class='tline' id='l25' data-llen='555:581'><a onclick="displayPageImage('KR1a0047', 'WYG', '014-2a' );" name="014-2a" class="pb">[014-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='581:604'>　失於不正又況於其質本柔也乎以唐人之君多定</span>
<span class='tline' id='l27' data-llen='604:627'>　䇿於刑餘唐人之臣多失足於權倖者失所麗也故</span>
<span class='tline' id='l28' data-llen='627:650'>　卦之德曰利貞亨以言其貞則亨不貞則不亨也離</span>
<span class='tline' id='l29' data-llen='650:673'>　之二五以柔順之德而麗乎中正之位此得所麗也</span>
<span class='tline' id='l30' data-llen='673:696'>　其能本是正以為化而成天下文明之俗冝也此所</span>
<span class='tline' id='l31' data-llen='696:719'>　以謂亨也牛順畜也而又牝焉順之至者畜牝牛謂</span>
<span class='tline' id='l32' data-llen='719:742'>　畜其所謂至順者也離之二五利在於正利於正而</span>
<span class='tline' id='l33' data-llen='742:765'>　能亨其與唐之君臣亦異矣故雖蓄其至順之德未</span>
<span class='tline' id='l34' data-llen='765:791'><a onclick="displayPageImage('KR1a0047', 'WYG', '014-2b' );" name="014-2b" class="pb">[014-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='791:814'>　嘗或失於不正又何惡於柔順也邪故曰是以畜牝</span>
<span class='tline' id='l36' data-llen='814:837'>　牛吉也以言柔而或失於所麗則為不正不正則不</span>
<span class='tline' id='l37' data-llen='837:860'>　能亨徒曰此吾之順德也而君子則曰此非吉德也</span>
<span class='tline' id='l38' data-llen='860:883'>　夫惟離之道利在於正正而能亨此所以畜牝牛而</span>
<span class='tline' id='l39' data-llen='883:906'>　吉也程河南曰或曰二則中正矣五以隂居陽得為</span>
<span class='tline' id='l40' data-llen='906:929'>　正乎曰離主於所麗五中正之位六麗於中正乃為</span>
<span class='tline' id='l41' data-llen='929:951'>　正也學者知時義而不失其輕重則可以言易矣</span>
<span class='tline' id='l42' data-llen='951:968'>象曰明兩作離大人以繼明照于四方</span>
<span class='tline' id='l43' data-llen='968:994'><a onclick="displayPageImage('KR1a0047', 'WYG', '014-3a' );" name="014-3a" class="pb">[014-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='994:1017'>　予學易而至於離觀其象曰明兩作離大人以繼明</span>
<span class='tline' id='l45' data-llen='1017:1040'>　照于四方掩卷而嘆息曰噫此大人之所以大也夫</span>
<span class='tline' id='l46' data-llen='1040:1063'>　古今之所謂大人者夫豈无自而然歟已之明與人</span>
<span class='tline' id='l47' data-llen='1063:1086'>　之明兩不廢焉故也已之明不廢故能用人惟已人</span>
<span class='tline' id='l48' data-llen='1086:1109'>　之明不廢故能舍已從人夫以一人之明而能照見</span>
<span class='tline' id='l49' data-llen='1109:1132'>　四方而无遺者是必有所謂相繼而不絶之明故也</span>
<span class='tline' id='l50' data-llen='1132:1156'>　夫四方固廣且逺也其事與物纎悉幽𨼆固未易盡</span>
<span class='tline' id='l51' data-llen='1156:1179'>　照見之也吾之明固不可廢矣而人之明或偏廢焉</span>
<span class='tline' id='l52' data-llen='1179:1205'><a onclick="displayPageImage('KR1a0047', 'WYG', '014-3b' );" name="014-3b" class="pb">[014-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1205:1228'>　則吾之明亦有所止也能照一事其如他事何能照</span>
<span class='tline' id='l54' data-llen='1228:1251'>　一物其如他物何故夫所以繼已之明而不絶者人</span>
<span class='tline' id='l55' data-llen='1251:1274'>　之明也大人以此故能照見四方而无遺也噫此大</span>
<span class='tline' id='l56' data-llen='1274:1297'>　人之所以大也重離之象上離也下亦離也明兩作</span>
<span class='tline' id='l57' data-llen='1297:1320'>　離謂上之人之明與下之人之明兩不廢焉故也若</span>
<span class='tline' id='l58' data-llen='1320:1343'>　惟已之明是恃而人之明或偏廢之焉則不可謂之</span>
<span class='tline' id='l59' data-llen='1343:1360'>　明兩作也是象也非大人孰能體之</span>
<span class='tline' id='l60' data-llen='1360:1381'>初九履錯然敬之无咎象曰履錯之敬以辟咎也</span>
<span class='tline' id='l61' data-llen='1381:1407'><a onclick="displayPageImage('KR1a0047', 'WYG', '014-4a' );" name="014-4a" class="pb">[014-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1407:1430'>　離隂麗乎陽者也然初九在下在下者必麗乎上則</span>
<span class='tline' id='l63' data-llen='1430:1453'>　初也者亦麗乎二者也夫離之所利者正也初九六</span>
<span class='tline' id='l64' data-llen='1453:1476'>　二正也當文明之時以正相麗其剛柔相與之文見</span>
<span class='tline' id='l65' data-llen='1476:1499'>　於交錯之際故初之麗乎二者而曰履錯然夫下之</span>
<span class='tline' id='l66' data-llen='1499:1522'>　有麗乎上剛之有麗乎柔也苟在我者不盡其莊敬</span>
<span class='tline' id='l67' data-llen='1522:1545'>　之禮不諂則慢矣盖諂則失已非以下承上之道也</span>
<span class='tline' id='l68' data-llen='1545:1568'>　慢則失人非以剛接柔之道也故初之所以為是敬</span>
<span class='tline' id='l69' data-llen='1568:1591'>　者非有他也所以辟去其諂與慢之咎也此所以无</span>
<span class='tline' id='l70' data-llen='1591:1617'><a onclick="displayPageImage('KR1a0047', 'WYG', '014-4b' );" name="014-4b" class="pb">[014-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1617:1637'>　咎夫初九之所以能敬者何也曰以正故也</span>
<span class='tline' id='l72' data-llen='1637:1655'>六二黄離元吉象曰黄離元吉得中道也</span>
<span class='tline' id='l73' data-llen='1655:1678'>　六二居中履正柔而得其所麗者也故曰黄離盖黄</span>
<span class='tline' id='l74' data-llen='1678:1701'>　中色也其在離也則中道也離之卦德曰利貞亨而</span>
<span class='tline' id='l75' data-llen='1701:1724'>　彖曰柔麗乎中正故亨則中正之道離之本也而六</span>
<span class='tline' id='l76' data-llen='1724:1747'>　二得之所謂宗本者舉在此矣故曰元吉以言離之</span>
<span class='tline' id='l77' data-llen='1747:1770'>　居中履正莫吉於六二故也河南曰不云正者離以</span>
<span class='tline' id='l78' data-llen='1770:1789'>　中為重所以成文明由中也正在其中矣</span>
<span class='tline' id='l79' data-llen='1789:1815'><a onclick="displayPageImage('KR1a0047', 'WYG', '014-5a' );" name="014-5a" class="pb">[014-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1815:1838'>九三日昃之離不鼓缶而歌則大耋之嗟凶象曰日昃</span>
<span class='tline' id='l81' data-llen='1838:1846'>之離何可乆也</span>
<span class='tline' id='l82' data-llen='1846:1869'>　九三處下卦之上前明垂盡後明當繼之時也故曰</span>
<span class='tline' id='l83' data-llen='1869:1892'>　日昃之離夫日之昃矣則暮光晚景斯須入於地矣</span>
<span class='tline' id='l84' data-llen='1892:1915'>　其明安能乆邪然以理論之有始必有終有明必有</span>
<span class='tline' id='l85' data-llen='1915:1938'>　晦有生必有死逹者觀之此特寒暑晝夜之常爾奚</span>
<span class='tline' id='l86' data-llen='1938:1961'>　足怪哉瓦缶之為器也日用之常器也鼓缶而歌樂</span>
<span class='tline' id='l87' data-llen='1961:1984'>　吾之常也汨於常理者不知樂吾之常則以大耋為</span>
<span class='tline' id='l88' data-llen='1984:2010'><a onclick="displayPageImage('KR1a0047', 'WYG', '014-5b' );" name="014-5b" class="pb">[014-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2010:2033'>　嗟此昩於死生之道者然也其安於死乎必不能也</span>
<span class='tline' id='l90' data-llen='2033:2056'>　故易於此以凶告之夫八十曰耄九十曰耋大耋猶</span>
<span class='tline' id='l91' data-llen='2056:2079'>　不免於嗟焉其不能平心待盡可知矣是自為其凶</span>
<span class='tline' id='l92' data-llen='2079:2102'>　也雖然離之所麗者正也以九居三正也豈不能得</span>
<span class='tline' id='l93' data-llen='2102:2125'>　其正而斃乎特易於前明垂盡後明當繼之時而設</span>
<span class='tline' id='l94' data-llen='2125:2148'>　日昃之離之戒者以言日既傾昃明不能乆也程河</span>
<span class='tline' id='l95' data-llen='2148:2171'>　南曰明者知其然也故求人以繼其事退處以休其</span>
<span class='tline' id='l96' data-llen='2171:2185'>　身安常處順何足以為凶也</span>
<span class='tline' id='l97' data-llen='2185:2211'><a onclick="displayPageImage('KR1a0047', 'WYG', '014-6a' );" name="014-6a" class="pb">[014-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2211:2234'>九四突如其來如焚如死如棄如象曰突如其來如无</span>
<span class='tline' id='l99' data-llen='2234:2239'>所容也</span>
<span class='tline' id='l100' data-llen='2239:2262'>　離也者明也故其取象或為明或為日或為火顧其</span>
<span class='tline' id='l101' data-llen='2262:2285'>　義如何爾象曰明兩作離此取夫明以為義也九三</span>
<span class='tline' id='l102' data-llen='2285:2308'>　曰日昃之離此取夫日以為義也九四曰焚如此又</span>
<span class='tline' id='l103' data-llen='2308:2331'>　取火以為義也夫一離既盡一離復來九四以不中</span>
<span class='tline' id='l104' data-llen='2331:2354'>　不正突然而處近君之地其來甚遽而火性炎上有</span>
<span class='tline' id='l105' data-llen='2354:2377'>　犯上迫五之象故曰突如其來如夫六二黄離之臣</span>
<span class='tline' id='l106' data-llen='2377:2403'><a onclick="displayPageImage('KR1a0047', 'WYG', '014-6b' );" name="014-6b" class="pb">[014-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2403:2426'>　也而初九之際必敬而後无咎六五君也以柔順之</span>
<span class='tline' id='l108' data-llen='2426:2449'>　德而處尊位大中所謂文明之主也而四以突然之</span>
<span class='tline' id='l109' data-llen='2449:2472'>　剛迫之可乎然則恃突然犯上之剛者乃所以自焚</span>
<span class='tline' id='l110' data-llen='2472:2495'>　也故曰焚如自焚乃所以自速斃也故曰死如速斃</span>
<span class='tline' id='l111' data-llen='2495:2518'>　乃所以自棄也故又曰棄如夫當文明之時君臣如</span>
<span class='tline' id='l112' data-llen='2518:2541'>　此其明也而九四獨失之而至於自焚以速斃速斃</span>
<span class='tline' id='l113' data-llen='2541:2564'>　以自棄然則象所謂无所容也非人之不之容也四</span>
<span class='tline' id='l114' data-llen='2564:2583'>　之自處如此无適而可以自容其軀故也</span>
<span class='tline' id='l115' data-llen='2583:2609'><a onclick="displayPageImage('KR1a0047', 'WYG', '014-7a' );" name="014-7a" class="pb">[014-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2609:2631'>六五出涕沱若戚嗟若吉象曰六五之吉離王公也</span>
<span class='tline' id='l117' data-llen='2631:2654'>　夫居天下之至尊而能知憂知懼者此非明者不能</span>
<span class='tline' id='l118' data-llen='2654:2677'>　也人君之勢固有萬鈞之重矣以萬鈞之勢為可恃</span>
<span class='tline' id='l119' data-llen='2677:2700'>　則享之而樂樂之而肆矣遑他恤乎故敵至而不知</span>
<span class='tline' id='l120' data-llen='2700:2723'>　憂禍生而不知懼此无他明有所不足故也六五以</span>
<span class='tline' id='l121' data-llen='2723:2746'>　柔順之德而處尊位大中文明之主也惟其明也故</span>
<span class='tline' id='l122' data-llen='2746:2769'>　能知懼而至於沱且涕知憂而至於戚且嗟則雖以</span>
<span class='tline' id='l123' data-llen='2769:2792'>　隂柔居五而處乎剛强之間而能保其位而吉也象</span>
<span class='tline' id='l124' data-llen='2792:2818'><a onclick="displayPageImage('KR1a0047', 'WYG', '014-7b' );" name="014-7b" class="pb">[014-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2818:2841'>　曰六五之吉離王公也者夫六五王公之正位也惟</span>
<span class='tline' id='l126' data-llen='2841:2864'>　其明也故知憂知懼而麗乎王公之正位而吉也使</span>
<span class='tline' id='l127' data-llen='2864:2887'>　其非知憂知懼其能麗是正位而獲吉乎坎之彖曰</span>
<span class='tline' id='l128' data-llen='2887:2910'>　王公設險謂守其國也離之五曰離王公也謂麗正</span>
<span class='tline' id='l129' data-llen='2910:2915'>　位也</span>
<span class='tline' id='l130' data-llen='2915:2939'>上九王用出征有嘉折首𫉬匪其醜无咎象曰王用出</span>
<span class='tline' id='l131' data-llen='2939:2946'>征以正邦也</span>
<span class='tline' id='l132' data-llen='2946:2969'>　離麗既極而有不麗者焉以九居上剛而明者也王</span>
<span class='tline' id='l133' data-llen='2969:2995'><a onclick="displayPageImage('KR1a0047', 'WYG', '014-8a' );" name="014-8a" class="pb">[014-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2995:3018'>　者當此之時則宜用此剛明以征討夫不服者夫出</span>
<span class='tline' id='l135' data-llen='3018:3043'>　征之道貴在折去其首惡者與執𫉬其非𩔖者如是</span>
<span class='tline' id='l136' data-llen='3043:3067'>　則无害於文明之治矣故曰有嘉折首𫉬匪其醜无</span>
<span class='tline' id='l137' data-llen='3067:3090'>　咎如九四當離麗之時恃剛以陵上由上九觀之所</span>
<span class='tline' id='l138' data-llen='3090:3114'>　謂非其醜𩔖而首惡者於以征之則不正者去而邦</span>
<span class='tline' id='l139' data-llen='3114:3119'>　正矣</span>
<span class='tline' id='l140' data-llen='3119:3146'>䷞<span class='krp-note'>艮下/兊上</span>咸亨利貞取女吉彖曰咸感也柔上而剛下</span>
<span class='tline' id='l141' data-llen='3146:3169'>二氣感應以相與止而說男下女是以亨利貞取女吉</span>
<span class='tline' id='l142' data-llen='3169:3195'><a onclick="displayPageImage('KR1a0047', 'WYG', '014-8b' );" name="014-8b" class="pb">[014-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3195:3218'>也天地感而萬物化生聖人感人心而天下和平觀其</span>
<span class='tline' id='l144' data-llen='3218:3232'>所感而天地萬物之情可見矣</span>
<span class='tline' id='l145' data-llen='3232:3255'>　程河南曰天地萬物之本夫婦人倫之始故上經首</span>
<span class='tline' id='l146' data-llen='3255:3278'>　乾坤而下經首咸繼以恒也天地二物也故乾坤二</span>
<span class='tline' id='l147' data-llen='3278:3301'>　卦分天地之道男女交合而成夫婦故咸與恒皆二</span>
<span class='tline' id='l148' data-llen='3301:3324'>　體相合而成夫婦之義夫咸合兊艮而成體兊少女</span>
<span class='tline' id='l149' data-llen='3324:3347'>　也艮少男也少男少女相與用事此夫婦之始也夫</span>
<span class='tline' id='l150' data-llen='3347:3370'>　婦之始其情篤於相感故咸之為義感也若王臨川</span>
<span class='tline' id='l151' data-llen='3370:3396'><a onclick="displayPageImage('KR1a0047', 'WYG', '014-9a' );" name="014-9a" class="pb">[014-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3396:3419'>　所謂有心曰感无心曰咸此泥於字學也初不知咸</span>
<span class='tline' id='l153' data-llen='3419:3442'>　之為義即感也亦如恒之為義即乆也柔上而剛下</span>
<span class='tline' id='l154' data-llen='3442:3465'>　二氣感應以相與止而說男下女此則即兊艮二體</span>
<span class='tline' id='l155' data-llen='3465:3488'>　以明其所以相感之義以言咸也夫剛柔上下自有</span>
<span class='tline' id='l156' data-llen='3488:3511'>　定位然咸以相感為義故男本在上今也兊女居上</span>
<span class='tline' id='l157' data-llen='3511:3534'>　此柔上也女本在下今也艮男居下此剛下也盖不</span>
<span class='tline' id='l158' data-llen='3534:3557'>　如是則隂陽二氣非所謂感應以相與也惟其此感</span>
<span class='tline' id='l159' data-llen='3557:3580'>　而彼應見於相與之際故艮男在下止以待說兊女</span>
<span class='tline' id='l160' data-llen='3580:3606'><a onclick="displayPageImage('KR1a0047', 'WYG', '014-9b' );" name="014-9b" class="pb">[014-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3606:3629'>　在上說以應止以是為男下女之道故女无自媒之</span>
<span class='tline' id='l162' data-llen='3629:3652'>　失而男有身帥之禮故曰是以亨利貞取女吉也大</span>
<span class='tline' id='l163' data-llen='3652:3675'>　抵取女之所以吉者在於亨利貞而已矣柔上而剛</span>
<span class='tline' id='l164' data-llen='3675:3698'>　下二氣感應以相與此亨也止而說此利於貞也是</span>
<span class='tline' id='l165' data-llen='3698:3721'>　謂男下女之道而取女之所以吉者也若夫以取女</span>
<span class='tline' id='l166' data-llen='3721:3744'>　之吉而施諸天地人物之際則亦无適而不亨无適</span>
<span class='tline' id='l167' data-llen='3744:3767'>　而非正者矣故繼之以天地感而萬物化生聖人感</span>
<span class='tline' id='l168' data-llen='3767:3790'>　人心而天下和平觀其所感而天地萬物之情可見</span>
<span class='tline' id='l169' data-llen='3790:3817'><a onclick="displayPageImage('KR1a0047', 'WYG', '014-10a' );" name="014-10a" class="pb">[014-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3817:3840'>　矣此又因男女相感之義而廣言咸道也夫天地之</span>
<span class='tline' id='l171' data-llen='3840:3863'>　感即天地交泰之時而見之方泰之時天氣下降地</span>
<span class='tline' id='l172' data-llen='3863:3886'>　氣上騰故凡受氣於天地者无有不通而萬物由此</span>
<span class='tline' id='l173' data-llen='3886:3909'>　而化生聖人體天地之化而宻庸於不言之際故凡</span>
<span class='tline' id='l174' data-llen='3909:3932'>　有此心可以感而通者如桴之於皷焉此動而彼應</span>
<span class='tline' id='l175' data-llen='3932:3955'>　舉无物我逺近之間而天下由此以和平故觀天地</span>
<span class='tline' id='l176' data-llen='3955:3978'>　交感而萬物所以化生之理與聖人感人心而天下</span>
<span class='tline' id='l177' data-llen='3978:4001'>　所以和平之道則大而天地衆而萬物雖曰不同而</span>
<span class='tline' id='l178' data-llen='4001:4028'><a onclick="displayPageImage('KR1a0047', 'WYG', '014-10b' );" name="014-10b" class="pb">[014-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4028:4051'>　其情實可見矣何謂天地萬物之情曰其在咸則所</span>
<span class='tline' id='l180' data-llen='4051:4073'>　感是也河南曰感通之理知道者嘿而觀之可也</span>
<span class='tline' id='l181' data-llen='4073:4088'>象曰山上有澤咸君子以虚受人</span>
<span class='tline' id='l182' data-llen='4088:4111'>　山上有澤髙而有容之象也夫天下之物至髙者莫</span>
<span class='tline' id='l183' data-llen='4111:4134'>　如山至虚者莫如澤今也至髙之山上有至虚之澤</span>
<span class='tline' id='l184' data-llen='4134:4157'>　則无亢髙之累而有容受之地矣此山上有澤所以</span>
<span class='tline' id='l185' data-llen='4157:4180'>　為咸之象君子之觀此象也亦豈以吾之所謂髙者</span>
<span class='tline' id='l186' data-llen='4180:4203'>　足恃哉必也虚中无我方寸之地擴然有容不使有</span>
<span class='tline' id='l187' data-llen='4203:4230'><a onclick="displayPageImage('KR1a0047', 'WYG', '014-11a' );" name="014-11a" class="pb">[014-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4230:4253'>　一毫亢髙絶物之失或為吾累夫然後足以容受夫</span>
<span class='tline' id='l189' data-llen='4253:4276'>　人矣夫天下之人其善不同智者有謀材者有技武</span>
<span class='tline' id='l190' data-llen='4276:4299'>　者有勇而賢者有德使吾不能虚中无我擴其所謂</span>
<span class='tline' id='l191' data-llen='4299:4322'>　容受之地而或有亢髙絶物之累焉則彼與吾何自</span>
<span class='tline' id='l192' data-llen='4322:4345'>　而相為感通也哉故曰君子以虚受人以言惟虚則</span>
<span class='tline' id='l193' data-llen='4345:4360'>　能受人不虛則不能受之故也</span>
<span class='tline' id='l194' data-llen='4360:4376'>初六咸其拇象曰咸其拇志在外也</span>
<span class='tline' id='l195' data-llen='4376:4399'>　咸之六爻自下至上皆取諸身以為象者盖人之四</span>
<span class='tline' id='l196' data-llen='4399:4426'><a onclick="displayPageImage('KR1a0047', 'WYG', '014-11b' );" name="014-11b" class="pb">[014-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4426:4449'>　支百體雖有上下小大之不同而其血氣脈絡之相</span>
<span class='tline' id='l198' data-llen='4449:4472'>　感通固有至理行乎其間故大而天地衆而萬物感</span>
<span class='tline' id='l199' data-llen='4472:4495'>　通之理即諸身而可見矣此聖人制爻取象之意初</span>
<span class='tline' id='l200' data-llen='4495:4518'>　六以隂小之才居在下之位其在小人則拇之象也</span>
<span class='tline' id='l201' data-llen='4518:4541'>　夫拇之在足也所謂指之大者也足之行也而拇實</span>
<span class='tline' id='l202' data-llen='4541:4564'>　處先其止也亦未嘗易其處先之位故足之行與止</span>
<span class='tline' id='l203' data-llen='4564:4587'>　而拇也未嘗不向乎外者此盖自然之天也故曰志</span>
<span class='tline' id='l204' data-llen='4587:4610'>　在外也艮止也初六居隂當艮止之初未嘗動也然</span>
<span class='tline' id='l205' data-llen='4610:4637'><a onclick="displayPageImage('KR1a0047', 'WYG', '014-12a' );" name="014-12a" class="pb">[014-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4637:4660'>　當咸之時初與四居相應之地故取拇之向於外也</span>
<span class='tline' id='l207' data-llen='4660:4683'>　以為象而曰咸其拇以謂雖處下位而未動也而其</span>
<span class='tline' id='l208' data-llen='4683:4706'>　志之所向則未嘗不在外也此感道之固存也君子</span>
<span class='tline' id='l209' data-llen='4706:4729'>　之在下位也未嘗求應夫物亦未嘗却夫物而不之</span>
<span class='tline' id='l210' data-llen='4729:4752'>　應也感道固存不因行而存亦不因止而滅也是理</span>
<span class='tline' id='l211' data-llen='4752:4768'>　也所謂不為堯存不為桀亡者也</span>
<span class='tline' id='l212' data-llen='4768:4788'>六二咸其腓凶居吉象曰雖凶居吉順不害也</span>
<span class='tline' id='l213' data-llen='4788:4811'>　六二以隂柔處下體之中腓之象也腓足之隂也所</span>
<span class='tline' id='l214' data-llen='4811:4838'><a onclick="displayPageImage('KR1a0047', 'WYG', '014-12b' );" name="014-12b" class="pb">[014-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4838:4861'>　謂足腹也足之行也而腓也隂以相之而已其止也</span>
<span class='tline' id='l216' data-llen='4861:4884'>　則處靜而不動焉非如拇之志在外也六二之在艮</span>
<span class='tline' id='l217' data-llen='4884:4907'>　也止中之止也夫以靜止為道而當咸之時與五居</span>
<span class='tline' id='l218' data-llen='4907:4930'>　相應之地而動以應之則失其所靜止之道矣故曰</span>
<span class='tline' id='l219' data-llen='4930:4953'>　咸其腓凶夫惟知其凶而戒之也安其居而不動而</span>
<span class='tline' id='l220' data-llen='4953:4976'>　順其所謂自然之理則吉而无害矣夫感道之在人</span>
<span class='tline' id='l221' data-llen='4976:4999'>　也不可强有亦不可强无也居止靜之地則貴於安</span>
<span class='tline' id='l222' data-llen='4999:5022'>　時而順理夫苟失其所守而動以應上而不待夫上</span>
<span class='tline' id='l223' data-llen='5022:5049'><a onclick="displayPageImage('KR1a0047', 'WYG', '014-13a' );" name="014-13a" class="pb">[014-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5049:5072'>　之命焉其所守必喪而於感道斯為害矣豈非凶歟</span>
<span class='tline' id='l225' data-llen='5072:5095'>　咸以六二設咸腓之戒而以吉與凶兼言之者以謂</span>
<span class='tline' id='l226' data-llen='5095:5118'>　處此地者在所擇焉爾盖以六居二正也恐其失正</span>
<span class='tline' id='l227' data-llen='5118:5125'>　故有此戒</span>
<span class='tline' id='l228' data-llen='5125:5148'>九三咸其股執其隨徃吝象曰咸其股亦不處也志在</span>
<span class='tline' id='l229' data-llen='5148:5156'>隨人所執下也</span>
<span class='tline' id='l230' data-llen='5156:5179'>　九三處下體之上所謂股也三雖艮體然以陽居陽</span>
<span class='tline' id='l231' data-llen='5179:5202'>　又有應在上非能止也故曰咸其股夫股隨上體而</span>
<span class='tline' id='l232' data-llen='5202:5229'><a onclick="displayPageImage('KR1a0047', 'WYG', '014-13b' );" name="014-13b" class="pb">[014-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5229:5252'>　動者也以剛過之才不能為主於内而其所秉執者</span>
<span class='tline' id='l234' data-llen='5252:5275'>　則在於隨上體而動焉豈不可少之邪故曰執其隨</span>
<span class='tline' id='l235' data-llen='5275:5298'>　徃吝吝謂可少之也夫九三以剛陽如此之才不能</span>
<span class='tline' id='l236' data-llen='5298:5321'>　自主而隨物以徃故人動已亦動其所秉執之志則</span>
<span class='tline' id='l237' data-llen='5321:5344'>　在於隨人而已汙下如此故可少也夫感之道非能</span>
<span class='tline' id='l238' data-llen='5344:5367'>　彼有動而此无隨也顧其所感如何耳感道利於貞</span>
<span class='tline' id='l239' data-llen='5367:5390'>　貞則无彼已先後之異夫苟失其正也則志之所在</span>
<span class='tline' id='l240' data-llen='5390:5413'>　在於隨人而已豈足多哉夫九三正也曷謂其失正</span>
<span class='tline' id='l241' data-llen='5413:5440'><a onclick="displayPageImage('KR1a0047', 'WYG', '014-14a' );" name="014-14a" class="pb">[014-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5440:5462'>　也曰以陽居陽剛過也剛之過則躁動而失正矣</span>
<span class='tline' id='l243' data-llen='5462:5485'>九四貞吉悔亡憧憧徃來朋從爾思象曰貞吉悔亡未</span>
<span class='tline' id='l244' data-llen='5485:5498'>感害也憧憧徃來未光大也</span>
<span class='tline' id='l245' data-llen='5498:5521'>　六爻既以人身取象則四也位股之上脢之下其心</span>
<span class='tline' id='l246' data-llen='5521:5544'>　乎四心之位也故為感之主而以感之道為言焉何</span>
<span class='tline' id='l247' data-llen='5544:5567'>　謂感之道曰正是也感不以正則有悔矣其曰貞吉</span>
<span class='tline' id='l248' data-llen='5567:5590'>　悔亡云者洪範之稽疑有曰貞曰悔之說以言貞悔</span>
<span class='tline' id='l249' data-llen='5590:5613'>　二物不可以相有也於貞既吉則於悔斯亡矣司馬</span>
<span class='tline' id='l250' data-llen='5613:5640'><a onclick="displayPageImage('KR1a0047', 'WYG', '014-14b' );" name="014-14b" class="pb">[014-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5640:5663'>　温公曰執一以應萬守約以御衆者其惟正乎河南</span>
<span class='tline' id='l252' data-llen='5663:5686'>　曰聖人感天下之心如寒暑雨暘无不通无不應者</span>
<span class='tline' id='l253' data-llen='5686:5709'>　亦正而已矣盖四說體也而又居隂而應初體說則</span>
<span class='tline' id='l254' data-llen='5709:5732'>　害於剛果居隂則妨於流通應初則有所偏係故其</span>
<span class='tline' id='l255' data-llen='5732:5755'>　戒在於正也夫感物也以正則无所不通苟憧憧然</span>
<span class='tline' id='l256' data-llen='5755:5778'>　或徃或來以有思之私心而感物則感道狹矣故思</span>
<span class='tline' id='l257' data-llen='5778:5802'>　之所及者有以致其朋𩔖之從思所不及者其能使</span>
<span class='tline' id='l258' data-llen='5802:5825'>　之從歟非所謂无所不通也故曰憧憧徃來朋從爾</span>
<span class='tline' id='l259' data-llen='5825:5852'><a onclick="displayPageImage('KR1a0047', 'WYG', '014-15a' );" name="014-15a" class="pb">[014-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5852:5875'>　思象曰貞吉悔亡未感害也者夫係於私應則感道</span>
<span class='tline' id='l261' data-llen='5875:5898'>　之為害於貞既吉於悔既亡則未為感道之害也夫</span>
<span class='tline' id='l262' data-llen='5898:5921'>　苟憧憧然或徃或來以有思之私心而感物則所感</span>
<span class='tline' id='l263' data-llen='5921:5944'>　也狹故曰憧憧徃來未光大也此繫辭之釋此爻所</span>
<span class='tline' id='l264' data-llen='5944:5967'>　以極論感道而申之以天下何思何慮之說以明同</span>
<span class='tline' id='l265' data-llen='5967:5989'>　歸一致之理也何謂同歸一致之理曰正而已矣</span>
<span class='tline' id='l266' data-llen='5989:6006'>九五咸其脢无悔象曰咸其脢志末也</span>
<span class='tline' id='l267' data-llen='6006:6029'>　九五居中履正人君之感也夫人君感天下之道在</span>
<span class='tline' id='l268' data-llen='6029:6056'><a onclick="displayPageImage('KR1a0047', 'WYG', '014-15b' );" name="014-15b" class="pb">[014-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6056:6079'>　於廓然而大公而尤不可以有所比有所說也若有</span>
<span class='tline' id='l270' data-llen='6079:6102'>　所比有所說則失中正之道矣五與二居感應以相</span>
<span class='tline' id='l271' data-llen='6102:6125'>　與之地皆中正也故冝相與以中正之道感天下然</span>
<span class='tline' id='l272' data-llen='6125:6148'>　五亦說體也若逺舍二而比說乎上非人君之感也</span>
<span class='tline' id='l273' data-llen='6148:6171'>　夫上六處咸之末以口舌為容說之道所謂小人也</span>
<span class='tline' id='l274' data-llen='6171:6194'>　而五也或以其近已也比而說之不可也故有咸其</span>
<span class='tline' id='l275' data-llen='6194:6217'>　脢之象以戒之使背其心之所向焉脢背肉也與心</span>
<span class='tline' id='l276' data-llen='6217:6240'>　相背者也上六在上五能背其心之所向而不以其</span>
<span class='tline' id='l277' data-llen='6240:6267'><a onclick="displayPageImage('KR1a0047', 'WYG', '014-16a' );" name="014-16a" class="pb">[014-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6267:6290'>　近已也比而說之則无親狎小人之悔而中正之道</span>
<span class='tline' id='l279' data-llen='6290:6313'>　得矣象曰咸其脢志末也者謂五有咸其脢之象者</span>
<span class='tline' id='l280' data-llen='6313:6336'>　以其志意之所向在於一卦之末故欲咸其脢以背</span>
<span class='tline' id='l281' data-llen='6336:6359'>　去之也然則小人之不可比也如此人君以中正之</span>
<span class='tline' id='l282' data-llen='6359:6377'>　道感天下若斯人者其可比而說之乎</span>
<span class='tline' id='l283' data-llen='6377:6397'>上六咸其輔頰舌象曰咸其輔頰舌滕口說也</span>
<span class='tline' id='l284' data-llen='6397:6420'>　上六以兊之隂柔居諸爻之上其在人者所謂居衆</span>
<span class='tline' id='l285' data-llen='6420:6443'>　體之上者則輔頰舌是也故取以為象也夫上六感</span>
<span class='tline' id='l286' data-llen='6443:6470'><a onclick="displayPageImage('KR1a0047', 'WYG', '014-16b' );" name="014-16b" class="pb">[014-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6470:6493'>　之極也居感之極專以兊之口舌務為柔媚極感之</span>
<span class='tline' id='l288' data-llen='6493:6516'>　事此小人女子之常態也故曰咸其輔頰舌曰輔曰</span>
<span class='tline' id='l289' data-llen='6516:6539'>　頰曰舌三者俱舉以言无所不用其媚也夫以心思</span>
<span class='tline' id='l290' data-llen='6539:6562'>　感人所感已狹騰口說以求感其能感人乎此感道</span>
<span class='tline' id='l291' data-llen='6562:6568'>　之衰也</span>
<span class='tline' id='l292' data-llen='6568:6595'>䷟<span class='krp-note'>巽下/震上</span>恒亨无咎利貞利有攸徃彖曰恒乆也剛上</span>
<span class='tline' id='l293' data-llen='6595:6618'>而柔下雷風相與巽而動剛柔皆應恒恒亨无咎利貞</span>
<span class='tline' id='l294' data-llen='6618:6641'>乆於其道也天地之道恒乆而不已也利有攸徃終則</span>
<span class='tline' id='l295' data-llen='6641:6668'><a onclick="displayPageImage('KR1a0047', 'WYG', '014-17a' );" name="014-17a" class="pb">[014-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6668:6691'>有始也日月得天而能乆照四時變化而能乆成聖人</span>
<span class='tline' id='l297' data-llen='6691:6714'>乆於其道而天下化成觀其所恒而天地萬物之情可</span>
<span class='tline' id='l298' data-llen='6714:6718'>見矣</span>
<span class='tline' id='l299' data-llen='6718:6741'>　夫恒合震巽以成體震長男也巽長女也長男長女</span>
<span class='tline' id='l300' data-llen='6741:6764'>　相與用事此夫婦之終也夫婦之終其道貴於有恒</span>
<span class='tline' id='l301' data-llen='6764:6787'>　故恒之為義乆也剛上而柔下雷風相與巽而動剛</span>
<span class='tline' id='l302' data-llen='6787:6810'>　柔皆應恒此則即震巽二體與卦象卦義卦爻之用</span>
<span class='tline' id='l303' data-llen='6810:6833'>　以言恒也夫咸柔上而剛下則少男處少女之下以</span>
<span class='tline' id='l304' data-llen='6833:6860'><a onclick="displayPageImage('KR1a0047', 'WYG', '014-17b' );" name="014-17b" class="pb">[014-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6860:6883'>　男下女為男女交感之義夫婦之始不得不然也至</span>
<span class='tline' id='l306' data-llen='6883:6906'>　恒也則務為恒乆之道故當正其位分使尊卑有序</span>
<span class='tline' id='l307' data-llen='6906:6929'>　是則於咸有所反也故曰剛上而柔下震長男也而</span>
<span class='tline' id='l308' data-llen='6929:6952'>　在上此剛上也巽長女也而在下此柔下也男女尊</span>
<span class='tline' id='l309' data-llen='6952:6975'>　卑剛柔履位此夫婦居室之常道也所謂夫婦之終</span>
<span class='tline' id='l310' data-llen='6975:6998'>　也雷風相與云者謂震雷動於上巽風隨於下二者</span>
<span class='tline' id='l311' data-llen='6998:7021'>　相與以為用此男行而女隨之義也乃所謂恒也巽</span>
<span class='tline' id='l312' data-llen='7021:7044'>　而動云者謂長女巽於内長男動於外在下者有巽</span>
<span class='tline' id='l313' data-llen='7044:7071'><a onclick="displayPageImage('KR1a0047', 'WYG', '014-18a' );" name="014-18a" class="pb">[014-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7071:7094'>　順之德而在上者有動為之才此所以能恒也夫剛</span>
<span class='tline' id='l315' data-llen='7094:7117'>　不應柔柔不應剛此豈恒理也哉故恒之六爻剛柔</span>
<span class='tline' id='l316' data-llen='7117:7140'>　皆應自初至上三剛三柔各居相應之地理之常也</span>
<span class='tline' id='l317' data-llen='7140:7163'>　以卦體言之則剛上而柔下剛柔之常也以卦象言</span>
<span class='tline' id='l318' data-llen='7163:7186'>　之則雷風相與雷風之常也以卦義言之則巽而動</span>
<span class='tline' id='l319' data-llen='7186:7209'>　動巽之常也以卦爻言之則剛柔皆應又六爻之常</span>
<span class='tline' id='l320' data-llen='7209:7232'>　也合此四者恒乆之道然也此卦之所以為恒也恒</span>
<span class='tline' id='l321' data-llen='7232:7255'>　之卦德曰恒亨无咎利貞而彖釋之曰乆於其道也</span>
<span class='tline' id='l322' data-llen='7255:7282'><a onclick="displayPageImage('KR1a0047', 'WYG', '014-18b' );" name="014-18b" class="pb">[014-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7282:7305'>　天地之道恒乆而不已也者盖道患不恒爾苟恒也</span>
<span class='tline' id='l324' data-llen='7305:7328'>　則亨之效著矣恒而能亨乃无咎也恒而不可以亨</span>
<span class='tline' id='l325' data-llen='7328:7351'>　者非可恒之道故也其能无咎矣乎所謂恒而能亨</span>
<span class='tline' id='l326' data-llen='7351:7374'>　者何也曰利於貞是也苟失其正則非可常之道也</span>
<span class='tline' id='l327' data-llen='7374:7397'>　故能乆於其道者乆此而已可恒之道利在於正若</span>
<span class='tline' id='l328' data-llen='7397:7420'>　夫不恒其德與恒於不正皆不能亨而有咎也天地</span>
<span class='tline' id='l329' data-llen='7420:7443'>　之道其所以能不已者以恒乆故也人能常於其所</span>
<span class='tline' id='l330' data-llen='7443:7466'>　可恒之道則天地之理在我而已豈他求云乎哉卦</span>
<span class='tline' id='l331' data-llen='7466:7493'><a onclick="displayPageImage('KR1a0047', 'WYG', '014-19a' );" name="014-19a" class="pb">[014-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7493:7516'>　之德又曰利有攸徃而彖釋之曰終則有始也者夫</span>
<span class='tline' id='l333' data-llen='7516:7539'>　利有攸徃惟有常者能之此所謂不已也請即天地</span>
<span class='tline' id='l334' data-llen='7539:7562'>　之道而明之今夫天地之道自百刻積而為晝夜自</span>
<span class='tline' id='l335' data-llen='7562:7585'>　晝夜積而為寒暑晝夜之相為晦明寒暑之相為徃</span>
<span class='tline' id='l336' data-llen='7585:7608'>　來遲速進退機緘不停故終始相循如環之无端者</span>
<span class='tline' id='l337' data-llen='7608:7631'>　此盖有常而然也惟其有常故有徃而利如此也如</span>
<span class='tline' id='l338' data-llen='7631:7654'>　使有徃而不利則有今日之晝夜而止爾又烏有來</span>
<span class='tline' id='l339' data-llen='7654:7677'>　日之晝夜乎有今歳之寒暑而止爾又烏有來歳之</span>
<span class='tline' id='l340' data-llen='7677:7704'><a onclick="displayPageImage('KR1a0047', 'WYG', '014-19b' );" name="014-19b" class="pb">[014-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7704:7727'>　寒暑乎殆非所謂終則有始矣故曰利有攸徃惟其</span>
<span class='tline' id='l342' data-llen='7727:7750'>　有常者能之伊尹之訓太甲曰終始惟一時乃日新</span>
<span class='tline' id='l343' data-llen='7750:7773'>　湯之盤銘曰苟日新日日新又日新凡此皆以利徃</span>
<span class='tline' id='l344' data-llen='7773:7796'>　為常也至哉恒乎夫所謂終則有始非日月四時不</span>
<span class='tline' id='l345' data-llen='7796:7819'>　足以喻之非聖人不足以盡之故彖至此又引日月</span>
<span class='tline' id='l346' data-llen='7819:7842'>　四時之能乆以明夫聖人之乆而終之以觀其所恒</span>
<span class='tline' id='l347' data-llen='7842:7865'>　而見天地萬物之情所以極言恒乆之理也夫誠者</span>
<span class='tline' id='l348' data-llen='7865:7888'>　天之道也日月之照所以能乆者以其得天之誠也</span>
<span class='tline' id='l349' data-llen='7888:7915'><a onclick="displayPageImage('KR1a0047', 'WYG', '014-20a' );" name="014-20a" class="pb">[014-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7915:7938'>　使其不得天之誠則臨照之功安能與天地相為長</span>
<span class='tline' id='l351' data-llen='7938:7961'>　乆哉故曰日月得天而能乆照天之道惟其誠也故</span>
<span class='tline' id='l352' data-llen='7961:7984'>　以此誠妙而為四時不窮之用所謂變化也四時之</span>
<span class='tline' id='l353' data-llen='7984:8007'>　成功所以能乆者以其變化之不窮也使其非變化</span>
<span class='tline' id='l354' data-llen='8007:8030'>　之不窮則徃來之叙又安能遷變推盪如是之悠乆</span>
<span class='tline' id='l355' data-llen='8030:8053'>　哉聖人之明日月也其序則四時也而其誠則天也</span>
<span class='tline' id='l356' data-llen='8053:8076'>　故能乆此道以為吾之常夫石以乆溜而穿澤以乆</span>
<span class='tline' id='l357' data-llen='8076:8099'>　熯而乾一人持乆於上而至誠之化其行有常則天</span>
<span class='tline' id='l358' data-llen='8099:8126'><a onclick="displayPageImage('KR1a0047', 'WYG', '014-20b' );" name="014-20b" class="pb">[014-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8126:8149'>　下化之而成其美俗矣何者乆使然也由是觀之日</span>
<span class='tline' id='l360' data-llen='8149:8172'>　月得是常故能乆照四時得是常故能乆成聖人得</span>
<span class='tline' id='l361' data-llen='8172:8195'>　是常故能致天下之化成則天地萬物之情其能外</span>
<span class='tline' id='l362' data-llen='8195:8218'>　是恒乎盖天地之大萬物之衆其徃古來今之變出</span>
<span class='tline' id='l363' data-llen='8218:8241'>　生入死之說曽无間斷者皆其情也觀其所恒則可</span>
<span class='tline' id='l364' data-llen='8241:8246'>　見矣</span>
<span class='tline' id='l365' data-llen='8246:8260'>象曰雷風恒君子以立不易方</span>
<span class='tline' id='l366' data-llen='8260:8283'>　震為雷也而在上巽為風也而在下雷動而風隨雷</span>
<span class='tline' id='l367' data-llen='8283:8310'><a onclick="displayPageImage('KR1a0047', 'WYG', '014-21a' );" name="014-21a" class="pb">[014-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8310:8333'>　風之常用然也夫雷風有恒用故君子體之亦當有</span>
<span class='tline' id='l369' data-llen='8333:8356'>　恒德方也者不易之地也君子所謂不易之地何也</span>
<span class='tline' id='l370' data-llen='8356:8379'>　大學曰於止知其所止而其所止之目則曰為人君</span>
<span class='tline' id='l371' data-llen='8379:8402'>　止於仁為人臣止於敬為人子止於孝為人父止於</span>
<span class='tline' id='l372' data-llen='8402:8425'>　慈與國人交止於信此不易之地也君子立其身於</span>
<span class='tline' id='l373' data-llen='8425:8448'>　此地則所謂有常之德也外乎此以為常於中則為</span>
<span class='tline' id='l374' data-llen='8448:8463'>　過於正則為拂非可常之道也</span>
<span class='tline' id='l375' data-llen='8463:8484'>初六浚恒貞凶无攸利象曰浚恒之凶始求深也</span>
<span class='tline' id='l376' data-llen='8484:8511'><a onclick="displayPageImage('KR1a0047', 'WYG', '014-21b' );" name="014-21b" class="pb">[014-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8511:8534'>　恒之彖曰剛柔皆應謂下體之一柔二剛與上體之</span>
<span class='tline' id='l378' data-llen='8534:8557'>　一剛二柔各居相應之地也然夷攷諸六爻而求其</span>
<span class='tline' id='l379' data-llen='8557:8580'>　所謂相應之義則俱无有也何哉豈易之㫖淵㣲而</span>
<span class='tline' id='l380' data-llen='8580:8604'>　未易以文字索之邪不然其㫖𨼆焉而明學者未之</span>
<span class='tline' id='l381' data-llen='8604:8627'>　詣邪又不然易更数聖人前後立辭命意各各不同</span>
<span class='tline' id='l382' data-llen='8627:8650'>　邪盖甞思之俱不然也易之謂易未易以概論之故</span>
<span class='tline' id='l383' data-llen='8650:8673'>　也夫易以應而論爻固也恒之彖所謂剛柔皆應亦</span>
<span class='tline' id='l384' data-llen='8673:8696'>　固也然爻之所指或不於是義而取義焉者吾必左</span>
<span class='tline' id='l385' data-llen='8696:8723'><a onclick="displayPageImage('KR1a0047', 'WYG', '014-22a' );" name="014-22a" class="pb">[014-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8723:8746'>　右勉强而附合焉亦過矣此世儒之失也而愚也亦</span>
<span class='tline' id='l387' data-llen='8746:8769'>　何敢效其尤邪初六之在恒亦不過取其巽入之義</span>
<span class='tline' id='l388' data-llen='8769:8792'>　云爾盖初巽之主也當恒之初而以深入為恒故曰</span>
<span class='tline' id='l389' data-llen='8792:8815'>　浚恒而象曰始求深也浚深也夫日月四時之所以</span>
<span class='tline' id='l390' data-llen='8815:8838'>　能乆者夫豈一日之故邪今也當恒之初而遽焉求</span>
<span class='tline' id='l391' data-llen='8838:8861'>　深猶之造事也未嘗有一日之勞而遽求其事成猶</span>
<span class='tline' id='l392' data-llen='8861:8884'>　之為學也未嘗有一日之功而遽求其造道猶之與</span>
<span class='tline' id='l393' data-llen='8884:8907'>　人也未嘗有一日之雅而遽求已合猶之事君也未</span>
<span class='tline' id='l394' data-llen='8907:8934'><a onclick="displayPageImage('KR1a0047', 'WYG', '014-22b' );" name="014-22b" class="pb">[014-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8934:8957'>　嘗有一言之投而遽求我從是也夫造事而欲其有</span>
<span class='tline' id='l396' data-llen='8957:8980'>　所成為學而欲其有所造與人欲其有所合事君欲</span>
<span class='tline' id='l397' data-llen='8980:9003'>　其有所從固所當然也此在理所謂正也然以未嘗</span>
<span class='tline' id='l398' data-llen='9003:9026'>　為恒則望之太深責之太遽俱不免於无成而已此</span>
<span class='tline' id='l399' data-llen='9026:9049'>　於正而凶又曰无攸利也然則如之何而免是患也</span>
<span class='tline' id='l400' data-llen='9049:9066'>　曰養之以誠敬持之以悠乆而已矣</span>
<span class='tline' id='l401' data-llen='9066:9082'>九二悔亡象曰九二悔亡能乆中也</span>
<span class='tline' id='l402' data-llen='9082:9105'>　九陽動之才也二隂靜之位而且得中也所謂動靜</span>
<span class='tline' id='l403' data-llen='9105:9132'><a onclick="displayPageImage('KR1a0047', 'WYG', '014-23a' );" name="014-23a" class="pb">[014-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9132:9155'>　之適中者也夫所貴於常者非以常為常也以中為</span>
<span class='tline' id='l405' data-llen='9155:9178'>　常故也若動靜而或失乎中此非可常之道也惟能</span>
<span class='tline' id='l406' data-llen='9178:9201'>　以中為常則孔子所謂君子而時中是也子曰中庸</span>
<span class='tline' id='l407' data-llen='9201:9224'>　其至矣乎民鮮能乆矣於中而不能乆焉其能无不</span>
<span class='tline' id='l408' data-llen='9224:9247'>　足之悔矣乎九二之在恒也以陽動之才處隂靜得</span>
<span class='tline' id='l409' data-llen='9247:9270'>　中之位是謂適動靜之中而能乆乎中者也能乆乎</span>
<span class='tline' id='l410' data-llen='9270:9293'>　中則无不足之悔矣故曰九二悔亡能乆中也夫中</span>
<span class='tline' id='l411' data-llen='9293:9316'>　也者天地萬物之所共由天地之所以長乆日月四</span>
<span class='tline' id='l412' data-llen='9316:9343'><a onclick="displayPageImage('KR1a0047', 'WYG', '014-23b' );" name="014-23b" class="pb">[014-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9343:9366'>　時之所以不息聖人之道所以亘古今而无弊者以</span>
<span class='tline' id='l414' data-llen='9366:9389'>　是中也九二其能乆乎此則天地萬物之理盡在我</span>
<span class='tline' id='l415' data-llen='9389:9401'>　矣庸有不足之悔矣乎</span>
<span class='tline' id='l416' data-llen='9401:9424'>九三不恒其德或承之羞貞吝象曰不恒其德无所容</span>
<span class='tline' id='l417' data-llen='9424:9427'>也</span>
<span class='tline' id='l418' data-llen='9427:9450'>　以九居三在恒所謂貞也然而於恒无益焉則所謂</span>
<span class='tline' id='l419' data-llen='9450:9473'>　貞云者亦未足多也何也九陽也三亦陽也以陽動</span>
<span class='tline' id='l420' data-llen='9473:9496'>　失中之才而責之以能恒過也故曰不恒其德謂其</span>
<span class='tline' id='l421' data-llen='9496:9523'><a onclick="displayPageImage('KR1a0047', 'WYG', '014-24a' );" name="014-24a" class="pb">[014-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9523:9546'>　以剛處剛當巽之極其䆒也躁而不能恒故也夫君</span>
<span class='tline' id='l423' data-llen='9546:9569'>　子自立於天地之間所以俯仰无愧驗之千古之聖</span>
<span class='tline' id='l424' data-llen='9569:9592'>　賢之心而皆合者徒以此心存焉爾此心不存則无</span>
<span class='tline' id='l425' data-llen='9592:9615'>　所執守在已者以為不足為吾累而不知羞辱承吾</span>
<span class='tline' id='l426' data-llen='9615:9638'>　後矣何所逃此患邪故曰或承之羞由是言之則九</span>
<span class='tline' id='l427' data-llen='9638:9661'>　三於恒无益則所謂貞云者亦奚足多也故曰貞吝</span>
<span class='tline' id='l428' data-llen='9661:9684'>　吝謂不足多之也孔子曰言忠信行篤敬雖蠻貊之</span>
<span class='tline' id='l429' data-llen='9684:9707'>　邦行矣言不忠信行不篤敬雖州里行乎哉三之不</span>
<span class='tline' id='l430' data-llen='9707:9734'><a onclick="displayPageImage('KR1a0047', 'WYG', '014-24b' );" name="014-24b" class="pb">[014-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9734:9758'>　恒其德則親戚不親朋友不友人𩔖不人辱孰甚焉</span>
<span class='tline' id='l432' data-llen='9758:9781'>　所謂州里行乎哉其曰无所容也深絶之也然則人</span>
<span class='tline' id='l433' data-llen='9781:9793'>　而无恒果何所利也哉</span>
<span class='tline' id='l434' data-llen='9793:9810'>九四田无禽象曰乆非其位安得禽也</span>
<span class='tline' id='l435' data-llen='9810:9833'>　九陽動之才也四隂靜之位也九以陽居隂與九二</span>
<span class='tline' id='l436' data-llen='9833:9856'>　同而位不得中與九二異夫四之所以為恒也而與</span>
<span class='tline' id='l437' data-llen='9856:9879'>　二異則處動靜之道所失必多矣故以田无禽喻之</span>
<span class='tline' id='l438' data-llen='9879:9902'>　夫田狩之事為禽設也田而无禽謂无功也然田非</span>
<span class='tline' id='l439' data-llen='9902:9929'><a onclick="displayPageImage('KR1a0047', 'WYG', '014-25a' );" name="014-25a" class="pb">[014-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9929:9952'>　无禽也動靜失中則宜有而无也四處動靜之道不</span>
<span class='tline' id='l441' data-llen='9952:9975'>　得如九二之中則其所乆非所乆也安得而有功邪</span>
<span class='tline' id='l442' data-llen='9975:9998'>　故曰田无禽失其所乆也而得得中之位則於乆為</span>
<span class='tline' id='l443' data-llen='9998:10021'>　有功其所乆也而非得中之位則於乆為无益由是</span>
<span class='tline' id='l444' data-llen='10021:10041'>　言之以常為常不若以中為常也其㫖明矣</span>
<span class='tline' id='l445' data-llen='10041:10064'>六五恒其德貞婦人吉夫子凶象曰婦人貞吉從一而</span>
<span class='tline' id='l446' data-llen='10064:10076'>終也夫子制義從婦凶也</span>
<span class='tline' id='l447' data-llen='10076:10099'>　恒其德與不恒其德反也何也九三之剛太過而六</span>
<span class='tline' id='l448' data-llen='10099:10126'><a onclick="displayPageImage('KR1a0047', 'WYG', '014-25b' );" name="014-25b" class="pb">[014-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='10126:10149'>　五以隂居中故也夫五以隂居中則婦之象也婦人</span>
<span class='tline' id='l450' data-llen='10149:10172'>　之道守正從一此身有盡而此道不改以此為恒不</span>
<span class='tline' id='l451' data-llen='10172:10195'>　知有他也此婦人之吉德也故曰恒其德貞婦人吉</span>
<span class='tline' id='l452' data-llen='10195:10218'>　雖然天下事變其來為无窮君子之處事也亦當與</span>
<span class='tline' id='l453' data-llen='10218:10241'>　之為无窮夫然後不失吾恒焉魯之男子學栁下惠</span>
<span class='tline' id='l454' data-llen='10241:10264'>　而乃不學栁下遂號為善學栁下者則栁下之過豈</span>
<span class='tline' id='l455' data-llen='10264:10287'>　可常也盖以吾之常而學彼之常又何害其為常也</span>
<span class='tline' id='l456' data-llen='10287:10310'>　若學栁下而泥栁下豈足為善學栁下也哉此所謂</span>
<span class='tline' id='l457' data-llen='10310:10337'><a onclick="displayPageImage('KR1a0047', 'WYG', '014-26a' );" name="014-26a" class="pb">[014-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='10337:10360'>　制義也夫有一事必有一義此豈可泥也夫子之職</span>
<span class='tline' id='l459' data-llen='10360:10383'>　制此義者也若曰從一以為常若婦人然也則夫子</span>
<span class='tline' id='l460' data-llen='10383:10406'>　之職曠矣故曰夫子凶五君位也易於此設人君泥</span>
<span class='tline' id='l461' data-llen='10406:10429'>　常之戒故以婦人夫子兼言之詩之大序曰言之者</span>
<span class='tline' id='l462' data-llen='10429:10448'>　无罪聞之者足以戒則六五之爻辭是也</span>
<span class='tline' id='l463' data-llen='10448:10465'>上六振恒凶象曰振恒在上大无功也</span>
<span class='tline' id='l464' data-llen='10465:10488'>　人有恒言天下本无事庸人擾之上六以隂柔之才</span>
<span class='tline' id='l465' data-llen='10488:10511'>　居振動之極而且在一卦之上此所謂擾亂天下之</span>
<span class='tline' id='l466' data-llen='10511:10538'><a onclick="displayPageImage('KR1a0047', 'WYG', '014-26b' );" name="014-26b" class="pb">[014-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10538:10561'>　庸人也故曰振恒凶謂以振動為恒而擾亂天下者</span>
<span class='tline' id='l468' data-llen='10561:10584'>　也夫當天下守常而无事之時而以庸人加諸上位</span>
<span class='tline' id='l469' data-llen='10584:10607'>　彼庸人者豈能為吾守常而无事也哉天下被其擾</span>
<span class='tline' id='l470' data-llen='10607:10630'>　亂之禍也必矣如大漢之業至建元元光間已七十</span>
<span class='tline' id='l471' data-llen='10630:10653'>　餘載矣文景恭儉富庶之餘天下廓然无事而王恢</span>
<span class='tline' id='l472' data-llen='10653:10676'>　一唱馬邑之謀以致匈奴侵擾北邉兵連而不解天</span>
<span class='tline' id='l473' data-llen='10676:10699'>　下共其勞干戈日滋行者齎居者送財賂耗衰而不</span>
<span class='tline' id='l474' data-llen='10699:10722'>　贍入利者補官出貨者除罪武力進用法令嚴具興</span>
<span class='tline' id='l475' data-llen='10722:10749'><a onclick="displayPageImage('KR1a0047', 'WYG', '014-27a' );" name="014-27a" class="pb">[014-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='10749:10773'>　利之臣自此而始而桑𢎞羊孔僅輩言利事析秋毫</span>
<span class='tline' id='l477' data-llen='10773:10796'>　矣然則首漢世騷擾之禍者王恢也若恢者其庸人</span>
<span class='tline' id='l478' data-llen='10796:10819'>　哉恒之上六曰振恒凶象曰振恒在上大无功也此</span>
<span class='tline' id='l479' data-llen='10819:10831'>　正為恢等生事者設也</span>
<span class='tline' id='l480' data-llen='10831:10834'>　</span>
<span class='tline' id='l481' data-llen='10834:10837'>　</span>
<span class='tline' id='l482' data-llen='10837:10840'>　</span>
<span class='tline' id='l483' data-llen='10840:10843'>　</span>
<span class='tline' id='l484' data-llen='10843:10870'><a onclick="displayPageImage('KR1a0047', 'WYG', '014-27b' );" name="014-27b" class="pb">[014-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='10870:10873'>　</span>
<span class='tline' id='l486' data-llen='10873:10876'>　</span>
<span class='tline' id='l487' data-llen='10876:10879'>　</span>
<span class='tline' id='l488' data-llen='10879:10882'>　</span>
<span class='tline' id='l489' data-llen='10882:10885'>　</span>
<span class='tline' id='l490' data-llen='10885:10888'>　</span>
<span class='tline' id='l491' data-llen='10888:10891'>　</span>
<span class='tline' id='l492' data-llen='10891:10901'>　童溪易傳卷十四</span>
</p>
<p>
</p>
  </div>
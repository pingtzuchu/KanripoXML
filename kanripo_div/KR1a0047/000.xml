<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0047', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部一</span><br/>
<span class='tline' id='l9' data-llen='196:211'>　童溪易傳　　　　　　易類</span><br/>
<span class='tline' id='l10' data-llen='211:217'>　　提要</span><br/>
<span class='tline' id='l11' data-llen='217:243'>　　　　<span class='krp-note'>臣/</span>等謹案童溪易傳三十卷宋王宗傳撰宗</span><br/>
<span class='tline' id='l12' data-llen='243:266'>　　　　傳字景孟寧徳人淳熙八年進士官韶州教</span><br/>
<span class='tline' id='l13' data-llen='266:289'>　　　　授董真卿以為臨安人朱彛尊經義考謂是</span><br/>
<span class='tline' id='l14' data-llen='289:312'>　　　　書前有寧徳林焞序稱與宗傳生同方學同</span><br/>
<span class='tline' id='l15' data-llen='312:335'>　　　　學同及辛丑第則云臨安人者誤矣宗傳之</span><br/>
<span class='tline' id='l16' data-llen='335:361'><a onclick="displayPageImage('KR1a0047', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='361:384'>　　　　説大概祧梁孟而宗王弼故其書惟慿心悟</span><br/>
<span class='tline' id='l18' data-llen='384:407'>　　　　力斥象數之弊至譬於誤注本草之殺人焞</span><br/>
<span class='tline' id='l19' data-llen='407:430'>　　　　序述宗傳之論有性本無説聖人本無言之</span><br/>
<span class='tline' id='l20' data-llen='430:453'>　　　　語不免涉於異學與楊簡慈湖易傳宗㫖相</span><br/>
<span class='tline' id='l21' data-llen='453:476'>　　　　同盖弼易祖尚元虚以闡發義理漢學至是</span><br/>
<span class='tline' id='l22' data-llen='476:499'>　　　　而始變宋儒掃除古法實從是萌芽然胡程</span><br/>
<span class='tline' id='l23' data-llen='499:522'>　　　　祖其義理而歸諸人事故似淺近而醇實宗</span><br/>
<span class='tline' id='l24' data-llen='522:545'>　　　　傳及簡祖其元虚而索諸性天故似髙深而</span><br/>
<span class='tline' id='l25' data-llen='545:571'><a onclick="displayPageImage('KR1a0047', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='571:594'>　　　　幻窅考沈作喆作寓簡第一卷多談易理大</span><br/>
<span class='tline' id='l27' data-llen='594:617'>　　　　抵以佛氏為宗作喆為紹興五年進士其作</span><br/>
<span class='tline' id='l28' data-llen='617:640'>　　　　寓簡在淳熙元年正與宗傳同時然則以禪</span><br/>
<span class='tline' id='l29' data-llen='640:663'>　　　　言易起於南宋之初特作喆無成書宗傳及</span><br/>
<span class='tline' id='l30' data-llen='663:686'>　　　　簡則各有成編顯闡别經耳春秋之書事檀</span><br/>
<span class='tline' id='l31' data-llen='686:709'>　　　　弓之説禮必謹其變之所始録存是編俾學</span><br/>
<span class='tline' id='l32' data-llen='709:732'>　　　　者知明萬厯以後動以心學説易流别於此</span><br/>
<span class='tline' id='l33' data-llen='732:755'>　　　　二人亦説周禮者存俞庭椿邱葵意也乾隆</span><br/>
<span class='tline' id='l34' data-llen='755:781'><a onclick="displayPageImage('KR1a0047', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='781:797'>　　　　四十五年十二月恭校上</span><br/>
<span class='tline' id='l36' data-llen='797:829'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l37' data-llen='829:854'>　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l39' data-llen='874:900'><a onclick="displayPageImage('KR1a0047', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='900:906'>易傳原序</span><br/>
<span class='tline' id='l41' data-llen='906:929'>易不可以易言也蓋自漢魏以來世之言易者特多於</span><br/>
<span class='tline' id='l42' data-llen='929:952'>他經而其失也比之言他經者亦多此其故何也易而</span><br/>
<span class='tline' id='l43' data-llen='952:975'>言之之過也夫人之情有所難乎此也則必有所畏謹</span><br/>
<span class='tline' id='l44' data-llen='975:998'>乎此而後獲免輕議乎此之失苟惟有所易也則將爭</span><br/>
<span class='tline' id='l45' data-llen='998:1021'>奇競巧而不知中庸之爲至德騁私任臆而不知正直</span><br/>
<span class='tline' id='l46' data-llen='1021:1044'>之爲王道如是則擇焉不精語焉不詳貿貿然不知朱</span><br/>
<span class='tline' id='l47' data-llen='1044:1067'>紫苗莠之固有其辨而吠聲覘影之流始受其誤矣昔</span><br/>
<span class='tline' id='l48' data-llen='1067:1093'><a onclick="displayPageImage('KR1a0047', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l49' data-llen='1093:1115'>者夫子蓋嘗致謹乎此也觀其言曰加我數年五十</span><br/>
<span class='tline' id='l50' data-llen='1115:1137'>以學易可以無大過矣夫學易而可以無易之過此</span><br/>
<span class='tline' id='l51' data-llen='1137:1159'>豈童心淺智者之所能爲也故聖如夫子亦曰吾猶</span><br/>
<span class='tline' id='l52' data-llen='1159:1181'>有待焉爾聖人之心其不敢有所易如此也而客有</span><br/>
<span class='tline' id='l53' data-llen='1181:1203'>註易與本草孰先之問爲陶隠居者則告之曰易先</span><br/>
<span class='tline' id='l54' data-llen='1203:1225'>其説曰註易誤不至殺人本草誤人有不得其死者</span><br/>
<span class='tline' id='l55' data-llen='1225:1247'>嗚呼自斯人不至殺人之言一發而易之誤自此始</span><br/>
<span class='tline' id='l56' data-llen='1247:1268'>矣世之輕議是經者始紛紛矣夫豈知本草誤誤</span><br/>
<span class='tline' id='l57' data-llen='1268:1294'><a onclick="displayPageImage('KR1a0047', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1294:1316'>人命註易誤誤人心人心一誤則形存性亡為鬼蜮</span><br/>
<span class='tline' id='l59' data-llen='1316:1338'>為禽獸將無所不至其禍不亦慘於殺人矣乎隠居</span><br/>
<span class='tline' id='l60' data-llen='1338:1360'>之言曰本草誤人有不得其死者殊不知註易誤人</span><br/>
<span class='tline' id='l61' data-llen='1360:1382'>有不得其生者可謂智乎或曰若之何而可以無易</span><br/>
<span class='tline' id='l62' data-llen='1382:1404'>之過如吾聖人之學易矣乎曰竊嘗聞之綱一舉而</span><br/>
<span class='tline' id='l63' data-llen='1404:1426'>目張領一挈而裘順天下之有是物也孰從而然歟</span><br/>
<span class='tline' id='l64' data-llen='1426:1449'>是故有所謂形而上者之制乎命而後是物也得以肇</span><br/>
<span class='tline' id='l65' data-llen='1449:1472'>其長短小大之形吉凶消長之變世之言易者孰不曰</span><br/>
<span class='tline' id='l66' data-llen='1472:1498'><a onclick="displayPageImage('KR1a0047', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l67' data-llen='1498:1521'>捨是數不可以言易也捨是象不可以言易也而聖如</span><br/>
<span class='tline' id='l68' data-llen='1521:1543'>夫子亦必曰是數與象易所不廢也然所以爲是數</span><br/>
<span class='tline' id='l69' data-llen='1543:1565'>與象者或不知其説焉則自一以往而有不可勝計</span><br/>
<span class='tline' id='l70' data-llen='1565:1586'>之數自形色貌象以往而有不可勝計之象雖夫</span><br/>
<span class='tline' id='l71' data-llen='1586:1608'>子亦末如之何矣何也聖人之於易徒知據乎其㑹</span><br/>
<span class='tline' id='l72' data-llen='1608:1631'>而已矣據其㑹則凡憧憧於吾前者莫吾眩也聖人之</span><br/>
<span class='tline' id='l73' data-llen='1631:1653'>於易也徒知立乎其顛而已矣立其顛則凡紛紛乎</span><br/>
<span class='tline' id='l74' data-llen='1653:1676'>吾下者莫吾度也然則是數也是象也不知務其所以</span><br/>
<span class='tline' id='l75' data-llen='1676:1702'><a onclick="displayPageImage('KR1a0047', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l76' data-llen='1702:1725'>然之説也而可乎夫苟捨是而役役於不可勝計之地</span><br/>
<span class='tline' id='l77' data-llen='1725:1748'>此夫子所謂易之過也然則捨數與象不可以爲易而</span><br/>
<span class='tline' id='l78' data-llen='1748:1771'>其過也乃數與象也則金石草木所以爲本草也而其</span><br/>
<span class='tline' id='l79' data-llen='1771:1794'>殺人也乃金石草木也天下同知本草誤誤人命而不</span><br/>
<span class='tline' id='l80' data-llen='1794:1817'>知易誤誤人心吁亦異哉余不敏一經之教奉以周旋</span><br/>
<span class='tline' id='l81' data-llen='1817:1840'>有日矣然學愈久而心愈雜故雖疲神剔思於此非不</span><br/>
<span class='tline' id='l82' data-llen='1840:1863'>勤且至也而未嘗敢下輕議之筆雖然抑嘗思之加我</span><br/>
<span class='tline' id='l83' data-llen='1863:1886'>之年亦行甫及矣進無用於時退無補於身不於此時</span><br/>
<span class='tline' id='l84' data-llen='1886:1912'><a onclick="displayPageImage('KR1a0047', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l85' data-llen='1912:1935'>也而有所勉焉豈其志歟若夫所謂大過亦不敢自謂</span><br/>
<span class='tline' id='l86' data-llen='1935:1953'>果可無也願就有道而正焉王宗傳謹述</span><br/>
<span class='tline' id='l87' data-llen='1953:1976'>性本無説聖人本無言童溪之論性然也易盡性書也</span><br/>
<span class='tline' id='l88' data-llen='1976:1999'>而何至於多言我知之矣六丁勅易在天三爻呑易在</span><br/>
<span class='tline' id='l89' data-llen='1999:2022'>人天而人之易其顯乎余與童溪生同方學同學同及</span><br/>
<span class='tline' id='l90' data-llen='2022:2045'>辛丑第知其出處最詳公性能酒飲已輒論易嘗曰吾</span><br/>
<span class='tline' id='l91' data-llen='2045:2068'>逺祖文中不善辨爲負苓者詘使與我遇當瞪目張膽</span><br/>
<span class='tline' id='l92' data-llen='2068:2091'>滅其苓而飢之曰爾不有於人又何有於身自是與人</span><br/>
<span class='tline' id='l93' data-llen='2091:2117'><a onclick="displayPageImage('KR1a0047', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l94' data-llen='2117:2140'>論易不倦而於二繫爲詳出其門者十九青紫既第之</span><br/>
<span class='tline' id='l95' data-llen='2140:2163'>三年教授曲江越二年而書成大書其影曰三十卷之</span><br/>
<span class='tline' id='l96' data-llen='2163:2186'>易書自謂無愧三聖其篤於自信者歟公姓王諱宗傳</span><br/>
<span class='tline' id='l97' data-llen='2186:2209'>字景孟世謂天下王景孟則其人也開禧更元族子䮐</span><br/>
<span class='tline' id='l98' data-llen='2209:2232'>客武陵以書來曰劉君日新将以童溪易傳膏馥天下</span><br/>
<span class='tline' id='l99' data-llen='2232:2255'>後世叔大夫父當序是以序儒林郎知衢州開化縣主</span><br/>
<span class='tline' id='l100' data-llen='2255:2267'>管勸農公事林焞炳叔序</span><br/>
</p>
<p><br/>
</p>
  </div>
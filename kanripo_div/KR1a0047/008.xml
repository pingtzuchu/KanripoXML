<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0047', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　童溪易傳卷八　　　　　宋　王宗傳　撰</span><br/>
<span class='tline' id='l10' data-llen='210:237'>䷌<span class='krp-note'>離下/乾上</span>同人于野亨利涉大川利君子貞彖曰同人</span><br/>
<span class='tline' id='l11' data-llen='237:260'>柔得位得中而應乎乾曰同人同人曰同人于野亨利</span><br/>
<span class='tline' id='l12' data-llen='260:283'>涉大川乾行也文明以健中正而應君子正也唯君子</span><br/>
<span class='tline' id='l13' data-llen='283:292'>為能通天下之志</span><br/>
<span class='tline' id='l14' data-llen='292:315'>　昔者嘗聞聖人建立之極也扶翼人道以配天地人</span><br/>
<span class='tline' id='l15' data-llen='315:338'>　道既植和氣乃通周流磅礴不失一物濟濟有序逺</span><br/>
<span class='tline' id='l16' data-llen='338:364'><a onclick="displayPageImage('KR1a0047', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　近若一用能與天地相為无窮也蓋自去古漸逺人</span><br/>
<span class='tline' id='l18' data-llen='387:410'>　偽日滋分三才而裂之不已也又併與人道尺寸而</span><br/>
<span class='tline' id='l19' data-llen='410:433'>　分剖之強者侵衆者奪矜者忿愚者詐畦町爾汝德</span><br/>
<span class='tline' id='l20' data-llen='433:456'>　鋤誶箕无所不至昔之所謂氣之和者移而為鍥薄</span><br/>
<span class='tline' id='l21' data-llen='456:479'>　矣昔之所謂序之濟濟者轉而為貿亂矣若是不已</span><br/>
<span class='tline' id='l22' data-llen='479:505'>　則禽獸而後已又豈特<span class='krp-note'>闕/</span>　鬼蜮而已乎嗚呼此易</span><br/>
<span class='tline' id='l23' data-llen='505:528'>　之所以作也此易之所以有同人也或問之曰同人</span><br/>
<span class='tline' id='l24' data-llen='528:551'>　之作其能已後世之睽異歟吾徒見其所以為卦者</span><br/>
<span class='tline' id='l25' data-llen='551:577'><a onclick="displayPageImage('KR1a0047', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='577:600'>　六二也而六二則曰同人於宗吝二之所應者五也</span><br/>
<span class='tline' id='l27' data-llen='600:623'>　而五之梗於三四未得以應乎二也則不免於號咷</span><br/>
<span class='tline' id='l28' data-llen='623:646'>　迨其相兵相克而獲遇其應也則獲笑焉彼三與四</span><br/>
<span class='tline' id='l29' data-llen='646:669'>　之无與於二命也曽不顧義分或伏於莽或乗其墉</span><br/>
<span class='tline' id='l30' data-llen='669:692'>　以與五立敵焉此何為也哉故程河南曰二同於繫</span><br/>
<span class='tline' id='l31' data-llen='692:715'>　應有所偏與在同人之道為私狹矣故可吝也又曰</span><br/>
<span class='tline' id='l32' data-llen='715:738'>　五以私昵應於二先隔則號咷後遏則笑此乃私昵</span><br/>
<span class='tline' id='l33' data-llen='738:761'>　之情非大同之體也於君道无取誠如是說則同人</span><br/>
<span class='tline' id='l34' data-llen='761:787'><a onclick="displayPageImage('KR1a0047', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='787:810'>　之任屬之誰歟應之曰子獨不聞夫易之作也其衰</span><br/>
<span class='tline' id='l36' data-llen='810:833'>　世之意邪世道不衰則易可无作也故夫同人之三</span><br/>
<span class='tline' id='l37' data-llen='833:856'>　與四者乃上下之際而同異之分也所謂交爭而迭</span><br/>
<span class='tline' id='l38' data-llen='856:879'>　攻之地也梗難不去則莫有能同之者故當是時也</span><br/>
<span class='tline' id='l39' data-llen='879:902'>　在下者常謹守其分以待乎上在上當去其強梗之</span><br/>
<span class='tline' id='l40' data-llen='902:925'>　難以通乎下強梗之難去則上下相與以施同人之</span><br/>
<span class='tline' id='l41' data-llen='925:948'>　化而天下大同矣彖所謂同人於野此其極也是之</span><br/>
<span class='tline' id='l42' data-llen='948:971'>　謂能任同人之責然則二何嫌於吝而五又何嫌於</span><br/>
<span class='tline' id='l43' data-llen='971:997'><a onclick="displayPageImage('KR1a0047', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='997:1020'>　號與笑乎不然彖之所謂柔得位得中而應乎乾曰</span><br/>
<span class='tline' id='l45' data-llen='1020:1043'>　同人者誰乎所謂文明以健中正而應君子正也又</span><br/>
<span class='tline' id='l46' data-llen='1043:1066'>　誰乎亦必曰二與五而後可也夫柔不得位則柔无</span><br/>
<span class='tline' id='l47' data-llen='1066:1089'>　以立柔不得中則柔至於過柔而不應於乾則又无</span><br/>
<span class='tline' id='l48' data-llen='1089:1112'>　以濟夫柔也有此三者此六二之所以能同人也蓋</span><br/>
<span class='tline' id='l49' data-llen='1112:1135'>　无是三者則徒知同之為同而不知其所以為同矣</span><br/>
<span class='tline' id='l50' data-llen='1135:1158'>　豈不可為同人病邪故曰柔得位得中而應乎乾曰</span><br/>
<span class='tline' id='l51' data-llen='1158:1181'>　同人同人之彖曰同人於野亨利涉大川云者此六</span><br/>
<span class='tline' id='l52' data-llen='1181:1207'><a onclick="displayPageImage('KR1a0047', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1207:1230'>　二應乎乾以有行之效也夫同人之道貴乎逺雖然</span><br/>
<span class='tline' id='l54' data-llen='1230:1253'>　不能近烏能逺同人之道可與處患難雖然不能處</span><br/>
<span class='tline' id='l55' data-llen='1253:1276'>　平易烏能處患難同人於野亨此同人之道貴乎逺</span><br/>
<span class='tline' id='l56' data-llen='1276:1299'>　也然近而三與四吾或昩其所之焉豈不害吾悠逺</span><br/>
<span class='tline' id='l57' data-llen='1299:1322'>　之道乎利涉大川此同人之道可與處患難也然出</span><br/>
<span class='tline' id='l58' data-llen='1322:1345'>　處語黙吾與五或相戾焉豈能處患難如平常乎然</span><br/>
<span class='tline' id='l59' data-llen='1345:1368'>　則同人於野必期於亨涉大川而必期於利非應乎</span><br/>
<span class='tline' id='l60' data-llen='1368:1391'>　乾而與之偕行不可也文明以健中正而應此又合</span><br/>
<span class='tline' id='l61' data-llen='1391:1417'><a onclick="displayPageImage('KR1a0047', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1417:1440'>　離與乾二與五而賛六二應乎乾之義也夫文明則</span><br/>
<span class='tline' id='l63' data-llen='1440:1463'>　能燭理剛健則能克已二以柔順中正而應乎五五</span><br/>
<span class='tline' id='l64' data-llen='1463:1486'>　亦以剛健中正而應乎二此二五之君子咸以正道</span><br/>
<span class='tline' id='l65' data-llen='1486:1509'>　相與而然也故曰利君子貞又曰君子正也彼天下</span><br/>
<span class='tline' id='l66' data-llen='1509:1532'>　之人其所惡欲趨舍之志雖曰不同而吾以君子之</span><br/>
<span class='tline' id='l67' data-llen='1532:1555'>　正一以貫之則亦无有不同者矣故又終之曰唯君</span><br/>
<span class='tline' id='l68' data-llen='1555:1578'>　子為能通天下之志君子之所以通天下之志者以</span><br/>
<span class='tline' id='l69' data-llen='1578:1601'>　君子之正故也何謂君子之正曰其在卦爻則六二</span><br/>
<span class='tline' id='l70' data-llen='1601:1627'><a onclick="displayPageImage('KR1a0047', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1627:1650'>　九五是也其在人則吾心之所同然常乆而不已者</span><br/>
<span class='tline' id='l72' data-llen='1650:1669'>　是也聖人所以扶翼人道者扶翼此者也</span><br/>
<span class='tline' id='l73' data-llen='1669:1685'>象曰天與火同人君子以類族辨物</span><br/>
<span class='tline' id='l74' data-llen='1685:1708'>　夫同人之道其所以為同者初非混然無所區别之</span><br/>
<span class='tline' id='l75' data-llen='1708:1731'>　謂也天下有不同之物吾安能強之使同也則亦隨</span><br/>
<span class='tline' id='l76' data-llen='1731:1754'>　夫物之不同也而與之為不同焉爾又何害其為同</span><br/>
<span class='tline' id='l77' data-llen='1754:1777'>　也昔者孟子嘗設喻曰白雪之白無以異於白馬之</span><br/>
<span class='tline' id='l78' data-llen='1777:1800'>　白夫雪與馬俱是白也今將謂雪為馬可乎不可也</span><br/>
<span class='tline' id='l79' data-llen='1800:1826'><a onclick="displayPageImage('KR1a0047', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1826:1849'>　又曰長人之長無以異於長馬之長夫人與馬俱是</span><br/>
<span class='tline' id='l81' data-llen='1849:1872'>　長也今將謂馬為人可乎亦不可也此同人之道所</span><br/>
<span class='tline' id='l82' data-llen='1872:1895'>　以欲類物之族而後物得所辨也物得所辨則以不</span><br/>
<span class='tline' id='l83' data-llen='1895:1918'>　同同之乃所以同之也夫天運乎上火亦炎上此雪</span><br/>
<span class='tline' id='l84' data-llen='1918:1941'>　與馬俱白馬與人俱長之謂也然指天而謂之火不</span><br/>
<span class='tline' id='l85' data-llen='1941:1964'>　可也指火而謂之天亦不可也兩皆不可而乃以天</span><br/>
<span class='tline' id='l86' data-llen='1964:1987'>　與火為同人之象何也曰取其俱是上也而已矣蘇</span><br/>
<span class='tline' id='l87' data-llen='1987:2010'>　東坡曰水之於地為比火之於天為同人同人於比</span><br/>
<span class='tline' id='l88' data-llen='2010:2036'><a onclick="displayPageImage('KR1a0047', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2036:2059'>　相近而不同不可不察也比以無不比為比同人以</span><br/>
<span class='tline' id='l90' data-llen='2059:2073'>　有所不同為同斯言得之矣</span><br/>
<span class='tline' id='l91' data-llen='2073:2093'>初九同人于門无咎象曰出門同人又誰咎也</span><br/>
<span class='tline' id='l92' data-llen='2093:2116'>　九以剛明之才方當出而同乎人之初外无其應无</span><br/>
<span class='tline' id='l93' data-llen='2116:2139'>　所決擇内之誠敬方新而慢易之心不生此正夫子</span><br/>
<span class='tline' id='l94' data-llen='2139:2162'>　告仲弓所謂出門如見大賓之時也夫當出門而同</span><br/>
<span class='tline' id='l95' data-llen='2162:2185'>　乎人之初无所決擇則亦无所不同无所不同則亦</span><br/>
<span class='tline' id='l96' data-llen='2185:2208'>　夫誰不我同也人既我同則亦将敬我之不暇矣所</span><br/>
<span class='tline' id='l97' data-llen='2208:2234'><a onclick="displayPageImage('KR1a0047', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2234:2257'>　謂咎我者又其誰也然則此非人之不我咎也我其</span><br/>
<span class='tline' id='l99' data-llen='2257:2268'>　初未嘗取咎於人也</span><br/>
<span class='tline' id='l100' data-llen='2268:2286'>六二同人于宗吝象曰同人于宗吝道也</span><br/>
<span class='tline' id='l101' data-llen='2286:2309'>　易以卦為時以爻為人一卦而六爻則是同時也所</span><br/>
<span class='tline' id='l102' data-llen='2309:2332'>　以趨是時也不可以同是人也同人天下大同之時</span><br/>
<span class='tline' id='l103' data-llen='2332:2355'>　也故卦之德有取於同人于野雖然當是時也以六</span><br/>
<span class='tline' id='l104' data-llen='2355:2378'>　居二卦惟一隂衆陽之志皆欲同之使二於此曽无</span><br/>
<span class='tline' id='l105' data-llen='2378:2401'>　決擇於其間非所謂君子之正也故當此之時居此</span><br/>
<span class='tline' id='l106' data-llen='2401:2427'><a onclick="displayPageImage('KR1a0047', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2427:2450'>　之位在夫靜以有守謹其所之彼三與四當上下之</span><br/>
<span class='tline' id='l108' data-llen='2450:2473'>　交犯義命之戒我乃謹守其操自儉自嗇如處子如</span><br/>
<span class='tline' id='l109' data-llen='2473:2496'>　貞婦而惟吾所宗者之是同焉可也故曰同人於宗</span><br/>
<span class='tline' id='l110' data-llen='2496:2519'>　吝宗云者已之所尊而敬者謂九五也如三與四則</span><br/>
<span class='tline' id='l111' data-llen='2519:2542'>　非二之所尊而敬者也然則六二之吝固其分也其</span><br/>
<span class='tline' id='l112' data-llen='2542:2565'>　可以吝道少之哉程河南曰二同於繫應有所偏焉</span><br/>
<span class='tline' id='l113' data-llen='2565:2587'>　在同人之道為私狹矣故可吝也豈亦未之思邪</span><br/>
<span class='tline' id='l114' data-llen='2587:2610'>九三伏戎于莽升其髙陵三歲不興象曰伏戎于莽敵</span><br/>
<span class='tline' id='l115' data-llen='2610:2636'><a onclick="displayPageImage('KR1a0047', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2636:2647'>剛也三歲不興安行也</span><br/>
<span class='tline' id='l117' data-llen='2647:2670'>　夫隂陽之情篤於相求又况當同人之時卦惟一隂</span><br/>
<span class='tline' id='l118' data-llen='2670:2693'>　衆陽之志皆欲同之而三之與二又近而與之比故</span><br/>
<span class='tline' id='l119' data-llen='2693:2716'>　欲攻五以據其應或伏或升以伺其釁伏戎于莽将</span><br/>
<span class='tline' id='l120' data-llen='2716:2739'>　以中五也升其髙陵将以阻二也以九三之剛而俯</span><br/>
<span class='tline' id='l121' data-llen='2739:2762'>　以就其六二之隂伏戎於莽之象也三下卦之上也</span><br/>
<span class='tline' id='l122' data-llen='2762:2785'>　而以九履之升其髙陵之象也夫當同人之時无所</span><br/>
<span class='tline' id='l123' data-llen='2785:2808'>　與同不顧義命而徒恃其剛焉然則以剛敵剛安能</span><br/>
<span class='tline' id='l124' data-llen='2808:2834'><a onclick="displayPageImage('KR1a0047', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2834:2857'>　行其所欲哉是冝三歲之乆終不能興也大抵二與</span><br/>
<span class='tline' id='l126' data-llen='2857:2880'>　五以君子之正相同相應而三與四以小人間於其</span><br/>
<span class='tline' id='l127' data-llen='2880:2903'>　間冝其終莫能間之也三数之成也在爻為三故曰</span><br/>
<span class='tline' id='l128' data-llen='2903:2914'>　三歲然亦只取乆意</span><br/>
<span class='tline' id='l129' data-llen='2914:2937'>九四乗其墉弗克攻吉象曰乗其墉義弗克也其吉則</span><br/>
<span class='tline' id='l130' data-llen='2937:2944'>困而反則也</span><br/>
<span class='tline' id='l131' data-llen='2944:2967'>　四之弗顧義命與三同也然商其罪之輕重則困而</span><br/>
<span class='tline' id='l132' data-llen='2967:2990'>　反則與三歲不興者有間矣夫墉内外之限也三與</span><br/>
<span class='tline' id='l133' data-llen='2990:3016'><a onclick="displayPageImage('KR1a0047', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3016:3039'>　四交際之地也四隂在内九履其上故曰乗其墉其</span><br/>
<span class='tline' id='l135' data-llen='3039:3062'>　志亦欲阻二以攻五也雖然九三以剛敵剛猶不能</span><br/>
<span class='tline' id='l136' data-llen='3062:3085'>　行其所欲况九四之非全剛乎其弗克攻冝矣盖非</span><br/>
<span class='tline' id='l137' data-llen='3085:3108'>　全剛則不敢恃其剛也恃其剛者必其剛過也九三</span><br/>
<span class='tline' id='l138' data-llen='3108:3131'>　恃其過剛則必至於三歲不興而終无知反之期九</span><br/>
<span class='tline' id='l139' data-llen='3131:3154'>　四不敢恃其剛故知其攻之弗克也則斷之以義而</span><br/>
<span class='tline' id='l140' data-llen='3154:3177'>　反其在我之則焉初无待於三歳不興失則而不知</span><br/>
<span class='tline' id='l141' data-llen='3177:3200'>　反也孟子曰困於心衡於慮而後作四之困而反則</span><br/>
<span class='tline' id='l142' data-llen='3200:3226'><a onclick="displayPageImage('KR1a0047', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3226:3249'>　故聖人於此以吉予之予之以吉者盖亦以開小人</span><br/>
<span class='tline' id='l144' data-llen='3249:3272'>　知反之門也嗚呼聖人之設心如此則反天下之睽</span><br/>
<span class='tline' id='l145' data-llen='3272:3284'>　異而為同也又何難歟</span><br/>
<span class='tline' id='l146' data-llen='3284:3307'>九五同人先號咷而後笑大師克相遇象曰同人之先</span><br/>
<span class='tline' id='l147' data-llen='3307:3321'>以中直也大師相遇言相克也</span><br/>
<span class='tline' id='l148' data-llen='3321:3345'>　易中以號笑兼𤼵其義者凡有三焉而已矣萃之於</span><br/>
<span class='tline' id='l149' data-llen='3345:3368'>　初六曰若號一握為笑以言乃亂乃萃之无常也亦</span><br/>
<span class='tline' id='l150' data-llen='3368:3391'>　猶中孚之六三云或泣或歌之謂也旅之上九與同</span><br/>
<span class='tline' id='l151' data-llen='3391:3417'><a onclick="displayPageImage('KR1a0047', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3417:3440'>　人之九五則以號咷之先後相反為言者夫旅之上</span><br/>
<span class='tline' id='l153' data-llen='3440:3463'>　九身處乎外亢然居上下無應援非能與人同者而</span><br/>
<span class='tline' id='l154' data-llen='3463:3486'>　人亦弗之同焉故曰旅人先笑後號咷盖言初之嘻</span><br/>
<span class='tline' id='l155' data-llen='3486:3509'>　而終之戚也同人之五則異乎此矣五以君子之正</span><br/>
<span class='tline' id='l156' data-llen='3509:3532'>　下應六二二以君子之正上應九五二人同心乆矣</span><br/>
<span class='tline' id='l157' data-llen='3532:3555'>　九三九四以二剛間乎其間故二不得不自儉自吝</span><br/>
<span class='tline' id='l158' data-llen='3555:3578'>　謹其所守以待夫五而五亦不得不自恐自懼以克</span><br/>
<span class='tline' id='l159' data-llen='3578:3601'>　乎敵而下通夫二也夫夬决小人之卦也以五君子</span><br/>
<span class='tline' id='l160' data-llen='3601:3627'><a onclick="displayPageImage('KR1a0047', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3627:3650'>　而夬一小人冝无甚難也而九二以莫夜之有戎也</span><br/>
<span class='tline' id='l162' data-llen='3650:3673'>　而不免於惕且號焉則同人之五雖居利勢而三四</span><br/>
<span class='tline' id='l163' data-llen='3673:3696'>　二剛腹心之患不輕也烏能无號咷之懼邪惟能有</span><br/>
<span class='tline' id='l164' data-llen='3696:3719'>　恐懼於其先則能无恐懼於其後矣故曰同人先號</span><br/>
<span class='tline' id='l165' data-llen='3719:3742'>　咷而後笑大師謂其敵之剛也其曰相克則其恐懼</span><br/>
<span class='tline' id='l166' data-llen='3742:3765'>　冝多矣大師相克之後乃獲與二相遇則先號咷者</span><br/>
<span class='tline' id='l167' data-llen='3765:3788'>　大師相克也後笑者與二相遇也夫二五之君子以</span><br/>
<span class='tline' id='l168' data-llen='3788:3811'>　正相與此所謂中直也當恐懼之初號咷之先二人</span><br/>
<span class='tline' id='l169' data-llen='3811:3838'><a onclick="displayPageImage('KR1a0047', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3838:3861'>　之心未始不同而二剛不能間焉者以中直故也故</span><br/>
<span class='tline' id='l171' data-llen='3861:3884'>　繫辭於此爻又釋之曰二人同心其利斷金謂克去</span><br/>
<span class='tline' id='l172' data-llen='3884:3907'>　者二剛也同心之言其臭如蘭謂先號咷而後笑也</span><br/>
<span class='tline' id='l173' data-llen='3907:3930'>　司馬温公曰德之未孚信之未光近者不服逺者不</span><br/>
<span class='tline' id='l174' data-llen='3930:3953'>　懐故號咷也中則不阿正則不私不阿不私天下歸</span><br/>
<span class='tline' id='l175' data-llen='3953:3976'>　之始於憂勤終於逸樂故後笑也而程河南乃曰五</span><br/>
<span class='tline' id='l176' data-llen='3976:3999'>　以私昵應二先隔則號咷後遇則笑此乃私昵之情</span><br/>
<span class='tline' id='l177' data-llen='3999:4019'>　失大同之體也於君道無取豈亦未之思邪</span><br/>
<span class='tline' id='l178' data-llen='4019:4046'><a onclick="displayPageImage('KR1a0047', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4046:4066'>上九同人于郊无悔象曰同人于郊志未得也</span><br/>
<span class='tline' id='l180' data-llen='4066:4089'>　上九處不爭之地不同乎人而亦不異乎人者也故</span><br/>
<span class='tline' id='l181' data-llen='4089:4112'>　曰同人于郊夫同人于郊固不若同人于野之廣且</span><br/>
<span class='tline' id='l182' data-llen='4112:4135'>　逺也然與其爭非其應而動九五之師者固有間矣</span><br/>
<span class='tline' id='l183' data-llen='4135:4158'>　故曰无悔曷不觀諸九四乎九四之象曰其吉則困</span><br/>
<span class='tline' id='l184' data-llen='4158:4181'>　而反則也此有悔之謂也若上九處不爭之地則未</span><br/>
<span class='tline' id='l185' data-llen='4181:4204'>　嘗失則也亦未嘗反則也何悔之云雖然當同人之</span><br/>
<span class='tline' id='l186' data-llen='4204:4227'>　時以剛健有行之才而處不同人之地亦豈其所願</span><br/>
<span class='tline' id='l187' data-llen='4227:4254'><a onclick="displayPageImage('KR1a0047', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4254:4277'>　欲然邪盖亦有不得已焉者矣故曰志未得也何謂</span><br/>
<span class='tline' id='l189' data-llen='4277:4292'>　有所不得已曰所居之位然也</span><br/>
<span class='tline' id='l190' data-llen='4292:4319'>䷍<span class='krp-note'>乾下/離上</span>大有元亨彖曰大有柔得尊位大中而上下</span><br/>
<span class='tline' id='l191' data-llen='4319:4342'>應之曰大有其德剛健而文明應乎天而時行是以元</span><br/>
<span class='tline' id='l192' data-llen='4342:4345'>亨</span><br/>
<span class='tline' id='l193' data-llen='4345:4368'>　夫衆不能治衆也故善治衆者不以衆而以寡剛不</span><br/>
<span class='tline' id='l194' data-llen='4368:4391'>　能制剛也故善制剛者不以剛而以柔大有之有五</span><br/>
<span class='tline' id='l195' data-llen='4391:4414'>　剛有之亦難矣何難乎曰賢者之難乎以勢屈之也</span><br/>
<span class='tline' id='l196' data-llen='4414:4441'><a onclick="displayPageImage('KR1a0047', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4441:4464'>　材者之難乎以勢驅之也然則孰有之曰非六五之</span><br/>
<span class='tline' id='l198' data-llen='4464:4487'>　柔不可也故五以言其位則尊位大中以言其應則</span><br/>
<span class='tline' id='l199' data-llen='4487:4510'>　上下俱應上而上九以吾能尚其賢也降其志而比</span><br/>
<span class='tline' id='l200' data-llen='4510:4533'>　乎我下而自初至四以吾能用其材也以其類而從</span><br/>
<span class='tline' id='l201' data-llen='4533:4556'>　乎我其所有豈不大矣哉噫此非以五之勢而能有</span><br/>
<span class='tline' id='l202' data-llen='4556:4579'>　是大也以五之不自恃其勢而能有是大也夫不自</span><br/>
<span class='tline' id='l203' data-llen='4579:4602'>　恃其勢此豈君人有大之私術也天為剛德猶不干</span><br/>
<span class='tline' id='l204' data-llen='4602:4625'>　時人君之德本之以剛健濟之以文明與時偕行而</span><br/>
<span class='tline' id='l205' data-llen='4625:4652'><a onclick="displayPageImage('KR1a0047', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4652:4675'>　无以異於天焉則天之運動而天下亦莫吾遏矣此</span><br/>
<span class='tline' id='l207' data-llen='4675:4698'>　其所以元亨也故其在卦德則内剛健而外文明六</span><br/>
<span class='tline' id='l208' data-llen='4698:4721'>　五與九二居相應之地順而應之无所違也故曰其</span><br/>
<span class='tline' id='l209' data-llen='4721:4744'>　德剛健而文明應乎天而時行是以元亨大舜之為</span><br/>
<span class='tline' id='l210' data-llen='4744:4767'>　君也其能盡此道歟不然何其有是大也盖昔者嘗</span><br/>
<span class='tline' id='l211' data-llen='4767:4790'>　因孟軻氏大舜有大焉之言而參之以書與莊周之</span><br/>
<span class='tline' id='l212' data-llen='4790:4813'>　説然後信其有是大也書之稱舜曰元德升聞乃命</span><br/>
<span class='tline' id='l213' data-llen='4813:4836'>　以位夫帝之位亦尊且大矣而語帝之處此者則温</span><br/>
<span class='tline' id='l214' data-llen='4836:4863'><a onclick="displayPageImage('KR1a0047', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4863:4886'>　恭而已非柔得尊位而大中之謂乎然則其在當時</span><br/>
<span class='tline' id='l216' data-llen='4886:4909'>　朝覲歸之謳歌歸之訟獄歸之無惑乎上下應之多</span><br/>
<span class='tline' id='l217' data-llen='4909:4932'>　且衆也是以莊周氏得以誦其㣲言曰天德而出寧</span><br/>
<span class='tline' id='l218' data-llen='4932:4955'>　日月照而四時行元亨之效可見於此然則語大有</span><br/>
<span class='tline' id='l219' data-llen='4955:4964'>　之盛大舜有焉</span><br/>
<span class='tline' id='l220' data-llen='4964:4985'>象曰火在天上大有君子以遏惡揚善順天休命</span><br/>
<span class='tline' id='l221' data-llen='4985:5008'>　光无不被然後㣲小无所遺大有之象有取於火在</span><br/>
<span class='tline' id='l222' data-llen='5008:5031'>　天上云者光无不被之謂也其所有豈不大乎君子</span><br/>
<span class='tline' id='l223' data-llen='5031:5058'><a onclick="displayPageImage('KR1a0047', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5058:5081'>　觀此象則吾之明不敢以私心用之懼其所有之不</span><br/>
<span class='tline' id='l225' data-llen='5081:5104'>　大也惟夫不自私其明故惡者遏之禁天下於未然</span><br/>
<span class='tline' id='l226' data-llen='5104:5127'>　使天下皆知小人之棄也善者揚之導天下於將然</span><br/>
<span class='tline' id='l227' data-llen='5127:5150'>　使天下皆知君子之歸也夫天下之生是人也而命</span><br/>
<span class='tline' id='l228' data-llen='5150:5173'>　之以此性也固欲人君輔而成之也而人君乃能順</span><br/>
<span class='tline' id='l229' data-llen='5173:5196'>　是命而不違則天之休命實得之矣大抵大有盛治</span><br/>
<span class='tline' id='l230' data-llen='5196:5219'>　之世也夫茍天下未能皆君子而猶有未免為小人</span><br/>
<span class='tline' id='l231' data-llen='5219:5241'>　之人者則亦未為治道之大成也故象有及於此</span><br/>
<span class='tline' id='l232' data-llen='5241:5268'><a onclick="displayPageImage('KR1a0047', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5268:5291'>初九无交害匪咎艱則无咎象曰大有初九无交害也</span><br/>
<span class='tline' id='l234' data-llen='5291:5314'>　在下位而不援上此君子處下之道也然當大有之</span><br/>
<span class='tline' id='l235' data-llen='5314:5337'>　初則以无交為害何者當是時也六五柔德之主也</span><br/>
<span class='tline' id='l236' data-llen='5337:5360'>　得尊位大中而上下應之故二應於五三亨於天子</span><br/>
<span class='tline' id='l237' data-llen='5360:5383'>　四與上居近宻之地而初九則獨處於下而无交焉</span><br/>
<span class='tline' id='l238' data-llen='5383:5406'>　豈不害於上下應之之義乎雖然亦非有咎也交道</span><br/>
<span class='tline' id='l239' data-llen='5406:5429'>　之難其來尚矣使初不知艱以自守而務以茍合茍</span><br/>
<span class='tline' id='l240' data-llen='5429:5452'>　進焉則雖知无交之為有害而不知茍合茍進之為</span><br/>
<span class='tline' id='l241' data-llen='5452:5479'><a onclick="displayPageImage('KR1a0047', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5479:5502'>　有咎也故又曰匪咎艱則无咎盖予之也夫能務處</span><br/>
<span class='tline' id='l243' data-llen='5502:5525'>　其身於无過之地則其於交際之地必能謹其所予</span><br/>
<span class='tline' id='l244' data-llen='5525:5543'>　矣故象特謹之曰大有初九无交害也</span><br/>
<span class='tline' id='l245' data-llen='5543:5566'>九二大車以載有攸徃无咎象曰大車以載積中不敗</span><br/>
<span class='tline' id='l246' data-llen='5566:5569'>也</span><br/>
<span class='tline' id='l247' data-llen='5569:5592'>　南豐曽子固曰夫所謂宰相者以已之才為天下用</span><br/>
<span class='tline' id='l248' data-llen='5592:5615'>　則為天下用而不足以天下之才為天下用則為天</span><br/>
<span class='tline' id='l249' data-llen='5615:5638'>　下用而有餘大有九二有大車以載之象則以天下</span><br/>
<span class='tline' id='l250' data-llen='5638:5665'><a onclick="displayPageImage('KR1a0047', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5665:5688'>　才為天下用之謂也故曰有攸徃无咎而象曰積中</span><br/>
<span class='tline' id='l252' data-llen='5688:5711'>　不敗也此為天下用而有餘也何則大車積集衆材</span><br/>
<span class='tline' id='l253' data-llen='5711:5734'>　而成也大有衆材輻凑之時也九二之材剛而中者</span><br/>
<span class='tline' id='l254' data-llen='5734:5757'>　也又處衆剛之材之中則集衆剛之材以㑹於中而</span><br/>
<span class='tline' id='l255' data-llen='5757:5780'>　成此荷載之功者也則其有所徃也夫何覆敗之虞</span><br/>
<span class='tline' id='l256' data-llen='5780:5803'>　乎大有之世事崇而業鉅者也六五之君方且體謙</span><br/>
<span class='tline' id='l257' data-llen='5803:5826'>　虚之德而以仰成衆賢為心當是時也非有任事之</span><br/>
<span class='tline' id='l258' data-llen='5826:5849'>　材以荷載為職不可也九二以剛中之材處於相應</span><br/>
<span class='tline' id='l259' data-llen='5849:5876'><a onclick="displayPageImage('KR1a0047', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5876:5899'>　之地固其任也然當衆材輻凑之時使二也无賴乎</span><br/>
<span class='tline' id='l261' data-llen='5899:5922'>　衆材之助而獨以已之材為天下用焉寧无咎乎又</span><br/>
<span class='tline' id='l262' data-llen='5922:5944'>　寧无敗乎然則其象有取於大車之載其㫖逺矣</span><br/>
<span class='tline' id='l263' data-llen='5944:5967'>九三公用亨于天子小人弗克象曰公用亨于天子小</span><br/>
<span class='tline' id='l264' data-llen='5967:5972'>人害也</span><br/>
<span class='tline' id='l265' data-llen='5972:5995'>　三盛位也而以九居之剛之勝也夫處剛勝之地當</span><br/>
<span class='tline' id='l266' data-llen='5995:6018'>　盛大之時上有謙虚之主而吾豈可以滿盈而居此</span><br/>
<span class='tline' id='l267' data-llen='6018:6041'>　位乎惟不以滿盈為心則存諸中者无非奉上之公</span><br/>
<span class='tline' id='l268' data-llen='6041:6068'><a onclick="displayPageImage('KR1a0047', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6068:6091'>　故在上者无所疑而在下者亦无所嫌此九三之心</span><br/>
<span class='tline' id='l270' data-llen='6091:6114'>　所以獲上通於天子也故稱公焉若夫小人則不然</span><br/>
<span class='tline' id='l271' data-llen='6114:6137'>　處剛勝之地當盛大之時徒知騁私縱欲以違戾取</span><br/>
<span class='tline' id='l272' data-llen='6137:6160'>　害而已其能以奉上之心為心邪故曰小人弗克又</span><br/>
<span class='tline' id='l273' data-llen='6160:6183'>　曰小人害也夫大有之九三以公處之則能上通於</span><br/>
<span class='tline' id='l274' data-llen='6183:6206'>　君以非公處之則為小人之害易於此一爻亦兼設</span><br/>
<span class='tline' id='l275' data-llen='6206:6218'>　其義者所以示戒深矣</span><br/>
<span class='tline' id='l276' data-llen='6218:6238'>九四匪其彭无咎象曰匪其彭无咎明辨晳也</span><br/>
<span class='tline' id='l277' data-llen='6238:6265'><a onclick="displayPageImage('KR1a0047', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6265:6288'>　以九居三處剛勝之地大有之盛也固不得不設小</span><br/>
<span class='tline' id='l279' data-llen='6288:6311'>　人之戒若九四則不然也何也四隂位也以挹損為</span><br/>
<span class='tline' id='l280' data-llen='6311:6334'>　事故剛而不至於過四離之初也以明辨物理為智</span><br/>
<span class='tline' id='l281' data-llen='6334:6357'>　故剛而无待於戒則與九三固有間矣故曰匪其彭</span><br/>
<span class='tline' id='l282' data-llen='6357:6380'>　彭旁也謂三也以言非如九三之剛勝而復設小人</span><br/>
<span class='tline' id='l283' data-llen='6380:6403'>　之戒也如是則當大有之時處近五之地夫何咎乎</span><br/>
<span class='tline' id='l284' data-llen='6403:6426'>　夫大有於九三取其公復慮其不能公於九四與其</span><br/>
<span class='tline' id='l285' data-llen='6426:6449'>　明復慮其不能明則九四之明辨之晳賢於人逺矣</span><br/>
<span class='tline' id='l286' data-llen='6449:6476'><a onclick="displayPageImage('KR1a0047', 'WYG', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6476:6500'>六五厥孚交如威如吉象曰厥孚交如信以𤼵志也威</span><br/>
<span class='tline' id='l288' data-llen='6500:6510'>如之吉易而无備也</span><br/>
<span class='tline' id='l289' data-llen='6510:6533'>　人君能使人不敢違不若使人不忍違夫使之不敢</span><br/>
<span class='tline' id='l290' data-llen='6533:6556'>　違非有號令隄防之不可也至於使人不忍違則非</span><br/>
<span class='tline' id='l291' data-llen='6556:6579'>　有所謂號令之煩也亦非有所謂隄防之素也一出</span><br/>
<span class='tline' id='l292' data-llen='6579:6602'>　於誠信云爾六五以一柔有衆剛上下衆剛惟我是</span><br/>
<span class='tline' id='l293' data-llen='6602:6625'>　應而无或違之者无他道也虚中无我擴然大公一</span><br/>
<span class='tline' id='l294' data-llen='6625:6649'>　以誠信之道感𤼵衆志則天下之志亦還以此而應</span><br/>
<span class='tline' id='l295' data-llen='6649:6676'><a onclick="displayPageImage('KR1a0047', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6676:6699'>　夫我矣此上下交相親之道也故曰厥孚交如信以</span><br/>
<span class='tline' id='l297' data-llen='6699:6723'>　𤼵志也夫上下交相親則強強則无山溪而固无甲</span><br/>
<span class='tline' id='l298' data-llen='6723:6746'>　兵而威夷然和易初无備禦而不怒之威自孚於上</span><br/>
<span class='tline' id='l299' data-llen='6746:6769'>　下之間矣何吉如之此誠信待物之效也故曰威如</span><br/>
<span class='tline' id='l300' data-llen='6769:6792'>　之吉易而无備也然則六五能使人不忍違者曰孚</span><br/>
<span class='tline' id='l301' data-llen='6792:6801'>　而已大哉孚乎</span><br/>
<span class='tline' id='l302' data-llen='6801:6823'>上九自天祐之吉无不利象曰大有上吉自天祐也</span><br/>
<span class='tline' id='l303' data-llen='6823:6846'>　六五以一柔有五剛自初至四五能用之故以其類</span><br/>
<span class='tline' id='l304' data-llen='6846:6873'><a onclick="displayPageImage('KR1a0047', 'WYG', '008-17b' );" name="008-17b" class="pb">[008-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6873:6896'>　而從夫五上九獨在五上五能尚之故降其志而比</span><br/>
<span class='tline' id='l306' data-llen='6896:6919'>　乎五繫辭所謂履信思乎順又以尚賢也則上九是</span><br/>
<span class='tline' id='l307' data-llen='6919:6942'>　也夫以九居五之上而五尚之此非盡處有之道而</span><br/>
<span class='tline' id='l308' data-llen='6942:6965'>　能以人應天也歟當大有盛治之極而能以人應天</span><br/>
<span class='tline' id='l309' data-llen='6965:6988'>　則祐之自天冝矣故動罔不吉而无所不利謂大有</span><br/>
<span class='tline' id='l310' data-llen='6988:7011'>　至此愈有隆而无替故也然則當大有之極莫大於</span><br/>
<span class='tline' id='l311' data-llen='7011:7034'>　得天而所以得天也又莫大於尚賢尚賢則所謂以</span><br/>
<span class='tline' id='l312' data-llen='7034:7041'>　人應天也</span><br/>
<span class='tline' id='l313' data-llen='7041:7068'><a onclick="displayPageImage('KR1a0047', 'WYG', '008-18a' );" name="008-18a" class="pb">[008-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7068:7095'>䷎<span class='krp-note'>艮下/坤上</span>謙亨君子有終彖曰謙亨天道下濟而光明</span><br/>
<span class='tline' id='l315' data-llen='7095:7118'>地道卑而上行天道虧盈而益謙地道變盈而流謙鬼</span><br/>
<span class='tline' id='l316' data-llen='7118:7141'>神害盈而福謙人道惡盈而好謙謙尊而光卑而不可</span><br/>
<span class='tline' id='l317' data-llen='7141:7149'>踰君子之終也</span><br/>
<span class='tline' id='l318' data-llen='7149:7172'>　謙者何不居其有之謂也夫既有其有矣而不復居</span><br/>
<span class='tline' id='l319' data-llen='7172:7195'>　其有者非以為偽也書曰有其善喪厥善矜其能喪</span><br/>
<span class='tline' id='l320' data-llen='7195:7218'>　厥功盖不居其有者則欲不喪其有故也亨通也司</span><br/>
<span class='tline' id='l321' data-llen='7218:7241'>　馬温公曰人之將有為也將有行也施之以謙則无</span><br/>
<span class='tline' id='l322' data-llen='7241:7268'><a onclick="displayPageImage('KR1a0047', 'WYG', '008-18b' );" name="008-18b" class="pb">[008-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7268:7291'>　不通也程河南曰他卦皆有凶咎惟謙未嘗有凶咎</span><br/>
<span class='tline' id='l324' data-llen='7291:7314'>　他卦有待而亨而謙則便亨盖謙有亨之道故也天</span><br/>
<span class='tline' id='l325' data-llen='7314:7337'>　道下濟而光明地道卑而上行此以天地之道而明</span><br/>
<span class='tline' id='l326' data-llen='7337:7360'>　謙之所以亨也夫天氣下降以濟萬物天之謙也化</span><br/>
<span class='tline' id='l327' data-llen='7360:7383'>　育之功光明著見則謙之亨也地勢卑順處物之下</span><br/>
<span class='tline' id='l328' data-llen='7383:7406'>　地之謙也其氣上行以交於天則謙之亨也天地為</span><br/>
<span class='tline' id='l329' data-llen='7406:7429'>　大矣其道均不外於謙君子德盛如天業廣如地而</span><br/>
<span class='tline' id='l330' data-llen='7429:7452'>　不以謙將之其何以保其終其曰君子有終則謙之</span><br/>
<span class='tline' id='l331' data-llen='7452:7479'><a onclick="displayPageImage('KR1a0047', 'WYG', '008-19a' );" name="008-19a" class="pb">[008-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7479:7502'>　亨也夫盈者謙之反也謙則不盈盈則不謙故又繼</span><br/>
<span class='tline' id='l333' data-llen='7502:7525'>　之以天道之虧益地道之變流鬼神之害福人道之</span><br/>
<span class='tline' id='l334' data-llen='7525:7548'>　好惡與夫尊而光卑而不可踰之義以明君子之所</span><br/>
<span class='tline' id='l335' data-llen='7548:7572'>　以有終也朱子𤼵曰天地也鬼神也人也以分言之</span><br/>
<span class='tline' id='l336' data-llen='7572:7595'>　則殊以理言之則一故觀日月之進退則知天道之</span><br/>
<span class='tline' id='l337' data-llen='7595:7618'>　虧益觀山川之髙卑則知地道之變流觀人道之得</span><br/>
<span class='tline' id='l338' data-llen='7618:7641'>　喪則知鬼神之害福觀物論之取捨則知人道之好</span><br/>
<span class='tline' id='l339' data-llen='7641:7664'>　惡又曰謙之為德其至矣乎所處尊矣道則彌光也</span><br/>
<span class='tline' id='l340' data-llen='7664:7691'><a onclick="displayPageImage('KR1a0047', 'WYG', '008-19b' );" name="008-19b" class="pb">[008-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7691:7714'>　所執卑矣德則彌尊也君子觀諸天地驗諸幽明故</span><br/>
<span class='tline' id='l342' data-llen='7714:7737'>　處卑而不爭居尊而能降愈乆而不厭乃能有終故</span><br/>
<span class='tline' id='l343' data-llen='7737:7760'>　曰君子有終其在六爻則九三是也故曰勞謙君子</span><br/>
<span class='tline' id='l344' data-llen='7760:7766'>　有終吉</span><br/>
<span class='tline' id='l345' data-llen='7766:7786'>象曰地中有山謙君子以裒多益寡稱物平施</span><br/>
<span class='tline' id='l346' data-llen='7786:7809'>　天下之物崇髙者莫如山卑下者莫如地地中有山</span><br/>
<span class='tline' id='l347' data-llen='7809:7832'>　則卑下外施而内藴其崇髙者也夫崇髙藴於内則</span><br/>
<span class='tline' id='l348' data-llen='7832:7855'>　髙者降卑下施於外則卑者升髙卑適平謙之義也</span><br/>
<span class='tline' id='l349' data-llen='7855:7882'><a onclick="displayPageImage('KR1a0047', 'WYG', '008-20a' );" name="008-20a" class="pb">[008-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7882:7905'>　君子之觀此象也則裒取夫多増益夫寡稱物而施</span><br/>
<span class='tline' id='l351' data-llen='7905:7929'>　適平而止以盡夫天理之所當然者朱子𤼵曰以貴</span><br/>
<span class='tline' id='l352' data-llen='7929:7952'>　下人則貴賤平矣以財分人則貧富平矣以德分人</span><br/>
<span class='tline' id='l353' data-llen='7952:7975'>　則賢不肖平矣程河南曰謙者治盈之道故裒多益</span><br/>
<span class='tline' id='l354' data-llen='7975:7992'>　寡又曰裒取其多増益其寡天理也</span><br/>
<span class='tline' id='l355' data-llen='7992:8015'>初六謙謙君子用涉大川吉象曰謙謙君子卑以自牧</span><br/>
<span class='tline' id='l356' data-llen='8015:8018'>也</span><br/>
<span class='tline' id='l357' data-llen='8018:8041'>　六謙德也初卑位也以謙德而處卑位謙而又謙者</span><br/>
<span class='tline' id='l358' data-llen='8041:8068'><a onclick="displayPageImage('KR1a0047', 'WYG', '008-20b' );" name="008-20b" class="pb">[008-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8068:8091'>　也故曰謙謙以言謙之至也夫躬至謙之事類非自</span><br/>
<span class='tline' id='l360' data-llen='8091:8114'>　恣自肆者之所能堪也而能堪人之所不能堪者必</span><br/>
<span class='tline' id='l361' data-llen='8114:8137'>　也有所養之君子也盖君子之心勇於自勝而不勇</span><br/>
<span class='tline' id='l362' data-llen='8137:8160'>　於勝物故能委蛇曲折行乎萬物之間而與物无忤</span><br/>
<span class='tline' id='l363' data-llen='8160:8183'>　用此道以涉大難則衆之所共與而難可濟矣故吉</span><br/>
<span class='tline' id='l364' data-llen='8183:8206'>　也大抵自卑自牧而不與物爭此涉大難之道也牧</span><br/>
<span class='tline' id='l365' data-llen='8206:8229'>　養也夫謙卑德也初卑位也養德之地未有不基於</span><br/>
<span class='tline' id='l366' data-llen='8229:8252'>　至卑之所所養也至則愈卑而愈不卑矣此自養之</span><br/>
<span class='tline' id='l367' data-llen='8252:8279'><a onclick="displayPageImage('KR1a0047', 'WYG', '008-21a' );" name="008-21a" class="pb">[008-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8279:8284'>　力也</span><br/>
<span class='tline' id='l369' data-llen='8284:8302'>六二鳴謙貞吉象曰鳴謙貞吉中心得也</span><br/>
<span class='tline' id='l370' data-llen='8302:8325'>　大凡物之鳴者有出於中心之誠然者有出於不得</span><br/>
<span class='tline' id='l371' data-llen='8325:8348'>　其平而然者六謙之德也二下之正位也以謙德而</span><br/>
<span class='tline' id='l372' data-llen='8348:8372'>　居下之正位則得其所欲矣故其𤼵於聲音也無非</span><br/>
<span class='tline' id='l373' data-llen='8372:8395'>　中心之誠然者故曰鳴謙貞吉中心得也乃若上六</span><br/>
<span class='tline' id='l374' data-llen='8395:8418'>　則不然六謙德也上謙之極位也以謙德而反居謙</span><br/>
<span class='tline' id='l375' data-llen='8418:8442'>　之極位豈得遂欲謙之志歟故其𤼵於聲音也盖有</span><br/>
<span class='tline' id='l376' data-llen='8442:8469'><a onclick="displayPageImage('KR1a0047', 'WYG', '008-21b' );" name="008-21b" class="pb">[008-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8469:8492'>　不得其平而然者故曰上六鳴謙志未得也然則六</span><br/>
<span class='tline' id='l378' data-llen='8492:8510'>　二上六其鳴一也其所以鳴則不一也</span><br/>
<span class='tline' id='l379' data-llen='8510:8531'>九三勞謙君子有終吉象曰勞謙君子萬民服也</span><br/>
<span class='tline' id='l380' data-llen='8531:8554'>　謙之成卦在此一爻也故卦之德曰君子有終而九</span><br/>
<span class='tline' id='l381' data-llen='8554:8577'>　三實當之夫謙以六為謙德也而三則以九居之獨</span><br/>
<span class='tline' id='l382' data-llen='8577:8600'>　何歟曰所以成天下之功者非剛明之才不可故也</span><br/>
<span class='tline' id='l383' data-llen='8600:8623'>　然以九居三剛勝而過中也何以知其勞而能謙歟</span><br/>
<span class='tline' id='l384' data-llen='8623:8646'>　曰三實艮體而止諸坤順之下所謂藴其崇髙於卑</span><br/>
<span class='tline' id='l385' data-llen='8646:8673'><a onclick="displayPageImage('KR1a0047', 'WYG', '008-22a' );" name="008-22a" class="pb">[008-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8673:8696'>　下之地其在象則地中有山故也夫以剛明之才居</span><br/>
<span class='tline' id='l387' data-llen='8696:8719'>　下位之上上為君所任下為衆所從信有勞矣勞而</span><br/>
<span class='tline' id='l388' data-llen='8719:8742'>　不伐有功而不德此君子致恭以存其位之道也故</span><br/>
<span class='tline' id='l389' data-llen='8742:8765'>　獲有終之吉夫盈者謙之反也乾上九之亢也而曰</span><br/>
<span class='tline' id='l390' data-llen='8765:8788'>　盈不可乆也則謙九三之有終冝矣亢既有悔則有</span><br/>
<span class='tline' id='l391' data-llen='8788:8811'>　終而吉冝矣體勞謙之德居下位之上為衆隂之所</span><br/>
<span class='tline' id='l392' data-llen='8811:8834'>　宗故曰勞謙君子萬民服也然則萬民服也非服其</span><br/>
<span class='tline' id='l393' data-llen='8834:8857'>　勞也服其勞而能謙故也舜之賢禹也而曰洚水警</span><br/>
<span class='tline' id='l394' data-llen='8857:8884'><a onclick="displayPageImage('KR1a0047', 'WYG', '008-22b' );" name="008-22b" class="pb">[008-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8884:8907'>　予成允成功惟汝賢此服其勞也又曰克勤於邦克</span><br/>
<span class='tline' id='l396' data-llen='8907:8930'>　儉於家不自滿假惟汝賢此服其勞而能謙也使禹</span><br/>
<span class='tline' id='l397' data-llen='8930:8953'>　也有是勞而无是謙則天下羣起而與之爭矣故又</span><br/>
<span class='tline' id='l398' data-llen='8953:8976'>　繼之曰汝惟不矜天下莫與汝爭能汝惟不伐天下</span><br/>
<span class='tline' id='l399' data-llen='8976:8999'>　莫與汝爭功夫功吾功也能吾能也天下何與焉矜</span><br/>
<span class='tline' id='l400' data-llen='8999:9022'>　伐之心一不克去則天下羣起而與之爭故雖智如</span><br/>
<span class='tline' id='l401' data-llen='9022:9045'>　舜不敢謂无是也雖神如禹亦不能免是也故曰萬</span><br/>
<span class='tline' id='l402' data-llen='9045:9063'>　民服也非服其勞也服其勞而能謙也</span><br/>
<span class='tline' id='l403' data-llen='9063:9090'><a onclick="displayPageImage('KR1a0047', 'WYG', '008-23a' );" name="008-23a" class="pb">[008-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9090:9110'>六四无不利撝謙象曰无不利撝謙不違則也</span><br/>
<span class='tline' id='l405' data-llen='9110:9133'>　四當上下之衝而以謙德居之何所施而不利乎曰</span><br/>
<span class='tline' id='l406' data-llen='9133:9156'>　不一而足也其於上也利於恭畏以奉順德之君其</span><br/>
<span class='tline' id='l407' data-llen='9156:9179'>　於下也利於卑巽以讓勞謙之臣處近君之地據勞</span><br/>
<span class='tline' id='l408' data-llen='9179:9202'>　臣之上无動而非謙而後可也故曰无不利撝謙撝</span><br/>
<span class='tline' id='l409' data-llen='9202:9225'>　有動散之義京房曰上下皆通曰撝謙王弼曰指撝</span><br/>
<span class='tline' id='l410' data-llen='9225:9248'>　皆謙是也四之无不利撝謙則當上下之衝无所不</span><br/>
<span class='tline' id='l411' data-llen='9248:9271'>　利於用謙故也夫居此之地无所不利於用謙焉則</span><br/>
<span class='tline' id='l412' data-llen='9271:9298'><a onclick="displayPageImage('KR1a0047', 'WYG', '008-23b' );" name="008-23b" class="pb">[008-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9298:9321'>　上盡奉上之道而君不吾嫌下盡接人之才而人不</span><br/>
<span class='tline' id='l414' data-llen='9321:9344'>　吾忌舉動施為繩繩然莫不中度而无失則之愆矣</span><br/>
<span class='tline' id='l415' data-llen='9344:9367'>　故曰不違則也夫惟不違夫則此其所以无不利也</span><br/>
<span class='tline' id='l416' data-llen='9367:9390'>六五不富以其鄰利用侵伐无不利象曰利用侵伐征</span><br/>
<span class='tline' id='l417' data-llen='9390:9395'>不服也</span><br/>
<span class='tline' id='l418' data-llen='9395:9418'>　隂以得陽為富以謙德居五下无其應不富也然四</span><br/>
<span class='tline' id='l419' data-llen='9418:9441'>　之與上五之鄰也皆執謙順以親夫五而五與之同</span><br/>
<span class='tline' id='l420' data-llen='9441:9464'>　德焉多助之象也當是時也既多謙順之助則以順</span><br/>
<span class='tline' id='l421' data-llen='9464:9491'><a onclick="displayPageImage('KR1a0047', 'WYG', '008-24a' );" name="008-24a" class="pb">[008-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9491:9514'>　而動何徃而不利故曰利用侵伐无不利夫侵伐所</span><br/>
<span class='tline' id='l423' data-llen='9514:9537'>　以討不順也以至順而討不順雖不免於征伐之事</span><br/>
<span class='tline' id='l424' data-llen='9537:9560'>　此乃抑髙舉下仆强植弱之義而象所謂裒多益寡</span><br/>
<span class='tline' id='l425' data-llen='9560:9583'>　者也或曰謙至九三而萬民服矣至六五則容有不</span><br/>
<span class='tline' id='l426' data-llen='9583:9606'>　服而征之何也曰九三萬民服也服其謙也乃若人</span><br/>
<span class='tline' id='l427' data-llen='9606:9629'>　君之道則不可以專於謙柔漢之文帝其初盖謙遜</span><br/>
<span class='tline' id='l428' data-llen='9629:9652'>　仁柔之主也賈生流涕之䇿置而不用自以和親之</span><br/>
<span class='tline' id='l429' data-llen='9652:9675'>　一䇿所以待單于也上古帝王之所未喻也然其後</span><br/>
<span class='tline' id='l430' data-llen='9675:9702'><a onclick="displayPageImage('KR1a0047', 'WYG', '008-24b' );" name="008-24b" class="pb">[008-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9702:9725'>　世不堪其侮勵兵講武一戎服而匈奴遁故後漢崔</span><br/>
<span class='tline' id='l432' data-llen='9725:9748'>　子真作為政論有曰文帝以嚴致平非以寛致平則</span><br/>
<span class='tline' id='l433' data-llen='9748:9771'>　其於不服也而征之此君道之冝也程曰文德所不</span><br/>
<span class='tline' id='l434' data-llen='9771:9794'>　能服而不用威武何以平治天下又曰威德並著然</span><br/>
<span class='tline' id='l435' data-llen='9794:9817'>　後盡君道之冝而无所不利也盖五之謙柔當防於</span><br/>
<span class='tline' id='l436' data-llen='9817:9826'>　過故𤼵此義</span><br/>
<span class='tline' id='l437' data-llen='9826:9849'>上六鳴謙利用行師征邑國象曰鳴謙志未得也可用</span><br/>
<span class='tline' id='l438' data-llen='9849:9857'>行師征邑國也</span><br/>
<span class='tline' id='l439' data-llen='9857:9884'><a onclick="displayPageImage('KR1a0047', 'WYG', '008-25a' );" name="008-25a" class="pb">[008-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9884:9907'>　六謙德也上謙之極位也以謙德而處極位此執謙</span><br/>
<span class='tline' id='l441' data-llen='9907:9930'>　者之所不安也故鳴其未得之志雖然當是時也順</span><br/>
<span class='tline' id='l442' data-llen='9930:9953'>　五之命用坤之衆行師於外以征邑國之不服者而</span><br/>
<span class='tline' id='l443' data-llen='9953:9976'>　不安其居於上焉則未得之志可以少紓矣又况當</span><br/>
<span class='tline' id='l444' data-llen='9976:9999'>　是時也謙柔既極不可過用謙柔過用謙柔則謙以</span><br/>
<span class='tline' id='l445' data-llen='9999:10022'>　取侮柔而不植非大中之道也故謙於六五上六皆</span><br/>
<span class='tline' id='l446' data-llen='10022:10041'>　以利用征伐為言盖所以救謙柔之過也</span><br/>
<span class='tline' id='l447' data-llen='10041:10044'>　</span><br/>
<span class='tline' id='l448' data-llen='10044:10071'><a onclick="displayPageImage('KR1a0047', 'WYG', '008-25b' );" name="008-25b" class="pb">[008-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10071:10074'>　</span><br/>
<span class='tline' id='l450' data-llen='10074:10077'>　</span><br/>
<span class='tline' id='l451' data-llen='10077:10080'>　</span><br/>
<span class='tline' id='l452' data-llen='10080:10083'>　</span><br/>
<span class='tline' id='l453' data-llen='10083:10086'>　</span><br/>
<span class='tline' id='l454' data-llen='10086:10089'>　</span><br/>
<span class='tline' id='l455' data-llen='10089:10092'>　</span><br/>
<span class='tline' id='l456' data-llen='10092:10101'>　童溪易傳卷八</span><br/>
</p>
<p><br/>
</p>
  </div>
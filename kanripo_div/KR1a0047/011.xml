<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0047', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　童溪易傳卷十一　　　　宋　王宗傳　撰</span><br/>
<span class='tline' id='l10' data-llen='211:238'>䷔<span class='krp-note'>震下/離上</span>噬嗑亨利用獄彖曰頤中有物曰噬嗑噬嗑</span><br/>
<span class='tline' id='l11' data-llen='238:261'>而亨剛柔分動而明雷電合而章柔得中而上行雖不</span><br/>
<span class='tline' id='l12' data-llen='261:269'>當位利用獄也</span><br/>
<span class='tline' id='l13' data-llen='269:292'>　易之立卦其命名取象也蓋亦各有所指矣鼎有鼎</span><br/>
<span class='tline' id='l14' data-llen='292:315'>　之象井有井之象大過有棟橈之象小過有飛鳥之</span><br/>
<span class='tline' id='l15' data-llen='315:338'>　象若比類者逺取諸物而然也艮有背之象頤有頤</span><br/>
<span class='tline' id='l16' data-llen='338:364'><a onclick="displayPageImage('KR1a0047', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　之象噬嗑有頤中有物之象若此類者近取諸身而</span><br/>
<span class='tline' id='l18' data-llen='387:410'>　然也頤之成卦上艮而下震上下二剛中存四隂外</span><br/>
<span class='tline' id='l19' data-llen='410:433'>　實而内虛頤之象也而噬嗑則上離而下震上下亦</span><br/>
<span class='tline' id='l20' data-llen='433:456'>　剛中存三隂亦頤之象也九四以一剛閒乎其閒此</span><br/>
<span class='tline' id='l21' data-llen='456:479'>　則頤中有物之象矣夫頤而中虛則无事於噬而自</span><br/>
<span class='tline' id='l22' data-llen='479:502'>　嗑也頤中有物則頤中為之閒塞茍不致齒頰之餘</span><br/>
<span class='tline' id='l23' data-llen='502:525'>　力而噬以決之烏得而嗑邪故噬巳則嗑嗑則頤中</span><br/>
<span class='tline' id='l24' data-llen='525:548'>　之間塞通矣此噬嗑之所以亨也夫古今天下天地</span><br/>
<span class='tline' id='l25' data-llen='548:574'><a onclick="displayPageImage('KR1a0047', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='574:597'>　之内朝廷之間鄉黨閨門之際所謂強梗讒賊朋邪</span><br/>
<span class='tline' id='l27' data-llen='597:620'>　怨隙蓋未嘗无是也而能使上下不安志意不通事</span><br/>
<span class='tline' id='l28' data-llen='620:643'>　勢乖隔彼此齟齬而至於不合者此所謂頤中之有</span><br/>
<span class='tline' id='l29' data-llen='643:666'>　物也茍噬而去之若齒之決物焉則強梗去讒賊息</span><br/>
<span class='tline' id='l30' data-llen='666:689'>　朋邪逺怨隙消向之不合者合矣夫何往而不亨邪</span><br/>
<span class='tline' id='l31' data-llen='689:712'>　剛柔分動而明雷電合而章此又即爻與卦與象以</span><br/>
<span class='tline' id='l32' data-llen='712:735'>　明噬嗑之所以亨也夫噬嗑以決間塞施之有政則</span><br/>
<span class='tline' id='l33' data-llen='735:758'>　用獄之道也用獄之道莫先於辨曲直析是非故其</span><br/>
<span class='tline' id='l34' data-llen='758:784'><a onclick="displayPageImage('KR1a0047', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:807'>　爻也則三剛三柔相間而不相雜此所謂剛柔分也</span><br/>
<span class='tline' id='l36' data-llen='807:830'>　剛柔有所分則是非析而曲直辨矣由是動吾之威</span><br/>
<span class='tline' id='l37' data-llen='830:853'>　而明吾之罰雷動而電明兩者相合以為用而章章</span><br/>
<span class='tline' id='l38' data-llen='853:876'>　乎宇宙之間矣故其在卦也則震動而離明其在象</span><br/>
<span class='tline' id='l39' data-llen='876:899'>　也則震雷而離電此所謂動而明雷電合而章也然</span><br/>
<span class='tline' id='l40' data-llen='899:922'>　則雷電相合即噬嗑之象也相合而章即噬嗑之所</span><br/>
<span class='tline' id='l41' data-llen='922:945'>　謂亨也雖然用獄之道在乎威明之並用而能用是</span><br/>
<span class='tline' id='l42' data-llen='945:968'>　威明使威而不至於暴明而不至於察者惟仁厚之</span><br/>
<span class='tline' id='l43' data-llen='968:994'><a onclick="displayPageImage('KR1a0047', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='994:1017'>　主為然此六五柔得中而上行所以為用獄之利也</span><br/>
<span class='tline' id='l45' data-llen='1017:1040'>　夫柔而得中則其與仁柔不斷者亦異矣所謂上行</span><br/>
<span class='tline' id='l46' data-llen='1040:1063'>　則以此柔中而行乎上也夫五君位也惟剛健中正</span><br/>
<span class='tline' id='l47' data-llen='1063:1086'>　足以當之今也以柔居之不當位也然雖不當位當</span><br/>
<span class='tline' id='l48' data-llen='1086:1109'>　噬嗑之時而施之用獄則莫若柔而得中之為利也</span><br/>
<span class='tline' id='l49' data-llen='1109:1132'>　故曰雖不當位利用獄也臯陶之稱舜也而曰帝徳</span><br/>
<span class='tline' id='l50' data-llen='1132:1155'>　罔愆臨下以簡御衆以寛且有及於好生之徳洽于</span><br/>
<span class='tline' id='l51' data-llen='1155:1178'>　民心之説夫曰簡曰寛曰好生此柔徳也然必曰罔</span><br/>
<span class='tline' id='l52' data-llen='1178:1204'><a onclick="displayPageImage('KR1a0047', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1204:1227'>　愆云者此柔得中也故其效至於民无有司之犯焉</span><br/>
<span class='tline' id='l54' data-llen='1227:1250'>　夫孰以處帝之位而不當於用柔以議帝也哉故曰</span><br/>
<span class='tline' id='l55' data-llen='1250:1273'>　當噬嗑之時而施之用獄則莫若柔而得中之為利</span><br/>
<span class='tline' id='l56' data-llen='1273:1277'>　也</span><br/>
<span class='tline' id='l57' data-llen='1277:1292'>象曰雷電噬嗑先王以明罰勅法</span><br/>
<span class='tline' id='l58' data-llen='1292:1315'>　震雷離電二者相合以致威明之用噬嗑之象也彖</span><br/>
<span class='tline' id='l59' data-llen='1315:1338'>　所謂雷電合而章是也噬嗑利用獄故以明罰勅法</span><br/>
<span class='tline' id='l60' data-llen='1338:1361'>　為言夫罰有輕重故欲其明明其罰則曉然以有示</span><br/>
<span class='tline' id='l61' data-llen='1361:1387'><a onclick="displayPageImage('KR1a0047', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1387:1410'>　所以效電之明也勅如勅命之勅勅其法則動之於</span><br/>
<span class='tline' id='l63' data-llen='1410:1433'>　上而下莫敢不震所以法雷之動也夫惟曉然以有</span><br/>
<span class='tline' id='l64' data-llen='1433:1456'>　示則上无濫罰矣動之於上而下莫敢不震則下无</span><br/>
<span class='tline' id='l65' data-llen='1456:1476'>　玩法矣此先王所以為善法夫雷電之象也</span><br/>
<span class='tline' id='l66' data-llen='1476:1495'>初九屨校滅趾无咎象曰屨校滅趾不行也</span><br/>
<span class='tline' id='l67' data-llen='1495:1518'>　噬嗑用獄之時也故六爻皆言用獄之事初九用獄</span><br/>
<span class='tline' id='l68' data-llen='1518:1541'>　之初也故於小人過惡方騁之初禁之使不行而有</span><br/>
<span class='tline' id='l69' data-llen='1541:1564'>　屨校滅趾之象趾在下而有行之物也校用獄之具</span><br/>
<span class='tline' id='l70' data-llen='1564:1590'><a onclick="displayPageImage('KR1a0047', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1590:1613'>　也施校於其趾猶趾之納屨焉則趾以校滅雖欲縱</span><br/>
<span class='tline' id='l72' data-llen='1613:1636'>　意以往得乎滅趾謂滅没其趾見校而不見趾也夫</span><br/>
<span class='tline' id='l73' data-llen='1636:1659'>　有以見其行於過惡方騁之初此繫辭所謂小懲而</span><br/>
<span class='tline' id='l74' data-llen='1659:1678'>　大戒小人之福也故能使之補過而无咎</span><br/>
<span class='tline' id='l75' data-llen='1678:1697'>六二噬膚滅鼻无咎象曰噬膚滅鼻乘剛也</span><br/>
<span class='tline' id='l76' data-llen='1697:1720'>　服人之道莫尚於中正六二居中得正其道固足以</span><br/>
<span class='tline' id='l77' data-llen='1720:1743'>　服人矣而又下乘初九之剛剛柔相濟資諸人以為</span><br/>
<span class='tline' id='l78' data-llen='1743:1766'>　助故當去惡之時刑人而人易服而有噬膚之象焉</span><br/>
<span class='tline' id='l79' data-llen='1766:1792'><a onclick="displayPageImage('KR1a0047', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1792:1815'>　夫噬囓人之肌膚則有以切中乎人者矣而噬之之</span><br/>
<span class='tline' id='l81' data-llen='1815:1838'>　深又至滅没其鼻焉豈亦二之過歟曰六二中正非</span><br/>
<span class='tline' id='l82' data-llen='1838:1861'>　過也天下之罪惡固有所謂不可赦者故君子痛以</span><br/>
<span class='tline' id='l83' data-llen='1861:1884'>　待之在已不以為慘在人亦不以為怨又况資諸人</span><br/>
<span class='tline' id='l84' data-llen='1884:1907'>　以為助而與衆治之豈其過歟故雖噬膚滅鼻也而</span><br/>
<span class='tline' id='l85' data-llen='1907:1913'>　曰无咎</span><br/>
<span class='tline' id='l86' data-llen='1913:1934'>六三噬腊肉遇毒小吝无咎象曰遇毒位不當也</span><br/>
<span class='tline' id='l87' data-llen='1934:1957'>　六三之視六二非所謂中且正者也又非四之剛且</span><br/>
<span class='tline' id='l88' data-llen='1957:1983'><a onclick="displayPageImage('KR1a0047', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1983:2006'>　直者也故其道不足以服人而且无六二六五乘剛</span><br/>
<span class='tline' id='l90' data-llen='2006:2029'>　之助則其所噬也視諸爻獨為難焉故曰噬腊肉遇</span><br/>
<span class='tline' id='l91' data-llen='2029:2052'>　毒夫禽獸全乾者謂之腊噬之最難者也腊肉既難</span><br/>
<span class='tline' id='l92' data-llen='2052:2075'>　噬而以六三噬之則遭其傷毒也必矣何者六三之</span><br/>
<span class='tline' id='l93' data-llen='2075:2098'>　才有所不足故也當去惡之時刑人而人不服必欲</span><br/>
<span class='tline' id='l94' data-llen='2098:2121'>　服之力既不勝則未有不為之傷害者也雖然此小</span><br/>
<span class='tline' id='l95' data-llen='2121:2144'>　有所吝也而亦无咎何也曰六三之才有所不足故</span><br/>
<span class='tline' id='l96' data-llen='2144:2167'>　不免於噬之之難此所謂小吝也然當去惡之時而</span><br/>
<span class='tline' id='l97' data-llen='2167:2193'><a onclick="displayPageImage('KR1a0047', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2193:2216'>　務為去惡之事夫豈過舉此所謂无咎也特以六居</span><br/>
<span class='tline' id='l99' data-llen='2216:2239'>　三自處不當故至於遇毒亦其勢然也若六三者其</span><br/>
<span class='tline' id='l100' data-llen='2239:2256'>　能因時任責志有餘而才不足者乎</span><br/>
<span class='tline' id='l101' data-llen='2256:2279'>九四噬乾胏得金矢利艱貞吉象曰利艱貞吉未光也</span><br/>
<span class='tline' id='l102' data-llen='2279:2302'>　以一卦言之則九四頤中之物也所以為強梗者也</span><br/>
<span class='tline' id='l103' data-llen='2302:2325'>　以六爻言之則九四剛直之才也所以去強梗者也</span><br/>
<span class='tline' id='l104' data-llen='2325:2348'>　易之取義其不一如是哉夫肉之附骨者謂之胏而</span><br/>
<span class='tline' id='l105' data-llen='2348:2372'>　又乾焉亦最難噬者也比之腊肉亦其𩔖也然三之</span><br/>
<span class='tline' id='l106' data-llen='2372:2398'><a onclick="displayPageImage('KR1a0047', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2398:2421'>　於腊肉則遇毒而四之於乾胏則无是患者剛柔之</span><br/>
<span class='tline' id='l108' data-llen='2421:2444'>　才異也故曰得金矢金矢剛直之才也以剛直之才</span><br/>
<span class='tline' id='l109' data-llen='2444:2467'>　而施之乾胏冝其无六三遇毒之患也夫暴悍強梗</span><br/>
<span class='tline' id='l110' data-llen='2467:2490'>　之在天下固非易服之也亦非難服之也服之有其</span><br/>
<span class='tline' id='l111' data-llen='2490:2513'>　道則雖難而易九四之乾胏是也茍无其道則其所</span><br/>
<span class='tline' id='l112' data-llen='2513:2536'>　謂難者信乎其難矣此六三之於腊肉所以遇毒也</span><br/>
<span class='tline' id='l113' data-llen='2536:2559'>　雖然九四之得金矢固有得矣而其所以不足者正</span><br/>
<span class='tline' id='l114' data-llen='2559:2582'>　也故戒之以利艱貞吉謂其以剛居柔知艱難以自</span><br/>
<span class='tline' id='l115' data-llen='2582:2608'><a onclick="displayPageImage('KR1a0047', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2608:2631'>　守而不輕用其剛焉則吉也夫惟四之所不足者正</span><br/>
<span class='tline' id='l117' data-llen='2631:2654'>　也故曰未光也此其所以利於艱貞則吉也易之為</span><br/>
<span class='tline' id='l118' data-llen='2654:2664'>　君子謀也蓋如此</span><br/>
<span class='tline' id='l119' data-llen='2664:2687'>六五噬乾肉得黄金貞厲无咎象曰貞厲无咎得當也</span><br/>
<span class='tline' id='l120' data-llen='2687:2710'>　六五操利勢挾人謀當去惡之時比之諸爻冝若易</span><br/>
<span class='tline' id='l121' data-llen='2710:2733'>　然故曰噬乾肉肉雖乾矣然其視腊肉乾胏則亦固</span><br/>
<span class='tline' id='l122' data-llen='2733:2756'>　有間矣夫五之去惡如此其易者以其得位得人故</span><br/>
<span class='tline' id='l123' data-llen='2756:2779'>　也故曰得黄金黄中色也金剛物也六五體柔而居</span><br/>
<span class='tline' id='l124' data-llen='2779:2805'><a onclick="displayPageImage('KR1a0047', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2805:2828'>　中居中而得位體柔而四以剛輔之又為得人也此</span><br/>
<span class='tline' id='l126' data-llen='2828:2851'>　所謂得黄金也雖然六五之得黄金亦固有得矣而</span><br/>
<span class='tline' id='l127' data-llen='2851:2874'>　其所以不足者亦正也蓋四則以剛而居柔而五則</span><br/>
<span class='tline' id='l128' data-llen='2874:2897'>　以柔而居剛其為不正一也四既以利艱貞而後為</span><br/>
<span class='tline' id='l129' data-llen='2897:2920'>　吉則五之欲无咎也可不於正而知所厲乎夫惟五</span><br/>
<span class='tline' id='l130' data-llen='2920:2943'>　之所不足者正也茍知自警而以危厲自守則當去</span><br/>
<span class='tline' id='l131' data-llen='2943:2966'>　惡之時柔既得中而又得剛徳之助焉則凡其所得</span><br/>
<span class='tline' id='l132' data-llen='2966:2989'>　无不皆當以此去惡夫何咎之有哉故曰貞厲无咎</span><br/>
<span class='tline' id='l133' data-llen='2989:3015'><a onclick="displayPageImage('KR1a0047', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3015:3038'>　得當也然此既曰得當也而彖乃曰雖不當位何也</span><br/>
<span class='tline' id='l135' data-llen='3038:3061'>　曰雖不當位云者謂其以六居五也得當云者謂其</span><br/>
<span class='tline' id='l136' data-llen='3061:3074'>　得位得人也其所指異矣</span><br/>
<span class='tline' id='l137' data-llen='3074:3093'>上九何校滅耳凶象曰何校滅耳聦不明也</span><br/>
<span class='tline' id='l138' data-llen='3093:3116'>　上九用獄之終也世之小人其於罪惡稔積既極若</span><br/>
<span class='tline' id='l139' data-llen='3116:3139'>　將終身焉此豈復有改悔之冀歟原其所以然則亦</span><br/>
<span class='tline' id='l140' data-llen='3139:3162'>　非有他也蓋不聦之過也故何之校焉以校滅其耳</span><br/>
<span class='tline' id='l141' data-llen='3162:3185'>　責其有耳之形无耳之用也夫耳者所以納聲聽受</span><br/>
<span class='tline' id='l142' data-llen='3185:3211'><a onclick="displayPageImage('KR1a0047', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3211:3234'>　之具也其形存其用亡罪大惡積陷于凶而不知聦</span><br/>
<span class='tline' id='l144' data-llen='3234:3257'>　之不明孰甚焉故校以滅之謂終塞之也繫辭曰惡</span><br/>
<span class='tline' id='l145' data-llen='3257:3271'>　不積不足以滅身蓋甚之也</span><br/>
<span class='tline' id='l146' data-llen='3271:3298'>䷕<span class='krp-note'>離下/艮上</span>賁亨小利有攸往彖曰賁亨柔來而文剛故</span><br/>
<span class='tline' id='l147' data-llen='3298:3321'>亨分剛上而文柔故小利有攸往天文也文明以止人</span><br/>
<span class='tline' id='l148' data-llen='3321:3342'>文也觀乎天文以察時變觀乎人文以化成天下</span><br/>
<span class='tline' id='l149' data-llen='3342:3365'>　昔棘子成曰君子質而已矣何以文為子貢曰惜乎</span><br/>
<span class='tline' id='l150' data-llen='3365:3388'>　夫子之說君子也駟不及舌文猶質也質猶文也虎</span><br/>
<span class='tline' id='l151' data-llen='3388:3414'><a onclick="displayPageImage('KR1a0047', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3414:3437'>　豹之鞟猶犬羊之鞟夫文與質非二物也有是質必</span><br/>
<span class='tline' id='l153' data-llen='3437:3460'>　有是文蓋亦表裏之符不可強有而亦不可強无之</span><br/>
<span class='tline' id='l154' data-llen='3460:3483'>　也故子貢於此得以謂之文猶質也質猶文也猶之</span><br/>
<span class='tline' id='l155' data-llen='3483:3506'>　曰文與質二名也其實一物也故設喻曰此虎豹也</span><br/>
<span class='tline' id='l156' data-llen='3506:3529'>　則其鞟必虎豹也此犬羊也則其鞟亦犬羊也故虎</span><br/>
<span class='tline' id='l157' data-llen='3529:3552'>　豹之鞟與犬羊之鞟二鞟也而其實則一理也所謂</span><br/>
<span class='tline' id='l158' data-llen='3552:3575'>　一理云者顧其質如何耳而文則稱是故也程曰理</span><br/>
<span class='tline' id='l159' data-llen='3575:3598'>　必有對待生生之本也有上則有下有此則有彼有</span><br/>
<span class='tline' id='l160' data-llen='3598:3624'><a onclick="displayPageImage('KR1a0047', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3624:3647'>　質則有文一不獨立二則為文非知道者孰能識之</span><br/>
<span class='tline' id='l162' data-llen='3647:3670'>　賁者飾也天下之物其文見於所飾者莫昭於天之</span><br/>
<span class='tline' id='l163' data-llen='3670:3693'>　文又莫大於人之文故賁之爻有所謂剛柔相為往</span><br/>
<span class='tline' id='l164' data-llen='3693:3716'>　來之㫖聖人則曰此天之文也賁之卦有所謂離明</span><br/>
<span class='tline' id='l165' data-llen='3716:3739'>　艮止之旨聖人又曰此人之文也夫賁之所以亨者</span><br/>
<span class='tline' id='l166' data-llen='3739:3762'>　以六二之柔來而文初九九三之剛故也離本乾體</span><br/>
<span class='tline' id='l167' data-llen='3762:3785'>　也坤再索于乾以成離故曰柔來而文剛此非世儒</span><br/>
<span class='tline' id='l168' data-llen='3785:3808'>　所謂坤之上六來居二位也所謂小利有攸徃者分</span><br/>
<span class='tline' id='l169' data-llen='3808:3835'><a onclick="displayPageImage('KR1a0047', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3835:3858'>　上九之剛上而文六四六五之柔故也艮本坤體也</span><br/>
<span class='tline' id='l171' data-llen='3858:3881'>　乾三索於坤以成艮故曰分剛上而文柔此非世儒</span><br/>
<span class='tline' id='l172' data-llen='3881:3904'>　所謂乾之九二之剛往居上位也夫柔來而文剛則</span><br/>
<span class='tline' id='l173' data-llen='3904:3927'>　剛矣而有柔故剛有所濟而賁之所以亨分剛上而</span><br/>
<span class='tline' id='l174' data-llen='3927:3950'>　文柔則柔矣而有剛故柔有所附而小者利於往剛</span><br/>
<span class='tline' id='l175' data-llen='3950:3973'>　柔相文聖人謂是為天之文豈不曰日月之晦明星</span><br/>
<span class='tline' id='l176' data-llen='3973:3996'>　辰之運動雲霓之合散凡致飾乎上者无非天之文</span><br/>
<span class='tline' id='l177' data-llen='3996:4019'>　也然其所以分而為晝夜變而為寒暑積而為歳時</span><br/>
<span class='tline' id='l178' data-llen='4019:4046'><a onclick="displayPageImage('KR1a0047', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4046:4069'>　其能外是剛柔相文之旨乎不能也離以明而處乎</span><br/>
<span class='tline' id='l180' data-llen='4069:4092'>　下則是以明而為文也文而明則无不足之文艮以</span><br/>
<span class='tline' id='l181' data-llen='4092:4115'>　止而處乎上則是以止而為文也文而止則无或過</span><br/>
<span class='tline' id='l182' data-llen='4115:4138'>　之文明止相文聖人謂是為人之文亦豈不曰父子</span><br/>
<span class='tline' id='l183' data-llen='4138:4161'>　之有仁君臣之有義夫婦之有禮凡致飾乎下者无</span><br/>
<span class='tline' id='l184' data-llen='4161:4184'>　非人之文也然其所以嚴而為尊卑辨而為貴賤别</span><br/>
<span class='tline' id='l185' data-llen='4184:4207'>　而為大小其能外是明止相文之旨乎不能也雖然</span><br/>
<span class='tline' id='l186' data-llen='4207:4230'>　賁六爻與二體之用所謂天與人之文不可揜也如</span><br/>
<span class='tline' id='l187' data-llen='4230:4257'><a onclick="displayPageImage('KR1a0047', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4257:4280'>　此奉天理人以斯文為已任者又在乎觀文之主焉</span><br/>
<span class='tline' id='l189' data-llen='4280:4303'>　何則在天固有是文也不有以觀之則天下之化无</span><br/>
<span class='tline' id='l190' data-llen='4303:4326'>　自而成曰觀云者固非騁其智任其巧以増益遷就</span><br/>
<span class='tline' id='l191' data-llen='4326:4349'>　之也因其理之自然而我无拂焉爾故夫因其在天</span><br/>
<span class='tline' id='l192' data-llen='4349:4372'>　者以求其變則隂既極而陽巳生暑方徂而寒適至</span><br/>
<span class='tline' id='l193' data-llen='4372:4395'>　盈虛消息之有其期進退遲速之有其度凡變之兆</span><br/>
<span class='tline' id='l194' data-llen='4395:4418'>　乎時者不容有所隱故於變而无不察此觀於天之</span><br/>
<span class='tline' id='l195' data-llen='4418:4441'>　文而有得也因其在人者以致其化則位乎上者使</span><br/>
<span class='tline' id='l196' data-llen='4441:4468'><a onclick="displayPageImage('KR1a0047', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4468:4491'>　各由其道於其上位乎下者使各由其道於其下禮</span><br/>
<span class='tline' id='l198' data-llen='4491:4514'>　義亷恥以維其心忠厚豈弟以陶其俗風化之行乎</span><br/>
<span class='tline' id='l199' data-llen='4514:4537'>　人也不容有所遺故化之而无不成此觀於人之文</span><br/>
<span class='tline' id='l200' data-llen='4537:4560'>　而有得也在昔所謂觀文之主吾於唐虞成周之際</span><br/>
<span class='tline' id='l201' data-llen='4560:4583'>　見之即夫厯象以授人時在璣衡以齊七政與夫致</span><br/>
<span class='tline' id='l202' data-llen='4583:4606'>　日致月以辨四時之序則變之在時也豈容有所隱</span><br/>
<span class='tline' id='l203' data-llen='4606:4629'>　和萬邦而黎民於變敷五典而五典克從與夫禮防</span><br/>
<span class='tline' id='l204' data-llen='4629:4652'>　樂防以合天地之化則化之在天下者豈容有所遺</span><br/>
<span class='tline' id='l205' data-llen='4652:4679'><a onclick="displayPageImage('KR1a0047', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4679:4702'>　然則曰煥乎有文曰重華曰文明曰郁郁乎文後世</span><br/>
<span class='tline' id='l207' data-llen='4702:4715'>　語賁文之盛舍此將焉稽</span><br/>
<span class='tline' id='l208' data-llen='4715:4734'>象曰山下有火賁君子以明庶政无敢折獄</span><br/>
<span class='tline' id='l209' data-llen='4734:4757'>　山止於上火明於下山下有火明有所止之象也夫</span><br/>
<span class='tline' id='l210' data-llen='4757:4780'>　賁者飾也賁飾之道豈能増其實也夫苟以文明為</span><br/>
<span class='tline' id='l211' data-llen='4780:4803'>　尚而不知有所止焉非賁飾之道也故君子之於庶</span><br/>
<span class='tline' id='l212' data-llen='4803:4826'>　政則欲致其明此明也於庶獄則无敢折之此止也</span><br/>
<span class='tline' id='l213' data-llen='4826:4849'>　蓋折獄之道不恃苛察不貴辭飾惟其情實而巳矣</span><br/>
<span class='tline' id='l214' data-llen='4849:4876'><a onclick="displayPageImage('KR1a0047', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4876:4897'>初九賁其趾舍車而徒象曰舍車而徒義弗乘也</span><br/>
<span class='tline' id='l216' data-llen='4897:4920'>　車者所以飾其行也然可以車而車則以車為榮不</span><br/>
<span class='tline' id='l217' data-llen='4920:4943'>　可以車而車則車祇為辱剥之上九君子得輿民所</span><br/>
<span class='tline' id='l218' data-llen='4943:4966'>　載也此可以車者也故車以為榮解之六二以小人</span><br/>
<span class='tline' id='l219' data-llen='4966:4989'>　而乘君子之器盗斯奪之矣此不可以車者也故車</span><br/>
<span class='tline' id='l220' data-llen='4989:5012'>　祇為辱賁之初九雖具陽徳然居下位故曰賁其趾</span><br/>
<span class='tline' id='l221' data-llen='5012:5035'>　舍車而徒夫趾在下而有行之物也今也賁吾之趾</span><br/>
<span class='tline' id='l222' data-llen='5035:5058'>　不以車而以徒則世俗以徒為辱而君子以徒為賁</span><br/>
<span class='tline' id='l223' data-llen='5058:5085'><a onclick="displayPageImage('KR1a0047', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5085:5108'>　何者義之所在可車則車不可車則徒吾居下位以</span><br/>
<span class='tline' id='l225' data-llen='5108:5131'>　徒為賁者也豈可冐昧而不顧其義乎昔彭更曰後</span><br/>
<span class='tline' id='l226' data-llen='5131:5154'>　車數十乘從者數百人以傳食於諸侯不已泰乎孟</span><br/>
<span class='tline' id='l227' data-llen='5154:5177'>　子曰非其道則一簞食不可受於人如其道則舜受</span><br/>
<span class='tline' id='l228' data-llen='5177:5200'>　堯之天下不以為泰子以為泰乎孟子所謂非其道</span><br/>
<span class='tline' id='l229' data-llen='5200:5223'>　則初九所謂義弗乘也以爻應言之則初應四義也</span><br/>
<span class='tline' id='l230' data-llen='5223:5246'>　從二非義也故舍近而之逺舍易而即難此舍車而</span><br/>
<span class='tline' id='l231' data-llen='5246:5252'>　徒之象</span><br/>
<span class='tline' id='l232' data-llen='5252:5279'><a onclick="displayPageImage('KR1a0047', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5279:5295'>六二賁其須象曰賁其須與上興也</span><br/>
<span class='tline' id='l234' data-llen='5295:5318'>　六二以一柔文二剛初九舍二以即四二與三俱无</span><br/>
<span class='tline' id='l235' data-llen='5318:5341'>　其應故二之所賁者上隨夫三而巳矣六二柔而靜</span><br/>
<span class='tline' id='l236' data-llen='5341:5364'>　者也其動也其止也惟剛之是隨焉猶之須也其動</span><br/>
<span class='tline' id='l237' data-llen='5364:5387'>　與否惟頤之是隨焉得所附也自三至上外實而中</span><br/>
<span class='tline' id='l238' data-llen='5387:5410'>　虛有頤之象夫賁之道非能増加其質也因其質而</span><br/>
<span class='tline' id='l239' data-llen='5410:5433'>　加飾之爾然須之在人亦豈外物也血氣盛則蕃滋</span><br/>
<span class='tline' id='l240' data-llen='5433:5456'>　血氣衰則減耗蓋亦表裏之符爾冠弁衣裳文章黼</span><br/>
<span class='tline' id='l241' data-llen='5456:5483'><a onclick="displayPageImage('KR1a0047', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5483:5506'>　黻所謂文也君子服之則隆殺等差各稱其徳人非</span><br/>
<span class='tline' id='l243' data-llen='5506:5529'>　君子則雖有是服不足敬也詩人所謂彼其之子不</span><br/>
<span class='tline' id='l244' data-llen='5529:5552'>　稱其服是也故曰賁其須與上興也若曰視其體質</span><br/>
<span class='tline' id='l245' data-llen='5552:5575'>　如何爾猶之須也上隨夫頤而巳矣其動與否不在</span><br/>
<span class='tline' id='l246' data-llen='5575:5580'>　我也</span><br/>
<span class='tline' id='l247' data-llen='5580:5602'>九三賁如濡如永貞吉象曰永貞之吉終莫之陵也</span><br/>
<span class='tline' id='l248' data-llen='5602:5625'>　賁飾之道在於以剛柔相文相文是也相文而非其</span><br/>
<span class='tline' id='l249' data-llen='5625:5648'>　道則失之矣六二六四以二柔而文九三之一剛九</span><br/>
<span class='tline' id='l250' data-llen='5648:5675'><a onclick="displayPageImage('KR1a0047', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5675:5698'>　三以一剛而文六二六四之二柔在賁之時其相文</span><br/>
<span class='tline' id='l252' data-llen='5698:5721'>　是也然或至於非其道而相文焉此所謂不正之交</span><br/>
<span class='tline' id='l253' data-llen='5721:5744'>　君子不貴也故曰賁如濡如永貞吉剛柔相賁相與</span><br/>
<span class='tline' id='l254' data-llen='5744:5767'>　潤色以成其文此所謂賁如濡如也然而相賁而或</span><br/>
<span class='tline' id='l255' data-llen='5767:5790'>　至失其正焉此則賁之過也故必以永貞而後吉何</span><br/>
<span class='tline' id='l256' data-llen='5790:5813'>　者六二六四柔之正也九三剛之正也相比而相賁</span><br/>
<span class='tline' id='l257' data-llen='5813:5836'>　不失正道則吉於賁矣夫人必自侮而後人侮之君</span><br/>
<span class='tline' id='l258' data-llen='5836:5859'>　子之於正道而无少玷缺則誰敢予侮哉故賁與九</span><br/>
<span class='tline' id='l259' data-llen='5859:5886'><a onclick="displayPageImage('KR1a0047', 'WYG', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5886:5909'>　三設永貞之戒而曰永貞之吉終莫之陵也於六四</span><br/>
<span class='tline' id='l261' data-llen='5909:5932'>　亦曰匪宼婚媾終无尤也賁於永終之道望此二爻</span><br/>
<span class='tline' id='l262' data-llen='5932:5938'>　者深矣</span><br/>
<span class='tline' id='l263' data-llen='5938:5961'>六四賁如皤如白馬翰如匪宼婚媾象曰六四當位疑</span><br/>
<span class='tline' id='l264' data-llen='5961:5972'>也匪宼婚媾終无尤也</span><br/>
<span class='tline' id='l265' data-llen='5972:5996'>　四當賁之時隔於九三而未𫉬與初相賁故曰賁如</span><br/>
<span class='tline' id='l266' data-llen='5996:6019'>　皤如皤白也初動於下亦曰白馬皆未受賁之象也</span><br/>
<span class='tline' id='l267' data-llen='6019:6042'>　雖然白馬翰如則初之與四相即之志其疾如飛非</span><br/>
<span class='tline' id='l268' data-llen='6042:6069'><a onclick="displayPageImage('KR1a0047', 'WYG', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6069:6092'>　為宼難之所隔則相親以相賁也久矣故曰匪宼㛰</span><br/>
<span class='tline' id='l270' data-llen='6092:6115'>　媾夫四與初居相應之地初之剛動於下有翰如之</span><br/>
<span class='tline' id='l271' data-llen='6115:6138'>　疾豈三之所能隔哉但三无其應而四當其衝居可</span><br/>
<span class='tline' id='l272' data-llen='6138:6161'>　疑之位故曰六四當位疑也雖然四正也三亦正也</span><br/>
<span class='tline' id='l273' data-llen='6161:6184'>　其迹可疑而其實則匪他焉但當賁之時剛柔相比</span><br/>
<span class='tline' id='l274' data-llen='6184:6207'>　而有可疑之迹故爾若三與二皆无其應而近以相</span><br/>
<span class='tline' id='l275' data-llen='6207:6230'>　徒如須之於頤焉則无可疑之迹也然三曰終莫之</span><br/>
<span class='tline' id='l276' data-llen='6230:6249'>　陵也四曰終无尤也其能以正相比也歟</span><br/>
<span class='tline' id='l277' data-llen='6249:6276'><a onclick="displayPageImage('KR1a0047', 'WYG', '011-16a' );" name="011-16a" class="pb">[011-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6276:6299'>六五賁于邱園束帛戔戔吝終吉象曰六五之吉有喜</span><br/>
<span class='tline' id='l279' data-llen='6299:6302'>也</span><br/>
<span class='tline' id='l280' data-llen='6302:6325'>　儉嗇者隂之性質朴者隂之才當賁飾之時以六居</span><br/>
<span class='tline' id='l281' data-llen='6325:6348'>　五儉朴之主也夫邱園絲枲所自出之地也當此之</span><br/>
<span class='tline' id='l282' data-llen='6348:6371'>　時制度禮樂儉朴之主謙遜未遑也其所賁者邱園</span><br/>
<span class='tline' id='l283' data-llen='6371:6394'>　之地而已爾此亦重本節用之意故束帛於此不得</span><br/>
<span class='tline' id='l284' data-llen='6394:6417'>　不戔戔也戔戔者委積之貌也夫此之所賁雖若吝</span><br/>
<span class='tline' id='l285' data-llen='6417:6440'>　嗇然海内士庶百姓充實則亦由此而基焉故曰終</span><br/>
<span class='tline' id='l286' data-llen='6440:6467'><a onclick="displayPageImage('KR1a0047', 'WYG', '011-16b' );" name="011-16b" class="pb">[011-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6467:6490'>　吉而象曰有喜也漢至文帝雖已轉秦為漢矣制度</span><br/>
<span class='tline' id='l288' data-llen='6490:6513'>　未立禮樂未興故賈生太息之書有曰夫立君臣等</span><br/>
<span class='tline' id='l289' data-llen='6513:6536'>　上下使父子有禮六親有紀此非天之所為人之所</span><br/>
<span class='tline' id='l290' data-llen='6536:6559'>　設也夫人之所設不為不立不植則僵不修則壞故</span><br/>
<span class='tline' id='l291' data-llen='6559:6582'>　有定經制之請夫生於此時而請定經制則賁飾之</span><br/>
<span class='tline' id='l292' data-llen='6582:6605'>　道也而帝則謙遜未遑也然開籍親耕皇后親桑勸</span><br/>
<span class='tline' id='l293' data-llen='6605:6628'>　農之詔无歳无之敦本之風既行而殷富之效乃見</span><br/>
<span class='tline' id='l294' data-llen='6628:6642'>　則賁之六五之吉文帝以之</span><br/>
<span class='tline' id='l295' data-llen='6642:6669'><a onclick="displayPageImage('KR1a0047', 'WYG', '011-17a' );" name="011-17a" class="pb">[011-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6669:6687'>上九白賁无咎象曰白賁无咎上得志也</span><br/>
<span class='tline' id='l297' data-llen='6687:6710'>　昔者夫子嘗有言曰周監於二代郁郁乎文哉吾從</span><br/>
<span class='tline' id='l298' data-llen='6710:6733'>　周又曰先進於禮樂野人也後進於禮樂君子也如</span><br/>
<span class='tline' id='l299' data-llen='6733:6756'>　用之則吾從先進夫子既欲從周之文矣又欲從先</span><br/>
<span class='tline' id='l300' data-llen='6756:6779'>　進之野何其從之之異歟曰非異也監二代以為文</span><br/>
<span class='tline' id='l301' data-llen='6779:6802'>　即先進之禮樂故也禮樂之失也其當周之末世魯</span><br/>
<span class='tline' id='l302' data-llen='6802:6825'>　之僭擬邪又重之以八佾雍徹與泰山之事邪是故</span><br/>
<span class='tline' id='l303' data-llen='6825:6848'>　夫子欲反其本而未能也而有如用之則吾從先進</span><br/>
<span class='tline' id='l304' data-llen='6848:6875'><a onclick="displayPageImage('KR1a0047', 'WYG', '011-17b' );" name="011-17b" class="pb">[011-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6875:6898'>　之說蓋傷其失也賁至上九賁之極也賁飾之極則</span><br/>
<span class='tline' id='l306' data-llen='6898:6921'>　嫌於失實故欲其无過飾之咎也必曰白賁而後可</span><br/>
<span class='tline' id='l307' data-llen='6921:6944'>　所謂白賁云者非不受賁之謂也去其偽落其華使</span><br/>
<span class='tline' id='l308' data-llen='6944:6967'>　无勝質之文如所謂先進禮樂之野是也夫所謂先</span><br/>
<span class='tline' id='l309' data-llen='6967:6991'>　進禮樂之野何也曰古者非不知酒醴之美也而𤣥</span><br/>
<span class='tline' id='l310' data-llen='6991:7014'>　酒明水之尚非不知黼黻文繡之美也而䟽布之尚</span><br/>
<span class='tline' id='l311' data-llen='7014:7037'>　非不知莞簟之安也而蒲越藳稦之尚先進之禮樂</span><br/>
<span class='tline' id='l312' data-llen='7037:7060'>　如此曽何足以動蕩人之侈心歟夫惟不足以動蕩</span><br/>
<span class='tline' id='l313' data-llen='7060:7087'><a onclick="displayPageImage('KR1a0047', 'WYG', '011-18a' );" name="011-18a" class="pb">[011-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7087:7110'>　人之侈心故其意在於著誠去偽使人知有所謂簡</span><br/>
<span class='tline' id='l315' data-llen='7110:7133'>　敬之所在而不失其本真云爾及其末流也則質以</span><br/>
<span class='tline' id='l316' data-llen='7133:7156'>　文勝人有侈心而无復反本此豈賁飾之初志歟故</span><br/>
<span class='tline' id='l317' data-llen='7156:7179'>　大禮必簡至敬无文賁極反本飾无過咎而後上九</span><br/>
<span class='tline' id='l318' data-llen='7179:7202'>　之志始得矣夫上九之志得此夫子所謂吾從先進</span><br/>
<span class='tline' id='l319' data-llen='7202:7207'>　者也</span><br/>
<span class='tline' id='l320' data-llen='7207:7234'>䷖<span class='krp-note'>坤下/艮上</span>剥不利有攸徃彖曰剥剥也柔變剛也不利</span><br/>
<span class='tline' id='l321' data-llen='7234:7257'>有攸往小人長也順而止之觀象也君子尚消息盈虛</span><br/>
<span class='tline' id='l322' data-llen='7257:7284'><a onclick="displayPageImage('KR1a0047', 'WYG', '011-18b' );" name="011-18b" class="pb">[011-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7284:7289'>天行也</span><br/>
<span class='tline' id='l324' data-llen='7289:7312'>　剥之成卦五隂而一陽隂始於姤至於剥而五隂盛</span><br/>
<span class='tline' id='l325' data-llen='7312:7335'>　剛為柔之所剥故曰剥剥也柔變剛也以時言之則</span><br/>
<span class='tline' id='l326' data-llen='7335:7358'>　柔變乎剛下剥乎上邪剥乎正小人剥君子之時也</span><br/>
<span class='tline' id='l327' data-llen='7358:7381'>　當是時也五隂既盛一陽僅存小人道長君子道消</span><br/>
<span class='tline' id='l328' data-llen='7381:7404'>　徃亦何所利哉故曰不利有攸往小人長也夫當小</span><br/>
<span class='tline' id='l329' data-llen='7404:7427'>　人道長之時既不利於有所徃矣則順時而知止乃</span><br/>
<span class='tline' id='l330' data-llen='7427:7450'>　能觀剥之象也蓋剥之象其下坤也其上艮也坤順</span><br/>
<span class='tline' id='l331' data-llen='7450:7477'><a onclick="displayPageImage('KR1a0047', 'WYG', '011-19a' );" name="011-19a" class="pb">[011-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7477:7500'>　而艮止此順而止之之義也夫當小人道長之時苟</span><br/>
<span class='tline' id='l333' data-llen='7500:7523'>　不知順時而止而強聒以有徃則與小人立敵而至</span><br/>
<span class='tline' id='l334' data-llen='7523:7546'>　於隕身流禍也必矣故易於此為君子謀則以觀象</span><br/>
<span class='tline' id='l335' data-llen='7546:7569'>　曉之而又以尚消息盈虛戒之蓋處剥之道然也夫</span><br/>
<span class='tline' id='l336' data-llen='7569:7592'>　有息必有消有盈必有虛理之常也是理也天且弗</span><br/>
<span class='tline' id='l337' data-llen='7592:7615'>　違而况於人乎所貴於君子固當深知此理也語曰</span><br/>
<span class='tline' id='l338' data-llen='7615:7638'>　不知命无以為君子也所謂命者即天之理也知天</span><br/>
<span class='tline' id='l339' data-llen='7638:7661'>　則知天理之所在矣故曉之以觀象云者欲其知天</span><br/>
<span class='tline' id='l340' data-llen='7661:7688'><a onclick="displayPageImage('KR1a0047', 'WYG', '011-19b' );" name="011-19b" class="pb">[011-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7688:7711'>　也戒之以消息盈虛云者欲其事天也凡此皆處剥</span><br/>
<span class='tline' id='l342' data-llen='7711:7734'>　之道故也易之為君子謀也如此而東漢之季隂小</span><br/>
<span class='tline' id='l343' data-llen='7734:7757'>　得志賢人君子不知觀剥之象而尚夫消息盈虛之</span><br/>
<span class='tline' id='l344' data-llen='7757:7780'>　理方且以口舌與之爭鋒至使刊章逮捕駢首受戮</span><br/>
<span class='tline' id='l345' data-llen='7780:7804'>　而士𩔖為之一空其能不為危言激論身處濁世而</span><br/>
<span class='tline' id='l346' data-llen='7804:7827'>　怨禍不及者惟一郭泰而止爾絶迹於梁碭之間因</span><br/>
<span class='tline' id='l347' data-llen='7827:7850'>　樹為屋自同傭人者惟一申屠蟠而止爾故司馬温</span><br/>
<span class='tline' id='l348' data-llen='7850:7873'>　公有曰天下有道君子揚于王庭以正小人之罪而</span><br/>
<span class='tline' id='l349' data-llen='7873:7900'><a onclick="displayPageImage('KR1a0047', 'WYG', '011-20a' );" name="011-20a" class="pb">[011-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7900:7923'>　莫敢不服天下无道君子括囊不言以避小人之禍</span><br/>
<span class='tline' id='l351' data-llen='7923:7946'>　而猶或不免黨人生昬亂之世不在其位四海横流</span><br/>
<span class='tline' id='l352' data-llen='7946:7969'>　而欲以口舌救之撩虺蛇之頭踐虎狼之尾以至身</span><br/>
<span class='tline' id='l353' data-llen='7969:7993'>　被淫刑禍及朋友士𩔖殱滅而國隨以亡不亦悲乎</span><br/>
<span class='tline' id='l354' data-llen='7993:8016'>　夫惟郭泰既明且哲以保其身申屠蟠見幾而作不</span><br/>
<span class='tline' id='l355' data-llen='8016:8029'>　俟終日卓乎其不可及也</span><br/>
<span class='tline' id='l356' data-llen='8029:8044'>象曰山附於地剥上以厚下安宅</span><br/>
<span class='tline' id='l357' data-llen='8044:8067'>　山髙而地下其勢至不侔也今也山附於地則髙者</span><br/>
<span class='tline' id='l358' data-llen='8067:8094'><a onclick="displayPageImage('KR1a0047', 'WYG', '011-20b' );" name="011-20b" class="pb">[011-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8094:8117'>　下矣此地剥之象也原其所以然蓋亦下不厚而髙</span><br/>
<span class='tline' id='l360' data-llen='8117:8140'>　者頽址不安而髙者危故也為人上者欲安其居而</span><br/>
<span class='tline' id='l361' data-llen='8140:8163'>　无傾危之患者則亦務厚乎下而已矣蓋下者上之</span><br/>
<span class='tline' id='l362' data-llen='8163:8186'>　本也務厚乎下則其本固矣未有基本既固而能剥</span><br/>
<span class='tline' id='l363' data-llen='8186:8205'>　者也書云民惟邦本本固邦寧蓋謂是也</span><br/>
<span class='tline' id='l364' data-llen='8205:8226'>初六剥牀以足蔑貞凶象曰剥牀以足以滅下也</span><br/>
<span class='tline' id='l365' data-llen='8226:8249'>　牀者身之所安也以況則君子所處之位也小人之</span><br/>
<span class='tline' id='l366' data-llen='8249:8272'>　害君子也必先去其所處之位使之窮悴无所之也</span><br/>
<span class='tline' id='l367' data-llen='8272:8299'><a onclick="displayPageImage('KR1a0047', 'WYG', '011-21a' );" name="011-21a" class="pb">[011-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8299:8322'>　而後得肆其害焉故初則剥牀以足二則剥牀以辨</span><br/>
<span class='tline' id='l369' data-llen='8322:8345'>　四則剥牀以膚蓋其叙然也夫牀之所頼以安者足</span><br/>
<span class='tline' id='l370' data-llen='8345:8368'>　也足之見剥則正者傾矣故曰蔑貞凶初六之隂剥</span><br/>
<span class='tline' id='l371' data-llen='8368:8391'>　始自下猶之牀足先見剥焉則君子之貞始見滅於</span><br/>
<span class='tline' id='l372' data-llen='8391:8404'>　此時矣滅亡也蔑滅同義</span><br/>
<span class='tline' id='l373' data-llen='8404:8425'>六二剥牀以辨蔑貞凶象曰剥牀以辨未有與也</span><br/>
<span class='tline' id='l374' data-llen='8425:8448'>　隂之剥陽進至於二猶之剥牀自足而辨其勢愈上</span><br/>
<span class='tline' id='l375' data-llen='8448:8471'>　矣辨上下交際之地也夫牀之所頼以正者上下交</span><br/>
<span class='tline' id='l376' data-llen='8471:8498'><a onclick="displayPageImage('KR1a0047', 'WYG', '011-21b' );" name="011-21b" class="pb">[011-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8498:8521'>　際之地也辨復見剥則止者愈傾矣故亦曰蔑貞凶</span><br/>
<span class='tline' id='l378' data-llen='8521:8544'>　當是時也使六二如六三焉則見與於上九之君子</span><br/>
<span class='tline' id='l379' data-llen='8544:8567'>　而小人之禍庶乎其未至於斯也惟其未有與也故</span><br/>
<span class='tline' id='l380' data-llen='8567:8590'>　小人无所顧忌而得以馴致其害焉此剥道之所以</span><br/>
<span class='tline' id='l381' data-llen='8590:8596'>　浸長也</span><br/>
<span class='tline' id='l382' data-llen='8596:8614'>六三剥之无咎象曰剥之无咎失上下也</span><br/>
<span class='tline' id='l383' data-llen='8614:8637'>　六三處衆隂之中獨與上九居相應之地有輔上救</span><br/>
<span class='tline' id='l384' data-llen='8637:8660'>　亂之志所謂小人中之君子也故在剥之時為无咎</span><br/>
<span class='tline' id='l385' data-llen='8660:8687'><a onclick="displayPageImage('KR1a0047', 'WYG', '011-22a' );" name="011-22a" class="pb">[011-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8687:8710'>　也夫處衆隂之中而能與上下衆隂相失獨與上九</span><br/>
<span class='tline' id='l387' data-llen='8710:8733'>　居相應之地易於此可不以无咎與之乎與之以无</span><br/>
<span class='tline' id='l388' data-llen='8733:8756'>　咎者所以録小人之善也子曰君子不以人廢言夫</span><br/>
<span class='tline' id='l389' data-llen='8756:8779'>　一言之當其人未必然也君子猶不以人廢之則當</span><br/>
<span class='tline' id='l390' data-llen='8779:8802'>　剥之時衆隂用事而六三獨於衆隂之中失其上下</span><br/>
<span class='tline' id='l391' data-llen='8802:8825'>　以與上九協焉可无取乎程曰如東漢之吕強是也</span><br/>
<span class='tline' id='l392' data-llen='8825:8844'>六四剥牀以膚凶象曰剥牀以膚切近災也</span><br/>
<span class='tline' id='l393' data-llen='8844:8867'>　六四卦之上體也夫剥至六四已及上體所謂膚也</span><br/>
<span class='tline' id='l394' data-llen='8867:8894'><a onclick="displayPageImage('KR1a0047', 'WYG', '011-22b' );" name="011-22b" class="pb">[011-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8894:8917'>　其切近於災莫此為甚也君子之正至是而无可滅</span><br/>
<span class='tline' id='l396' data-llen='8917:8940'>　者故不云蔑貞但云凶也夫小人之剥君子也始焉</span><br/>
<span class='tline' id='l397' data-llen='8940:8963'>　剥牀以足次焉剥牀以辨至於六三則雖與上九居</span><br/>
<span class='tline' id='l398' data-llen='8963:8986'>　相應之地於剥為无咎然剥道浸長亦末如之何也</span><br/>
<span class='tline' id='l399' data-llen='8986:9009'>　至六四則身及其害矣復何有所處之位乎小人之</span><br/>
<span class='tline' id='l400' data-llen='9009:9018'>　禍害吁可畏哉</span><br/>
<span class='tline' id='l401' data-llen='9018:9041'>六五貫魚以宫人寵无不利象曰以宫人寵終无尤也</span><br/>
<span class='tline' id='l402' data-llen='9041:9064'>　六五羣隂之主君之位也在剥之時君道不可以剥</span><br/>
<span class='tline' id='l403' data-llen='9064:9091'><a onclick="displayPageImage('KR1a0047', 'WYG', '011-23a' );" name="011-23a" class="pb">[011-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9091:9114'>　故取下制羣隂為義魚隂物也相羣於下流小人之</span><br/>
<span class='tline' id='l405' data-llen='9114:9137'>　象也五能下制羣隂使之駢然順序如貫魚然則是</span><br/>
<span class='tline' id='l406' data-llen='9137:9160'>　以小人之道待小人也故曰以宫人寵宫人嬪御侍</span><br/>
<span class='tline' id='l407' data-llen='9160:9183'>　使也所謂隂小之人也以宫人之寵寵之是以小人</span><br/>
<span class='tline' id='l408' data-llen='9183:9206'>　之道待小人也夫所謂待小人以小人之道何也曰</span><br/>
<span class='tline' id='l409' data-llen='9206:9229'>　小人之志不過於希恩望寵而巳茍惟時其錫予均</span><br/>
<span class='tline' id='l410' data-llen='9229:9252'>　其恩惠使之充滿其意而无觖望之心此待小人之</span><br/>
<span class='tline' id='l411' data-llen='9252:9275'>　道也夫小人之心所以易生尤怨者不以其道待之</span><br/>
<span class='tline' id='l412' data-llen='9275:9302'><a onclick="displayPageImage('KR1a0047', 'WYG', '011-23b' );" name="011-23b" class="pb">[011-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9302:9325'>　故也惟能以小人之道待小人故怨尤不生禍害不</span><br/>
<span class='tline' id='l414' data-llen='9325:9341'>　作此所謂无不利又曰終无尤也</span><br/>
<span class='tline' id='l415' data-llen='9341:9364'>上九碩果不食君子得輿小人剥廬象曰君子得輿民</span><br/>
<span class='tline' id='l416' data-llen='9364:9378'>所載也小人剥廬終不可用也</span><br/>
<span class='tline' id='l417' data-llen='9378:9401'>　天地不可以一日而无陽天下不可一日而无君子</span><br/>
<span class='tline' id='l418' data-llen='9401:9424'>　當剥之時五隂既盛上九以一陽居衆隂之上而有</span><br/>
<span class='tline' id='l419' data-llen='9424:9447'>　碩果不食之象者存陽道也夫以一陽而居衆隂之</span><br/>
<span class='tline' id='l420' data-llen='9447:9470'>　上果之碩大者也果既碩大不剥而食諸者生育之</span><br/>
<span class='tline' id='l421' data-llen='9470:9497'><a onclick="displayPageImage('KR1a0047', 'WYG', '011-24a' );" name="011-24a" class="pb">[011-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9497:9520'>　萌正寄諸此者也墜地而復生則剥反為復矣此復</span><br/>
<span class='tline' id='l423' data-llen='9520:9543'>　初九之一陽即剥之上九也君子得輿者以一陽而</span><br/>
<span class='tline' id='l424' data-llen='9543:9566'>　居衆隂之上而有衆民共戴之象此君子得輿也故</span><br/>
<span class='tline' id='l425' data-llen='9566:9589'>　曰民所載也衆隂在下而頼一陽之芘故又有室廬</span><br/>
<span class='tline' id='l426' data-llen='9589:9612'>　之象焉若夫剥道既終九復見剥則室廬壞矣小人</span><br/>
<span class='tline' id='l427' data-llen='9612:9635'>　无所芘其軀矣此乃自撤其芘之過也然則君子存</span><br/>
<span class='tline' id='l428' data-llen='9635:9658'>　則小人安君子去則小人禍若飛廉惡來趙髙楊國</span><br/>
<span class='tline' id='l429' data-llen='9658:9681'>　忠之徒終亦自取禍敗爾故曰終不可用也然則君</span><br/>
<span class='tline' id='l430' data-llen='9681:9708'><a onclick="displayPageImage('KR1a0047', 'WYG', '011-24b' );" name="011-24b" class="pb">[011-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9708:9729'>　子亦何負於小人而小人亦何利於剥君子也</span><br/>
<span class='tline' id='l432' data-llen='9729:9732'>　</span><br/>
<span class='tline' id='l433' data-llen='9732:9735'>　</span><br/>
<span class='tline' id='l434' data-llen='9735:9738'>　</span><br/>
<span class='tline' id='l435' data-llen='9738:9741'>　</span><br/>
<span class='tline' id='l436' data-llen='9741:9744'>　</span><br/>
<span class='tline' id='l437' data-llen='9744:9747'>　</span><br/>
<span class='tline' id='l438' data-llen='9747:9757'>　童溪易傳卷十一</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0047', 'WYG', '021-1a' );" name="021-1a" class="pb">[021-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:213'>　童溪易傳卷二十一　　　　宋　王宗傳　撰</span>
<span class='tline' id='l10' data-llen='213:240'>䷬<span class='krp-note'>坤下/兊上</span>萃亨王假有廟利見大人亨利貞用大牲吉</span>
<span class='tline' id='l11' data-llen='240:263'>利有攸徃彖曰萃聚也順以說剛中而應故聚也王假</span>
<span class='tline' id='l12' data-llen='263:286'>有廟致孝享也利見大人亨聚以正也用大牲吉利有</span>
<span class='tline' id='l13' data-llen='286:308'>攸徃順天命也觀其所聚而天地萬物之情可見矣</span>
<span class='tline' id='l14' data-llen='308:331'>　易之有萃云者謂天也人也鬼神也君與臣也民也</span>
<span class='tline' id='l15' data-llen='331:354'>　物也交相㑹通之時也故其卦德曰萃亨而彖則釋</span>
<span class='tline' id='l16' data-llen='354:380'><a onclick="displayPageImage('KR1a0047', 'WYG', '021-1b' );" name="021-1b" class="pb">[021-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='380:403'>　之曰萃聚也夫萃之所以為聚者合兊與坤而言之</span>
<span class='tline' id='l18' data-llen='403:426'>　則曰順以說即五與二而言之則曰剛中而應此萃</span>
<span class='tline' id='l19' data-llen='426:449'>　聚之故也夫坤順也而在下則下有以順乎上也兊</span>
<span class='tline' id='l20' data-llen='449:472'>　說也而在上則上有以說乎下也下既有以順乎上</span>
<span class='tline' id='l21' data-llen='472:495'>　而上又有以說乎下此上下之萃也以九居五剛而</span>
<span class='tline' id='l22' data-llen='495:518'>　中者也上有剛中之君而下應乎柔中之臣剛柔相</span>
<span class='tline' id='l23' data-llen='518:541'>　應君臣聚㑹此君臣之萃也所謂萃聚之故如斯而</span>
<span class='tline' id='l24' data-llen='541:564'>　已矣故曰萃聚也順以說剛中而應故聚也王假有</span>
<span class='tline' id='l25' data-llen='564:590'><a onclick="displayPageImage('KR1a0047', 'WYG', '021-2a' );" name="021-2a" class="pb">[021-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='590:613'>　廟致孝享也此又言人神之萃也胡安定曰夫人之</span>
<span class='tline' id='l27' data-llen='613:636'>　生則精神萃於身及其死也雖欲見其容貌而有不</span>
<span class='tline' id='l28' data-llen='636:659'>　可得王者觀萃之卦設為廟祧以萃祖宗精神於其</span>
<span class='tline' id='l29' data-llen='659:682'>　閒以盡孝子之心使天下當萃之時皆知尊事其祖</span>
<span class='tline' id='l30' data-llen='682:705'>　先也王謂九五也假至也盡也所謂致孝享是也利</span>
<span class='tline' id='l31' data-llen='705:728'>　見大人亨聚以正也此又言君民之萃也大人亦謂</span>
<span class='tline' id='l32' data-llen='728:751'>　五也夫當萃之時天下之人所以惟見大人之為利</span>
<span class='tline' id='l33' data-llen='751:774'>　者以九五大人所以萃天下者以其有是中正之德</span>
<span class='tline' id='l34' data-llen='774:800'><a onclick="displayPageImage('KR1a0047', 'WYG', '021-2b' );" name="021-2b" class="pb">[021-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='800:823'>　故也河南曰人聚則亂物聚則紊非大人治之則萃</span>
<span class='tline' id='l36' data-llen='823:846'>　所以致爭亂也萃不以正則人聚為苟合財聚為悖</span>
<span class='tline' id='l37' data-llen='846:869'>　入安得亨也故利在於正用大牲吉利有攸徃順天</span>
<span class='tline' id='l38' data-llen='869:892'>　命也此又言天人之萃也夫時在天隨乎時者在乎</span>
<span class='tline' id='l39' data-llen='892:915'>　人當損之時二簋可用享則萃之時用大牲非吉歟</span>
<span class='tline' id='l40' data-llen='915:938'>　當剥之時不利有攸徃則萃之時有攸徃非利歟蓋</span>
<span class='tline' id='l41' data-llen='938:961'>　不如是非所謂順天命也天命即天理也隨時而動</span>
<span class='tline' id='l42' data-llen='961:984'>　无違天理此所謂順天命也用大牲吉亦承上文所</span>
<span class='tline' id='l43' data-llen='984:1010'><a onclick="displayPageImage('KR1a0047', 'WYG', '021-3a' );" name="021-3a" class="pb">[021-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1010:1033'>　謂王假有廟而明用大牲之意然當此之時凡事皆</span>
<span class='tline' id='l45' data-llen='1033:1056'>　吉於用大亦不特大牲而已也成大功立大事興大</span>
<span class='tline' id='l46' data-llen='1056:1079'>　利去大害凡此皆吉於用大者也故繼之以利有攸</span>
<span class='tline' id='l47' data-llen='1079:1102'>　徃謂凡有所徃惟此時為利故也夫觀坤兊之順說</span>
<span class='tline' id='l48' data-llen='1102:1125'>　而知上下之萃觀二五之相應而知君臣之萃觀致</span>
<span class='tline' id='l49' data-llen='1125:1148'>　孝以享廟而知人神之萃觀以正聚人而又知君民</span>
<span class='tline' id='l50' data-llen='1148:1171'>　之萃觀天命之不可不順而又知天人之萃則天地</span>
<span class='tline' id='l51' data-llen='1171:1194'>　萬物所以萃聚之情豈容有所遯乎哉故蔽之曰觀</span>
<span class='tline' id='l52' data-llen='1194:1220'><a onclick="displayPageImage('KR1a0047', 'WYG', '021-3b' );" name="021-3b" class="pb">[021-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1220:1243'>　其所聚而天地萬物之情可見矣程河南曰凡有者</span>
<span class='tline' id='l54' data-llen='1243:1266'>　皆聚也有无動静始終之理聚散而已故觀其所聚</span>
<span class='tline' id='l55' data-llen='1266:1279'>　而天地萬物之情可見矣</span>
<span class='tline' id='l56' data-llen='1279:1297'>象曰澤上於地萃君子以除戎器戒不虞</span>
<span class='tline' id='l57' data-llen='1297:1320'>　澤水上聚於地則其聚者多矣故為萃之象然所聚</span>
<span class='tline' id='l58' data-llen='1320:1343'>　者既多則播蕩匯漾之患生矣故地大而物衆人繁</span>
<span class='tline' id='l59' data-llen='1343:1366'>　而事叢則兼取并奪之禍常生於此時若以為時方</span>
<span class='tline' id='l60' data-llen='1366:1389'>　和㑹也而忘其所可戒此正秦人夷名城而銷鋒鏑</span>
<span class='tline' id='l61' data-llen='1389:1415'><a onclick="displayPageImage('KR1a0047', 'WYG', '021-4a' );" name="021-4a" class="pb">[021-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1415:1438'>　者也夫四海已囊括矣天下已席卷矣當此之時自</span>
<span class='tline' id='l63' data-llen='1438:1461'>　以為豪傑既徂海内一統子孫萬世帝王之業故向</span>
<span class='tline' id='l64' data-llen='1461:1484'>　之天下之兵今也聚之咸陽為十二金人宜其无有</span>
<span class='tline' id='l65' data-llen='1484:1508'>　可慮者矣居无何陳渉以氓𨽻之人斬木為兵掲竿</span>
<span class='tline' id='l66' data-llen='1508:1531'>　為旗天下雲合響應而秦亡矣是何也不知不虞之</span>
<span class='tline' id='l67' data-llen='1531:1554'>　為可戒也龔深甫曰兵作於睽偃於萃萃久則弊然</span>
<span class='tline' id='l68' data-llen='1554:1577'>　則除其弊而新之惟此時為然兵法曰天下雖安忘</span>
<span class='tline' id='l69' data-llen='1577:1587'>　戰必危此之謂也</span>
<span class='tline' id='l70' data-llen='1587:1613'><a onclick="displayPageImage('KR1a0047', 'WYG', '021-4b' );" name="021-4b" class="pb">[021-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1613:1636'>初六有孚不終乃亂乃萃若號一握為笑勿恤徃无咎</span>
<span class='tline' id='l72' data-llen='1636:1648'>象曰乃亂乃萃其志亂也</span>
<span class='tline' id='l73' data-llen='1648:1671'>　初與四居相應之地以隂而應陽萃之正也然三以</span>
<span class='tline' id='l74' data-llen='1671:1694'>　无應與四相此而有近而相聚之嫌故初之孚於四</span>
<span class='tline' id='l75' data-llen='1694:1717'>　也而不終其孚焉故曰乃亂謂相信之志疑亂而不</span>
<span class='tline' id='l76' data-llen='1717:1740'>　一也然居萃聚之時上下相求下順而上說故初之</span>
<span class='tline' id='l77' data-llen='1740:1763'>　志雖疑亂而不一而四也必說而應之故曰乃萃若</span>
<span class='tline' id='l78' data-llen='1763:1786'>　號謂乃亂也一握為笑謂乃萃也夫初之志既疑亂</span>
<span class='tline' id='l79' data-llen='1786:1812'><a onclick="displayPageImage('KR1a0047', 'WYG', '021-5a' );" name="021-5a" class="pb">[021-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1812:1835'>　而不一也故有若號之象焉謂以憂疑自沮也四也</span>
<span class='tline' id='l81' data-llen='1835:1858'>　說以應之則一握之頃復變號咷而為笑樂矣謂得</span>
<span class='tline' id='l82' data-llen='1858:1881'>　其所聚也夫如是則初也又何必憂疑自沮而至於</span>
<span class='tline' id='l83' data-llen='1881:1904'>　若號乎故戒之曰勿恤夫既勿用憂恤而徃應於四</span>
<span class='tline' id='l84' data-llen='1904:1927'>　則亦孰我咎乎故又勉之曰徃无咎大抵初以隂柔</span>
<span class='tline' id='l85' data-llen='1927:1950'>　之才而居下位才與位俱不足者也當萃之時其才</span>
<span class='tline' id='l86' data-llen='1950:1973'>　與位既俱不足而六三又以无應而與四有相聚之</span>
<span class='tline' id='l87' data-llen='1973:1996'>　嫌故初疑四之不已應也而相信之志至於疑亂而</span>
<span class='tline' id='l88' data-llen='1996:2022'><a onclick="displayPageImage('KR1a0047', 'WYG', '021-5b' );" name="021-5b" class="pb">[021-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2022:2039'>　不一聖人於此可不戒之而勉之乎</span>
<span class='tline' id='l90' data-llen='2039:2062'>六二引吉无咎孚乃利用禴象曰引吉无咎中未變也</span>
<span class='tline' id='l91' data-llen='2062:2085'>　孟子曰丈夫生而願為之有室女子生而願為之有</span>
<span class='tline' id='l92' data-llen='2085:2108'>　家父母之心人皆有之不待父母之命媒妁之言鑚</span>
<span class='tline' id='l93' data-llen='2108:2131'>　穴隙相窺踰牆相從則父母國人皆惡之此言正喻</span>
<span class='tline' id='l94' data-llen='2131:2154'>　君臣相聚之道然也故又繼之曰古之人未嘗不欲</span>
<span class='tline' id='l95' data-llen='2154:2178'>　仕也又惡不由其道不由其道而徃是鑚穴隙之𩔖</span>
<span class='tline' id='l96' data-llen='2178:2201'>　也夫必由其道而徃此六二之所以吉於有引也蓋</span>
<span class='tline' id='l97' data-llen='2201:2227'><a onclick="displayPageImage('KR1a0047', 'WYG', '021-6a' );" name="021-6a" class="pb">[021-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2227:2250'>　以六居二正也而九五在上亦正也二五居相應之</span>
<span class='tline' id='l99' data-llen='2250:2273'>　地而其聚也以正故无不由其道之失五之於二也</span>
<span class='tline' id='l100' data-llen='2273:2296'>　既有引而進之之禮則二之於五也亦必吉於引矣</span>
<span class='tline' id='l101' data-llen='2296:2319'>　故其聚也以正其誰咎之夫孚者萃之本也二以正</span>
<span class='tline' id='l102' data-llen='2319:2342'>　道許五則所謂中心之誠然者未始或變也如此則</span>
<span class='tline' id='l103' data-llen='2342:2365'>　上下相聚不待文飾而誠意交通矣猶之祭也以誠</span>
<span class='tline' id='l104' data-llen='2365:2388'>　敬為主故雖簡薄可用以薦也孚乃利用禴禴祭之</span>
<span class='tline' id='l105' data-llen='2388:2411'>　簡薄也謂誠意交通又何以文飾為哉雖然同此時</span>
<span class='tline' id='l106' data-llen='2411:2437'><a onclick="displayPageImage('KR1a0047', 'WYG', '021-6b' );" name="021-6b" class="pb">[021-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2437:2460'>　也彖以用大牲為吉而六二以用禴為利何也曰備</span>
<span class='tline' id='l108' data-llen='2460:2482'>　物者王者所以隨其時有孚者人臣所以通乎上</span>
<span class='tline' id='l109' data-llen='2482:2505'>六三萃如嗟如无攸利徃无咎小吝象曰徃无咎上巽</span>
<span class='tline' id='l110' data-llen='2505:2508'>也</span>
<span class='tline' id='l111' data-llen='2508:2531'>　當萃之時以隂比陽若有所萃也故曰萃如然萃貴</span>
<span class='tline' id='l112' data-llen='2531:2554'>　於正三之於四非萃之正也故若有萃而實无所萃</span>
<span class='tline' id='l113' data-llen='2554:2578'>　也故曰嗟如謂欲萃於四而不𫉬也夫欲萃而无所</span>
<span class='tline' id='l114' data-llen='2578:2601'>　萃又何利乎故又曰无攸利夫三與上居相應之地</span>
<span class='tline' id='l115' data-llen='2601:2627'><a onclick="displayPageImage('KR1a0047', 'WYG', '021-7a' );" name="021-7a" class="pb">[021-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2627:2650'>　雖非正應猶愈於无所萃者若徃而與之萃則亦所</span>
<span class='tline' id='l117' data-llen='2650:2674'>　謂以𩔖聚也又況各居順說之極下順而上說以同</span>
<span class='tline' id='l118' data-llen='2674:2698'>　𩔖相與又何咎歟故又勉之曰徃无咎曰小吝云者</span>
<span class='tline' id='l119' data-llen='2698:2721'>　夫以隂與陽萃則以晦求明以弱資强而萃聚之道</span>
<span class='tline' id='l120' data-llen='2721:2744'>　為有益也今以隂萃隂特求免於窮悴无萃之嗟爾</span>
<span class='tline' id='l121' data-llen='2744:2767'>　何所益哉此於萃聚之道小而吝也上六无與為萃</span>
<span class='tline' id='l122' data-llen='2767:2790'>　者若六三者徃而與之萃則巽而受之此亦上六之</span>
<span class='tline' id='l123' data-llen='2790:2804'>　所欲也故曰徃无咎上巽也</span>
<span class='tline' id='l124' data-llen='2804:2830'><a onclick="displayPageImage('KR1a0047', 'WYG', '021-7b' );" name="021-7b" class="pb">[021-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2830:2848'>九四大吉无咎象曰大吉无咎位不當也</span>
<span class='tline' id='l126' data-llen='2848:2871'>　當萃之時上比九五之君得君之聚也下比羣隂得</span>
<span class='tline' id='l127' data-llen='2871:2894'>　民之聚也得上下之聚可謂善矣然四以陽居隂非</span>
<span class='tline' id='l128' data-llen='2894:2917'>　正也雖得上下之聚必大吉然後无咎大周徧之義</span>
<span class='tline' id='l129' data-llen='2917:2940'>　也无不周然後為大夫天下之聚固有不由正道而</span>
<span class='tline' id='l130' data-llen='2940:2963'>　得者非理枉道而得君者自古多矣非理枉道而得</span>
<span class='tline' id='l131' data-llen='2963:2986'>　民者蓋亦有之如齊之田常魯之季氏是也其得為</span>
<span class='tline' id='l132' data-llen='2986:3004'>　大吉乎得為无咎乎此程河南之說也</span>
<span class='tline' id='l133' data-llen='3004:3030'><a onclick="displayPageImage('KR1a0047', 'WYG', '021-8a' );" name="021-8a" class="pb">[021-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3030:3053'>九五萃有位无咎匪孚元永貞悔亡象曰萃有位志未</span>
<span class='tline' id='l135' data-llen='3053:3057'>光也</span>
<span class='tline' id='l136' data-llen='3057:3080'>　五萃之主也夫當萃之時為萃之主莫大於有其位</span>
<span class='tline' id='l137' data-llen='3080:3103'>　又莫大於有其道蓋位也者所以一天下之聚者也</span>
<span class='tline' id='l138' data-llen='3103:3126'>　而道也者又所以久天下之聚者也九五曰萃有位</span>
<span class='tline' id='l139' data-llen='3126:3149'>　則所以一天下之聚者謂有是位也又曰元永貞則</span>
<span class='tline' id='l140' data-llen='3149:3172'>　所以久天下之聚者又必有其道也夫當萃之時有</span>
<span class='tline' id='l141' data-llen='3172:3195'>　是位而无是道則九五之志豈得謂之光大矣乎雖</span>
<span class='tline' id='l142' data-llen='3195:3221'><a onclick="displayPageImage('KR1a0047', 'WYG', '021-8b' );" name="021-8b" class="pb">[021-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3221:3244'>　能无咎而天下不我信者亦衆矣故曰匪孚謂天下</span>
<span class='tline' id='l144' data-llen='3244:3267'>　之人容有言曰上之人但以位而萃我也而其道則</span>
<span class='tline' id='l145' data-llen='3267:3290'>　未至也此豈能无未光之悔乎故必元永貞而後悔</span>
<span class='tline' id='l146' data-llen='3290:3313'>　亡元始也永終也貞不變之謂也惟夫九五之德居</span>
<span class='tline' id='l147' data-llen='3313:3336'>　中履正而能終始不變焉則萃天下之道无餘事矣</span>
<span class='tline' id='l148' data-llen='3336:3359'>　故无未光之悔而曰悔亡也程河南曰元永貞者君</span>
<span class='tline' id='l149' data-llen='3359:3382'>　之德民所歸也故比天下之道與萃天下之道在此</span>
<span class='tline' id='l150' data-llen='3382:3387'>　三者</span>
<span class='tline' id='l151' data-llen='3387:3413'><a onclick="displayPageImage('KR1a0047', 'WYG', '021-9a' );" name="021-9a" class="pb">[021-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3413:3433'>上六齎咨涕洟无咎象曰齎咨涕洟未安上也</span>
<span class='tline' id='l153' data-llen='3433:3456'>　夫以隂柔之才而處萃之上位而欲下之已聚者難</span>
<span class='tline' id='l154' data-llen='3456:3479'>　矣又況當萃之時諸爻剛柔皆有其應而上六獨无</span>
<span class='tline' id='l155' data-llen='3479:3502'>　焉其安能居此上位乎宜其齎咨嗟嘆而至於涕洟</span>
<span class='tline' id='l156' data-llen='3502:3525'>　也鄭康成曰目出曰涕鼻出曰洟夫上六萃之終也</span>
<span class='tline' id='l157' data-llen='3525:3549'>　說之極也萃久則散說極則悲蓋其𫝑然也當是之</span>
<span class='tline' id='l158' data-llen='3549:3572'>　時比五而居上此蓋小人之得志者也宜若得所萃</span>
<span class='tline' id='l159' data-llen='3572:3595'>　矣然萃久則散說極則悲向者以為甚安也今也反</span>
<span class='tline' id='l160' data-llen='3595:3621'><a onclick="displayPageImage('KR1a0047', 'WYG', '021-9b' );" name="021-9b" class="pb">[021-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3621:3644'>　以為未安焉小人而乗非所據故不能終保其位大</span>
<span class='tline' id='l162' data-llen='3644:3667'>　抵然也其曰无咎云者在君子以為无足咎之故也</span>
<span class='tline' id='l163' data-llen='3667:3694'>䷭<span class='krp-note'>巽下/坤上</span>升元亨用見大人勿恤南征吉彖曰柔以時</span>
<span class='tline' id='l164' data-llen='3694:3717'>升巽而順剛中而應是以大亨用見大人勿恤有慶也</span>
<span class='tline' id='l165' data-llen='3717:3725'>南征吉志行也</span>
<span class='tline' id='l166' data-llen='3725:3748'>　夫天下之事有所謂日進而不窮者蓋亦順夫理而</span>
<span class='tline' id='l167' data-llen='3748:3771'>　已矣夫苟於理而未順未有能日進而不窮者此易</span>
<span class='tline' id='l168' data-llen='3771:3794'>　之所以有升而卦德則曰元亨也夫升之所以元亨</span>
<span class='tline' id='l169' data-llen='3794:3821'><a onclick="displayPageImage('KR1a0047', 'WYG', '021-10a' );" name="021-10a" class="pb">[021-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3821:3844'>　者以坤居巽上而言之則曰柔以時升合巽與坤而</span>
<span class='tline' id='l171' data-llen='3844:3867'>　言之則曰巽而順指九二之於六五而言之則曰剛</span>
<span class='tline' id='l172' data-llen='3867:3890'>　中而應此其所以元亨也夫柔之為物非能强進者</span>
<span class='tline' id='l173' data-llen='3890:3913'>　也自非務順乎理安能升乎其曰柔以時升云者時</span>
<span class='tline' id='l174' data-llen='3913:3936'>　之在天也積百刻而成日積日而成月積月而成時</span>
<span class='tline' id='l175' data-llen='3936:3959'>　積時而成嵗初若甚微終則甚著初若甚近終則甚</span>
<span class='tline' id='l176' data-llen='3959:3982'>　逺柔之能升也蓋亦如此而巳矣何也與時俱升故</span>
<span class='tline' id='l177' data-llen='3982:4005'>　也故曰柔以時升坤順也巽亦順也下巽而上順其</span>
<span class='tline' id='l178' data-llen='4005:4032'><a onclick="displayPageImage('KR1a0047', 'WYG', '021-10b' );" name="021-10b" class="pb">[021-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4032:4055'>　曰巽而順則亦无適而不用其順也以此為升非順</span>
<span class='tline' id='l180' data-llen='4055:4078'>　乎天理矣乎以九居二剛而中者也上應六五柔中</span>
<span class='tline' id='l181' data-llen='4078:4101'>　之君故曰剛中而應夫當升之時雖曰以柔而升也</span>
<span class='tline' id='l182' data-llen='4101:4124'>　然猶之木也其能自下而升諸上者苟其中之不剛</span>
<span class='tline' id='l183' data-llen='4124:4147'>　則亦委靡而巳矣此又柔之不可无剛也故以九二</span>
<span class='tline' id='l184' data-llen='4147:4170'>　之剛中而上應六五之柔中内有所主而外有所應</span>
<span class='tline' id='l185' data-llen='4170:4193'>　以此為升是亦順乎理者也合是三者以言升此升</span>
<span class='tline' id='l186' data-llen='4193:4216'>　之所以元亨也故曰是以大亨用見大人勿恤有慶</span>
<span class='tline' id='l187' data-llen='4216:4243'><a onclick="displayPageImage('KR1a0047', 'WYG', '021-11a' );" name="021-11a" class="pb">[021-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4243:4266'>　也南征吉志行也此又申言大亨之效有所戒有所</span>
<span class='tline' id='l189' data-llen='4266:4289'>　勉而使君子之必知所升也夫升之所以大亨也如</span>
<span class='tline' id='l190' data-llen='4289:4312'>　此則用此道以見大人又何憂其不升也故二之與</span>
<span class='tline' id='l191' data-llen='4312:4335'>　五剛柔得中君臣相應何慶如之夫苟或憂其不升</span>
<span class='tline' id='l192' data-llen='4335:4358'>　而遽已焉則安能大亨矣乎其曰勿恤云者戒之也</span>
<span class='tline' id='l193' data-llen='4358:4381'>　南明方也升之所謂大亨者蓋亦捨晦而趨明之謂</span>
<span class='tline' id='l194' data-llen='4381:4404'>　也故以南征為吉而曰志行也夫君子之志亦志於</span>
<span class='tline' id='l195' data-llen='4404:4427'>　明而已矣不志於明又安能大亨者也其曰南征云</span>
<span class='tline' id='l196' data-llen='4427:4454'><a onclick="displayPageImage('KR1a0047', 'WYG', '021-11b' );" name="021-11b" class="pb">[021-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4454:4477'>　者又勉之也夫聖人之彖升也既言其所以大亨如</span>
<span class='tline' id='l198' data-llen='4477:4500'>　此又有所戒又有所勉為君子者可不務乎然則人</span>
<span class='tline' id='l199' data-llen='4500:4520'>　臣之進君學者之進學臨事而從長皆然也</span>
<span class='tline' id='l200' data-llen='4520:4539'>象曰地中生木升君子以順德積小以髙大</span>
<span class='tline' id='l201' data-llen='4539:4562'>　天下之物由微以至著自下而之上者地中之生木</span>
<span class='tline' id='l202' data-llen='4562:4585'>　也何也順使然也蓋坤順也巽亦順也以順生順故</span>
<span class='tline' id='l203' data-llen='4585:4608'>　坤地之中生巽之木始於毫末終於尋丈者以順故</span>
<span class='tline' id='l204' data-llen='4608:4631'>　也此升之象然也德之在君子亦猶木之於地也何</span>
<span class='tline' id='l205' data-llen='4631:4658'><a onclick="displayPageImage('KR1a0047', 'WYG', '021-12a' );" name="021-12a" class="pb">[021-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4658:4681'>　也君子之性順也而德出於性亦順物也以順生順</span>
<span class='tline' id='l207' data-llen='4681:4704'>　故其積也不已則始於小善終於為聖為賢其髙且</span>
<span class='tline' id='l208' data-llen='4704:4727'>　大孰禦焉孟子曰孩提之童无不知愛其親及其長</span>
<span class='tline' id='l209' data-llen='4727:4750'>　也无不知敬其兄夫愛親仁也敬長義也君子之仁</span>
<span class='tline' id='l210' data-llen='4750:4773'>　始於愛親而已及其以愛親之仁積之而至於无所</span>
<span class='tline' id='l211' data-llen='4773:4796'>　不愛則仁滿天下矣君子之義始於敬兄而已及其</span>
<span class='tline' id='l212' data-llen='4796:4819'>　以敬兄之義積之而至於无所不敬則義滿天下矣</span>
<span class='tline' id='l213' data-llen='4819:4842'>　夫由愛親而至於无所不愛由敬兄而至於无所不</span>
<span class='tline' id='l214' data-llen='4842:4869'><a onclick="displayPageImage('KR1a0047', 'WYG', '021-12b' );" name="021-12b" class="pb">[021-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4869:4892'>　敬者非順德不能也吾故曰天下之事亦有所謂日</span>
<span class='tline' id='l216' data-llen='4892:4908'>　進而不窮者蓋亦順乎理而已矣</span>
<span class='tline' id='l217' data-llen='4908:4926'>初六允升大吉象曰允升大吉上令志也</span>
<span class='tline' id='l218' data-llen='4926:4949'>　升以柔升者也然初六以柔巽之才居升之初非有</span>
<span class='tline' id='l219' data-llen='4949:4972'>　剛明之援與之同升則亦未易升也惟初也以柔巽</span>
<span class='tline' id='l220' data-llen='4972:4995'>　欲升之志上承九二剛明之賢故九二亦以其同體</span>
<span class='tline' id='l221' data-llen='4995:5018'>　也而與之合志以同升焉故曰允升允信也夫九二</span>
<span class='tline' id='l222' data-llen='5018:5041'>　方且信我而與我合志以同升焉則其為吉也孰大</span>
<span class='tline' id='l223' data-llen='5041:5068'><a onclick="displayPageImage('KR1a0047', 'WYG', '021-13a' );" name="021-13a" class="pb">[021-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5068:5091'>　於此蓋謂之大吉則當升之初上下相信而不相疑</span>
<span class='tline' id='l225' data-llen='5091:5114'>　由此而升則功業可以被天下矣所謂吉之大者實</span>
<span class='tline' id='l226' data-llen='5114:5122'>　基於此故也</span>
<span class='tline' id='l227' data-llen='5122:5142'>九二孚乃利用禴无咎象曰九二之孚有喜也</span>
<span class='tline' id='l228' data-llen='5142:5165'>　彖曰剛中而應謂二之於五也當柔升之時卦惟二</span>
<span class='tline' id='l229' data-llen='5165:5188'>　剛而九二剛而中又巽體也故无過剛之失而足以</span>
<span class='tline' id='l230' data-llen='5188:5211'>　上應柔中之主故曰孚乃利用禴无咎謂二五剛柔</span>
<span class='tline' id='l231' data-llen='5211:5234'>　之得中而君臣之相應故也夫君臣之志患不相孚</span>
<span class='tline' id='l232' data-llen='5234:5261'><a onclick="displayPageImage('KR1a0047', 'WYG', '021-13b' );" name="021-13b" class="pb">[021-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5261:5284'>　苟孚也則雖簡薄可用也何也无事於文飾故也故</span>
<span class='tline' id='l234' data-llen='5284:5307'>　以用禴為利謂以誠敬為主也如是當柔升之時庸</span>
<span class='tline' id='l235' data-llen='5307:5330'>　詎以過剛為咎乎河南曰自古以剛强之臣事柔弱</span>
<span class='tline' id='l236' data-llen='5330:5353'>　之君又當升之時非誠意於交其能免咎乎夫九二</span>
<span class='tline' id='l237' data-llen='5353:5376'>　能以誠意上通於君亦豈為臣之道无咎而已乎道</span>
<span class='tline' id='l238' data-llen='5376:5399'>　合而志行則其利澤可以被於天下此九二之孚所</span>
<span class='tline' id='l239' data-llen='5399:5422'>　以有喜也萃以上萃下者也故六二引吉无咎而復</span>
<span class='tline' id='l240' data-llen='5422:5445'>　以孚乃用禴繼之升以下升上者也故九二曰孚乃</span>
<span class='tline' id='l241' data-llen='5445:5472'><a onclick="displayPageImage('KR1a0047', 'WYG', '021-14a' );" name="021-14a" class="pb">[021-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5472:5495'>　利用禴而復以无咎繼之此雖升者萃之反而九者</span>
<span class='tline' id='l243' data-llen='5495:5514'>　六之反也而以誠敬上通乎五則亦一也</span>
<span class='tline' id='l244' data-llen='5514:5530'>九三升虛邑象曰升虚邑无所疑也</span>
<span class='tline' id='l245' data-llen='5530:5553'>　夫當柔升之時而九三之升也乃獨以剛過之才升</span>
<span class='tline' id='l246' data-llen='5553:5576'>　焉如渉无人之墟故有升虚邑之象夫其升也如升</span>
<span class='tline' id='l247' data-llen='5576:5599'>　虚邑然又何疑沮之有哉龔深甫有曰李元量耿希</span>
<span class='tline' id='l248' data-llen='5599:5622'>　道皆以此爻為湯武之升而以六五為舜禹之升蓋</span>
<span class='tline' id='l249' data-llen='5622:5645'>　六四王用亨于岐山既為文王之升矣則以此爻為</span>
<span class='tline' id='l250' data-llen='5645:5672'><a onclick="displayPageImage('KR1a0047', 'WYG', '021-14b' );" name="021-14b" class="pb">[021-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5672:5695'>　湯武六五為舜禹故也今輒依之李元量博士曰初</span>
<span class='tline' id='l252' data-llen='5695:5718'>　與二臣之升也過乎二則非純臣之象是以九三之</span>
<span class='tline' id='l253' data-llen='5718:5741'>　升惟湯武足以當之方夏之未商之季法度廢矣禮</span>
<span class='tline' id='l254' data-llen='5741:5762'>　樂墮矣故國雖大謂之邑其曰虚又若无人耳</span>
<span class='tline' id='l255' data-llen='5762:5785'>六四王用亨于岐山吉无咎象曰王用亨于岐山順事</span>
<span class='tline' id='l256' data-llen='5785:5788'>也</span>
<span class='tline' id='l257' data-llen='5788:5811'>　六四以柔順之德居謙虛之位順之至也昔者文王</span>
<span class='tline' id='l258' data-llen='5811:5834'>　有君民之大德又有事君之小心故自處謙順而其</span>
<span class='tline' id='l259' data-llen='5834:5861'><a onclick="displayPageImage('KR1a0047', 'WYG', '021-15a' );" name="021-15a" class="pb">[021-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5861:5884'>　德則升其道則亨故六四之升有王用亨于岐山之</span>
<span class='tline' id='l261' data-llen='5884:5907'>　象蓋謂文王嘗用此至順之道而亨于岐山矣以是</span>
<span class='tline' id='l262' data-llen='5907:5930'>　為亨則吉于亨矣其誰咎之乎乃若後世之權臣强</span>
<span class='tline' id='l263' data-llen='5930:5953'>　諸侯不知王者有至順之事而包藏禍心至於攘奪</span>
<span class='tline' id='l264' data-llen='5953:5976'>　僭竊者難免乎萬世之咎矣況欲吉得乎李博士曰</span>
<span class='tline' id='l265' data-llen='5976:5999'>　孔子曰我欲托之空言不如載之行事為深切著明</span>
<span class='tline' id='l266' data-llen='5999:6022'>　也蓋謂示後世已然之事其功過於空言故明夷取</span>
<span class='tline' id='l267' data-llen='6022:6045'>　於箕子升取文王岐山凡此亦載之行事欲其深切</span>
<span class='tline' id='l268' data-llen='6045:6072'><a onclick="displayPageImage('KR1a0047', 'WYG', '021-15b' );" name="021-15b" class="pb">[021-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6072:6078'>　著明也</span>
<span class='tline' id='l270' data-llen='6078:6096'>六五貞吉升階象曰貞吉升階大得志也</span>
<span class='tline' id='l271' data-llen='6096:6119'>　彖曰柔以時升蓋謂五也李博士曰凡人君皆升乎</span>
<span class='tline' id='l272' data-llen='6119:6142'>　天位而所以升則不同有去民之害順乎天而升若</span>
<span class='tline' id='l273' data-llen='6142:6165'>　湯武者矣有功德被於天下薦諸天而升若舜禹者</span>
<span class='tline' id='l274' data-llen='6165:6188'>　矣六五貞吉而後升階蓋言於正既吉升而有序堯</span>
<span class='tline' id='l275' data-llen='6188:6211'>　舜禹是也故以階言之謂賔主以揖遜而升者也耿</span>
<span class='tline' id='l276' data-llen='6211:6234'>　希道曰舜禹之事聖人所欲也湯武之事豈聖人所</span>
<span class='tline' id='l277' data-llen='6234:6261'><a onclick="displayPageImage('KR1a0047', 'WYG', '021-16a' );" name="021-16a" class="pb">[021-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6261:6284'>　欲哉故貞吉升階為大得志也若夫明夷之九三其</span>
<span class='tline' id='l279' data-llen='6284:6305'>　所以大得者乃南狩之志爾非聖人之本心也</span>
<span class='tline' id='l280' data-llen='6305:6327'>上六冥升利于不息之貞象曰冥升在上消不富也</span>
<span class='tline' id='l281' data-llen='6327:6350'>　升至上六无所復升矣坤隂既極冥昧无覩故曰冥</span>
<span class='tline' id='l282' data-llen='6350:6373'>　升夫消息盈虛之理曷可常也有息必有消有盈必</span>
<span class='tline' id='l283' data-llen='6373:6396'>　有虚升至上六无所復升矣而猶不已則有消而无</span>
<span class='tline' id='l284' data-llen='6396:6419'>　息有虚而无盈矣上六曽不知此冥於升者也故曰</span>
<span class='tline' id='l285' data-llen='6419:6442'>　冥升在上消不富也然以上六不知止息之心用之</span>
<span class='tline' id='l286' data-llen='6442:6469'><a onclick="displayPageImage('KR1a0047', 'WYG', '021-16b' );" name="021-16b" class="pb">[021-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6469:6492'>　或得其正則又利矣故復曉之曰利于不息之貞孟</span>
<span class='tline' id='l288' data-llen='6492:6515'>　子曰仁義忠信樂善不倦此天爵也此不息之貞也</span>
<span class='tline' id='l289' data-llen='6515:6537'>　惟施於此為利若施於消息盈虚之際則不富矣</span>
<span class='tline' id='l290' data-llen='6537:6564'>䷮<span class='krp-note'>坎下/兊上</span>困亨貞大人吉无咎有言不信彖曰困剛揜</span>
<span class='tline' id='l291' data-llen='6564:6587'>也險以說困而不失其所亨其唯君子乎貞大人吉以</span>
<span class='tline' id='l292' data-llen='6587:6601'>剛中也有言不信尚口乃窮也</span>
<span class='tline' id='l293' data-llen='6601:6624'>　易之六爻大率以陽為君子隂為小人如姤復等卦</span>
<span class='tline' id='l294' data-llen='6624:6647'>　則隂陽雖分多寡而有消長之漸至泰至否則隂陽</span>
<span class='tline' id='l295' data-llen='6647:6674'><a onclick="displayPageImage('KR1a0047', 'WYG', '021-17a' );" name="021-17a" class="pb">[021-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6674:6697'>　之勢均矣然亦大率以徃來屈信為君子小人之勝</span>
<span class='tline' id='l297' data-llen='6697:6720'>　負至困則隂陽之勢亦均此雖非消長之卦不以徃</span>
<span class='tline' id='l298' data-llen='6720:6743'>　來屈信論而陽爻又雜於羣隂之中為之掩隔此君</span>
<span class='tline' id='l299' data-llen='6743:6766'>　子不偶之象也故聖人名其卦曰困而彖曰困剛揜</span>
<span class='tline' id='l300' data-llen='6766:6789'>　也所謂剛者九二九四九五是也二之剛為初與三</span>
<span class='tline' id='l301' data-llen='6789:6812'>　之所揜四與五之剛為三與上之所揜故曰困剛揜</span>
<span class='tline' id='l302' data-llen='6812:6835'>　也此指三陽爻見揜於三隂以言困也險以說此又</span>
<span class='tline' id='l303' data-llen='6835:6858'>　合坎兊二體之用以言乎困之道也夫困也者所謂</span>
<span class='tline' id='l304' data-llen='6858:6885'><a onclick="displayPageImage('KR1a0047', 'WYG', '021-17b' );" name="021-17b" class="pb">[021-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6885:6908'>　險難之時也當險難之時而能說以處之則樂天安</span>
<span class='tline' id='l306' data-llen='6908:6931'>　義而不失其所守故時雖困矣而其道則亨也夫時</span>
<span class='tline' id='l307' data-llen='6931:6954'>　雖困而道則亨此非君子不能也故繼之以困而不</span>
<span class='tline' id='l308' data-llen='6954:6977'>　失其所亨其惟君子乎子思子曰君子素患難而行</span>
<span class='tline' id='l309' data-llen='6977:7000'>　乎患難无入而不自得焉此之謂也若小人則安平</span>
<span class='tline' id='l310' data-llen='7000:7023'>　无事之時猶失所守況當險難之時乎又焉得亨矣</span>
<span class='tline' id='l311' data-llen='7023:7046'>　正大人吉以剛中也此又指二五之剛中而能盡處</span>
<span class='tline' id='l312' data-llen='7046:7069'>　困之道也夫正者在天則為命在人則為性而在事</span>
<span class='tline' id='l313' data-llen='7069:7096'><a onclick="displayPageImage('KR1a0047', 'WYG', '021-18a' );" name="021-18a" class="pb">[021-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7096:7119'>　與物則為理古今有殊時而此正則不變萬物有成</span>
<span class='tline' id='l315' data-llen='7119:7142'>　敗而此正則固存故是正者在困之爻則二五是也</span>
<span class='tline' id='l316' data-llen='7142:7165'>　在人則大人是也何者以其剛中故也其中也剛則</span>
<span class='tline' id='l317' data-llen='7165:7188'>　此正不移投之困窮險難之地何徃而不吉乎非能</span>
<span class='tline' id='l318' data-llen='7188:7211'>　吉也能不失其正故吉也或曰君子或曰大人云者</span>
<span class='tline' id='l319' data-llen='7211:7234'>　亦无異義也卦德於大人吉之後又繼之以无咎之</span>
<span class='tline' id='l320' data-llen='7234:7257'>　辭謂當此之時以大人之德不能无困然在我者有</span>
<span class='tline' id='l321' data-llen='7257:7280'>　處困之道故有吉而无咎也彖文省此二字者謂既</span>
<span class='tline' id='l322' data-llen='7280:7307'><a onclick="displayPageImage('KR1a0047', 'WYG', '021-18b' );" name="021-18b" class="pb">[021-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7307:7330'>　吉則无咎矣朱子發引范諤昌之言曰彖文脫无咎</span>
<span class='tline' id='l324' data-llen='7330:7353'>　二字恐未必然有言不信尚口乃窮也此又指兊說</span>
<span class='tline' id='l325' data-llen='7353:7376'>　在上或至於尚口以為處困之戒也夫當險難之時</span>
<span class='tline' id='l326' data-llen='7376:7399'>　固在於說以處之然不知自說之道而徒尚口舌以</span>
<span class='tline' id='l327' data-llen='7399:7422'>　求說於人欲以免夫困人誰信之哉祗自取困窮爾</span>
<span class='tline' id='l328' data-llen='7422:7445'>　故曰有言不信尚口乃窮也前言以說處困而亨此</span>
<span class='tline' id='l329' data-llen='7445:7468'>　又言尚口乃窮者蓋言當此之時自說可也說人不</span>
<span class='tline' id='l330' data-llen='7468:7491'>　可也此聖人重複發明兊說之㫖恐萬世之下處困</span>
<span class='tline' id='l331' data-llen='7491:7518'><a onclick="displayPageImage('KR1a0047', 'WYG', '021-19a' );" name="021-19a" class="pb">[021-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7518:7529'>　之君子誤用其心也</span>
<span class='tline' id='l333' data-llen='7529:7544'>象曰澤无水困君子以致命遂志</span>
<span class='tline' id='l334' data-llen='7544:7567'>　澤也者水之所鍾之地也今也坎水在下兊澤在上</span>
<span class='tline' id='l335' data-llen='7567:7590'>　見澤而不見水澤无水者也夫其澤存其水亡此困</span>
<span class='tline' id='l336' data-llen='7590:7613'>　乏之義也故為困之象君子當困窮之時而至於空</span>
<span class='tline' id='l337' data-llen='7613:7636'>　乏其身行拂亂其所為冝然而不然若澤之无水焉</span>
<span class='tline' id='l338' data-llen='7636:7659'>　者此世人所謂有不可知者存也而君子於此則務</span>
<span class='tline' id='l339' data-llen='7659:7682'>　致其命焉子曰不知命无以為君子也又曰窮理盡</span>
<span class='tline' id='l340' data-llen='7682:7709'><a onclick="displayPageImage('KR1a0047', 'WYG', '021-19b' );" name="021-19b" class="pb">[021-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7709:7732'>　性以至於命君子之學不至於命如處困窮何故處</span>
<span class='tline' id='l342' data-llen='7732:7755'>　困窮之道在於致命謂欲至其所至之地也命之學</span>
<span class='tline' id='l343' data-llen='7755:7778'>　至之而无餘則在我之志者亦无所不遂者矣君子</span>
<span class='tline' id='l344' data-llen='7778:7801'>　之志志於行吾義而已學而不至於命則一為窮困</span>
<span class='tline' id='l345' data-llen='7801:7824'>　患難之所攖必至於喪其所守矣義何在焉故夫知</span>
<span class='tline' id='l346' data-llen='7824:7839'>　義與命之為一者可與處困矣</span>
<span class='tline' id='l347' data-llen='7839:7862'>初六臀困于株木入於幽谷三嵗不覿象曰入于幽谷</span>
<span class='tline' id='l348' data-llen='7862:7868'>幽不明也</span>
<span class='tline' id='l349' data-llen='7868:7895'><a onclick="displayPageImage('KR1a0047', 'WYG', '021-20a' );" name="021-20a" class="pb">[021-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7895:7918'>　夫柔之所附者剛也剛既見揜則柔亦失所附矣夫</span>
<span class='tline' id='l351' data-llen='7918:7941'>　剛揜則剛困柔失所附則柔困故初之與四雖居相</span>
<span class='tline' id='l352' data-llen='7941:7964'>　應之地然四方困於見揜而未能下應於初初欲上</span>
<span class='tline' id='l353' data-llen='7964:7987'>　應於四又為九二之剛所礙則居失所安矣故有臀</span>
<span class='tline' id='l354' data-llen='7987:8010'>　困於株木之象株木指九二也夫隂柔之人一有所</span>
<span class='tline' id='l355' data-llen='8010:8033'>　礙遂不能安其所遇而至於迷惑自失入于困窮幽</span>
<span class='tline' id='l356' data-llen='8033:8056'>　暗之地放曰入于幽谷謂坎險之底而不能自拔也</span>
<span class='tline' id='l357' data-llen='8056:8079'>　夫不能自拔於幽暗之地則雖上有九四之應也三</span>
<span class='tline' id='l358' data-llen='8079:8106'><a onclick="displayPageImage('KR1a0047', 'WYG', '021-20b' );" name="021-20b" class="pb">[021-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8106:8129'>　嵗之久其能覿乎此无他隂柔之人既无明見一遇</span>
<span class='tline' id='l360' data-llen='8129:8152'>　困難遂至顛冥失錯理固然也故象曰入于幽谷幽</span>
<span class='tline' id='l361' data-llen='8152:8158'>　不明也</span>
<span class='tline' id='l362' data-llen='8158:8181'>九二困于酒食朱紱方來利用享祀征凶无咎象曰困</span>
<span class='tline' id='l363' data-llen='8181:8190'>于酒食中有慶也</span>
<span class='tline' id='l364' data-llen='8190:8213'>　彖曰正大人吉以剛中也夫以大人剛中之才而處</span>
<span class='tline' id='l365' data-llen='8213:8236'>　人臣正中之位則九二是也九二以剛居中則安其</span>
<span class='tline' id='l366' data-llen='8236:8259'>　所遇故雖困窮險難曽何足以動其心但處人臣正</span>
<span class='tline' id='l367' data-llen='8259:8286'><a onclick="displayPageImage('KR1a0047', 'WYG', '021-21a' );" name="021-21a" class="pb">[021-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8286:8309'>　中之位而未能推君之惠澤以充足天下之願欲而</span>
<span class='tline' id='l369' data-llen='8309:8332'>　使之飽滿酣適焉則吾以是為困也故曰困于酒食</span>
<span class='tline' id='l370' data-llen='8332:8355'>　雖然二五之大人以正相應亦不終困也故又曰朱</span>
<span class='tline' id='l371' data-llen='8355:8378'>　紱方來利用享祀蓋朱紱方來云者五之下接乎二</span>
<span class='tline' id='l372' data-llen='8378:8401'>　也利用享祀云者二之上通乎五也夫朱紱之為服</span>
<span class='tline' id='l373' data-llen='8401:8424'>　者王者所以蔽膝也九五方來下接乎二故取蔽膝</span>
<span class='tline' id='l374' data-llen='8424:8447'>　之服以為象享祀之禮以至誠黙通乎神明者也九</span>
<span class='tline' id='l375' data-llen='8447:8470'>　二自守於下利用至誠以上通乎五故取享祀之禮</span>
<span class='tline' id='l376' data-llen='8470:8497'><a onclick="displayPageImage('KR1a0047', 'WYG', '021-21b' );" name="021-21b" class="pb">[021-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8497:8520'>　以為喻夫上有以接乎下而下有以通乎上此大人</span>
<span class='tline' id='l378' data-llen='8520:8543'>　以正相與而不終困者然也然又以征凶无咎戒之</span>
<span class='tline' id='l379' data-llen='8543:8566'>　者謂方困之時為九二者若不知以至誠自守而徃</span>
<span class='tline' id='l380' data-llen='8566:8589'>　求遇合此非大人之道也犯難罹凶乃其自取爾又</span>
<span class='tline' id='l381' data-llen='8589:8612'>　誰咎乎夫以九二之剛中猶不免於戒處困之道庸</span>
<span class='tline' id='l382' data-llen='8612:8635'>　可易乎故象又申之曰困於酒食中有慶也蓋謂當</span>
<span class='tline' id='l383' data-llen='8635:8658'>　是時也雖未能推君之惠澤以遍及天下惟以剛中</span>
<span class='tline' id='l384' data-llen='8658:8681'>　自守而无庸有所徃焉則自有朱紱方來之慶矣程</span>
<span class='tline' id='l385' data-llen='8681:8708'><a onclick="displayPageImage('KR1a0047', 'WYG', '021-22a' );" name="021-22a" class="pb">[021-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8708:8731'>　河南曰自昔賢哲困於幽逺而德卒升聞道卒為用</span>
<span class='tline' id='l387' data-llen='8731:8742'>　者惟自守至誠而已</span>
<span class='tline' id='l388' data-llen='8742:8765'>六三困于石據于蒺藜入于其宫不見其妻凶象曰據</span>
<span class='tline' id='l389' data-llen='8765:8784'>于蒺藜乗剛也入于其宫不見其妻不祥也</span>
<span class='tline' id='l390' data-llen='8784:8807'>　石堅重之物也而非隂柔之才所能勝也往而犯之</span>
<span class='tline' id='l391' data-llen='8807:8830'>　祇自困爾故繫辭曰非所困而困焉名必辱謂九四</span>
<span class='tline' id='l392' data-llen='8830:8853'>　九五二剛在上堅重不可犯也而三犯之以取困也</span>
<span class='tline' id='l393' data-llen='8853:8876'>　蒺藜蔓草之有角刺者不正之人濫乗非據而處正</span>
<span class='tline' id='l394' data-llen='8876:8903'><a onclick="displayPageImage('KR1a0047', 'WYG', '021-22b' );" name="021-22b" class="pb">[021-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8903:8926'>　人之上豈所安也故繫辭曰非所據而據焉身必危</span>
<span class='tline' id='l396' data-llen='8926:8949'>　謂九二之剛中豈可乗也而三乗之非其所安猶藉</span>
<span class='tline' id='l397' data-llen='8949:8972'>　刺負芒然也夫六三所以輕犯二剛以取困者徒以</span>
<span class='tline' id='l398' data-llen='8972:8995'>　上六吾配故也六三隂也而居陽自以為陽也故求</span>
<span class='tline' id='l399' data-llen='8995:9018'>　配於上六然上六宫則是也而非其妻故曰入于其</span>
<span class='tline' id='l400' data-llen='9018:9041'>　宫不見其妻小人輕進妄動无與親合危辱困極如</span>
<span class='tline' id='l401' data-llen='9041:9064'>　此豈吉祥之徴也哉故不免於凶禍也繫辭於此又</span>
<span class='tline' id='l402' data-llen='9064:9087'>　言其所以凶也而曰既危且辱死期将至妻其可得</span>
<span class='tline' id='l403' data-llen='9087:9114'><a onclick="displayPageImage('KR1a0047', 'WYG', '021-23a' );" name="021-23a" class="pb">[021-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9114:9137'>　見邪蓋甚之也以是觀之當困之時不善處困者三</span>
<span class='tline' id='l405' data-llen='9137:9160'>　隂之爻皆然也然君子為之商其尤不善者六三是</span>
<span class='tline' id='l406' data-llen='9160:9173'>　也初六次之上六又次之</span>
<span class='tline' id='l407' data-llen='9173:9196'>九四來徐徐困于金車吝有終象曰來徐徐志在下也</span>
<span class='tline' id='l408' data-llen='9196:9205'>雖不當位有與也</span>
<span class='tline' id='l409' data-llen='9205:9228'>　坎中之一陽下礙初六故曰株木其為材也剛上衝</span>
<span class='tline' id='l410' data-llen='9228:9251'>　九四故曰金車凡此皆九二之象也夫初既困于株</span>
<span class='tline' id='l411' data-llen='9251:9274'>　木而不能上進四又困于金車而不能下逮何咎如</span>
<span class='tline' id='l412' data-llen='9274:9301'><a onclick="displayPageImage('KR1a0047', 'WYG', '021-23b' );" name="021-23b" class="pb">[021-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9301:9324'>　之然九二有朱紱方來之慶九五又有徐有說之理</span>
<span class='tline' id='l414' data-llen='9324:9347'>　二五自以同德相應而九四應初之志可以徐徐而</span>
<span class='tline' id='l415' data-llen='9347:9370'>　來也徐徐謂有困窒而未遽前也夫處不當之位動</span>
<span class='tline' id='l416' data-llen='9370:9393'>　輒有礙而未遽如意所賴者有與在下終必遂志非</span>
<span class='tline' id='l417' data-llen='9393:9416'>　終困也故雖吝而有終河南曰有終者事之所歸者</span>
<span class='tline' id='l418' data-llen='9416:9439'>　正也初四正應終必相從也寒士之妻弱國之臣各</span>
<span class='tline' id='l419' data-llen='9439:9460'>　安其正苟擇勢而從則惡之大者不容於世矣</span>
<span class='tline' id='l420' data-llen='9460:9483'>九五劓刖困于赤紱乃徐有說利用祭祀象曰劓刖志</span>
<span class='tline' id='l421' data-llen='9483:9510'><a onclick="displayPageImage('KR1a0047', 'WYG', '021-24a' );" name="021-24a" class="pb">[021-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9510:9530'>未得也乃徐有說以中直也利用祭祀受福也</span>
<span class='tline' id='l423' data-llen='9530:9553'>　彖曰正大人吉以剛中也夫以大人剛中之才而處</span>
<span class='tline' id='l424' data-llen='9553:9576'>　人君正中之位則九五是也然當困之時剛有所揜</span>
<span class='tline' id='l425' data-llen='9576:9599'>　而志未得通故有劓刖之象劓之謂傷於上也刖之</span>
<span class='tline' id='l426' data-llen='9599:9622'>　謂傷於下也上下皆揜於隂為其傷害故也夫五之</span>
<span class='tline' id='l427' data-llen='9622:9645'>　困如此故逺近隔絶應效未至故其說未遽有也故</span>
<span class='tline' id='l428' data-llen='9645:9668'>　徐徐焉爾而象又推原九五所以致説之道而曰中</span>
<span class='tline' id='l429' data-llen='9668:9691'>　直也蓋言二五大人以此道相許久矣但時方困剛</span>
<span class='tline' id='l430' data-llen='9691:9718'><a onclick="displayPageImage('KR1a0047', 'WYG', '021-24b' );" name="021-24b" class="pb">[021-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9718:9741'>　方揜故其說徐有也祭祀者人君所以禮神也夫祭</span>
<span class='tline' id='l432' data-llen='9741:9765'>　祀之事必以誠敬為主而後𫉬福祐之報九五之下</span>
<span class='tline' id='l433' data-llen='9765:9788'>　交於二也不以誠敬黙通乎二安能獲其應助之力</span>
<span class='tline' id='l434' data-llen='9788:9811'>　乎故曰利用祭祀受福也夫二五皆以至誠相感通</span>
<span class='tline' id='l435' data-llen='9811:9834'>　故同以祀事明之然要之獲應助之力者五也此受</span>
<span class='tline' id='l436' data-llen='9834:9857'>　福也之言所以獨歸之五焉禮有祭天神祀地祇享</span>
<span class='tline' id='l437' data-llen='9857:9880'>　人鬼之别五居尊故言祭二在下故言享各以其所</span>
<span class='tline' id='l438' data-llen='9880:9886'>　當用也</span>
<span class='tline' id='l439' data-llen='9886:9913'><a onclick="displayPageImage('KR1a0047', 'WYG', '021-25a' );" name="021-25a" class="pb">[021-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9913:9936'>上六困于葛藟于臲卼曰動悔有悔征吉象曰困于葛</span>
<span class='tline' id='l441' data-llen='9936:9949'>藟未當也動悔有悔吉行也</span>
<span class='tline' id='l442' data-llen='9949:9972'>　困至上六困之極矣六三非其正應也徒以隂柔相</span>
<span class='tline' id='l443' data-llen='9972:9995'>　纒繫而已非果能脫已之困束也故困于葛藟九五</span>
<span class='tline' id='l444' data-llen='9995:10018'>　不可乗也陽剛中正之君方務去剛揜之困而上以</span>
<span class='tline' id='l445' data-llen='10018:10041'>　隂柔乗之豈其所安故又曰于臲卼夫上六有此二</span>
<span class='tline' id='l446' data-llen='10041:10064'>　困而不知物極則反困極則通何也无乃自謀之拙</span>
<span class='tline' id='l447' data-llen='10064:10087'>　乎曰云者自謀之辭也如是自謀曰動則有悔也姑</span>
<span class='tline' id='l448' data-llen='10087:10114'><a onclick="displayPageImage('KR1a0047', 'WYG', '021-25b' );" name="021-25b" class="pb">[021-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='10114:10137'>　求安於臲卼之地而甘心於纒繫之人也而不知不</span>
<span class='tline' id='l450' data-llen='10137:10160'>　動乃所以有悔也然則為上六者又何錮於不動而</span>
<span class='tline' id='l451' data-llen='10160:10183'>　以動為諱乎故聖人於此明以告之以征吉謂其舎</span>
<span class='tline' id='l452' data-llen='10183:10206'>　臲卼乃所以安釋纒繫乃所以脫其困束也由是觀</span>
<span class='tline' id='l453' data-llen='10206:10229'>　之甘心於纒繫者未為計之當也若以動為悔乃所</span>
<span class='tline' id='l454' data-llen='10229:10252'>　以有悔也則莫若吉於行也聖人所以為上六謀者</span>
<span class='tline' id='l455' data-llen='10252:10275'>　至此可謂審矣為上六者舎其自謀以從聖人可也</span>
<span class='tline' id='l456' data-llen='10275:10298'>　朱子發曰范睢困於鄭安平虞卿困於魏齊猶能解</span>
<span class='tline' id='l457' data-llen='10298:10325'><a onclick="displayPageImage('KR1a0047', 'WYG', '021-26a' );" name="021-26a" class="pb">[021-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='10325:10341'>　相印以全其軀況體易之君子乎</span>
<span class='tline' id='l459' data-llen='10341:10344'>　</span>
<span class='tline' id='l460' data-llen='10344:10347'>　</span>
<span class='tline' id='l461' data-llen='10347:10350'>　</span>
<span class='tline' id='l462' data-llen='10350:10353'>　</span>
<span class='tline' id='l463' data-llen='10353:10356'>　</span>
<span class='tline' id='l464' data-llen='10356:10359'>　</span>
<span class='tline' id='l465' data-llen='10359:10362'>　</span>
<span class='tline' id='l466' data-llen='10362:10389'><a onclick="displayPageImage('KR1a0047', 'WYG', '021-26b' );" name="021-26b" class="pb">[021-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10389:10392'>　</span>
<span class='tline' id='l468' data-llen='10392:10395'>　</span>
<span class='tline' id='l469' data-llen='10395:10398'>　</span>
<span class='tline' id='l470' data-llen='10398:10401'>　</span>
<span class='tline' id='l471' data-llen='10401:10404'>　</span>
<span class='tline' id='l472' data-llen='10404:10407'>　</span>
<span class='tline' id='l473' data-llen='10407:10410'>　</span>
<span class='tline' id='l474' data-llen='10410:10421'>　童溪易傳卷二十一</span>
</p>
<p>
</p>
  </div>
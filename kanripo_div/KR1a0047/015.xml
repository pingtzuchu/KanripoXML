<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0047', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:210'>　童溪易傳卷十五　　　宋　王宗傳　撰</span>
<span class='tline' id='l10' data-llen='210:237'>䷠<span class='krp-note'>艮下/乾上</span>遯亨小利貞彖曰遯亨遯而亨也剛當位而</span>
<span class='tline' id='l11' data-llen='237:258'>應與時行也小利貞浸而長也遯之時義大矣哉</span>
<span class='tline' id='l12' data-llen='258:281'>　嗚呼吾於易之遯而知聖人憂道之心深且切也而</span>
<span class='tline' id='l13' data-llen='281:304'>　其憂天下之心尤深且切也夫隂陽之進退人事之</span>
<span class='tline' id='l14' data-llen='304:327'>　消長君子小人之勝負何嘗无此而聖人之於遯也</span>
<span class='tline' id='l15' data-llen='327:350'>　必欲君子之崇重其義者而懼其或有以凂辱夫我</span>
<span class='tline' id='l16' data-llen='350:376'><a onclick="displayPageImage('KR1a0047', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='376:399'>　也以為不如是則殆亦與小人无以異也其用心深</span>
<span class='tline' id='l18' data-llen='399:422'>　且切如此此非特為君子憂也為道憂也夫天下事</span>
<span class='tline' id='l19' data-llen='422:445'>　勢既已乖且非矣冝若不可為矣而聖人於此猶有</span>
<span class='tline' id='l20' data-llen='445:468'>　遲遲冀望之意凡可以致力者无不為也又以為不</span>
<span class='tline' id='l21' data-llen='468:491'>　如是則天何生於君子而天下亦何賴於君子也其</span>
<span class='tline' id='l22' data-llen='491:514'>　用心又深且切如此此非强聒以逆天也為天下憂</span>
<span class='tline' id='l23' data-llen='514:537'>　也嗚呼此吾於遯而知聖人之心有如是不一之憂</span>
<span class='tline' id='l24' data-llen='537:560'>　也經曰遯則退也則遯者陽退之卦也然二隂雖長</span>
<span class='tline' id='l25' data-llen='560:586'><a onclick="displayPageImage('KR1a0047', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='586:609'>　其勢尚㣲四陽在上其勢猶盛何遽為此退避之計</span>
<span class='tline' id='l27' data-llen='609:632'>　邪經曰徃者屈也來者信也當此之時若以勢論則</span>
<span class='tline' id='l28' data-llen='632:655'>　不論盛衰論屈信也盖二隂雖㣲其勢來而信四陽</span>
<span class='tline' id='l29' data-llen='655:678'>　雖盛其勢徃而屈也所貴乎君子者知時而識機也</span>
<span class='tline' id='l30' data-llen='678:701'>　故當此之時退藏以信吾道吾身雖退而其道則亨</span>
<span class='tline' id='l31' data-llen='701:724'>　矣故遯之所以能亨者以遯而亨也吾故曰聖人之</span>
<span class='tline' id='l32' data-llen='724:747'>　心為道而憂者此也雖然當遯之時君子處之亦未</span>
<span class='tline' id='l33' data-llen='747:770'>　有必遯也何者二隂之長為遯則六二者遯之主也</span>
<span class='tline' id='l34' data-llen='770:796'><a onclick="displayPageImage('KR1a0047', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='796:819'>　九五以剛陽之德處中正之位所謂剛當位也下與</span>
<span class='tline' id='l36' data-llen='819:842'>　六二居相應之地而以中正相與則當此時也而猶</span>
<span class='tline' id='l37' data-llen='842:865'>　有此人也夫豈不足與有為乎夫苟至誠相與而盡</span>
<span class='tline' id='l38' data-llen='865:888'>　其所謂扶持安全之道則天下亦未遽亂而國家亦</span>
<span class='tline' id='l39' data-llen='888:911'>　未遽亡也此盡人謀以聽天命者也故曰與時行也</span>
<span class='tline' id='l40' data-llen='911:934'>　小利貞者指六二而云也六隂也故曰小以六居二</span>
<span class='tline' id='l41' data-llen='934:957'>　正也故曰利貞其曰小利貞云者猶之曰當此之時</span>
<span class='tline' id='l42' data-llen='957:980'>　大者之志雖在於遯而亨而小者苟利於貞而无有</span>
<span class='tline' id='l43' data-llen='980:1006'><a onclick="displayPageImage('KR1a0047', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1006:1029'>　他也則雖當隂道浸漸而長之時猶可助五以有為</span>
<span class='tline' id='l45' data-llen='1029:1052'>　而為是扶持全安之計毋棄是正以害君子而與君</span>
<span class='tline' id='l46' data-llen='1052:1075'>　子為仇可也此聖人責望六二之辭也吾又曰聖人</span>
<span class='tline' id='l47' data-llen='1075:1098'>　之心為天下而憂者此也夫當遯之時所謂遯之大</span>
<span class='tline' id='l48' data-llen='1098:1121'>　義也則亦有二焉而已矣二者何也曰速而去之所</span>
<span class='tline' id='l49' data-llen='1121:1144'>　以逺害一也遲而不去所以救害二也二之義也當</span>
<span class='tline' id='l50' data-llen='1144:1167'>　遯之時无大於此二者故聖人又嘆之曰遯之時義</span>
<span class='tline' id='l51' data-llen='1167:1190'>　大矣哉程河南曰遯者隂之始長君子知㣲故當深</span>
<span class='tline' id='l52' data-llen='1190:1216'><a onclick="displayPageImage('KR1a0047', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1216:1239'>　戒而聖人之意未遽已也故有與時偕行小利貞之</span>
<span class='tline' id='l54' data-llen='1239:1262'>　教聖賢之於天下雖知道之將廢豈肯坐視其亂而</span>
<span class='tline' id='l55' data-llen='1262:1285'>　不之救必區區致力於未極之間强此之衰艱彼之</span>
<span class='tline' id='l56' data-llen='1285:1308'>　進圖其暫安苟得為之孔孟之所屑為也河南此釋</span>
<span class='tline' id='l57' data-llen='1308:1318'>　其得孔孟之心歟</span>
<span class='tline' id='l58' data-llen='1318:1337'>象曰天下有山遯君子以逺小人不惡而嚴</span>
<span class='tline' id='l59' data-llen='1337:1360'>　山固髙矣然而有所止也若天之髙則蕩蕩蒼蒼而</span>
<span class='tline' id='l60' data-llen='1360:1383'>　无所紀極焉故語天下之物極尊極髙極逺極大者</span>
<span class='tline' id='l61' data-llen='1383:1409'><a onclick="displayPageImage('KR1a0047', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1409:1432'>　惟天也遯之象有取於天下有山云者天非有心而</span>
<span class='tline' id='l63' data-llen='1432:1455'>　與山較髙下也而山之於天自有不可侵不可及之</span>
<span class='tline' id='l64' data-llen='1455:1478'>　勢焉其曰天下有山則吾非汝去也而汝自不吾及</span>
<span class='tline' id='l65' data-llen='1478:1501'>　也故為遯之象君子之於小人也亦然由君子之心</span>
<span class='tline' id='l66' data-llen='1501:1524'>　以視小人憐其愚憂其害憫其平日用心之非有一</span>
<span class='tline' id='l67' data-llen='1524:1547'>　善未大於毫髪則為之咨嗟嘆賞而曰此所由以為</span>
<span class='tline' id='l68' data-llen='1547:1570'>　聖為賢也其用心如此何嘗惡小人也雖然吾不汝</span>
<span class='tline' id='l69' data-llen='1570:1593'>　惡似與汝合矣而卒非汝合也其剛正嚴毅之氣有</span>
<span class='tline' id='l70' data-llen='1593:1619'><a onclick="displayPageImage('KR1a0047', 'WYG', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1619:1642'>　不可犯豈得而親狎之乎猶之觀天也自下而觀之</span>
<span class='tline' id='l72' data-llen='1642:1665'>　以為山之巔即天也乃據山之巔以觀天而天愈髙</span>
<span class='tline' id='l73' data-llen='1665:1687'>　愈逺愈不可及矣此君子與小人遼絶之勢然也</span>
<span class='tline' id='l74' data-llen='1687:1710'>初六遯尾厲勿用有攸徃象曰遯尾之厲不徃何災也</span>
<span class='tline' id='l75' data-llen='1710:1733'>　尾之為物在物之後事體之最小者也六在初之象</span>
<span class='tline' id='l76' data-llen='1733:1757'>　也大壯以初為本上為末如乾如比之𩔖則以上為</span>
<span class='tline' id='l77' data-llen='1757:1780'>　首夫上在一卦之上也既以為首則在遯之初為尾</span>
<span class='tline' id='l78' data-llen='1780:1803'>　之象矣盖遯以居前者為先遯居後者為後遯初六</span>
<span class='tline' id='l79' data-llen='1803:1829'><a onclick="displayPageImage('KR1a0047', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1829:1852'>　在一卦之上故為尾之象也夫隂道浸長陽懼罹害</span>
<span class='tline' id='l81' data-llen='1852:1875'>　故為是遯避之計而初六以隂小在下何預汝事苟</span>
<span class='tline' id='l82' data-llen='1875:1898'>　亦遯焉過計也但處一卦之後而以厲自警可也若</span>
<span class='tline' id='l83' data-llen='1898:1921'>　不知以危厲自警則觀陽之遯而吾亦遯焉此非遯</span>
<span class='tline' id='l84' data-llen='1921:1944'>　也乃追陽之逋也夫追陽之逋則與陽為仇矣此聖</span>
<span class='tline' id='l85' data-llen='1944:1967'>　人所甚惡也故戒之曰勿用有攸徃以言汝之徃則</span>
<span class='tline' id='l86' data-llen='1967:1990'>　陽不利矣惟能以危厲自警无傷陽之心而自安其</span>
<span class='tline' id='l87' data-llen='1990:2014'>　𤨏尾之分則是不徃也不徃則陽亦遂其遯避之計</span>
<span class='tline' id='l88' data-llen='2014:2040'><a onclick="displayPageImage('KR1a0047', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2040:2063'>　何見傷害也故象曰遯尾之厲不徃何災也初六隂</span>
<span class='tline' id='l90' data-llen='2063:2086'>　之始長也聖人防之遏之而㣲其辭曰遯尾厲又昌</span>
<span class='tline' id='l91' data-llen='2086:2109'>　言以戒之曰勿用有攸徃至爻賛又曉而譬之曰遯</span>
<span class='tline' id='l92' data-llen='2109:2131'>　尾之厲不徃何災也此非為小人謀為君子謀也</span>
<span class='tline' id='l93' data-llen='2131:2154'>六二執之用黄牛之革莫之勝說象曰執用黄牛固志</span>
<span class='tline' id='l94' data-llen='2154:2157'>也</span>
<span class='tline' id='l95' data-llen='2157:2180'>　遯之所以為遯者在此一爻也聖人於彖既戒之以</span>
<span class='tline' id='l96' data-llen='2180:2203'>　小利貞爻辭又戒之以執之用黄牛之革所以責望</span>
<span class='tline' id='l97' data-llen='2203:2229'><a onclick="displayPageImage('KR1a0047', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2229:2252'>　六二也深矣以為不如是則自此以徃棄正害陽小</span>
<span class='tline' id='l99' data-llen='2252:2275'>　人道長君子道消而為否矣故此爻獨不言遯而以</span>
<span class='tline' id='l100' data-llen='2275:2298'>　固執其志取義焉牛順畜也黄中色也革堅物也以</span>
<span class='tline' id='l101' data-llen='2298:2321'>　六居二而以中順之志自堅而至於莫能脫去焉則</span>
<span class='tline' id='l102' data-llen='2321:2344'>　隂道未至於遂長而君子未至於不利矣夫隂陽消</span>
<span class='tline' id='l103' data-llen='2344:2367'>　長此天道之盈虚也在聖人亦豈能加損益於其間</span>
<span class='tline' id='l104' data-llen='2367:2390'>　然於隂長陽退之卦則深致之意焉故於初六則戒</span>
<span class='tline' id='l105' data-llen='2390:2413'>　之以勿用有攸徃於六二則戒之以執之用黄牛之</span>
<span class='tline' id='l106' data-llen='2413:2439'><a onclick="displayPageImage('KR1a0047', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2439:2462'>　革使之在下位而不敢動焉以謂苟縱之使動則其</span>
<span class='tline' id='l108' data-llen='2462:2485'>　禍亟矣故婉其辭而戒之嗚呼聖人好惡之㫖盡在</span>
<span class='tline' id='l109' data-llen='2485:2490'>　是矣</span>
<span class='tline' id='l110' data-llen='2490:2513'>九三係遯有疾厲畜臣妾吉象曰係遯之厲有疾憊也</span>
<span class='tline' id='l111' data-llen='2513:2524'>畜臣妾吉不可大事也</span>
<span class='tline' id='l112' data-llen='2524:2547'>　九三艮之主也艮止也止於内體而為二隂之主故</span>
<span class='tline' id='l113' data-llen='2547:2570'>　當遯不遯有所牽係而不能逺去夫以剛陽之才而</span>
<span class='tline' id='l114' data-llen='2570:2593'>　牽係於隂小之人此所謂有疾厲也謂情有所溺而</span>
<span class='tline' id='l115' data-llen='2593:2619'><a onclick="displayPageImage('KR1a0047', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2619:2642'>　志有所昬故其疾至於耗憊而危亡无日也夫隂小</span>
<span class='tline' id='l117' data-llen='2642:2665'>　之人所謂臣妾是也初與二處已之下而九三為之</span>
<span class='tline' id='l118' data-llen='2665:2688'>　主則畜臣妾之象也當陽進之時不知退藏以逺禍</span>
<span class='tline' id='l119' data-llen='2688:2711'>　而乃係志於隂小之人不知疾生於所溺而危亡将</span>
<span class='tline' id='l120' data-llen='2711:2734'>　至甚矣其惑也盖隂小之人怙寵而得志則陽道必</span>
<span class='tline' id='l121' data-llen='2734:2757'>　至於衰危此豈九三之吉邪其曰畜臣妾吉者以言</span>
<span class='tline' id='l122' data-llen='2757:2780'>　在臣妾則吉在九三則危也夫陽大而隂小陽貴而</span>
<span class='tline' id='l123' data-llen='2780:2803'>　隂賤以九三剛陽之才而係志於隂小之人豈能及</span>
<span class='tline' id='l124' data-llen='2803:2829'><a onclick="displayPageImage('KR1a0047', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2829:2852'>　於逺大之謀邪夫九三所謂逺大之謀何如也曰遯</span>
<span class='tline' id='l126' data-llen='2852:2875'>　藏以逺禍是也不為此舉則必致疾憊而危亡无日</span>
<span class='tline' id='l127' data-llen='2875:2898'>　矣故曰畜臣妾吉不可大事也亂世之君子不知全</span>
<span class='tline' id='l128' data-llen='2898:2921'>　身逺害而貪位慕禄日與小人為偶而忘其明哲保</span>
<span class='tline' id='l129' data-llen='2921:2944'>　身之道如西漢之揚雄東漢之范滂唐之王涯賈餗</span>
<span class='tline' id='l130' data-llen='2944:2949'>　是也</span>
<span class='tline' id='l131' data-llen='2949:2971'>九四好遯君子吉小人否象曰君子好遯小人否也</span>
<span class='tline' id='l132' data-llen='2971:2994'>　四屬外體已遯在外矣夫身既遯夫外寧復内顧乎</span>
<span class='tline' id='l133' data-llen='2994:3020'><a onclick="displayPageImage('KR1a0047', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3020:3043'>　故雖有初六之應舍之而不顧矣故曰好遯好如姻</span>
<span class='tline' id='l135' data-llen='3043:3066'>　好之好謂與初相好者也夫君子有所好愛然義當</span>
<span class='tline' id='l136' data-llen='3066:3089'>　遯去則舍其所好而去之不疑所謂以道制欲以義</span>
<span class='tline' id='l137' data-llen='3089:3112'>　㫁事者也故曰君子吉若小人則不然牽於所愛昵</span>
<span class='tline' id='l138' data-llen='3112:3135'>　於所私如所謂係遯有疾厲是矣此不知變通者然</span>
<span class='tline' id='l139' data-llen='3135:3158'>　也故曰小人否謂不通也九四復設小人之戒者以</span>
<span class='tline' id='l140' data-llen='3158:3179'>　陽居隂而復應隂懼其或泥而不通故有此戒</span>
<span class='tline' id='l141' data-llen='3179:3197'>九五嘉遯貞吉象曰嘉遯貞吉以正志也</span>
<span class='tline' id='l142' data-llen='3197:3223'><a onclick="displayPageImage('KR1a0047', 'WYG', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3223:3246'>　傳曰嘉偶曰妃六二九五之嘉偶也舍之而遯焉故</span>
<span class='tline' id='l144' data-llen='3246:3269'>　曰嘉遯夫六二九五皆中正也而居相應之地以中</span>
<span class='tline' id='l145' data-llen='3269:3292'>　正之道相與可也而五又何為而遯去夫二也曰當</span>
<span class='tline' id='l146' data-llen='3292:3315'>　此之時六二以靜為正者也而九五則以動為正焉</span>
<span class='tline' id='l147' data-llen='3315:3338'>　以靜為正者嫌於動也動則害陽矣以動為正者嫌</span>
<span class='tline' id='l148' data-llen='3338:3361'>　於靜也靜則見害於隂矣此遯之時義也故九五不</span>
<span class='tline' id='l149' data-llen='3361:3384'>　得不遯去夫二也若不以遯去夫二為義而惟其應</span>
<span class='tline' id='l150' data-llen='3384:3407'>　之相求焉則消長之義亟矣象曰以正志也云者言</span>
<span class='tline' id='l151' data-llen='3407:3433'><a onclick="displayPageImage('KR1a0047', 'WYG', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3433:3456'>　當此之時陽之志以遯為正遯則不失正矣程曰遯</span>
<span class='tline' id='l153' data-llen='3456:3479'>　非人君之事故不言君然人君之所以避逺者乃遯</span>
<span class='tline' id='l154' data-llen='3479:3502'>　也盖嘗論之人君之所以避逺者何事也曰天下之</span>
<span class='tline' id='l155' data-llen='3502:3525'>　治亂社稷之存亡君子小人之賢否生靈之利害吾</span>
<span class='tline' id='l156' data-llen='3525:3548'>　身動靜之吉凶避凶而從吉除害而去利舍否而用</span>
<span class='tline' id='l157' data-llen='3548:3571'>　賢戒亡而圖存去亂而即治其所避逺者此其凡也</span>
<span class='tline' id='l158' data-llen='3571:3594'>　在彖則曰剛當位而應謂應夫二也而在爻則以避</span>
<span class='tline' id='l159' data-llen='3594:3617'>　去夫二為義而不取乎應者非相戾也當時行則與</span>
<span class='tline' id='l160' data-llen='3617:3643'><a onclick="displayPageImage('KR1a0047', 'WYG', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3643:3656'>　時行當正志則正志固也</span>
<span class='tline' id='l162' data-llen='3656:3676'>上九肥遯无不利象曰肥遯无不利无所疑也</span>
<span class='tline' id='l163' data-llen='3676:3699'>　昔揚子雲以范蠡遺文種書而曰至蠡䇿種肥哉盖</span>
<span class='tline' id='l164' data-llen='3699:3722'>　嘗論之夫為人謀而不忠乎莫若蠡之䇿種也而謂</span>
<span class='tline' id='l165' data-llen='3722:3745'>　之肥可乎且以蠡之身既遯於五湖之上其姓名既</span>
<span class='tline' id='l166' data-llen='3745:3768'>　遯而為鴟夷子皮又遯而為陶朱公矣三徙成名貲</span>
<span class='tline' id='l167' data-llen='3768:3791'>　累鉅萬散而復積是遯也可謂肥矣可謂无不利矣</span>
<span class='tline' id='l168' data-llen='3791:3814'>　然而文種今日得書明日復得賜劒而不得為子皮</span>
<span class='tline' id='l169' data-llen='3814:3841'><a onclick="displayPageImage('KR1a0047', 'WYG', '015-10a' );" name="015-10a" class="pb">[015-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3841:3864'>　朱公之肥者盖教人疑人是乃所以促人之死也蠡</span>
<span class='tline' id='l171' data-llen='3864:3887'>　遺種之書曰蜚鳥盡良弓藏狡兔死走狗烹越王為</span>
<span class='tline' id='l172' data-llen='3887:3910'>　人長頸烏喙可與共患難不可與共安樂子何不去</span>
<span class='tline' id='l173' data-llen='3910:3933'>　此教人疑人也夫蠡教種疑勾踐是乃教勾踐疑種</span>
<span class='tline' id='l174' data-llen='3933:3956'>　也種今日得書明日復得賜劒又何怪乎遯上九之</span>
<span class='tline' id='l175' data-llen='3956:3979'>　象曰肥遯无不利无所疑也則以蠡䇿蠡可也所謂</span>
<span class='tline' id='l176' data-llen='3979:4002'>　无所疑也以蠡䇿種不可也所謂教種疑勾踐也夫</span>
<span class='tline' id='l177' data-llen='4002:4025'>　教種疑勾踐是乃教勾踐疑種也豈得謂之无所疑</span>
<span class='tline' id='l178' data-llen='4025:4052'><a onclick="displayPageImage('KR1a0047', 'WYG', '015-10b' );" name="015-10b" class="pb">[015-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4052:4075'>　也乎吾故曰為人謀而不忠者莫若蠡之䇿種也子</span>
<span class='tline' id='l180' data-llen='4075:4098'>　雲身居亂世竊禄苟容欲為遯去之計如大夫蠡而</span>
<span class='tline' id='l181' data-llen='4098:4121'>　不可得日懼文種之禍至故其取舍貿亂方寸不寧</span>
<span class='tline' id='l182' data-llen='4121:4144'>　无惑乎有是云也然亦可哀也哉耿希道曰上九最</span>
<span class='tline' id='l183' data-llen='4144:4161'>　逺於内不係於隂无所疾憊故稱肥</span>
<span class='tline' id='l184' data-llen='4161:4188'>䷡<span class='krp-note'>乾下/震上</span>大壯利貞彖曰大壯大者壯也剛以動故壯</span>
<span class='tline' id='l185' data-llen='4188:4208'>大壯利貞大者正也正大而天地之情可見矣</span>
<span class='tline' id='l186' data-llen='4208:4231'>　四陽之長為大壯壯盛也陽居其四而隂則二爾此</span>
<span class='tline' id='l187' data-llen='4231:4258'><a onclick="displayPageImage('KR1a0047', 'WYG', '015-11a' );" name="015-11a" class="pb">[015-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4258:4281'>　陽盛之卦也故曰大壯也夫物之壯也其基厚則壯</span>
<span class='tline' id='l189' data-llen='4281:4304'>　自初至四皆陽也其基厚矣故其壯為大剛以動故</span>
<span class='tline' id='l190' data-llen='4304:4327'>　壯此合乾震二體之用以言壯也夫下剛而上動則</span>
<span class='tline' id='l191' data-llen='4327:4350'>　上動而下不摇非壯者能之乎然大壯之道利於正</span>
<span class='tline' id='l192' data-llen='4350:4373'>　而已矣壯而不利於正則強暴之為爾此豈大者之</span>
<span class='tline' id='l193' data-llen='4373:4396'>　事乎所謂大者在爻則剛陽在人則君子是也正大</span>
<span class='tline' id='l194' data-llen='4396:4419'>　云者正而大也正而大則其發用也无適而非正矣</span>
<span class='tline' id='l195' data-llen='4419:4442'>　所謂无適而非正者天地發生之用是也今夫天地</span>
<span class='tline' id='l196' data-llen='4442:4469'><a onclick="displayPageImage('KR1a0047', 'WYG', '015-11b' );" name="015-11b" class="pb">[015-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4469:4492'>　之發生也生而為春長而為夏揫而斂也而為秋與</span>
<span class='tline' id='l198' data-llen='4492:4515'>　冬此所謂天地之情也時乎春也則生時乎夏也則</span>
<span class='tline' id='l199' data-llen='4515:4538'>　長時乎秋與冬也則揫而斂而未嘗或失吾正焉故</span>
<span class='tline' id='l200' data-llen='4538:4561'>　萬物於此莫不各正性命而无夭閼之患此正之大</span>
<span class='tline' id='l201' data-llen='4561:4584'>　也故欲見天地之情即正大而可見矣此天地之所</span>
<span class='tline' id='l202' data-llen='4584:4607'>　以為壯也使其非壯則正大之理安能如此之不窮</span>
<span class='tline' id='l203' data-llen='4607:4630'>　乎程曰天地之道常乆而不已者至大至正也正大</span>
<span class='tline' id='l204' data-llen='4630:4644'>　之理學者黙識心通之可也</span>
<span class='tline' id='l205' data-llen='4644:4671'><a onclick="displayPageImage('KR1a0047', 'WYG', '015-12a' );" name="015-12a" class="pb">[015-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4671:4688'>象曰雷在天上大壯君子以非禮弗履</span>
<span class='tline' id='l207' data-llen='4688:4711'>　天健物也以雷之威而在其上威而健者也故為大</span>
<span class='tline' id='l208' data-llen='4711:4734'>　壯之象天下暴亂之禍惟禮可以已之故語天下之</span>
<span class='tline' id='l209' data-llen='4734:4757'>　壯者莫如禮禮天理也君子克去已私事事欲與天</span>
<span class='tline' id='l210' data-llen='4757:4780'>　理合為一此又非勇而健者不能也其曰非禮弗履</span>
<span class='tline' id='l211' data-llen='4780:4803'>　則凡一舉足必惟禮之是循也以謂履之非禮之地</span>
<span class='tline' id='l212' data-llen='4803:4824'>　則必至失足而陷於禍敗矣此非所以為壯也</span>
<span class='tline' id='l213' data-llen='4824:4844'>初九壯于趾征凶有孚象曰壯于趾其孚窮也</span>
<span class='tline' id='l214' data-llen='4844:4871'><a onclick="displayPageImage('KR1a0047', 'WYG', '015-12b' );" name="015-12b" class="pb">[015-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4871:4894'>　初九以剛在下而勇於前進用壯于趾之象也故曰</span>
<span class='tline' id='l216' data-llen='4894:4917'>　壯于趾夫以剛用壯雖在上猶不可况居下乎征徃</span>
<span class='tline' id='l217' data-llen='4917:4940'>　也以此而徃其凶必矣故曰征凶有孚孚信也謂信</span>
<span class='tline' id='l218' data-llen='4940:4963'>　其征之凶也所謂征之凶者困窮而致敗之謂也故</span>
<span class='tline' id='l219' data-llen='4963:4986'>　又曰壯于趾其孚窮也謂信其有困窮之凶也語曰</span>
<span class='tline' id='l220' data-llen='4986:5009'>　人而无恒不可以作巫醫子曰不占而已矣不恒其</span>
<span class='tline' id='l221' data-llen='5009:5032'>　德或承之羞以言人而无恒則不占而信其有羞也</span>
<span class='tline' id='l222' data-llen='5032:5055'>　大壯之初九曰征凶有孚曰其孚窮也則亦不占而</span>
<span class='tline' id='l223' data-llen='5055:5082'><a onclick="displayPageImage('KR1a0047', 'WYG', '015-13a' );" name="015-13a" class="pb">[015-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5082:5093'>　信其有困窮之凶也</span>
<span class='tline' id='l225' data-llen='5093:5108'>九二貞吉象曰九二貞吉以中也</span>
<span class='tline' id='l226' data-llen='5108:5131'>　夫居柔而處中則剛不為過九二是也大壯陽盛之</span>
<span class='tline' id='l227' data-llen='5131:5154'>　卦也夫苟又以陽居陽則剛過矣王輔嗣曰未有違</span>
<span class='tline' id='l228' data-llen='5154:5177'>　謙越禮而能全其壯者也故陽爻皆以居隂為美夫</span>
<span class='tline' id='l229' data-llen='5177:5200'>　陽爻而居隂非九二與九四乎然九四之比九二又</span>
<span class='tline' id='l230' data-llen='5200:5223'>　不如二之中矣故九二之所以貞吉以中也而九四</span>
<span class='tline' id='l231' data-llen='5223:5246'>　之貞吉又必以悔亡繼之謂以九居四非中也故有</span>
<span class='tline' id='l232' data-llen='5246:5273'><a onclick="displayPageImage('KR1a0047', 'WYG', '015-13b' );" name="015-13b" class="pb">[015-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5273:5296'>　悔以其吉於正也故悔亡然則以剛履柔而不用壯</span>
<span class='tline' id='l234' data-llen='5296:5319'>　以為壯此所謂壯之正也而又得中焉何吉如之程</span>
<span class='tline' id='l235' data-llen='5319:5342'>　曰貞非以九二為戒乎曰易取所勝為義以陽剛健</span>
<span class='tline' id='l236' data-llen='5342:5365'>　體當大壯之時處得中道无不正也在四則有不正</span>
<span class='tline' id='l237' data-llen='5365:5384'>　之戒人能識時義之輕重則可以學易矣</span>
<span class='tline' id='l238' data-llen='5384:5407'>九三小人用壯君子用罔貞厲羝羊觸藩羸其角象曰</span>
<span class='tline' id='l239' data-llen='5407:5417'>小人用壯君子罔也</span>
<span class='tline' id='l240' data-llen='5417:5440'>　九三以剛處剛此雖正也而過乎中剛之過也夫他</span>
<span class='tline' id='l241' data-llen='5440:5467'><a onclick="displayPageImage('KR1a0047', 'WYG', '015-14a' );" name="015-14a" class="pb">[015-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5467:5490'>　卦以剛過而居多凶之地皆不免於危厲況大壯陽</span>
<span class='tline' id='l243' data-llen='5490:5513'>　盛之時乎故以小人目之而曰小人用壯君子知危</span>
<span class='tline' id='l244' data-llen='5513:5536'>　知懼而不以壯為用者也故曰君子用罔罔无也謂</span>
<span class='tline' id='l245' data-llen='5536:5559'>　无所用也猶之曰罔有所用云爾其所以剛有所用</span>
<span class='tline' id='l246' data-llen='5559:5582'>　之者居剛正之位而當以危厲自警故也故曰貞厲</span>
<span class='tline' id='l247' data-llen='5582:5605'>　苟不知此則用壯之過而有羝羊觸藩之象矣夫九</span>
<span class='tline' id='l248' data-llen='5605:5628'>　四居前間在二卦之間而為二體之限此藩象也藩</span>
<span class='tline' id='l249' data-llen='5628:5651'>　之為物也不純乎柔亦不純乎剛九四是也而三用</span>
<span class='tline' id='l250' data-llen='5651:5678'><a onclick="displayPageImage('KR1a0047', 'WYG', '015-14b' );" name="015-14b" class="pb">[015-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5678:5701'>　壯以觸之其能全其壯銳矣乎故有羸其角之戒程</span>
<span class='tline' id='l252' data-llen='5701:5724'>　曰凡物莫不用其壯齒者齧蹄者踶角者觸羊壯於</span>
<span class='tline' id='l253' data-llen='5724:5747'>　首羝為喜觸故取為象夫兊為羊九三乾也乃取羝</span>
<span class='tline' id='l254' data-llen='5747:5770'>　羊為象六五上六震也而亦取象於羊坤為大輿而</span>
<span class='tline' id='l255' data-llen='5770:5794'>　九四震也則曰壯于大輿之輹易之取象大率𩔖此</span>
<span class='tline' id='l256' data-llen='5794:5817'>　故坤非馬也而曰牝馬離非牛也而曰牝牛頥之初</span>
<span class='tline' id='l257' data-llen='5817:5841'>　九震也而有取於龜六四艮也而有取於虎凡此𩔖</span>
<span class='tline' id='l258' data-llen='5841:5864'>　者豈泥諸爻象以求之乎求之不得則卦變動爻伏</span>
<span class='tline' id='l259' data-llen='5864:5891'><a onclick="displayPageImage('KR1a0047', 'WYG', '015-15a' );" name="015-15a" class="pb">[015-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5891:5914'>　象互體无所不取而聖人之意愈失矣此學易之大</span>
<span class='tline' id='l261' data-llen='5914:5937'>　戒也世之嗜竒好異者徒知左右附㑹而僅得之則</span>
<span class='tline' id='l262' data-llen='5937:5960'>　曰學易者當如是也而何以正直坦夷之說為哉此</span>
<span class='tline' id='l263' data-llen='5960:5983'>　予之所否也王輔嗣曰義苟合順何必坤乃為牛義</span>
<span class='tline' id='l264' data-llen='5983:6006'>　苟應健何必乾乃為馬而或者定馬於乾按文責卦</span>
<span class='tline' id='l265' data-llen='6006:6029'>　有馬无乾則偽說滋蔓難可紀也輔嗣此言不可謂</span>
<span class='tline' id='l266' data-llen='6029:6036'>　不知易也</span>
<span class='tline' id='l267' data-llen='6036:6059'>九四貞吉悔亡藩決不羸壯于大輿之輹象曰藩決不</span>
<span class='tline' id='l268' data-llen='6059:6086'><a onclick="displayPageImage('KR1a0047', 'WYG', '015-15b' );" name="015-15b" class="pb">[015-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6086:6092'>羸尚徃也</span>
<span class='tline' id='l270' data-llen='6092:6115'>　大壯之卦德曰大壯利貞謂以陽居隂其在此時不</span>
<span class='tline' id='l271' data-llen='6115:6138'>　用其壯故得謂之正也於正既吉則於悔斯亡矣四</span>
<span class='tline' id='l272' data-llen='6138:6161'>　之所謂悔者以其不得如九二之中故也故必於貞</span>
<span class='tline' id='l273' data-llen='6161:6184'>　既吉則不中之悔可得而亡之矣六五以隂虚居前</span>
<span class='tline' id='l274' data-llen='6184:6207'>　藩決之象也藩限既決則陽道尚徃而无阻礙之傷</span>
<span class='tline' id='l275' data-llen='6207:6230'>　矣故曰藩決不羸四不取羝羊之象而但曰藩決不</span>
<span class='tline' id='l276' data-llen='6230:6253'>　羸云者四居隂處謙非九三用壯之比故也此所謂</span>
<span class='tline' id='l277' data-llen='6253:6280'><a onclick="displayPageImage('KR1a0047', 'WYG', '015-16a' );" name="015-16a" class="pb">[015-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6280:6303'>　以正為壯者也夫四震動之主也而當四陽上進之</span>
<span class='tline' id='l279' data-llen='6303:6326'>　時以正為壯前无所礙故有壯于大輿之輹之象輿</span>
<span class='tline' id='l280' data-llen='6326:6349'>　善載而能行之具也輿大而輹壯前无所礙當陽長</span>
<span class='tline' id='l281' data-llen='6349:6372'>　之時故曰尚徃也四謙虚之位善載者也故為大輿</span>
<span class='tline' id='l282' data-llen='6372:6395'>　乾以三陽居下輔上而能行者也故其輹壯此所以</span>
<span class='tline' id='l283' data-llen='6395:6418'>　尚徃也夫在事有是理則貞吉悔亡是也在時有是</span>
<span class='tline' id='l284' data-llen='6418:6441'>　勢則藩決不羸是也在我有是器則壯于大輿之輹</span>
<span class='tline' id='l285' data-llen='6441:6464'>　是也由是理乗是勢而用是器此君子之道所以獨</span>
<span class='tline' id='l286' data-llen='6464:6491'><a onclick="displayPageImage('KR1a0047', 'WYG', '015-16b' );" name="015-16b" class="pb">[015-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6491:6499'>　盛於此時也</span>
<span class='tline' id='l288' data-llen='6499:6519'>六五喪羊于易无悔象曰喪羊于易位不當也</span>
<span class='tline' id='l289' data-llen='6519:6542'>　程曰羊羣行而喜觸以象諸陽並進五以柔居上若</span>
<span class='tline' id='l290' data-llen='6542:6565'>　以力制則難勝而有悔惟和易以待之則羣陽无所</span>
<span class='tline' id='l291' data-llen='6565:6588'>　用其剛是喪其壯於和易也以言人君治壯之道不</span>
<span class='tline' id='l292' data-llen='6588:6611'>　可以剛也此說似矣然按旅之上九有曰喪牛于易</span>
<span class='tline' id='l293' data-llen='6611:6634'>　凶謂旅人於其平易之時而喪其在已之順德今旅</span>
<span class='tline' id='l294' data-llen='6634:6657'>　以剛亢在上故莫之與也夫上九之牛既於上九取</span>
<span class='tline' id='l295' data-llen='6657:6684'><a onclick="displayPageImage('KR1a0047', 'WYG', '015-17a' );" name="015-17a" class="pb">[015-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6684:6707'>　義而无與於他爻則六五之羊亦不當於羣陽取義</span>
<span class='tline' id='l297' data-llen='6707:6730'>　也審矣又況九四方當尚徃之時而有大輿壯輹之</span>
<span class='tline' id='l298' data-llen='6730:6753'>　象五君也決其藩籬以來之不暇豈容阻遏其上進</span>
<span class='tline' id='l299' data-llen='6753:6776'>　之勢乎果有此心則失人君進善納賢之道矣大抵</span>
<span class='tline' id='l300' data-llen='6776:6799'>　羊剛很之物也五君位也而以六居之則於其平易</span>
<span class='tline' id='l301' data-llen='6799:6822'>　之時務喪去其自已剛壯之勢而不用惟以謙虚无</span>
<span class='tline' id='l302' data-llen='6822:6845'>　我自處使下之羣陽由已以上進而略无阻礙之勢</span>
<span class='tline' id='l303' data-llen='6845:6868'>　此九四所以有藩決之象者盖指六五之謙虚而云</span>
<span class='tline' id='l304' data-llen='6868:6895'><a onclick="displayPageImage('KR1a0047', 'WYG', '015-17b' );" name="015-17b" class="pb">[015-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6895:6918'>　也夫當陽長之時苟以妨賢拒善為心則不能喪其</span>
<span class='tline' id='l306' data-llen='6918:6941'>　在已之剛壯而以謙虚為用也必矣其能无在上之</span>
<span class='tline' id='l307' data-llen='6941:6964'>　悔乎其曰位不當也者正所謂去其剛壯之勢而不</span>
<span class='tline' id='l308' data-llen='6964:6985'>　用也夫惟如是則當陽長之時其能无悔冝矣</span>
<span class='tline' id='l309' data-llen='6985:7008'>上六羝羊觸藩不能退不能遂无攸利艱則吉象曰不</span>
<span class='tline' id='l310' data-llen='7008:7025'>能退不能遂不詳也艱則吉咎不長也</span>
<span class='tline' id='l311' data-llen='7025:7048'>　上六隂柔亦取羝羊為象者居震之極壯之終也夫</span>
<span class='tline' id='l312' data-llen='7048:7071'>　震之極則不能自止壯之終則終於用壯故亦稱羝</span>
<span class='tline' id='l313' data-llen='7071:7098'><a onclick="displayPageImage('KR1a0047', 'WYG', '015-18a' );" name="015-18a" class="pb">[015-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7098:7121'>　羊然上六之藩何所取也曰處隂虚之地旁若无物</span>
<span class='tline' id='l315' data-llen='7121:7144'>　而蹢躅用壯然不能退而自止復不能進而遂意進</span>
<span class='tline' id='l316' data-llen='7144:7167'>　退舉无所利亦若有所限隔而然也故亦設觸藩之</span>
<span class='tline' id='l317' data-llen='7167:7190'>　象焉然羝羊觸藩以其有剛銳之角也今不以角取</span>
<span class='tline' id='l318' data-llen='7190:7213'>　象則是无角也夫无角而務觸藩此上六隂柔而用</span>
<span class='tline' id='l319' data-llen='7213:7236'>　壯之象也以其用壯故曰羝羊以其純隂故不以角</span>
<span class='tline' id='l320' data-llen='7236:7259'>　取象也小人之用壯也亦未必皆有剛壯之才如九</span>
<span class='tline' id='l321' data-llen='7259:7282'>　三然也狂躁妄動不能詳審以自安愚分而至於進</span>
<span class='tline' id='l322' data-llen='7282:7309'><a onclick="displayPageImage('KR1a0047', 'WYG', '015-18b' );" name="015-18b" class="pb">[015-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7309:7332'>　退舉无毫髪之利以自貽厥咎者則大壯上六是也</span>
<span class='tline' id='l324' data-llen='7332:7355'>　中庸曰愚而好自用賤而好自專生乎今之世反乎</span>
<span class='tline' id='l325' data-llen='7355:7378'>　古之道如此者災及其身者也此皆不能詳審之過</span>
<span class='tline' id='l326' data-llen='7378:7401'>　也然易於此又有艱則吉之戒者閔其用心之非而</span>
<span class='tline' id='l327' data-llen='7401:7424'>　開其自省之路也夫不量已之賢愚不度勢之可否</span>
<span class='tline' id='l328' data-llen='7424:7447'>　則於進退之間亦何所利哉如知其非所利也而艱</span>
<span class='tline' id='l329' data-llen='7447:7470'>　畏以自處而戒其妄動之失故易於此又以吉予之</span>
<span class='tline' id='l330' data-llen='7470:7493'>　而曰咎不長也以言若上六之為也本有咎也如知</span>
<span class='tline' id='l331' data-llen='7493:7520'><a onclick="displayPageImage('KR1a0047', 'WYG', '015-19a' );" name="015-19a" class="pb">[015-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7520:7544'>　其非利也而艱畏以自處則其咎可以損去而𫉬吉</span>
<span class='tline' id='l333' data-llen='7544:7561'>　也嗚呼聖人之設心若此其仁矣哉</span>
<span class='tline' id='l334' data-llen='7561:7564'>　</span>
<span class='tline' id='l335' data-llen='7564:7567'>　</span>
<span class='tline' id='l336' data-llen='7567:7570'>　</span>
<span class='tline' id='l337' data-llen='7570:7573'>　</span>
<span class='tline' id='l338' data-llen='7573:7576'>　</span>
<span class='tline' id='l339' data-llen='7576:7579'>　</span>
<span class='tline' id='l340' data-llen='7579:7606'><a onclick="displayPageImage('KR1a0047', 'WYG', '015-19b' );" name="015-19b" class="pb">[015-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7606:7609'>　</span>
<span class='tline' id='l342' data-llen='7609:7612'>　</span>
<span class='tline' id='l343' data-llen='7612:7615'>　</span>
<span class='tline' id='l344' data-llen='7615:7618'>　</span>
<span class='tline' id='l345' data-llen='7618:7621'>　</span>
<span class='tline' id='l346' data-llen='7621:7624'>　</span>
<span class='tline' id='l347' data-llen='7624:7627'>　</span>
<span class='tline' id='l348' data-llen='7627:7637'>　童溪易傳卷十五</span>
</p>
<p>
</p>
  </div>
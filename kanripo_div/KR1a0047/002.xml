<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0047', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:210'>　童溪易傳卷二　　　　　宋　王宗傳　撰</span>
<span class='tline' id='l10' data-llen='210:233'>文言曰元者善之長也亨者嘉之㑹也利者義之和也</span>
<span class='tline' id='l11' data-llen='233:256'>貞者事之幹也君子體仁足以長人嘉㑹足以合禮利</span>
<span class='tline' id='l12' data-llen='256:279'>物足以和義貞固足以幹事君子行此四德者故曰乾</span>
<span class='tline' id='l13' data-llen='279:285'>元亨利貞</span>
<span class='tline' id='l14' data-llen='285:308'>　諸卦有彖有象而乾坤則加以文言易之藴在乾坤</span>
<span class='tline' id='l15' data-llen='308:331'>　故也乾之文言視坤又加詳焉坤效法於乾而乾者</span>
<span class='tline' id='l16' data-llen='331:357'><a onclick="displayPageImage('KR1a0047', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='357:380'>　坤之倡故也四德六爻未易以一彖一象盡之故文</span>
<span class='tline' id='l18' data-llen='380:403'>　言所以言彖象之未言也彖釋元亨利貞有及於萬</span>
<span class='tline' id='l19' data-llen='403:426'>　物以言元亨利貞之在物也文言釋元亨利貞有及</span>
<span class='tline' id='l20' data-llen='426:449'>　於君子以言元亨利貞之在我也以在我言之則元</span>
<span class='tline' id='l21' data-llen='449:472'>　者此性之始也孟子曰性无不善禀受之初萬善咸</span>
<span class='tline' id='l22' data-llen='472:495'>　備夫以萬善之多而咸備於一性之微方其初也雖</span>
<span class='tline' id='l23' data-llen='495:518'>　其菁英未甚發見而生長於方寸之内者已紛紛焉</span>
<span class='tline' id='l24' data-llen='518:541'>　肇其端矣故曰元者善之長也長生長也亨也者此</span>
<span class='tline' id='l25' data-llen='541:567'><a onclick="displayPageImage('KR1a0047', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='567:590'>　性之明也始生之性至此而明則衆美於焉而咸會</span>
<span class='tline' id='l27' data-llen='590:613'>　矣謂菁英發見於此時也故曰亨者嘉之㑹也於元</span>
<span class='tline' id='l28' data-llen='613:636'>　曰善於亨曰嘉始生之性而至於亨則善爲有加故</span>
<span class='tline' id='l29' data-llen='636:659'>　也利者此性之用也利宜也義亦宜也益之象曰君</span>
<span class='tline' id='l30' data-llen='659:682'>　子以見善則遷有過則改而九卦論益亦曰益以興</span>
<span class='tline' id='l31' data-llen='682:705'>　利蓋利於性者无過乎善害於性者莫大於過遷善</span>
<span class='tline' id='l32' data-llen='705:728'>　而改過非善之所宜然乎故曰利者義之和也曰和</span>
<span class='tline' id='l33' data-llen='728:751'>　云者不悖於義之謂也故孟子如此説故曰天下之</span>
<span class='tline' id='l34' data-llen='751:777'><a onclick="displayPageImage('KR1a0047', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='777:800'>　言性也則故而已矣故者以利爲本貞者此性之體</span>
<span class='tline' id='l36' data-llen='800:823'>　也夫性得其正則推而見於事爲之際无適而不正</span>
<span class='tline' id='l37' data-llen='823:846'>　其本在我故也夫元亨利貞其在我者如此孰能推</span>
<span class='tline' id='l38' data-llen='846:869'>　而行之君子也故以君子繼之體仁足以長人則推</span>
<span class='tline' id='l39' data-llen='869:892'>　吾此性之善能仁已而又能仁人也長人者吾知其</span>
<span class='tline' id='l40' data-llen='892:915'>　體仁於己而已初无不仁之舉以害於人而人自長</span>
<span class='tline' id='l41' data-llen='915:938'>　育於吾仁之中故曰足以長人若家至而長之則有</span>
<span class='tline' id='l42' data-llen='938:961'>　不足者矣夫子語顔淵曰一日克已復禮天下歸仁</span>
<span class='tline' id='l43' data-llen='961:987'><a onclick="displayPageImage('KR1a0047', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='987:1010'>　是也嘉會足以合禮則此性之中衆美咸㑹而動容</span>
<span class='tline' id='l45' data-llen='1010:1033'>　周旋之際雖非有意求合於禮自然與禮合矣不然</span>
<span class='tline' id='l46' data-llen='1033:1056'>　則窘束迫促而无容與之態此非盛德者之事而不</span>
<span class='tline' id='l47' data-llen='1056:1079'>　足以合禮矣利物足以和義説者多以義者刻制之</span>
<span class='tline' id='l48' data-llen='1079:1102'>　具非利以和之徒義也此蘇明允之意也竊謂利物</span>
<span class='tline' id='l49' data-llen='1102:1125'>　者順適物理而行之也君子盡吾此性之用順適物</span>
<span class='tline' id='l50' data-llen='1125:1148'>　理則其於已也見善必遷有過必改其於人也遏惡</span>
<span class='tline' id='l51' data-llen='1148:1171'>　揚善以順天之休命如此則與義不悖矣故曰足以</span>
<span class='tline' id='l52' data-llen='1171:1197'><a onclick="displayPageImage('KR1a0047', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1197:1220'>　和義義者時措之宜也貞固足以幹事者夫貞則固</span>
<span class='tline' id='l54' data-llen='1220:1243'>　不貞則不固也固則萬物不能摇物之所以不能我</span>
<span class='tline' id='l55' data-llen='1243:1266'>　摇者以正勝之也在我之性以貞而固萬事膠擾於</span>
<span class='tline' id='l56' data-llen='1266:1289'>　吾前而吾恢恢若運之掌矣所謂能定而後能應也</span>
<span class='tline' id='l57' data-llen='1289:1312'>　故曰足以幹事張横渠曰天下之理得元也㑹而通</span>
<span class='tline' id='l58' data-llen='1312:1335'>　亨也説諸心利也一天下之動貞也夫天之與我以</span>
<span class='tline' id='l59' data-llen='1335:1358'>　此性也惟君子爲能推而行之行此四德則天在我</span>
<span class='tline' id='l60' data-llen='1358:1380'>　矣故終之曰君子行此四德者故曰乾元亨利貞</span>
<span class='tline' id='l61' data-llen='1380:1406'><a onclick="displayPageImage('KR1a0047', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1406:1429'>初九曰濳龍勿用何謂也子曰龍德而隱者也不易乎</span>
<span class='tline' id='l63' data-llen='1429:1452'>世不成乎名遯世无悶不見是而无悶樂則行之憂則</span>
<span class='tline' id='l64' data-llen='1452:1465'>違之確乎其不可㧞濳龍也</span>
<span class='tline' id='l65' data-llen='1465:1488'>　初九之隱也吾非无意於斯世也特其所守以天不</span>
<span class='tline' id='l66' data-llen='1488:1511'>　以人故曰不易乎世謂守其道不隨世而變也吾非</span>
<span class='tline' id='l67' data-llen='1511:1534'>　假隱以媒禄也何恤乎名之成不成故曰不成乎名</span>
<span class='tline' id='l68' data-llen='1534:1557'>　謂晦其行不求聞於時也遯世而无悶窮亦樂也不</span>
<span class='tline' id='l69' data-llen='1557:1580'>　見是而无悶舉世非之不加沮也梁鴻之隱作五噫</span>
<span class='tline' id='l70' data-llen='1580:1606'><a onclick="displayPageImage('KR1a0047', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1606:1629'>　之歌賈誼之遷賦弔湘之文非无悶也无他其所養</span>
<span class='tline' id='l72' data-llen='1629:1652'>　非龍德故也樂則行之見可而動也憂則違之知難</span>
<span class='tline' id='l73' data-llen='1652:1675'>　而避也行違視天故也行違視天而不以人參焉則</span>
<span class='tline' id='l74' data-llen='1675:1698'>　富貴不能淫貧賤不能移威武不能屈故曰確乎其</span>
<span class='tline' id='l75' data-llen='1698:1707'>　不可㧞濳龍也</span>
<span class='tline' id='l76' data-llen='1707:1730'>九二曰見龍在田利見大人何謂也子曰龍德而正中</span>
<span class='tline' id='l77' data-llen='1730:1753'>也庸言之信庸行之謹閑邪存其誠善世而不伐德博</span>
<span class='tline' id='l78' data-llen='1753:1770'>而化易曰見龍在田利見大人君德也</span>
<span class='tline' id='l79' data-llen='1770:1796'><a onclick="displayPageImage('KR1a0047', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1796:1819'>　庸言之信庸行之謹閑邪存其誠善世而不伐德博</span>
<span class='tline' id='l81' data-llen='1819:1842'>　而化此正九二正中之德也昔者夫子嘗有言曰中</span>
<span class='tline' id='l82' data-llen='1842:1865'>　庸之德其至矣乎民鮮久矣九二之於庸言庸行但</span>
<span class='tline' id='l83' data-llen='1865:1888'>　知謹信而止爾積而至於德博而化此中庸之至德</span>
<span class='tline' id='l84' data-llen='1888:1911'>　也原其所以然則亦不忽於細微故也吾嘗論之矣</span>
<span class='tline' id='l85' data-llen='1911:1934'>　正中之德无他事也如日必作夜必息暑必絺寒必</span>
<span class='tline' id='l86' data-llen='1934:1957'>　裘順吾常而已矣吾常之不順則必作意於此作意</span>
<span class='tline' id='l87' data-llen='1957:1980'>　於此則易弃矣非正中之德也邪者誠之賊也邪之</span>
<span class='tline' id='l88' data-llen='1980:2006'><a onclick="displayPageImage('KR1a0047', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2006:2029'>　不閑不能存是誠也誠之不存善世不能不伐也善</span>
<span class='tline' id='l90' data-llen='2029:2052'>　世不能不伐則累於心者未必決去也夫累於心者</span>
<span class='tline' id='l91' data-llen='2052:2075'>　未能決去吾見其小耳何博之云吾見其有所繫矣</span>
<span class='tline' id='l92' data-llen='2075:2098'>　何化之云若夫德博而化則天地之大即吾之德也</span>
<span class='tline' id='l93' data-llen='2098:2121'>　天地之運即吾德之所不窮也原其初則亦自庸言</span>
<span class='tline' id='l94' data-llen='2121:2144'>　庸行中出也中庸曰夫婦之愚可以與知夫婦之不</span>
<span class='tline' id='l95' data-llen='2144:2167'>　肖可以能行所謂庸言庸行也孟子知此説而曰大</span>
<span class='tline' id='l96' data-llen='2167:2190'>　而化之之謂聖其初亦不外於可欲之善有諸已之</span>
<span class='tline' id='l97' data-llen='2190:2216'><a onclick="displayPageImage('KR1a0047', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2216:2239'>　信夫子亦以入則孝出則悌謹而信爲弟子者之職</span>
<span class='tline' id='l99' data-llen='2239:2262'>　業以言舎是則不可與入德矣二與五均大人也宜</span>
<span class='tline' id='l100' data-llen='2262:2285'>　无不同之德在五則德與位稱在二則位不足而德</span>
<span class='tline' id='l101' data-llen='2285:2308'>　有餘也故曰君德也以言雖非君位君之德也顔氏</span>
<span class='tline' id='l102' data-llen='2308:2331'>　子擇乎中庸得一善則服膺拳拳而弗失爲邦之問</span>
<span class='tline' id='l103' data-llen='2331:2346'>　夫子告之以四代事業君德也</span>
<span class='tline' id='l104' data-llen='2346:2369'>九三曰君子終日乾乾夕惕若厲无咎何謂也子曰君</span>
<span class='tline' id='l105' data-llen='2369:2392'>子進德修業忠信所以進德也修辭立其誠所以居業</span>
<span class='tline' id='l106' data-llen='2392:2418'><a onclick="displayPageImage('KR1a0047', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2418:2441'>也知至至之可與幾也知終終之可與存義也是故居</span>
<span class='tline' id='l108' data-llen='2441:2464'>上位而不驕在下位而不憂故乾乾因其時而惕雖危</span>
<span class='tline' id='l109' data-llen='2464:2469'>无咎矣</span>
<span class='tline' id='l110' data-llen='2469:2492'>　君子之於德業未嘗廢進修乾之三與四特曰進德</span>
<span class='tline' id='l111' data-llen='2492:2515'>　修業者處惕或之地尤不可以舎是故也德何由進</span>
<span class='tline' id='l112' data-llen='2515:2538'>　忠信所以進德也傳曰忠德之正也信德之固也旣</span>
<span class='tline' id='l113' data-llen='2538:2561'>　正且固則内有所主而德自此進矣業何由修修辭</span>
<span class='tline' id='l114' data-llen='2561:2584'>　立其誠者所以修業也業修矣故可居夫両言之則</span>
<span class='tline' id='l115' data-llen='2584:2610'><a onclick="displayPageImage('KR1a0047', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2610:2633'>　曰忠信一言之則曰誠而已德與業非二事誠與忠</span>
<span class='tline' id='l117' data-llen='2633:2656'>　信亦非二物也誠在内修辭以立之則形見於外上</span>
<span class='tline' id='l118' data-llen='2656:2679'>　焉足以取信於君下焉足以取信於人君臣之間交</span>
<span class='tline' id='l119' data-llen='2679:2702'>　孚而无疑則大臣之業可得而居有之矣太甲之三</span>
<span class='tline' id='l120' data-llen='2702:2725'>　篇周公之鴟鴞此古之大臣修辭立誠以居業之實</span>
<span class='tline' id='l121' data-llen='2725:2748'>　也知至至之此主進德而言也始焉知德之可至吾</span>
<span class='tline' id='l122' data-llen='2748:2771'>　之進之必欲極其至也非知幾者安能如此故曰可</span>
<span class='tline' id='l123' data-llen='2771:2794'>　與幾也謂其知有可至之理故從而至之也知終終</span>
<span class='tline' id='l124' data-llen='2794:2820'><a onclick="displayPageImage('KR1a0047', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2820:2843'>　之此主居業而言也終焉知業之可終吾之居之必</span>
<span class='tline' id='l126' data-llen='2843:2866'>　欲保其終也非能守義者安能如此故曰可與存義</span>
<span class='tline' id='l127' data-llen='2866:2889'>　也謂其知有可終之理故從而終之也程河南曰知</span>
<span class='tline' id='l128' data-llen='2889:2912'>　至至之致知也所謂始條理者智之事也知終終之</span>
<span class='tline' id='l129' data-llen='2912:2935'>　力行也所謂終條理者聖之事也此學之終始也三</span>
<span class='tline' id='l130' data-llen='2935:2958'>　在下卦之上故曰在上位猶未離乎下體也故曰在</span>
<span class='tline' id='l131' data-llen='2958:2981'>　下位不驕不憂此學力也學力既至則知處上處下</span>
<span class='tline' id='l132' data-llen='2981:3004'>　之道驕憂兩无而恐懼獨存焉故曰乾乾因其時而</span>
<span class='tline' id='l133' data-llen='3004:3030'><a onclick="displayPageImage('KR1a0047', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3030:3039'>　惕雖危无咎矣</span>
<span class='tline' id='l135' data-llen='3039:3062'>九四曰或躍在淵无咎何謂也子曰上下无常非爲邪</span>
<span class='tline' id='l136' data-llen='3062:3085'>也進退无恒非離羣也君子進德修業欲及時也故无</span>
<span class='tline' id='l137' data-llen='3085:3088'>咎</span>
<span class='tline' id='l138' data-llen='3088:3111'>　九陽也而居上四隂也而居下故曰上下无常九陽</span>
<span class='tline' id='l139' data-llen='3111:3134'>　也而主進四隂也而主退故又曰進退无常夫處人</span>
<span class='tline' id='l140' data-llen='3134:3157'>　臣之位上下宜其有常也今也上下无常則疑於作</span>
<span class='tline' id='l141' data-llen='3157:3180'>　爲回邪矣進退宜其有常也今也進退无常則疑於</span>
<span class='tline' id='l142' data-llen='3180:3206'><a onclick="displayPageImage('KR1a0047', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3206:3229'>　離去羣匹矣然九四之躍雖躍矣而不脱於淵則人</span>
<span class='tline' id='l144' data-llen='3229:3252'>　臣之位分吾未嘗或踰焉以此知其不爲邪不離羣</span>
<span class='tline' id='l145' data-llen='3252:3275'>　也既非爲邪又非離羣何爲是之不寧也亦曰進德</span>
<span class='tline' id='l146' data-llen='3275:3298'>　修業欲及時云爾此所以不遑寧居而有上下進退</span>
<span class='tline' id='l147' data-llen='3298:3321'>　之勞焉程河南曰君子之順時猶影之隨形可離非</span>
<span class='tline' id='l148' data-llen='3321:3343'>　道也恒即常也恒之卦曰恒久也恒常初无異義</span>
<span class='tline' id='l149' data-llen='3343:3366'>九五曰飛龍在天利見大人何謂也子曰同聲相應同</span>
<span class='tline' id='l150' data-llen='3366:3389'>氣相求水流濕火就燥雲從龍風從虎聖人作而萬物</span>
<span class='tline' id='l151' data-llen='3389:3415'><a onclick="displayPageImage('KR1a0047', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3415:3436'>覩本乎天者親上本乎地者親下則各從其類也</span>
<span class='tline' id='l153' data-llen='3436:3459'>　大凡心之同者則誠意交孚而其聲斯同德之同者</span>
<span class='tline' id='l154' data-llen='3459:3482'>　則惟馨發聞而其氣斯同同聲相應同氣相求以言</span>
<span class='tline' id='l155' data-llen='3482:3505'>　二五心德之同也水者隂中之物而其流濕則下與</span>
<span class='tline' id='l156' data-llen='3505:3528'>　隂同火者陽中之物而其就燥則上與陽㑹水流濕</span>
<span class='tline' id='l157' data-llen='3528:3551'>　火就燥凡以致精神之運以言二五之所以同心也</span>
<span class='tline' id='l158' data-llen='3551:3574'>　龍者東方之畜而雲從之則物頼其澤虎者西方之</span>
<span class='tline' id='l159' data-llen='3574:3597'>　獸而風從之則物被其威雲從龍風從虎凡以致仁</span>
<span class='tline' id='l160' data-llen='3597:3623'><a onclick="displayPageImage('KR1a0047', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3623:3646'>　義之化以言二五之所以同德也是故聚精㑹神而</span>
<span class='tline' id='l162' data-llen='3646:3669'>　昭徹四海懷仁附義而生成庻類此聖人作興而萬</span>
<span class='tline' id='l163' data-llen='3669:3692'>　物之所以咸覩歟五天位也而曰飛龍在天此本乎</span>
<span class='tline' id='l164' data-llen='3692:3715'>　天者也二上應五故曰親上二地位也而曰見龍在</span>
<span class='tline' id='l165' data-llen='3715:3738'>　田此本乎地者也五下應二故曰親下文言推廣利</span>
<span class='tline' id='l166' data-llen='3738:3761'>　見大人之義於萬物則言覩於二五則言親親如父</span>
<span class='tline' id='l167' data-llen='3761:3784'>　子如魚水覩則拭目觀瞻而已言各有㫖也夫九五</span>
<span class='tline' id='l168' data-llen='3784:3807'>　大德之君也固欲得大德之臣而任之九二大德之</span>
<span class='tline' id='l169' data-llen='3807:3834'><a onclick="displayPageImage('KR1a0047', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3834:3857'>　臣也必欲得大德之君而事之上與下交相親故曰</span>
<span class='tline' id='l171' data-llen='3857:3880'>　則各從其類也程河南曰五以龍德升尊位人之類</span>
<span class='tline' id='l172' data-llen='3880:3903'>　莫不歸仰況同德乎上應於下下從於上又曰乾之</span>
<span class='tline' id='l173' data-llen='3903:3921'>　二五則聖人既出上下相見共成其事</span>
<span class='tline' id='l174' data-llen='3921:3944'>上九曰亢龍有悔何謂也子曰貴而无位髙而无民賢</span>
<span class='tline' id='l175' data-llen='3944:3960'>人在下位而无輔是以動而有悔也</span>
<span class='tline' id='l176' data-llen='3960:3983'>　生殺予奪之權已擅於五故曰貴而无位謳歌獄訟</span>
<span class='tline' id='l177' data-llen='3983:4006'>　之心已歸於五故曰髙而无民同心同德之佐又已</span>
<span class='tline' id='l178' data-llen='4006:4033'><a onclick="displayPageImage('KR1a0047', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4033:4056'>　應於五故曰賢人在下位而无輔經曰聖人大寳曰</span>
<span class='tline' id='l180' data-llen='4056:4079'>　位位可无乎書曰后非民罔以辟四方民可无乎又</span>
<span class='tline' id='l181' data-llen='4079:4102'>　曰后非賢不乂輔可无乎无此三者有悔必矣其曰</span>
<span class='tline' id='l182' data-llen='4102:4120'>　是以動而有悔也以言无動而非悔也</span>
<span class='tline' id='l183' data-llen='4120:4143'>濳龍勿用下也見龍在田時舎也終日乾乾行事也或</span>
<span class='tline' id='l184' data-llen='4143:4166'>躍在淵自試也飛龍在天上治也亢龍有悔窮之災也</span>
<span class='tline' id='l185' data-llen='4166:4189'>乾元用九天下治也濳龍勿用陽氣濳藏見龍在田天</span>
<span class='tline' id='l186' data-llen='4189:4212'>下文明終日乾乾與時偕行或躍在淵乾道乃革飛龍</span>
<span class='tline' id='l187' data-llen='4212:4239'><a onclick="displayPageImage('KR1a0047', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4239:4262'>在天乃位乎天德亢龍有悔與時偕極乾元用九乃見</span>
<span class='tline' id='l189' data-llen='4262:4270'>天則<span class='krp-note'>闕/</span></span>
<span class='tline' id='l190' data-llen='4270:4297'><a onclick="displayPageImage('KR1a0047', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l192' data-llen='4299:4326'><a onclick="displayPageImage('KR1a0047', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span>
<span class='tline' id='l193' data-llen='4326:4329'>　</span>
<span class='tline' id='l194' data-llen='4329:4347'>　而聖人之大寳亦曰位互文以見義也</span>
<span class='tline' id='l195' data-llen='4347:4370'>乾元者始而亨者也利貞者性情也乾始能以美利利</span>
<span class='tline' id='l196' data-llen='4370:4393'>天下不言所利大矣哉大哉乾乎剛健中正純粹精也</span>
<span class='tline' id='l197' data-llen='4393:4416'>六爻發揮旁通情也時乘六龍以御天也雲行雨施天</span>
<span class='tline' id='l198' data-llen='4416:4421'>下平也</span>
<span class='tline' id='l199' data-llen='4421:4444'>　文言之於四德也首章以人分而釋之此章以天道</span>
<span class='tline' id='l200' data-llen='4444:4467'>　合而論之其分也以言其先後之有序其合也以言</span>
<span class='tline' id='l201' data-llen='4467:4494'><a onclick="displayPageImage('KR1a0047', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span>
<span class='tline' id='l202' data-llen='4494:4517'>　其功用之不分各有所指也乾元者始而亨者也謂</span>
<span class='tline' id='l203' data-llen='4517:4540'>　始物者乾元也而亨物者亦乾元也萬物自有始之</span>
<span class='tline' id='l204' data-llen='4540:4563'>　後其所以日長月化形遷如流者孰使之然歟乾元</span>
<span class='tline' id='l205' data-llen='4563:4586'>　實爲之也人知始物元也而不知亨物亦乾元也故</span>
<span class='tline' id='l206' data-llen='4586:4609'>　以始而亨一歸之於乾元此有以見元與亨功用之</span>
<span class='tline' id='l207' data-llen='4609:4632'>　不分也利貞者性情也謂利得其正則情无非性矣</span>
<span class='tline' id='l208' data-llen='4632:4655'>　程河南曰亭毒化育皆利也不有其功常久而不已</span>
<span class='tline' id='l209' data-llen='4655:4678'>　者皆貞也夫動而生物者乾之情也所謂亭毒化育</span>
<span class='tline' id='l210' data-llen='4678:4705'><a onclick="displayPageImage('KR1a0047', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span>
<span class='tline' id='l211' data-llen='4705:4728'>　之利也正而不變者乾之性也所謂不有其功常久</span>
<span class='tline' id='l212' data-llen='4728:4751'>　而不已之貞也利萬物也以貞則是性其情也王輔</span>
<span class='tline' id='l213' data-llen='4751:4774'>　嗣曰不性其情何以久行其正故曰利貞者性情也</span>
<span class='tline' id='l214' data-llen='4774:4797'>　此有以見利與貞功用之不分也夫利物而得其正</span>
<span class='tline' id='l215' data-llen='4797:4820'>　者又誰歟亦乾无也故於利貞者性情也之後又繼</span>
<span class='tline' id='l216' data-llen='4820:4843'>　之以乾始能以美利利天下不言所利大矣哉乾始</span>
<span class='tline' id='l217' data-llen='4843:4866'>　元也美利亨也亨者嘉之㑹美亦嘉故也利天下利</span>
<span class='tline' id='l218' data-llen='4866:4889'>　也不言所利貞也所謂不有其功常久而不已者也</span>
<span class='tline' id='l219' data-llen='4889:4916'><a onclick="displayPageImage('KR1a0047', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span>
<span class='tline' id='l220' data-llen='4916:4939'>　故賛之曰大矣哉大亦元也此又有以見元亨利貞</span>
<span class='tline' id='l221' data-llen='4939:4962'>　功用之不分也自大哉乾乎以下又廣言四德之餘</span>
<span class='tline' id='l222' data-llen='4962:4985'>　㫖以明乾之所以大故又先賛之曰大哉乾乎乾惟</span>
<span class='tline' id='l223' data-llen='4985:5008'>　大哉故剛健中正純粹精也不可以一德名也六爻</span>
<span class='tline' id='l224' data-llen='5008:5031'>　發揮旁通情也不可以一義求也時乗六龍以御天</span>
<span class='tline' id='l225' data-llen='5031:5054'>　也不可以一用盡也雲行雨施天下平也不可以一</span>
<span class='tline' id='l226' data-llen='5054:5077'>　方拘也夫剛乾之體也健乾之用也剛故不變健故</span>
<span class='tline' id='l227' data-llen='5077:5100'>　不息一氣之運動无非時中也自然之天理无不順</span>
<span class='tline' id='l228' data-llen='5100:5127'><a onclick="displayPageImage('KR1a0047', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span>
<span class='tline' id='l229' data-llen='5127:5150'>　正也所謂純者專一而不雜也可以卦畫見之夫八</span>
<span class='tline' id='l230' data-llen='5150:5173'>　卦皆純也奚獨乾歟曰六子隂陽雜也而坤又嫌於</span>
<span class='tline' id='l231' data-llen='5173:5196'>　无陽也故稱龍焉則所謂純一不雜者莫乾若也乾</span>
<span class='tline' id='l232' data-llen='5196:5219'>　有是純一不雜之德故禀之於已則爲粹貸之於物</span>
<span class='tline' id='l233' data-llen='5219:5242'>　則爲精剛不干時乾之粹也精氣爲物乾之精也揚</span>
<span class='tline' id='l234' data-llen='5242:5265'>　子雲曰天精天粹萬物作類是也乾之德如此其不</span>
<span class='tline' id='l235' data-llen='5265:5288'>　一也故悉而數之曰剛健中正純粹精也乾有不一</span>
<span class='tline' id='l236' data-llen='5288:5311'>　之德六爻自初至上其所以發而揮之者果何事歟</span>
<span class='tline' id='l237' data-llen='5311:5338'><a onclick="displayPageImage('KR1a0047', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span>
<span class='tline' id='l238' data-llen='5338:5361'>　亦曰不外乎是德云爾是德也發而揮之於六爻之</span>
<span class='tline' id='l239' data-llen='5361:5384'>　閒故初之勿用則養其剛三之乾乾則行其健二五</span>
<span class='tline' id='l240' data-llen='5384:5407'>　中也而三與四之重剛又警其不中三五正也而上</span>
<span class='tline' id='l241' data-llen='5407:5430'>　之有悔又欲其不失正乾元用九則其純也天德不</span>
<span class='tline' id='l242' data-llen='5430:5453'>　可爲首則其粹也以至萬物資始於乾元則其精也</span>
<span class='tline' id='l243' data-llen='5453:5476'>　乾之難見之情无所不通如此然則乾之情其所以</span>
<span class='tline' id='l244' data-llen='5476:5499'>　旁而通之者即乾之六爻也其所以發而揮之者又</span>
<span class='tline' id='l245' data-llen='5499:5522'>　即乾之不一之德也豈有他哉故既言乾之德而繼</span>
<span class='tline' id='l246' data-llen='5522:5549'><a onclick="displayPageImage('KR1a0047', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span>
<span class='tline' id='l247' data-llen='5549:5572'>　之以六爻發揮旁通情也六爻既以發揮則知時潛</span>
<span class='tline' id='l248' data-llen='5572:5595'>　時見時躍時飛與夫時行時極各乗其時而不紊乗</span>
<span class='tline' id='l249' data-llen='5595:5618'>　此六爻之時以當天運此乾元用九所以乃見天則</span>
<span class='tline' id='l250' data-llen='5618:5641'>　也故又繼之以時乗六龍以御天也六氣順序則乾</span>
<span class='tline' id='l251' data-llen='5641:5664'>　之功用慱矣故以雲行雨施天下平也終焉雲行雨</span>
<span class='tline' id='l252' data-llen='5664:5687'>　施天之澤也而所以爲雲爲雨者乾元之餘用也夫</span>
<span class='tline' id='l253' data-llen='5687:5710'>　乾元之大也爲萬物之所資始則雲行雨施而天下</span>
<span class='tline' id='l254' data-llen='5710:5733'>　均被其澤者乃其餘事耳故曰雲行雨施天下平也</span>
<span class='tline' id='l255' data-llen='5733:5760'><a onclick="displayPageImage('KR1a0047', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span>
<span class='tline' id='l256' data-llen='5760:5783'>　乾之德不可以一德名乾之用不可以一用盡乾之</span>
<span class='tline' id='l257' data-llen='5783:5806'>　爻不可以一義求乾之澤不可以一方拘其曰大哉</span>
<span class='tline' id='l258' data-llen='5806:5816'>　乾乎信乎其大也</span>
<span class='tline' id='l259' data-llen='5816:5839'>君子以成德爲行日可見之行也潛之爲言也隱而未</span>
<span class='tline' id='l260' data-llen='5839:5853'>見行而未成是以君子弗用也</span>
<span class='tline' id='l261' data-llen='5853:5876'>　行之於德如影之隨形不可以強无之也特因其所</span>
<span class='tline' id='l262' data-llen='5876:5899'>　處如何耳時方隱伏則雖有是德而无是行乃若出</span>
<span class='tline' id='l263' data-llen='5899:5922'>　潛離隱則以是德爲是行也猶之植木於幽暗之地</span>
<span class='tline' id='l264' data-llen='5922:5949'><a onclick="displayPageImage('KR1a0047', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span>
<span class='tline' id='l265' data-llen='5949:5972'>　表未始不存而影未始可見何也隱使然也若夫大</span>
<span class='tline' id='l266' data-llen='5972:5995'>　明方中无有欺蔽向之植於幽暗者舉而移之顯明</span>
<span class='tline' id='l267' data-llen='5995:6018'>　之地則表立而影隨矣此君子之道所以不可誣也</span>
<span class='tline' id='l268' data-llen='6018:6041'>　德之在我患未成爾行未成非所慮也德既成則推</span>
<span class='tline' id='l269' data-llen='6041:6064'>　此以爲行乃其餘事爾所謂日可見雖欲俄頃少蔽</span>
<span class='tline' id='l270' data-llen='6064:6087'>　之不可得也初云龍德而隱德非不足也位不足也</span>
<span class='tline' id='l271' data-llen='6087:6110'>　夫君子之心不敢以天之所予我者自私久矣今也</span>
<span class='tline' id='l272' data-llen='6110:6133'>　吾身隱而未見則吾心之所欲施者亦未見其可也</span>
<span class='tline' id='l273' data-llen='6133:6160'><a onclick="displayPageImage('KR1a0047', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span>
<span class='tline' id='l274' data-llen='6160:6183'>　故曰行而未成行而未成則不成乎名矣此時也非</span>
<span class='tline' id='l275' data-llen='6183:6206'>　我志也然則如之何曰與其有千時之愆無寧隱居</span>
<span class='tline' id='l276' data-llen='6206:6223'>　以求其志也故曰是以君子弗用也</span>
<span class='tline' id='l277' data-llen='6223:6246'>君子學以聚之問以辨之寛以居之仁以行之易曰見</span>
<span class='tline' id='l278' data-llen='6246:6258'>龍在田利見大人君德也</span>
<span class='tline' id='l279' data-llen='6258:6281'>　君子得之於天者與人同也所以輔其天與人異也</span>
<span class='tline' id='l280' data-llen='6281:6304'>　既有以得於天而无以輔其天弃天也學問之道无</span>
<span class='tline' id='l281' data-llen='6304:6327'>　他輔吾之天也吾之天既有餘地則寛居仁行何徃</span>
<span class='tline' id='l282' data-llen='6327:6354'><a onclick="displayPageImage('KR1a0047', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span>
<span class='tline' id='l283' data-llen='6354:6377'>　而不暇所謂君德如此而已子曰吾十有五而志於</span>
<span class='tline' id='l284' data-llen='6377:6400'>　學又曰我非生而知之者好古敏以求之也自夫十</span>
<span class='tline' id='l285' data-llen='6400:6423'>　有五以徃良知良能之外何事非學前言徃行未際</span>
<span class='tline' id='l286' data-llen='6423:6446'>　於耳目艱難險阻未經於履歴此非學不可學以聚</span>
<span class='tline' id='l287' data-llen='6446:6469'>　之則所得富矣所得既富不問以辨之則孰爲得孰</span>
<span class='tline' id='l288' data-llen='6469:6492'>　爲失孰爲是孰爲非則懵然矣故繼之以問辨也學</span>
<span class='tline' id='l289' data-llen='6492:6515'>　聚問辨其德成矣九二出潛離隱則以成德爲行此</span>
<span class='tline' id='l290' data-llen='6515:6538'>　其時也故又繼之以寛居仁行寛以居之涵養是德</span>
<span class='tline' id='l291' data-llen='6538:6565'><a onclick="displayPageImage('KR1a0047', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span>
<span class='tline' id='l292' data-llen='6565:6588'>　於已也仁以行之推行是德於人也君子将以推是</span>
<span class='tline' id='l293' data-llen='6588:6611'>　德於人而在已者无雍容涵養之素則事至而應亦</span>
<span class='tline' id='l294' data-llen='6611:6634'>　有所不給矣故寛以居之所以涵養是德也至於仁</span>
<span class='tline' id='l295' data-llen='6634:6657'>　以行之則德施普矣前章言庸言之信庸行之謹學</span>
<span class='tline' id='l296' data-llen='6657:6680'>　問之力也閑邪存其誠善世而不伐德博而化涵養</span>
<span class='tline' id='l297' data-llen='6680:6703'>　之功也二之見龍在田而生養之利无不被非由學</span>
<span class='tline' id='l298' data-llen='6703:6715'>　問先自涵養何以至此</span>
<span class='tline' id='l299' data-llen='6715:6738'>九三重剛而不中上不在天下不在田故乾乾因其時</span>
<span class='tline' id='l300' data-llen='6738:6765'><a onclick="displayPageImage('KR1a0047', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span>
<span class='tline' id='l301' data-llen='6765:6788'>而惕雖危无咎矣九四重剛而不中上不在天下不在</span>
<span class='tline' id='l302' data-llen='6788:6807'>田中不在人故或之或之者疑之也故无咎</span>
<span class='tline' id='l303' data-llen='6807:6830'>　子曰過猶不及以言過與不及皆非中也九三重剛</span>
<span class='tline' id='l304' data-llen='6830:6853'>　而不中過乎中也下乗九二初九之剛故曰重剛而</span>
<span class='tline' id='l305' data-llen='6853:6876'>　不中九四重剛而不中不及乎中也上乗九五上九</span>
<span class='tline' id='l306' data-llen='6876:6899'>　之剛故亦曰重剛而不中易以中爲貴以不中爲戒</span>
<span class='tline' id='l307' data-llen='6899:6922'>　故三與四均致意於此上不在天謂非五也下不在</span>
<span class='tline' id='l308' data-llen='6922:6945'>　田謂非二也而四處人物之表近君之地謂之中不</span>
<span class='tline' id='l309' data-llen='6945:6972'><a onclick="displayPageImage('KR1a0047', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span>
<span class='tline' id='l310' data-llen='6972:6995'>　在人又不得爲九三也三既惕矣四烏得而不或邪</span>
<span class='tline' id='l311' data-llen='6995:7018'>　昔魏徵謂王仲淹曰聖人有憂乎曰天下皆憂吾獨</span>
<span class='tline' id='l312' data-llen='7018:7041'>　得不憂問疑曰天下皆疑吾獨得不疑若三之愓則</span>
<span class='tline' id='l313' data-llen='7041:7064'>　不得不憂矣四之或則不得不疑矣經曰作易者其</span>
<span class='tline' id='l314' data-llen='7064:7087'>　有憂患乎是故其辭危乾之九三九四是也三與四</span>
<span class='tline' id='l315' data-llen='7087:7110'>　處危疑之地故其辭亦危何危乎當是時也上有堯</span>
<span class='tline' id='l316' data-llen='7110:7133'>　舜則揖遜之事興上有桀紂則湯武之變成詎勝言</span>
<span class='tline' id='l317' data-llen='7133:7156'>　哉故居此地者皆當因時進德修業而勿忘惕或之</span>
<span class='tline' id='l318' data-llen='7156:7183'><a onclick="displayPageImage('KR1a0047', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span>
<span class='tline' id='l319' data-llen='7183:7195'>　念夫然後得俱免无咎</span>
<span class='tline' id='l320' data-llen='7195:7218'>夫大人者與天地合其德與日月合其明與四時合其</span>
<span class='tline' id='l321' data-llen='7218:7241'>序與鬼神合其吉凶先天而天弗違後天而奉天時天</span>
<span class='tline' id='l322' data-llen='7241:7256'>且不違而況於人乎況於鬼神乎</span>
<span class='tline' id='l323' data-llen='7256:7279'>　至理无乎不在在天地則爲覆載之德在日月則爲</span>
<span class='tline' id='l324' data-llen='7279:7302'>　晝夜之明在四時則爲寒暑之序在鬼神則爲禍盈</span>
<span class='tline' id='l325' data-llen='7302:7325'>　福謙之吉凶均一理也一理所在以心契之故无徃</span>
<span class='tline' id='l326' data-llen='7325:7348'>　而不合无徃而不合則大矣故天地以无私爲德日</span>
<span class='tline' id='l327' data-llen='7348:7375'><a onclick="displayPageImage('KR1a0047', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span>
<span class='tline' id='l328' data-llen='7375:7398'>　月以无私爲明四時以无私爲序鬼神以无私爲吉</span>
<span class='tline' id='l329' data-llen='7398:7421'>　凶而大人則以无私爲心以此无私合彼无私宜其</span>
<span class='tline' id='l330' data-llen='7421:7444'>　大也夫至理純乎天而已矣故天全是理爲造化之</span>
<span class='tline' id='l331' data-llen='7444:7467'>　主地配天也日月四時鬼神皆分任其造化之職者</span>
<span class='tline' id='l332' data-llen='7467:7490'>　也大人全盡是理則亦天而已矣故先天而天弗違</span>
<span class='tline' id='l333' data-llen='7490:7513'>　大人即天也後天而奉天時天即大人也吾不知其</span>
<span class='tline' id='l334' data-llen='7513:7536'>　分焉雖然後天而奉天時猶有天在也先天而天弗</span>
<span class='tline' id='l335' data-llen='7536:7559'>　違則大人之外无别有天矣故終之曰天且弗違而</span>
<span class='tline' id='l336' data-llen='7559:7586'><a onclick="displayPageImage('KR1a0047', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span>
<span class='tline' id='l337' data-llen='7586:7609'>　況於人乎況於鬼神乎言人與鬼神相與晦明於大</span>
<span class='tline' id='l338' data-llen='7609:7632'>　人之天之中而不自知也夫始於无所不合終於无</span>
<span class='tline' id='l339' data-llen='7632:7647'>　所弗違所謂大人造化也以此</span>
<span class='tline' id='l340' data-llen='7647:7670'>亢之爲言也知進而不知退知存而不知亡知得而不</span>
<span class='tline' id='l341' data-llen='7670:7693'>知喪其唯聖人乎知進退存亡而不失其正者其唯聖</span>
<span class='tline' id='l342' data-llen='7693:7697'>人乎</span>
<span class='tline' id='l343' data-llen='7697:7720'>　无危不平无易不傾易之理也故有進必有退有存</span>
<span class='tline' id='l344' data-llen='7720:7743'>　必有亡有得必有喪知其一不知其二過矣此上九</span>
<span class='tline' id='l345' data-llen='7743:7770'><a onclick="displayPageImage('KR1a0047', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span>
<span class='tline' id='l346' data-llen='7770:7793'>　之所以亢也其唯聖人乎知進退存亡而不失其正</span>
<span class='tline' id='l347' data-llen='7793:7816'>　者其唯聖人乎此廣言六爻用九之道以終文言一</span>
<span class='tline' id='l348' data-llen='7816:7839'>　篇之意乾之六爻皆聖人也故知進退存亡而不失</span>
<span class='tline' id='l349' data-llen='7839:7862'>　其正如初之潛則知以退爲正也二之見則知以進</span>
<span class='tline' id='l350' data-llen='7862:7885'>　爲正也四之進退无常則知進而又知退矣三之在</span>
<span class='tline' id='l351' data-llen='7885:7908'>　上不驕在下不憂則知存而又知亡矣五之下見二</span>
<span class='tline' id='l352' data-llen='7908:7931'>　則知退托以求助而不敢保其存也凡此皆不失其</span>
<span class='tline' id='l353' data-llen='7931:7954'>　正也上九亦聖人也宜无失正之舉容有不知乎此</span>
<span class='tline' id='l354' data-llen='7954:7981'><a onclick="displayPageImage('KR1a0047', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span>
<span class='tline' id='l355' data-llen='7981:8004'>　而至於亢者易之示戒深矣夫自亢言之則有進有</span>
<span class='tline' id='l356' data-llen='8004:8027'>　退有存有亡有得有喪自聖人言之則雖有進退存</span>
<span class='tline' id='l357' data-llen='8027:8050'>　亡而實无得喪於其閒也何也謂其因時順天而吾</span>
<span class='tline' id='l358' data-llen='8050:8073'>　无容心故也故言知進退存亡而不及於得喪焉終</span>
<span class='tline' id='l359' data-llen='8073:8096'>　始兩言其唯聖人乎深嘆上九之不失其正也夫不</span>
<span class='tline' id='l360' data-llen='8096:8106'>　失正則不失聖矣</span>
<span class='tline' id='l361' data-llen='8106:8109'>　</span>
<span class='tline' id='l362' data-llen='8109:8112'>　</span>
<span class='tline' id='l363' data-llen='8112:8139'><a onclick="displayPageImage('KR1a0047', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span>
<span class='tline' id='l364' data-llen='8139:8142'>　</span>
<span class='tline' id='l365' data-llen='8142:8145'>　</span>
<span class='tline' id='l366' data-llen='8145:8148'>　</span>
<span class='tline' id='l367' data-llen='8148:8151'>　</span>
<span class='tline' id='l368' data-llen='8151:8154'>　</span>
<span class='tline' id='l369' data-llen='8154:8157'>　</span>
<span class='tline' id='l370' data-llen='8157:8160'>　</span>
<span class='tline' id='l371' data-llen='8160:8169'>　童溪易傳卷二</span>
</p>
<p>
</p>
  </div>
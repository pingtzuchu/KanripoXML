<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0087', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:209'>　周易圖説卷下　　　　元　錢義方　撰</span>
<span class='tline' id='l10' data-llen='209:244'>後天演義圖凡二十<span class='krp-note'>謂後之聖人因已成之易推演出/其義頗有改動作為者</span></span>
<span class='tline' id='l11' data-llen='244:270'><a onclick="displayPageImage('KR1a0087', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l13' data-llen='272:298'><a onclick="displayPageImage('KR1a0087', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span>
<span class='tline' id='l14' data-llen='298:301'>　</span>
<span class='tline' id='l15' data-llen='301:304'>　</span>
<span class='tline' id='l16' data-llen='304:307'>　</span>
<span class='tline' id='l17' data-llen='307:310'>　</span>
<span class='tline' id='l18' data-llen='310:313'>　</span>
<span class='tline' id='l19' data-llen='313:316'>　</span>
<span class='tline' id='l20' data-llen='316:319'>　</span>
<span class='tline' id='l21' data-llen='319:322'>　</span>
<span class='tline' id='l22' data-llen='322:348'><a onclick="displayPageImage('KR1a0087', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span>
<span class='tline' id='l23' data-llen='348:371'>序卦傳曰有天地然後萬物生焉盈天地之間者唯萬</span>
<span class='tline' id='l24' data-llen='371:394'>物故受之以屯屯者盈也屯者物之始生也物生必蒙</span>
<span class='tline' id='l25' data-llen='394:417'>故受之以蒙蒙者蒙也物之穉也物穉不可不養也故</span>
<span class='tline' id='l26' data-llen='417:440'>受之以需需者飲食之道也飲食必有訟故受之以訟</span>
<span class='tline' id='l27' data-llen='440:463'>訟必有衆起故受之以師師者衆也衆必有所比故受</span>
<span class='tline' id='l28' data-llen='463:486'>之以比比者比也比必有所畜故受之以小畜物畜然</span>
<span class='tline' id='l29' data-llen='486:509'>後有禮故受之以履履而泰然後安故受之以泰泰者</span>
<span class='tline' id='l30' data-llen='509:532'>通也物不可以終通故受之以否物不可以終否故受</span>
<span class='tline' id='l31' data-llen='532:558'><a onclick="displayPageImage('KR1a0087', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span>
<span class='tline' id='l32' data-llen='558:581'>之以同人與人同者物必歸焉故受之以大有有大者</span>
<span class='tline' id='l33' data-llen='581:604'>不可以盈故受之以謙有大而能謙必豫故受之以豫</span>
<span class='tline' id='l34' data-llen='604:627'>豫必有隨故受之以隨以喜隨人者必有事故受之以</span>
<span class='tline' id='l35' data-llen='627:650'>蠱蠱者事也有事而後可大故受之以臨臨者大也物</span>
<span class='tline' id='l36' data-llen='650:673'>大然後可觀故受之以觀可觀而後有所合故受之以</span>
<span class='tline' id='l37' data-llen='673:696'>噬嗑嗑者合也物不可以苟合而已故受之以賁賁者</span>
<span class='tline' id='l38' data-llen='696:719'>飾也致飾然後亨則盡矣故受之以剥剥者剥也物不</span>
<span class='tline' id='l39' data-llen='719:742'>可以終盡剥窮上反下故受之以復復則不妄矣故受</span>
<span class='tline' id='l40' data-llen='742:768'><a onclick="displayPageImage('KR1a0087', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span>
<span class='tline' id='l41' data-llen='768:791'>之以无妄有无妄然後可畜故受之以大畜物畜然後</span>
<span class='tline' id='l42' data-llen='791:814'>可養故受之以頥頥者養也不養則不可動故受之以</span>
<span class='tline' id='l43' data-llen='814:837'>大過物不可以終過故受之以坎坎者陷也陷必有所</span>
<span class='tline' id='l44' data-llen='837:849'>麗故受之以離離者麗也</span>
<span class='tline' id='l45' data-llen='849:856'>　　右上篇</span>
<span class='tline' id='l46' data-llen='856:879'>有天地然後有萬物有萬物然後有男女有男女然後</span>
<span class='tline' id='l47' data-llen='879:902'>有夫婦有夫婦然後有父子有父子然後有君臣有君</span>
<span class='tline' id='l48' data-llen='902:925'>臣然後有上下有上下然後禮義有所錯夫婦之道不</span>
<span class='tline' id='l49' data-llen='925:951'><a onclick="displayPageImage('KR1a0087', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span>
<span class='tline' id='l50' data-llen='951:974'>可以不久也故受之以恒恒者久也物不可以久居其</span>
<span class='tline' id='l51' data-llen='974:997'>所故受之以遯遯者退也物不可以終遯故受之以大</span>
<span class='tline' id='l52' data-llen='997:1020'>壯物不可以終壯故受之以晉晉者進也進必有所傷</span>
<span class='tline' id='l53' data-llen='1020:1043'>故受之以明夷夷者傷也傷於外者必反於家故受之</span>
<span class='tline' id='l54' data-llen='1043:1066'>以家人家道窮必乖故受之以睽睽者乖也乖必有難</span>
<span class='tline' id='l55' data-llen='1066:1089'>故受之以蹇蹇者難也物不可以終難故受之以解解</span>
<span class='tline' id='l56' data-llen='1089:1112'>者緩也緩必有所失故受之以損損而不已必益故受</span>
<span class='tline' id='l57' data-llen='1112:1135'>之以益益而不已必決故受之以夬夬者決也決必有</span>
<span class='tline' id='l58' data-llen='1135:1161'><a onclick="displayPageImage('KR1a0087', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span>
<span class='tline' id='l59' data-llen='1161:1185'>所遇故受之以姤姤者遇也物相遇而後聚故受之以萃</span>
<span class='tline' id='l60' data-llen='1185:1208'>萃者聚也聚而上者謂之升故受之以升升而不已必</span>
<span class='tline' id='l61' data-llen='1208:1231'>困故受之以困困乎上者必反下故受之以井井道不</span>
<span class='tline' id='l62' data-llen='1231:1254'>可不革故受之以革革物者莫若鼎故受之以鼎主器</span>
<span class='tline' id='l63' data-llen='1254:1277'>者莫若長子故受之以震震者動也物不可以終動止</span>
<span class='tline' id='l64' data-llen='1277:1300'>之故受之以艮艮者止也物不可以終止故受之以漸</span>
<span class='tline' id='l65' data-llen='1300:1323'>漸者進也進必有所歸故受之以歸妹得其所歸者必</span>
<span class='tline' id='l66' data-llen='1323:1346'>大故受之以豐豐者大也窮大者必失其居故受之以</span>
<span class='tline' id='l67' data-llen='1346:1372'><a onclick="displayPageImage('KR1a0087', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span>
<span class='tline' id='l68' data-llen='1372:1395'>旅旅而无所容故受之以巽巽者入也入而後説之故</span>
<span class='tline' id='l69' data-llen='1395:1418'>受之以兑兌者説也説而後散之故受之以渙渙者離</span>
<span class='tline' id='l70' data-llen='1418:1441'>也物不可以終離故受之以節節而信之故受之以中</span>
<span class='tline' id='l71' data-llen='1441:1464'>孚有其信者必行之故受之以小過有過物者必濟故</span>
<span class='tline' id='l72' data-llen='1464:1484'>受之以既濟物不可窮也故受之以未濟終焉</span>
<span class='tline' id='l73' data-llen='1484:1491'>　　右下篇</span>
<span class='tline' id='l74' data-llen='1491:1514'>　愚按繫辭言易之興也其於中古乎作易者其有憂</span>
<span class='tline' id='l75' data-llen='1514:1537'>　患乎而繼以履謙復恒損益困井巽之九卦皆循序</span>
<span class='tline' id='l76' data-llen='1537:1563'><a onclick="displayPageImage('KR1a0087', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span>
<span class='tline' id='l77' data-llen='1563:1581'>　卦原列之次此又文王之易之一證也</span>
<span class='tline' id='l78' data-llen='1581:1596'>　　以上一圖乃文王推演之義</span>
<span class='tline' id='l79' data-llen='1596:1619'>　右一圖正文王之易所以為後天之學開卷第一義</span>
<span class='tline' id='l80' data-llen='1619:1642'>　者邵子不知本此而乃以意主張説卦所謂帝出乎</span>
<span class='tline' id='l81' data-llen='1642:1658'>　震至成言乎艮者屬之文王過矣</span>
<span class='tline' id='l82' data-llen='1658:1684'><a onclick="displayPageImage('KR1a0087', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l84' data-llen='1686:1712'><a onclick="displayPageImage('KR1a0087', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l86' data-llen='1714:1740'><a onclick="displayPageImage('KR1a0087', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l88' data-llen='1742:1769'><a onclick="displayPageImage('KR1a0087', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l90' data-llen='1771:1798'><a onclick="displayPageImage('KR1a0087', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span>
<span class='tline' id='l91' data-llen='1798:1801'>　</span>
<span class='tline' id='l92' data-llen='1801:1804'>　</span>
<span class='tline' id='l93' data-llen='1804:1807'>　</span>
<span class='tline' id='l94' data-llen='1807:1810'>　</span>
<span class='tline' id='l95' data-llen='1810:1813'>　</span>
<span class='tline' id='l96' data-llen='1813:1816'>　</span>
<span class='tline' id='l97' data-llen='1816:1819'>　</span>
<span class='tline' id='l98' data-llen='1819:1822'>　</span>
<span class='tline' id='l99' data-llen='1822:1849'><a onclick="displayPageImage('KR1a0087', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span>
<span class='tline' id='l100' data-llen='1849:1852'>　</span>
<span class='tline' id='l101' data-llen='1852:1855'>　</span>
<span class='tline' id='l102' data-llen='1855:1858'>　</span>
<span class='tline' id='l103' data-llen='1858:1861'>　</span>
<span class='tline' id='l104' data-llen='1861:1884'>此見於文王周公卦爻之經孔子彖象文言之傳其所</span>
<span class='tline' id='l105' data-llen='1884:1907'>謂象或就八卦取或就六畫成卦全體取或就爻之剛</span>
<span class='tline' id='l106' data-llen='1907:1930'>柔位之隂陽取或以内外乗承應與互體取初无有一</span>
<span class='tline' id='l107' data-llen='1930:1947'>定之則而或者乃槩以分屬八卦謬矣</span>
<span class='tline' id='l108' data-llen='1947:1974'><a onclick="displayPageImage('KR1a0087', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span>
<span class='tline' id='l109' data-llen='1974:1995'>　　以上一圖乃文王周公孔子相繼推演之義</span>
<span class='tline' id='l110' data-llen='1995:2018'>　右所謂象已非伏羲之所謂象矣伏羲之象全无文</span>
<span class='tline' id='l111' data-llen='2018:2041'>　字未有假借比並只本卦中竒偶之畫便是繫辭所</span>
<span class='tline' id='l112' data-llen='2041:2064'>　謂象者像是也今此之象又是向下一節説話也是</span>
<span class='tline' id='l113' data-llen='2064:2081'>　有註脚了後八卦性情圖象圖放此</span>
<span class='tline' id='l114' data-llen='2081:2108'><a onclick="displayPageImage('KR1a0087', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span>
<span class='tline' id='l115' data-llen='2108:2111'>　</span>
<span class='tline' id='l116' data-llen='2111:2114'>　</span>
<span class='tline' id='l117' data-llen='2114:2117'>　</span>
<span class='tline' id='l118' data-llen='2117:2120'>　</span>
<span class='tline' id='l119' data-llen='2120:2123'>　</span>
<span class='tline' id='l120' data-llen='2123:2126'>　</span>
<span class='tline' id='l121' data-llen='2126:2129'>　</span>
<span class='tline' id='l122' data-llen='2129:2132'>　</span>
<span class='tline' id='l123' data-llen='2132:2159'><a onclick="displayPageImage('KR1a0087', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span>
<span class='tline' id='l124' data-llen='2159:2182'>繫辭傳曰易之為書也原始要終以為質也六爻相雜</span>
<span class='tline' id='l125' data-llen='2182:2205'>唯其時物也其初難知其上易知本末也初辭擬之卒</span>
<span class='tline' id='l126' data-llen='2205:2228'>成之終若夫雜物撰徳辯是與非則非其中爻不備朱</span>
<span class='tline' id='l127' data-llen='2228:2251'>子曰先儒解此多以為互體如屯卦震下坎上就中間</span>
<span class='tline' id='l128' data-llen='2251:2274'>四爻觀之自二至四為坤自三至五為艮故曰非其中</span>
<span class='tline' id='l129' data-llen='2274:2297'>爻不備互體漢儒多用之左傳中一處説占得觀卦處</span>
<span class='tline' id='l130' data-llen='2297:2320'>亦舉得分明㸔來此説亦不可廢愚按左傳莊公二十</span>
<span class='tline' id='l131' data-llen='2320:2343'>二年陳侯筮遇觀之否風為天於土上山也杜氏註謂</span>
<span class='tline' id='l132' data-llen='2343:2370'><a onclick="displayPageImage('KR1a0087', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span>
<span class='tline' id='l133' data-llen='2370:2393'>此互體正卦三四五為艮變卦二三四為艮竊謂全易</span>
<span class='tline' id='l134' data-llen='2393:2416'>六十四卦唯乾坤二卦不可互體餘六十二卦皆可互</span>
<span class='tline' id='l135' data-llen='2416:2439'>體此古占法今人少用故今特以觀之否正變二卦發</span>
<span class='tline' id='l136' data-llen='2439:2449'>例而餘可以類推云</span>
<span class='tline' id='l137' data-llen='2449:2472'>　　以上一圖之用不詳自何時始夫包羲之時易雖</span>
<span class='tline' id='l138' data-llen='2472:2495'>　　有占象示而已辭且未有惡有互體互體之用日</span>
<span class='tline' id='l139' data-llen='2495:2518'>　　復趨巧此必周公繫爻以後孔子十翼以前之事</span>
<span class='tline' id='l140' data-llen='2518:2533'>　　故今以附卦爻象圖之後云</span>
<span class='tline' id='l141' data-llen='2533:2560'><a onclick="displayPageImage('KR1a0087', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span>
<span class='tline' id='l142' data-llen='2560:2563'>　</span>
<span class='tline' id='l143' data-llen='2563:2566'>　</span>
<span class='tline' id='l144' data-llen='2566:2569'>　</span>
<span class='tline' id='l145' data-llen='2569:2572'>　</span>
<span class='tline' id='l146' data-llen='2572:2575'>　</span>
<span class='tline' id='l147' data-llen='2575:2578'>　</span>
<span class='tline' id='l148' data-llen='2578:2581'>　</span>
<span class='tline' id='l149' data-llen='2581:2584'>　</span>
<span class='tline' id='l150' data-llen='2584:2611'><a onclick="displayPageImage('KR1a0087', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span>
<span class='tline' id='l151' data-llen='2611:2614'>　</span>
<span class='tline' id='l152' data-llen='2614:2637'>説卦傳曰乾徤也坤順也震動也巽入也坎陷也離麗</span>
<span class='tline' id='l153' data-llen='2637:2660'>也艮止也兑説也朱子曰此言八卦之性情又曰謂之</span>
<span class='tline' id='l154' data-llen='2660:2683'>性者言其性如此又謂之情者言其發用處亦如此又</span>
<span class='tline' id='l155' data-llen='2683:2706'>曰陽在下為震震動也在上為艮艮止也陽在下自動</span>
<span class='tline' id='l156' data-llen='2706:2729'>在上自止又曰陽是動底物事隂是靜底物事凡陽在</span>
<span class='tline' id='l157' data-llen='2729:2752'>下便是震動意思在中便是陷在二隂之中在上則没</span>
<span class='tline' id='l158' data-llen='2752:2775'>去處了只得止隂是柔順底物事在下則巽順隂柔不</span>
<span class='tline' id='l159' data-llen='2775:2798'>能自立須附於陽在中則是附麗之象在上則説盖柔</span>
<span class='tline' id='l160' data-llen='2798:2825'><a onclick="displayPageImage('KR1a0087', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span>
<span class='tline' id='l161' data-llen='2825:2835'>媚之物在上則歡悦</span>
<span class='tline' id='l162' data-llen='2835:2858'>　右雖伏羲本圖然伏羲之易卦畫之外别無文字但</span>
<span class='tline' id='l163' data-llen='2858:2881'>　有文字註釋即是後天推演之説故著于此下象圖</span>
<span class='tline' id='l164' data-llen='2881:2886'>　放此</span>
<span class='tline' id='l165' data-llen='2886:2913'><a onclick="displayPageImage('KR1a0087', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l167' data-llen='2915:2942'><a onclick="displayPageImage('KR1a0087', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l169' data-llen='2944:2971'><a onclick="displayPageImage('KR1a0087', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span>
<span class='tline' id='l170' data-llen='2971:2994'>説卦傳曰天地定位山澤通氣雷風相薄水火不相射</span>
<span class='tline' id='l171' data-llen='2994:3017'>八卦相錯數往者順知來者逆是故易逆數也邵子曰</span>
<span class='tline' id='l172' data-llen='3017:3040'>乾南坤北離東坎西震東北兑東南巽西南艮西北自</span>
<span class='tline' id='l173' data-llen='3040:3063'>震至乾為順自巽至坤為逆於是八卦相交而成六十</span>
<span class='tline' id='l174' data-llen='3063:3086'>四卦又曰乾坤縱而六子横易之本也朱子曰以横圖</span>
<span class='tline' id='l175' data-llen='3086:3109'>觀之有乾一而后有兑二有兑二而后有離三有離三</span>
<span class='tline' id='l176' data-llen='3109:3132'>而后有震四有震四而巽五坎六艮七坤八亦以次而</span>
<span class='tline' id='l177' data-llen='3132:3155'>生焉此易之所以成也而圎圗之左方自震而厯離兑</span>
<span class='tline' id='l178' data-llen='3155:3182'><a onclick="displayPageImage('KR1a0087', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3182:3205'>以至於乾之末皆進而得其已生之卦猶自今日而追</span>
<span class='tline' id='l180' data-llen='3205:3228'>數昨日也故曰數往者順其右方自巽而厯坎艮以至</span>
<span class='tline' id='l181' data-llen='3228:3251'>於坤之末皆進而得其未生之卦猶自今日而逆計来</span>
<span class='tline' id='l182' data-llen='3251:3274'>日也故曰知来者逆然本易之所以成則其先後始終</span>
<span class='tline' id='l183' data-llen='3274:3297'>如横圖及圎圖右方之序而已故曰易逆數也又曰横</span>
<span class='tline' id='l184' data-llen='3297:3320'>圖據見在底畫較自然圎圖便是就中間拗做兩截恁</span>
<span class='tline' id='l185' data-llen='3320:3343'>地轉來底是竒恁地轉去底是偶有些造作不依他元</span>
<span class='tline' id='l186' data-llen='3343:3348'>初畫底</span>
<span class='tline' id='l187' data-llen='3348:3375'><a onclick="displayPageImage('KR1a0087', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3375:3398'>　邵子曰先天學心法也故圗皆自中起萬事萬化生</span>
<span class='tline' id='l189' data-llen='3398:3421'>　於心也又曰圗雖無文吾終日言而未嘗離乎是盖</span>
<span class='tline' id='l190' data-llen='3421:3435'>　天地萬物之理盡在其中矣</span>
<span class='tline' id='l191' data-llen='3435:3458'>　右二圗邵子以為伏羲先天之學以愚觀之恐有未</span>
<span class='tline' id='l192' data-llen='3458:3481'>　然盖乾兑離震四卦及其外三十二卦皆循伏羲畫</span>
<span class='tline' id='l193' data-llen='3481:3504'>　卦本然之次第巽坎艮坤四卦及其外三十二卦皆</span>
<span class='tline' id='l194' data-llen='3504:3527'>　反伏羲元畫之卦序朱子所謂就中間拗做兩截有</span>
<span class='tline' id='l195' data-llen='3527:3550'>　些造作不依他元初畫底是已然左右各三十二卦</span>
<span class='tline' id='l196' data-llen='3550:3577'><a onclick="displayPageImage('KR1a0087', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span>
<span class='tline' id='l197' data-llen='3577:3600'>　隂陽對待截然整齊又如此非吾夫子不能為之也</span>
<span class='tline' id='l198' data-llen='3600:3627'><a onclick="displayPageImage('KR1a0087', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span>
<span class='tline' id='l199' data-llen='3627:3630'>　</span>
<span class='tline' id='l200' data-llen='3630:3633'>　</span>
<span class='tline' id='l201' data-llen='3633:3636'>　</span>
<span class='tline' id='l202' data-llen='3636:3639'>　</span>
<span class='tline' id='l203' data-llen='3639:3642'>　</span>
<span class='tline' id='l204' data-llen='3642:3645'>　</span>
<span class='tline' id='l205' data-llen='3645:3648'>　</span>
<span class='tline' id='l206' data-llen='3648:3651'>　</span>
<span class='tline' id='l207' data-llen='3651:3678'><a onclick="displayPageImage('KR1a0087', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span>
<span class='tline' id='l208' data-llen='3678:3701'>説卦傳曰帝出乎震齊乎巽相見乎離致役乎坤説言</span>
<span class='tline' id='l209' data-llen='3701:3724'>乎兑戰乎乾勞乎坎成言乎艮萬物出乎震震東方也</span>
<span class='tline' id='l210' data-llen='3724:3747'>齊乎巽巽東南也齊也者言萬物之潔齊也離也者明</span>
<span class='tline' id='l211' data-llen='3747:3770'>也萬物皆相見南方之卦也聖人南面而聽天下嚮明</span>
<span class='tline' id='l212' data-llen='3770:3793'>而治盖取諸此也坤也者地也萬物皆致養焉故曰致</span>
<span class='tline' id='l213' data-llen='3793:3816'>役乎坤兑正秋也萬物之所説也故曰説言乎兑戰乎</span>
<span class='tline' id='l214' data-llen='3816:3839'>乾乾西北之卦也言隂陽相薄也坎者水也正北方之</span>
<span class='tline' id='l215' data-llen='3839:3862'>卦也勞卦也萬物之所歸也故曰勞乎坎艮東北之卦</span>
<span class='tline' id='l216' data-llen='3862:3889'><a onclick="displayPageImage('KR1a0087', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span>
<span class='tline' id='l217' data-llen='3889:3909'>也萬物之所成終而所成始也故曰成言乎艮</span>
<span class='tline' id='l218' data-llen='3909:3932'>　邵子曰至哉文王之作易也其得天地之用乎故乾</span>
<span class='tline' id='l219' data-llen='3932:3955'>　坤交而為泰坎離交而為既濟也乾生於子坤生於</span>
<span class='tline' id='l220' data-llen='3955:3978'>　午坎終於寅離終於申以應天之時也置乾於西北</span>
<span class='tline' id='l221' data-llen='3978:4001'>　退坤於西南長子用事而長女代母坎離得位而兑</span>
<span class='tline' id='l222' data-llen='4001:4024'>　艮為偶以應地之方也王者其盡於是矣又曰震兑</span>
<span class='tline' id='l223' data-llen='4024:4047'>　横而六卦縱易之用也朱子曰震東兑西者陽主進</span>
<span class='tline' id='l224' data-llen='4047:4070'>　故以長為先而位乎左隂主退故以少為貴而位乎</span>
<span class='tline' id='l225' data-llen='4070:4097'><a onclick="displayPageImage('KR1a0087', 'WYG', '002-22b' );" name="002-22b" class="pb">[002-22b] <img width="20"  src="/static/img/kanseki-5.png"/></a></span>
<span class='tline' id='l226' data-llen='4097:4120'>　右也坎北者進之中也離南者退之中也男北而女</span>
<span class='tline' id='l227' data-llen='4120:4143'>　南者互藏其宅也四者皆當四方之正位而為用事</span>
<span class='tline' id='l228' data-llen='4143:4166'>　之卦然震兑始而坎離終震兑輕而坎離重也乾西</span>
<span class='tline' id='l229' data-llen='4166:4189'>　北坤西南者父母既老而退居不用之地也然母親</span>
<span class='tline' id='l230' data-llen='4189:4212'>　而父尊故坤猶半用而乾全不用也艮東北巽東南</span>
<span class='tline' id='l231' data-llen='4212:4235'>　者少男進之後而長女退之先故亦皆不用也然男</span>
<span class='tline' id='l232' data-llen='4235:4258'>　未就傅女將有行故巽稍向用而艮全未用也四者</span>
<span class='tline' id='l233' data-llen='4258:4281'>　皆居四隅不正之位然居東者未用而居西者不復</span>
<span class='tline' id='l234' data-llen='4281:4308'><a onclick="displayPageImage('KR1a0087', 'WYG', '002-23a' );" name="002-23a" class="pb">[002-23a] <img width="20"  src="/static/img/kanseki-5.png"/></a></span>
<span class='tline' id='l235' data-llen='4308:4313'>　用也</span>
<span class='tline' id='l236' data-llen='4313:4336'>　右邵子以為文王之學相承傳信久矣然於易之經</span>
<span class='tline' id='l237' data-llen='4336:4359'>　傳未見其所本之的不若直以為孔子推演之義為</span>
<span class='tline' id='l238' data-llen='4359:4366'>　無可議耳</span>
<span class='tline' id='l239' data-llen='4366:4393'><a onclick="displayPageImage('KR1a0087', 'WYG', '002-24a' );" name="002-24a" class="pb">[002-24a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l241' data-llen='4395:4422'><a onclick="displayPageImage('KR1a0087', 'WYG', '002-25a' );" name="002-25a" class="pb">[002-25a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4422:4445'>卦辭經曰坤元亨利牝馬之貞又曰離畜牝牛又曰艮</span>
<span class='tline' id='l243' data-llen='4445:4468'>其背大象傳曰明兩作離繫辭傳曰八卦成列象在其</span>
<span class='tline' id='l244' data-llen='4468:4491'>中矣説卦傳曰乾為馬坤為牛震為龍巽為雞坎為豕</span>
<span class='tline' id='l245' data-llen='4491:4514'>離為雉艮為狗兑為羊又曰乾為首坤為腹震為足巽</span>
<span class='tline' id='l246' data-llen='4514:4537'>為股坎為耳離為目艮為手兑為口又曰乾天也故稱</span>
<span class='tline' id='l247' data-llen='4537:4560'>乎父坤地也故稱乎母震一索而得男故謂之長男巽</span>
<span class='tline' id='l248' data-llen='4560:4583'>一索而得女故謂之長女坎再索而得男故謂之中男</span>
<span class='tline' id='l249' data-llen='4583:4606'>離再索而得女故謂之中女艮三索而得男故謂之少</span>
<span class='tline' id='l250' data-llen='4606:4633'><a onclick="displayPageImage('KR1a0087', 'WYG', '002-25b' );" name="002-25b" class="pb">[002-25b] <img width="20"  src="/static/img/kanseki-5.png"/></a></span>
<span class='tline' id='l251' data-llen='4633:4656'>男兑三索而得女故謂之少女又曰乾為天為圜為君</span>
<span class='tline' id='l252' data-llen='4656:4679'>為父為玉為金為寒為冰為大赤為良馬為老馬為瘠</span>
<span class='tline' id='l253' data-llen='4679:4702'>馬為駁馬為木果坤為地為母為布為釜為吝嗇為均</span>
<span class='tline' id='l254' data-llen='4702:4725'>為子母牛為大輿為文為衆為柄其於地也為黒震為</span>
<span class='tline' id='l255' data-llen='4725:4749'>雷為龍為𤣥黄為旉為大塗為長子為決躁為蒼筤竹</span>
<span class='tline' id='l256' data-llen='4749:4772'>為萑葦其於馬也為善鳴為馵足為作足為的顙其於</span>
<span class='tline' id='l257' data-llen='4772:4795'>稼也為反生其究為健為蕃鮮巽為木為風為長女為</span>
<span class='tline' id='l258' data-llen='4795:4818'>繩直為工為白為長為髙為進退為不果為臭其於人</span>
<span class='tline' id='l259' data-llen='4818:4845'><a onclick="displayPageImage('KR1a0087', 'WYG', '002-26a' );" name="002-26a" class="pb">[002-26a] <img width="20"  src="/static/img/kanseki-5.png"/></a></span>
<span class='tline' id='l260' data-llen='4845:4868'>也為寡髮為廣顙為多白眼為近利市三倍其究為躁</span>
<span class='tline' id='l261' data-llen='4868:4891'>卦坎為水為溝瀆為隱伏為矯輮為弓輪其於人也為</span>
<span class='tline' id='l262' data-llen='4891:4914'>加憂為心病為耳痛為血卦為赤其於馬也為美脊為</span>
<span class='tline' id='l263' data-llen='4914:4937'>亟心為下首為薄蹄為曳其於輿也為多眚為通為月</span>
<span class='tline' id='l264' data-llen='4937:4960'>為盜其於木也為堅多心離為火為日為電為中女為</span>
<span class='tline' id='l265' data-llen='4960:4983'>甲胄為戈兵其於人也為大腹為乾卦為鼈為蟹為蠃</span>
<span class='tline' id='l266' data-llen='4983:5006'>為蚌為龜其於木也為科上稿艮為山為徑路為小石</span>
<span class='tline' id='l267' data-llen='5006:5029'>為門闕為果蓏為閽寺為指為狗為䑕為黔喙之屬其</span>
<span class='tline' id='l268' data-llen='5029:5056'><a onclick="displayPageImage('KR1a0087', 'WYG', '002-26b' );" name="002-26b" class="pb">[002-26b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5056:5079'>於木也為堅多節兑為澤為少女為巫為口舌為毁折</span>
<span class='tline' id='l270' data-llen='5079:5095'>為附決其於地也為剛鹵為妾為羊</span>
<span class='tline' id='l271' data-llen='5095:5118'>　右雖本天地定位之列然乾之為寒為冰離之為火</span>
<span class='tline' id='l272' data-llen='5118:5141'>　為雉巽之為木坎之為水其類不一又取帝出乎震</span>
<span class='tline' id='l273' data-llen='5141:5151'>　之列故附於此云</span>
<span class='tline' id='l274' data-llen='5151:5178'><a onclick="displayPageImage('KR1a0087', 'WYG', '002-27a' );" name="002-27a" class="pb">[002-27a] <img width="20"  src="/static/img/kanseki-5.png"/></a></span>
<span class='tline' id='l275' data-llen='5178:5181'>　</span>
<span class='tline' id='l276' data-llen='5181:5184'>　</span>
<span class='tline' id='l277' data-llen='5184:5187'>　</span>
<span class='tline' id='l278' data-llen='5187:5190'>　</span>
<span class='tline' id='l279' data-llen='5190:5193'>　</span>
<span class='tline' id='l280' data-llen='5193:5196'>　</span>
<span class='tline' id='l281' data-llen='5196:5199'>　</span>
<span class='tline' id='l282' data-llen='5199:5202'>　</span>
<span class='tline' id='l283' data-llen='5202:5229'><a onclick="displayPageImage('KR1a0087', 'WYG', '002-27b' );" name="002-27b" class="pb">[002-27b] <img width="20"  src="/static/img/kanseki-5.png"/></a></span>
<span class='tline' id='l284' data-llen='5229:5252'>説卦傳曰乾天也故稱乎父坤地也故稱乎母震一索</span>
<span class='tline' id='l285' data-llen='5252:5275'>而得男故謂之長男巽一索而得女故謂之長女坎再</span>
<span class='tline' id='l286' data-llen='5275:5298'>索而得男故謂之中男離再索而得女故謂之中女艮</span>
<span class='tline' id='l287' data-llen='5298:5321'>三索而得男故謂之少男兊三索而得女故謂之少女</span>
<span class='tline' id='l288' data-llen='5321:5344'>朱子曰巽離兑乾之所索乎坤者震坎艮坤之所索乎</span>
<span class='tline' id='l289' data-llen='5344:5367'>乾者又曰一索再索之説初間畫卦時也不是恁地只</span>
<span class='tline' id='l290' data-llen='5367:5379'>畫成八卦後便有此象耳</span>
<span class='tline' id='l291' data-llen='5379:5406'><a onclick="displayPageImage('KR1a0087', 'WYG', '002-28a' );" name="002-28a" class="pb">[002-28a] <img width="20"  src="/static/img/kanseki-5.png"/></a></span>
<span class='tline' id='l292' data-llen='5406:5409'>　</span>
<span class='tline' id='l293' data-llen='5409:5412'>　</span>
<span class='tline' id='l294' data-llen='5412:5415'>　</span>
<span class='tline' id='l295' data-llen='5415:5418'>　</span>
<span class='tline' id='l296' data-llen='5418:5421'>　</span>
<span class='tline' id='l297' data-llen='5421:5424'>　</span>
<span class='tline' id='l298' data-llen='5424:5427'>　</span>
<span class='tline' id='l299' data-llen='5427:5430'>　</span>
<span class='tline' id='l300' data-llen='5430:5457'><a onclick="displayPageImage('KR1a0087', 'WYG', '002-28b' );" name="002-28b" class="pb">[002-28b] <img width="20"  src="/static/img/kanseki-5.png"/></a></span>
<span class='tline' id='l301' data-llen='5457:5480'>説卦傳曰雷以動之風以散之雨以潤之日以烜之艮</span>
<span class='tline' id='l302' data-llen='5480:5503'>以止之兊以説之乾以君之坤以藏之朱子曰雷以動</span>
<span class='tline' id='l303' data-llen='5503:5526'>之四句取象義多故以象言艮以止之四句取卦義多</span>
<span class='tline' id='l304' data-llen='5526:5549'>故以卦言蔡氏曰動則物萌散則物具二者言生物之</span>
<span class='tline' id='l305' data-llen='5549:5572'>功也潤則物滋烜則物舒二者言長物之功也止則物</span>
<span class='tline' id='l306' data-llen='5572:5595'>成説則物遂二者言收物之功也君則物有所歸藏則</span>
<span class='tline' id='l307' data-llen='5595:5618'>物有所息二者言藏物之功也愚按此八卦之用聖人</span>
<span class='tline' id='l308' data-llen='5618:5641'>從中二卦説起以次而至在外之二卦然必先雷而後</span>
<span class='tline' id='l309' data-llen='5641:5668'><a onclick="displayPageImage('KR1a0087', 'WYG', '002-29a' );" name="002-29a" class="pb">[002-29a] <img width="20"  src="/static/img/kanseki-5.png"/></a></span>
<span class='tline' id='l310' data-llen='5668:5691'>風先雨而後日先艮而後兑先乾而後坤者震坎艮乾</span>
<span class='tline' id='l311' data-llen='5691:5710'>皆陽卦巽離兑坤皆隂卦先陽後隂之義也</span>
<span class='tline' id='l312' data-llen='5710:5713'>　</span>
<span class='tline' id='l313' data-llen='5713:5716'>　</span>
<span class='tline' id='l314' data-llen='5716:5719'>　</span>
<span class='tline' id='l315' data-llen='5719:5722'>　</span>
<span class='tline' id='l316' data-llen='5722:5745'>繫辭傳曰易之為書也廣大悉備有天道焉有人道焉</span>
<span class='tline' id='l317' data-llen='5745:5760'>有地道焉朱子曰三畫已具三才</span>
<span class='tline' id='l318' data-llen='5760:5787'><a onclick="displayPageImage('KR1a0087', 'WYG', '002-29b' );" name="002-29b" class="pb">[002-29b] <img width="20"  src="/static/img/kanseki-5.png"/></a></span>
<span class='tline' id='l319' data-llen='5787:5790'>　</span>
<span class='tline' id='l320' data-llen='5790:5793'>　</span>
<span class='tline' id='l321' data-llen='5793:5796'>　</span>
<span class='tline' id='l322' data-llen='5796:5799'>　</span>
<span class='tline' id='l323' data-llen='5799:5822'>繫辭傳曰六爻之動三極之道也又曰兼三才而兩之</span>
<span class='tline' id='l324' data-llen='5822:5845'>故六六者非他三才之道也説卦傳曰立天之道曰隂</span>
<span class='tline' id='l325' data-llen='5845:5868'>與陽立地之道曰柔與剛立人之道曰仁與義兼三才</span>
<span class='tline' id='l326' data-llen='5868:5891'>而兩之故易六畫而成卦朱子曰六爻初二為地三四</span>
<span class='tline' id='l327' data-llen='5891:5918'><a onclick="displayPageImage('KR1a0087', 'WYG', '002-30a' );" name="002-30a" class="pb">[002-30a] <img width="20"  src="/static/img/kanseki-5.png"/></a></span>
<span class='tline' id='l328' data-llen='5918:5941'>為人五上為天三才各一太極也又曰初剛而二柔三</span>
<span class='tline' id='l329' data-llen='5941:5964'>仁而四義五陽而上隂兩之言加一倍本是一箇各加</span>
<span class='tline' id='l330' data-llen='5964:5987'>一箇為兩又曰隂陽以氣言柔剛以質言仁義以理言</span>
<span class='tline' id='l331' data-llen='5987:6010'>又曰隂陽成象天道之所以立也剛柔成質地道之所</span>
<span class='tline' id='l332' data-llen='6010:6033'>以立也仁義成徳人道之所以立也道一而已隨事著</span>
<span class='tline' id='l333' data-llen='6033:6056'>見故有三才之别而於其中又各有體用之分焉其實</span>
<span class='tline' id='l334' data-llen='6056:6063'>則一太極也</span>
<span class='tline' id='l335' data-llen='6063:6072'>六虚分隂分陽圖</span>
<span class='tline' id='l336' data-llen='6072:6099'><a onclick="displayPageImage('KR1a0087', 'WYG', '002-30b' );" name="002-30b" class="pb">[002-30b] <img width="20"  src="/static/img/kanseki-5.png"/></a></span>
<span class='tline' id='l337' data-llen='6099:6137'>　　　　　　　<span class='krp-note'>隂/</span>　<span class='krp-note'>陽/</span>　<span class='krp-note'>隂/</span>　<span class='krp-note'>陽/</span>　<span class='krp-note'>隂/</span>　<span class='krp-note'>陽/</span></span>
<span class='tline' id='l338' data-llen='6137:6167'>　　　　　　　上　五　四　三　二　初<span class='krp-note'>此六者爻/之虚位</span></span>
<span class='tline' id='l339' data-llen='6167:6170'>　</span>
<span class='tline' id='l340' data-llen='6170:6193'>繫辭傳曰易之為書也不可逺為道也屢遷變動不居</span>
<span class='tline' id='l341' data-llen='6193:6216'>周流六虚説卦傳曰分隂分陽迭用柔剛故易六位而</span>
<span class='tline' id='l342' data-llen='6216:6239'>成章愚按未揲蓍時卦爻未辨自初至上皆為虚位然</span>
<span class='tline' id='l343' data-llen='6239:6262'>初三五竒數而為陽二四上偶數而為隂已有定而成</span>
<span class='tline' id='l344' data-llen='6262:6285'>文矣既揲蓍後卦爻已著則或以剛居陽或以剛居隂</span>
<span class='tline' id='l345' data-llen='6285:6312'><a onclick="displayPageImage('KR1a0087', 'WYG', '002-31a' );" name="002-31a" class="pb">[002-31a] <img width="20"  src="/static/img/kanseki-5.png"/></a></span>
<span class='tline' id='l346' data-llen='6312:6335'>或以柔居隂或以柔居陽更迭用其剛柔而成文益可</span>
<span class='tline' id='l347' data-llen='6335:6339'>見也</span>
<span class='tline' id='l348' data-llen='6339:6366'><a onclick="displayPageImage('KR1a0087', 'WYG', '002-32a' );" name="002-32a" class="pb">[002-32a] <img width="20"  src="/static/img/kanseki-5.png"/></a></span>
<span class='tline' id='l349' data-llen='6366:6369'>　</span>
<span class='tline' id='l350' data-llen='6369:6372'>　</span>
<span class='tline' id='l351' data-llen='6372:6375'>　</span>
<span class='tline' id='l352' data-llen='6375:6378'>　</span>
<span class='tline' id='l353' data-llen='6378:6381'>　</span>
<span class='tline' id='l354' data-llen='6381:6384'>　</span>
<span class='tline' id='l355' data-llen='6384:6387'>　</span>
<span class='tline' id='l356' data-llen='6387:6390'>　</span>
<span class='tline' id='l357' data-llen='6390:6417'><a onclick="displayPageImage('KR1a0087', 'WYG', '002-32b' );" name="002-32b" class="pb">[002-32b] <img width="20"  src="/static/img/kanseki-5.png"/></a></span>
<span class='tline' id='l358' data-llen='6417:6440'>復象傳曰雷在地中復先王以至日閉闗商旅不行后</span>
<span class='tline' id='l359' data-llen='6440:6463'>不省方此特因至日一辭推廣之而以隂陽消息往復</span>
<span class='tline' id='l360' data-llen='6463:6486'>不窮為之序與六十四卦圓圗位序不同盖並行而不</span>
<span class='tline' id='l361' data-llen='6486:6492'>相悖者也</span>
<span class='tline' id='l362' data-llen='6492:6519'><a onclick="displayPageImage('KR1a0087', 'WYG', '002-33a' );" name="002-33a" class="pb">[002-33a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l364' data-llen='6521:6548'><a onclick="displayPageImage('KR1a0087', 'WYG', '002-34a' );" name="002-34a" class="pb">[002-34a] <img width="20"  src="/static/img/kanseki-5.png"/></a></span>
<span class='tline' id='l365' data-llen='6548:6571'>復象傳曰雷在地中復先王以至日閉闗商旅不行后</span>
<span class='tline' id='l366' data-llen='6571:6594'>不省方而邵子復卦之辭曰冬至子之半天心无改移</span>
<span class='tline' id='l367' data-llen='6594:6618'>一陽初動處萬物未生時𤣥酒味方淡大音聲正希此</span>
<span class='tline' id='l368' data-llen='6618:6641'>言如不信更請問包犧愚按此圖稽之經傳他無可見</span>
<span class='tline' id='l369' data-llen='6641:6664'>特以至日一辭推廣之而得其大槩如此耳而玉齋胡</span>
<span class='tline' id='l370' data-llen='6664:6687'>氏乃以六十四卦分配二分二至四位各兩卦外十六</span>
<span class='tline' id='l371' data-llen='6687:6710'>氣各三卦合之為六十四卦夫節氣周於天卦象周於</span>
<span class='tline' id='l372' data-llen='6710:6733'>圖本无間也而何有於兩卦三卦多少之分哉吁泥矣</span>
<span class='tline' id='l373' data-llen='6733:6760'><a onclick="displayPageImage('KR1a0087', 'WYG', '002-35a' );" name="002-35a" class="pb">[002-35a] <img width="20"  src="/static/img/kanseki-5.png"/></a></span>
</p>
<p>
<span class='tline' id='l375' data-llen='6762:6789'><a onclick="displayPageImage('KR1a0087', 'WYG', '002-36a' );" name="002-36a" class="pb">[002-36a] <img width="20"  src="/static/img/kanseki-5.png"/></a></span>
<span class='tline' id='l376' data-llen='6789:6812'>雜卦傳曰乾剛坤柔比樂師憂臨觀之義或與或求屯</span>
<span class='tline' id='l377' data-llen='6812:6835'>見而不失其居蒙雜而著震起也艮止也損益盛衰之</span>
<span class='tline' id='l378' data-llen='6835:6858'>始也大畜時也无妄災也萃聚而升不來也謙輕而豫</span>
<span class='tline' id='l379' data-llen='6858:6881'>怠也噬嗑食也賁无色也兊見而巽伏也隨无故也蠱</span>
<span class='tline' id='l380' data-llen='6881:6904'>則飭也剥爛也復反也晉晝也明夷誅也井通而困相</span>
<span class='tline' id='l381' data-llen='6904:6927'>遇也咸速也恒久也渙離也節止也解緩也蹇難也睽</span>
<span class='tline' id='l382' data-llen='6927:6950'>外也家人内也否泰反其類也大壯則止遯則退也大</span>
<span class='tline' id='l383' data-llen='6950:6973'>有衆也同人親也革去故也鼎取新也小過過也中孚</span>
<span class='tline' id='l384' data-llen='6973:7000'><a onclick="displayPageImage('KR1a0087', 'WYG', '002-36b' );" name="002-36b" class="pb">[002-36b] <img width="20"  src="/static/img/kanseki-5.png"/></a></span>
<span class='tline' id='l385' data-llen='7000:7023'>信也豐多故也親寡旅也離上而坎下也小畜寡也履</span>
<span class='tline' id='l386' data-llen='7023:7046'>不處也需不進也訟不親也大過顛也姤遇也柔遇剛</span>
<span class='tline' id='l387' data-llen='7046:7069'>也漸女歸待男行也頥養正也既濟定也歸妹女之終</span>
<span class='tline' id='l388' data-llen='7069:7092'>也未濟男之窮也夬決也剛決柔也君子道長小人道</span>
<span class='tline' id='l389' data-llen='7092:7115'>憂也朱子曰易上經始乾坤而終坎離下經始艮兑震</span>
<span class='tline' id='l390' data-llen='7115:7138'>巽而終坎離上經反對凡十八卦下經反對亦十八卦</span>
<span class='tline' id='l391' data-llen='7138:7161'>或問雜卦反對之義只是反覆則其吉㓙禍福動靜剛</span>
<span class='tline' id='l392' data-llen='7161:7184'>柔皆反了朱子曰是如此問乾坤大過頥坎離中孚小</span>
<span class='tline' id='l393' data-llen='7184:7211'><a onclick="displayPageImage('KR1a0087', 'WYG', '002-37a' );" name="002-37a" class="pb">[002-37a] <img width="20"  src="/static/img/kanseki-5.png"/></a></span>
<span class='tline' id='l394' data-llen='7211:7234'>過八卦番覆不成别卦是如何朱子曰八卦只是六卦</span>
<span class='tline' id='l395' data-llen='7234:7257'>乾坤坎離是四正卦兑便是番轉来底巽卦震便是番</span>
<span class='tline' id='l396' data-llen='7257:7280'>轉来底艮卦六十四卦只八卦是正卦餘便只二十八</span>
<span class='tline' id='l397' data-llen='7280:7303'>卦番轉為五十六卦又曰三畫之卦只是六卦即六畫</span>
<span class='tline' id='l398' data-llen='7303:7326'>之卦以正卦八加反卦二十八為三十有六六六三十</span>
<span class='tline' id='l399' data-llen='7326:7349'>六也邵子謂之暗卦小成之卦八即大成之卦六十四</span>
<span class='tline' id='l400' data-llen='7349:7365'>八八六十四也三十六與六十四同</span>
<span class='tline' id='l401' data-llen='7365:7392'><a onclick="displayPageImage('KR1a0087', 'WYG', '002-38a' );" name="002-38a" class="pb">[002-38a] <img width="20"  src="/static/img/kanseki-5.png"/></a></span>
<span class='tline' id='l402' data-llen='7392:7395'>　</span>
<span class='tline' id='l403' data-llen='7395:7398'>　</span>
<span class='tline' id='l404' data-llen='7398:7401'>　</span>
<span class='tline' id='l405' data-llen='7401:7404'>　</span>
<span class='tline' id='l406' data-llen='7404:7407'>　</span>
<span class='tline' id='l407' data-llen='7407:7410'>　</span>
<span class='tline' id='l408' data-llen='7410:7413'>　</span>
<span class='tline' id='l409' data-llen='7413:7416'>　</span>
<span class='tline' id='l410' data-llen='7416:7443'><a onclick="displayPageImage('KR1a0087', 'WYG', '002-38b' );" name="002-38b" class="pb">[002-38b] <img width="20"  src="/static/img/kanseki-5.png"/></a></span>
<span class='tline' id='l411' data-llen='7443:7466'>訟彖傳曰剛來而得中隨彖傳曰剛来而下柔蠱彖傳</span>
<span class='tline' id='l412' data-llen='7466:7489'>曰剛上而柔下噬嗑彖傳曰柔得中而上行賁彖傳曰</span>
<span class='tline' id='l413' data-llen='7489:7512'>柔來而文剛故亨分剛上而文柔故小利有攸往无妄</span>
<span class='tline' id='l414' data-llen='7512:7535'>彖傳曰剛自外來而為主於内大畜彖傳曰剛上而尚</span>
<span class='tline' id='l415' data-llen='7535:7558'>賢咸彖傳曰柔上而剛下恒彖傳曰剛上而柔下晉彖</span>
<span class='tline' id='l416' data-llen='7558:7581'>傳曰柔進而上行睽彖傳曰柔進而上行得中而應乎</span>
<span class='tline' id='l417' data-llen='7581:7604'>剛升彖傳曰柔以時升鼎彖傳曰柔進而上行得中而</span>
<span class='tline' id='l418' data-llen='7604:7627'>應乎剛渙彖傳曰柔得位乎外而上同愚按此十有四</span>
<span class='tline' id='l419' data-llen='7627:7654'><a onclick="displayPageImage('KR1a0087', 'WYG', '002-39a' );" name="002-39a" class="pb">[002-39a] <img width="20"  src="/static/img/kanseki-5.png"/></a></span>
<span class='tline' id='l420' data-llen='7654:7677'>卦之彖傳朱子本義以卦變釋之其所謂變乃是就卦</span>
<span class='tline' id='l421' data-llen='7677:7700'>爻之曰上曰下曰來曰進曰升曰得位而謂之變與揲</span>
<span class='tline' id='l422' data-llen='7700:7723'>蓍求卦陽變隂隂變陽者不同也程子於此謂卦之變</span>
<span class='tline' id='l423' data-llen='7723:7746'>皆自乾坤來朱子譏其於三陽三隂之卦可通而隂陽</span>
<span class='tline' id='l424' data-llen='7746:7769'>多少者不可通是矣然其自為説則泥以剛柔之切近</span>
<span class='tline' id='l425' data-llen='7769:7792'>者為變是亦有不可通矣竊謂六十四卦已成之後隂</span>
<span class='tline' id='l426' data-llen='7792:7815'>陽之畫參差不齊秩然可見演易聖人於其中或指其</span>
<span class='tline' id='l427' data-llen='7815:7838'>一剛一柔之上下或専指其一爻之得位而加以曰來</span>
<span class='tline' id='l428' data-llen='7838:7865'><a onclick="displayPageImage('KR1a0087', 'WYG', '002-39b' );" name="002-39b" class="pb">[002-39b] <img width="20"  src="/static/img/kanseki-5.png"/></a></span>
<span class='tline' id='l429' data-llen='7865:7888'>曰上曰進曰升之辭隨時取義而實无一定之拘非可</span>
<span class='tline' id='l430' data-llen='7888:7899'>執一端之説以律之也</span>
<span class='tline' id='l431' data-llen='7899:7926'><a onclick="displayPageImage('KR1a0087', 'WYG', '002-40a' );" name="002-40a" class="pb">[002-40a] <img width="20"  src="/static/img/kanseki-5.png"/></a></span>
<span class='tline' id='l432' data-llen='7926:7929'>　</span>
<span class='tline' id='l433' data-llen='7929:7932'>　</span>
<span class='tline' id='l434' data-llen='7932:7935'>　</span>
<span class='tline' id='l435' data-llen='7935:7938'>　</span>
<span class='tline' id='l436' data-llen='7938:7941'>　</span>
<span class='tline' id='l437' data-llen='7941:7944'>　</span>
<span class='tline' id='l438' data-llen='7944:7947'>　</span>
<span class='tline' id='l439' data-llen='7947:7950'>　</span>
<span class='tline' id='l440' data-llen='7950:7977'><a onclick="displayPageImage('KR1a0087', 'WYG', '002-40b' );" name="002-40b" class="pb">[002-40b] <img width="20"  src="/static/img/kanseki-5.png"/></a></span>
<span class='tline' id='l441' data-llen='7977:7980'>　</span>
<span class='tline' id='l442' data-llen='7980:8003'>説卦傳曰神也者妙萬物而為言者也動萬物者莫疾</span>
<span class='tline' id='l443' data-llen='8003:8026'>乎雷撓萬物者莫疾乎風燥萬物者莫熯乎火說萬物</span>
<span class='tline' id='l444' data-llen='8026:8049'>者莫説乎澤潤萬物者莫潤乎水終萬物始萬物者莫</span>
<span class='tline' id='l445' data-llen='8049:8072'>盛乎艮故水火相逮雷風不相悖山澤通氣然後能變</span>
<span class='tline' id='l446' data-llen='8072:8095'>化既成萬物也朱子曰此去乾坤而専言六子以見神</span>
<span class='tline' id='l447' data-llen='8095:8118'>之所為愚按繫辭傳曰隂陽不測之謂神張子曰兩在</span>
<span class='tline' id='l448' data-llen='8118:8141'>故不測巽離兊乾交於坤而得於坤也震坎艮坤交於</span>
<span class='tline' id='l449' data-llen='8141:8164'>乾而得於乾也隂卦必有陽陽卦必有隂此隂陽之兩</span>
<span class='tline' id='l450' data-llen='8164:8191'><a onclick="displayPageImage('KR1a0087', 'WYG', '002-41a' );" name="002-41a" class="pb">[002-41a] <img width="20"  src="/static/img/kanseki-5.png"/></a></span>
<span class='tline' id='l451' data-llen='8191:8203'>在即乾坤之所以為神也</span>
<span class='tline' id='l452' data-llen='8203:8230'><a onclick="displayPageImage('KR1a0087', 'WYG', '002-42a' );" name="002-42a" class="pb">[002-42a] <img width="20"  src="/static/img/kanseki-5.png"/></a></span>
<span class='tline' id='l453' data-llen='8230:8233'>　</span>
<span class='tline' id='l454' data-llen='8233:8236'>　</span>
<span class='tline' id='l455' data-llen='8236:8239'>　</span>
<span class='tline' id='l456' data-llen='8239:8242'>　</span>
<span class='tline' id='l457' data-llen='8242:8245'>　</span>
<span class='tline' id='l458' data-llen='8245:8248'>　</span>
<span class='tline' id='l459' data-llen='8248:8251'>　</span>
<span class='tline' id='l460' data-llen='8251:8254'>　</span>
<span class='tline' id='l461' data-llen='8254:8281'><a onclick="displayPageImage('KR1a0087', 'WYG', '002-42b' );" name="002-42b" class="pb">[002-42b] <img width="20"  src="/static/img/kanseki-5.png"/></a></span>
<span class='tline' id='l462' data-llen='8281:8304'>繫辭傳曰陽卦多隂隂卦多陽其故何也陽卦竒隂卦</span>
<span class='tline' id='l463' data-llen='8304:8327'>偶其徳行何也陽一君而二民君子之道也隂二君而</span>
<span class='tline' id='l464' data-llen='8327:8350'>一民小人之道也愚按此以隂陽分君子小人非謂卦</span>
<span class='tline' id='l465' data-llen='8350:8360'>有君子小人之别也</span>
<span class='tline' id='l466' data-llen='8360:8377'>　　以上一十六圖皆孔子推演之義</span>
<span class='tline' id='l467' data-llen='8377:8400'>　右一十六圖或循伏羲原畫之卦次或即原畫之卦</span>
<span class='tline' id='l468' data-llen='8400:8423'>　而别為之説或即原畫之次而改易用之千變萬化</span>
<span class='tline' id='l469' data-llen='8423:8446'>　無所不通莫非道妙之呈露亦可以見吾聖人心與</span>
<span class='tline' id='l470' data-llen='8446:8473'><a onclick="displayPageImage('KR1a0087', 'WYG', '002-43a' );" name="002-43a" class="pb">[002-43a] <img width="20"  src="/static/img/kanseki-5.png"/></a></span>
<span class='tline' id='l471' data-llen='8473:8496'>　造化流通無間之妙矣盖伏羲之易止為卜筮而設</span>
<span class='tline' id='l472' data-llen='8496:8520'>　而文王周公之卦爻經孔子之彖大小象文言傳實充</span>
<span class='tline' id='l473' data-llen='8520:8543'>　廣之至此一十六圖却不盡繫於占筮只是因伏羲</span>
<span class='tline' id='l474' data-llen='8543:8566'>　之卦而推演出許多義理耳先儒見其天地定位帝</span>
<span class='tline' id='l475' data-llen='8566:8589'>　出乎震二章卦位有不同於是以其一歸之伏羲一</span>
<span class='tline' id='l476' data-llen='8589:8612'>　歸之文王若使當時一十六圖之盡具不知其餘又</span>
<span class='tline' id='l477' data-llen='8612:8621'>　當屬之何人也</span>
<span class='tline' id='l478' data-llen='8621:8648'><a onclick="displayPageImage('KR1a0087', 'WYG', '002-44a' );" name="002-44a" class="pb">[002-44a] <img width="20"  src="/static/img/kanseki-5.png"/></a></span>
<span class='tline' id='l479' data-llen='8648:8651'>　</span>
<span class='tline' id='l480' data-llen='8651:8654'>　</span>
<span class='tline' id='l481' data-llen='8654:8657'>　</span>
<span class='tline' id='l482' data-llen='8657:8660'>　</span>
<span class='tline' id='l483' data-llen='8660:8663'>　</span>
<span class='tline' id='l484' data-llen='8663:8666'>　</span>
<span class='tline' id='l485' data-llen='8666:8669'>　</span>
<span class='tline' id='l486' data-llen='8669:8672'>　</span>
<span class='tline' id='l487' data-llen='8672:8699'><a onclick="displayPageImage('KR1a0087', 'WYG', '002-44b' );" name="002-44b" class="pb">[002-44b] <img width="20"  src="/static/img/kanseki-5.png"/></a></span>
<span class='tline' id='l488' data-llen='8699:8702'>　</span>
<span class='tline' id='l489' data-llen='8702:8725'>邵子大易吟曰天地定位否泰反類山澤通氣損咸見</span>
<span class='tline' id='l490' data-llen='8725:8748'>義雷風相薄恒益起意水火相射既濟未濟四象相交</span>
<span class='tline' id='l491' data-llen='8748:8771'>成十六事八卦相盪為六十四朱子曰康節天地定位</span>
<span class='tline' id='l492' data-llen='8771:8794'>否泰反類詩八句是説方圖中兩交股底且如西北角</span>
<span class='tline' id='l493' data-llen='8794:8817'>乾東南角坤是天地定位便對東北角泰西南角否次</span>
<span class='tline' id='l494' data-llen='8817:8840'>乾是兑次坤是艮便對次否之咸次泰之損後四卦亦</span>
<span class='tline' id='l495' data-llen='8840:8863'>如是共十六卦只曰方圖自西北之東南便是自乾以</span>
<span class='tline' id='l496' data-llen='8863:8886'>之坤自東北之西南便是由泰以之否其間有咸恒損</span>
<span class='tline' id='l497' data-llen='8886:8913'><a onclick="displayPageImage('KR1a0087', 'WYG', '002-45a' );" name="002-45a" class="pb">[002-45a] <img width="20"  src="/static/img/kanseki-5.png"/></a></span>
<span class='tline' id='l498' data-llen='8913:8936'>益既濟未濟所以又於此八卦見義盖為是自兩角尖</span>
<span class='tline' id='l499' data-llen='8936:8959'>射上與乾坤相對不知怎生恁地巧愚按邵子此圖雖</span>
<span class='tline' id='l500' data-llen='8959:8982'>不見於聖人之經傳然實因横圖而以乾兑離震巽坎</span>
<span class='tline' id='l501' data-llen='8982:9005'>艮坤自下而上重疊加之而八卦之上復各有八卦者</span>
<span class='tline' id='l502' data-llen='9005:9028'>自仍其舊於是乾坤艮兑坎離震巽交而為泰否咸損</span>
<span class='tline' id='l503' data-llen='9028:9051'>既濟未濟恒益者其相對整然如此亦猶横圖中判摺</span>
<span class='tline' id='l504' data-llen='9051:9074'>轉其半規為圎圖而卦爻隂陽相對整然也是圖也所</span>
<span class='tline' id='l505' data-llen='9074:9097'>謂發前聖之未發者而非漢魏儒者穿鑿附會為圖者</span>
<span class='tline' id='l506' data-llen='9097:9124'><a onclick="displayPageImage('KR1a0087', 'WYG', '002-45b' );" name="002-45b" class="pb">[002-45b] <img width="20"  src="/static/img/kanseki-5.png"/></a></span>
<span class='tline' id='l507' data-llen='9124:9146'>之所可企及也今特以其不見於經傳附之於此云</span>
<span class='tline' id='l508' data-llen='9146:9161'>　　以上一圖乃邵子推演之義</span>
<span class='tline' id='l509' data-llen='9161:9164'>　</span>
<span class='tline' id='l510' data-llen='9164:9167'>　</span>
<span class='tline' id='l511' data-llen='9167:9170'>　</span>
<span class='tline' id='l512' data-llen='9170:9173'>　</span>
<span class='tline' id='l513' data-llen='9173:9176'>　</span>
<span class='tline' id='l514' data-llen='9176:9185'>　周易圖説卷下</span>
</p>
<p>
</p>
  </div>
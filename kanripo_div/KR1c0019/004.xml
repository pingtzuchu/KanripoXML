<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1c0019', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:206'>　絜齋毛詩經筵講義卷四</span><br/>
<span class='tline' id='l10' data-llen='206:227'>　　　　　　　　　　　　　宋　袁燮　撰</span><br/>
<span class='tline' id='l11' data-llen='227:234'>　　羔裘篇</span><br/>
<span class='tline' id='l12' data-llen='234:257'>臣聞之書曰天命有徳五服五章哉夫衣服所以章徳</span><br/>
<span class='tline' id='l13' data-llen='257:280'>也天之所命奉而行之非以私意與之也有如是之徳</span><br/>
<span class='tline' id='l14' data-llen='280:303'>斯有如是之服當與而不與不當與而與之皆非所以</span><br/>
<span class='tline' id='l15' data-llen='303:326'>奉天命故古人于是致意焉羔裘大夫之服也濡潤澤</span><br/>
<span class='tline' id='l16' data-llen='326:352'><a onclick="displayPageImage('KR1c0019', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='352:375'>也豹飾緣以豹皮也晏鮮盛也英裘飾也其服可謂華</span><br/>
<span class='tline' id='l18' data-llen='375:398'>矣其人必賢乃能相稱不然則所謂彼其之子不稱其</span><br/>
<span class='tline' id='l19' data-llen='398:421'>服矣洵直且侯信其直且美也舍命不渝見危授命也</span><br/>
<span class='tline' id='l20' data-llen='421:444'>彦美稱也此古之君子皆稱其服者也鄭之大夫所服</span><br/>
<span class='tline' id='l21' data-llen='444:467'>之裘非不粲然可觀而察其為人瑣瑣碌碌非所當服</span><br/>
<span class='tline' id='l22' data-llen='467:490'>而服焉詩人不顯攻之而思古人以寓規警之意知彼</span><br/>
<span class='tline' id='l23' data-llen='490:513'>之為優則知此之為劣所謂辭不迫切而意獨至也嗚</span><br/>
<span class='tline' id='l24' data-llen='513:536'>呼人臣策名委質立乎人之本朝固將有益于國家也</span><br/>
<span class='tline' id='l25' data-llen='536:562'><a onclick="displayPageImage('KR1c0019', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='562:585'>其可無以稱其服乎人君設官分職錫之朝服以華其</span><br/>
<span class='tline' id='l27' data-llen='585:608'>躬非徒富貴之也其可不求夫可以稱其服者乎三復</span><br/>
<span class='tline' id='l28' data-llen='608:631'>是詩深求其義則君臣之道兩得不然則俱失之矣可</span><br/>
<span class='tline' id='l29' data-llen='631:636'>不謹哉</span><br/>
<span class='tline' id='l30' data-llen='636:645'>　　女曰雞鳴篇</span><br/>
<span class='tline' id='l31' data-llen='645:668'>臣聞人之一心警戒則其徳日新宴安則其過日積故</span><br/>
<span class='tline' id='l32' data-llen='668:691'>傳有之曰宴安酖毒不可懐也中無所主惡勞喜逸氣</span><br/>
<span class='tline' id='l33' data-llen='691:714'>體頽惰而不能自持此所以溺于宴安也况于夫婦之</span><br/>
<span class='tline' id='l34' data-llen='714:740'><a onclick="displayPageImage('KR1c0019', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='740:763'>間尤人情之所易溺者乎道不足以制欲志不足以帥</span><br/>
<span class='tline' id='l36' data-llen='763:786'>氣惑于淫姣而不溺焉者鮮矣觀女曰雞鳴之詩何其</span><br/>
<span class='tline' id='l37' data-llen='786:809'>相警戒之切也女以為雞鳴而士以為昧旦雞鳴之時</span><br/>
<span class='tline' id='l38' data-llen='809:832'>天猶未明也昧旦則在晦明之間矣女又曰明星有爛</span><br/>
<span class='tline' id='l39' data-llen='832:855'>則又未旦也子其弋鳧鴈以供飲食乎加者射而中男</span><br/>
<span class='tline' id='l40' data-llen='855:878'>子之事也宜者烹飪不失其節婦人之職也衽席之上</span><br/>
<span class='tline' id='l41' data-llen='878:901'>人情之所易安而古之為夫婦者皆不以是為樂未旦</span><br/>
<span class='tline' id='l42' data-llen='901:924'>而興勤于生理而不敢懈此心清明不為人欲所蔽可</span><br/>
<span class='tline' id='l43' data-llen='924:950'><a onclick="displayPageImage('KR1c0019', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='950:973'>不謂賢乎雖然家人嗃嗃與夫婦子嘻嘻者固有間矣</span><br/>
<span class='tline' id='l45' data-llen='973:996'>然不若交相愛之尤為可貴也此詩以警戒為主而味</span><br/>
<span class='tline' id='l46' data-llen='996:1019'>其宜言飲酒與子偕老琴瑟在御莫不靜好之語則情</span><br/>
<span class='tline' id='l47' data-llen='1019:1042'>意浹洽歡然無間琴瑟友之以寓其所樂則不偏于嚴</span><br/>
<span class='tline' id='l48' data-llen='1042:1065'>矣嚴以警其怠和以通其情豈非尤可貴者歟抑又有</span><br/>
<span class='tline' id='l49' data-llen='1065:1088'>大于此者焉無非無儀惟酒食是議固婦人之賢行也</span><br/>
<span class='tline' id='l50' data-llen='1088:1111'>而古人之為賢婦者又不止是今日子所招來而相與</span><br/>
<span class='tline' id='l51' data-llen='1111:1134'>為友者吾將雜佩以贈之則其志甚大乃周南之后妃</span><br/>
<span class='tline' id='l52' data-llen='1134:1160'><a onclick="displayPageImage('KR1c0019', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1160:1183'>輔佐君子求賢審官之用心也豈非婦人女子之難能</span><br/>
<span class='tline' id='l54' data-llen='1183:1206'>乎夫婦交相警戒其徳日進遂至于此非溺于宴安者</span><br/>
<span class='tline' id='l55' data-llen='1206:1229'>之所能識也孔子存此以為萬世夫夫婦婦之法誠用</span><br/>
<span class='tline' id='l56' data-llen='1229:1245'>力于造端之地者可不三復是詩哉</span><br/>
<span class='tline' id='l57' data-llen='1245:1254'>　　山有扶蘇篇</span><br/>
<span class='tline' id='l58' data-llen='1254:1277'>臣聞孟軻有言不信仁賢則國空虚春秋傳曰不有君</span><br/>
<span class='tline' id='l59' data-llen='1277:1300'>子其能國乎夫仁賢君子國之所恃以安彊者也有之</span><br/>
<span class='tline' id='l60' data-llen='1300:1323'>則為朝廷之光無之則為社稷之辱南山有臺樂得賢</span><br/>
<span class='tline' id='l61' data-llen='1323:1349'><a onclick="displayPageImage('KR1c0019', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1349:1372'>之詩也曰臺曰萊曰桑曰楊曰把曰李曰栲曰杻曰枸</span><br/>
<span class='tline' id='l63' data-llen='1372:1395'>曰榆以喻賢人之衆多也南山北山之崇必有生植之</span><br/>
<span class='tline' id='l64' data-llen='1395:1418'>物蔚然茂盛斯稱其為山矣朝廷之尊必有衆多之賢</span><br/>
<span class='tline' id='l65' data-llen='1418:1441'>森然㑹集斯稱其為朝廷矣今此詩之大旨亦然扶蘇</span><br/>
<span class='tline' id='l66' data-llen='1441:1464'>叢生之木也喬松竦直之木也此山之所宜有者荷華</span><br/>
<span class='tline' id='l67' data-llen='1464:1487'>芙蕖也游龍紅草也此隰之所宜有者賢人之盛獨非</span><br/>
<span class='tline' id='l68' data-llen='1487:1510'>朝廷之所宜有乎子都者美秀之稱子充者篤實之謂</span><br/>
<span class='tline' id='l69' data-llen='1510:1533'>狂言其放肆狡言其險詐如此而是如彼而非如此而</span><br/>
<span class='tline' id='l70' data-llen='1533:1559'><a onclick="displayPageImage('KR1c0019', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1559:1582'>正如彼而邪豈不粲然黒白分明哉今子都子充宜見</span><br/>
<span class='tline' id='l72' data-llen='1582:1605'>而不見而狂與狡童不宜見而見則是非邪正顚倒錯</span><br/>
<span class='tline' id='l73' data-llen='1605:1628'>亂而紀綱法度頽靡廢闕安在其為朝廷之尊乎立政</span><br/>
<span class='tline' id='l74' data-llen='1628:1651'>之書曰其勿以憸人其惟吉士書之憸人即詩之狂狡</span><br/>
<span class='tline' id='l75' data-llen='1651:1674'>也其意氣似勇決其言論似開敏故世主往往惑焉以</span><br/>
<span class='tline' id='l76' data-llen='1674:1697'>為眞可信任者此國家之蟊賊也可不芟夷之屏棄之</span><br/>
<span class='tline' id='l77' data-llen='1697:1720'>乎公論之所謂美者鄭忽以為惡公論之所謂惡者鄭</span><br/>
<span class='tline' id='l78' data-llen='1720:1743'>忽以為美狂狡肆其毒螫而賢者無以自存尚何以保</span><br/>
<span class='tline' id='l79' data-llen='1743:1769'><a onclick="displayPageImage('KR1c0019', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1769:1792'>其邦乎知人則哲惟帝其難之故雖堯舜之聖而于此</span><br/>
<span class='tline' id='l81' data-llen='1792:1815'>不敢忽何為其不敢忽也似是而非足以亂眞取捨不</span><br/>
<span class='tline' id='l82' data-llen='1815:1833'>當而禍亂之所從生故也惟聖明致察焉</span><br/>
<span class='tline' id='l83' data-llen='1833:1840'>　　風雨篇</span><br/>
<span class='tline' id='l84' data-llen='1840:1863'>臣聞所貴乎君子者不失其本心而已天與人以此心</span><br/>
<span class='tline' id='l85' data-llen='1863:1886'>至精至明雖更歴萬變而秉彝之懿未始少虧斯可謂</span><br/>
<span class='tline' id='l86' data-llen='1886:1909'>之君子矣故書曰彰厥有常吉哉又曰其惟克用常人</span><br/>
<span class='tline' id='l87' data-llen='1909:1932'>常者不變之謂也窮如是達亦如是始如是終亦如是</span><br/>
<span class='tline' id='l88' data-llen='1932:1958'><a onclick="displayPageImage('KR1c0019', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1958:1981'>是之謂有常中庸曰國有道不變塞焉强哉矯國無道</span><br/>
<span class='tline' id='l90' data-llen='1981:2004'>至死不變強哉矯塞窮也謂不變窮之所守也死者人</span><br/>
<span class='tline' id='l91' data-llen='2004:2027'>所甚畏當死則死不以為憚可不謂之强乎强立而不</span><br/>
<span class='tline' id='l92' data-llen='2027:2050'>反則可謂有常矣風雨之作淒淒瀟瀟至于有如晦冥</span><br/>
<span class='tline' id='l93' data-llen='2050:2073'>未嘗易其節物固自有常也可以人而不如物乎始正</span><br/>
<span class='tline' id='l94' data-llen='2073:2096'>而終邪始勤而終怠始明而終昏皆不常其徳也皆改</span><br/>
<span class='tline' id='l95' data-llen='2096:2119'>其度者也君子則不然吾有此良心斯有此常度規矩</span><br/>
<span class='tline' id='l96' data-llen='2119:2142'>準繩不可須臾離也終身守之不以時之汚隆而貳其</span><br/>
<span class='tline' id='l97' data-llen='2142:2168'><a onclick="displayPageImage('KR1c0019', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2168:2191'>心此人君之所當用也今鄭國之君棄其有常者而用</span><br/>
<span class='tline' id='l99' data-llen='2191:2214'>其無常者此詩人之所以思見君子焉未見之時如在</span><br/>
<span class='tline' id='l100' data-llen='2214:2237'>險阻中既見則平矣故曰夷未見之時如疾痛之在躬</span><br/>
<span class='tline' id='l101' data-llen='2237:2260'>既見則愈矣故曰瘳未見之時此心戚戚然而憂既見</span><br/>
<span class='tline' id='l102' data-llen='2260:2283'>則釋然矣此所以喜也嗚呼君子之未見與夫既見人</span><br/>
<span class='tline' id='l103' data-llen='2283:2306'>心休戚不同如此國之輕重繫于此故也然則為人君</span><br/>
<span class='tline' id='l104' data-llen='2306:2328'>者豈可不汲汲皇皇求天下有常之士而信任之哉</span><br/>
<span class='tline' id='l105' data-llen='2328:2335'>　　子衿篇</span><br/>
<span class='tline' id='l106' data-llen='2335:2361'><a onclick="displayPageImage('KR1c0019', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2361:2384'>臣聞人生天地間所以異于羣物者以知有義理而已</span><br/>
<span class='tline' id='l108' data-llen='2384:2407'>義理人心之所同皆可以為善然無以講明之則終日</span><br/>
<span class='tline' id='l109' data-llen='2407:2430'>昏昏淪于惡習與蠢然無識者殆無以異所謂飽食煖</span><br/>
<span class='tline' id='l110' data-llen='2430:2453'>衣逸居而無教則近于禽獸古人病其然設為庠序學</span><br/>
<span class='tline' id='l111' data-llen='2453:2476'>校漸摩陶冶使人心曉然皆知義理之可貴不為物欲</span><br/>
<span class='tline' id='l112' data-llen='2476:2499'>所遷則教之功也嗚呼是豈可一日廢乎青青子衿謂</span><br/>
<span class='tline' id='l113' data-llen='2499:2522'>交領也學子所服也青青子佩謂佩玉也禮士佩瓀珉</span><br/>
<span class='tline' id='l114' data-llen='2522:2545'>而青組綬是也士服其服宜在學校而逸遊于外無親</span><br/>
<span class='tline' id='l115' data-llen='2545:2571'><a onclick="displayPageImage('KR1c0019', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2571:2594'>師取友之益安在其為士乎縱我不住敎而子亦不來</span><br/>
<span class='tline' id='l117' data-llen='2594:2617'>學雖音問亦不我通乃自肆于城闕之上以騁望為樂</span><br/>
<span class='tline' id='l118' data-llen='2617:2640'>此所謂挑兮達兮也挑達之樂在外義理之樂在内在</span><br/>
<span class='tline' id='l119' data-llen='2640:2663'>外之樂俄頃間爾在内之樂生生不窮而人心不明昧</span><br/>
<span class='tline' id='l120' data-llen='2663:2686'>于取舍君子安得而不傷之一日而廢飲食不免于饑</span><br/>
<span class='tline' id='l121' data-llen='2686:2709'>渇一日而不務學必放其良心良心陷溺將不可以為</span><br/>
<span class='tline' id='l122' data-llen='2709:2732'>人此其為害殆有甚于饑渇者此所以一日不見如三</span><br/>
<span class='tline' id='l123' data-llen='2732:2755'>月之久也雖然士亦何罪國君不以是為急學校廢而</span><br/>
<span class='tline' id='l124' data-llen='2755:2781'><a onclick="displayPageImage('KR1c0019', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2781:2804'>不修所以至是然則為民上者豈可不以敎養為先哉</span><br/>
<span class='tline' id='l126' data-llen='2804:2811'>　　鷄鳴篇</span><br/>
<span class='tline' id='l127' data-llen='2811:2834'>臣聞人無常心由天理而行則是心常明為人欲所蔽</span><br/>
<span class='tline' id='l128' data-llen='2834:2857'>則是心必昏男女之欲人情之所不能免也溺于其所</span><br/>
<span class='tline' id='l129' data-llen='2857:2880'>愛而忘其為可戒則本然之心日以昏蝕矣古之人以</span><br/>
<span class='tline' id='l130' data-llen='2880:2903'>為家不齊不可以治國故必擇賢妃正女資禀不羣而</span><br/>
<span class='tline' id='l131' data-llen='2903:2926'>教飭有素者端本于宫壼之間所言所行率由正道朝</span><br/>
<span class='tline' id='l132' data-llen='2926:2949'>夕規警而此心之明莫或蔽之矣聞蒼蠅之聲而以為</span><br/>
<span class='tline' id='l133' data-llen='2949:2975'><a onclick="displayPageImage('KR1c0019', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2975:2998'>雞鳴見月出之光而以為日出兢兢然惟恐朝臣之既</span><br/>
<span class='tline' id='l135' data-llen='2998:3021'>至而吾君之視朝稍晚無以慰士大夫之心不敢以為</span><br/>
<span class='tline' id='l136' data-llen='3021:3044'>細故而忽之也蟲飛薨薨東方且明矣而我猶與子甘</span><br/>
<span class='tline' id='l137' data-llen='3044:3067'>寢而同夢㑹于朝者皆欲歸其私家久俟于此寧不見</span><br/>
<span class='tline' id='l138' data-llen='3067:3090'>憎乎下憎其上不美莫大焉警策昏怠未明求衣視朝</span><br/>
<span class='tline' id='l139' data-llen='3090:3113'>不失其節則我與子皆不見憎矣嗚呼為上者何可不</span><br/>
<span class='tline' id='l140' data-llen='3113:3136'>念其臣乎中庸曰體羣臣則士之報禮重勞逸休戚同</span><br/>
<span class='tline' id='l141' data-llen='3136:3159'>然無間所謂體也卷耳之詩知臣下之勤勞陟彼崔嵬</span><br/>
<span class='tline' id='l142' data-llen='3159:3185'><a onclick="displayPageImage('KR1c0019', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3185:3209'>我馬虺隤陟彼高岡我馬𤣥黄居宫闈之内而能體其</span><br/>
<span class='tline' id='l144' data-llen='3209:3232'>臣于道塗之艱難此所謂賢后妃也今此詩亦念夫趨</span><br/>
<span class='tline' id='l145' data-llen='3232:3255'>朝之臣可不謂賢乎哀公荒淫怠慢無道甚矣此詩不</span><br/>
<span class='tline' id='l146' data-llen='3255:3278'>直指其失而惟以古之賢妃所以警其君者言之知彼</span><br/>
<span class='tline' id='l147' data-llen='3278:3301'>之為善則知此之為惡幡然自省能改其過是亦賢君</span><br/>
<span class='tline' id='l148' data-llen='3301:3315'>也嗚呼其善格君心之非者歟</span><br/>
<span class='tline' id='l149' data-llen='3315:3321'>　　還篇</span><br/>
<span class='tline' id='l150' data-llen='3321:3344'>臣聞一國之風俗國君為之也上倡其下者謂之風下</span><br/>
<span class='tline' id='l151' data-llen='3344:3370'><a onclick="displayPageImage('KR1c0019', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3370:3393'>從其上者謂之俗故曰君子之徳風小人之徳草草上</span><br/>
<span class='tline' id='l153' data-llen='3393:3416'>之風必偃倡之者善而從之者無不善則風俗日以淳</span><br/>
<span class='tline' id='l154' data-llen='3416:3439'>倡之者不善而從之者亦不善則風俗日以薄齊人之</span><br/>
<span class='tline' id='l155' data-llen='3439:3462'>俗其初未必皆好田獵馳逐也惟哀公好之故其下亦</span><br/>
<span class='tline' id='l156' data-llen='3462:3485'>然如影響之應形聲有不能自已者還便捷貌也茂與</span><br/>
<span class='tline' id='l157' data-llen='3485:3508'>昌皆盛也獸生三歳曰肩儇利也臧善也我謂彼為還</span><br/>
<span class='tline' id='l158' data-llen='3508:3531'>彼以我為儇我謂彼為茂彼以我為好我謂彼為昌彼</span><br/>
<span class='tline' id='l159' data-llen='3531:3554'>以我為臧一國之人好田獵者衆故猝然相遇更相稱</span><br/>
<span class='tline' id='l160' data-llen='3554:3580'><a onclick="displayPageImage('KR1c0019', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3580:3603'>譽不能自禁于齒頰之間其始曰還曰儇不過言其捷</span><br/>
<span class='tline' id='l162' data-llen='3603:3626'>與利爾猶未以為美也至于曰茂曰好曰昌曰臧則皆</span><br/>
<span class='tline' id='l163' data-llen='3626:3649'>以為美矣視田獵馳逐如蹈仁履義之深可貴矣顚倒</span><br/>
<span class='tline' id='l164' data-llen='3649:3672'>是非轉移黒白貴其所可賤樂其所可憂人心之昏蒙</span><br/>
<span class='tline' id='l165' data-llen='3672:3695'>一至此極哉孟軻有言上有好者下必有甚焉者矣古</span><br/>
<span class='tline' id='l166' data-llen='3695:3718'>之人君所以一嚬一笑不敢不謹者蓋懼夫少有過差</span><br/>
<span class='tline' id='l167' data-llen='3718:3741'>而國人又將甚于我也此詩無一言譏哀公之失道而</span><br/>
<span class='tline' id='l168' data-llen='3741:3764'>獨以其習俗之不美者言之觀枝葉之瘁而本根之蹶</span><br/>
<span class='tline' id='l169' data-llen='3764:3791'><a onclick="displayPageImage('KR1c0019', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3791:3814'>不言可知也眞善警其君者歟孔子存此詩所以欲萬</span><br/>
<span class='tline' id='l171' data-llen='3814:3837'>世為人君者謹其好惡而端其表儀也即其田獵馳逐</span><br/>
<span class='tline' id='l172' data-llen='3837:3861'>觸𩔖而長之凡關于風俗者皆當致謹惟聖明深念之</span><br/>
<span class='tline' id='l173' data-llen='3861:3868'>　　甫田篇</span><br/>
<span class='tline' id='l174' data-llen='3868:3891'>臣讀孟軻書觀齊宣王欲闢土地朝秦楚莅中國撫四</span><br/>
<span class='tline' id='l175' data-llen='3891:3914'>夷亦可謂大有為之志矣而孟軻則曰以若所為求若</span><br/>
<span class='tline' id='l176' data-llen='3914:3937'>所欲盡心力而為之後必有災三復斯言而後知軻之</span><br/>
<span class='tline' id='l177' data-llen='3937:3960'>知本也夫人孰無所欲而必顧我之所為果足以得此</span><br/>
<span class='tline' id='l178' data-llen='3960:3987'><a onclick="displayPageImage('KR1c0019', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3987:4010'>則可以遂其欲矣所為者卑汚淺陋而欲求光明俊偉</span><br/>
<span class='tline' id='l180' data-llen='4010:4033'>之功其可得乎襄公以國君之尊而躬為鳥獸之行瀆</span><br/>
<span class='tline' id='l181' data-llen='4033:4056'>亂天倫罪固不容誅矣民事之不修田獵之是好觀其</span><br/>
<span class='tline' id='l182' data-llen='4056:4079'>所為無一合于義理者此豈足以立非常之功乎妄意</span><br/>
<span class='tline' id='l183' data-llen='4079:4102'>于圖大而無可以圖大之實妄意于服遠而無可以服</span><br/>
<span class='tline' id='l184' data-llen='4102:4125'>遠之具此詩之所以刺也田甚廣而力不及則禾稼不</span><br/>
<span class='tline' id='l185' data-llen='4125:4148'>茂而稂莠實繁矣人在逺而彊思之則用心徒勞而事</span><br/>
<span class='tline' id='l186' data-llen='4148:4171'>功不集矣曷不反而自求退而自省乎此詩人正本之</span><br/>
<span class='tline' id='l187' data-llen='4171:4198'><a onclick="displayPageImage('KR1c0019', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4198:4221'>論也雖然妄意于大者逺者固非矣而無志于大者逺</span><br/>
<span class='tline' id='l189' data-llen='4221:4244'>者亦豈君子之所貴哉今觀卒章之意猶有望于襄公</span><br/>
<span class='tline' id='l190' data-llen='4244:4267'>焉婉兮孌兮總角丱兮言童稚之時也然長之養之未</span><br/>
<span class='tline' id='l191' data-llen='4267:4290'>至于甚久而突然冠弁列于成人理之必然也然則大</span><br/>
<span class='tline' id='l192' data-llen='4290:4313'>者遠者雖不可以躁求而亦可以馴致豈若田甫田之</span><br/>
<span class='tline' id='l193' data-llen='4313:4336'>力不及思遠人者之心徒勞哉觀前二章則知人君不</span><br/>
<span class='tline' id='l194' data-llen='4336:4359'>可以妄圖觀後一章則知人君不可以無志惟聖明深</span><br/>
<span class='tline' id='l195' data-llen='4359:4363'>察之</span><br/>
<span class='tline' id='l196' data-llen='4363:4390'><a onclick="displayPageImage('KR1c0019', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4390:4397'>　　猗嗟篇</span><br/>
<span class='tline' id='l198' data-llen='4397:4420'>臣聞人君有大徳有末節身修而家齊家齊而國治徳</span><br/>
<span class='tline' id='l199' data-llen='4420:4443'>之大者也威儀之可觀技藝之可喜節之未者也目不</span><br/>
<span class='tline' id='l200' data-llen='4443:4466'>兩視而明耳不兩聽而聰于此有餘則于彼不足古之</span><br/>
<span class='tline' id='l201' data-llen='4466:4489'>人君深知是心之不可分也朝夕念慮惟躬行是急惟</span><br/>
<span class='tline' id='l202' data-llen='4489:4512'>家齊是務而薄物細故皆不暇及大者既立小者略之</span><br/>
<span class='tline' id='l203' data-llen='4512:4535'>乃所以全其大者也魯桓斃于齊襄夫人姜氏實為之</span><br/>
<span class='tline' id='l204' data-llen='4535:4558'>既而往來于齊魯二國曽無顧忌莊公之為人子既不</span><br/>
<span class='tline' id='l205' data-llen='4558:4585'><a onclick="displayPageImage('KR1c0019', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4585:4608'>能追痛其父又不能防閑其母慙徳多矣而惟修其威</span><br/>
<span class='tline' id='l207' data-llen='4608:4631'>儀精于技藝為足以悦世俗之耳目毋乃舍本而逐末</span><br/>
<span class='tline' id='l208' data-llen='4631:4654'>乎故齊人雖譽之而實譏之抑揚趨蹌言威儀也美目</span><br/>
<span class='tline' id='l209' data-llen='4654:4677'>清揚言容貌也射不出正言中的也四矢之反既中而</span><br/>
<span class='tline' id='l210' data-llen='4677:4700'>復中也射至于終日而無一不中其藝固精矣而舞則</span><br/>
<span class='tline' id='l211' data-llen='4700:4723'>又與樂節相應故謂之選也人見之誰不稱贊而君子</span><br/>
<span class='tline' id='l212' data-llen='4723:4746'>觀之以為隱憂何者人惟一心不可以兩用也役其精</span><br/>
<span class='tline' id='l213' data-llen='4746:4769'>神于威儀技藝之末豈能不妨其大者乎雖然射所以</span><br/>
<span class='tline' id='l214' data-llen='4769:4796'><a onclick="displayPageImage('KR1c0019', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4796:4819'>觀徳内志不正外體不直不可以言中其容貌不比于</span><br/>
<span class='tline' id='l216' data-llen='4819:4842'>禮其節不比于樂亦非射之善者今此詩三章極稱其</span><br/>
<span class='tline' id='l217' data-llen='4842:4865'>善射于此觀徳孰曰不可而反以為刺不已誣乎曰射</span><br/>
<span class='tline' id='l218' data-llen='4865:4888'>固可貴也不追念其父不防閑其母人之大倫乖戾如</span><br/>
<span class='tline' id='l219' data-llen='4888:4911'>此而獨精于射豈能掩其惡乎孔子存此一詩所以欲</span><br/>
<span class='tline' id='l220' data-llen='4911:4934'>萬世之下為人君者明于大小之辨大者不立其餘何</span><br/>
<span class='tline' id='l221' data-llen='4934:4957'>觀射有似乎君子且不足貴況其他技藝所謂詩可以</span><br/>
<span class='tline' id='l222' data-llen='4957:4964'>觀者蓋如此</span><br/>
<span class='tline' id='l223' data-llen='4964:4991'><a onclick="displayPageImage('KR1c0019', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4991:4998'>　　陟岵篇</span><br/>
<span class='tline' id='l225' data-llen='4998:5021'>臣聞安佚者人情之所甚欲行役者人情之所甚憚也</span><br/>
<span class='tline' id='l226' data-llen='5021:5044'>捨室家之樂躬道塗之勞險阻艱于跋履寒暑切于體</span><br/>
<span class='tline' id='l227' data-llen='5044:5067'>膚父母兄弟邈焉間隔朝夕懐歸不能自釋此怨讟之</span><br/>
<span class='tline' id='l228' data-llen='5067:5090'>所由興今觀陟岵一詩不惟不怨而尊君戴上之心無</span><br/>
<span class='tline' id='l229' data-llen='5090:5113'>異于平居之時此所謂變風止乎禮義者歟方其離家</span><br/>
<span class='tline' id='l230' data-llen='5113:5136'>之日父則告之曰夙夜無止是欲其不敢自息也母則</span><br/>
<span class='tline' id='l231' data-llen='5136:5159'>告之曰夙夜無寐是欲其不遑寢處也兄則告之曰夙</span><br/>
<span class='tline' id='l232' data-llen='5159:5186'><a onclick="displayPageImage('KR1c0019', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5186:5210'>夜必偕是欲其與儕𩔖偕行也而三人者之言又皆曰</span><br/>
<span class='tline' id='l234' data-llen='5210:5233'>尚愼旃哉丁寧告戒如是其切可不謂賢父母兄乎陟</span><br/>
<span class='tline' id='l235' data-llen='5233:5256'>其高山望其父母兄不可見則思其别時告戒之語奉</span><br/>
<span class='tline' id='l236' data-llen='5256:5279'>以周旋不敢失墜可不謂賢子弟乎一門之内長幼尊</span><br/>
<span class='tline' id='l237' data-llen='5279:5302'>卑知有君而不知有身知有國而不知有家可謂達于</span><br/>
<span class='tline' id='l238' data-llen='5302:5325'>大義不蔽其良心矣為下者能忠其上而為上者可不</span><br/>
<span class='tline' id='l239' data-llen='5325:5348'>卹其下乎采薇東山之詩序其情而憫其勞入人之深</span><br/>
<span class='tline' id='l240' data-llen='5348:5371'>淪于骨髓此所以犯難而忘死也上卹其下下忠其上</span><br/>
<span class='tline' id='l241' data-llen='5371:5398'><a onclick="displayPageImage('KR1c0019', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5398:5421'>此所以交通而無間也今日邊烽未息征夫暴露自往</span><br/>
<span class='tline' id='l243' data-llen='5421:5444'>年四月至今年三月恰一歳矣盛夏酷熱之時不容解</span><br/>
<span class='tline' id='l244' data-llen='5444:5467'>甲至于生蛆隆冬盛寒之際坐臥被甲其冷徹骨糲飯</span><br/>
<span class='tline' id='l245' data-llen='5467:5490'>虀羮終年食淡而又驅之戰鬬豈其所樂哉念之卹之</span><br/>
<span class='tline' id='l246' data-llen='5490:5513'>聖心之所不能忘也孰若賦勞還之詩各歸其故壘而</span><br/>
<span class='tline' id='l247' data-llen='5513:5536'>以其供億之費募沿邊壯勇之士人人可用莫非精兵</span><br/>
<span class='tline' id='l248' data-llen='5536:5559'>有捍禦之實無出戍之苦父母兄弟無復相離保護鄉</span><br/>
<span class='tline' id='l249' data-llen='5559:5578'>井各致其力計無便于此者惟聖主亟圖之</span><br/>
<span class='tline' id='l250' data-llen='5578:5605'><a onclick="displayPageImage('KR1c0019', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5605:5612'>　　伐檀篇</span><br/>
<span class='tline' id='l252' data-llen='5612:5635'>臣聞人主之任官不可有一毫之私所共者天位所治</span><br/>
<span class='tline' id='l253' data-llen='5635:5658'>者天職所食者天祿無非天也豈可以己意參之哉故</span><br/>
<span class='tline' id='l254' data-llen='5658:5681'>書曰無曠官天工人其代之天至公也代天而行亦必</span><br/>
<span class='tline' id='l255' data-llen='5681:5704'>公其心可也賢者親之任之不賢者疎之斥之如權衡</span><br/>
<span class='tline' id='l256' data-llen='5704:5727'>焉非有意于輕重如繩墨焉非有意于曲直斯可謂至</span><br/>
<span class='tline' id='l257' data-llen='5727:5750'>公矣宜親任者而疎斥之宜疎斥者而親任之安在其</span><br/>
<span class='tline' id='l258' data-llen='5750:5773'>為公道乎檀可以為車為輪為輻伐之而寘諸河濱此</span><br/>
<span class='tline' id='l259' data-llen='5773:5800'><a onclick="displayPageImage('KR1c0019', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5800:5823'>賤者所為也今而賢者身親其勞則失其職矣不稼穡</span><br/>
<span class='tline' id='l261' data-llen='5823:5846'>而得禾不狩獵而得禽此所謂無功而受祿也今而在</span><br/>
<span class='tline' id='l262' data-llen='5846:5869'>位在職則非其任矣是非顚倒一至于是天工之代豈</span><br/>
<span class='tline' id='l263' data-llen='5869:5892'>其然乎彼君子兮指伐檀者言之也得斯人而任之則</span><br/>
<span class='tline' id='l264' data-llen='5892:5915'>不素餐矣人臣之患莫大于素餐非有忠言嘉謨也非</span><br/>
<span class='tline' id='l265' data-llen='5915:5938'>能竭誠盡瘁也而乘君子之器食君子之祿職業之瘝</span><br/>
<span class='tline' id='l266' data-llen='5938:5961'>曠政敎之廢闕生民之憔悴皆此曹實為之是豈能有</span><br/>
<span class='tline' id='l267' data-llen='5961:5984'>補于國耶今明主憂勤于上而賢否混淆于下尸位素</span><br/>
<span class='tline' id='l268' data-llen='5984:6011'><a onclick="displayPageImage('KR1c0019', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6011:6034'>餐者尚多有之怠惰廢弛偷合茍容國之蠧民之殘也</span><br/>
<span class='tline' id='l270' data-llen='6034:6057'>擯斥一二以勵其餘而擇其不素餐者親之于是賢士</span><br/>
<span class='tline' id='l271' data-llen='6057:6080'>爭奮姦囘屏息而綱紀大振矣此當今之先務也惟聖</span><br/>
<span class='tline' id='l272' data-llen='6080:6086'>明亟圖之</span><br/>
<span class='tline' id='l273' data-llen='6086:6093'>　　碩鼠篇</span><br/>
<span class='tline' id='l274' data-llen='6093:6116'>臣聞善為國者富藏于民不善為國者富藏于府庫君</span><br/>
<span class='tline' id='l275' data-llen='6116:6139'>民一體也民既富矣君安得而不富不藏于民而厚斂</span><br/>
<span class='tline' id='l276' data-llen='6139:6162'>焉民既竭矣君亦安能獨豐哉故有若之言曰百姓足</span><br/>
<span class='tline' id='l277' data-llen='6162:6189'><a onclick="displayPageImage('KR1c0019', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6189:6212'>君孰與不足荀卿言財貨本未源流亦以為本原在下</span><br/>
<span class='tline' id='l279' data-llen='6212:6235'>而不在上也彼魏君者何足以知此汲汲于聚斂而民</span><br/>
<span class='tline' id='l280' data-llen='6235:6258'>心日離是乃自蹶其本爾貫事也事其君者三歳矣莫</span><br/>
<span class='tline' id='l281' data-llen='6258:6281'>我肯顧言未嘗眷顧于我也莫我肯徳不以我為徳也</span><br/>
<span class='tline' id='l282' data-llen='6281:6304'>莫我肯勞不知我之勞也君不恤其民民不戴其君相</span><br/>
<span class='tline' id='l283' data-llen='6304:6327'>率而去遠適他邦豈其本心然哉衣食不足無以自給</span><br/>
<span class='tline' id='l284' data-llen='6327:6350'>其勢不得不爾鄭國狡童之刺雖曰不美猶可言也今</span><br/>
<span class='tline' id='l285' data-llen='6350:6373'>而比之碩鼠殆又甚焉君臨一國國人愛之若父母仰</span><br/>
<span class='tline' id='l286' data-llen='6373:6400'><a onclick="displayPageImage('KR1c0019', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6400:6423'>之如日月畏之如雷霆可也而以碩䑕譏之不君其君</span><br/>
<span class='tline' id='l288' data-llen='6423:6446'>至是而極矣聖人存此詩所以為重斂之深戒歟始曰</span><br/>
<span class='tline' id='l289' data-llen='6446:6469'>樂土之得所中曰樂國之得直固將去矣而卒章則曰</span><br/>
<span class='tline' id='l290' data-llen='6469:6492'>誰之永號吾其何之乎惟有永號而已言終不去也君</span><br/>
<span class='tline' id='l291' data-llen='6492:6515'>雖無道而終不忍去此謂變風止乎禮義者歟此夫子</span><br/>
<span class='tline' id='l292' data-llen='6515:6522'>所以錄之也</span><br/>
<span class='tline' id='l293' data-llen='6522:6525'>　</span><br/>
<span class='tline' id='l294' data-llen='6525:6538'>　絜齋毛詩經筵講義卷四</span><br/>
</p>
<p><br/>
</p>
  </div>
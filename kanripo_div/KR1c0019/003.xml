<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1c0019', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:206'>　絜齋毛詩經筵講義卷三</span><br/>
<span class='tline' id='l10' data-llen='206:227'>　　　　　　　　　　　　　宋　袁燮　撰</span><br/>
<span class='tline' id='l11' data-llen='227:234'>　　雄雉篇</span><br/>
<span class='tline' id='l12' data-llen='234:257'>臣聞治世之音安以樂其政和亂世之音怨以怒其政</span><br/>
<span class='tline' id='l13' data-llen='257:280'>乖此大序之説詩所以為治亂之别也今其軍旅數起</span><br/>
<span class='tline' id='l14' data-llen='280:303'>大夫久役室家閔其夫之勤勞宜若有怨怒其上之語</span><br/>
<span class='tline' id='l15' data-llen='303:326'>而辭氣薰然獨有治世之遺風此其故何也曰詩發于</span><br/>
<span class='tline' id='l16' data-llen='326:352'><a onclick="displayPageImage('KR1c0019', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='352:375'>人心時有治亂之殊心無厚薄之間上雖失道而詩人</span><br/>
<span class='tline' id='l18' data-llen='375:398'>不忘其君無異于有道之時又何怨怒之云乎此所謂</span><br/>
<span class='tline' id='l19' data-llen='398:421'>止乎禮義先王之澤也雄雉以喻其大夫逺役于外妻</span><br/>
<span class='tline' id='l20' data-llen='421:444'>以懐安之故不能偕行遂至于阻隔是我自取之也將</span><br/>
<span class='tline' id='l21' data-llen='444:467'>以誰咎不怨其上而歸咎于己與常情大不侔矣展誠</span><br/>
<span class='tline' id='l22' data-llen='467:490'>也受命而行秉心無二惟知君命之重而忘其在己之</span><br/>
<span class='tline' id='l23' data-llen='490:513'>勞是之謂誠不怨其上而稱美其夫其識高矣隂陽之</span><br/>
<span class='tline' id='l24' data-llen='513:536'>運日往則月來月往則日來是日月之往未嘗不來也</span><br/>
<span class='tline' id='l25' data-llen='536:562'><a onclick="displayPageImage('KR1c0019', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='562:585'>今吾夫遠役而邈無來期其心亦苦矣然豈可以我之</span><br/>
<span class='tline' id='l27' data-llen='585:608'>怨苦而怨詈其上哉故卒章之意尤篤厚焉百爾君子</span><br/>
<span class='tline' id='l28' data-llen='608:631'>泛言從役之大夫也我一婦人雖不足以知君子之徳</span><br/>
<span class='tline' id='l29' data-llen='631:654'>行然此心之善人有所同不忮害不貪求可謂善矣故</span><br/>
<span class='tline' id='l30' data-llen='654:677'>以臧言之不甘己之勞役而害他人之安居者謂之忮</span><br/>
<span class='tline' id='l31' data-llen='677:700'>以安居為可樂而違道以有請者謂之求此二病者常</span><br/>
<span class='tline' id='l32' data-llen='700:723'>情所不能免而吾夫無之則行役何往而不善雖久勞</span><br/>
<span class='tline' id='l33' data-llen='723:746'>于外固未嘗不裕然也有夫如此吾亦可以自慰矣其</span><br/>
<span class='tline' id='l34' data-llen='746:772'><a onclick="displayPageImage('KR1c0019', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='772:795'>夫聞之豈不益自勉勵乎一時同役之大夫聞之又豈</span><br/>
<span class='tline' id='l36' data-llen='795:818'>復怨上乎徧告百爾君子蓋所以警之也孔子曰士而</span><br/>
<span class='tline' id='l37' data-llen='818:841'>懐居不足以為士矣春秋傳曰宴安酖毒不可懐也以</span><br/>
<span class='tline' id='l38' data-llen='841:864'>安居為戒而不以勤勞為憚此君子之徳也而婦人能</span><br/>
<span class='tline' id='l39' data-llen='864:887'>言之其亦賢乎孔子取不忮不求之語以美門人之高</span><br/>
<span class='tline' id='l40' data-llen='887:907'>弟是誠有契于聖心也讀此詩者可不自警乎</span><br/>
<span class='tline' id='l41' data-llen='907:914'>　　谷風篇</span><br/>
<span class='tline' id='l42' data-llen='914:937'>臣聞所貴乎君子者無他事焉惟不失其本心而已人</span><br/>
<span class='tline' id='l43' data-llen='937:963'><a onclick="displayPageImage('KR1c0019', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='963:986'>生而善天之性也有正而無邪有誠而無偽有厚而無</span><br/>
<span class='tline' id='l45' data-llen='986:1009'>薄有天理之公而無人欲之私所謂本心也其始如是</span><br/>
<span class='tline' id='l46' data-llen='1009:1032'>其終亦如是雖歴年之久不變乎其初所謂不失也今</span><br/>
<span class='tline' id='l47' data-llen='1032:1056'>觀此詩何其人情前後之不𩔖歟谷風謂東風也習習</span><br/>
<span class='tline' id='l48' data-llen='1056:1079'>舒和也陰陽和則為雨黽勉同心不宜有怒皆言其和</span><br/>
<span class='tline' id='l49' data-llen='1079:1102'>也使夫之情常如其始之和協豈不甚善而本然之心</span><br/>
<span class='tline' id='l50' data-llen='1102:1125'>易于蒙蔽久則淫于新昏而忘其舊矣采葑菲者不以</span><br/>
<span class='tline' id='l51' data-llen='1125:1148'>其下體之不美而棄之亦猶禮接其婦不以容貌之改</span><br/>
<span class='tline' id='l52' data-llen='1148:1174'><a onclick="displayPageImage('KR1c0019', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1174:1197'>前而薄之徳音相與偕老以死人情之厚約結之深有</span><br/>
<span class='tline' id='l54' data-llen='1197:1220'>如此者至于行道遲遲中心有違則舊室見棄也水涇</span><br/>
<span class='tline' id='l55' data-llen='1220:1243'>濁而渭清二水相入而不相雜舊室譬則渭也新昏譬</span><br/>
<span class='tline' id='l56' data-llen='1243:1266'>則涇也涇雖甚濁而不能混渭水之清新昏雖獲愛而</span><br/>
<span class='tline' id='l57' data-llen='1266:1289'>不能掩舊室之潔湜湜其沚清見底也而良人不以為</span><br/>
<span class='tline' id='l58' data-llen='1289:1312'>潔故曰不我屑屑潔也何以知舊室之為潔乎梁笱之</span><br/>
<span class='tline' id='l59' data-llen='1312:1335'>取魚所以飬人也夫雖見棄猶不欲自廢其生養之具</span><br/>
<span class='tline' id='l60' data-llen='1335:1362'>深則方之舟之淺則泳之游之黽勉求之匍匐救之<span class='krp-note'>案/此</span></span><br/>
<span class='tline' id='l61' data-llen='1362:1388'><a onclick="displayPageImage('KR1c0019', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1388:1416'><span class='krp-note'>下疑有/缺文</span>美菜之蓄凡婦道所當為非不盡力非有毫髮</span><br/>
<span class='tline' id='l63' data-llen='1416:1439'>之罪所以知其潔而疾之棄之昧于黒白之辨一至此</span><br/>
<span class='tline' id='l64' data-llen='1439:1462'>極獨不思我始之來相與安息情義甚厚而今日乃如</span><br/>
<span class='tline' id='l65' data-llen='1462:1485'>是之薄耶墍息也始終不侔所謂失其本心者風俗如</span><br/>
<span class='tline' id='l66' data-llen='1485:1508'>是誰實為之故序詩者以為衞人化其上宣公之罪不</span><br/>
<span class='tline' id='l67' data-llen='1508:1527'>可掩矣由是觀之為人主者可不正其本哉</span><br/>
<span class='tline' id='l68' data-llen='1527:1534'>　　式微篇</span><br/>
<span class='tline' id='l69' data-llen='1534:1557'>臣聞人君有志則危弱可為安彊茍惟無志則終于危</span><br/>
<span class='tline' id='l70' data-llen='1557:1583'><a onclick="displayPageImage('KR1c0019', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1583:1606'>弱而不振故曰禍福無常惟人所召趨向一差而天淵</span><br/>
<span class='tline' id='l72' data-llen='1606:1629'>不侔矣吁可畏哉太王迫于狄人之侵去邠之岐微弱</span><br/>
<span class='tline' id='l73' data-llen='1629:1652'>甚矣而邠人則曰仁人也不可失也從之者如歸市于</span><br/>
<span class='tline' id='l74' data-llen='1652:1675'>是乎肇基王迹而詩人稱曰居岐之陽實始翦商越王</span><br/>
<span class='tline' id='l75' data-llen='1675:1698'>句踐大敗于吳棲于㑹稽者纔五千人爾而臥薪嘗膽</span><br/>
<span class='tline' id='l76' data-llen='1698:1721'>念念復讎卒如其志轉危弱而為安彊豈不偉哉黎侯</span><br/>
<span class='tline' id='l77' data-llen='1721:1744'>失國以狄人之故寓于他邦非得已也誠能居患難之</span><br/>
<span class='tline' id='l78' data-llen='1744:1767'>中勵剛彊之志朝夕思念求反其國懲創既徃改絃易</span><br/>
<span class='tline' id='l79' data-llen='1767:1793'><a onclick="displayPageImage('KR1c0019', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1793:1816'>轍夫豈終不可為哉而乃即安于衞國曾無奮發之心</span><br/>
<span class='tline' id='l81' data-llen='1816:1839'>豈不哀哉中露者暴露之謂泥中者泥塗之謂非邑名</span><br/>
<span class='tline' id='l82' data-llen='1839:1862'>也暴露于泥塗之中其辱甚矣而居之不疑此其國之</span><br/>
<span class='tline' id='l83' data-llen='1862:1885'>所以終于失也其始也既以無志而失之其終也又以</span><br/>
<span class='tline' id='l84' data-llen='1885:1908'>無志而不能復振是可哀也嗚呼諸侯有一國者也不</span><br/>
<span class='tline' id='l85' data-llen='1908:1931'>善保之則失其國天子有天下者也不善保之則將如</span><br/>
<span class='tline' id='l86' data-llen='1931:1954'>之何故大禹之訓曰予臨兆民凛乎若朽索之馭六馬</span><br/>
<span class='tline' id='l87' data-llen='1954:1977'>成湯克夏之後猶曰慄慄危懼若將隕于深淵誠以王</span><br/>
<span class='tline' id='l88' data-llen='1977:2003'><a onclick="displayPageImage('KR1c0019', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2003:2026'>業之重得之難失之易兢兢業業不敢荒寧僅能自保</span><br/>
<span class='tline' id='l90' data-llen='2026:2049'>而已觀式微之詩黎侯一失其國而卑㣲如是眞萬世</span><br/>
<span class='tline' id='l91' data-llen='2049:2059'>人主保邦之龜鑑也</span><br/>
<span class='tline' id='l92' data-llen='2059:2066'>　　旄丘篇</span><br/>
<span class='tline' id='l93' data-llen='2066:2089'>臣聞之詩曰永言配命自求多福孟軻亦云禍福無不</span><br/>
<span class='tline' id='l94' data-llen='2089:2112'>自巳求之者何謂福國之安榮是也何謂禍國之危辱</span><br/>
<span class='tline' id='l95' data-llen='2112:2135'>是也選拔賢俊惠恤黎元與治世同道斯安榮矣惟姦</span><br/>
<span class='tline' id='l96' data-llen='2135:2158'>憸是用惟暴虐是作與亂世同事斯危辱矣黎侯之失</span><br/>
<span class='tline' id='l97' data-llen='2158:2184'><a onclick="displayPageImage('KR1c0019', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2184:2207'>國無乃顚倒是非以自取危辱乎方其南面以朝羣臣</span><br/>
<span class='tline' id='l99' data-llen='2207:2230'>威福予奪無不在我亦可謂安榮矣及夫逐于狄人不</span><br/>
<span class='tline' id='l100' data-llen='2230:2253'>能自保而托迹于他邦其名雖曰寓公實與羣臣無異</span><br/>
<span class='tline' id='l101' data-llen='2253:2276'>春秋傳所謂既為人君又為人臣是也烏在其為安榮</span><br/>
<span class='tline' id='l102' data-llen='2276:2299'>乎黎之臣于當是之時不能規正其君迫于患難則怨</span><br/>
<span class='tline' id='l103' data-llen='2299:2322'>他邦之不相恤他邦信有罪矣黎侯獨無罪乎向使黎</span><br/>
<span class='tline' id='l104' data-llen='2322:2345'>侯能治其國任賢愛民以植不拔之基則何至于危辱</span><br/>
<span class='tline' id='l105' data-llen='2345:2368'>如是必有以自取之也乍見孺子將入井怵惕惻隱之</span><br/>
<span class='tline' id='l106' data-llen='2368:2394'><a onclick="displayPageImage('KR1c0019', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2394:2417'>心不期而自發今鄰國之君託迹于我而邈如不聞衞</span><br/>
<span class='tline' id='l108' data-llen='2417:2440'>之君臣其亦不仁甚矣黎不能自責衞不能恤難其失</span><br/>
<span class='tline' id='l109' data-llen='2440:2463'>均也昔者楚王遭闔廬之難越在草莽有申包胥者乞</span><br/>
<span class='tline' id='l110' data-llen='2463:2486'>師秦廷哭聲不絶秦人哀而救之二國併力遂卻吳師</span><br/>
<span class='tline' id='l111' data-llen='2486:2509'>蓋有以感動之也黎之羣臣不知出此惟衛人是責何</span><br/>
<span class='tline' id='l112' data-llen='2509:2532'>哉雖然重耳非不賢也十九年在外非秦伯納之則不</span><br/>
<span class='tline' id='l113' data-llen='2532:2555'>能自反其國況黎侯乎鄰國是責亦不為過此所謂詩</span><br/>
<span class='tline' id='l114' data-llen='2555:2573'>可以怨也孔子取而列之國風有以也夫</span><br/>
<span class='tline' id='l115' data-llen='2573:2599'><a onclick="displayPageImage('KR1c0019', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2599:2606'>　　泉水篇</span><br/>
<span class='tline' id='l117' data-llen='2606:2629'>臣聞禮者人之大防所以檢柅此心不敢放逸也故書</span><br/>
<span class='tline' id='l118' data-llen='2629:2652'>曰以禮制心禮之制人猶隄之防水不以隄為固而驟</span><br/>
<span class='tline' id='l119' data-llen='2652:2675'>決之則潰裂四出大為民害矣不以禮自檢而輕棄之</span><br/>
<span class='tline' id='l120' data-llen='2675:2698'>則縱横放肆淪胥為惡矣女子之思歸人之常情也然</span><br/>
<span class='tline' id='l121' data-llen='2698:2721'>父母既終無歸寧之道嫌疑所在何可不謹古者女子</span><br/>
<span class='tline' id='l122' data-llen='2721:2744'>許嫁而笄非有大故不入其門既嫁而返兄弟弗與同</span><br/>
<span class='tline' id='l123' data-llen='2744:2767'>席而坐弗與同器而食所以别嫌明㣲防于未然者若</span><br/>
<span class='tline' id='l124' data-llen='2767:2793'><a onclick="displayPageImage('KR1c0019', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2793:2816'>是其嚴哉父母猶在歸于親旁安慰其心禮所當然也</span><br/>
<span class='tline' id='l126' data-llen='2816:2839'>父母既殁兄弟雖我同氣非有鞠養劬勞之恩其又可</span><br/>
<span class='tline' id='l127' data-llen='2839:2862'>歸乎歸若未害也然此心一縱或至于不保其身則害</span><br/>
<span class='tline' id='l128' data-llen='2862:2885'>莫大焉漢史所謂知其非禮而不能自還者是也齊襄</span><br/>
<span class='tline' id='l129' data-llen='2885:2908'>公鳥獸之行瀆亂禮經詩人至以雄狐目之亦惟姜氏</span><br/>
<span class='tline' id='l130' data-llen='2908:2931'>不謹其始無故而歸所以至此也然則泉水之詩聖人</span><br/>
<span class='tline' id='l131' data-llen='2931:2954'>列于國風豈非所以立萬世之大閑歟淇衞水也泉水</span><br/>
<span class='tline' id='l132' data-llen='2954:2977'>猶注鄉邦我心寜不思衞故欲與從行之娣姪議所以</span><br/>
<span class='tline' id='l133' data-llen='2977:3003'><a onclick="displayPageImage('KR1c0019', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3003:3026'>歸國者人情之至切也宿于泲餞于禰記嫁時所歴之</span><br/>
<span class='tline' id='l135' data-llen='3026:3049'>地父母兄弟訣别今無故而歸乎雖有姑姊惟當遣人</span><br/>
<span class='tline' id='l136' data-llen='3049:3072'>問訊而已終不可歸也然歸心既動不能自巳宿于干</span><br/>
<span class='tline' id='l137' data-llen='3072:3095'>餞于言雖思歸衞所歴之地將脂牽其車遄臻于衞又</span><br/>
<span class='tline' id='l138' data-llen='3095:3118'>以此事雖名無瑕其實有害故復止焉天下之患莫大</span><br/>
<span class='tline' id='l139' data-llen='3118:3141'>于自謂無害為非所當為欲非所當欲其初曰是小過</span><br/>
<span class='tline' id='l140' data-llen='3141:3164'>耳吾何害之有積而不止遂陷于大惡為君為臣而有</span><br/>
<span class='tline' id='l141' data-llen='3164:3187'>是念則不得其為君為臣父也子也亦然今衞女檢制</span><br/>
<span class='tline' id='l142' data-llen='3187:3213'><a onclick="displayPageImage('KR1c0019', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3213:3236'>此心知其有害而不敢縱此所謂發乎情止乎禮義者</span><br/>
<span class='tline' id='l144' data-llen='3236:3259'>肥泉須漕思之切而禮不可歸憂懐鬱結出遊以寫之</span><br/>
<span class='tline' id='l145' data-llen='3259:3282'>此心無一毫之累可謂賢女矣兹聖人之所以有取歟</span><br/>
<span class='tline' id='l146' data-llen='3282:3289'>　　北門篇</span><br/>
<span class='tline' id='l147' data-llen='3289:3312'>臣聞人不可無志志在修身者其徳必日進志在立事</span><br/>
<span class='tline' id='l148' data-llen='3312:3335'>者其業必日廣仕者所以行其志也古者朝廷有道公</span><br/>
<span class='tline' id='l149' data-llen='3335:3358'>論著明徳有大小故位有高下位有高下故祿有厚薄</span><br/>
<span class='tline' id='l150' data-llen='3358:3381'>豈有忠良之臣而不得志于時者哉今觀此詩賢者出</span><br/>
<span class='tline' id='l151' data-llen='3381:3407'><a onclick="displayPageImage('KR1c0019', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3407:3430'>北門而憂心殷殷焉言北者謂背陽而向隂也陽猶休</span><br/>
<span class='tline' id='l153' data-llen='3430:3453'>明之時隂猶濁亂之世背陽而向陰則濁亂可知矣然</span><br/>
<span class='tline' id='l154' data-llen='3453:3476'>當時之忠良以為祿之厚歟則終窶且貧莫知我艱其</span><br/>
<span class='tline' id='l155' data-llen='3476:3499'>祿固未嘗厚也以為位之卑歟則王事適我矣政事一</span><br/>
<span class='tline' id='l156' data-llen='3499:3522'>埤益我矣王事厚我矣政事一埤遺我矣適我謂事紛</span><br/>
<span class='tline' id='l157' data-llen='3522:3545'>至于我也埤益謂厚且増也事如此之多祿如此之薄</span><br/>
<span class='tline' id='l158' data-llen='3545:3568'>若不相稱然以理推之是必事繁而位卑非高爵也故</span><br/>
<span class='tline' id='l159' data-llen='3568:3591'>其祿亦薄上而君不見知下而妻子謫我摧我居濁亂</span><br/>
<span class='tline' id='l160' data-llen='3591:3617'><a onclick="displayPageImage('KR1c0019', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3617:3640'>之世所遇若此何以為懐哉安于天命順受之斯可矣</span><br/>
<span class='tline' id='l162' data-llen='3640:3663'>賢之用舍關乎盛衰固有命焉非人所能為也雖然賢</span><br/>
<span class='tline' id='l163' data-llen='3663:3686'>者以此自處則可人君以此待賢者則不可孟子曰尊</span><br/>
<span class='tline' id='l164' data-llen='3686:3709'>賢使能俊傑在位則天下之士皆悦而願立乎朝矣夫</span><br/>
<span class='tline' id='l165' data-llen='3709:3732'>悦于任職而不委之天治世之事也君人者可不監觀</span><br/>
<span class='tline' id='l166' data-llen='3732:3737'>于此哉</span><br/>
<span class='tline' id='l167' data-llen='3737:3744'>　　北風篇</span><br/>
<span class='tline' id='l168' data-llen='3744:3767'>臣聞人君之為政莫善于寛仁莫不善于威虐寛仁則</span><br/>
<span class='tline' id='l169' data-llen='3767:3794'><a onclick="displayPageImage('KR1c0019', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3794:3817'>民愛之威虐則民畏之愛之若父母焉畏之若仇讎焉</span><br/>
<span class='tline' id='l171' data-llen='3817:3840'>父母之親不忍一日離而仇讎之惡惟恐其不相遠也</span><br/>
<span class='tline' id='l172' data-llen='3840:3863'>為人上者不能撫愛其民而專以威虐從事人心豈有</span><br/>
<span class='tline' id='l173' data-llen='3863:3886'>不離者哉人皆去之君誰與立則是戕其民者乃所以</span><br/>
<span class='tline' id='l174' data-llen='3886:3909'>自戕也豈不甚可懼哉北方肅殺之風凛乎可畏而加</span><br/>
<span class='tline' id='l175' data-llen='3909:3932'>之大雪其寒益甚所以喻衞君之威虐也惠而好我攜</span><br/>
<span class='tline' id='l176' data-llen='3932:3955'>手同行畏其慘酷與其所好相率而去之也虚徐寛舒</span><br/>
<span class='tline' id='l177' data-llen='3955:3978'>之貎亟急也只且語助也若或遲遲其行則其禍急言</span><br/>
<span class='tline' id='l178' data-llen='3978:4005'><a onclick="displayPageImage('KR1c0019', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4005:4028'>不能一日自保也次章亦然至于三章所謂莫赤匪狐</span><br/>
<span class='tline' id='l180' data-llen='4028:4051'>莫黒匪烏則今日之當去顯然如狐赤而烏黑無可疑</span><br/>
<span class='tline' id='l181' data-llen='4051:4074'>者理所當去而遲囘不去其禍豈不愈速乎人心乖離</span><br/>
<span class='tline' id='l182' data-llen='4074:4097'>一至于此疾之如仇讎矣君者民之父母而疾如仇讎</span><br/>
<span class='tline' id='l183' data-llen='4097:4120'>孤立于上國勢岌岌威虐之所致也竝為威虐則不獨</span><br/>
<span class='tline' id='l184' data-llen='4120:4143'>衞君為然亦必有同惡相濟者此所以重失人心也今</span><br/>
<span class='tline' id='l185' data-llen='4143:4166'>仁聖在上子惠黎元可謂至矣而監司帥守猶有急于</span><br/>
<span class='tline' id='l186' data-llen='4166:4189'>財賦刻剝窮民者亦有敢行誅殺害及流民者此皆不</span><br/>
<span class='tline' id='l187' data-llen='4189:4216'><a onclick="displayPageImage('KR1c0019', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4216:4239'>仁之人為國失人心者也人心一失所係甚大伏惟聖</span><br/>
<span class='tline' id='l189' data-llen='4239:4262'>主哀之救之以活生民之命告之戒之以衰酷吏之風</span><br/>
<span class='tline' id='l190' data-llen='4262:4272'>此誠今日之急務也</span><br/>
<span class='tline' id='l191' data-llen='4272:4279'>　　干旄篇</span><br/>
<span class='tline' id='l192' data-llen='4279:4302'>臣嘗觀孟子聞魯欲使樂正子為政喜而不寐公孫丑</span><br/>
<span class='tline' id='l193' data-llen='4302:4325'>問其故則曰其為人也好善好善優于天下而况魯國</span><br/>
<span class='tline' id='l194' data-llen='4325:4348'>乎夫茍好善人將輕千里而來告之以善夫茍不好善</span><br/>
<span class='tline' id='l195' data-llen='4348:4371'>曰予既巳知之訑訑之聲音顔色拒人于千里之外則</span><br/>
<span class='tline' id='l196' data-llen='4371:4398'><a onclick="displayPageImage('KR1c0019', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4398:4421'>讒諂面諛之人至矣與讒諂面諛之人居國欲治可得</span><br/>
<span class='tline' id='l198' data-llen='4421:4444'>乎嗚呼若孟子者可謂深知為國之要道矣夫使之為</span><br/>
<span class='tline' id='l199' data-llen='4444:4467'>政安危理亂皆由是出豈徒以一身事其君哉虛心屈</span><br/>
<span class='tline' id='l200' data-llen='4467:4490'>己旁求衆善以自輔其所不逮則可以當此重任矣自</span><br/>
<span class='tline' id='l201' data-llen='4490:4513'>矜其能不復求助忠告蔑聞而諂諛日親則何以治其</span><br/>
<span class='tline' id='l202' data-llen='4513:4536'>國哉今觀干旄之詩衞之臣子何其好善之篤干首之</span><br/>
<span class='tline' id='l203' data-llen='4536:4559'>有旄鳥隼之為旟析羽之為旌皆卿大夫之所載也浚</span><br/>
<span class='tline' id='l204' data-llen='4559:4582'>衞邑也城外謂之郊居民所聚謂之都城則浚邑之城</span><br/>
<span class='tline' id='l205' data-llen='4582:4609'><a onclick="displayPageImage('KR1c0019', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4609:4632'>也素絲束帛也卿大夫誠心好善或求諸都邑之中或</span><br/>
<span class='tline' id='l207' data-llen='4632:4655'>求諸郊野之外多方搜訪幸而得之則以束帛良馬將</span><br/>
<span class='tline' id='l208' data-llen='4655:4678'>其誠意心之篤切形見于此所以有加而無已也彼姝</span><br/>
<span class='tline' id='l209' data-llen='4678:4701'>者子指卿大夫之姝美也誠心好善如恐不及其徳可</span><br/>
<span class='tline' id='l210' data-llen='4701:4724'>謂美矣故賢者感之莫不曰吾將何以卑之予之告之</span><br/>
<span class='tline' id='l211' data-llen='4724:4747'>乎此所以如影之隨形響之應聲也嗚呼珠玉無踁而</span><br/>
<span class='tline' id='l212' data-llen='4747:4770'>至于前惟其好之爾難合自重之士有所抱負豈肯輕</span><br/>
<span class='tline' id='l213' data-llen='4770:4793'>以語人今而輸寫心腹樂告以善致敬盡禮感之使然</span><br/>
<span class='tline' id='l214' data-llen='4793:4820'><a onclick="displayPageImage('KR1c0019', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4820:4843'>也區區一小國而臣子皆好善當時賢者亦皆以善道</span><br/>
<span class='tline' id='l216' data-llen='4843:4866'>告之同聲相應同氣相求翕然有濟濟多士之風國安</span><br/>
<span class='tline' id='l217' data-llen='4866:4889'>得而不興乎雖然是有本有原一國之事人君為之也</span><br/>
<span class='tline' id='l218' data-llen='4889:4912'>一舉一錯之間是非美惡由是分焉故夫好賢樂善臣</span><br/>
<span class='tline' id='l219' data-llen='4912:4935'>子之懿徳也而所以任用之者其誰歟妒賢嫉能臣子</span><br/>
<span class='tline' id='l220' data-llen='4935:4958'>之大罪也而所以登進之者又誰歟沿流探源其責固</span><br/>
<span class='tline' id='l221' data-llen='4958:4981'>有在矣此詩人所以必歸其美于衞侯也人君觀此足</span><br/>
<span class='tline' id='l222' data-llen='4981:4991'>以知為治之大端矣</span><br/>
<span class='tline' id='l223' data-llen='4991:5018'><a onclick="displayPageImage('KR1c0019', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5018:5025'>　　考槃篇</span><br/>
<span class='tline' id='l225' data-llen='5025:5048'>臣聞國之所恃以安彊者以得賢也故曰不有君子其</span><br/>
<span class='tline' id='l226' data-llen='5048:5071'>能國乎又曰不信仁賢則國空虚賢者抱道懐徳君能</span><br/>
<span class='tline' id='l227' data-llen='5071:5094'>用之則邦家之福不能用之則獨善其身古之明君深</span><br/>
<span class='tline' id='l228' data-llen='5094:5117'>達是理故求賢惟恐其不及其或潔身遁世自放于寂</span><br/>
<span class='tline' id='l229' data-llen='5117:5140'>寞之濱人君必反而自思曰彼賢也宜為我用而有所</span><br/>
<span class='tline' id='l230' data-llen='5140:5164'>不屑得非氣𩔖差殊不足以感召之歟吾進徳而不懈</span><br/>
<span class='tline' id='l231' data-llen='5164:5187'>則誠心感通庶乎悦而願立于朝矣莊公之先公是為</span><br/>
<span class='tline' id='l232' data-llen='5187:5214'><a onclick="displayPageImage('KR1c0019', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5214:5237'>武公篤于好善能聽其規諫而厥子弗克遵業使賢者</span><br/>
<span class='tline' id='l234' data-llen='5237:5260'>退而窮處此考槃之詩所以作也考成也槃樂也碩大</span><br/>
<span class='tline' id='l235' data-llen='5260:5283'>之賢君不能用潛伏于澗于阿于陸俯仰無愧自全其</span><br/>
<span class='tline' id='l236' data-llen='5283:5306'>樂所謂考槃也矢陳也諼忘也惓惓于君寐覺而言不</span><br/>
<span class='tline' id='l237' data-llen='5306:5329'>能忘也弗過者不得過君之朝弗告者不得告君以善</span><br/>
<span class='tline' id='l238' data-llen='5329:5352'>三章所陳久而不已所謂永矢也賢者抱負不淺其君</span><br/>
<span class='tline' id='l239' data-llen='5352:5375'>疎而擯之不得有所展布怨而不釋人情之常也今此</span><br/>
<span class='tline' id='l240' data-llen='5375:5398'>詩無一怨辭而忠愛之意膠固而不可解易之否曰拔</span><br/>
<span class='tline' id='l241' data-llen='5398:5425'><a onclick="displayPageImage('KR1c0019', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5425:5448'>茅貞吉志在君也當否隔之時賢者在野貞固其守而</span><br/>
<span class='tline' id='l243' data-llen='5448:5471'>心常存乎君此則考槃之碩人也有如是之賢而莊公</span><br/>
<span class='tline' id='l244' data-llen='5471:5494'>不能用將誰與治其國乎後之為人上者三復此詩深</span><br/>
<span class='tline' id='l245' data-llen='5494:5517'>以莊公為戒勤求賢士毋使考槃于荒野之間則可以</span><br/>
<span class='tline' id='l246' data-llen='5517:5525'>立邦家之基矣</span><br/>
<span class='tline' id='l247' data-llen='5525:5532'>　　芄蘭篇</span><br/>
<span class='tline' id='l248' data-llen='5532:5555'>臣聞人君之徳莫大于剛健人君之患莫甚于柔弱剛</span><br/>
<span class='tline' id='l249' data-llen='5555:5578'>健則日進無疆足以有為于當世柔弱則安于茍且不</span><br/>
<span class='tline' id='l250' data-llen='5578:5605'><a onclick="displayPageImage('KR1c0019', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5605:5629'>能少見于事業智愚相去豈不遠哉今一介之士茍惟柔</span><br/>
<span class='tline' id='l252' data-llen='5629:5653'>弱則不能自立于鄉黨況于國君一舉一錯安危所關其</span><br/>
<span class='tline' id='l253' data-llen='5653:5677'>可以柔弱自處乎惠公者宣姜之子朔也不疆于為善而</span><br/>
<span class='tline' id='l254' data-llen='5677:5701'>忍于為惡子之得罪朔實為之即位之後上不能以禮防</span><br/>
<span class='tline' id='l255' data-llen='5701:5725'>閑其母下不能制公子頑之惡至柔至弱擁虛器于人上</span><br/>
<span class='tline' id='l256' data-llen='5725:5749'>何足以君其國乎芄蘭者柔弱蔓延之草也支枝也觿所</span><br/>
<span class='tline' id='l257' data-llen='5749:5773'>以解結成人之服也國君雖童子猶服成人之服觿則佩</span><br/>
<span class='tline' id='l258' data-llen='5773:5797'>矣能則無有也凡人或有所長人皆得而知之今曰能不</span><br/>
<span class='tline' id='l259' data-llen='5797:5824'><a onclick="displayPageImage('KR1c0019', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5824:5848'>我知則是塊然而已爾芄蘭之葉如佩韘之狀韘決也韘</span><br/>
<span class='tline' id='l261' data-llen='5848:5872'>則佩矣能則不我甲也天之十日以甲為首故事物之最</span><br/>
<span class='tline' id='l262' data-llen='5872:5896'>先者皆謂之甲人亦如是今曰能不我甲則才不足以髙</span><br/>
<span class='tline' id='l263' data-llen='5896:5920'>世矣容容刀也遂佩遂也悸帶垂而動也服飾若是皆如</span><br/>
<span class='tline' id='l264' data-llen='5920:5944'>成人而不見其有能豈非其所大闕歟凡人皆不可以無</span><br/>
<span class='tline' id='l265' data-llen='5944:5968'>能而君尤不可以無能人而無能其害止于一身君而無</span><br/>
<span class='tline' id='l266' data-llen='5968:5992'>能其害及于一國紀綱之不振法度之不修人心之不服</span><br/>
<span class='tline' id='l267' data-llen='5992:6014'>國勢之不疆皆柔弱無能之故為人上者可不懼哉</span><br/>
<span class='tline' id='l268' data-llen='6014:6041'><a onclick="displayPageImage('KR1c0019', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6041:6048'>　　木瓜篇</span><br/>
<span class='tline' id='l270' data-llen='6048:6071'>臣聞徳不足以感人者不足以言徳惠不足以感人者</span><br/>
<span class='tline' id='l271' data-llen='6071:6094'>不足以言惠古之人所以甚異于常人者惟其感人之</span><br/>
<span class='tline' id='l272' data-llen='6094:6117'>深而已故易曰聖人感人心而天下和平三代而上人</span><br/>
<span class='tline' id='l273' data-llen='6117:6140'>心愛戴其君久而不能忘者由此道也自入春秋五覇</span><br/>
<span class='tline' id='l274' data-llen='6140:6163'>迭興大抵雜以權術惟己是利遑恤其他而惟齊桓公</span><br/>
<span class='tline' id='l275' data-llen='6163:6198'><span class='krp-note'>案桓公原本避宋欽宗諱/作威公今改正後倣此</span>存亡繼絶與人同利猶有治</span><br/>
<span class='tline' id='l276' data-llen='6198:6221'>世之遺風焉今觀木瓜之詩何其圖報之無窮也瓜與</span><br/>
<span class='tline' id='l277' data-llen='6221:6248'><a onclick="displayPageImage('KR1c0019', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6248:6271'>桃李皆以木言以别于瓜瓞羊桃雀李而已非難得之</span><br/>
<span class='tline' id='l279' data-llen='6271:6294'>物也投以易得之物而報以難得之貨亦云可矣猶曰</span><br/>
<span class='tline' id='l280' data-llen='6294:6317'>非敢為報姑永以為好而已言有盡而意無窮何時而</span><br/>
<span class='tline' id='l281' data-llen='6317:6340'>可忘耶攷之左氏傳而後知齊之于衛有生死肉骨之</span><br/>
<span class='tline' id='l282' data-llen='6340:6363'>恩焉衞自滎澤之敗國為墟矣遺民無幾何以自立桓</span><br/>
<span class='tline' id='l283' data-llen='6363:6386'>公戍之以甲兵遺之以車馬器械絶而復續跲而復振</span><br/>
<span class='tline' id='l284' data-llen='6386:6409'>無國而復有國豈非生死肉骨之恩乎興滅國繼絶世</span><br/>
<span class='tline' id='l285' data-llen='6409:6432'>天下之民歸心焉此聖人之垂訓而桓公得之邢遷如</span><br/>
<span class='tline' id='l286' data-llen='6432:6459'><a onclick="displayPageImage('KR1c0019', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6459:6482'>歸衞國忘亡亂離之餘安堵如故安得而不深感之歟</span><br/>
<span class='tline' id='l288' data-llen='6482:6505'>或曰今北敵垂亡不保朝夕與衞國敗于滎澤之役亦</span><br/>
<span class='tline' id='l289' data-llen='6505:6528'>何以異我朝垂徳惠以覆護之使既㣲而復振將滅而</span><br/>
<span class='tline' id='l290' data-llen='6528:6551'>復存可乎曰不然也衞中國之諸侯也為狄人所滅故</span><br/>
<span class='tline' id='l291' data-llen='6551:6574'>霸主不得不救今北敵中國之世讎也因其敗壊張皇</span><br/>
<span class='tline' id='l292' data-llen='6574:6597'>六師為復讎刷恥之舉可也其可救哉書曰兼弱攻昧</span><br/>
<span class='tline' id='l293' data-llen='6597:6617'>取亂侮亡此成湯之所以興也惟聖主深察之</span><br/>
<span class='tline' id='l294' data-llen='6617:6624'>　　黍離篇</span><br/>
<span class='tline' id='l295' data-llen='6624:6651'><a onclick="displayPageImage('KR1c0019', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6651:6674'>臣聞王業之方盛人皆歡樂而詠歌之王業之既衰人</span><br/>
<span class='tline' id='l297' data-llen='6674:6697'>皆愁苦而哀傷之故大序曰治世之音安以樂其政和</span><br/>
<span class='tline' id='l298' data-llen='6697:6720'>亂世之音怨以怒其政乖亡國之音哀以思其民困觀</span><br/>
<span class='tline' id='l299' data-llen='6720:6743'>夫音之不同而世道之升降斷可識矣周之盛也合天</span><br/>
<span class='tline' id='l300' data-llen='6743:6766'>下而歸往焉故謂之王及其衰也名雖為王其實相戾</span><br/>
<span class='tline' id='l301' data-llen='6766:6789'>于是降而為國風直與諸侯等爾可不哀哉京周即鎬</span><br/>
<span class='tline' id='l302' data-llen='6789:6812'>京天下之所宗也成王之營洛邑取夫朝貢之道里均</span><br/>
<span class='tline' id='l303' data-llen='6812:6835'>有時㑹諸侯于此其實仍居鎬京爾平王懲幽王之禍</span><br/>
<span class='tline' id='l304' data-llen='6835:6862'><a onclick="displayPageImage('KR1c0019', 'WYG', '003-17b' );" name="003-17b" class="pb">[003-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6862:6885'>畏犬戎之彊徙于東都而宗周遂不復至曩時定都之</span><br/>
<span class='tline' id='l306' data-llen='6885:6908'>地變而為禾黍之場周大夫過之思先王之盛不可復</span><br/>
<span class='tline' id='l307' data-llen='6908:6931'>見所以不堪其憂也稷始而苗中而穗終而實蓋注目</span><br/>
<span class='tline' id='l308' data-llen='6931:6954'>者屢矣如醉則甚于搖搖如噎則又甚于如醉言其憂</span><br/>
<span class='tline' id='l309' data-llen='6954:6977'>愈深也呼天而告之曰所以致此者何人哉不以衰弱</span><br/>
<span class='tline' id='l310' data-llen='6977:7000'>之故而虧君臣之義此所以微其辭也嗚呼周雖不競</span><br/>
<span class='tline' id='l311' data-llen='7000:7023'>鎬京之地猶在境内而忠臣過之猶悲憂如此況有甚</span><br/>
<span class='tline' id='l312' data-llen='7023:7046'>于此者乎我國家建都于汴既九朝矣宗廟宫闕于是</span><br/>
<span class='tline' id='l313' data-llen='7046:7073'><a onclick="displayPageImage('KR1c0019', 'WYG', '003-18a' );" name="003-18a" class="pb">[003-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7073:7096'>乎在靖康之禍鞠為禾黍非能如東周之在境内神臯</span><br/>
<span class='tline' id='l315' data-llen='7096:7119'>未復敵久據之往時朝㑹之地今為敵人之居此天地</span><br/>
<span class='tline' id='l316' data-llen='7119:7142'>之大變國家之大恥也使周大夫生于今日過其故都</span><br/>
<span class='tline' id='l317' data-llen='7142:7165'>其悲憂慘戚之情又當如之何哉平王惟不自彊所以</span><br/>
<span class='tline' id='l318' data-llen='7165:7188'>迄不能復西都之盛聖主誠能反其所為臥薪嘗膽以</span><br/>
<span class='tline' id='l319' data-llen='7188:7211'>復讎刷恥自期則大勲之集指日可俟也人情之慘戚</span><br/>
<span class='tline' id='l320' data-llen='7211:7229'>將轉而為歌謡豈不偉哉惟聖主亟圖之</span><br/>
<span class='tline' id='l321' data-llen='7229:7237'>　　揚之水篇</span><br/>
<span class='tline' id='l322' data-llen='7237:7264'><a onclick="displayPageImage('KR1c0019', 'WYG', '003-18b' );" name="003-18b" class="pb">[003-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7264:7287'>臣聞人君有剛徳則朝廷無過舉夫人君所以臨制四</span><br/>
<span class='tline' id='l324' data-llen='7287:7310'>方役使羣動者惟其剛也是非可否之皆當于理先後</span><br/>
<span class='tline' id='l325' data-llen='7310:7333'>緩急之不失其序惟至剛者能之不剛則顚倒錯亂當</span><br/>
<span class='tline' id='l326' data-llen='7333:7356'>為者不能為而不當為者反為之矣平王之母家申侯</span><br/>
<span class='tline' id='l327' data-llen='7356:7379'>也幽王嬖襃姒而黜申后太子奔申申侯與犬戎攻宗</span><br/>
<span class='tline' id='l328' data-llen='7379:7402'>周而幽王隕晉侯鄭伯迎太子于申而立之是為平王</span><br/>
<span class='tline' id='l329' data-llen='7402:7425'>則申侯者乃平王之父讎也悼王室之中微痛讎恥之</span><br/>
<span class='tline' id='l330' data-llen='7425:7448'>未刷奮然作興恢張紀綱以正申侯之罪則天王之剛</span><br/>
<span class='tline' id='l331' data-llen='7448:7475'><a onclick="displayPageImage('KR1c0019', 'WYG', '003-19a' );" name="003-19a" class="pb">[003-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7475:7498'>徳也讎之不復懐其私恩又從而戍之弱孰甚焉此人</span><br/>
<span class='tline' id='l333' data-llen='7498:7521'>心之所以不服也諸侯有難方伯連帥率諸侯以戍之</span><br/>
<span class='tline' id='l334' data-llen='7521:7544'>義當然爾王畿之卒僅足以自衞其可逺戍乎平王為</span><br/>
<span class='tline' id='l335' data-llen='7544:7567'>其所不當為諸侯不服莫為我用而自以畿卒戍之王</span><br/>
<span class='tline' id='l336' data-llen='7567:7590'>室自是而愈卑矣悠揚緩弱之水雖束薪束楚束蒲之</span><br/>
<span class='tline' id='l337' data-llen='7590:7613'>微不能流轉以喻平王之不能役使諸侯也彼其之子</span><br/>
<span class='tline' id='l338' data-llen='7613:7636'>指當時之侯國言之申甫許皆姜姓故言申而併及甫</span><br/>
<span class='tline' id='l339' data-llen='7636:7659'>許焉戍兵無幾不能更代未有還歸之日此周人之所</span><br/>
<span class='tline' id='l340' data-llen='7659:7686'><a onclick="displayPageImage('KR1c0019', 'WYG', '003-19b' );" name="003-19b" class="pb">[003-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7686:7709'>以怨思也父讎當復而不能復母家不當戍而戍之顚</span><br/>
<span class='tline' id='l342' data-llen='7709:7732'>倒錯亂如此安在其為剛徳乎嗚呼居九五之尊位億</span><br/>
<span class='tline' id='l343' data-llen='7732:7755'>兆之上賞慶刑威莫不在我而柔弱如悠揚之水亦可</span><br/>
<span class='tline' id='l344' data-llen='7755:7778'>憐也君天下者三復是詩盍亦勵精求治自强不息而</span><br/>
<span class='tline' id='l345' data-llen='7778:7790'>深以平王之柔弱為戒哉</span><br/>
<span class='tline' id='l346' data-llen='7790:7793'>　</span><br/>
<span class='tline' id='l347' data-llen='7793:7796'>　</span><br/>
<span class='tline' id='l348' data-llen='7796:7809'>　絜齋毛詩經筵講義卷三</span><br/>
</p>
<p><br/>
</p>
  </div>
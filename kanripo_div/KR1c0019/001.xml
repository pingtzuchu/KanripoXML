<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1c0019', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:206'>　絜齋毛詩經筵講義卷一</span><br/>
<span class='tline' id='l10' data-llen='206:228'>　　　　　　　　　　　　　宋　𡊮燮　撰</span><br/>
<span class='tline' id='l11' data-llen='228:235'>　　詩序一</span><br/>
<span class='tline' id='l12' data-llen='235:258'>國史明乎得失之迹傷人倫之廢哀刑政之苛吟咏情</span><br/>
<span class='tline' id='l13' data-llen='258:281'>性以風其上達于事變而懷其舊俗者也故變風發乎</span><br/>
<span class='tline' id='l14' data-llen='281:304'>情止乎禮義發乎情民之性也止乎禮義先王之澤也</span><br/>
<span class='tline' id='l15' data-llen='304:327'>臣觀先王盛時禮樂教化薫蒸陶冶人人有士君子之</span><br/>
<span class='tline' id='l16' data-llen='327:353'><a onclick="displayPageImage('KR1c0019', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='353:376'>行發而為詩莫非性情之正流風遺俗久而不泯雖更</span><br/>
<span class='tline' id='l18' data-llen='376:399'>乎衰世而氣脈猶存此變風之作所以皆止于禮義而</span><br/>
<span class='tline' id='l19' data-llen='399:422'>歸諸先王之澤也詩三百篇不為不多矣而孔子蔽之</span><br/>
<span class='tline' id='l20' data-llen='422:445'>以一言曰思無邪蓋取其直巳而發粹然一出于正風</span><br/>
<span class='tline' id='l21' data-llen='445:468'>雅雖變而思之無邪則一而已矣夫寂然不動之謂性</span><br/>
<span class='tline' id='l22' data-llen='468:491'>有感而發之謂情性無不善則情亦無不善厥名雖殊</span><br/>
<span class='tline' id='l23' data-llen='491:514'>其本則一故孟子道性善而又曰乃若其情則可以為</span><br/>
<span class='tline' id='l24' data-llen='514:537'>善矣禮運一篇孔子之遺言也謂喜怒哀樂愛惡欲是</span><br/>
<span class='tline' id='l25' data-llen='537:563'><a onclick="displayPageImage('KR1c0019', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='563:586'>七情者弗學而能人之良能也豈有不善者哉大序之</span><br/>
<span class='tline' id='l27' data-llen='586:609'>作所以發揮詩人之藴奥既曰吟咏情性又曰發乎情</span><br/>
<span class='tline' id='l28' data-llen='609:632'>民之性也合二者而一之毫髮無差豈非至粹至精同</span><br/>
<span class='tline' id='l29' data-llen='632:655'>此一源不容以異觀耶大序所謂禮義即孔子所謂無</span><br/>
<span class='tline' id='l30' data-llen='655:678'>邪也詩人作之以風其上太師采之以獻諸朝以警君</span><br/>
<span class='tline' id='l31' data-llen='678:701'>心以觀民風以察世變一言一句皆有補于治道人君</span><br/>
<span class='tline' id='l32' data-llen='701:724'>篤信力行則可以立天下風化之本公卿大夫精思熟</span><br/>
<span class='tline' id='l33' data-llen='724:747'>講則可以感人君心術之微詩之功用如此自王者之</span><br/>
<span class='tline' id='l34' data-llen='747:773'><a onclick="displayPageImage('KR1c0019', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='773:796'>迹熄而微言奥義于是遂絶雖然詩則亡矣此情此性</span><br/>
<span class='tline' id='l36' data-llen='796:819'>古今無間有能求其端倪得其精粹挈斯世于禮義之</span><br/>
<span class='tline' id='l37' data-llen='819:842'>域而不失其情性之正則吾之澤即先王之澤也孔子</span><br/>
<span class='tline' id='l38' data-llen='842:865'>刪詩繫豳于變風之末王通贊之曰言變之可正也夫</span><br/>
<span class='tline' id='l39' data-llen='865:888'>變可復正則絶可復續矣孰謂㣲言奥義終于泯滅哉</span><br/>
<span class='tline' id='l40' data-llen='888:895'>　　詩序二</span><br/>
<span class='tline' id='l41' data-llen='895:918'>臣觀大序之作既以風賦比興雅頌為六義又以國風</span><br/>
<span class='tline' id='l42' data-llen='918:941'>雅頌為四始義云者至理之所在始云者羣言之首也</span><br/>
<span class='tline' id='l43' data-llen='941:967'><a onclick="displayPageImage('KR1c0019', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='967:990'>及觀史記孔子世家則以關雎為風始鹿鳴為小雅始</span><br/>
<span class='tline' id='l45' data-llen='990:1013'>文王為大雅始清廟為頌始與大序所言若不相合意</span><br/>
<span class='tline' id='l46' data-llen='1013:1036'>者國風雅頌為三百五篇之綱領而關雎鹿鳴文王清</span><br/>
<span class='tline' id='l47' data-llen='1036:1059'>廟為國風雅頌之綱領歟皆羣言之首也故謂之始風</span><br/>
<span class='tline' id='l48' data-llen='1059:1082'>以一國言雅以天下言今言雅而曰形四方之風以其</span><br/>
<span class='tline' id='l49' data-llen='1082:1105'>造端于上形見于下其大指則同也政有興有廢故雅</span><br/>
<span class='tline' id='l50' data-llen='1105:1128'>有正有變雅言王政之廢興則風言侯國之得失可推</span><br/>
<span class='tline' id='l51' data-llen='1128:1151'>而知也頌告于神明指商周言之徳言盛功言成巋然</span><br/>
<span class='tline' id='l52' data-llen='1151:1177'><a onclick="displayPageImage('KR1c0019', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1177:1200'>獨隆王者之高致也嗚呼國風雅頌誠萬世人主之學</span><br/>
<span class='tline' id='l54' data-llen='1200:1223'>所以緝熙于光明豈可不服膺古訓日進此道而深造</span><br/>
<span class='tline' id='l55' data-llen='1223:1246'>夫古人之堂奥哉知一國之風俗其本在一身則吾所</span><br/>
<span class='tline' id='l56' data-llen='1246:1269'>以檢其身者當如何表曲則影攲源濁則流汚吾有所</span><br/>
<span class='tline' id='l57' data-llen='1269:1292'>未至則一國之俗皆將淪胥于惡矣可不自警乎等而</span><br/>
<span class='tline' id='l58' data-llen='1292:1315'>上之所關愈大王政有廢興乃四海九州治亂安危之</span><br/>
<span class='tline' id='l59' data-llen='1315:1338'>所從出也其又可忽乎兢兢業業不敢荒寧如朽索之</span><br/>
<span class='tline' id='l60' data-llen='1338:1361'>馭如春冰之履庶乎其可矣若夫盛徳成功古人廣大</span><br/>
<span class='tline' id='l61' data-llen='1361:1387'><a onclick="displayPageImage('KR1c0019', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1387:1410'>之規模也覆載如天地照臨如日月彼之功徳如是吾</span><br/>
<span class='tline' id='l63' data-llen='1410:1433'>豈可因循茍且僅為中常之主歟此所謂龜鑑也有徳</span><br/>
<span class='tline' id='l64' data-llen='1433:1456'>斯有功以大學觀之心正意誠徳也治國平天下功也</span><br/>
<span class='tline' id='l65' data-llen='1456:1479'>本末一貫非有二致而後世止以戡難為功徳不足者</span><br/>
<span class='tline' id='l66' data-llen='1479:1502'>亦能底一時之績于是乎判為兩途失其指矣大序合</span><br/>
<span class='tline' id='l67' data-llen='1502:1525'>而言之其知道之言乎嗚呼王道之盛也雅在王朝而</span><br/>
<span class='tline' id='l68' data-llen='1525:1548'>侯國不得有頌及其衰也平王降為國風而魯人頌僖</span><br/>
<span class='tline' id='l69' data-llen='1548:1571'>公之美世變之推移如此甚可畏也人主觀此盍亦知</span><br/>
<span class='tline' id='l70' data-llen='1571:1597'><a onclick="displayPageImage('KR1c0019', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1597:1602'>所警矣</span><br/>
<span class='tline' id='l72' data-llen='1602:1609'>　　卷耳篇</span><br/>
<span class='tline' id='l73' data-llen='1609:1632'>臣聞志者心之所期也所期者如此故所就亦如此登</span><br/>
<span class='tline' id='l74' data-llen='1632:1655'>髙山者期至于頂斯至之矣涉巨川者期達于岸斯達</span><br/>
<span class='tline' id='l75' data-llen='1655:1678'>之矣所期者大則其規模亦大所期者遠則其謀慮亦</span><br/>
<span class='tline' id='l76' data-llen='1678:1701'>遠夫惟遠且大也故謂之志古之人君恥以中常自處</span><br/>
<span class='tline' id='l77' data-llen='1701:1724'>而必欲成大有為之事業斯可謂人君之志也古之后</span><br/>
<span class='tline' id='l78' data-llen='1724:1747'>妃不以小善自足而必欲輔人君之所欲為斯可謂后</span><br/>
<span class='tline' id='l79' data-llen='1747:1773'><a onclick="displayPageImage('KR1c0019', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1773:1796'>妃之志矣夫惟天作之合同心協濟所以徳業巍巍至</span><br/>
<span class='tline' id='l81' data-llen='1796:1819'>于今仰之卷耳者可以為酒之物也頃筐者易盈之器</span><br/>
<span class='tline' id='l82' data-llen='1819:1842'>也易盈而不盈其心固有在矣臣下行役于外而后妃</span><br/>
<span class='tline' id='l83' data-llen='1842:1865'>軫念于内故因卷耳之采而思酒醴之成足充吾君勞</span><br/>
<span class='tline' id='l84' data-llen='1865:1888'>賜之用此是詩之所以作也人之遠役必思其家故謂</span><br/>
<span class='tline' id='l85' data-llen='1888:1911'>之懷人是人也固嘗寘諸周行矣今其奉命而行踰越</span><br/>
<span class='tline' id='l86' data-llen='1911:1935'>險阻而馬至于虺隤言其病也𤣥馬色變而黄亦病也</span><br/>
<span class='tline' id='l87' data-llen='1935:1958'>馬病如此人勞可知酌以金罍兕觥少解其懐傷之心</span><br/>
<span class='tline' id='l88' data-llen='1958:1984'><a onclick="displayPageImage('KR1c0019', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1984:2007'>此所謂體羣臣者也曰瘏曰痡僕與馬俱病矣蓋至于</span><br/>
<span class='tline' id='l90' data-llen='2007:2030'>是其勞益甚復云何哉惟有長吁而已寫其勤勞嗟歎</span><br/>
<span class='tline' id='l91' data-llen='2030:2053'>之狀以著其思念賢者之心何其所志之遠且大哉夫</span><br/>
<span class='tline' id='l92' data-llen='2053:2076'>臣下之勞人君之所當念后妃何預焉今亦切切如是</span><br/>
<span class='tline' id='l93' data-llen='2076:2099'>無乃思出其位乎曰此則古之后妃所以過人也凡人</span><br/>
<span class='tline' id='l94' data-llen='2099:2122'>之情朝夕思念不出乎蕞爾形體之㣲茍利于巳經之</span><br/>
<span class='tline' id='l95' data-llen='2122:2145'>營之無所不至豈復為當世計乎今也身居乎此而念</span><br/>
<span class='tline' id='l96' data-llen='2145:2168'>及于彼慘怛嗟歎惟恐無以慰賢者之心夫賢士大夫</span><br/>
<span class='tline' id='l97' data-llen='2168:2194'><a onclick="displayPageImage('KR1c0019', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2194:2217'>吾君所資以共治也得賢則安不得賢則危利害相關</span><br/>
<span class='tline' id='l99' data-llen='2217:2240'>如此是乃后妃之所當念也豈可謂出其位之思乎唐</span><br/>
<span class='tline' id='l100' data-llen='2240:2263'>長孫后毎對太宗稱魏徴之直以社稷臣名之保護其</span><br/>
<span class='tline' id='l101' data-llen='2263:2284'>賢成太宗納諫之美嗚呼其有古后妃之遺風哉</span><br/>
<span class='tline' id='l102' data-llen='2284:2291'>　　樛木篇</span><br/>
<span class='tline' id='l103' data-llen='2291:2314'>臣聞天下之患莫大于有已有已之心勝則待物之意</span><br/>
<span class='tline' id='l104' data-llen='2314:2337'>薄設藩籬分畛域截然判而為二朝思夕慮求足其欲</span><br/>
<span class='tline' id='l105' data-llen='2337:2360'>而自一身之外莫之或恤矣何其不仁哉昔者孔子論</span><br/>
<span class='tline' id='l106' data-llen='2360:2386'><a onclick="displayPageImage('KR1c0019', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2386:2409'>為仁之道本于克己蓋惟能克去己私則物我渾融他</span><br/>
<span class='tline' id='l108' data-llen='2409:2432'>人之利害休戚猶已之利害休戚也是謂之仁仁者人</span><br/>
<span class='tline' id='l109' data-llen='2432:2455'>心也人之本心豈有此疆爾界之别哉已欲立而立人</span><br/>
<span class='tline' id='l110' data-llen='2455:2478'>已欲達而達人至公至平本無間隔后妃之能逮下存</span><br/>
<span class='tline' id='l111' data-llen='2478:2501'>此心而已矣嘗觀世之好嫉妒者惟小人與女子為甚</span><br/>
<span class='tline' id='l112' data-llen='2501:2524'>新或間舊則愛有所分非己之利則不得不多方以隔</span><br/>
<span class='tline' id='l113' data-llen='2524:2547'>絶之陰私險詖其質相若故嫉妒之心亦不謀而同爾</span><br/>
<span class='tline' id='l114' data-llen='2547:2570'>古之后妃豈其然哉深宫之女誰不欲進御于君以己</span><br/>
<span class='tline' id='l115' data-llen='2570:2596'><a onclick="displayPageImage('KR1c0019', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2596:2619'>之心忖度他人同此心也樛木之喻何其心之謙虚量</span><br/>
<span class='tline' id='l117' data-llen='2619:2642'>之廣大而已私之不立乎木曲而下垂者曰樛惟其下</span><br/>
<span class='tline' id='l118' data-llen='2642:2665'>垂也故葛藟得附託之猶衆妾之託于后妃也以此明</span><br/>
<span class='tline' id='l119' data-llen='2665:2688'>逮下之義豈不昭然哉上恤其下下親其上閨門之間</span><br/>
<span class='tline' id='l120' data-llen='2688:2711'>雍雍如也愉愉如也則君子之心安得不樂君子之樂</span><br/>
<span class='tline' id='l121' data-llen='2711:2734'>君子之福也自古享天之備福者其惟君子乎推所由</span><br/>
<span class='tline' id='l122' data-llen='2734:2757'>來亦由修身齊家克正其本而已孟子曰身不行道不</span><br/>
<span class='tline' id='l123' data-llen='2757:2780'>行于妻子表儀不正人心不服骨肉至親若仇敵然終</span><br/>
<span class='tline' id='l124' data-llen='2780:2806'><a onclick="displayPageImage('KR1c0019', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2806:2829'>日戚戚不得須臾寜何福之有后妃之不妒忌固盛徳</span><br/>
<span class='tline' id='l126' data-llen='2829:2851'>也然刑于寡妻其本固有在矣君天下者盍致思焉</span><br/>
<span class='tline' id='l127' data-llen='2851:2858'>　　螽斯篇</span><br/>
<span class='tline' id='l128' data-llen='2858:2881'>臣聞子孫衆多人君莫大之福也則百斯男子孫千億</span><br/>
<span class='tline' id='l129' data-llen='2881:2904'>皆見于詩人之詠歌則蕃衍之慶豈非人情之所甚欲</span><br/>
<span class='tline' id='l130' data-llen='2904:2927'>哉然后妃有妒忌之心則衆妾絶貫魚之望亦難以覬</span><br/>
<span class='tline' id='l131' data-llen='2927:2950'>其昌熾矣夫公足以勝私而不為私蔽心足以御形而</span><br/>
<span class='tline' id='l132' data-llen='2950:2973'>不為形役惟恐吾君嗣續之不繁而不暇為一身之計</span><br/>
<span class='tline' id='l133' data-llen='2973:2999'><a onclick="displayPageImage('KR1c0019', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2999:3022'>此古之后妃所以卓然過人而螽斯之詩所以作也夫</span><br/>
<span class='tline' id='l135' data-llen='3022:3046'>螽果何物耶羣飛害稼春秋書之以為災異蓋蝗𩔖也</span><br/>
<span class='tline' id='l136' data-llen='3046:3069'>而詩人何取焉曰詩之託興惟見其生育之蕃有似乎</span><br/>
<span class='tline' id='l137' data-llen='3069:3092'>子孫之衆爾亦猶鴟鴞雖非嘉祥而徹桑土于未雨得</span><br/>
<span class='tline' id='l138' data-llen='3092:3115'>思患豫防之道于是取之也雖然以螽斯興子孫則可</span><br/>
<span class='tline' id='l139' data-llen='3115:3138'>謂螽斯無妒忌心則安得而知之今此詩言宜爾子孫</span><br/>
<span class='tline' id='l140' data-llen='3138:3161'>者至于三是則后妃之心果能如是物之不妒故其效</span><br/>
<span class='tline' id='l141' data-llen='3161:3185'>驗如此也蓋思而得之凡物之以𩔖相從皆其心之和</span><br/>
<span class='tline' id='l142' data-llen='3185:3211'><a onclick="displayPageImage('KR1c0019', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3211:3234'>同無間而羣飛蔽天則其尤者焉和同如此則不妒在</span><br/>
<span class='tline' id='l144' data-llen='3234:3258'>其中矣然物以𩔖從何可勝計奚獨有取諸此曰古之</span><br/>
<span class='tline' id='l145' data-llen='3258:3281'>記者謂螽斯一生九十九子其繁滋也甚矣他物雖以</span><br/>
<span class='tline' id='l146' data-llen='3281:3306'>𩔖從而生育未必若螽斯同𩔖既衆而生育又不勝其</span><br/>
<span class='tline' id='l147' data-llen='3306:3329'>多則安得而不取之乎嗚呼人物之辨古人甚嚴昏而</span><br/>
<span class='tline' id='l148' data-llen='3329:3352'>不明所以為物人心至靈所以貴于羣物也然烏之反</span><br/>
<span class='tline' id='l149' data-llen='3352:3375'>哺獺之祭先蟻之有君臣皆有似乎人道亦有放其良</span><br/>
<span class='tline' id='l150' data-llen='3375:3398'>心而物之不若者君子蓋深悲之大學述緜蠻黄鳥止</span><br/>
<span class='tline' id='l151' data-llen='3398:3424'><a onclick="displayPageImage('KR1c0019', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3424:3447'>于丘隅之詩而繫以孔子之言曰可以人而不如鳥乎</span><br/>
<span class='tline' id='l153' data-llen='3447:3470'>由是觀之貴而為人猶或妒忌者可以人而不如螽斯</span><br/>
<span class='tline' id='l154' data-llen='3470:3486'>乎然則此詩之作有助于風敎多矣</span><br/>
<span class='tline' id='l155' data-llen='3486:3493'>　　桃夭篇</span><br/>
<span class='tline' id='l156' data-llen='3493:3516'>臣聞詩人稱人情之相安者未嘗不以宜言之假樂之</span><br/>
<span class='tline' id='l157' data-llen='3516:3539'>詩曰宜民宜人取其人民之相安也魯頌曰宜大夫庶</span><br/>
<span class='tline' id='l158' data-llen='3539:3562'>士取士大夫之相安也夫人情至于相安則有和順而</span><br/>
<span class='tline' id='l159' data-llen='3562:3585'>無乖戾有歡娛而無怨讟豈不甚可貴哉今此詩曰宜</span><br/>
<span class='tline' id='l160' data-llen='3585:3611'><a onclick="displayPageImage('KR1c0019', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3611:3634'>其室家宜其家室則夫婦之間雝雝其和交相親愛者</span><br/>
<span class='tline' id='l162' data-llen='3634:3657'>至矣又曰宜其家人則非獨夫婦也闔門之内長幼尊</span><br/>
<span class='tline' id='l163' data-llen='3657:3680'>卑無不犁然有當于心矣婦人謂嫁曰歸桃之夭夭灼</span><br/>
<span class='tline' id='l164' data-llen='3680:3703'>灼其華謂仲春之月婚姻之時也女之始嫁情意未洽</span><br/>
<span class='tline' id='l165' data-llen='3703:3726'>而宜家之效固已立應况于寖久乎既詠其華又詠其</span><br/>
<span class='tline' id='l166' data-llen='3726:3749'>實又詠其葉以明物物之可嘉也以桃之可嘉媲徳之</span><br/>
<span class='tline' id='l167' data-llen='3749:3772'>可貴周旋俯仰無所不宜此豈法嚴令具强之使然哉</span><br/>
<span class='tline' id='l168' data-llen='3772:3795'>風化之行固有本之者矣后妃無妒忌之行閨門有肅</span><br/>
<span class='tline' id='l169' data-llen='3795:3822'><a onclick="displayPageImage('KR1c0019', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3822:3845'>雍之美是非其本歟惠及其下衆妾序進則内無怨女</span><br/>
<span class='tline' id='l171' data-llen='3845:3868'>化行于外婚姻以時則國無瘝民此和氣洋溢極治之</span><br/>
<span class='tline' id='l172' data-llen='3868:3891'>時也詩人安得不于一篇之中致其意歟雖然婚姻及</span><br/>
<span class='tline' id='l173' data-llen='3891:3914'>時後人知是者亦不少矣而人情未免乖戾罕以輯睦</span><br/>
<span class='tline' id='l174' data-llen='3914:3937'>聞者又何歟曰此所以有貴于風化也先王之時家道</span><br/>
<span class='tline' id='l175' data-llen='3937:3960'>既正敎化流行習俗淳美涵濡于禮義之澤久矣之子</span><br/>
<span class='tline' id='l176' data-llen='3960:3983'>于歸資性婉淑足宜其家風化使然也非有先王修身</span><br/>
<span class='tline' id='l177' data-llen='3983:4006'>正家之本而獨以男女及時為貴此乃不澄其源而欲</span><br/>
<span class='tline' id='l178' data-llen='4006:4033'><a onclick="displayPageImage('KR1c0019', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4033:4056'>清其流也又豈能銷乖戾之習而長輯睦之風哉此詩</span><br/>
<span class='tline' id='l180' data-llen='4056:4079'>三章曽無一語及于后妃而序詩者推而言之蓋天下</span><br/>
<span class='tline' id='l181' data-llen='4079:4102'>之事有可以法禁整齊者而風俗之美非法禁之所能</span><br/>
<span class='tline' id='l182' data-llen='4102:4125'>致要必基本所在能用其力故其感召如此歸諸后妃</span><br/>
<span class='tline' id='l183' data-llen='4125:4148'>鉤深之論也嗚呼后妃之賢否風俗之美惡繫焉吾身</span><br/>
<span class='tline' id='l184' data-llen='4148:4169'>之修不修后妃之賢否繫焉君天下者其可忽哉</span><br/>
<span class='tline' id='l185' data-llen='4169:4177'>　　兔罝篇</span><br/>
<span class='tline' id='l186' data-llen='4177:4200'>臣聞賢人衆多繫乎人君之一身人君者化育之所自</span><br/>
<span class='tline' id='l187' data-llen='4200:4227'><a onclick="displayPageImage('KR1c0019', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4227:4250'>出也徳有所未至敎有所未孚無以陶冶斯世皆入于</span><br/>
<span class='tline' id='l189' data-llen='4250:4273'>禮義之域則歸其責于君而人君亦不敢辭其責故曰</span><br/>
<span class='tline' id='l190' data-llen='4273:4296'>百姓有過在予一人古之聖君知其然也兢兢業業不</span><br/>
<span class='tline' id='l191' data-llen='4296:4319'>敢荒寜惟人紀是修惟民極是建凡所以善其心者無</span><br/>
<span class='tline' id='l192' data-llen='4319:4342'>一日敢忘要其效驗必至于比屋可封人人有士君子</span><br/>
<span class='tline' id='l193' data-llen='4342:4365'>之行始無愧于代天司牧之職其或未然亦惟反身修</span><br/>
<span class='tline' id='l194' data-llen='4365:4390'>徳而已矣兔罝者設以掩兔賤者之役也丁丁者椓杙</span><br/>
<span class='tline' id='l195' data-llen='4390:4413'>之聲也其役雖賤其人甚武赳赳焉有公侯干城之才</span><br/>
<span class='tline' id='l196' data-llen='4413:4440'><a onclick="displayPageImage('KR1c0019', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4440:4463'>亦可謂難能矣又進于是其可以密邇公侯故謂之好</span><br/>
<span class='tline' id='l198' data-llen='4463:4486'>仇猶言善匹也以密邇為未足而有腹心之喻即一身</span><br/>
<span class='tline' id='l199' data-llen='4486:4509'>言之耳目之視聽手足之舉履非不切也而又有切于</span><br/>
<span class='tline' id='l200' data-llen='4509:4532'>此者今曰可為腹心則智慮之深長操守之堅正可仗</span><br/>
<span class='tline' id='l201' data-llen='4532:4555'>以立國矣嗚呼貴而賢賤而不肖天下之常理也賢者</span><br/>
<span class='tline' id='l202' data-llen='4555:4579'>役人不肖者役于人亦天下之常勢也兔罝之人執此</span><br/>
<span class='tline' id='l203' data-llen='4579:4602'>賤役敎養之所不預賓興之所不及宜其才質闇劣不</span><br/>
<span class='tline' id='l204' data-llen='4602:4625'>足與進于善也而詩人所稱乃眞賢實能之任曽謂是</span><br/>
<span class='tline' id='l205' data-llen='4625:4652'><a onclick="displayPageImage('KR1c0019', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4652:4675'>瑣瑣者足以當之乎臣聞之敎化之廢推中人而墜于</span><br/>
<span class='tline' id='l207' data-llen='4675:4698'>小人之域敎化之興引小人而納于君子之途人心無</span><br/>
<span class='tline' id='l208' data-llen='4698:4721'>常惟上是聽風行草偃不約而從后妃無妒忌之行其</span><br/>
<span class='tline' id='l209' data-llen='4721:4744'>本正矣一家仁一國興仁一家讓一國興讓此詩三章</span><br/>
<span class='tline' id='l210' data-llen='4744:4767'>皆以肅肅為稱故謂之好徳夫既惟徳是好則舉以當</span><br/>
<span class='tline' id='l211' data-llen='4767:4790'>眞賢實能之任孰謂其不可乎今而後知先王盛時風</span><br/>
<span class='tline' id='l212' data-llen='4790:4813'>化所及莫非常人吉士隨取而足有不可勝用者正本</span><br/>
<span class='tline' id='l213' data-llen='4813:4836'>之效固如是也而後世毎以乏賢為憂亦豈無所自歟</span><br/>
<span class='tline' id='l214' data-llen='4836:4863'><a onclick="displayPageImage('KR1c0019', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4863:4886'>序詩者曰關雎之化行則莫不好徳觀其迹若不相為</span><br/>
<span class='tline' id='l216' data-llen='4886:4907'>謀而心之感通有必然者矣君天下者盍致思焉</span><br/>
<span class='tline' id='l217' data-llen='4907:4914'>　　芣苢篇</span><br/>
<span class='tline' id='l218' data-llen='4914:4937'>臣聞易之咸曰聖人感人心而天下和平夫人心至于</span><br/>
<span class='tline' id='l219' data-llen='4937:4960'>和平則風俗粹美不可以有加矣無以感之豈能臻此</span><br/>
<span class='tline' id='l220' data-llen='4960:4983'>哉然則何以感之曰行逺自邇始治外自内始未有其</span><br/>
<span class='tline' id='l221' data-llen='4983:5006'>家不可教而能化行于他人者故宫闈之邃風化之樞</span><br/>
<span class='tline' id='l222' data-llen='5006:5029'>機也后妃無妒忌之行其心既和平矣衆妾進御于君</span><br/>
<span class='tline' id='l223' data-llen='5029:5056'><a onclick="displayPageImage('KR1c0019', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5056:5079'>不復顧慮則其心亦和且平矣夫和平者人之本心也</span><br/>
<span class='tline' id='l225' data-llen='5079:5102'>宫闈之内至和至平皆以有子為樂則風化所覃自近</span><br/>
<span class='tline' id='l226' data-llen='5102:5125'>及遠亦孰不以有子為樂哉芣苢者宜子之藥也采采</span><br/>
<span class='tline' id='l227' data-llen='5125:5148'>者不一之辭也薄言有之采而得之也掇拾也捋取也</span><br/>
<span class='tline' id='l228' data-llen='5148:5171'>袺者以衣貯之而執其袵也襭者以衣貯之而扱其袵</span><br/>
<span class='tline' id='l229' data-llen='5171:5194'>于帶間也袵之可矣而復捋之袺之可矣而復襭之此</span><br/>
<span class='tline' id='l230' data-llen='5194:5217'>心之切惟恐其不多也區區㣲物以宜子之故不憚勤</span><br/>
<span class='tline' id='l231' data-llen='5217:5240'>勞多方采取詩人深探其心而曲盡其形容之辭若贅</span><br/>
<span class='tline' id='l232' data-llen='5240:5267'><a onclick="displayPageImage('KR1c0019', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5267:5290'>而非贅愛其風化之美而不能自已也夫丈夫生而願</span><br/>
<span class='tline' id='l234' data-llen='5290:5313'>為之有室女子生而願為之有家人道之婚姻專為嗣</span><br/>
<span class='tline' id='l235' data-llen='5313:5336'>續計耳婦人無子將焉用之故有子之願尤為甚切而</span><br/>
<span class='tline' id='l236' data-llen='5336:5359'>世降俗薄乃至有生子而不舉者天性之愛滅絶無餘</span><br/>
<span class='tline' id='l237' data-llen='5359:5382'>何其與古人大相遠耶蓋樂于有子人之本心有子不</span><br/>
<span class='tline' id='l238' data-llen='5382:5405'>樂非其本心然也古人之心至和至平故惟恐乎嗣續</span><br/>
<span class='tline' id='l239' data-llen='5405:5428'>之不蕃後人之心不和不平故反以生育為累爾夫秉</span><br/>
<span class='tline' id='l240' data-llen='5428:5451'>彝之初均此一心而習俗美惡不同如此任風化之責</span><br/>
<span class='tline' id='l241' data-llen='5451:5478'><a onclick="displayPageImage('KR1c0019', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5478:5501'>者當如之何哉詩人觀夫芣苢之采既為之三詠三歎</span><br/>
<span class='tline' id='l243' data-llen='5501:5524'>而序詩者則蔽以一言而曰后妃之美蓋非后妃之賢</span><br/>
<span class='tline' id='l244' data-llen='5524:5547'>得其本心則必不能使當時之婦人亦皆遂其本心也</span><br/>
<span class='tline' id='l245' data-llen='5547:5570'>尊卑上下皆不失其本心可謂極盛之時矣後之為妃</span><br/>
<span class='tline' id='l246' data-llen='5570:5579'>者要當以是為法</span><br/>
<span class='tline' id='l247' data-llen='5579:5586'>　　漢廣篇</span><br/>
<span class='tline' id='l248' data-llen='5586:5609'>臣聞人生天地之間所以超然獨貴于羣物者以存是</span><br/>
<span class='tline' id='l249' data-llen='5609:5632'>心焉爾心者人之大本也是心茍存雖至㣲之人足以</span><br/>
<span class='tline' id='l250' data-llen='5632:5659'><a onclick="displayPageImage('KR1c0019', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5659:5682'>取重于當世是心不存雖貴為王公其又奚取焉漢之</span><br/>
<span class='tline' id='l252' data-llen='5682:5705'>游女可謂至微矣能正固其守而人皆愛之敬之豈非</span><br/>
<span class='tline' id='l253' data-llen='5705:5728'>此心之良天所以與我者卓然不亂故發形于外有足</span><br/>
<span class='tline' id='l254' data-llen='5728:5751'>以感動物者歟喬木者其榦上竦非有枝葉下垂可為</span><br/>
<span class='tline' id='l255' data-llen='5751:5774'>庇䕃也故不可休息以女之弱譬木之喬若非其倫矣</span><br/>
<span class='tline' id='l256' data-llen='5774:5797'>然端方不撓之操似之此所以為古之賢女也以喬木</span><br/>
<span class='tline' id='l257' data-llen='5797:5820'>為未足而復有江漢之喻泳潛行也方栰之小者也漢</span><br/>
<span class='tline' id='l258' data-llen='5820:5843'>不可以潛行江不可以栰濟此女之不可求也區區女</span><br/>
<span class='tline' id='l259' data-llen='5843:5870'><a onclick="displayPageImage('KR1c0019', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5870:5893'>子之微人皆得以輕侮之今乃如漢之廣如江之永不</span><br/>
<span class='tline' id='l261' data-llen='5893:5916'>可䙝瀆如此豈不賢哉心慕其賢而于錯薪之中為之</span><br/>
<span class='tline' id='l262' data-llen='5916:5939'>刈楚以秣其馬刈蔞以秣其駒致惓惓之意庶其降以</span><br/>
<span class='tline' id='l263' data-llen='5939:5962'>相從也而終不可從故江漢之喻復申言之嗚呼武夫</span><br/>
<span class='tline' id='l264' data-llen='5962:5985'>勃然震怒無敢當者而牽于利欲則撓而從之今女子</span><br/>
<span class='tline' id='l265' data-llen='5985:6008'>之所守乃剛勁如是有丈夫所不能為者此無他彼求</span><br/>
<span class='tline' id='l266' data-llen='6008:6031'>諸外所以似剛而非剛此得之心所以至柔而能剛也</span><br/>
<span class='tline' id='l267' data-llen='6031:6054'>夫莫剛于人心嗟來之食寜死而不受非不愛身也此</span><br/>
<span class='tline' id='l268' data-llen='6054:6081'><a onclick="displayPageImage('KR1c0019', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6081:6104'>心卓然而忘其為身也江漢之游女可嘉可尚惟此心</span><br/>
<span class='tline' id='l270' data-llen='6104:6127'>之不昧爾非盛徳之君躬行于上表正斯民皆有士君</span><br/>
<span class='tline' id='l271' data-llen='6127:6150'>子之行豈能臻此哉彼習俗薄惡男女淫奔恬不知愧</span><br/>
<span class='tline' id='l272' data-llen='6150:6173'>者亦其君使然爾然則人君之一身誠風俗美惡之所</span><br/>
<span class='tline' id='l273' data-llen='6173:6178'>自出歟</span><br/>
<span class='tline' id='l274' data-llen='6178:6185'>　　汝墳篇</span><br/>
<span class='tline' id='l275' data-llen='6185:6208'>臣聞臣之事君猶子之事親也子之心一于親而無他</span><br/>
<span class='tline' id='l276' data-llen='6208:6231'>者謂之孝臣之心一于君而無他者謂之忠故大雅曰</span><br/>
<span class='tline' id='l277' data-llen='6231:6258'><a onclick="displayPageImage('KR1c0019', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6258:6281'>上帝臨女無貳爾心心一而不雜凛凛乎如上帝之鑒</span><br/>
<span class='tline' id='l279' data-llen='6281:6304'>臨豈敢有他哉汝墳者汝水之岸其髙如墳也條枚者</span><br/>
<span class='tline' id='l280' data-llen='6304:6327'>枝與榦也調飢朝而未食其餒最甚也條肄者今年斬</span><br/>
<span class='tline' id='l281' data-llen='6327:6350'>之而來歳復生之木也夫行役于外而妻躬采薪之勞</span><br/>
<span class='tline' id='l282' data-llen='6350:6373'>職當然也念其良人而有如晨朝之飢何其切哉蓋至</span><br/>
<span class='tline' id='l283' data-llen='6373:6396'>于踰年之後而有不我遐棄之語乃知其初念之至切</span><br/>
<span class='tline' id='l284' data-llen='6396:6419'>者憂其去而不復返也古人奉君命而行則不敢顧其</span><br/>
<span class='tline' id='l285' data-llen='6419:6442'>身履險犯難有死之道而不遑自恤者以臣之事君大</span><br/>
<span class='tline' id='l286' data-llen='6442:6469'><a onclick="displayPageImage('KR1c0019', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6469:6492'>義所在不可少虧也向也憂其棄我今也喜其既見上</span><br/>
<span class='tline' id='l288' data-llen='6492:6515'>能承君命而下能保其身則不棄我而死矣此婦人之</span><br/>
<span class='tline' id='l289' data-llen='6515:6538'>所以自慰也遠役之苦如彼魴魚至于尾赤可謂勞矣</span><br/>
<span class='tline' id='l290' data-llen='6538:6561'>王室之威如火烈烈可謂酷矣人情至此不能不怨然</span><br/>
<span class='tline' id='l291' data-llen='6561:6584'>忠臣之心其可怨乎父母孔邇所以寛譬之也紂雖酷</span><br/>
<span class='tline' id='l292' data-llen='6584:6607'>虐而西伯方行仁政有父母之恩可恃以安存也嗚呼</span><br/>
<span class='tline' id='l293' data-llen='6607:6630'>天下之達道人倫而已人倫之外焉有他道勉勵其夫</span><br/>
<span class='tline' id='l294' data-llen='6630:6653'>事君盡忠則夫婦之道篤而君臣之義亦隆矣一詩之</span><br/>
<span class='tline' id='l295' data-llen='6653:6680'><a onclick="displayPageImage('KR1c0019', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6680:6703'>中二美具焉此所以為文王之化行乎汝墳之國也風</span><br/>
<span class='tline' id='l297' data-llen='6703:6726'>化之美陶冶薫蒸能使為婦人者此心昭然于義理如</span><br/>
<span class='tline' id='l298' data-llen='6726:6747'>此是之謂善化後之君天下者可不鑒觀于此哉</span><br/>
<span class='tline' id='l299' data-llen='6747:6754'>　　采蘩篇</span><br/>
<span class='tline' id='l300' data-llen='6754:6777'>臣聞祭祀之事古人之所甚重也人孰不奉祭祀而可</span><br/>
<span class='tline' id='l301' data-llen='6777:6800'>以奉祭祀者實難是必洞洞屬屬精一不雜有以契夫</span><br/>
<span class='tline' id='l302' data-llen='6800:6823'>鬼神之心則可以行此禮矣邦君之配國人所尊謂之</span><br/>
<span class='tline' id='l303' data-llen='6823:6846'>小君其職甚不卑也而所謂職者非有他事惟曰奉祭</span><br/>
<span class='tline' id='l304' data-llen='6846:6873'><a onclick="displayPageImage('KR1c0019', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6873:6896'>祀是為稱職不足以奉祭祀則失其職矣然則夫人者</span><br/>
<span class='tline' id='l306' data-llen='6896:6919'>可不職思其憂乎蘩皤蒿也所謂澗溪沼沚之毛也采</span><br/>
<span class='tline' id='l307' data-llen='6919:6942'>而用之有事乎太廟故曰公侯之事又曰公侯之宫宫</span><br/>
<span class='tline' id='l308' data-llen='6942:6965'>即廟也物之可薦者亦多矣不及其他而獨有取夫蘩</span><br/>
<span class='tline' id='l309' data-llen='6965:6988'>豈不曰交乎神明者在誠而不在物歟誠心不至雖犧</span><br/>
<span class='tline' id='l310' data-llen='6988:7011'>牲肥腯粢盛豐備神其吐之矣被之僮僮夙夜在公被</span><br/>
<span class='tline' id='l311' data-llen='7011:7034'>首飾也僮僮竦敬之貌也執蘩以助祭而竦敬于宗廟</span><br/>
<span class='tline' id='l312' data-llen='7034:7057'>之中亦足以明此心之不放逸矣雖然當祭而致敬祭</span><br/>
<span class='tline' id='l313' data-llen='7057:7084'><a onclick="displayPageImage('KR1c0019', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7084:7107'>畢而忘之是誠心易衰也又豈足為敬乎被之祁祁薄</span><br/>
<span class='tline' id='l315' data-llen='7107:7130'>言還歸祁祁舒遲也祭義所謂及祭之後陶陶遂遂如</span><br/>
<span class='tline' id='l316' data-llen='7130:7153'>將復入也不即安于私室而猶遲遲其歸心足以御其</span><br/>
<span class='tline' id='l317' data-llen='7153:7176'>形而不為形所役心不懈則形不倦故既祭之餘無以</span><br/>
<span class='tline' id='l318' data-llen='7176:7199'>異于承祭之時也夫是之謂夫人之職以祭祀為職是</span><br/>
<span class='tline' id='l319' data-llen='7199:7222'>以誠敬為本也本立則衆美從之豈不甚可貴歟嗚呼</span><br/>
<span class='tline' id='l320' data-llen='7222:7245'>祭之明日明發不寐有懐二人古人純一不巳之心于</span><br/>
<span class='tline' id='l321' data-llen='7245:7268'>是著見與夫斯須致敬而懈怠隨之固萬萬不侔矣而</span><br/>
<span class='tline' id='l322' data-llen='7268:7295'><a onclick="displayPageImage('KR1c0019', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7295:7318'>召南之夫人亦能用力于此味薄言還歸之語而想其</span><br/>
<span class='tline' id='l324' data-llen='7318:7341'>中心之所存純一而不雜此所以無愧于幽明也其亦</span><br/>
<span class='tline' id='l325' data-llen='7341:7353'>國君躬行表正之明效歟</span><br/>
<span class='tline' id='l326' data-llen='7353:7360'>　　甘棠篇</span><br/>
<span class='tline' id='l327' data-llen='7360:7383'>臣聞人心未易感也而感人之深者其惟盛徳之君子</span><br/>
<span class='tline' id='l328' data-llen='7383:7406'>乎甘棠之詩是巳蔽芾言其盛也茇草舍也拜謂屈而</span><br/>
<span class='tline' id='l329' data-llen='7406:7429'>下之説猶舍也或曰説本作税言其税駕于兹也人之</span><br/>
<span class='tline' id='l330' data-llen='7429:7452'>為政悦人心于一時者易得人心于悠久者難衣食之</span><br/>
<span class='tline' id='l331' data-llen='7452:7479'><a onclick="displayPageImage('KR1c0019', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7479:7502'>分人乘輿之濟涉非不悦也而君子則曰小惠未徧曰</span><br/>
<span class='tline' id='l333' data-llen='7502:7525'>惠而不知為政淺狹如此又安能使人悠久而不釋歟</span><br/>
<span class='tline' id='l334' data-llen='7525:7548'>召伯誠心愛民不自隆貴草居露宿聽訟于甘棠之下</span><br/>
<span class='tline' id='l335' data-llen='7548:7571'>未嘗任智術要民譽也而當時愛慕之後人追思之見</span><br/>
<span class='tline' id='l336' data-llen='7571:7594'>彼甘棠以為所憩之地而相與共存之不惟勿伐勿敗</span><br/>
<span class='tline' id='l337' data-llen='7594:7617'>雖屈而下之亦所不忍何其入人之深耶意者悉其聰</span><br/>
<span class='tline' id='l338' data-llen='7617:7640'>明致其忠愛㫁其是非曲直無毫髮之差亦猶臯陶明</span><br/>
<span class='tline' id='l339' data-llen='7640:7663'>刑邁種厥徳而黎民懷之凡形于聽訟者皆是心也心</span><br/>
<span class='tline' id='l340' data-llen='7663:7690'><a onclick="displayPageImage('KR1c0019', 'WYG', '001-19b' );" name="001-19b" class="pb">[001-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7690:7713'>純乎天發而為政皆與天合以我之心感民之心民之</span><br/>
<span class='tline' id='l342' data-llen='7713:7736'>不能忘由我之不可忘也周召分陜而治召伯之令名</span><br/>
<span class='tline' id='l343' data-llen='7736:7759'>得與周公竝傳殆非偶然者三復此詩其得人心如此</span><br/>
<span class='tline' id='l344' data-llen='7759:7782'>豈不偉哉後之號為能吏者率以强敏相尚慘刻為賢</span><br/>
<span class='tline' id='l345' data-llen='7782:7805'>民疾視之不暇豈復有愛之久而不巳者由是觀之人</span><br/>
<span class='tline' id='l346' data-llen='7805:7828'>君之用人當取夫材之足以集事者歟抑取夫徳之足</span><br/>
<span class='tline' id='l347' data-llen='7828:7846'>以感人者歟誦甘棠之詩宜知所決擇矣</span><br/>
<span class='tline' id='l348' data-llen='7846:7859'>　絜齋毛詩經筵講義卷一</span><br/>
</p>
<p><br/>
</p>
  </div>
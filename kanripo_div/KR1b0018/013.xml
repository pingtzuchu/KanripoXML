<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0018', 'WYG', '013-1a' );" name="013-1a" class="pb">[013-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　尚書精義卷十三　　　　　宋　黄倫　撰</span><br/>
<span class='tline' id='l10' data-llen='211:225'>啓與有扈戰于甘之野作甘誓</span><br/>
<span class='tline' id='l11' data-llen='225:248'>　無垢曰有扈繼禹之後然其罪止云威侮五行怠棄</span><br/>
<span class='tline' id='l12' data-llen='248:271'>　三正東坡謂不用夏之正朔服色也其説是矣意必</span><br/>
<span class='tline' id='l13' data-llen='271:294'>　以堯舜禪讓而啓遂傳其家為辭其語足以動摇人</span><br/>
<span class='tline' id='l14' data-llen='294:317'>　心事亦迫矣故不暇他顧親提兵柄出其不意特取</span><br/>
<span class='tline' id='l15' data-llen='317:340'>　間道而直抵其城使其意不及逺謀不暇思以堯舜</span><br/>
<span class='tline' id='l16' data-llen='340:366'><a onclick="displayPageImage('KR1b0018', 'WYG', '013-1b' );" name="013-1b" class="pb">[013-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='366:378'>　校之豈不為徳衰乎哉</span><br/>
<span class='tline' id='l18' data-llen='378:401'>　張氏曰王者有征無戰以啓之賢而伐有扈之罪必</span><br/>
<span class='tline' id='l19' data-llen='401:424'>　曰大戰何也盖有扈氏惡積罪大威侮五行怠棄三</span><br/>
<span class='tline' id='l20' data-llen='424:447'>　正其征之則不服其討之則必拒拒而不服必至于</span><br/>
<span class='tline' id='l21' data-llen='447:463'>　大戰言大戰則有扈之惡可知矣</span><br/>
<span class='tline' id='l22' data-llen='463:486'>　東萊曰有扈負固強盛㡬與天子之勢均體敵其與</span><br/>
<span class='tline' id='l23' data-llen='486:502'>　有苗弗率禹徂征之氣象自不同</span><br/>
<span class='tline' id='l24' data-llen='502:506'>甘誓</span><br/>
<span class='tline' id='l25' data-llen='506:532'><a onclick="displayPageImage('KR1b0018', 'WYG', '013-2a' );" name="013-2a" class="pb">[013-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='532:542'>大戰于甘乃召六卿</span><br/>
<span class='tline' id='l27' data-llen='542:565'>　無垢曰古之将兵皆付之儒者禮曰天子六軍其将</span><br/>
<span class='tline' id='l28' data-llen='565:588'>　皆命卿是也夫兵事付儒者則所率之兵皆知禮義</span><br/>
<span class='tline' id='l29' data-llen='588:611'>　皆知臣子之分皆知上下之理觀啓出有扈不意直</span><br/>
<span class='tline' id='l30' data-llen='611:634'>　至城下當時六卿之謀亦已深矣　又曰盖臨戰之</span><br/>
<span class='tline' id='l31' data-llen='634:657'>　時不有以警懼之則勇氣不振羣心不肅有生之志</span><br/>
<span class='tline' id='l32' data-llen='657:680'>　無死之心所以號令嚴明約東果斷以示必行母有</span><br/>
<span class='tline' id='l33' data-llen='680:694'>　輕赦所以濟衆志一羣心也</span><br/>
<span class='tline' id='l34' data-llen='694:720'><a onclick="displayPageImage('KR1b0018', 'WYG', '013-2b' );" name="013-2b" class="pb">[013-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='720:743'>王曰嗟六事之人予誓告汝有扈氏威侮五行怠棄三</span><br/>
<span class='tline' id='l36' data-llen='743:767'>正天用𠞰絶其命今予惟恭行天之罰左不攻于左汝</span><br/>
<span class='tline' id='l37' data-llen='767:790'>不恭命右不攻于右汝不恭命御非其馬之正汝不恭</span><br/>
<span class='tline' id='l38' data-llen='790:809'>命用命賞于祖不用命戮于社予則孥戮汝</span><br/>
<span class='tline' id='l39' data-llen='809:832'>　無垢曰當益避啓於箕山之隂朝覲獄訟者不之益</span><br/>
<span class='tline' id='l40' data-llen='832:855'>　而之啓曰吾君之子也謳歌者不謳歌益而謳歌啓</span><br/>
<span class='tline' id='l41' data-llen='855:878'>　曰吾君之子也人心愛啓如此此天意也而有扈獨</span><br/>
<span class='tline' id='l42' data-llen='878:901'>　不服焉則朝覲獄訟謳歌者皆惡之矣惡之者衆此</span><br/>
<span class='tline' id='l43' data-llen='901:927'><a onclick="displayPageImage('KR1b0018', 'WYG', '013-3a' );" name="013-3a" class="pb">[013-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='927:951'>　天𠞰絶之也啓以此言誠有所見非虚辭也夫啓恭</span><br/>
<span class='tline' id='l45' data-llen='951:974'>　行天罰則六事之人亦當恭天之命六事之人恭天</span><br/>
<span class='tline' id='l46' data-llen='974:997'>　之命者左攻于左右攻于右御以正馬此恭天命也</span><br/>
<span class='tline' id='l47' data-llen='997:1020'>　一或失職是為慢命罰何所逃乎兵事貴嚴不敢專</span><br/>
<span class='tline' id='l48' data-llen='1020:1043'>　也其賞也予不得示私恩故載遷廟之主於軍以賞</span><br/>
<span class='tline' id='l49' data-llen='1043:1066'>　之其罰也亦不得示私怒故載社主於軍以戮之夫</span><br/>
<span class='tline' id='l50' data-llen='1066:1089'>　一人受賞一家尊榮一人受戮一家絀辱孥戮之意</span><br/>
<span class='tline' id='l51' data-llen='1089:1102'>　盖在於此謂妻孥受辱耳</span><br/>
<span class='tline' id='l52' data-llen='1102:1128'><a onclick="displayPageImage('KR1b0018', 'WYG', '013-3b' );" name="013-3b" class="pb">[013-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1128:1151'>　張氏曰有天下國家者其於五行當畏敬之矣其於</span><br/>
<span class='tline' id='l54' data-llen='1151:1174'>　三正當勤保之矣今有扈氏於五行則威之而不能</span><br/>
<span class='tline' id='l55' data-llen='1174:1198'>　畏侮之而不能欽其于三正則怠之而不能勤棄之而</span><br/>
<span class='tline' id='l56' data-llen='1198:1221'>　不能保此其所以自絶于天也自絶于天者天必絶</span><br/>
<span class='tline' id='l57' data-llen='1221:1244'>　之也　又曰祖人道也人道為陽社地道也地道為</span><br/>
<span class='tline' id='l58' data-llen='1244:1267'>　隂賞陽也故用命則賞于祖戮隂也故不用命則戮</span><br/>
<span class='tline' id='l59' data-llen='1267:1290'>　于社祖本仁賞之亦仁也社本義戮之亦義也賞必</span><br/>
<span class='tline' id='l60' data-llen='1290:1305'>　于祖戮必于社各從其類而已</span><br/>
<span class='tline' id='l61' data-llen='1305:1331'><a onclick="displayPageImage('KR1b0018', 'WYG', '013-4a' );" name="013-4a" class="pb">[013-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1331:1354'>　東萊曰五行散在天地間萬物皆有五行凡暴物害</span><br/>
<span class='tline' id='l63' data-llen='1354:1377'>　民皆是威侮五行三正天地人三者之正理雖曰三</span><br/>
<span class='tline' id='l64' data-llen='1377:1400'>　者其實則一凡我自暴自棄則天地之正理皆怠棄</span><br/>
<span class='tline' id='l65' data-llen='1400:1423'>　此乃惡之本原故啓言有扈自其本原已皆侮棄則</span><br/>
<span class='tline' id='l66' data-llen='1423:1446'>　其為惡無所不至方有扈侮棄之時天已絶其命至</span><br/>
<span class='tline' id='l67' data-llen='1446:1469'>　此啓則恭行天之罰而已　又曰古者用兵必載遷</span><br/>
<span class='tline' id='l68' data-llen='1469:1492'>　主載社主故賞則曰先祖賞之殺則曰天地殺之予</span><br/>
<span class='tline' id='l69' data-llen='1492:1515'>　則孥戮汝是於常法之外别立一件以嚴其制戮不</span><br/>
<span class='tline' id='l70' data-llen='1515:1541'><a onclick="displayPageImage('KR1b0018', 'WYG', '013-4b' );" name="013-4b" class="pb">[013-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1541:1564'>　獨殺亦有不殺之戮啓自知徳不足故加之以刑然</span><br/>
<span class='tline' id='l72' data-llen='1564:1587'>　啓賢能敬承禹之道亦是自量其加刑之嚴乃是加</span><br/>
<span class='tline' id='l73' data-llen='1587:1610'>　敬心啓承堯舜禹重熈累洽之後疑其不曉用兵之</span><br/>
<span class='tline' id='l74' data-llen='1610:1633'>　道今一旦有事誓師勑旅如素講者盖啓受學於禹</span><br/>
<span class='tline' id='l75' data-llen='1633:1656'>　時其文武之事已並究考初不分精粗本末學者其</span><br/>
<span class='tline' id='l76' data-llen='1656:1666'>　可不知古人之學</span><br/>
<span class='tline' id='l77' data-llen='1666:1689'>　陳氏晉之曰祖陽也故賞于祖社陰也故戮于社賞</span><br/>
<span class='tline' id='l78' data-llen='1689:1712'>　于祖則所以賞之者非我也為祖宗也戮于社則所</span><br/>
<span class='tline' id='l79' data-llen='1712:1738'><a onclick="displayPageImage('KR1b0018', 'WYG', '013-5a' );" name="013-5a" class="pb">[013-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1738:1761'>　以戮之者非我也為社稷也賞以祖宗其罰也亦然</span><br/>
<span class='tline' id='l81' data-llen='1761:1784'>　罰以社稷其賞也亦然賞罰兩得則宗廟社稷安矣</span><br/>
<span class='tline' id='l82' data-llen='1784:1803'>太康失邦昆弟五人湏于洛汭作五子之歌</span><br/>
<span class='tline' id='l83' data-llen='1803:1826'>　無垢曰太康畋于有洛之表十旬弗反而羿距于河</span><br/>
<span class='tline' id='l84' data-llen='1826:1849'>　以廢之使大禹基業一旦而盡覆墜其可傷哉其弟</span><br/>
<span class='tline' id='l85' data-llen='1849:1872'>　五人侍太康之母從太康畋獵太康逐獵於終南五</span><br/>
<span class='tline' id='l86' data-llen='1872:1895'>　子與其母待于洛北太康既為羿所廢此五子所以</span><br/>
<span class='tline' id='l87' data-llen='1895:1918'>　咸怨而作歌以見意也然觀五子作歌如此其開明</span><br/>
<span class='tline' id='l88' data-llen='1918:1944'><a onclick="displayPageImage('KR1b0018', 'WYG', '013-5b' );" name="013-5b" class="pb">[013-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1944:1967'>　通濟豈尋常之流哉畧不能諫於逰畋之前而至隨</span><br/>
<span class='tline' id='l90' data-llen='1967:1990'>　羣旅進相從於荒惑之地逮其失邦乃始作歌豈不</span><br/>
<span class='tline' id='l91' data-llen='1990:2013'>　晚乎曰五子知義理識㡬微如此想家庭之間宴語</span><br/>
<span class='tline' id='l92' data-llen='2013:2036'>　之際其開導啟沃於太康者亦已乆矣第告之不從</span><br/>
<span class='tline' id='l93' data-llen='2036:2053'>　諫之不聼雖知其必亡其如之何哉</span><br/>
<span class='tline' id='l94' data-llen='2053:2076'>　張氏曰人情之所甚親者莫隆於兄弟兄有過惡陷</span><br/>
<span class='tline' id='l95' data-llen='2076:2099'>　於不義之地且將緘嘿隠忍而不言豈所謂愛親之</span><br/>
<span class='tline' id='l96' data-llen='2099:2122'>　道哉此太康之以逸豫失邦厥弟五人形於歌詠所</span><br/>
<span class='tline' id='l97' data-llen='2122:2148'><a onclick="displayPageImage('KR1b0018', 'WYG', '013-6a' );" name="013-6a" class="pb">[013-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2148:2171'>　以攄發其怨憤之心是乃所以親愛其兄者也詩曰</span><br/>
<span class='tline' id='l99' data-llen='2171:2194'>　嗟嘆之不足故詠歌之則歌者庸非嗟嘆之不足而</span><br/>
<span class='tline' id='l100' data-llen='2194:2200'>　為之乎</span><br/>
<span class='tline' id='l101' data-llen='2200:2206'>五子之歌</span><br/>
<span class='tline' id='l102' data-llen='2206:2229'>太康尸位以逸豫滅厥徳黎民咸貳乃盤逰無度畋于</span><br/>
<span class='tline' id='l103' data-llen='2229:2239'>有洛之表十旬弗反</span><br/>
<span class='tline' id='l104' data-llen='2239:2262'>　無垢曰夫徳者民之心也人君有徳則民心恱無徳</span><br/>
<span class='tline' id='l105' data-llen='2262:2285'>　則民心離太康首先即位見逸豫而不見徳是徳為</span><br/>
<span class='tline' id='l106' data-llen='2285:2311'><a onclick="displayPageImage('KR1b0018', 'WYG', '013-6b' );" name="013-6b" class="pb">[013-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2311:2334'>　逸豫所滅也徳滅則民心滅民心滅則天下亦滅亡</span><br/>
<span class='tline' id='l108' data-llen='2334:2357'>　矣嗚呼以太康而觀堯舜何其髙哉夫即位而以逸</span><br/>
<span class='tline' id='l109' data-llen='2357:2380'>　豫為心民心已貳矣而乃不知改悔方盤樂逰逸不</span><br/>
<span class='tline' id='l110' data-llen='2380:2403'>　循法度委棄母弟親戚委棄宗廟社稷委棄朝廷機</span><br/>
<span class='tline' id='l111' data-llen='2403:2426'>　務自河北畋獵逺過洛南及至十旬而弗反夫十旬</span><br/>
<span class='tline' id='l112' data-llen='2426:2449'>　百日也百日不見母弟親戚百日不見宗廟社稷百</span><br/>
<span class='tline' id='l113' data-llen='2449:2472'>　日不理朝廷機務而甘心於逐禽走獸之樂此閭巷</span><br/>
<span class='tline' id='l114' data-llen='2472:2493'>　下俚破家之子也乃以天下授之啓亦有罪矣</span><br/>
<span class='tline' id='l115' data-llen='2493:2519'><a onclick="displayPageImage('KR1b0018', 'WYG', '013-7a' );" name="013-7a" class="pb">[013-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2519:2542'>　張氏曰祭祀之有尸不言不為居位而已古人以食</span><br/>
<span class='tline' id='l117' data-llen='2542:2565'>　是禄而不能以有為則謂之尸禄居是位而不能以</span><br/>
<span class='tline' id='l118' data-llen='2565:2588'>　有為則謂之尸位今太康有君人之位而不能為君</span><br/>
<span class='tline' id='l119' data-llen='2588:2611'>　人之事此其所以為尸位也先王之於天下以憂勤</span><br/>
<span class='tline' id='l120' data-llen='2611:2634'>　享國克成其徳今太康以逸而不勤以豫而忘憂非</span><br/>
<span class='tline' id='l121' data-llen='2634:2649'>　惟不足以享國且將䘮其徳矣</span><br/>
<span class='tline' id='l122' data-llen='2649:2672'>　東萊曰自古之亡國者大抵逸為少而豫為多徳者</span><br/>
<span class='tline' id='l123' data-llen='2672:2695'>　性之本有未易殄滅惟太康放逸不已遂滅其徳徳</span><br/>
<span class='tline' id='l124' data-llen='2695:2721'><a onclick="displayPageImage('KR1b0018', 'WYG', '013-7b' );" name="013-7b" class="pb">[013-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2721:2744'>　既盡滅則天下之民咸懐二心當此之時自當敬省</span><br/>
<span class='tline' id='l126' data-llen='2744:2767'>　變易前非乃盤逰無度畋于有洛之表至百餘日弗</span><br/>
<span class='tline' id='l127' data-llen='2767:2790'>　反太康豈不惜其位但安於逸樂天下雖危如累卵</span><br/>
<span class='tline' id='l128' data-llen='2790:2814'>　而猶以為泰山也太康不知天位艱哉之義以為有此</span><br/>
<span class='tline' id='l129' data-llen='2814:2837'>　位者自當享此無窮之樂故以此為安而逺去宗國</span><br/>
<span class='tline' id='l130' data-llen='2837:2848'>　若知之則必不徃矣</span><br/>
<span class='tline' id='l131' data-llen='2848:2871'>　林氏曰夏都冀州在大河之北洛在河之南太康逰</span><br/>
<span class='tline' id='l132' data-llen='2871:2894'>　畋舍其宗廟社稷渡河而去以畋于洛之南至于百</span><br/>
<span class='tline' id='l133' data-llen='2894:2920'><a onclick="displayPageImage('KR1b0018', 'WYG', '013-8a' );" name="013-8a" class="pb">[013-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2920:2943'>　日而猶不反有洛之表言其逺也十旬弗反言其乆</span><br/>
<span class='tline' id='l135' data-llen='2943:2966'>　也古之為國者兢兢業業如臨深淵如履薄氷而猶</span><br/>
<span class='tline' id='l136' data-llen='2966:2989'>　懼乎肘腋之變蕭墻之禍或起於一二日之間今太</span><br/>
<span class='tline' id='l137' data-llen='2989:3012'>　康乃自肆於逰畋以言其逺則畋于有洛之表以言</span><br/>
<span class='tline' id='l138' data-llen='3012:3035'>　其乆則至於十旬弗反是其在我者既有棄天下之</span><br/>
<span class='tline' id='l139' data-llen='3035:3047'>　心安得無后羿之變乎</span><br/>
<span class='tline' id='l140' data-llen='3047:3060'>有窮后羿因民弗忍距于河</span><br/>
<span class='tline' id='l141' data-llen='3060:3083'>　無垢曰后羿因民不平之心而距于河北以絶其歸</span><br/>
<span class='tline' id='l142' data-llen='3083:3109'><a onclick="displayPageImage('KR1b0018', 'WYG', '013-8b' );" name="013-8b" class="pb">[013-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3109:3132'>　路使母弟墮於草莽宗廟社稷朝廷機務一旦制於</span><br/>
<span class='tline' id='l144' data-llen='3132:3155'>　他人之手乃知非君天下之資者必至於敗事如此</span><br/>
<span class='tline' id='l145' data-llen='3155:3178'>　左氏曰羿自鉏遷于窮石因夏民以代夏政盖簒之</span><br/>
<span class='tline' id='l146' data-llen='3178:3182'>　也</span><br/>
<span class='tline' id='l147' data-llen='3182:3205'>　孔氏曰羿居窮石故曰有窮國名窮是諸侯之國羿</span><br/>
<span class='tline' id='l148' data-llen='3205:3228'>　是其君之名也說文云羿帝嚳射官也賈逵云羿之</span><br/>
<span class='tline' id='l149' data-llen='3228:3251'>　先祖世為先王射官故帝賜羿弓矢使司射淮南子</span><br/>
<span class='tline' id='l150' data-llen='3251:3274'>　云堯時十日並生堯使羿射九日而落之楚辭天問</span><br/>
<span class='tline' id='l151' data-llen='3274:3300'><a onclick="displayPageImage('KR1b0018', 'WYG', '013-9a' );" name="013-9a" class="pb">[013-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3300:3323'>　云羿焉彃日烏解羽歸蔵易亦云羿彃十日說文云</span><br/>
<span class='tline' id='l153' data-llen='3323:3346'>　彃者射也此三者言雖不足以取信要之帝嚳時有</span><br/>
<span class='tline' id='l154' data-llen='3346:3369'>　羿堯時亦有羿是善射之號非復人之名字信如彼</span><br/>
<span class='tline' id='l155' data-llen='3369:3392'>　言則不知羿名為何也夏都河北洛在河南距太康</span><br/>
<span class='tline' id='l156' data-llen='3392:3415'>　於河北不得入國遂廢太康耳羿猶立仲康不自立</span><br/>
<span class='tline' id='l157' data-llen='3415:3419'>　也</span><br/>
<span class='tline' id='l158' data-llen='3419:3442'>厥弟五人御其母以從徯于洛之汭五子咸怨述大禹</span><br/>
<span class='tline' id='l159' data-llen='3442:3449'>之戒以作歌</span><br/>
<span class='tline' id='l160' data-llen='3449:3475'><a onclick="displayPageImage('KR1b0018', 'WYG', '013-9b' );" name="013-9b" class="pb">[013-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3475:3498'>　無垢曰夫莫親如兄弟矣太康所為如此五弟乃至</span><br/>
<span class='tline' id='l162' data-llen='3498:3521'>　不堪而咸怨况四海之民於我無情者乎撫我者后</span><br/>
<span class='tline' id='l163' data-llen='3521:3544'>　虐我者讎其怨當又過於五子矣五子情懐抑鬱意</span><br/>
<span class='tline' id='l164' data-llen='3544:3567'>　態徊徨無以攄發烱然見大禹之戒一一效驗故祖</span><br/>
<span class='tline' id='l165' data-llen='3567:3582'>　述其意而作歌以舒冩其心耳</span><br/>
<span class='tline' id='l166' data-llen='3582:3605'>　張氏曰夫仁人之於兄弟不藏怒焉不宿怨焉今五</span><br/>
<span class='tline' id='l167' data-llen='3605:3628'>　子至於咸怨其兄者盖怨之者乃所以親之也孟子</span><br/>
<span class='tline' id='l168' data-llen='3628:3651'>　曰親之過大而不怨是愈踈也五子之怨得非親之</span><br/>
<span class='tline' id='l169' data-llen='3651:3678'><a onclick="displayPageImage('KR1b0018', 'WYG', '013-10a' );" name="013-10a" class="pb">[013-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3678:3701'>　過大者乎苟親之過大為之弟者恬不以為事雖怨</span><br/>
<span class='tline' id='l171' data-llen='3701:3724'>　在心所以致其愛者内有致愛之誠而外無以冩其</span><br/>
<span class='tline' id='l172' data-llen='3724:3747'>　愛之之意則五子之志無自而見故於是述大禹之</span><br/>
<span class='tline' id='l173' data-llen='3747:3770'>　戒以作歌觀其五章之中或言皇祖有訓或言訓有</span><br/>
<span class='tline' id='l174' data-llen='3770:3790'>　之或言明明我祖則其述大禹之戒可知矣</span><br/>
<span class='tline' id='l175' data-llen='3790:3813'>　東萊曰想當時見太康放逸將至於亡朝夕在左右</span><br/>
<span class='tline' id='l176' data-llen='3813:3836'>　諌之不聽去之不能只得相隨而去以此見五子之</span><br/>
<span class='tline' id='l177' data-llen='3836:3859'>　歌非是一時驟作當是諫不能止去之不可之時已</span><br/>
<span class='tline' id='l178' data-llen='3859:3886'><a onclick="displayPageImage('KR1b0018', 'WYG', '013-10b' );" name="013-10b" class="pb">[013-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3886:3909'>　蓄積而成於胷中一旦而發故其言辭恭敬友愛非</span><br/>
<span class='tline' id='l180' data-llen='3909:3918'>　驟語者所能也</span><br/>
<span class='tline' id='l181' data-llen='3918:3941'>其一曰皇祖有訓民可近不可下民惟邦本本固邦寜</span><br/>
<span class='tline' id='l182' data-llen='3941:3964'>予視天下愚夫愚婦一能勝予一人三失怨豈在明不</span><br/>
<span class='tline' id='l183' data-llen='3964:3987'>見是圖予臨兆民凜乎若朽索之馭六馬為人上者奈</span><br/>
<span class='tline' id='l184' data-llen='3987:3992'>何不敬</span><br/>
<span class='tline' id='l185' data-llen='3992:4015'>　顧氏曰怨豈在明未必皆在明著之時必於未形之</span><br/>
<span class='tline' id='l186' data-llen='4015:4033'>　日思善道以自防衛之是備慎其微也</span><br/>
<span class='tline' id='l187' data-llen='4033:4060'><a onclick="displayPageImage('KR1b0018', 'WYG', '013-11a' );" name="013-11a" class="pb">[013-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4060:4083'>　無垢曰祖宗社稷以何為本以民為本耳民安則祖</span><br/>
<span class='tline' id='l189' data-llen='4083:4106'>　宗社稷安今視民草芥蚍蜉之不如則祖宗社稷亦</span><br/>
<span class='tline' id='l190' data-llen='4106:4129'>　若草芥蚍蜉之不如矣本固邦寧夫豈虚言　又曰</span><br/>
<span class='tline' id='l191' data-llen='4129:4152'>　夫千萬人之心一人之心是也勿謂一愚夫婦之心</span><br/>
<span class='tline' id='l192' data-llen='4152:4177'>　與千萬人之心不同此㡬也失一愚夫婦之心是千萬人</span><br/>
<span class='tline' id='l193' data-llen='4177:4200'>　之心皆失矣得民心則為天子失民心則為匹夫一</span><br/>
<span class='tline' id='l194' data-llen='4200:4223'>　能勝予豈欺我哉且一人之微而三失民心積怨如</span><br/>
<span class='tline' id='l195' data-llen='4223:4246'>　此平居無事君君臣臣豈敢明言怨上乎其怨也不</span><br/>
<span class='tline' id='l196' data-llen='4246:4273'><a onclick="displayPageImage('KR1b0018', 'WYG', '013-11b' );" name="013-11b" class="pb">[013-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4273:4296'>　在語言嗟呼處乃在思慮包藏處此聖人所以圖於</span><br/>
<span class='tline' id='l198' data-llen='4296:4320'>　不見之䖏而不敢㤀也　又曰為人上者其道如何曰</span><br/>
<span class='tline' id='l199' data-llen='4320:4343'>　敬而已矣敬則無私欲一皆天理之所在而不見天</span><br/>
<span class='tline' id='l200' data-llen='4343:4366'>　子之為貴亦不見四海之為富不見賞罰利害之在</span><br/>
<span class='tline' id='l201' data-llen='4366:4389'>　我亦不見百官有司之服役第循天下之公理而行</span><br/>
<span class='tline' id='l202' data-llen='4389:4412'>　之民心欲飽我思所以豐其榖粟民心欲暖我思所</span><br/>
<span class='tline' id='l203' data-llen='4412:4435'>　以充其布帛民心欲安我思所以薄其征役如百畝</span><br/>
<span class='tline' id='l204' data-llen='4435:4458'>　之田以飽之墻下之桑以暖之五畝之宅以安之不</span><br/>
<span class='tline' id='l205' data-llen='4458:4485'><a onclick="displayPageImage('KR1b0018', 'WYG', '013-12a' );" name="013-12a" class="pb">[013-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4485:4508'>　敢以我私已有一毫害民之生理也審如是民視我</span><br/>
<span class='tline' id='l207' data-llen='4508:4531'>　如父母欲揮之而不去又何六馬朽索之足云乎奈</span><br/>
<span class='tline' id='l208' data-llen='4531:4543'>　何不敬之言其意深矣</span><br/>
<span class='tline' id='l209' data-llen='4543:4566'>　張氏曰萬物本乎天人本乎祖稱皇祖者不忘其本</span><br/>
<span class='tline' id='l210' data-llen='4566:4589'>　而已言而警之謂之戒順而導之謂之訓大禹以義</span><br/>
<span class='tline' id='l211' data-llen='4589:4612'>　言之也故曰戒皇祖以情言之也故曰訓謂之祖有</span><br/>
<span class='tline' id='l212' data-llen='4612:4635'>　訓則訓非已作也祖有之而已　又曰以勢位言之</span><br/>
<span class='tline' id='l213' data-llen='4635:4658'>　則人君者固非愚夫愚婦之所能勝也以情與理言</span><br/>
<span class='tline' id='l214' data-llen='4658:4685'><a onclick="displayPageImage('KR1b0018', 'WYG', '013-12b' );" name="013-12b" class="pb">[013-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4685:4708'>　之則愚夫愚婦固有勝予之道也蓋彼雖至愚也有</span><br/>
<span class='tline' id='l216' data-llen='4708:4731'>　所謂怨焉天之視聽從違猶且因之豈可以其愚而</span><br/>
<span class='tline' id='l217' data-llen='4731:4754'>　忽之者哉一人三失則所失者衆而怨多矣且怨出</span><br/>
<span class='tline' id='l218' data-llen='4754:4766'>　於人心非視聽之可及</span><br/>
<span class='tline' id='l219' data-llen='4766:4789'>　陳氏曰天下之民或哲或愚愚者固愚矣然邦國恃</span><br/>
<span class='tline' id='l220' data-llen='4789:4805'>　之以為本安有愚而不能勝我哉</span><br/>
<span class='tline' id='l221' data-llen='4805:4828'>　陳氏暘曰蓋卑而不可不因者民也一言一動宜因</span><br/>
<span class='tline' id='l222' data-llen='4828:4851'>　民心以為心我之動也不能因民則彼將有因民而</span><br/>
<span class='tline' id='l223' data-llen='4851:4878'><a onclick="displayPageImage('KR1b0018', 'WYG', '013-13a' );" name="013-13a" class="pb">[013-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4878:4898'>　伺我者矣蓋民之可畏而不可不敬也如此</span><br/>
<span class='tline' id='l225' data-llen='4898:4921'>　温公曰荀子云馬駭輿則君子不安輿民駭政則君</span><br/>
<span class='tline' id='l226' data-llen='4921:4944'>　子不安位馬駭輿則莫若静之民駭政則莫若惠之</span><br/>
<span class='tline' id='l227' data-llen='4944:4967'>　惠之於既駭之後不若安之於未惠之前故人君所</span><br/>
<span class='tline' id='l228' data-llen='4967:4979'>　以馭其民者如朽索焉</span><br/>
<span class='tline' id='l229' data-llen='4979:5002'>　東坡曰天下莫危於人主也聚則為君散則為仇讎</span><br/>
<span class='tline' id='l230' data-llen='5002:5025'>　聚散之間不容毫釐故天下徃歸謂之王人各有心</span><br/>
<span class='tline' id='l231' data-llen='5025:5032'>　謂之獨夫</span><br/>
<span class='tline' id='l232' data-llen='5032:5059'><a onclick="displayPageImage('KR1b0018', 'WYG', '013-13b' );" name="013-13b" class="pb">[013-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5059:5082'>其二曰訓有之内作色荒外作禽荒甘酒嗜音峻宇彫</span><br/>
<span class='tline' id='l234' data-llen='5082:5093'>牆有一于此未或不亡</span><br/>
<span class='tline' id='l235' data-llen='5093:5116'>　無垢曰此六事常人有之必破家敗族名為浮靡為</span><br/>
<span class='tline' id='l236' data-llen='5116:5139'>　郷閭所不齒一家長猶不可為况為天下君豈冝有</span><br/>
<span class='tline' id='l237' data-llen='5139:5162'>　此乎太康於六事中乃犯其二三繼帝王之後天下</span><br/>
<span class='tline' id='l238' data-llen='5162:5173'>　駭聞所以亡尤速也</span><br/>
<span class='tline' id='l239' data-llen='5173:5196'>　張氏曰荒者不治之謂也内作色荒殉于色者也外</span><br/>
<span class='tline' id='l240' data-llen='5196:5219'>　作禽荒常於畋者也内則嬖色外則從禽如是則政</span><br/>
<span class='tline' id='l241' data-llen='5219:5246'><a onclick="displayPageImage('KR1b0018', 'WYG', '013-14a' );" name="013-14a" class="pb">[013-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5246:5260'>　荒而不治此所以皆謂之荒</span><br/>
<span class='tline' id='l243' data-llen='5260:5283'>其三曰惟彼陶唐有此冀方今失厥道亂其紀綱乃厎</span><br/>
<span class='tline' id='l244' data-llen='5283:5287'>滅亡</span><br/>
<span class='tline' id='l245' data-llen='5287:5310'>　無垢曰都冀方而君天下者必有道存乎其間矣陶</span><br/>
<span class='tline' id='l246' data-llen='5310:5333'>　唐之道如何欽明文思安安允恭克讓是也今太康</span><br/>
<span class='tline' id='l247' data-llen='5333:5356'>　失欽明文思安安允恭克讓之道而尸位以逸豫故</span><br/>
<span class='tline' id='l248' data-llen='5356:5379'>　至於盤逰無度畋於有洛之表以亂其紀綱使羿距</span><br/>
<span class='tline' id='l249' data-llen='5379:5402'>　於河不得反其國都而底滅亡也欲知有道無道第</span><br/>
<span class='tline' id='l250' data-llen='5402:5429'><a onclick="displayPageImage('KR1b0018', 'WYG', '013-14b' );" name="013-14b" class="pb">[013-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5429:5452'>　觀其紀綱有無耳紀綱不亂則其人之有道可知紀</span><br/>
<span class='tline' id='l252' data-llen='5452:5470'>　綱顛倒則其人之無道可不言而喻也</span><br/>
<span class='tline' id='l253' data-llen='5470:5493'>　張氏曰陶唐之所以有冀方者以其有紀綱也大為</span><br/>
<span class='tline' id='l254' data-llen='5493:5516'>　之綱小為之紀先王所以維持於天下者未嘗不在</span><br/>
<span class='tline' id='l255' data-llen='5516:5539'>　於此今太康失道則紀綱從而亂矣紀綱亂則其滅</span><br/>
<span class='tline' id='l256' data-llen='5539:5545'>　亡無日</span><br/>
<span class='tline' id='l257' data-llen='5545:5568'>　陳氏曰都冀州者實自唐始唐禪虞虞禪夏世都冀</span><br/>
<span class='tline' id='l258' data-llen='5568:5588'>　州而𫝊其紀綱今亂之則堯之天下去矣</span><br/>
<span class='tline' id='l259' data-llen='5588:5615'><a onclick="displayPageImage('KR1b0018', 'WYG', '013-15a' );" name="013-15a" class="pb">[013-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5615:5638'>其四曰明明我祖萬邦之君有典有則貽厥子孫關石</span><br/>
<span class='tline' id='l261' data-llen='5638:5654'>和鈞王府則有荒墜厥緒覆宗絶祀</span><br/>
<span class='tline' id='l262' data-llen='5654:5677'>　無垢曰吾祖關石和鈞之法公私兩利王府無不有</span><br/>
<span class='tline' id='l263' data-llen='5677:5700'>　者不知其田獵果何謂乎典則不循王府不取而荒</span><br/>
<span class='tline' id='l264' data-llen='5700:5723'>　墜之乃故犯明訓逺事畋逰至于國破家亡使先祖</span><br/>
<span class='tline' id='l265' data-llen='5723:5746'>　血食無復受四海之職貢此所以含深悲之意而歌</span><br/>
<span class='tline' id='l266' data-llen='5746:5769'>　以發泄之也　又曰漢律厯志云二十四銖為兩十</span><br/>
<span class='tline' id='l267' data-llen='5769:5792'>　六兩為斤三十斤為鈞四鈞為石是石為百二十斤</span><br/>
<span class='tline' id='l268' data-llen='5792:5819'><a onclick="displayPageImage('KR1b0018', 'WYG', '013-15b' );" name="013-15b" class="pb">[013-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5819:5842'>　矣其重莫如石禹乃通天下使同以此為重闗者通</span><br/>
<span class='tline' id='l270' data-llen='5842:5865'>　也其次莫如鈞禹乃和天下使同以此為鈞和即通</span><br/>
<span class='tline' id='l271' data-llen='5865:5889'>　也和以見人情兩平無争怒之意通以見南北不異無</span><br/>
<span class='tline' id='l272' data-llen='5889:5896'>　隔閡之意</span><br/>
<span class='tline' id='l273' data-llen='5896:5919'>　張氏曰自銖兩斤積而為鈞石以其不能無塞也故</span><br/>
<span class='tline' id='l274' data-llen='5919:5942'>　闗之使通以其不能不乖也故和之使平闗石和鈞</span><br/>
<span class='tline' id='l275' data-llen='5942:5960'>　者權也權衡度量其法始於權終於量</span><br/>
<span class='tline' id='l276' data-llen='5960:5983'>　王氏曰於石言闗於鈞言和亦無深意唯文其辭耳</span><br/>
<span class='tline' id='l277' data-llen='5983:6010'><a onclick="displayPageImage('KR1b0018', 'WYG', '013-16a' );" name="013-16a" class="pb">[013-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6010:6033'>　乃欲鈞平而天下通用且大禹所為多矣特言此者</span><br/>
<span class='tline' id='l279' data-llen='6033:6047'>　以時困乏故特思而言之也</span><br/>
<span class='tline' id='l280' data-llen='6047:6071'>　胡氏曰鈞石者權而已積銖以為兩積兩以為斤積斤</span><br/>
<span class='tline' id='l281' data-llen='6071:6094'>　以為石積石以為鈞是之謂五權積斤以為石則不</span><br/>
<span class='tline' id='l282' data-llen='6094:6117'>　能無塞故必有以通之積石以為鈞則不能無乖故</span><br/>
<span class='tline' id='l283' data-llen='6117:6131'>　必有以和之是之謂闗和也</span><br/>
<span class='tline' id='l284' data-llen='6131:6154'>其五曰嗚呼曷歸予懐之悲萬姓仇予予將疇依鬱陶</span><br/>
<span class='tline' id='l285' data-llen='6154:6172'>乎予心顔厚有忸怩弗慎厥徳雖悔可追</span><br/>
<span class='tline' id='l286' data-llen='6172:6199'><a onclick="displayPageImage('KR1b0018', 'WYG', '013-16b' );" name="013-16b" class="pb">[013-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6199:6222'>　無垢曰其五之歌何其悲切而有志也豈其五之歌</span><br/>
<span class='tline' id='l288' data-llen='6222:6245'>　獨賢於四子乎曰不然廣唱之體當如此其一總領</span><br/>
<span class='tline' id='l289' data-llen='6245:6268'>　大綱言治天下當敬民之意其二開陳不敬必亡之</span><br/>
<span class='tline' id='l290' data-llen='6268:6291'>　意其三言不敬祖訓而失國都之意其四言不敬祖</span><br/>
<span class='tline' id='l291' data-llen='6291:6314'>　訓而失天下之意其勢至于五不得不深悲以足其</span><br/>
<span class='tline' id='l292' data-llen='6314:6337'>　歌也首尾相貫若出乎一人常留餘意使賡者各得</span><br/>
<span class='tline' id='l293' data-llen='6337:6360'>　盡其說焉其温厚長者善與人同之風為可見也余</span><br/>
<span class='tline' id='l294' data-llen='6360:6383'>　於五子之歌非特見其尊敬祖先悲愴失國之意而</span><br/>
<span class='tline' id='l295' data-llen='6383:6410'><a onclick="displayPageImage('KR1b0018', 'WYG', '013-17a' );" name="013-17a" class="pb">[013-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6410:6433'>　又得其悲辛急廹中尚不忘風雅如是也真可仰矣</span><br/>
<span class='tline' id='l297' data-llen='6433:6453'>　陳氏曰鬱陶則憂積於中忸怩則愧發於外</span><br/>
<span class='tline' id='l298' data-llen='6453:6476'>　王氏曰鬱陶憂悶也忸怩慚色也謂憂於我心而靣</span><br/>
<span class='tline' id='l299' data-llen='6476:6499'>　顔加厚如有慚色以見天下不謹其所為今雖悔之</span><br/>
<span class='tline' id='l300' data-llen='6499:6522'>　其可追及乎　又曰以禹之徳在人百世而有天下</span><br/>
<span class='tline' id='l301' data-llen='6522:6545'>　未有過也一世而至啓徳已不足以服人故有有扈</span><br/>
<span class='tline' id='l302' data-llen='6545:6568'>　之戰再世而至太康遂有滅亡之患嗚呼豈非以其</span><br/>
<span class='tline' id='l303' data-llen='6568:6591'>　生長於冨貴養其情態又有便嬖以奉之有謟諛以</span><br/>
<span class='tline' id='l304' data-llen='6591:6618'><a onclick="displayPageImage('KR1b0018', 'WYG', '013-17b' );" name="013-17b" class="pb">[013-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6618:6641'>　導之日復一日浸滛而不可已乃至於縱欲不能自</span><br/>
<span class='tline' id='l306' data-llen='6641:6664'>　克以及於難乎然則非中才以上者不可處大冨貴</span><br/>
<span class='tline' id='l307' data-llen='6664:6675'>　以其不克負荷故也</span><br/>
<span class='tline' id='l308' data-llen='6675:6698'>　張氏曰夫得天下有道得其民也得其民有道修其</span><br/>
<span class='tline' id='l309' data-llen='6698:6721'>　身也其下則紀綱可繼而不可亂其上則宗祀可守</span><br/>
<span class='tline' id='l310' data-llen='6721:6744'>　而不可亡不能如此至於患至而後悔雖有神智曰</span><br/>
<span class='tline' id='l311' data-llen='6744:6757'>　惟彼陶唐亦末如之何矣</span><br/>
<span class='tline' id='l312' data-llen='6757:6776'>羲和湎淫廢時亂日𦙍徃征之作𦙍征</span><br/>
<span class='tline' id='l313' data-llen='6776:6803'><a onclick="displayPageImage('KR1b0018', 'WYG', '013-18a' );" name="013-18a" class="pb">[013-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6803:6826'>　孔氏曰奉責讓之辭伐不恭之罪名之曰征征者正</span><br/>
<span class='tline' id='l315' data-llen='6826:6836'>　也伐之以正其罪</span><br/>
<span class='tline' id='l316' data-llen='6836:6859'>　無垢曰羲和以酒自汙使羿不疑孔子已知其心矣</span><br/>
<span class='tline' id='l317' data-llen='6859:6882'>　然而孔子不見微㫖如春秋之書紀侯來朝以恕其</span><br/>
<span class='tline' id='l318' data-llen='6882:6905'>　心何也曰人臣湎淫不修職事不可以為訓也以謂</span><br/>
<span class='tline' id='l319' data-llen='6905:6929'>　縱使罪在於此不過廢黜耳何至起兵動衆使𦙍徃</span><br/>
<span class='tline' id='l320' data-llen='6929:6953'>　征之至有殱厥渠魁之說哉書𦙍徃征之則見非仲</span><br/>
<span class='tline' id='l321' data-llen='6953:6978'>　康之命若𦙍自徃征之𦙍乃羿之腹心相與為表裏</span><br/>
<span class='tline' id='l322' data-llen='6978:7005'><a onclick="displayPageImage('KR1b0018', 'WYG', '013-18b' );" name="013-18b" class="pb">[013-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7005:7021'>　以握朝廷之權而謀為簒逆者也</span><br/>
<span class='tline' id='l324' data-llen='7021:7044'>　張氏曰帝者行天道以治人故詳於天而羲和之官</span><br/>
<span class='tline' id='l325' data-llen='7044:7067'>　分而為四王者行人道以奉天故詳於人而羲和之</span><br/>
<span class='tline' id='l326' data-llen='7067:7090'>　官合而為一世變之異也今以湎淫故廢而亂之廢</span><br/>
<span class='tline' id='l327' data-llen='7090:7113'>　時則正朔失次亂日則甲乙乖戾此所以有可征之</span><br/>
<span class='tline' id='l328' data-llen='7113:7132'>　道也湎淫言其喪徳廢時亂日言其荒政</span><br/>
<span class='tline' id='l329' data-llen='7132:7155'>　陳晉之曰廢者何不修也亂者何不治也日者十日</span><br/>
<span class='tline' id='l330' data-llen='7155:7178'>　也自甲乙至于壬癸有自然之敘猶天一至於地十</span><br/>
<span class='tline' id='l331' data-llen='7178:7205'><a onclick="displayPageImage('KR1b0018', 'WYG', '013-19a' );" name="013-19a" class="pb">[013-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7205:7228'>　有自然之數順之則治逆之則亂朔宜在乙先時則</span><br/>
<span class='tline' id='l333' data-llen='7228:7251'>　以甲為朔晦宜在壬不及時則以癸為晦如此則甲</span><br/>
<span class='tline' id='l334' data-llen='7251:7274'>　乙亂矣亂而不治時之所以廢也故治厯者以治日</span><br/>
<span class='tline' id='l335' data-llen='7274:7297'>　為始日治則時修日亂則時廢仲康以先王之誅命</span><br/>
<span class='tline' id='l336' data-llen='7297:7322'>　𦙍后𦙍后以仲康之命征羲和而所以告其衆者以</span><br/>
<span class='tline' id='l337' data-llen='7322:7345'>　其不知季秋之朔為羲和之罪其為罪也宜若未至</span><br/>
<span class='tline' id='l338' data-llen='7345:7368'>　於可殺然所以授人時者不得其正兆於此矣害吾</span><br/>
<span class='tline' id='l339' data-llen='7368:7382'>　所以敬民之意安得而不誅</span><br/>
</p>
<p><br/>
</p>
  </div>
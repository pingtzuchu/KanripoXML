<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0018', 'WYG', '049-1a' );" name="049-1a" class="pb">[049-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書精義卷四十九　　　　宋　黄倫　撰</span><br/>
<span class='tline' id='l10' data-llen='212:225'>吕命穆王訓夏贖刑作吕刑</span><br/>
<span class='tline' id='l11' data-llen='225:248'>　無垢曰吕命者命吕侯為司冦也命為司冦而不明</span><br/>
<span class='tline' id='l12' data-llen='248:271'>　言之如君牙為司徒伯冏為太僕正之例何也曰為</span><br/>
<span class='tline' id='l13' data-llen='271:294'>　司㓂乆矣吕侯以時度之知周刑太重乃建明于穆</span><br/>
<span class='tline' id='l14' data-llen='294:317'>　王以夏贖刑為法穆王是之故因可吕侯贖刑之法</span><br/>
<span class='tline' id='l15' data-llen='317:340'>　而遍及天下也是篇非為命為司冦而作也此所以</span><br/>
<span class='tline' id='l16' data-llen='340:366'><a onclick="displayPageImage('KR1b0018', 'WYG', '049-1b' );" name="049-1b" class="pb">[049-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='366:389'>　謂之吕刑也名言吕刑則知贖刑之意出自吕侯建</span><br/>
<span class='tline' id='l18' data-llen='389:394'>　明也</span><br/>
<span class='tline' id='l19' data-llen='394:417'>　東坡曰周公之刑二千五百而穆王三千雖增其科</span><br/>
<span class='tline' id='l20' data-llen='417:440'>　條而入墨劓者多入宫辟者少也贖者疑赦之罰耳</span><br/>
<span class='tline' id='l21' data-llen='440:463'>　然訓刑必以贖者非贖之鍰數無以為五刑重輕之</span><br/>
<span class='tline' id='l22' data-llen='463:486'>　率也如今世徒流者皆折杖非以杖數折不知徒流</span><br/>
<span class='tline' id='l23' data-llen='486:494'>　增减之率也</span><br/>
<span class='tline' id='l24' data-llen='494:517'>　司馬槱曰善治天下者使法勝民而不使民勝法法</span><br/>
<span class='tline' id='l25' data-llen='517:543'><a onclick="displayPageImage('KR1b0018', 'WYG', '049-2a' );" name="049-2a" class="pb">[049-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='543:566'>　勝民則治民勝法則亂是以先王藏法於幽隠之中</span><br/>
<span class='tline' id='l27' data-llen='566:589'>　而不以示民者懼民之勝吾法也夫人君所以制天</span><br/>
<span class='tline' id='l28' data-llen='589:612'>　下之命者在於法而所以行天下之法者在於權權</span><br/>
<span class='tline' id='l29' data-llen='612:635'>　者我之所持以制之而不可使人持之以反制我也</span><br/>
<span class='tline' id='l30' data-llen='635:658'>　今藏法於胷中而原心以定罪度情以制法刑則刑</span><br/>
<span class='tline' id='l31' data-llen='658:681'>　殺則殺使人不得以罪之大小而求法之輕重則天</span><br/>
<span class='tline' id='l32' data-llen='681:704'>　下之法在於我矣故民惟俛首以聽命斂手以避法</span><br/>
<span class='tline' id='l33' data-llen='704:727'>　遷善逺罪截然俱入於規矩凖繩之中則姦偽巧詐</span><br/>
<span class='tline' id='l34' data-llen='727:753'><a onclick="displayPageImage('KR1b0018', 'WYG', '049-2b' );" name="049-2b" class="pb">[049-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='753:771'>　之心無自而作况敢玩法以議其上耶</span><br/>
<span class='tline' id='l36' data-llen='771:794'>　黄氏曰不待爵而勸不待刑而懲是君子也堯舜之</span><br/>
<span class='tline' id='l37' data-llen='794:817'>　民也爵之而後勸刑之而後懲是衆人也治世之民</span><br/>
<span class='tline' id='l38' data-llen='817:840'>　也爵之而不勸刑之而不懲是姦民也亂世之民也</span><br/>
<span class='tline' id='l39' data-llen='840:863'>　余讀舜典其命百官也曰惟刑之恤云爾其臯陶曰</span><br/>
<span class='tline' id='l40' data-llen='863:886'>　惟明克允云爾盖其終篇者無幾嗚呼何為法之簡</span><br/>
<span class='tline' id='l41' data-llen='886:909'>　也至讀吕刑反復數千言凛乎惟恐聽之之不詳閱</span><br/>
<span class='tline' id='l42' data-llen='909:932'>　之之不實誅之之不當宥之之不審重輕之不齊辭</span><br/>
<span class='tline' id='l43' data-llen='932:958'><a onclick="displayPageImage('KR1b0018', 'WYG', '049-3a' );" name="049-3a" class="pb">[049-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='958:981'>　貎之不一曲為之禁而大為之防其屬至於三千則</span><br/>
<span class='tline' id='l45' data-llen='981:1004'>　何法之詳也至讀春秋定哀之篇盖終乎二百四十</span><br/>
<span class='tline' id='l46' data-llen='1004:1027'>　二年之間爵刑之用備矣聖人予之天下之人背而</span><br/>
<span class='tline' id='l47' data-llen='1027:1050'>　去之聖人奪之天下之人趨而歸之向也僣而今也</span><br/>
<span class='tline' id='l48' data-llen='1050:1073'>　簒向也專而今也逐向也假君之權而今也國其國</span><br/>
<span class='tline' id='l49' data-llen='1073:1096'>　矣爵非不立也刑非不明也然而天下莫之從也是</span><br/>
<span class='tline' id='l50' data-llen='1096:1119'>　何法之弛也夫刑非聖人之得已也既為之防於此</span><br/>
<span class='tline' id='l51' data-llen='1119:1142'>　以待天下矣而天下猶有出乎防之外則為之刑以</span><br/>
<span class='tline' id='l52' data-llen='1142:1168'><a onclick="displayPageImage('KR1b0018', 'WYG', '049-3b' );" name="049-3b" class="pb">[049-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1168:1191'>　待之凡刑措而不用者非上之人不用之也天下安</span><br/>
<span class='tline' id='l54' data-llen='1191:1214'>　行於至善而入吾刑者少矣自教化之具弛而後犯</span><br/>
<span class='tline' id='l55' data-llen='1214:1237'>　法者衆犯法者衆而後刑益詳其刑詳矣而不務於</span><br/>
<span class='tline' id='l56' data-llen='1237:1260'>　教及其乆也習而安之則刑亦玩而不威矣故法簡</span><br/>
<span class='tline' id='l57' data-llen='1260:1283'>　於舜而詳於周雖以孔子之聖盡力救之於其末流</span><br/>
<span class='tline' id='l58' data-llen='1283:1306'>　而不能正故吕刑為帝王之書之終而春秋為六經</span><br/>
<span class='tline' id='l59' data-llen='1306:1329'>　之終夫刑非聖人之得已也其用出於不得已則策</span><br/>
<span class='tline' id='l60' data-llen='1329:1352'>　已下矣而猶不能以有為聖人若曰嗚呼治道至於</span><br/>
<span class='tline' id='l61' data-llen='1352:1378'><a onclick="displayPageImage('KR1b0018', 'WYG', '049-4a' );" name="049-4a" class="pb">[049-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1378:1393'>　刑而窮矣故書與春秋皆終焉</span><br/>
<span class='tline' id='l63' data-llen='1393:1416'>　林希曰穆王訓夏贖刑周失刑也周刑之屬墨五百</span><br/>
<span class='tline' id='l64' data-llen='1416:1439'>　剕五百大辟五百穆繼成康丕式之後享國耄荒其</span><br/>
<span class='tline' id='l65' data-llen='1439:1462'>　臣甫侯為訓夏乃作詳刑以誥四方墨劓不五百而</span><br/>
<span class='tline' id='l66' data-llen='1462:1485'>　千剕五百宫三百大辟二百孔子曰五刑之屬三千</span><br/>
<span class='tline' id='l67' data-llen='1485:1508'>　其庶矣乎荀子曰刑名從商則夏刑密亦得輕重之</span><br/>
<span class='tline' id='l68' data-llen='1508:1512'>　中</span><br/>
<span class='tline' id='l69' data-llen='1512:1535'>　張沂曰夏承堯舜之後民淳易治故制刑近輕輕則</span><br/>
<span class='tline' id='l70' data-llen='1535:1561'><a onclick="displayPageImage('KR1b0018', 'WYG', '049-4b' );" name="049-4b" class="pb">[049-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1561:1584'>　民慢至湯刑稍重厥後紂作炮烙之刑罰益重周承</span><br/>
<span class='tline' id='l72' data-llen='1584:1607'>　其後不可頓使太輕雖輕於商猶重於夏至成康之</span><br/>
<span class='tline' id='l73' data-llen='1607:1630'>　問刑措不用下及穆王民復易治故吕侯度時制宜</span><br/>
<span class='tline' id='l74' data-llen='1630:1653'>　請訓用夏法非聖人制作不及吕侯盖刑罰世輕世</span><br/>
<span class='tline' id='l75' data-llen='1653:1662'>　重所宜損益也</span><br/>
<span class='tline' id='l76' data-llen='1662:1666'>吕刑</span><br/>
<span class='tline' id='l77' data-llen='1666:1689'>惟吕命王享國百年耄荒度作刑以詰四方王曰若古</span><br/>
<span class='tline' id='l78' data-llen='1689:1712'>有訓蚩尤惟始作亂延及于平民罔不冦賊鴟義姦宄</span><br/>
<span class='tline' id='l79' data-llen='1712:1738'><a onclick="displayPageImage('KR1b0018', 'WYG', '049-5a' );" name="049-5a" class="pb">[049-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1738:1761'>奪攘矯䖍苗民弗用靈制以刑惟作五虐之刑曰法殺</span><br/>
<span class='tline' id='l81' data-llen='1761:1784'>戮無辜爰始淫為劓刵椓黥越兹麗刑并制罔差有辭</span><br/>
<span class='tline' id='l82' data-llen='1784:1807'>民興胥漸泯泯棼棼罔中于信以覆詛盟虐威庶戮方</span><br/>
<span class='tline' id='l83' data-llen='1807:1830'>告無辜于上上帝監民罔有馨香徳刑發聞惟腥皇帝</span><br/>
<span class='tline' id='l84' data-llen='1830:1853'>哀矜庶戮之不辜報虐以威遏絶苗民無世在下乃命</span><br/>
<span class='tline' id='l85' data-llen='1853:1876'>重黎絶地天通罔有降格羣后之逮在下明明棐常鰥</span><br/>
<span class='tline' id='l86' data-llen='1876:1899'>寡無盖皇帝清問下民鰥寡有辭于苗徳威惟畏徳明</span><br/>
<span class='tline' id='l87' data-llen='1899:1922'>惟明乃命三后恤功于民伯夷降典折民惟刑禹平水</span><br/>
<span class='tline' id='l88' data-llen='1922:1948'><a onclick="displayPageImage('KR1b0018', 'WYG', '049-5b' );" name="049-5b" class="pb">[049-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1948:1971'>土主名山川稷降播種農殖嘉榖三后成功惟殷于民</span><br/>
<span class='tline' id='l90' data-llen='1971:1994'>士制百姓于刑之中以教祗徳穆穆在上明明在下灼</span><br/>
<span class='tline' id='l91' data-llen='1994:2017'>于四方罔不惟徳之勤故乃明于刑之中率乂于民棐</span><br/>
<span class='tline' id='l92' data-llen='2017:2040'>彞典獄非訖于威惟訖于富敬忌罔有擇言在身惟克</span><br/>
<span class='tline' id='l93' data-llen='2040:2063'>天徳自作元命配享在下王曰嗟四方司政典獄非爾</span><br/>
<span class='tline' id='l94' data-llen='2063:2086'>惟作天牧今爾何監非時伯夷播刑之迪其今爾何懲</span><br/>
<span class='tline' id='l95' data-llen='2086:2109'>惟時苗民匪察于獄之麗罔擇吉人觀于五刑之中惟</span><br/>
<span class='tline' id='l96' data-llen='2109:2132'>時庶威奪貨斷制五刑以亂無辜上帝不蠲降咎于苗</span><br/>
<span class='tline' id='l97' data-llen='2132:2158'><a onclick="displayPageImage('KR1b0018', 'WYG', '049-6a' );" name="049-6a" class="pb">[049-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2158:2181'>苗民無辭于罰乃絶厥世王曰嗚呼念之哉伯父伯兄</span><br/>
<span class='tline' id='l99' data-llen='2181:2204'>仲叔季弟幼子童孫皆聽朕言庶有格命今爾罔不由</span><br/>
<span class='tline' id='l100' data-llen='2204:2227'>慰日勤爾罔或戒不勤天齊于民俾我一日非終惟終</span><br/>
<span class='tline' id='l101' data-llen='2227:2250'>在人爾尚敬逆天命以奉我一人雖畏勿畏雖休勿休</span><br/>
<span class='tline' id='l102' data-llen='2250:2273'>惟敬五刑以成三徳一人有慶兆民頼之其寧惟永王</span><br/>
<span class='tline' id='l103' data-llen='2273:2296'>曰吁來有邦有土告爾祥刑在今爾安百姓何擇非人</span><br/>
<span class='tline' id='l104' data-llen='2296:2319'>何敬非刑何度非及兩造具備師聽五辭五辭簡孚正</span><br/>
<span class='tline' id='l105' data-llen='2319:2342'>于五刑五刑不簡正于五罰五罰不服正于五過五過</span><br/>
<span class='tline' id='l106' data-llen='2342:2368'><a onclick="displayPageImage('KR1b0018', 'WYG', '049-6b' );" name="049-6b" class="pb">[049-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2368:2391'>之疵惟官惟反惟内惟貨惟來其罪惟均其審克之五</span><br/>
<span class='tline' id='l108' data-llen='2391:2414'>刑之疑有赦五罰之疑有赦其審克之簡孚有衆惟貎</span><br/>
<span class='tline' id='l109' data-llen='2414:2437'>有稽無簡不聽具嚴天威墨辟疑赦其罰百鍰閱實其</span><br/>
<span class='tline' id='l110' data-llen='2437:2460'>罪劓辟疑赦其罰惟倍閱實其罪剕辟疑赦其罰倍差</span><br/>
<span class='tline' id='l111' data-llen='2460:2483'>閱實其罪宫辟疑赦其罰六百鍰閱實其罪大辟疑赦</span><br/>
<span class='tline' id='l112' data-llen='2483:2506'>其罰千鍰閱實其罪墨罰之屬千劓罰之屬千剕罰之</span><br/>
<span class='tline' id='l113' data-llen='2506:2529'>屬五百宫罰之屬三百大辟之罰其屬二百五刑之屬</span><br/>
<span class='tline' id='l114' data-llen='2529:2552'>三千上下比罪無僭亂辭勿用不行惟察惟法其審克</span><br/>
<span class='tline' id='l115' data-llen='2552:2578'><a onclick="displayPageImage('KR1b0018', 'WYG', '049-7a' );" name="049-7a" class="pb">[049-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2578:2595'>之<span class='krp-note'>案以上經觧永/樂大典原缺</span></span><br/>
<span class='tline' id='l117' data-llen='2595:2615'>上刑適輕下服下刑適重上服輕重諸罰有權</span><br/>
<span class='tline' id='l118' data-llen='2615:2638'>　無垢曰上刑適輕者如同是殺人也殺人者死此上</span><br/>
<span class='tline' id='l119' data-llen='2638:2661'>　刑也然其問有誤殺者此在殺人中適輕也適輕則</span><br/>
<span class='tline' id='l120' data-llen='2661:2684'>　服下刑矣下刑適重者如鬬毆不死此下刑也然其</span><br/>
<span class='tline' id='l121' data-llen='2684:2707'>　間有謀殺而適不死焉此適重也適重則服上刑而</span><br/>
<span class='tline' id='l122' data-llen='2707:2730'>　死矣用刑者豈可以殺人鬬毆不問情之輕重而行</span><br/>
<span class='tline' id='l123' data-llen='2730:2753'>　刑哉情輕則罰亦輕情重則罰亦重以情為權而論</span><br/>
<span class='tline' id='l124' data-llen='2753:2779'><a onclick="displayPageImage('KR1b0018', 'WYG', '049-7b' );" name="049-7b" class="pb">[049-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2779:2802'>　疑罪之輕重則其刑罰為當矣刑權輕重以為上下</span><br/>
<span class='tline' id='l126' data-llen='2802:2825'>　罰權輕重以為多少則先王之用刑罰其大指亦簡</span><br/>
<span class='tline' id='l127' data-llen='2825:2830'>　要矣</span><br/>
<span class='tline' id='l128' data-llen='2830:2853'>　史氏曰以法而用法不若以權而用法法者一定之</span><br/>
<span class='tline' id='l129' data-llen='2853:2876'>　制權者一時之宜任法則罪有時而不合任權則罪</span><br/>
<span class='tline' id='l130' data-llen='2876:2899'>　無往而不當法無輕重因罪而為之輕重非聖人善</span><br/>
<span class='tline' id='l131' data-llen='2899:2922'>　用其權則法有時而不恕矣當服上刑矣而情適於</span><br/>
<span class='tline' id='l132' data-llen='2922:2945'>　輕使之下服則必無濫獄當服下刑矣而情適於重</span><br/>
<span class='tline' id='l133' data-llen='2945:2971'><a onclick="displayPageImage('KR1b0018', 'WYG', '049-8a' );" name="049-8a" class="pb">[049-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2971:2991'>　使之上服則必無隠情輕重以權不以法也</span><br/>
<span class='tline' id='l135' data-llen='2991:3007'>刑罰世輕世重惟齊非齊有倫有要</span><br/>
<span class='tline' id='l136' data-llen='3007:3030'>　東坡曰穆王復古而不是古變今而不非今厚之至</span><br/>
<span class='tline' id='l137' data-llen='3030:3053'>　也曰各隨世輕重矣民有犯罪於改法之前而論法</span><br/>
<span class='tline' id='l138' data-llen='3053:3077'>　於今日者可復齊於一乎舊法輕則從舊法今法輕則</span><br/>
<span class='tline' id='l139' data-llen='3077:3100'>　從今法其不齊所以為齊也倫者其例也要者其辭</span><br/>
<span class='tline' id='l140' data-llen='3100:3115'>　也辭例相叅考必有以處之矣</span><br/>
<span class='tline' id='l141' data-llen='3115:3138'>　張氏曰商人羣飲而赦之不害其為輕周人羣飲而</span><br/>
<span class='tline' id='l142' data-llen='3138:3164'><a onclick="displayPageImage('KR1b0018', 'WYG', '049-8b' );" name="049-8b" class="pb">[049-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3164:3187'>　殺之不害其為重或輕或重因世而已若夫不能隨</span><br/>
<span class='tline' id='l144' data-llen='3187:3210'>　世為之輕重欲為一法以齊之則非所以為齊也惟</span><br/>
<span class='tline' id='l145' data-llen='3210:3233'>　齊以非齊則其齊也齊矣有倫者言或先或後不失</span><br/>
<span class='tline' id='l146' data-llen='3233:3252'>　其序也有要者言或因或革不失其統也</span><br/>
<span class='tline' id='l147' data-llen='3252:3275'>罰懲非死人極于病非佞折獄惟良折獄罔非在中察</span><br/>
<span class='tline' id='l148' data-llen='3275:3284'>辭于差非從惟從</span><br/>
<span class='tline' id='l149' data-llen='3284:3307'>　林氏曰夫刑者侀也一成而不變君子宜盡心焉罰</span><br/>
<span class='tline' id='l150' data-llen='3307:3330'>　之懲人非致之死然人已極於病矣刑人有至死者</span><br/>
<span class='tline' id='l151' data-llen='3330:3356'><a onclick="displayPageImage('KR1b0018', 'WYG', '049-9a' );" name="049-9a" class="pb">[049-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3356:3379'>　可不慎乎言刑之當謹也如此然不可以才而折獄</span><br/>
<span class='tline' id='l153' data-llen='3379:3402'>　也惟内有仁心者乃可折獄也佞者才也如左傳云</span><br/>
<span class='tline' id='l154' data-llen='3402:3425'>　寡人不佞是也以才折獄則失之縱以仁折獄則失</span><br/>
<span class='tline' id='l155' data-llen='3425:3448'>　之柔兩者皆非中道也凡察囚辭之差者使不得盡</span><br/>
<span class='tline' id='l156' data-llen='3448:3466'>　其情則彼雖非心服而從亦屈而從矣</span><br/>
<span class='tline' id='l157' data-llen='3466:3489'>　吕氏曰治獄之道要察罪辭寃枉於差誤處若不於</span><br/>
<span class='tline' id='l158' data-llen='3489:3512'>　差悮處察無縁知得他實情如他有理他十次說十</span><br/>
<span class='tline' id='l159' data-llen='3512:3535'>　次無差錯若無理十次說是十様司政典獄須是去</span><br/>
<span class='tline' id='l160' data-llen='3535:3561'><a onclick="displayPageImage('KR1b0018', 'WYG', '049-9b' );" name="049-9b" class="pb">[049-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3561:3584'>　不同處察他之情狀都無逃避處非從惟從不可從</span><br/>
<span class='tline' id='l162' data-llen='3584:3607'>　他辭説須是從他一箇實情不能從他實情只是從</span><br/>
<span class='tline' id='l163' data-llen='3607:3630'>　他辭説這不是從大抵用刑不從民之口從民之心</span><br/>
<span class='tline' id='l164' data-llen='3630:3645'>　不從民之心乃所以從民之心</span><br/>
<span class='tline' id='l165' data-llen='3645:3668'>哀敬折獄明啓刑書胥占咸庶中正其刑其罰其審克</span><br/>
<span class='tline' id='l166' data-llen='3668:3686'>之獄成而孚輸而孚其刑上備有并兩刑</span><br/>
<span class='tline' id='l167' data-llen='3686:3709'>　吕氏曰折獄之人如得其情則哀矜而勿喜以哀敬</span><br/>
<span class='tline' id='l168' data-llen='3709:3732'>　之心折獄這是治獄之本後世折獄之官却以折獄</span><br/>
<span class='tline' id='l169' data-llen='3732:3759'><a onclick="displayPageImage('KR1b0018', 'WYG', '049-10a' );" name="049-10a" class="pb">[049-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3759:3782'>　為能事纔得其情便自喜了盖治獄之官是代天行</span><br/>
<span class='tline' id='l171' data-llen='3782:3805'>　罰須是哀敬明啓刑書所謂載在象魏無不詳備須</span><br/>
<span class='tline' id='l172' data-llen='3805:3828'>　是明啓了又須衆人相與占度方能咸庶中正不可</span><br/>
<span class='tline' id='l173' data-llen='3828:3851'>　以己意自占若以己意自占便不能中正何故獄不</span><br/>
<span class='tline' id='l174' data-llen='3851:3874'>　是等閒事纔出不是刑便是罰其刑便傷人肌膚其</span><br/>
<span class='tline' id='l175' data-llen='3874:3897'>　罰便傷人財貨到這裡須是審克之　又曰大抵獄</span><br/>
<span class='tline' id='l176' data-llen='3897:3920'>　最要看人輸情須是看初輸情時節若不是看初輸</span><br/>
<span class='tline' id='l177' data-llen='3920:3943'>　情時節看他已成獄則已成者皆是深文煆煉得成</span><br/>
<span class='tline' id='l178' data-llen='3943:3970'><a onclick="displayPageImage('KR1b0018', 'WYG', '049-10b' );" name="049-10b" class="pb">[049-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3970:3993'>　這不可信所謂輸者是初欵看他初欵輸辭無寃枉</span><br/>
<span class='tline' id='l180' data-llen='3993:4016'>　時方可信如漢杜周深刻煆煉臯陶有所不為以此</span><br/>
<span class='tline' id='l181' data-llen='4016:4039'>　見得須是看他吐露情實時方信無寃枉　又曰奏</span><br/>
<span class='tline' id='l182' data-llen='4039:4062'>　獄于上須盡備許多條目有并兩刑者有一人兼犯</span><br/>
<span class='tline' id='l183' data-llen='4062:4085'>　兩罪合得兩刑聖人則并兩刑為一刑就其重者刑</span><br/>
<span class='tline' id='l184' data-llen='4085:4108'>　之所謂其刑上備者見得聖人不欲遺漏有并兩刑</span><br/>
<span class='tline' id='l185' data-llen='4108:4119'>　者見得聖人不多罪</span><br/>
<span class='tline' id='l186' data-llen='4119:4142'>王曰嗚呼敬之哉官伯族姓朕言多懼朕敬于刑有徳</span><br/>
<span class='tline' id='l187' data-llen='4142:4169'><a onclick="displayPageImage('KR1b0018', 'WYG', '049-11a' );" name="049-11a" class="pb">[049-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4169:4186'>惟刑今天相民作配在下明清于單辭</span><br/>
<span class='tline' id='l189' data-llen='4186:4209'>　林氏曰欽而畏法者人君所以望天下之民喜於用</span><br/>
<span class='tline' id='l190' data-llen='4209:4232'>　刑者人君所以遺天下之毒何則刑者先王為天下</span><br/>
<span class='tline' id='l191' data-llen='4232:4255'>　沮惡表善之具也使其樂於用刑而無戒懼之心則</span><br/>
<span class='tline' id='l192' data-llen='4255:4278'>　民將輕於犯法則善者無所勸而惡者無所沮矣惟</span><br/>
<span class='tline' id='l193' data-llen='4278:4301'>　其哀之憐之則天下之民畏法自重而無自棄於善</span><br/>
<span class='tline' id='l194' data-llen='4301:4324'>　之域豈不嘉哉雖然犯法者天下之民典法者有司</span><br/>
<span class='tline' id='l195' data-llen='4324:4347'>　之責使其典法者不以上天之心為心不知人君所</span><br/>
<span class='tline' id='l196' data-llen='4347:4374'><a onclick="displayPageImage('KR1b0018', 'WYG', '049-11b' );" name="049-11b" class="pb">[049-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4374:4397'>　以戒勑於我者非惟上負皇天人君之委託則民將</span><br/>
<span class='tline' id='l198' data-llen='4397:4420'>　必有所不服矣　又曰夫兩造具備則易以折斷單</span><br/>
<span class='tline' id='l199' data-llen='4420:4442'>　辭無主則難於審聽為有司者其可不明聽之哉</span><br/>
<span class='tline' id='l200' data-llen='4442:4465'>　吕氏曰今天之相助下民無非以天討正民之罪作</span><br/>
<span class='tline' id='l201' data-llen='4465:4488'>　配在下是司政典獄代天行罰與天作配有對天之</span><br/>
<span class='tline' id='l202' data-llen='4488:4511'>　功此豈可容易何故天能死生人司政典獄亦能死</span><br/>
<span class='tline' id='l203' data-llen='4511:4534'>　生人須是對越在天心與天對無一毫私曲方可用</span><br/>
<span class='tline' id='l204' data-llen='4534:4557'>　刑明清于單辭所謂單辭最難察有兩辭者却是有</span><br/>
<span class='tline' id='l205' data-llen='4557:4584'><a onclick="displayPageImage('KR1b0018', 'WYG', '049-12a' );" name="049-12a" class="pb">[049-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4584:4607'>　對頭單辭無對頭無證佐又無主家今若欲識得如</span><br/>
<span class='tline' id='l207' data-llen='4607:4630'>　一人殺一人那一人已死只有殺人者在又無對頭</span><br/>
<span class='tline' id='l208' data-llen='4630:4653'>　獄辭都由這一人説此之謂單辭明清須是自家知</span><br/>
<span class='tline' id='l209' data-llen='4653:4676'>　慮澄清初無私昵方始能仔細察得他若不是十分</span><br/>
<span class='tline' id='l210' data-llen='4676:4698'>　知慮清明如何察得單辭單辭察了兩辭不足道</span><br/>
<span class='tline' id='l211' data-llen='4698:4721'>民之亂罔不中聽獄之兩辭無或私家于獄之兩辭獄</span><br/>
<span class='tline' id='l212' data-llen='4721:4744'>貨非寳惟府辜功報以庶尤永畏惟罰非天不中惟人</span><br/>
<span class='tline' id='l213' data-llen='4744:4762'>在命天罰不極庶民罔有令政在于天下</span><br/>
<span class='tline' id='l214' data-llen='4762:4789'><a onclick="displayPageImage('KR1b0018', 'WYG', '049-12b' );" name="049-12b" class="pb">[049-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4789:4812'>　無垢曰夫民之所以治者以典獄之官先得理之中</span><br/>
<span class='tline' id='l216' data-llen='4812:4835'>　無私喜無私怒以此聽獄之兩辭則直者得理曲者</span><br/>
<span class='tline' id='l217' data-llen='4835:4858'>　服刑曲直在彼而我無一毫私心變動於其間焉所</span><br/>
<span class='tline' id='l218' data-llen='4858:4881'>　以君子有所怙小人有所懼　又曰不能分兩辭之</span><br/>
<span class='tline' id='l219' data-llen='4881:4904'>　曲直者多由私家亂之也私家云者私喜私怒其下</span><br/>
<span class='tline' id='l220' data-llen='4904:4927'>　至於納賂受賄以亂曲直者皆是也可不以私家為</span><br/>
<span class='tline' id='l221' data-llen='4927:4950'>　戒乎　又曰鬻獄得貨人見其為寳耳非寳也乃聚</span><br/>
<span class='tline' id='l222' data-llen='4950:4973'>　罪狀耳東坡云辜功猶罪狀也古者論罪有功其迹</span><br/>
<span class='tline' id='l223' data-llen='4973:5000'><a onclick="displayPageImage('KR1b0018', 'WYG', '049-13a' );" name="049-13a" class="pb">[049-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5000:5023'>　狀也此意猶昔人作假山其傅曰此非假山也乃血</span><br/>
<span class='tline' id='l225' data-llen='5023:5046'>　山耳以言獄貨非寳也乃聚衆禍耳取禍入門稍知</span><br/>
<span class='tline' id='l226' data-llen='5046:5069'>　利害者為之乎而貪吏見金不見禍其亦可哀也故</span><br/>
<span class='tline' id='l227' data-llen='5069:5092'>　穆王指獄貨為禍使知所警焉　又曰作善降之百</span><br/>
<span class='tline' id='l228' data-llen='5092:5115'>　祥作不善降之百殃此天理之自然者人以寃枉求</span><br/>
<span class='tline' id='l229' data-llen='5115:5138'>　正於我而我受人貨賂變是為非亂曲為直此正作</span><br/>
<span class='tline' id='l230' data-llen='5138:5161'>　不善者也報以庶尤即降之百殃之謂也天罰昭然</span><br/>
<span class='tline' id='l231' data-llen='5161:5184'>　如此自古及今所不昧者也其可不長乆畏之乎永</span><br/>
<span class='tline' id='l232' data-llen='5184:5211'><a onclick="displayPageImage('KR1b0018', 'WYG', '049-13b' );" name="049-13b" class="pb">[049-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5211:5234'>　畏云者非一朝一夕之畏也　又曰鬻獄而變是非</span><br/>
<span class='tline' id='l234' data-llen='5234:5257'>　亂曲直天乃降之殃禍此必然之理也豈天不以中</span><br/>
<span class='tline' id='l235' data-llen='5257:5280'>　道待人哉惟人自取其殃禍耳召誥曰今天其命哲</span><br/>
<span class='tline' id='l236' data-llen='5280:5303'>　命吉凶命歴年是哲命吉命凶命歴年之命天何容</span><br/>
<span class='tline' id='l237' data-llen='5303:5326'>　心惟人自取之耳在者謂人自取正在殃禍之命也</span><br/>
<span class='tline' id='l238' data-llen='5326:5349'>　　又曰人君代天者也庶人為不中之行以强凌弱</span><br/>
<span class='tline' id='l239' data-llen='5349:5372'>　以衆暴寡以智詐愚以勇苦怯人君當行天命以罰</span><br/>
<span class='tline' id='l240' data-llen='5372:5395'>　之今人君失職使典獄者變是非亂曲直天乃自降</span><br/>
<span class='tline' id='l241' data-llen='5395:5422'><a onclick="displayPageImage('KR1b0018', 'WYG', '049-14a' );" name="049-14a" class="pb">[049-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5422:5445'>　殃禍以罰不中之民事至於此是人君紀綱大壊無</span><br/>
<span class='tline' id='l243' data-llen='5445:5468'>　有善政在於天下者也何謂善政無辜者得理有罪</span><br/>
<span class='tline' id='l244' data-llen='5468:5478'>　者服刑此善政也</span><br/>
<span class='tline' id='l245' data-llen='5478:5501'>王曰嗚呼嗣孫今往何監非徳于民之中尚明聽之哉</span><br/>
<span class='tline' id='l246' data-llen='5501:5524'>哲人惟刑無疆之辭屬于五極咸中有慶受王嘉師監</span><br/>
<span class='tline' id='l247' data-llen='5524:5530'>于兹祥刑</span><br/>
<span class='tline' id='l248' data-llen='5530:5553'>　無垢曰此篇大抵多主於中如曰士制百姓于刑之</span><br/>
<span class='tline' id='l249' data-llen='5553:5576'>　中曰故乃明于刑之中曰觀于五刑之中曰咸庶中</span><br/>
<span class='tline' id='l250' data-llen='5576:5603'><a onclick="displayPageImage('KR1b0018', 'WYG', '049-14b' );" name="049-14b" class="pb">[049-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5603:5626'>　正曰民之亂罔不中曰非天不中而終曰咸中有慶</span><br/>
<span class='tline' id='l252' data-llen='5626:5649'>　今又曰今汝嗣孫自今以往何監法乎非立徳以啓</span><br/>
<span class='tline' id='l253' data-llen='5649:5672'>　發民之中乎庶幾汝嗣孫明聽我言哉盖民各有中</span><br/>
<span class='tline' id='l254' data-llen='5672:5695'>　得此中則上下貴賤老少長幼各安其分不相陵犯</span><br/>
<span class='tline' id='l255' data-llen='5695:5718'>　有和睦之風無乖争之俗安得䧟於刑辟哉顧惟此</span><br/>
<span class='tline' id='l256' data-llen='5718:5741'>　中其何能自發見乎惟在上者行徳以啓發之耳昔</span><br/>
<span class='tline' id='l257' data-llen='5741:5764'>　堯以穆穆在上而羣后以明明在下君臣合徳醖釀</span><br/>
<span class='tline' id='l258' data-llen='5764:5787'>　造化灼于四方故乃明于刑之中率乂于民棐彝則</span><br/>
<span class='tline' id='l259' data-llen='5787:5814'><a onclick="displayPageImage('KR1b0018', 'WYG', '049-15a' );" name="049-15a" class="pb">[049-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5814:5837'>　民之中果在上立徳以啟發之耳　又曰知人則哲</span><br/>
<span class='tline' id='l261' data-llen='5837:5860'>　哲者知人之謂也有知人之哲而以斷刑則人之是</span><br/>
<span class='tline' id='l262' data-llen='5860:5883'>　非曲直何所逃哉是非明辯曲直昭然善人怙焉惡</span><br/>
<span class='tline' id='l263' data-llen='5883:5906'>　人懼焉萬口一音稱頌贊美者此自然之理也然則</span><br/>
<span class='tline' id='l264' data-llen='5906:5929'>　孰為而哲曰自知孰為自知曰三省三省則自知一</span><br/>
<span class='tline' id='l265' data-llen='5929:5952'>　心之是非曲直矣自知一心之是非曲直則天下之</span><br/>
<span class='tline' id='l266' data-llen='5952:5975'>　是非曲直皆影見於吾一心矣猶懸鏡於堂妍醜皆</span><br/>
<span class='tline' id='l267' data-llen='5975:5998'>　入澄水於江星斗自見哲盖自於此　又曰哲人何</span><br/>
<span class='tline' id='l268' data-llen='5998:6025'><a onclick="displayPageImage('KR1b0018', 'WYG', '049-15b' );" name="049-15b" class="pb">[049-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6025:6048'>　以有無疆之譽哉以其斷獄皆屬於五刑之中故也</span><br/>
<span class='tline' id='l270' data-llen='6048:6071'>　不輕以用刑有罪者無所逃不重以用刑無罪者無</span><br/>
<span class='tline' id='l271' data-llen='6071:6094'>　所慮一以中斷刑而已矣吾何容心哉大而大辟小</span><br/>
<span class='tline' id='l272' data-llen='6094:6117'>　而墨辟皆得其中所以有無疆之慶譽也哲人豈求</span><br/>
<span class='tline' id='l273' data-llen='6117:6140'>　名於人哉鼓鐘于宫其聲自聞于外蘭生于林其馨</span><br/>
<span class='tline' id='l274' data-llen='6140:6147'>　自逹于逺</span><br/>
<span class='tline' id='l275' data-llen='6147:6170'>　林氏曰本之以徳者人君愛天下之誠輔之以刑者</span><br/>
<span class='tline' id='l276' data-llen='6170:6193'>　人君治天下之術使其本之以徳則施為仁政發為</span><br/>
<span class='tline' id='l277' data-llen='6193:6220'><a onclick="displayPageImage('KR1b0018', 'WYG', '049-16a' );" name="049-16a" class="pb">[049-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6220:6243'>　仁術而躋民于仁壽之域又非爵賞勸乎其前刑罰</span><br/>
<span class='tline' id='l279' data-llen='6243:6266'>　驅乎其後民皆狃於為善則雖有刑法亦將措而不</span><br/>
<span class='tline' id='l280' data-llen='6266:6289'>　用卷而懷之此人君愛天下之誠然也惟其輔之以</span><br/>
<span class='tline' id='l281' data-llen='6289:6312'>　刑則不專以刻薄為心鍜鍊為利立氏之極享天之</span><br/>
<span class='tline' id='l282' data-llen='6312:6335'>　福法得其情情當其罪放僻邪侈之心無自而生遷</span><br/>
<span class='tline' id='l283' data-llen='6335:6357'>　善逺罪之風油然而起此人君治天下之術然也</span><br/>
<span class='tline' id='l284' data-llen='6357:6374'>平王錫晉文侯秬鬯圭瓉作文侯之命</span><br/>
<span class='tline' id='l285' data-llen='6374:6397'>　無垢曰余讀史記知幽王廢申后及太子宜臼以褒</span><br/>
<span class='tline' id='l286' data-llen='6397:6424'><a onclick="displayPageImage('KR1b0018', 'WYG', '049-16b' );" name="049-16b" class="pb">[049-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6424:6447'>　姒為后而立其子伯服為太子宜臼奔申申侯怒與</span><br/>
<span class='tline' id='l288' data-llen='6447:6470'>　犬夷殺幽王虜褒姒晉文侯與鄭武公乃即申侯共</span><br/>
<span class='tline' id='l289' data-llen='6470:6493'>　立宜臼是為平王嗚呼尚忍言哉即以史考之是平</span><br/>
<span class='tline' id='l290' data-llen='6493:6516'>　王因申侯殺其父而得立也嗚呼尚忍言之耶嗚呼</span><br/>
<span class='tline' id='l291' data-llen='6516:6539'>　春秋之作始于隠公其亦以是乎使平王知有父子</span><br/>
<span class='tline' id='l292' data-llen='6539:6562'>　方且痛苦求死之不給肯為弑父者所立乎　又曰</span><br/>
<span class='tline' id='l293' data-llen='6562:6585'>　晉文侯仇迎立平王遷于洛邑平王徳之故錫以秬</span><br/>
<span class='tline' id='l294' data-llen='6585:6608'>　鬯圭瓉彤盧弓矢使為侯伯即分陜之任也毛萇云</span><br/>
<span class='tline' id='l295' data-llen='6608:6635'><a onclick="displayPageImage('KR1b0018', 'WYG', '049-17a' );" name="049-17a" class="pb">[049-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6635:6658'>　九命諸侯然後錫以秬鬯圭瓚孔頴逹云晉文侯於</span><br/>
<span class='tline' id='l297' data-llen='6658:6681'>　時九命為東西伯故得受其賜也秬鬯者秬黒黍也</span><br/>
<span class='tline' id='l298' data-llen='6681:6704'>　鬯鬱金之氣也以鬱金釀秬黍為酒圭瓚以圭為勺</span><br/>
<span class='tline' id='l299' data-llen='6704:6727'>　柄以酌鬱鬯祼以求神也此諸侯之盛禮也禮曰賜</span><br/>
<span class='tline' id='l300' data-llen='6727:6750'>　圭瓚然後為鬯未賜圭瓚則資鬯於天子以是知非</span><br/>
<span class='tline' id='l301' data-llen='6750:6767'>　如晉文侯安定國家安得受此禮乎</span><br/>
<span class='tline' id='l302' data-llen='6767:6790'>　胡氏曰玉人祼圭尺有二寸有瓚明堂位曰灌用玉</span><br/>
<span class='tline' id='l303' data-llen='6790:6813'>　瓚祭統曰君執圭瓚祼尸太宗執璋瓚亞祼盖古者</span><br/>
<span class='tline' id='l304' data-llen='6813:6840'><a onclick="displayPageImage('KR1b0018', 'WYG', '049-17b' );" name="049-17b" class="pb">[049-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6840:6863'>　賜圭瓚然後為鬯未賜圭瓚則資鬯於天子故旱麓</span><br/>
<span class='tline' id='l306' data-llen='6863:6886'>　言瑟彼玉瓚黄流在中江漢言釐爾圭瓚秬鬯一卣</span><br/>
<span class='tline' id='l307' data-llen='6886:6909'>　為其有功而賜之也然則文侯有功於東周而平王</span><br/>
<span class='tline' id='l308' data-llen='6909:6932'>　賜之以此凡以崇徳報功而已傳曰孝道備者賜以</span><br/>
<span class='tline' id='l309' data-llen='6932:6949'>　秬鬯圭瓚宗廟之盛禮也於此見之</span><br/>
<span class='tline' id='l310' data-llen='6949:6972'>　林氏曰先王之念有功也必有物以賜之諸侯之受</span><br/>
<span class='tline' id='l311' data-llen='6972:6995'>　其賜也必因義以報之盖諸侯也者誠心夾輔安奬</span><br/>
<span class='tline' id='l312' data-llen='6995:7018'>　王室若手足之捍頭目子弟之衛父兄有不可後者</span><br/>
<span class='tline' id='l313' data-llen='7018:7045'><a onclick="displayPageImage('KR1b0018', 'WYG', '049-18a' );" name="049-18a" class="pb">[049-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7045:7068'>　夫何故義當然也夫君臣之分若冠屨之不相侔儻</span><br/>
<span class='tline' id='l315' data-llen='7068:7091'>　或賜之以物崇之以禮其何以見親愛之誠心乎今</span><br/>
<span class='tline' id='l316' data-llen='7091:7114'>　也平王東遷文侯有迎送安定之功於是賜之以秬</span><br/>
<span class='tline' id='l317' data-llen='7114:7120'>　鬯圭瓚</span><br/>
<span class='tline' id='l318' data-llen='7120:7143'>　張氏曰經言賜文侯以秬鬯弓矢焉特言秬鬯者舉</span><br/>
<span class='tline' id='l319' data-llen='7143:7166'>　其盛者而言之也周官典瑞祼圭有瓚以肆先王以</span><br/>
<span class='tline' id='l320' data-llen='7166:7189'>　祼賔客則圭之與瓚皆挹秬鬯之賜也賜秬鬯則圭</span><br/>
<span class='tline' id='l321' data-llen='7189:7195'>　瓚及之</span><br/>
<span class='tline' id='l322' data-llen='7195:7222'><a onclick="displayPageImage('KR1b0018', 'WYG', '049-18b' );" name="049-18b" class="pb">[049-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7222:7228'>文侯之命</span><br/>
<span class='tline' id='l324' data-llen='7228:7251'>王若曰父義和丕顯文武克慎明徳昭升于上敷聞在</span><br/>
<span class='tline' id='l325' data-llen='7251:7274'>下惟時上帝集厥命于文王亦惟先正克左右昭事厥</span><br/>
<span class='tline' id='l326' data-llen='7274:7292'>辟越小大謀猷罔不率從肆先祖懷在位</span><br/>
<span class='tline' id='l327' data-llen='7292:7315'>　無垢曰明徳之人其心上合于天下合于民保䕶明</span><br/>
<span class='tline' id='l328' data-llen='7315:7338'>　徳之人是上合天之心也所以昭然升于上下合民</span><br/>
<span class='tline' id='l329' data-llen='7338:7361'>　之心也所以敷美名於下民心即天心天心即明徳</span><br/>
<span class='tline' id='l330' data-llen='7361:7384'>　君子之心文王能保䕶明徳君子所以上帝集萬國</span><br/>
<span class='tline' id='l331' data-llen='7384:7411'><a onclick="displayPageImage('KR1b0018', 'WYG', '049-19a' );" name="049-19a" class="pb">[049-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7411:7434'>　之歡心而命文王為天子也嗚呼明徳君子其用如</span><br/>
<span class='tline' id='l333' data-llen='7434:7457'>　此人君儻不為保䕶而使小人䜛賊之是絶民之心</span><br/>
<span class='tline' id='l334' data-llen='7457:7480'>　也絶民之心是絶天之心也　又曰先正即周召吕</span><br/>
<span class='tline' id='l335' data-llen='7480:7503'>　畢諸公也文武能保䕶明徳君子則明徳君子亦能</span><br/>
<span class='tline' id='l336' data-llen='7503:7526'>　布其四體安意肆志盡行其所學昭然以大公至正</span><br/>
<span class='tline' id='l337' data-llen='7526:7549'>　之道左右事其君使其君不陷於禍難焉平王言幽</span><br/>
<span class='tline' id='l338' data-llen='7549:7572'>　王之禍患皆左右不得其人也　又曰文武丕顯保</span><br/>
<span class='tline' id='l339' data-llen='7572:7595'>　䕶明徳之人明徳之人亦能昭然以大公至正之道</span><br/>
<span class='tline' id='l340' data-llen='7595:7622'><a onclick="displayPageImage('KR1b0018', 'WYG', '049-19b' );" name="049-19b" class="pb">[049-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7622:7645'>　左右文武故於小大謀猷無不如意謀者猷之始猷</span><br/>
<span class='tline' id='l342' data-llen='7645:7668'>　者謀之成以先世有聖君賢臣成此謀畫道徳人材</span><br/>
<span class='tline' id='l343' data-llen='7668:7691'>　紀綱政令一皆全備故平王先祖自成康而降皆得</span><br/>
<span class='tline' id='l344' data-llen='7691:7699'>　安然在位也</span><br/>
<span class='tline' id='l345' data-llen='7699:7722'>　林氏曰聖人之徳不可揜常懐欽謹之心聖人之誠</span><br/>
<span class='tline' id='l346' data-llen='7722:7745'>　不可忽宜格天人之大夫常人之徳既格其大明也</span><br/>
<span class='tline' id='l347' data-llen='7745:7768'>　則怠慢之心生於中而矯詐之怨發於外又焉能逹</span><br/>
<span class='tline' id='l348' data-llen='7768:7791'>　於上下乎惟聖人之徳既如是其大明也而主心於</span><br/>
<span class='tline' id='l349' data-llen='7791:7818'><a onclick="displayPageImage('KR1b0018', 'WYG', '049-20a' );" name="049-20a" class="pb">[049-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7818:7841'>　物又如此其能慎也夫然後上合乎天雖幽而無不</span><br/>
<span class='tline' id='l351' data-llen='7841:7864'>　格下合乎民雖逺而無不聞自非聖人孰能與於此</span><br/>
<span class='tline' id='l352' data-llen='7864:7887'>　夫然後大命集於文王亦惟先正左右小大之臣咸</span><br/>
<span class='tline' id='l353' data-llen='7887:7910'>　出謀猷昭事其君使我先祖歸于在位也自古之得</span><br/>
<span class='tline' id='l354' data-llen='7910:7933'>　天下未甞不資輔弼之臣以為之助使其盡一己之</span><br/>
<span class='tline' id='l355' data-llen='7933:7956'>　智力不資左右之謀猷將見力愈勞而心愈不給一</span><br/>
<span class='tline' id='l356' data-llen='7956:7979'>　不成而萬有皆喪求其致天下之大利成天下之大</span><br/>
<span class='tline' id='l357' data-llen='7979:8002'>　順不可得也惟其委之至重任之至專彼其輸誠相</span><br/>
<span class='tline' id='l358' data-llen='8002:8029'><a onclick="displayPageImage('KR1b0018', 'WYG', '049-20b' );" name="049-20b" class="pb">[049-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8029:8043'>　與共致無為之治豈不嘉哉</span><br/>
<span class='tline' id='l360' data-llen='8043:8066'>　吕氏曰自堯舜以來或説敬或説慎異名同實皆是</span><br/>
<span class='tline' id='l361' data-llen='8066:8089'>　作聖工夫這明徳是天生聰明自然之明徳慎之一</span><br/>
<span class='tline' id='l362' data-llen='8089:8112'>　字是保養持守此徳此亦見得文武保養之功深是</span><br/>
<span class='tline' id='l363' data-llen='8112:8135'>　以昭升于上敷聞于下自然克明上下四逹此其所</span><br/>
<span class='tline' id='l364' data-llen='8135:8158'>　以集命于文王上帝集命時元不在外只是明徳中</span><br/>
<span class='tline' id='l365' data-llen='8158:8181'>　纔慎命所以集不慎命所以散文武之徳固如是此</span><br/>
<span class='tline' id='l366' data-llen='8181:8204'>　亦縁當時有先正之臣能左右昭明於小大謀猷罔</span><br/>
<span class='tline' id='l367' data-llen='8204:8231'><a onclick="displayPageImage('KR1b0018', 'WYG', '049-21a' );" name="049-21a" class="pb">[049-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8231:8254'>　不率從見得文武是尊信賢哲無小大皆率而從之</span><br/>
<span class='tline' id='l369' data-llen='8254:8277'>　所以能率先王也這裏却説小大謀猷罔不率從是</span><br/>
<span class='tline' id='l370' data-llen='8277:8300'>　小事大事皆出於臣下明徳安在如臨之六五曰智</span><br/>
<span class='tline' id='l371' data-llen='8300:8323'>　臨大君之宜吉言六五之君能以虚心待天下便是</span><br/>
<span class='tline' id='l372' data-llen='8323:8346'>　智臨大君之宜吉若區區任一己之聰明不任衆人</span><br/>
<span class='tline' id='l373' data-llen='8346:8362'>　之謀猷如何昭升于上敷聞于下</span><br/>
<span class='tline' id='l374' data-llen='8362:8385'>嗚呼閔予小子嗣造天丕愆殄資澤于下民侵戎我國</span><br/>
<span class='tline' id='l375' data-llen='8385:8408'>家純即我御事罔或耆壽俊在厥服予則罔克曰惟祖</span><br/>
<span class='tline' id='l376' data-llen='8408:8435'><a onclick="displayPageImage('KR1b0018', 'WYG', '049-21b' );" name="049-21b" class="pb">[049-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8435:8455'>惟父其伊恤朕躬嗚呼有績予一人永綏在位</span><br/>
<span class='tline' id='l378' data-llen='8455:8478'>　無垢曰平王言我嗣位正當天大禍患絶資用惠澤</span><br/>
<span class='tline' id='l379' data-llen='8478:8501'>　於下民無以自振而犬戎侵伐我國家為大患難時</span><br/>
<span class='tline' id='l380' data-llen='8501:8524'>　其何以自支乎然禍難之作天所以開聖人也啇道</span><br/>
<span class='tline' id='l381' data-llen='8524:8547'>　不衰何以見髙宗四夷不叛何以見宣王漢無昌邑</span><br/>
<span class='tline' id='l382' data-llen='8547:8570'>　之變則無以啓宣帝唐無宫閫之變則無以啓明皇</span><br/>
<span class='tline' id='l383' data-llen='8570:8593'>　患平王無志耳苟惟有志則呼名如夫差嘗膽如勾</span><br/>
<span class='tline' id='l384' data-llen='8593:8616'>　踐輕徭薄賦以收民心尊賢使能以慰民望選兵鍊</span><br/>
<span class='tline' id='l385' data-llen='8616:8643'><a onclick="displayPageImage('KR1b0018', 'WYG', '049-22a' );" name="049-22a" class="pb">[049-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8643:8666'>　將以報國讎仗大義攄宿憤與天下共誅弑天子者</span><br/>
<span class='tline' id='l387' data-llen='8666:8689'>　豈非臣子之職乎　又曰天下之理有當謙者有不</span><br/>
<span class='tline' id='l388' data-llen='8689:8712'>　當謙者承祖宗之業不謙則不足以持盈當禍患之</span><br/>
<span class='tline' id='l389' data-llen='8712:8735'>　後不任則不足以成功且以成湯觀之得一伊尹其</span><br/>
<span class='tline' id='l390' data-llen='8735:8758'>　為言曰思天下之民匹夫匹婦有不與被堯舜之澤</span><br/>
<span class='tline' id='l391' data-llen='8758:8781'>　者如已推而納之溝中又曰予罔弗克俾厥后為堯</span><br/>
<span class='tline' id='l392' data-llen='8781:8804'>　舜其心愧恥若撻于市其任如此所以能佑佐成湯</span><br/>
<span class='tline' id='l393' data-llen='8804:8827'>　自諸侯而為天子自七十里而有天下今平王君父</span><br/>
<span class='tline' id='l394' data-llen='8827:8854'><a onclick="displayPageImage('KR1b0018', 'WYG', '049-22b' );" name="049-22b" class="pb">[049-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8854:8877'>　至為犬戎所弑乃曰予則罔克此豈謙退時耶　又</span><br/>
<span class='tline' id='l396' data-llen='8877:8900'>　曰平王有辛苦之言而無發憤之意有求助之言而</span><br/>
<span class='tline' id='l397' data-llen='8900:8923'>　無自立之意豈有如此而能中興者乎用伐鬼方髙</span><br/>
<span class='tline' id='l398' data-llen='8923:8946'>　宗所以能中興如震如怒宣王所以能中興明明廟</span><br/>
<span class='tline' id='l399' data-llen='8946:8969'>　謨赳赳雄斷者光武之中興也予不能事事其何以</span><br/>
<span class='tline' id='l400' data-llen='8969:8992'>　見于郊廟憲宗之中興也豈有如平王資質而能有</span><br/>
<span class='tline' id='l401' data-llen='8992:8997'>　為乎</span><br/>
<span class='tline' id='l402' data-llen='8997:9020'>　林氏曰有國家者成之孔艱壊之甚易百年成之不</span><br/>
<span class='tline' id='l403' data-llen='9020:9047'><a onclick="displayPageImage('KR1b0018', 'WYG', '049-23a' );" name="049-23a" class="pb">[049-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9047:9070'>　足一朝毁之而有餘為人後嗣者宜念乃祖經營締</span><br/>
<span class='tline' id='l405' data-llen='9070:9093'>　構積行累功豈易為爾詎可廢法亂紀敗常亂俗而</span><br/>
<span class='tline' id='l406' data-llen='9093:9116'>　自取喪亡哉夫有周之天下自后稷開基公劉經始</span><br/>
<span class='tline' id='l407' data-llen='9116:9139'>　文寧之武定之其用心可謂勤矣其慮後可謂深矣</span><br/>
<span class='tline' id='l408' data-llen='9139:9162'>　迨及幽王為犬戎所弑殄絶先王之命荒廢祖宗之</span><br/>
<span class='tline' id='l409' data-llen='9162:9185'>　緒在我後嗣有不克負荷其位亦云㢙矣故今歴陳</span><br/>
<span class='tline' id='l410' data-llen='9185:9209'>　失天下之由自陳任天下之重如此其難也言我小子</span><br/>
<span class='tline' id='l411' data-llen='9209:9232'>　遭天大罪使恩澤下絶政教隳毁殄絶于下民也又</span><br/>
<span class='tline' id='l412' data-llen='9232:9259'><a onclick="displayPageImage('KR1b0018', 'WYG', '049-23b' );" name="049-23b" class="pb">[049-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9259:9282'>　侵我土地傷我人民及言當時左右之臣則無老成</span><br/>
<span class='tline' id='l414' data-llen='9282:9305'>　人又無俊傑在位是致國家之亡使我又不克負荷</span><br/>
<span class='tline' id='l415' data-llen='9305:9328'>　其任也又言我惟祖惟父其不恤我躬以致如是於</span><br/>
<span class='tline' id='l416' data-llen='9328:9348'>　是告文侯曰今汝有功予一人則使長在位</span><br/>
<span class='tline' id='l417' data-llen='9348:9371'>父義和汝克昭乃顯祖汝肇刑文武用㑹紹乃辟追孝</span><br/>
<span class='tline' id='l418' data-llen='9371:9388'>于前文人汝多修扞我于艱若汝予嘉</span><br/>
<span class='tline' id='l419' data-llen='9388:9411'>　林氏曰纂先王之服者莫若昭前人之功法先王之</span><br/>
<span class='tline' id='l420' data-llen='9411:9434'>　功者斯可配前人之徳前人所以貽厥後後人所以</span><br/>
<span class='tline' id='l421' data-llen='9434:9461'><a onclick="displayPageImage('KR1b0018', 'WYG', '049-24a' );" name="049-24a" class="pb">[049-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9461:9484'>　紹前烈者不外乎此道也何則夫欲傳祖業者必思</span><br/>
<span class='tline' id='l423' data-llen='9484:9507'>　得祖宗之人既得祖宗之人然後可以致祖宗之治</span><br/>
<span class='tline' id='l424' data-llen='9507:9530'>　祖宗之得天下必有大義之親以為之輔翼吾之所</span><br/>
<span class='tline' id='l425' data-llen='9530:9553'>　守者祖宗之業其可不責以祖宗之事今汝苟能克</span><br/>
<span class='tline' id='l426' data-llen='9553:9576'>　昭乃祖之徳惟能纂祖宗之烈使文武之道不至於</span><br/>
<span class='tline' id='l427' data-llen='9576:9599'>　墜地用能紹乃辟追孝于前世文徳之人今汝之功</span><br/>
<span class='tline' id='l428' data-llen='9599:9622'>　多甚修矣乃扞我于艱難其功可嘉得不勉之成之</span><br/>
<span class='tline' id='l429' data-llen='9622:9632'>　以紹前人之徳歟</span><br/>
<span class='tline' id='l430' data-llen='9632:9659'><a onclick="displayPageImage('KR1b0018', 'WYG', '049-24b' );" name="049-24b" class="pb">[049-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9659:9682'>　胡氏曰傳稱我周之東遷也晉鄭焉依是晉之文侯</span><br/>
<span class='tline' id='l432' data-llen='9682:9705'>　鄭之武公犬戎滅周之後在平王遷洛之時輔弼東</span><br/>
<span class='tline' id='l433' data-llen='9705:9728'>　周戡定王室之不殞繄二國之是頼也故文侯之命</span><br/>
<span class='tline' id='l434' data-llen='9728:9751'>　曰汝多修扞我于艱若汝予嘉是乃扞禦于艱難誅</span><br/>
<span class='tline' id='l435' data-llen='9751:9761'>　犬戎而成周室也</span><br/>
<span class='tline' id='l436' data-llen='9761:9784'>王曰父義和其歸視爾師寧爾邦用賚爾秬鬯一卣彤</span><br/>
<span class='tline' id='l437' data-llen='9784:9800'>弓一彤矢百盧弓一盧矢百馬四匹</span><br/>
<span class='tline' id='l438' data-llen='9800:9823'>　林氏曰諸侯有錫所以示一人之至恩禮物不同所</span><br/>
<span class='tline' id='l439' data-llen='9823:9850'><a onclick="displayPageImage('KR1b0018', 'WYG', '049-25a' );" name="049-25a" class="pb">[049-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9850:9873'>　以昭人君之厚徳何則天下之大不能獨治必有資</span><br/>
<span class='tline' id='l441' data-llen='9873:9896'>　於共治之人惟吾同姓之親恩同肺腑徳厚丘山得</span><br/>
<span class='tline' id='l442' data-llen='9896:9919'>　不頼於維持之力推奬之功也古者先王之制征伐</span><br/>
<span class='tline' id='l443' data-llen='9919:9942'>　叛而討之所以示刑服而舍之所以示徳故諸侯征</span><br/>
<span class='tline' id='l444' data-llen='9942:9965'>　伐有功則賜之弓矢夫文侯扞我多艱宜乎賜之有</span><br/>
<span class='tline' id='l445' data-llen='9965:9988'>　彤有盧也馬之為物可以任重可以代勞其性則柔</span><br/>
<span class='tline' id='l446' data-llen='9988:10011'>　順而能行此正如坤為人臣之徳也故諸侯享天子</span><br/>
<span class='tline' id='l447' data-llen='10011:10030'>　以馬天子之錫諸侯亦以馬其意可見矣</span><br/>
<span class='tline' id='l448' data-llen='10030:10057'><a onclick="displayPageImage('KR1b0018', 'WYG', '049-25b' );" name="049-25b" class="pb">[049-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10057:10080'>　張氏曰卣中尊也有中和之徳足以承先祖奉祭祀</span><br/>
<span class='tline' id='l450' data-llen='10080:10103'>　故以秬鬯一卣賚之彤者正陽之色也盧者正隂之</span><br/>
<span class='tline' id='l451' data-llen='10103:10126'>　色也陽為徳賜之以彤弓彤矢者以其徳足以㑹紹</span><br/>
<span class='tline' id='l452' data-llen='10126:10149'>　乃辟也隂為刑賜之以盧弓盧矢者以其刑足以扞</span><br/>
<span class='tline' id='l453' data-llen='10149:10172'>　我于艱也馬之為物其行地無疆承載於下而使人</span><br/>
<span class='tline' id='l454' data-llen='10172:10191'>　無為於上有臣道焉故又賚之以馬四匹</span><br/>
<span class='tline' id='l455' data-llen='10191:10214'>父往哉柔逺能邇惠康小民無荒寧簡恤爾都用成爾</span><br/>
<span class='tline' id='l456' data-llen='10214:10218'>顯徳</span><br/>
<span class='tline' id='l457' data-llen='10218:10245'><a onclick="displayPageImage('KR1b0018', 'WYG', '049-26a' );" name="049-26a" class="pb">[049-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10245:10268'>　林氏曰天下之勢有逺邇人君之治在徳政近者易</span><br/>
<span class='tline' id='l459' data-llen='10268:10291'>　治而逺者易疎惟人君以徳而為政逺者既柔則邇</span><br/>
<span class='tline' id='l460' data-llen='10291:10314'>　者自歸感此而彼應感近而逺應將見如嬰兒之慕</span><br/>
<span class='tline' id='l461' data-llen='10314:10337'>　駒犢之從其從之也不期而然矣且民之情不難服</span><br/>
<span class='tline' id='l462' data-llen='10337:10360'>　也愛之則親不難格也利之則至何則好順而惡逆</span><br/>
<span class='tline' id='l463' data-llen='10360:10383'>　者斯民之常心一咈其心則彼將㩦持而去好利而</span><br/>
<span class='tline' id='l464' data-llen='10383:10406'>　惡害者民之常情一順其情則彼將竭蹷而趨為人</span><br/>
<span class='tline' id='l465' data-llen='10406:10419'>　上者得不以惠而康之乎</span><br/>
<span class='tline' id='l466' data-llen='10419:10446'><a onclick="displayPageImage('KR1b0018', 'WYG', '049-26b' );" name="049-26b" class="pb">[049-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10446:10469'>　東坡曰唐徳宗奉天之難陸䞇為作制書武夫悍卒</span><br/>
<span class='tline' id='l468' data-llen='10469:10490'>　皆為出涕唐是以復興嗚呼平王獨無此臣哉</span><br/>
<span class='tline' id='l469' data-llen='10490:10513'>　張氏曰逺者柔之則逺人格邇者能之則邇人安告</span><br/>
<span class='tline' id='l470' data-llen='10513:10536'>　文侯以柔逺能邇者以晉戎狄之與隣故也至於小</span><br/>
<span class='tline' id='l471' data-llen='10536:10559'>　民則其保為尤難故欲其惠康之也惠以愛之康以</span><br/>
<span class='tline' id='l472' data-llen='10559:10572'>　安之則小民可得而保矣</span><br/>
</p>
<p><br/>
</p>
  </div>
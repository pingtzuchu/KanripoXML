<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0018', 'WYG', '047-1a' );" name="047-1a" class="pb">[047-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書精義卷四十七　　　　宋　黄倫　撰</span><br/>
<span class='tline' id='l10' data-llen='212:229'>康王既尸天子遂誥諸侯作康王之誥</span><br/>
<span class='tline' id='l11' data-llen='229:252'>　林氏曰昔高宗宅亮之際王庸作書以誥今康王既</span><br/>
<span class='tline' id='l12' data-llen='252:275'>　尸天子遂誥諸侯高宗亮陰二祀而恭黙思道康王</span><br/>
<span class='tline' id='l13' data-llen='275:292'>　在位而無所事故曰既尸天子宜乎</span><br/>
<span class='tline' id='l14' data-llen='292:315'>　楊氏曰古者無功而受禄謂之尸禄夏書數羲和之</span><br/>
<span class='tline' id='l15' data-llen='315:338'>　罪曰羲和尸厥官五子之歌又曰太康尸位以逸豫</span><br/>
<span class='tline' id='l16' data-llen='338:364'><a onclick="displayPageImage('KR1b0018', 'WYG', '047-1b' );" name="047-1b" class="pb">[047-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　則尸之為言非善辭也明矣仲尼序康王之誥曰康</span><br/>
<span class='tline' id='l18' data-llen='387:410'>　王既尸天子遂誥諸侯作康王之誥然則尸之一字</span><br/>
<span class='tline' id='l19' data-llen='410:433'>　其說在於譏喪禮之所由變也商書曰王宅憂亮陰</span><br/>
<span class='tline' id='l20' data-llen='433:456'>　三祀周書曰作其即位乃或亮陰三年不言論語曰</span><br/>
<span class='tline' id='l21' data-llen='456:479'>　何必高宗古之人皆然君薨百官總已以聽於冢宰</span><br/>
<span class='tline' id='l22' data-llen='479:502'>　三年而康王居父之喪既已延入翼室恤宅宗則當</span><br/>
<span class='tline' id='l23' data-llen='502:525'>　委政於冢宰亮隂而不言方合乎古之禮何則乙丑</span><br/>
<span class='tline' id='l24' data-llen='525:548'>　成王崩越三日丁卯命作策度越七日癸酉王麻冕</span><br/>
<span class='tline' id='l25' data-llen='548:574'><a onclick="displayPageImage('KR1b0018', 'WYG', '047-2a' );" name="047-2a" class="pb">[047-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='574:597'>　黼裳入即位太史秉書由賔階躋揚其策命之辭王</span><br/>
<span class='tline' id='l27' data-llen='597:620'>　再命興而受之固已異於古也雖然於是乎亦可以</span><br/>
<span class='tline' id='l28' data-llen='620:643'>　遂不言矣而復出在應門之外稱予一人以誥於四</span><br/>
<span class='tline' id='l29' data-llen='643:666'>　方羣臣既皆聽命相揖趨出方釋冕而反喪服噫所</span><br/>
<span class='tline' id='l30' data-llen='666:689'>　謂亮陰不言之禮無以異於此乎曲禮曰凡在喪王</span><br/>
<span class='tline' id='l31' data-llen='689:712'>　曰小童春秋既書王猛居于皇及其沒也止書王子</span><br/>
<span class='tline' id='l32' data-llen='712:735'>　猛卒以其未踰年也則天子踰年稱王明矣今聖人</span><br/>
<span class='tline' id='l33' data-llen='735:758'>　序其誥之首曰康王既尸天子遂誥諸侯得非譏喪</span><br/>
<span class='tline' id='l34' data-llen='758:784'><a onclick="displayPageImage('KR1b0018', 'WYG', '047-2b' );" name="047-2b" class="pb">[047-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:793'>　禮之所由變乎</span><br/>
<span class='tline' id='l36' data-llen='793:816'>　吕氏曰禮有正有變三年除喪朝於廟之時所謂進</span><br/>
<span class='tline' id='l37' data-llen='816:839'>　戒於嗣王則是禮之正到得方在喪服中以請諸侯</span><br/>
<span class='tline' id='l38' data-llen='839:862'>　進戒則是禮之變成王之詩所謂敬之嗣王朝於廟</span><br/>
<span class='tline' id='l39' data-llen='862:885'>　是禮之正也如太甲成湯既沒太甲元年伊尹作伊</span><br/>
<span class='tline' id='l40' data-llen='885:908'>　訓祠於先王奉嗣王祗見厥祖侯甸羣后咸在此是</span><br/>
<span class='tline' id='l41' data-llen='908:931'>　禮之變何故太甲正是未除喪之時有敗度之漸伊</span><br/>
<span class='tline' id='l42' data-llen='931:954'>　尹恐太甲不能保天位所以用變禮進戒也自古有</span><br/>
<span class='tline' id='l43' data-llen='954:980'><a onclick="displayPageImage('KR1b0018', 'WYG', '047-3a' );" name="047-3a" class="pb">[047-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='980:1003'>　變禮有正禮後世論康王之誥引晉不見諸侯以為</span><br/>
<span class='tline' id='l45' data-llen='1003:1015'>　晉尚能守禮之常而已</span><br/>
<span class='tline' id='l46' data-llen='1015:1021'>康王之誥</span><br/>
<span class='tline' id='l47' data-llen='1021:1044'>王出在應門之内太保率西方諸侯入應門左畢公率</span><br/>
<span class='tline' id='l48' data-llen='1044:1067'>東方諸侯入應門右皆布乘黄朱賔稱奉圭兼幣曰一</span><br/>
<span class='tline' id='l49' data-llen='1067:1087'>二臣衛敢執壤奠皆再拜稽首王義嗣徳荅拜</span><br/>
<span class='tline' id='l50' data-llen='1087:1110'>　無垢曰畢門之外為應門之内者以畢門有殯宫乃</span><br/>
<span class='tline' id='l51' data-llen='1110:1133'>　廟門也廟門則殯宫為主不可以見諸侯故孔安國</span><br/>
<span class='tline' id='l52' data-llen='1133:1159'><a onclick="displayPageImage('KR1b0018', 'WYG', '047-3b' );" name="047-3b" class="pb">[047-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1159:1182'>　謂出畢門立應門之中庭南面也孔頴達曰出在門</span><br/>
<span class='tline' id='l54' data-llen='1182:1205'>　内不言王坐諸侯既拜王即荅拜復不言興知立中</span><br/>
<span class='tline' id='l55' data-llen='1205:1228'>　庭南面也　又曰太保召公時為西伯故率西方諸</span><br/>
<span class='tline' id='l56' data-llen='1228:1251'>　侯入見畢公太師也時為東伯故率東方諸侯入見</span><br/>
<span class='tline' id='l57' data-llen='1251:1274'>　師保職位自有高卑今以太保為首何也時召公為</span><br/>
<span class='tline' id='l58' data-llen='1274:1297'>　冢宰孔頴達云北面以東為右西為左入左入右隨</span><br/>
<span class='tline' id='l59' data-llen='1297:1320'>　其方為位也其訓甚明不事穿鑿　又曰賔指諸侯</span><br/>
<span class='tline' id='l60' data-llen='1320:1343'>　也孔頴達謂天子於諸侯有不純臣之義故以諸侯</span><br/>
<span class='tline' id='l61' data-llen='1343:1369'><a onclick="displayPageImage('KR1b0018', 'WYG', '047-4a' );" name="047-4a" class="pb">[047-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1369:1392'>　為賔其訓甚當天子為主故諸侯稱賔稱舉也舉所</span><br/>
<span class='tline' id='l63' data-llen='1392:1415'>　奉之圭并馬幣進而言曰一二臣為國之衛者敢執</span><br/>
<span class='tline' id='l64' data-llen='1415:1438'>　土地所出以奠見也一二臣言諸侯也　又曰既致</span><br/>
<span class='tline' id='l65' data-llen='1438:1461'>　壤奠乃皆再拜稽首以獻焉稽首者孔頴達曰九拜</span><br/>
<span class='tline' id='l66' data-llen='1461:1484'>　一曰稽首施之於極尊故為盡禮也其説甚當為王</span><br/>
<span class='tline' id='l67' data-llen='1484:1507'>　之義當繼先王之徳以為諸侯主今諸侯以誠歸我</span><br/>
<span class='tline' id='l68' data-llen='1507:1530'>　以先王望我故荅其善意而拜之者尊先王也義嗣</span><br/>
<span class='tline' id='l69' data-llen='1530:1543'>　徳三字乃史官立此意也</span><br/>
<span class='tline' id='l70' data-llen='1543:1569'><a onclick="displayPageImage('KR1b0018', 'WYG', '047-4b' );" name="047-4b" class="pb">[047-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1569:1592'>　林氏曰自西方來者宜入其左自東方來者宜入其</span><br/>
<span class='tline' id='l72' data-llen='1592:1615'>　右以明人臣事君莫敢固有所以自便坤之六五黄</span><br/>
<span class='tline' id='l73' data-llen='1615:1638'>　裳元吉者言臣事也斯干之詩曰朱芾斯皇者言臣</span><br/>
<span class='tline' id='l74' data-llen='1638:1661'>　道也康王於此釋服而接諸侯於是屈至尊而荅拜</span><br/>
<span class='tline' id='l75' data-llen='1661:1669'>　荅拜者徳也</span><br/>
<span class='tline' id='l76' data-llen='1669:1692'>　張氏曰易曰牝馬地類行地無疆故以馬喻臣布乘</span><br/>
<span class='tline' id='l77' data-llen='1692:1715'>　則陳者四馬也黄則物色朱則人朱而已有駜之詩</span><br/>
<span class='tline' id='l78' data-llen='1715:1738'>　曰駜彼乗黄則黄出乎自然者也宋公取白馬而朱</span><br/>
<span class='tline' id='l79' data-llen='1738:1764'><a onclick="displayPageImage('KR1b0018', 'WYG', '047-5a' );" name="047-5a" class="pb">[047-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1764:1787'>　其尾鬛則朱出乎人為者也馬必以黄而黄有中順</span><br/>
<span class='tline' id='l81' data-llen='1787:1811'>　之色則黄者臣之道也飾必以朱而朱有含陽之色則</span><br/>
<span class='tline' id='l82' data-llen='1811:1834'>　朱者君之道也諸侯體臣道而從君令故黄而朱之</span><br/>
<span class='tline' id='l83' data-llen='1834:1857'>　以示其不敢以有已也　又曰王義嗣徳荅拜言王</span><br/>
<span class='tline' id='l84' data-llen='1857:1880'>　以釋喪接諸侯之入而嗣先王屈至尊禮諸侯之徳</span><br/>
<span class='tline' id='l85' data-llen='1880:1903'>　諸侯之見天子皆再拜稽首王不敢以尊大自居而</span><br/>
<span class='tline' id='l86' data-llen='1903:1926'>　荅拜焉此所以為徳是徳也先王之所常行而康王</span><br/>
<span class='tline' id='l87' data-llen='1926:1936'>　繼之故謂之嗣徳</span><br/>
<span class='tline' id='l88' data-llen='1936:1962'><a onclick="displayPageImage('KR1b0018', 'WYG', '047-5b' );" name="047-5b" class="pb">[047-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1962:1985'>太保暨芮伯咸進相揖皆再拜稽首曰敢敬告天子皇</span><br/>
<span class='tline' id='l90' data-llen='1985:2008'>天改大邦殷之命惟周文武誕受羑若克恤西土惟新</span><br/>
<span class='tline' id='l91' data-llen='2008:2031'>陟王畢協賞罰戡定厥功用敷遺後人休今王敬之哉</span><br/>
<span class='tline' id='l92' data-llen='2031:2044'>張皇六師無壞我髙祖寡命</span><br/>
<span class='tline' id='l93' data-llen='2044:2067'>　林氏曰保莫大之業者必在乎恭敬成前人之功者</span><br/>
<span class='tline' id='l94' data-llen='2067:2090'>　莫先乎厎定前人所以貽厥後人後人所以紹前烈</span><br/>
<span class='tline' id='l95' data-llen='2090:2113'>　者不外此道也言皇天改大邦殷之命命我文王順</span><br/>
<span class='tline' id='l96' data-llen='2113:2136'>　天大道以安恤西土之民言西土者言其創業之初</span><br/>
<span class='tline' id='l97' data-llen='2136:2162'><a onclick="displayPageImage('KR1b0018', 'WYG', '047-6a' );" name="047-6a" class="pb">[047-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2162:2185'>　也惟成王受其成法紹有令緒興大利除大害去其</span><br/>
<span class='tline' id='l99' data-llen='2185:2208'>　殘虐保定厥功對揚至大之休建立可久之業施及</span><br/>
<span class='tline' id='l100' data-llen='2208:2231'>　子孫無有窮盡之期豈不艱哉今康王小子固當若</span><br/>
<span class='tline' id='l101' data-llen='2231:2254'>　涉淵水罔求於濟夙興夜寐慄慄危懼出入起居罔</span><br/>
<span class='tline' id='l102' data-llen='2254:2277'>　有不欽可不敬之哉然國之大事在於强兵故當張</span><br/>
<span class='tline' id='l103' data-llen='2277:2300'>　大六師之衆嗣成文武之命壯我國威張我王畧無</span><br/>
<span class='tline' id='l104' data-llen='2300:2311'>　忝前日之功斯可也</span><br/>
<span class='tline' id='l105' data-llen='2311:2334'>　吕氏曰繼體守成之君多不知憂患太保之戒所以</span><br/>
<span class='tline' id='l106' data-llen='2334:2360'><a onclick="displayPageImage('KR1b0018', 'WYG', '047-6b' );" name="047-6b" class="pb">[047-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2360:2383'>　先及此者即怕康王但見富盛宴安而已新陟是新</span><br/>
<span class='tline' id='l108' data-llen='2383:2406'>　升遐之成王亦猶今人言物故畢協是一賞一罰無</span><br/>
<span class='tline' id='l109' data-llen='2406:2429'>　有不當所以能戡定厥功誅武庚伐淮夷踐奄惟其</span><br/>
<span class='tline' id='l110' data-llen='2429:2452'>　如此所以大遺後人無窮之休論成王能敬迓天威</span><br/>
<span class='tline' id='l111' data-llen='2452:2475'>　則盛徳事亦甚多何故獨說賞罰葢此正為太子自</span><br/>
<span class='tline' id='l112' data-llen='2475:2498'>　齒胄之時入學所以師保輔相相與正戒凡道徳性</span><br/>
<span class='tline' id='l113' data-llen='2498:2521'>　命之説告之熟矣惟賞罰治道乃天下之事恐未曾</span><br/>
<span class='tline' id='l114' data-llen='2521:2533'>　熟所以進戒首言及此</span><br/>
<span class='tline' id='l115' data-llen='2533:2559'><a onclick="displayPageImage('KR1b0018', 'WYG', '047-7a' );" name="047-7a" class="pb">[047-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2559:2582'>王若曰庶邦侯甸男衛惟子一人釗報誥昔君文武丕</span><br/>
<span class='tline' id='l117' data-llen='2582:2605'>平富不務咎厎至齊信用昭明於天下則亦有熊羆之</span><br/>
<span class='tline' id='l118' data-llen='2605:2628'>士不二心之臣保乂王家用端命於上帝皇天用訓厥</span><br/>
<span class='tline' id='l119' data-llen='2628:2646'>道付畀四方乃命建侯樹屏在我後之人</span><br/>
<span class='tline' id='l120' data-llen='2646:2669'>　無垢曰進戒不及於諸侯而止言召公芮伯報告不</span><br/>
<span class='tline' id='l121' data-llen='2669:2692'>　及於召公而止言侯甸男衛頴達以為互相見此足</span><br/>
<span class='tline' id='l122' data-llen='2692:2715'>　以見為史者之尚簡嚴也　又曰召公等言成王以</span><br/>
<span class='tline' id='l123' data-llen='2715:2738'>　罰賞定功欲康王以六師保命而康王報告乃曰文</span><br/>
<span class='tline' id='l124' data-llen='2738:2764'><a onclick="displayPageImage('KR1b0018', 'WYG', '047-7b' );" name="047-7b" class="pb">[047-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2764:2787'>　武時天下太平且富不以咎罰人為務平謂君子小</span><br/>
<span class='tline' id='l126' data-llen='2787:2810'>　人各當其分富謂耕桑衣食各足其願夫君子在位</span><br/>
<span class='tline' id='l127' data-llen='2810:2833'>　小人在野天下之民穀足乎腹衣足乎體而君上無</span><br/>
<span class='tline' id='l128' data-llen='2833:2856'>　淫刑濫罰以擾動天下想見文武之世天下和樂矣</span><br/>
<span class='tline' id='l129' data-llen='2856:2879'>　且召公等方以賞罰六師為言而康王以平富不用</span><br/>
<span class='tline' id='l130' data-llen='2879:2902'>　刑為對其見識超邁存養淵深表裏相符内外相協</span><br/>
<span class='tline' id='l131' data-llen='2902:2925'>　真刑措之主歟　又曰蓋天下之理窮則天下之機</span><br/>
<span class='tline' id='l132' data-llen='2925:2948'>　來無不知之矣記曰齊之為言齊也齊不齊以致其</span><br/>
<span class='tline' id='l133' data-llen='2948:2974'><a onclick="displayPageImage('KR1b0018', 'WYG', '047-8a' );" name="047-8a" class="pb">[047-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2974:2997'>　齊也是齊謂心不外馳孟子曰有諸己之謂信是信</span><br/>
<span class='tline' id='l135' data-llen='2997:3020'>　謂徳充乎已文武之時天下平富刑罰不用果何以</span><br/>
<span class='tline' id='l136' data-llen='3020:3043'>　致哉以文武底至足以待天下之變齊信足以感天</span><br/>
<span class='tline' id='l137' data-llen='3043:3066'>　下之心用此故能至天下平富刑罰不用而盛徳大</span><br/>
<span class='tline' id='l138' data-llen='3066:3089'>　功昭明於天下也　又曰熊羆之士奮其勇力不二</span><br/>
<span class='tline' id='l139' data-llen='3089:3112'>　心之臣效其忠赤豈以殺人為事哉保乂文武之徳</span><br/>
<span class='tline' id='l140' data-llen='3112:3135'>　化而已惟上下各以徳為主所以用此直心命於上</span><br/>
<span class='tline' id='l141' data-llen='3135:3158'>　帝而日月星辰各順其道天不敢吝神器付與文武</span><br/>
<span class='tline' id='l142' data-llen='3158:3184'><a onclick="displayPageImage('KR1b0018', 'WYG', '047-8b' );" name="047-8b" class="pb">[047-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3184:3207'>　四方之民使之安養也康王之見何其逺乎　又曰</span><br/>
<span class='tline' id='l144' data-llen='3207:3230'>　皇天既付畀四方文武自謂不能獨治乃命建諸侯</span><br/>
<span class='tline' id='l145' data-llen='3230:3253'>　樹藩屏以保衛後之子孫焉所建所樹皆當時賢者</span><br/>
<span class='tline' id='l146' data-llen='3253:3276'>　故今諸侯子孫得繼先公之業而為一國之君以為</span><br/>
<span class='tline' id='l147' data-llen='3276:3294'>　藩屏焉其可不盡心以保乂我國家乎</span><br/>
<span class='tline' id='l148' data-llen='3294:3317'>　林氏曰夫恃一己之聰明以致治則視聽不及資衆</span><br/>
<span class='tline' id='l149' data-llen='3317:3342'>　賢之智畧以致治則邦家自定先王之臨蒞天下後王之</span><br/>
<span class='tline' id='l150' data-llen='3342:3366'>　嗣守大業豈外是哉有天下者莫强於得人莫不善于</span><br/>
<span class='tline' id='l151' data-llen='3366:3392'><a onclick="displayPageImage('KR1b0018', 'WYG', '047-9a' );" name="047-9a" class="pb">[047-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3392:3415'>　自任既得其人與之共治則天下其有不安國家其</span><br/>
<span class='tline' id='l153' data-llen='3415:3438'>　有不乂乎昔宣王之時任賢使能如申伯如仲山甫</span><br/>
<span class='tline' id='l154' data-llen='3438:3461'>　如韓侯或為相或為將或為諸侯如方叔如吉甫如</span><br/>
<span class='tline' id='l155' data-llen='3461:3484'>　召虎或征蠻荆或伐玁狁或平淮夷想其當時將相</span><br/>
<span class='tline' id='l156' data-llen='3484:3507'>　之臣與百執事莫非忠正之臣則號為中興其所以</span><br/>
<span class='tline' id='l157' data-llen='3507:3530'>　賴者此也及觀周公之立政觀其告戒之際亦無非</span><br/>
<span class='tline' id='l158' data-llen='3530:3538'>　以用人為先</span><br/>
<span class='tline' id='l159' data-llen='3538:3561'>今予一二伯父尚胥暨顧綏爾先公之臣服於先王雖</span><br/>
<span class='tline' id='l160' data-llen='3561:3587'><a onclick="displayPageImage('KR1b0018', 'WYG', '047-9b' );" name="047-9b" class="pb">[047-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3587:3610'>爾身在外乃心罔不在王室用奉恤厥若無遺鞠子羞</span><br/>
<span class='tline' id='l162' data-llen='3610:3633'>　無垢曰人臣無己以人主為己人臣無心以人主為</span><br/>
<span class='tline' id='l163' data-llen='3633:3656'>　心以人主為己則身在外而不以在外自棄以人主</span><br/>
<span class='tline' id='l164' data-llen='3656:3679'>　為心故心在王室而不以王室為逺凡所念慮凡所</span><br/>
<span class='tline' id='l165' data-llen='3679:3702'>　議論凡所興建凡所號令凡所趣㑹皆若在人主之</span><br/>
<span class='tline' id='l166' data-llen='3702:3725'>　左右而對人主之清光也其敢少怠乎康王言此亦</span><br/>
<span class='tline' id='l167' data-llen='3725:3748'>　可謂知臣子之道矣　又曰葢諸侯順道則王室尊</span><br/>
<span class='tline' id='l168' data-llen='3748:3771'>　榮諸侯不順則王室羞辱以一二伯父之賢豈尚有</span><br/>
<span class='tline' id='l169' data-llen='3771:3798'><a onclick="displayPageImage('KR1b0018', 'WYG', '047-10a' );" name="047-10a" class="pb">[047-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3798:3821'>　此曰仁義何常之有蹈之則為君子背之則為小人</span><br/>
<span class='tline' id='l171' data-llen='3821:3837'>　此康王所以儆飭之而使戒懼也</span><br/>
<span class='tline' id='l172' data-llen='3837:3860'>　吕氏曰維持天下不在威令而在恩意恩意是真維</span><br/>
<span class='tline' id='l173' data-llen='3860:3883'>　持天下之具爾今日来臣我乃是繼爾先公臣我先</span><br/>
<span class='tline' id='l174' data-llen='3883:3906'>　王之臣亦能安爾先公之臣見得諸侯不當私有其</span><br/>
<span class='tline' id='l175' data-llen='3906:3929'>　國爾今日来臣服王室不是服事康王乃是服事先</span><br/>
<span class='tline' id='l176' data-llen='3929:3952'>　王文武成王爾其言服於先王見得康王不敢私有</span><br/>
<span class='tline' id='l177' data-llen='3952:3975'>　天下康王所以言先王先公者葢自堯舜禹湯以来</span><br/>
<span class='tline' id='l178' data-llen='3975:4002'><a onclick="displayPageImage('KR1b0018', 'WYG', '047-10b' );" name="047-10b" class="pb">[047-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4002:4023'>　都有公共意思此康王所以不敢認為己有也</span><br/>
<span class='tline' id='l180' data-llen='4023:4041'>羣公既皆聽命相揖趨出王釋冕反喪服</span><br/>
<span class='tline' id='l181' data-llen='4041:4064'>　林氏曰禮既成矣揖而退之其一進一退或止或出</span><br/>
<span class='tline' id='l182' data-llen='4064:4087'>　皆俟揖者所以明為臣之義必聽命於君而不敢專</span><br/>
<span class='tline' id='l183' data-llen='4087:4091'>　也</span><br/>
<span class='tline' id='l184' data-llen='4091:4114'>　張氏曰王釋冕反喪服者以冕服而見羣臣所以致</span><br/>
<span class='tline' id='l185' data-llen='4114:4137'>　其為君之道也反䘮而居憂所以致其為子之道也</span><br/>
<span class='tline' id='l186' data-llen='4137:4160'>　君臣父子之道人倫之大者不可以獨隆亦不可以</span><br/>
<span class='tline' id='l187' data-llen='4160:4187'><a onclick="displayPageImage('KR1b0018', 'WYG', '047-11a' );" name="047-11a" class="pb">[047-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4187:4200'>　偏廢康王於此兩得之矣</span><br/>
<span class='tline' id='l189' data-llen='4200:4217'>康王命作冊畢分居里成周郊作畢命</span><br/>
<span class='tline' id='l190' data-llen='4217:4240'>　無垢曰頑民居於洛之外邑謂之成周以頑民所居</span><br/>
<span class='tline' id='l191' data-llen='4240:4263'>　尹成周者特重其任故以周公君陳畢公為之葢所</span><br/>
<span class='tline' id='l192' data-llen='4263:4286'>　以調治頑民使之心服而向化也周家於頑民一事</span><br/>
<span class='tline' id='l193' data-llen='4286:4309'>　亦可謂盡心矣意謂頑民服則天下安頑民動則天</span><br/>
<span class='tline' id='l194' data-llen='4309:4327'>　下危其巧深思智所以調䕶之亦至矣</span><br/>
<span class='tline' id='l195' data-llen='4327:4350'>　張氏曰古者大事書之冊康王命畢公承周公君陳</span><br/>
<span class='tline' id='l196' data-llen='4350:4377'><a onclick="displayPageImage('KR1b0018', 'WYG', '047-11b' );" name="047-11b" class="pb">[047-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4377:4400'>　之後以保釐東郊亦國之大事也此所以命作冊焉</span><br/>
<span class='tline' id='l198' data-llen='4400:4404'>畢命</span><br/>
<span class='tline' id='l199' data-llen='4404:4427'>惟十有二年六月庚午朏越三日壬申王朝步自宗周</span><br/>
<span class='tline' id='l200' data-llen='4427:4444'>至於豐以成周之衆命畢公保釐東郊</span><br/>
<span class='tline' id='l201' data-llen='4444:4467'>　無垢曰惟康王十有二年六月三日庚午朏於朏三</span><br/>
<span class='tline' id='l202' data-llen='4467:4490'>　日壬申康王晨朝徐徐自鎬京至於文王之廟告文</span><br/>
<span class='tline' id='l203' data-llen='4490:4513'>　王命畢公保釐東郊也鎬京宗周也豐文王廟所在</span><br/>
<span class='tline' id='l204' data-llen='4513:4517'>　也</span><br/>
<span class='tline' id='l205' data-llen='4517:4544'><a onclick="displayPageImage('KR1b0018', 'WYG', '047-12a' );" name="047-12a" class="pb">[047-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4544:4567'>　張氏曰葢成周之衆周公師保之於其始君陳分正</span><br/>
<span class='tline' id='l207' data-llen='4567:4590'>　之於其中畢公之時則其治成矣不有以析而治之</span><br/>
<span class='tline' id='l208' data-llen='4590:4613'>　則美惡混淆而民不畏慕然則畢公之治將欲克成</span><br/>
<span class='tline' id='l209' data-llen='4613:4625'>　厥修不可不保釐之也</span><br/>
<span class='tline' id='l210' data-llen='4625:4648'>　吕氏曰康王就文武廟發大命以成周之衆命畢公</span><br/>
<span class='tline' id='l211' data-llen='4648:4671'>　保是一箇綏養懐撫釐是一箇整頓分明各有條理</span><br/>
<span class='tline' id='l212' data-llen='4671:4694'>　然又當總二字先後㸔之論其治先包容後分别雖</span><br/>
<span class='tline' id='l213' data-llen='4694:4717'>　分别前後然保養意思不散所以謂之保釐言其釐</span><br/>
<span class='tline' id='l214' data-llen='4717:4744'><a onclick="displayPageImage('KR1b0018', 'WYG', '047-12b' );" name="047-12b" class="pb">[047-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4744:4752'>　自保養中出</span><br/>
<span class='tline' id='l216' data-llen='4752:4775'>王若曰嗚呼父師惟文王武王敷大徳於天下用克受</span><br/>
<span class='tline' id='l217' data-llen='4775:4798'>殷命惟周公左右先王綏定厥家毖殷頑民遷於洛邑</span><br/>
<span class='tline' id='l218' data-llen='4798:4821'>密邇王室式化厥訓既厯三紀世變風移四方無虞予</span><br/>
<span class='tline' id='l219' data-llen='4821:4827'>一人以寧</span><br/>
<span class='tline' id='l220' data-llen='4827:4850'>　無垢曰古之人主其不忘祖宗有至於是也葢夏氏</span><br/>
<span class='tline' id='l221' data-llen='4850:4873'>　自有夏氏祖宗商家自有商家祖宗周家自有周家</span><br/>
<span class='tline' id='l222' data-llen='4873:4896'>　祖宗三代祖宗各乗時制作皆縁民心之所向而為</span><br/>
<span class='tline' id='l223' data-llen='4896:4923'><a onclick="displayPageImage('KR1b0018', 'WYG', '047-13a' );" name="047-13a" class="pb">[047-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4923:4946'>　之法度商之子孫已不同夏氏法度周之子孫不同</span><br/>
<span class='tline' id='l225' data-llen='4946:4969'>　商家法度葢斯民目所見耳所聞者周家法度也心</span><br/>
<span class='tline' id='l226' data-llen='4969:4992'>　所知身所履者周家法度也雖堯舜盛帝禹湯顯王</span><br/>
<span class='tline' id='l227' data-llen='4992:5015'>　於吾何有哉昔光武入洛父老泣曰不意今日復見</span><br/>
<span class='tline' id='l228' data-llen='5015:5038'>　漢官威儀則一代祖宗法度安可輕議而變易之乎</span><br/>
<span class='tline' id='l229' data-llen='5038:5061'>　變易祖宗法度是變易民心也變易民心是變易宗</span><br/>
<span class='tline' id='l230' data-llen='5061:5084'>　社也康王拳拳於文王武王敷大徳受殷命為言葢</span><br/>
<span class='tline' id='l231' data-llen='5084:5107'>　尊祖宗也尊祖宗如此敢變易其法度哉　又曰有</span><br/>
<span class='tline' id='l232' data-llen='5107:5134'><a onclick="displayPageImage('KR1b0018', 'WYG', '047-13b' );" name="047-13b" class="pb">[047-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5134:5157'>　一代祖宗必有一代宗臣周公周家宗臣也故言祖</span><br/>
<span class='tline' id='l234' data-llen='5157:5180'>　宗必言周公非尊周公也尊祖宗也況周公左右先</span><br/>
<span class='tline' id='l235' data-llen='5180:5203'>　王文武以安定天下者哉其可忘之耶　又曰天子</span><br/>
<span class='tline' id='l236' data-llen='5203:5226'>　不自安以天下之安為安天下亦不自安以一夫皆</span><br/>
<span class='tline' id='l237' data-llen='5226:5249'>　得其所為安國家天下既安矣獨殷民未服焉殷民</span><br/>
<span class='tline' id='l238' data-llen='5249:5272'>　未服天下安乎天下既未安人主能安乎故化殷頑</span><br/>
<span class='tline' id='l239' data-llen='5272:5295'>　民既歴三十六年頑民父子亦已一變父子相代善</span><br/>
<span class='tline' id='l240' data-llen='5295:5318'>　惡不同其風亦移殷民既變移是四方無可憂之事</span><br/>
<span class='tline' id='l241' data-llen='5318:5345'><a onclick="displayPageImage('KR1b0018', 'WYG', '047-14a' );" name="047-14a" class="pb">[047-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5345:5361'>　矣殷民變而四方安則人主安矣</span><br/>
<span class='tline' id='l243' data-llen='5361:5384'>　林氏曰觀此則周公之功可謂大矣周公之心可謂</span><br/>
<span class='tline' id='l244' data-llen='5384:5407'>　勤矣以王室之親託肺腑之任輔文武以起業贊成</span><br/>
<span class='tline' id='l245' data-llen='5407:5430'>　康以守成經營締構知無不為及至治殷頑民使之</span><br/>
<span class='tline' id='l246' data-llen='5430:5453'>　宻邇王室則威强易以鎮服聰明易以檢察徳教易</span><br/>
<span class='tline' id='l247' data-llen='5453:5476'>　以漸染仁義易以漸摩終至澆漓化為醇厚暴悍革</span><br/>
<span class='tline' id='l248' data-llen='5476:5499'>　為善良人人有士君子之行者豈無自而然也且殷</span><br/>
<span class='tline' id='l249' data-llen='5499:5522'>　之頑民非遷於洛邑則亦未遽化也何則天下之勢</span><br/>
<span class='tline' id='l250' data-llen='5522:5549'><a onclick="displayPageImage('KR1b0018', 'WYG', '047-14b' );" name="047-14b" class="pb">[047-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5549:5572'>　有逺近人君之治有先後近者親而逺者疎京師先</span><br/>
<span class='tline' id='l252' data-llen='5572:5595'>　而諸夏後惟周公之心無商周之間彼此之心一視</span><br/>
<span class='tline' id='l253' data-llen='5595:5616'>　而同仁此其既没之後使人懐思如是之甚也</span><br/>
<span class='tline' id='l254' data-llen='5616:5639'>　吕氏曰教民之道以政刑驅之所感固淺以號令諭</span><br/>
<span class='tline' id='l255' data-llen='5639:5662'>　之所及亦不深惟遷在洛邑聲名文物之地使之日</span><br/>
<span class='tline' id='l256' data-llen='5662:5685'>　漸月漬自然淪於肌膚浹於骨髓無有不化其訓何</span><br/>
<span class='tline' id='l257' data-llen='5685:5709'>　故有楚大夫之子以一齊人傅之衆楚人咻之如何㑹</span><br/>
<span class='tline' id='l258' data-llen='5709:5732'>　得齊語若教商民則在他舊地便使周家有勤勤告</span><br/>
<span class='tline' id='l259' data-llen='5732:5759'><a onclick="displayPageImage('KR1b0018', 'WYG', '047-15a' );" name="047-15a" class="pb">[047-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5759:5782'>　戒亦不過一齊人傅之惟遷於洛所謂引而置之莊</span><br/>
<span class='tline' id='l261' data-llen='5782:5805'>　嶽之間數年雖日撻而求其楚不可得也惟引他在</span><br/>
<span class='tline' id='l262' data-llen='5805:5828'>　文物之地使之化亦不知也周公遷頑民到此已三</span><br/>
<span class='tline' id='l263' data-llen='5828:5851'>　十六年矣父子相繼為一世世變是換一畨人風移</span><br/>
<span class='tline' id='l264' data-llen='5851:5874'>　是舊染沉湎之風都變移了此一句要㸔王者必世</span><br/>
<span class='tline' id='l265' data-llen='5874:5897'>　而後仁雖是聖人相繼出教化亦必乆於其道而化</span><br/>
<span class='tline' id='l266' data-llen='5897:5901'>　成</span><br/>
<span class='tline' id='l267' data-llen='5901:5919'>道有升降政由俗革不臧厥臧民罔攸勸</span><br/>
<span class='tline' id='l268' data-llen='5919:5946'><a onclick="displayPageImage('KR1b0018', 'WYG', '047-15b' );" name="047-15b" class="pb">[047-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5946:5969'>　東坡曰始則遷其頑者而教之終則擇其善者而用</span><br/>
<span class='tline' id='l270' data-llen='5969:5992'>　之周之於商人也可謂無負矣夫道何常之有應物</span><br/>
<span class='tline' id='l271' data-llen='5992:6015'>　而已物隆則與之偕升物汚則與之偕降夫政何常</span><br/>
<span class='tline' id='l272' data-llen='6015:6038'>　之有因俗而已俗善則養之以寛俗頑則齊之以猛</span><br/>
<span class='tline' id='l273' data-llen='6038:6061'>　自堯舜以來未之有改也故齊太公因俗設教則三</span><br/>
<span class='tline' id='l274' data-llen='6061:6084'>　月而治魯伯禽因俗變禮五月而定三月之與五月</span><br/>
<span class='tline' id='l275' data-llen='6084:6107'>　未足為遲速也而後世之盛衰出焉以伯禽之賢用</span><br/>
<span class='tline' id='l276' data-llen='6107:6130'>　周公之訓而猶若是苟不逮伯禽者變易之患可勝</span><br/>
<span class='tline' id='l277' data-llen='6130:6157'><a onclick="displayPageImage('KR1b0018', 'WYG', '047-16a' );" name="047-16a" class="pb">[047-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6157:6162'>　言哉</span><br/>
<span class='tline' id='l279' data-llen='6162:6185'>惟公懋徳克勤小物弼亮四世正色率下罔不祗師言</span><br/>
<span class='tline' id='l280' data-llen='6185:6200'>嘉績多於先王予小子垂拱仰成</span><br/>
<span class='tline' id='l281' data-llen='6200:6223'>　無垢曰畢公為人於徳懋勉無一毫之怠克勤小物</span><br/>
<span class='tline' id='l282' data-llen='6223:6246'>　無一毫之過正色率下無一毫之邪如此等人使在</span><br/>
<span class='tline' id='l283' data-llen='6246:6269'>　民上端嚴莊敬有如父師之尊神明之重正禮所謂</span><br/>
<span class='tline' id='l284' data-llen='6269:6292'>　民瞻其顔色而弗敢争也望其容貌而民不生易慢</span><br/>
<span class='tline' id='l285' data-llen='6292:6315'>　者也一言之處誰敢易之　又曰畢公弼亮四世其</span><br/>
<span class='tline' id='l286' data-llen='6315:6342'><a onclick="displayPageImage('KR1b0018', 'WYG', '047-16b' );" name="047-16b" class="pb">[047-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6342:6365'>　美功積累著在朝廷亦已多矣凡其為君制禮作樂</span><br/>
<span class='tline' id='l288' data-llen='6365:6388'>　立經陳紀無不自其禆贊措畫者天下太平防微杜</span><br/>
<span class='tline' id='l289' data-llen='6388:6411'>　漸成憲舊章無不畢具康王無可施為者苐垂衣拱</span><br/>
<span class='tline' id='l290' data-llen='6411:6429'>　手仰成於先王而已斯實畢公之力也</span><br/>
<span class='tline' id='l291' data-llen='6429:6452'>　林氏曰居大臣之任者以徳行為先化天下之人者</span><br/>
<span class='tline' id='l292' data-llen='6452:6475'>　在聲色之可尚常人之情於斯四者未始或無然罕</span><br/>
<span class='tline' id='l293' data-llen='6475:6498'>　有能臻其至者葢功不足以報國忠不足以輔君但</span><br/>
<span class='tline' id='l294' data-llen='6498:6521'>　可立名於一時而不能垂裕於悠乆惟公弼亮四世</span><br/>
<span class='tline' id='l295' data-llen='6521:6548'><a onclick="displayPageImage('KR1b0018', 'WYG', '047-17a' );" name="047-17a" class="pb">[047-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6548:6571'>　功加後裔故能勉其行徳能勤小物其徳行為可嘉</span><br/>
<span class='tline' id='l297' data-llen='6571:6594'>　矣尊其瞻視行其法言其聲色為可尚矣終至勲在</span><br/>
<span class='tline' id='l298' data-llen='6594:6617'>　王室藏諸盟府與國家相為終始與日月争其晝夜</span><br/>
<span class='tline' id='l299' data-llen='6617:6636'>　致一人垂衣拱端靖無為而享其成功矣</span><br/>
<span class='tline' id='l300' data-llen='6636:6659'>王曰嗚呼父師今予祗命公以周公之事往哉旌别淑</span><br/>
<span class='tline' id='l301' data-llen='6659:6682'>慝表厥宅里彰善癉惡樹之風聲弗率厥典殊厥井疆</span><br/>
<span class='tline' id='l302' data-llen='6682:6700'>俾克畏慕申畫郊圻慎固封守以康四海</span><br/>
<span class='tline' id='l303' data-llen='6700:6723'>　無垢曰異善人所居之宅里使為善者顯在人上則</span><br/>
<span class='tline' id='l304' data-llen='6723:6750'><a onclick="displayPageImage('KR1b0018', 'WYG', '047-17b' );" name="047-17b" class="pb">[047-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6750:6773'>　好善者安於為善行惡者恥於為惡矣非特如此而</span><br/>
<span class='tline' id='l306' data-llen='6773:6796'>　止也又當以爵賞彰其為善者使在士大夫之列以</span><br/>
<span class='tline' id='l307' data-llen='6796:6820'>　刑罰癉其為惡者使受市朝之撻立揚善之風以鼓舞</span><br/>
<span class='tline' id='l308' data-llen='6820:6844'>　其性情立揚善之聲使傳聞于遐邇皆先王造化斯民</span><br/>
<span class='tline' id='l309' data-llen='6844:6867'>　聳動之術也若為善者無所恃為惡者無所憚悠悠</span><br/>
<span class='tline' id='l310' data-llen='6867:6890'>　冉冉卒淪胥以敗而入亂亡之中矣是以康王於太</span><br/>
<span class='tline' id='l311' data-llen='6890:6913'>　平之後而有表異風聲之說也其逺矣哉　又曰表</span><br/>
<span class='tline' id='l312' data-llen='6913:6936'>　厥宅里曰此善人君子也如此則是宅里之間獨此</span><br/>
<span class='tline' id='l313' data-llen='6936:6963'><a onclick="displayPageImage('KR1b0018', 'WYG', '047-18a' );" name="047-18a" class="pb">[047-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6963:6986'>　家為善人君子而其餘皆非也如此亦可深恥矣尚</span><br/>
<span class='tline' id='l315' data-llen='6986:7009'>　猶有弗率吾教訓典常者豈可已乎此又有造化焉</span><br/>
<span class='tline' id='l316' data-llen='7009:7032'>　殊其井田疆界明言其為黨惡而不與善人君子之</span><br/>
<span class='tline' id='l317' data-llen='7032:7037'>　列焉</span><br/>
<span class='tline' id='l318' data-llen='7037:7060'>　林氏曰化天下之俗者當明善惡為先革當時之弊</span><br/>
<span class='tline' id='l319' data-llen='7060:7083'>　者尤在勤沮為本善不長則惡不消是非混淆可否</span><br/>
<span class='tline' id='l320' data-llen='7083:7106'>　無别欲民之向化也難矣又焉能救當時之弊乎惟</span><br/>
<span class='tline' id='l321' data-llen='7106:7129'>　能别頑民之善惡表善人之居里於善則著之於惡</span><br/>
<span class='tline' id='l322' data-llen='7129:7156'><a onclick="displayPageImage('KR1b0018', 'WYG', '047-18b' );" name="047-18b" class="pb">[047-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7156:7179'>　則病之於是又因其善惡立之風聲使之振動警戒</span><br/>
<span class='tline' id='l324' data-llen='7179:7202'>　其尤不率者又當殊井疆以處之使之畏辱而慕善</span><br/>
<span class='tline' id='l325' data-llen='7202:7225'>　又當堅固封疆之守備以安四海之遺民非惟商民</span><br/>
<span class='tline' id='l326' data-llen='7225:7237'>　安而天下之民舉安也</span><br/>
<span class='tline' id='l327' data-llen='7237:7260'>　張氏曰畢公之治與周公同故命之以周公之事者</span><br/>
<span class='tline' id='l328' data-llen='7260:7283'>　使之循行之者也旌别淑慝淑在性慝在心及其色</span><br/>
<span class='tline' id='l329' data-llen='7283:7306'>　形而成名於外故謂之善惡旌别其淑之與慝則善</span><br/>
<span class='tline' id='l330' data-llen='7306:7329'>　惡分而不相殽雜矣表厥宅里者言於善人之宅里</span><br/>
<span class='tline' id='l331' data-llen='7329:7356'><a onclick="displayPageImage('KR1b0018', 'WYG', '047-19a' );" name="047-19a" class="pb">[047-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7356:7379'>　必表異之則善者顯矣表厥宅里所以彰其善者也</span><br/>
<span class='tline' id='l333' data-llen='7379:7403'>　善者彰則惡者病立之風聲者以彰善癉惡猶未足以</span><br/>
<span class='tline' id='l334' data-llen='7403:7426'>　勸沮之故又立之風以鼓舞之而使之莫不振動立</span><br/>
<span class='tline' id='l335' data-llen='7426:7449'>　之聲以播告之而使之莫不聽従然猶有不率訓典</span><br/>
<span class='tline' id='l336' data-llen='7449:7472'>　者則是其惡積大終不可教也故又殊厥井疆以處</span><br/>
<span class='tline' id='l337' data-llen='7472:7495'>　之使之不得與善者雜焉禮記曰不變移之郊不變</span><br/>
<span class='tline' id='l338' data-llen='7495:7518'>　移之遂此弗率訓典殊厥井疆之謂也其所以如此</span><br/>
<span class='tline' id='l339' data-llen='7518:7541'>　者葢亦使之畏慕而已畏者欲其惡惡而不為也慕</span><br/>
<span class='tline' id='l340' data-llen='7541:7568'><a onclick="displayPageImage('KR1b0018', 'WYG', '047-19b' );" name="047-19b" class="pb">[047-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7568:7581'>　者欲其慕善而為之勸也</span><br/>
<span class='tline' id='l342' data-llen='7581:7604'>政貴有恒辭尚體要不惟好異商俗靡靡利口惟賢餘</span><br/>
<span class='tline' id='l343' data-llen='7604:7613'>風未殄公其念哉</span><br/>
<span class='tline' id='l344' data-llen='7613:7636'>　無垢曰孔頴逹云紂使師延作靡靡之樂靡靡者相</span><br/>
<span class='tline' id='l345' data-llen='7636:7659'>　順従之意紂拒諫飾非惡聞其短惟其靡靡相隨順</span><br/>
<span class='tline' id='l346' data-llen='7659:7682'>　利口㨗給隨従上意者以之為賢商人效之遂成風</span><br/>
<span class='tline' id='l347' data-llen='7682:7705'>　俗而東坡曰予以書考之知商俗似秦俗葢二世似</span><br/>
<span class='tline' id='l348' data-llen='7705:7728'>　紂也張釋之諫文帝曰秦以任刀筆之吏以亟疾苛</span><br/>
<span class='tline' id='l349' data-llen='7728:7755'><a onclick="displayPageImage('KR1b0018', 'WYG', '047-20a' );" name="047-20a" class="pb">[047-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7755:7778'>　察相髙其弊徒文具無惻隠之實以故不聞其過陵</span><br/>
<span class='tline' id='l351' data-llen='7778:7801'>　夷至於二世天下土崩今以嗇夫言辯而超遷之臣</span><br/>
<span class='tline' id='l352' data-llen='7801:7824'>　恐天下風靡凡釋之所論則康王以告畢公者也其</span><br/>
<span class='tline' id='l353' data-llen='7824:7847'>　説甚詳故并録之然至畢公時利口之風猶在未盡</span><br/>
<span class='tline' id='l354' data-llen='7847:7870'>　絶也畢公必能辨之何則惟公懋德則足以起人之</span><br/>
<span class='tline' id='l355' data-llen='7870:7893'>　誠心克勤小物則足以止惡於未然弼亮四世則飽</span><br/>
<span class='tline' id='l356' data-llen='7893:7916'>　諳時俗之變矣正色率下則非心邪意一皆散矣虚</span><br/>
<span class='tline' id='l357' data-llen='7916:7939'>　譁亡實阿諛苟且之態其敢復萌乎此所以知畢公</span><br/>
<span class='tline' id='l358' data-llen='7939:7966'><a onclick="displayPageImage('KR1b0018', 'WYG', '047-20b' );" name="047-20b" class="pb">[047-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7966:7974'>　必能辨此也</span><br/>
<span class='tline' id='l360' data-llen='7974:7997'>　林氏曰治必有先理由不異政者正也以仁為本以</span><br/>
<span class='tline' id='l361' data-llen='7997:8020'>　義為基不在崖異斬絶之行甚髙難行之理持一道</span><br/>
<span class='tline' id='l362' data-llen='8020:8043'>　以常行不恱於須㬰而厭於悠乆行於朝夕而忽於</span><br/>
<span class='tline' id='l363' data-llen='8043:8066'>　嵗月使民優游漸漬遷善逺罪而不自知易曰聖人</span><br/>
<span class='tline' id='l364' data-llen='8066:8089'>　乆於其道而化成則知政貴有恒也辭者發言之端</span><br/>
<span class='tline' id='l365' data-llen='8089:8112'>　也意盡而言之者天下之至言也言之而意不盡者</span><br/>
<span class='tline' id='l366' data-llen='8112:8135'>　天下之浮言也苟欲使民曉然知利害之所在而無</span><br/>
<span class='tline' id='l367' data-llen='8135:8162'><a onclick="displayPageImage('KR1b0018', 'WYG', '047-21a' );" name="047-21a" class="pb">[047-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8162:8185'>　惑於紛紜豈在多人旁搜指東為西而求異乎易曰</span><br/>
<span class='tline' id='l369' data-llen='8185:8200'>　吉人之辭寡則知辭尚體要也</span><br/>
</p>
<p><br/>
</p>
  </div>
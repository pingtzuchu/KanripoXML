<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0018', 'WYG', '025-1a' );" name="025-1a" class="pb">[025-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書精義卷二十五　　　　宋　黄倫　撰</span><br/>
<span class='tline' id='l10' data-llen='212:217'>泰誓中</span><br/>
<span class='tline' id='l11' data-llen='217:240'>惟戊午王次于河朔羣后以師畢㑹王乃徇師而誓曰</span><br/>
<span class='tline' id='l12' data-llen='240:252'>嗚呼西土有衆咸聽朕言</span><br/>
<span class='tline' id='l13' data-llen='252:275'>　無垢曰夫人之情不警則不奮誓所以警之使奮也</span><br/>
<span class='tline' id='l14' data-llen='275:298'>　既渡河是此心有往而已然則當大敵豈可畏乎故</span><br/>
<span class='tline' id='l15' data-llen='298:321'>　此誓數紂之惡使之忿怒而免其畏懼又使之警肅</span><br/>
<span class='tline' id='l16' data-llen='321:347'><a onclick="displayPageImage('KR1b0018', 'WYG', '025-1b' );" name="025-1b" class="pb">[025-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='347:360'>　終於成功知機㑹之㣲也</span><br/>
<span class='tline' id='l18' data-llen='360:382'>我聞吉人為善惟日不足凶人為不善亦惟日不足</span><br/>
<span class='tline' id='l19' data-llen='382:405'>　無垢曰吉人凶人雖所趣不同其為善惡無殊故其</span><br/>
<span class='tline' id='l20' data-llen='405:428'>　致力有不可當者其為善惡之心至有日力不能供</span><br/>
<span class='tline' id='l21' data-llen='428:451'>　其所欲者昔周公思兼三王以施四事其有不合者</span><br/>
<span class='tline' id='l22' data-llen='451:474'>　仰而思之夜以繼日幸而得之坐以待旦吉人為善</span><br/>
<span class='tline' id='l23' data-llen='474:497'>　之心如此紂以酒為池懸肉為林使男女裸相逐其</span><br/>
<span class='tline' id='l24' data-llen='497:520'>　間其為惡之心如此亦足矣而其欲未有滿者至於</span><br/>
<span class='tline' id='l25' data-llen='520:546'><a onclick="displayPageImage('KR1b0018', 'WYG', '025-2a' );" name="025-2a" class="pb">[025-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='546:569'>　為長夜之飲嗚呼周公與紂其惟日不足之心則同</span><br/>
<span class='tline' id='l27' data-llen='569:592'>　其為善為惡之心則不同使紂移為惡之心以為善</span><br/>
<span class='tline' id='l28' data-llen='592:602'>　則聖賢可立至也</span><br/>
<span class='tline' id='l29' data-llen='602:626'>　張氏曰孟子曰雞鳴而起孶孶為善者舜之徒此吉人</span><br/>
<span class='tline' id='l30' data-llen='626:649'>　之為善惟日不足又曰雞鳴而起孶孶為利者跖之</span><br/>
<span class='tline' id='l31' data-llen='649:672'>　徒此凶人之為不善亦惟日不足也吉人凶人為善</span><br/>
<span class='tline' id='l32' data-llen='672:695'>　為不善雖殊其窮日之力以盡心力而為之則一矣</span><br/>
<span class='tline' id='l33' data-llen='695:718'>　此所以皆言惟日不足也今商王受力行無度此所</span><br/>
<span class='tline' id='l34' data-llen='718:744'><a onclick="displayPageImage('KR1b0018', 'WYG', '025-2b' );" name="025-2b" class="pb">[025-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='744:761'>　謂凶人為不善亦惟日不足之謂也</span><br/>
<span class='tline' id='l36' data-llen='761:784'>　吕氏曰易曰天行健君子以自强不息所謂吉人者</span><br/>
<span class='tline' id='l37' data-llen='784:807'>　其等級固不同孟子謂可欲之謂善惟可欲識善之</span><br/>
<span class='tline' id='l38' data-llen='807:830'>　端自然孜孜無頃刻安正君子自强不息之意凶人</span><br/>
<span class='tline' id='l39' data-llen='830:853'>　雖是殘賊善端大者暴惡淫放以縱耳目之欲雖不</span><br/>
<span class='tline' id='l40' data-llen='853:876'>　知善亦未嘗息謂雞嗚而起孶孶為利是孰使之然</span><br/>
<span class='tline' id='l41' data-llen='876:899'>　哉此亦是不息道理只是他失了本原用得不是耳</span><br/>
<span class='tline' id='l42' data-llen='899:922'>　中庸曰道也者不可須㬰離也可離非道也凶人雖</span><br/>
<span class='tline' id='l43' data-llen='922:948'><a onclick="displayPageImage('KR1b0018', 'WYG', '025-3a' );" name="025-3a" class="pb">[025-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='948:971'>　去道然亦不曽離道聖人言語所用不同所發則一</span><br/>
<span class='tline' id='l45' data-llen='971:985'>　矢口成言無非是這箇道理</span><br/>
<span class='tline' id='l46' data-llen='985:1008'>今商王受力行無度播棄犂老昵比罪人淫酗肆虐臣</span><br/>
<span class='tline' id='l47' data-llen='1008:1029'>下化之朋家作仇脅權相滅無辜籲天穢徳彰聞</span><br/>
<span class='tline' id='l48' data-llen='1029:1052'>　無垢曰嗚呼天將亡商必生力為惡者以破壊其社</span><br/>
<span class='tline' id='l49' data-llen='1052:1075'>　稷有前世昏君亂主所不能到者犂老人所憐敬紂</span><br/>
<span class='tline' id='l50' data-llen='1075:1098'>　乃播棄之罪人人所憎惡紂乃昵比之是其性專與</span><br/>
<span class='tline' id='l51' data-llen='1098:1121'>　凶人合而見吉人如見仇讎也如此趣嚮日日在惡</span><br/>
<span class='tline' id='l52' data-llen='1121:1147'><a onclick="displayPageImage('KR1b0018', 'WYG', '025-3b' );" name="025-3b" class="pb">[025-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1147:1170'>　逆中行安得有仁義耶往往於愛人濟物事畧不肯</span><br/>
<span class='tline' id='l54' data-llen='1170:1193'>　加之意而於刻薄凶暴事則心開目明攘臂而為之</span><br/>
<span class='tline' id='l55' data-llen='1193:1216'>　矣國之亂君家之敗子類皆如是可勝嘆哉有隋煬</span><br/>
<span class='tline' id='l56' data-llen='1216:1239'>　帝則有虞世基宇文化及有武后則有周興來俊臣</span><br/>
<span class='tline' id='l57' data-llen='1239:1263'>　索元禮有徳宗則有盧杞裴延齡皇甫鏄此自然之理</span><br/>
<span class='tline' id='l58' data-llen='1263:1286'>　也飛亷惡來九侯崇侯何世無之特無紂以倡之耳</span><br/>
<span class='tline' id='l59' data-llen='1286:1309'>　然則紂淫酗肆虐為宗主於上則飛亷惡來鼓舞得</span><br/>
<span class='tline' id='l60' data-llen='1309:1332'>　志相與倡和酬酢以變聖賢之舊俗一為無道之時</span><br/>
<span class='tline' id='l61' data-llen='1332:1358'><a onclick="displayPageImage('KR1b0018', 'WYG', '025-4a' );" name="025-4a" class="pb">[025-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1358:1381'>　其勢如决積水如轉圓環化又何難哉夫臣下影也</span><br/>
<span class='tline' id='l63' data-llen='1381:1404'>　而形在上臣下響也而聲在上朋家作仇脅權相滅</span><br/>
<span class='tline' id='l64' data-llen='1404:1427'>　皆紂淫酗形聲凝結成象也既脅權相滅則受刑之</span><br/>
<span class='tline' id='l65' data-llen='1427:1450'>　人其間無事者衆矣所以皆呼天告寃其痛切之意</span><br/>
<span class='tline' id='l66' data-llen='1450:1473'>　易於感格此紂凶穢之徳所以彰聞於上天而不可</span><br/>
<span class='tline' id='l67' data-llen='1473:1496'>　遏葢人與天地常相通人心和平則天地之和應焉</span><br/>
<span class='tline' id='l68' data-llen='1496:1519'>　人心怨憤則天地亦為之怨憤矣人主其可小失民</span><br/>
<span class='tline' id='l69' data-llen='1519:1542'>　心哉失民心是失天心失天心則社稷傾矣可不畏</span><br/>
<span class='tline' id='l70' data-llen='1542:1568'><a onclick="displayPageImage('KR1b0018', 'WYG', '025-4b' );" name="025-4b" class="pb">[025-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1568:1572'>　哉</span><br/>
<span class='tline' id='l72' data-llen='1572:1595'>　張氏曰法度者上之所守以治下也故自度治民者</span><br/>
<span class='tline' id='l73' data-llen='1595:1620'>　髙宗之所以享國盤遊無度者太康之所以失邦今紂至</span><br/>
<span class='tline' id='l74' data-llen='1620:1642'>　於無度則力行之力行無度者總衆惡而言之也</span><br/>
<span class='tline' id='l75' data-llen='1642:1665'>　吕氏曰天下之理公則一致私則萬殊君子以道義</span><br/>
<span class='tline' id='l76' data-llen='1665:1688'>　相期以國家相勉所以越宇宙而同心若小人特以</span><br/>
<span class='tline' id='l77' data-llen='1688:1711'>　利相聚相爭相奪必至滅亡如李林甫楊國忠其禍</span><br/>
<span class='tline' id='l78' data-llen='1711:1734'>　必至於延及無辜不惜社稷顛覆生靈塗炭人民至</span><br/>
<span class='tline' id='l79' data-llen='1734:1760'><a onclick="displayPageImage('KR1b0018', 'WYG', '025-5a' );" name="025-5a" class="pb">[025-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1760:1783'>　於怨忿之極無所告訴所以皆呼天以紂既如此臣</span><br/>
<span class='tline' id='l81' data-llen='1783:1806'>　亦如比罪合為一故臭穢之甚彰聞於上大抵為善</span><br/>
<span class='tline' id='l82' data-llen='1806:1829'>　為惡皆有成熟時為善熟時便是至徳馨香感神明</span><br/>
<span class='tline' id='l83' data-llen='1829:1852'>　為惡熟時便是穢徳彰聞養於中發於外非一朝一</span><br/>
<span class='tline' id='l84' data-llen='1852:1858'>　夕之故</span><br/>
<span class='tline' id='l85' data-llen='1858:1881'>惟天惠民惟辟奉天有夏桀弗克若天流毒下國天乃</span><br/>
<span class='tline' id='l86' data-llen='1881:1897'>佑命成湯降黜夏命惟受罪浮于桀</span><br/>
<span class='tline' id='l87' data-llen='1897:1920'>　無垢曰紂不體天心以害民如此是紂為失職天不</span><br/>
<span class='tline' id='l88' data-llen='1920:1946'><a onclick="displayPageImage('KR1b0018', 'WYG', '025-5b' );" name="025-5b" class="pb">[025-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1946:1969'>　能誅紂使紂肆虐是天為失職武王代天實以誅紂</span><br/>
<span class='tline' id='l90' data-llen='1969:1992'>　為職以惠民者也其可以私意遏其大命使人乆在</span><br/>
<span class='tline' id='l91' data-llen='1992:2015'>　湯火中乎嗚呼人主奉天不止犧牲玉帛壇場器皿</span><br/>
<span class='tline' id='l92' data-llen='2015:2038'>　而已專以惠民為主使合四海之内人人安生樂業</span><br/>
<span class='tline' id='l93' data-llen='2038:2061'>　歡聲和氣洋溢於天地間日日南郊時時見上帝也</span><br/>
<span class='tline' id='l94' data-llen='2061:2084'>　其奉天莫大焉若夫夏桀不能順天心以惠民而流</span><br/>
<span class='tline' id='l95' data-llen='2084:2107'>　毒虐於下國夫惟天惠民而桀乃流毒下國是逆天</span><br/>
<span class='tline' id='l96' data-llen='2107:2130'>　也天其可已乎所以佑命成湯使湯代天以降黜夏</span><br/>
<span class='tline' id='l97' data-llen='2130:2156'><a onclick="displayPageImage('KR1b0018', 'WYG', '025-6a' );" name="025-6a" class="pb">[025-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2156:2179'>　命而為有商嗚呼使人能得天心天下未有不歸之</span><br/>
<span class='tline' id='l99' data-llen='2179:2202'>　也浮過也是紂罪過於桀也然而豈特此哉弗祀上</span><br/>
<span class='tline' id='l100' data-llen='2202:2225'>　帝神祇遺厥先宗廟弗祀以至犧牲粢盛既于凶盗</span><br/>
<span class='tline' id='l101' data-llen='2225:2248'>　是不畏上帝不畏天地不畏祖先與凶盗同其心其</span><br/>
<span class='tline' id='l102' data-llen='2248:2258'>　罪如此桀有之乎</span><br/>
<span class='tline' id='l103' data-llen='2258:2281'>　張氏曰天佑下民作之君作之師此天之所以惠民</span><br/>
<span class='tline' id='l104' data-llen='2281:2304'>　也人君克相上帝寵綏四方此辟之所以奉天也天</span><br/>
<span class='tline' id='l105' data-llen='2304:2327'>　佑民而惠之辟奉天以仁愛斯民乃足以享天心而</span><br/>
<span class='tline' id='l106' data-llen='2327:2353'><a onclick="displayPageImage('KR1b0018', 'WYG', '025-6b' );" name="025-6b" class="pb">[025-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2353:2376'>　為天之子有夏桀弗能奉天流毒下國則失其為辟</span><br/>
<span class='tline' id='l108' data-llen='2376:2399'>　之道也此天乃佑命成湯降黜夏命而使之簡代夏</span><br/>
<span class='tline' id='l109' data-llen='2399:2422'>　以作民主也桀之為惡如此比之於紂又有甚者也</span><br/>
<span class='tline' id='l110' data-llen='2422:2445'>　吕氏曰君能代天理物裁成輔相無一不得其所便</span><br/>
<span class='tline' id='l111' data-llen='2445:2468'>　是君之本職桀惟不知惠民奉天道理是以不能奉</span><br/>
<span class='tline' id='l112' data-llen='2468:2491'>　天雖流毒而不恤桀既不知有天則亦不知有民惟</span><br/>
<span class='tline' id='l113' data-llen='2491:2514'>　湯能奉天化民以寛故天命湯伐桀武王嘆息天立</span><br/>
<span class='tline' id='l114' data-llen='2514:2537'>　君本職為惠民奉天如此分明桀之為惡様又如此</span><br/>
<span class='tline' id='l115' data-llen='2537:2563'><a onclick="displayPageImage('KR1b0018', 'WYG', '025-7a' );" name="025-7a" class="pb">[025-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2563:2581'>　分明紂當自警戒今却増其惡過於桀</span><br/>
<span class='tline' id='l117' data-llen='2581:2604'>剥喪元良賊虐諫輔謂已有天命謂敬不足行謂祭無</span><br/>
<span class='tline' id='l118' data-llen='2604:2620'>益謂暴無傷厥監惟不逺在彼夏王</span><br/>
<span class='tline' id='l119' data-llen='2620:2643'>　無垢曰東坡云剥落也喪去也古者謂去國為䘮元</span><br/>
<span class='tline' id='l120' data-llen='2643:2666'>　良㣲子也㣲子紂之同母兄而謂之庻子不得立者</span><br/>
<span class='tline' id='l121' data-llen='2666:2689'>　生於帝乙未即位之前以禮言之當與紂均為嫡子</span><br/>
<span class='tline' id='l122' data-llen='2689:2712'>　而㣲子長故成王命之曰殷王元子東坡之意以謂</span><br/>
<span class='tline' id='l123' data-llen='2712:2735'>　㣲子去國是殷落去一元良矣深可惜也夫㣲子所</span><br/>
<span class='tline' id='l124' data-llen='2735:2761'><a onclick="displayPageImage('KR1b0018', 'WYG', '025-7b' );" name="025-7b" class="pb">[025-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2761:2784'>　以去者乃紂剥䘮之也賊虐諌輔謂殺比干也殷之</span><br/>
<span class='tline' id='l126' data-llen='2784:2807'>　朝廷有此三大人而一去一死一囚是自剪其羽翼</span><br/>
<span class='tline' id='l127' data-llen='2807:2830'>　而招天下之兵也謂已有天命故曰我生不有命在</span><br/>
<span class='tline' id='l128' data-llen='2830:2853'>　天謂敬不足行故荒怠弗敬謂祭無益故弗事上帝</span><br/>
<span class='tline' id='l129' data-llen='2853:2876'>　神祇遺厥先宗廟謂暴無傷故作威殺戮毒痡四海</span><br/>
<span class='tline' id='l130' data-llen='2876:2899'>　小人為惡皆自為説蔑視四海古今為無人敢違天</span><br/>
<span class='tline' id='l131' data-llen='2899:2922'>　下萬世之心立此四則無稽之語以快其所欲今取</span><br/>
<span class='tline' id='l132' data-llen='2922:2945'>　夏王故事以行則紂之降黜豈可已哉葢天下之理</span><br/>
<span class='tline' id='l133' data-llen='2945:2971'><a onclick="displayPageImage('KR1b0018', 'WYG', '025-8a' );" name="025-8a" class="pb">[025-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2971:2994'>　雖聖人君子曉然知其可行而上焉者雖善無徴無</span><br/>
<span class='tline' id='l135' data-llen='2994:3017'>　徴不信不信民弗從下焉者雖善不尊不尊不信不</span><br/>
<span class='tline' id='l136' data-llen='3017:3040'>　信民弗從紂之可誅在武王已無疑矣使武王無夏</span><br/>
<span class='tline' id='l137' data-llen='3040:3063'>　以為據民豈肯遽然從乎葢以臣伐君天下異事也</span><br/>
<span class='tline' id='l138' data-llen='3063:3086'>　故武王拳拳以有夏為言以見我非私創此舉乃從</span><br/>
<span class='tline' id='l139' data-llen='3086:3094'>　古已有之矣</span><br/>
<span class='tline' id='l140' data-llen='3094:3117'>　張氏曰前言我生不有命在天至此則又謂已有天</span><br/>
<span class='tline' id='l141' data-llen='3117:3140'>　命是其昏昧之甚而暗於天者也前言㒺懲其侮至</span><br/>
<span class='tline' id='l142' data-llen='3140:3166'><a onclick="displayPageImage('KR1b0018', 'WYG', '025-8b' );" name="025-8b" class="pb">[025-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3166:3189'>　此則又謂敬不足行是其狎侮之甚而忽於人者也</span><br/>
<span class='tline' id='l144' data-llen='3189:3212'>　由其弗事上帝神祇遺厥先宗廟弗祀則其甚遂至</span><br/>
<span class='tline' id='l145' data-llen='3212:3235'>　於謂祭無益由其降灾下民敢行暴虐則其甚遂至</span><br/>
<span class='tline' id='l146' data-llen='3235:3258'>　謂暴無傷夫桀無道而湯伐之紂之所監在此而已</span><br/>
<span class='tline' id='l147' data-llen='3258:3281'>　故曰厥監惟不逺在彼夏王孟子所謂殷監不逺在</span><br/>
<span class='tline' id='l148' data-llen='3281:3293'>　夏后之世其此之謂也</span><br/>
<span class='tline' id='l149' data-llen='3293:3316'>　吕氏曰武王之心與紂之心相去千百里之逺紂天</span><br/>
<span class='tline' id='l150' data-llen='3316:3339'>　命去人心離諸侯觧體尚責命于天武王上天眷佑</span><br/>
<span class='tline' id='l151' data-llen='3339:3365'><a onclick="displayPageImage('KR1b0018', 'WYG', '025-9a' );" name="025-9a" class="pb">[025-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3365:3388'>　下民歸之諸侯皆來服從武王尚不敢必天其以予</span><br/>
<span class='tline' id='l153' data-llen='3388:3411'>　者不敢必之辭也武王所以造周在天其一句紂之</span><br/>
<span class='tline' id='l154' data-llen='3411:3422'>　所以亡在已有一句</span><br/>
<span class='tline' id='l155' data-llen='3422:3445'>天其以予乂民朕夢協朕卜襲于休祥戎商必克受有</span><br/>
<span class='tline' id='l156' data-llen='3445:3468'>億兆夷人離心離徳予有亂臣十人同心同徳雖有周</span><br/>
<span class='tline' id='l157' data-llen='3468:3475'>親不如仁人</span><br/>
<span class='tline' id='l158' data-llen='3475:3498'>　無垢曰以臣伐君天下之大疑也天下雖以紂暴虐</span><br/>
<span class='tline' id='l159' data-llen='3498:3521'>　欲武王伐之以脱湯火之厄然其心之疑豈少釋哉</span><br/>
<span class='tline' id='l160' data-llen='3521:3547'><a onclick="displayPageImage('KR1b0018', 'WYG', '025-9b' );" name="025-9b" class="pb">[025-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3547:3570'>　唯夢與卜可以觧天下之疑卜自古聖人以之成天</span><br/>
<span class='tline' id='l162' data-llen='3570:3593'>　下之務定天下之業斷天下之疑者也夢非若卜之</span><br/>
<span class='tline' id='l163' data-llen='3593:3616'>　可據也其信與否夢者自知之耳乃以號令天下可</span><br/>
<span class='tline' id='l164' data-llen='3616:3639'>　乎東坡曰髙宗言夢文王言夢孔子言夢者其情性</span><br/>
<span class='tline' id='l165' data-llen='3639:3662'>　治其夢不亂其説當矣葢天下之所信者聖人而不</span><br/>
<span class='tline' id='l166' data-llen='3662:3685'>　在夢以信聖人故其夢亦信夢卜相協是休祥之沓</span><br/>
<span class='tline' id='l167' data-llen='3685:3708'>　來也其勝商又何疑哉夷人孔安國謂平人平人謂</span><br/>
<span class='tline' id='l168' data-llen='3708:3731'>　凡人是也心謂本體徳謂作用心徳皆離則本體作</span><br/>
<span class='tline' id='l169' data-llen='3731:3758'><a onclick="displayPageImage('KR1b0018', 'WYG', '025-10a' );" name="025-10a" class="pb">[025-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3758:3781'>　用皆不在紂人人自為計爾心徳皆同則本體作用</span><br/>
<span class='tline' id='l171' data-llen='3781:3804'>　皆在武王無非為天下國家計也意言商人雖多而</span><br/>
<span class='tline' id='l172' data-llen='3804:3827'>　心徳皆不歸紂周人謀計者雖止十人耳而心徳一</span><br/>
<span class='tline' id='l173' data-llen='3827:3850'>　歸於武王以此十人竒偉卓絶勝億兆凡庸自為之</span><br/>
<span class='tline' id='l174' data-llen='3850:3873'>　又何難哉故有天下者是最忌失人心人心既失則</span><br/>
<span class='tline' id='l175' data-llen='3873:3896'>　其所趣嚮所謀畫不在我不患徳不同所患心不同</span><br/>
<span class='tline' id='l176' data-llen='3896:3919'>　耳心既已同則徳不期而自同矣紂之為惡豈無與</span><br/>
<span class='tline' id='l177' data-llen='3919:3942'>　之為肘臂耳目親如骨肉者周至也就紂之所謂至</span><br/>
<span class='tline' id='l178' data-llen='3942:3969'><a onclick="displayPageImage('KR1b0018', 'WYG', '025-10b' );" name="025-10b" class="pb">[025-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3969:3992'>　親者雖億萬之衆皆足以敗亂國家䘮亡天下耳豈</span><br/>
<span class='tline' id='l180' data-llen='3992:4015'>　如得一仁人之可恃也夫紂所留為心腹者乃飛亷</span><br/>
<span class='tline' id='l181' data-llen='4015:4038'>　惡來耳而所謂三仁者一去一囚一死矣其何所恃</span><br/>
<span class='tline' id='l182' data-llen='4038:4042'>　耶</span><br/>
<span class='tline' id='l183' data-llen='4042:4065'>　臨川曰夫武王之仁豈不足以勝商以其夢卜戒者</span><br/>
<span class='tline' id='l184' data-llen='4065:4088'>　抑知末之不可以已也　又曰荆公問泰誓稱亂臣</span><br/>
<span class='tline' id='l185' data-llen='4088:4111'>　則曰同心同徳戒夫子則曰一徳一心先後何以不</span><br/>
<span class='tline' id='l186' data-llen='4111:4134'>　同然同與一果有辨乎文公曰同若易所謂同歸之</span><br/>
<span class='tline' id='l187' data-llen='4134:4161'><a onclick="displayPageImage('KR1b0018', 'WYG', '025-11a' );" name="025-11a" class="pb">[025-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4161:4184'>　同一若易所謂一致之一亂臣與武王無異意故言</span><br/>
<span class='tline' id='l189' data-llen='4184:4207'>　同心同徳同心而徳無不同故也方其戒之則欲其</span><br/>
<span class='tline' id='l190' data-llen='4207:4227'>　無二事故言一徳一心徳一而後心一故也</span><br/>
<span class='tline' id='l191' data-llen='4227:4250'>　張氏曰夢吉而卜吉此夢之與卜兩相合矣夢卜既</span><br/>
<span class='tline' id='l192' data-llen='4250:4267'>　協而又合於休祥則周之勝商必矣</span><br/>
<span class='tline' id='l193' data-llen='4267:4290'>　陳氏曰周公太公召公奭畢公榮公太顛閎夭散宜</span><br/>
<span class='tline' id='l194' data-llen='4290:4313'>　生南宫括之九人其一人孔子謂婦人焉鄭康成輩</span><br/>
<span class='tline' id='l195' data-llen='4313:4336'>　皆曰婦人為文母夫文王九十七而終至武王伐紂</span><br/>
<span class='tline' id='l196' data-llen='4336:4363'><a onclick="displayPageImage('KR1b0018', 'WYG', '025-11b' );" name="025-11b" class="pb">[025-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4363:4386'>　則又厯年矣使其母尚在當百餘嵗矣此其言不可</span><br/>
<span class='tline' id='l198' data-llen='4386:4409'>　考不知所謂婦人者果誰歟余不敢臆説然則婦人</span><br/>
<span class='tline' id='l199' data-llen='4409:4432'>　何預武王之治亂葢婦人治内周公太公治外故俱</span><br/>
<span class='tline' id='l200' data-llen='4432:4440'>　謂之亂臣也</span><br/>
<span class='tline' id='l201' data-llen='4440:4463'>　王氏曰天意其以我為天子而治民我得夢合于我</span><br/>
<span class='tline' id='l202' data-llen='4463:4484'>　卜是重疊有休美吉祥若加兵於商紂必勝矣</span><br/>
<span class='tline' id='l203' data-llen='4484:4508'>　吕氏曰紂以𦕈然一人之身雖有强力如何當得天</span><br/>
<span class='tline' id='l204' data-llen='4508:4531'>　下離散之心其億兆人自是億兆人紂乃億兆人數</span><br/>
<span class='tline' id='l205' data-llen='4531:4558'><a onclick="displayPageImage('KR1b0018', 'WYG', '025-12a' );" name="025-12a" class="pb">[025-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4558:4581'>　中之一人爾豈能獨存武王之臣雖三千皆同心同</span><br/>
<span class='tline' id='l207' data-llen='4581:4604'>　徳無毫釐之間其與紂臣不相繫屬各自一心為不</span><br/>
<span class='tline' id='l208' data-llen='4604:4617'>　同此周所以興紂所以亡</span><br/>
<span class='tline' id='l209' data-llen='4617:4640'>天視自我民視天聽自我民聽百姓有過在予一人今</span><br/>
<span class='tline' id='l210' data-llen='4640:4645'>朕必往</span><br/>
<span class='tline' id='l211' data-llen='4645:4668'>　無垢曰夫天必以民為視聽是以古之王天下者不</span><br/>
<span class='tline' id='l212' data-llen='4668:4691'>　區區求合於天一視民之心如何耳武王之心天之</span><br/>
<span class='tline' id='l213' data-llen='4691:4714'>　心也因民之心以取紂豈有一毫私意哉順天之心</span><br/>
<span class='tline' id='l214' data-llen='4714:4741'><a onclick="displayPageImage('KR1b0018', 'WYG', '025-12b' );" name="025-12b" class="pb">[025-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4741:4764'>　耳天心安在哉民心是也天之視聴一自民而已矣</span><br/>
<span class='tline' id='l216' data-llen='4764:4787'>　今之伐紂縱民之視聽不當有過差非民之罪也是</span><br/>
<span class='tline' id='l217' data-llen='4787:4810'>　我一人信之之過也夫合天下之視聴以為視聴豈</span><br/>
<span class='tline' id='l218' data-llen='4810:4833'>　有過哉曰不然武王伐紂伯夷叩馬而諌曰父死不</span><br/>
<span class='tline' id='l219' data-llen='4833:4857'>　𦵏爰及干戈可謂孝乎以臣弑君可謂仁乎以伯夷</span><br/>
<span class='tline' id='l220' data-llen='4857:4880'>　而觀凡百姓以伐紂為心者皆不能無過也武王所</span><br/>
<span class='tline' id='l221' data-llen='4880:4903'>　見與伯夷不同武王所見者當日天下之心伯夷所</span><br/>
<span class='tline' id='l222' data-llen='4903:4926'>　見者後世亂臣賊子之心不有武王何以救當日之</span><br/>
<span class='tline' id='l223' data-llen='4926:4953'><a onclick="displayPageImage('KR1b0018', 'WYG', '025-13a' );" name="025-13a" class="pb">[025-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4953:4976'>　急不有伯夷何以立千古之教然伐紂之過武王所</span><br/>
<span class='tline' id='l225' data-llen='4976:4991'>　不敢辭此過也是湯所謂慙也</span><br/>
<span class='tline' id='l226' data-llen='4991:5014'>　王氏曰自從也天之所視從我民之所視天之所聴</span><br/>
<span class='tline' id='l227' data-llen='5014:5037'>　從我民之所聴謂民視聴於周家天必從之以有天</span><br/>
<span class='tline' id='l228' data-llen='5037:5060'>　下民有過乃在於己豈可不伐紂以正百姓乎今我</span><br/>
<span class='tline' id='l229' data-llen='5060:5079'>　所以必往伐紂也此武王以天下自任也</span><br/>
<span class='tline' id='l230' data-llen='5079:5102'>　吕氏曰天之視聴元不是髙髙在上凡民至公之視</span><br/>
<span class='tline' id='l231' data-llen='5102:5125'>　聴便是天之聰明是天無一日不在民今百姓有過</span><br/>
<span class='tline' id='l232' data-llen='5125:5152'><a onclick="displayPageImage('KR1b0018', 'WYG', '025-13b' );" name="025-13b" class="pb">[025-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5152:5175'>　武王豈敢不任其責當時渇者求飲饑者求食亂者</span><br/>
<span class='tline' id='l234' data-llen='5175:5198'>　求治皆委身於武王百姓不幸身在紂殃禍中此過</span><br/>
<span class='tline' id='l235' data-llen='5198:5221'>　之極武王既任甚重之責豈可不往攻之此天命武</span><br/>
<span class='tline' id='l236' data-llen='5221:5243'>　王端的處武王上畏天下畏民自説不得不往也</span><br/>
<span class='tline' id='l237' data-llen='5243:5266'>我武惟揚侵于之疆取彼凶殘我伐用張于湯有光勖</span><br/>
<span class='tline' id='l238' data-llen='5266:5287'>哉夫子㒺或無畏寕執非敵百姓懔懔若崩厥角</span><br/>
<span class='tline' id='l239' data-llen='5287:5310'>　無垢曰葢君子舉事當審於未然於臨事而不决其</span><br/>
<span class='tline' id='l240' data-llen='5310:5333'>　害可勝言哉天下事自有機㑹機㑹已到安可失也</span><br/>
<span class='tline' id='l241' data-llen='5333:5360'><a onclick="displayPageImage('KR1b0018', 'WYG', '025-14a' );" name="025-14a" class="pb">[025-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5360:5383'>　前日伐紂八百諸侯皆曰紂可伐矣武王知機㑹未</span><br/>
<span class='tline' id='l243' data-llen='5383:5406'>　至也故退師以俟其改過及㒺有悛心而不畏天地</span><br/>
<span class='tline' id='l244' data-llen='5406:5429'>　宗廟乃與凶盗同心今日之伐不可與前日同故此</span><br/>
<span class='tline' id='l245' data-llen='5429:5452'>　篇主在必往而不復疑貳而已如我武惟揚侵于之</span><br/>
<span class='tline' id='l246' data-llen='5452:5475'>　疆此有進無退决取之意也以紂為凶殘可乎曰此</span><br/>
<span class='tline' id='l247' data-llen='5475:5498'>　非武王之言乃天下之言也武王特宣天下之言耳</span><br/>
<span class='tline' id='l248' data-llen='5498:5521'>　自後世觀之方且以臣伐君疑武王而武王偃然謂</span><br/>
<span class='tline' id='l249' data-llen='5521:5544'>　我此殺伐有光于湯此武王所以為聖徳歟學未至</span><br/>
<span class='tline' id='l250' data-llen='5544:5571'><a onclick="displayPageImage('KR1b0018', 'WYG', '025-14b' );" name="025-14b" class="pb">[025-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5571:5594'>　此苐當誦伯夷叩馬之歌耳以天下之同心伐紂是</span><br/>
<span class='tline' id='l252' data-llen='5594:5617'>　天下叛紂矣復何畏於紂亦何非敵之有哉夫紂豈</span><br/>
<span class='tline' id='l253' data-llen='5617:5640'>　武王敵哉而曰勉哉將士無或懐不畏紂之心寧執</span><br/>
<span class='tline' id='l254' data-llen='5640:5663'>　我非紂敵之志以伐之何也曰使將兵懐不畏之心</span><br/>
<span class='tline' id='l255' data-llen='5663:5686'>　懐紂不能敵我之心則輕慮淺謀事未可知也此行</span><br/>
<span class='tline' id='l256' data-llen='5686:5709'>　兵也性命生死止須㬰間耳豈可不慎哉百姓以紂</span><br/>
<span class='tline' id='l257' data-llen='5709:5732'>　之暴虐動成族誅今在商邑懔懔然常若顛墜于淵</span><br/>
<span class='tline' id='l258' data-llen='5732:5755'>　險中不可一日生也此所以言若崩厥角民心危苦</span><br/>
<span class='tline' id='l259' data-llen='5755:5782'><a onclick="displayPageImage('KR1b0018', 'WYG', '025-15a' );" name="025-15a" class="pb">[025-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5782:5801'>　如此武王以民為心其得坐視不拯救乎</span><br/>
<span class='tline' id='l261' data-llen='5801:5824'>　蕭氏曰㒺或無畏寕執非敵無乃弱乎曰君子臨事</span><br/>
<span class='tline' id='l262' data-llen='5824:5847'>　而懼况於誓師乎雖以至仁伐不仁輕敵則未必無</span><br/>
<span class='tline' id='l263' data-llen='5847:5861'>　禍凡湯武之誥類此者多矣</span><br/>
<span class='tline' id='l264' data-llen='5861:5884'>　吕氏曰武王剪伐湯之子孫傾覆湯之社稷謂之湯</span><br/>
<span class='tline' id='l265' data-llen='5884:5907'>　之讎可也然而湯之心便是武王之心武王之事深</span><br/>
<span class='tline' id='l266' data-llen='5907:5930'>　合湯之事子孫不賢使武王不取豈無他人取乎何</span><br/>
<span class='tline' id='l267' data-llen='5930:5953'>　尤於武王以湯出夏之心觀之亦與武王伐紂一也</span><br/>
<span class='tline' id='l268' data-llen='5953:5980'><a onclick="displayPageImage('KR1b0018', 'WYG', '025-15b' );" name="025-15b" class="pb">[025-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5980:6003'>　武王能體湯之心所以見得有光于湯也學者能體</span><br/>
<span class='tline' id='l270' data-llen='6003:6026'>　武王揚武伐張之意則孟子之養浩然之氣曽子之</span><br/>
<span class='tline' id='l271' data-llen='6026:6044'>　大勇不過如此行有不慊於心則餒矣</span><br/>
<span class='tline' id='l272' data-llen='6044:6061'>嗚呼乃一徳一心立定厥功惟克永世</span><br/>
<span class='tline' id='l273' data-llen='6061:6084'>　無垢曰心徳二三則所向無成葢古人先貴於謀謀</span><br/>
<span class='tline' id='l274' data-llen='6084:6107'>　之既深則利害成敗纎悉㣲茫備豫防閑已無遺䇿</span><br/>
<span class='tline' id='l275' data-llen='6107:6130'>　如是舉事則規模於心發用於徳者一皆决斷而無</span><br/>
<span class='tline' id='l276' data-llen='6130:6153'>　疑矣夫功有一時之功有萬世之功若武王伐紂取</span><br/>
<span class='tline' id='l277' data-llen='6153:6180'><a onclick="displayPageImage('KR1b0018', 'WYG', '025-16a' );" name="025-16a" class="pb">[025-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6180:6203'>　塗炭之民付之安平之地立此法則為萬世人主之</span><br/>
<span class='tline' id='l279' data-llen='6203:6222'>　戒豈非萬世之功乎以克永世其意逺哉</span><br/>
<span class='tline' id='l280' data-llen='6222:6245'>　史氏曰天下有一戰之氣作是氣者不可不嚴人臣</span><br/>
<span class='tline' id='l281' data-llen='6245:6268'>　有萬世之功圖是功者不可不勉夫以仁義之師而</span><br/>
<span class='tline' id='l282' data-llen='6268:6291'>　伐暴虐之國此心此徳天下當不約而同建立厥家</span><br/>
<span class='tline' id='l283' data-llen='6291:6314'>　安定厥邦使其功世傳則又人臣之願望也商郊之</span><br/>
<span class='tline' id='l284' data-llen='6314:6337'>　誓其辭甚嚴勉之不及者是欲作其一戰之氣而為</span><br/>
<span class='tline' id='l285' data-llen='6337:6348'>　萬世久逺之圖也歟</span><br/>
<span class='tline' id='l286' data-llen='6348:6375'><a onclick="displayPageImage('KR1b0018', 'WYG', '025-16b' );" name="025-16b" class="pb">[025-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6375:6398'>　吕氏曰誓已畢又再提起一徳一心説要其用志不</span><br/>
<span class='tline' id='l288' data-llen='6398:6421'>　分以成無疆之業紂之亡只是離心離徳武王之興</span><br/>
<span class='tline' id='l289' data-llen='6421:6444'>　只是同心同徳是以前既説惟一心了又曰同心同</span><br/>
<span class='tline' id='l290' data-llen='6444:6467'>　徳了到此復曰一徳一心再提起分明説恐人懈惰</span><br/>
<span class='tline' id='l291' data-llen='6467:6490'>　散失而不知勉也無同之之道則衆不如寡無親之</span><br/>
<span class='tline' id='l292' data-llen='6490:6500'>　之道則親不如疎</span><br/>
<span class='tline' id='l293' data-llen='6500:6505'>泰誓下</span><br/>
<span class='tline' id='l294' data-llen='6505:6528'>時厥明王乃大巡六師明誓衆士王曰嗚呼我西土君</span><br/>
<span class='tline' id='l295' data-llen='6528:6555'><a onclick="displayPageImage('KR1b0018', 'WYG', '025-17a' );" name="025-17a" class="pb">[025-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6555:6566'>子天有顯道厥類惟彰</span><br/>
<span class='tline' id='l297' data-llen='6566:6589'>　無垢曰三篇之誓細讀之皆有次序上篇言受㒺有</span><br/>
<span class='tline' id='l298' data-llen='6589:6612'>　悛心不可不伐之意中篇言既已渡河不當中輟之</span><br/>
<span class='tline' id='l299' data-llen='6612:6635'>　意下篇言紂罪惡如此不可不誅之意其曰時厥明</span><br/>
<span class='tline' id='l300' data-llen='6635:6658'>　謂戊午之次日大明而誓也大巡六師以明誓之則</span><br/>
<span class='tline' id='l301' data-llen='6658:6681'>　其意之所在無不曉然知之也　又曰天道之於義</span><br/>
<span class='tline' id='l302' data-llen='6681:6704'>　其吉凶禍福各以其類而至厥理甚明也禹之征有</span><br/>
<span class='tline' id='l303' data-llen='6704:6727'>　苖益贊于禹曰滿招損謙受益時乃天道湯之伐桀</span><br/>
<span class='tline' id='l304' data-llen='6727:6754'><a onclick="displayPageImage('KR1b0018', 'WYG', '025-17b' );" name="025-17b" class="pb">[025-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6754:6777'>　其誥多方曰天道福善禍淫與此言天道其意正同</span><br/>
<span class='tline' id='l306' data-llen='6777:6787'>　但其辭有詳畧爾</span><br/>
<span class='tline' id='l307' data-llen='6787:6810'>　吕氏曰古人見得天甚分明湯之顧諟天之明命此</span><br/>
<span class='tline' id='l308' data-llen='6810:6833'>　湯見天分明處武王言天有顯道此武王見天分明</span><br/>
<span class='tline' id='l309' data-llen='6833:6857'>　處也若夫不知天者則見天于恍惚𣺌綿中不可致</span><br/>
<span class='tline' id='l310' data-llen='6857:6880'>　詰何者惟盡其心則知其性知其性則知天厥類惟</span><br/>
<span class='tline' id='l311' data-llen='6880:6903'>　彰便是顯道大抵善惡各有其類為善降之百祥葢</span><br/>
<span class='tline' id='l312' data-llen='6903:6926'>　祥者善之類不善降之百殃殃者不善之類是聲氣</span><br/>
<span class='tline' id='l313' data-llen='6926:6953'><a onclick="displayPageImage('KR1b0018', 'WYG', '025-18a' );" name="025-18a" class="pb">[025-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6953:6976'>　之相感召也元不干天事天未嘗有意於賞善罰不</span><br/>
<span class='tline' id='l315' data-llen='6976:6999'>　善善自致祥惡自致殃未嘗有心於作福威因他有</span><br/>
<span class='tline' id='l316' data-llen='6999:7022'>　善而福之因他有惡而威之所謂述之者天作之者</span><br/>
<span class='tline' id='l317' data-llen='7022:7027'>　人也</span><br/>
<span class='tline' id='l318' data-llen='7027:7050'>今商王受狎侮五常荒怠弗敬自絶于天結怨于民斮</span><br/>
<span class='tline' id='l319' data-llen='7050:7073'>朝涉之脛剖賢人之心作威殺戮毒痡四海崇信姦回</span><br/>
<span class='tline' id='l320' data-llen='7073:7087'>放黜師保屏棄典刑囚奴正士</span><br/>
<span class='tline' id='l321' data-llen='7087:7110'>　無垢曰狎謂近而䙝之侮謂玩而慢之狎侮五常是</span><br/>
<span class='tline' id='l322' data-llen='7110:7137'><a onclick="displayPageImage('KR1b0018', 'WYG', '025-18b' );" name="025-18b" class="pb">[025-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7137:7160'>　狎侮上天也其為人可知矣荒謂惑亂怠謂懈惰弗</span><br/>
<span class='tline' id='l324' data-llen='7160:7183'>　敬荒怠之本也尊履五常以敬行之其心為如何此</span><br/>
<span class='tline' id='l325' data-llen='7183:7206'>　人也天之所與往來酬酢者也侮狎五常荒怠弗敬</span><br/>
<span class='tline' id='l326' data-llen='7206:7229'>　豈天絶之哉自絶于天而已夫天即五常也五常人</span><br/>
<span class='tline' id='l327' data-llen='7229:7252'>　人具有是天未嘗絶人也紂乃狎侮之自絶于天矣</span><br/>
<span class='tline' id='l328' data-llen='7252:7275'>　夫人所以胥愛胥敬固結而不可解者以有五常為</span><br/>
<span class='tline' id='l329' data-llen='7275:7298'>　之造化也狎侮五常則上下尊卑邈不相接而胥戕</span><br/>
<span class='tline' id='l330' data-llen='7298:7321'>　胥虐相憎怨而不已也然則結怨於民以其中無五</span><br/>
<span class='tline' id='l331' data-llen='7321:7348'><a onclick="displayPageImage('KR1b0018', 'WYG', '025-19a' );" name="025-19a" class="pb">[025-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7348:7371'>　常為之運用耳朝涉者有何罪比干之諫為身謀耶</span><br/>
<span class='tline' id='l333' data-llen='7371:7394'>　為天下國家計耶斮觀其脛剖觀其心是以殺人殘</span><br/>
<span class='tline' id='l334' data-llen='7394:7417'>　忍為戲玩之具也以徳為威則君子見其徳小人畏</span><br/>
<span class='tline' id='l335' data-llen='7417:7440'>　其威作殺戮為威則無辜者被其毒矣紂狎侮五常</span><br/>
<span class='tline' id='l336' data-llen='7440:7463'>　荒怠弗敬徳安在哉知天下之不服也乃作殺戮以</span><br/>
<span class='tline' id='l337' data-llen='7463:7486'>　威之使天下不敢言而敢怒武王一倡而四海和之</span><br/>
<span class='tline' id='l338' data-llen='7486:7509'>　卒有燔身懸首之禍是紂毒痡四海而四海亦毒痡</span><br/>
<span class='tline' id='l339' data-llen='7509:7532'>　紂矣出乎爾者反乎爾信哉小人得志此姦邪所以</span><br/>
<span class='tline' id='l340' data-llen='7532:7559'><a onclick="displayPageImage('KR1b0018', 'WYG', '025-19b' );" name="025-19b" class="pb">[025-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7559:7582'>　有崇信之榮君子不肯順此師保所以被放黜之辱</span><br/>
<span class='tline' id='l342' data-llen='7582:7605'>　也於紂之時而被崇信可見其無耻於紂之時而被</span><br/>
<span class='tline' id='l343' data-llen='7605:7628'>　放黜可見其所守朝廷之上姦邪充滿而有道有徳</span><br/>
<span class='tline' id='l344' data-llen='7628:7651'>　者乃無一人焉心各有趣趣在髙明則典刑乃吾施</span><br/>
<span class='tline' id='l345' data-llen='7651:7674'>　設豈有一日而忘典刑者正士乃吾親友豈有一日</span><br/>
<span class='tline' id='l346' data-llen='7674:7697'>　而忽正士者趣在邪僻則典刑乃若桎梏此所以屏</span><br/>
<span class='tline' id='l347' data-llen='7697:7720'>　棄之正士乃若仇讎此所以囚奴之葢典刑之士每</span><br/>
<span class='tline' id='l348' data-llen='7720:7743'>　止人之縱恣拂人之私欲是以聖賢之君常尊敬淫</span><br/>
<span class='tline' id='l349' data-llen='7743:7770'><a onclick="displayPageImage('KR1b0018', 'WYG', '025-20a' );" name="025-20a" class="pb">[025-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7770:7793'>　暴之君常疾視也紂心淫暴宜其所趣向至於如此</span><br/>
<span class='tline' id='l351' data-llen='7793:7816'>　周氏曰天非絶紂而紂自絶于天民非怨紂而紂自</span><br/>
<span class='tline' id='l352' data-llen='7816:7823'>　結怨于民</span><br/>
<span class='tline' id='l353' data-llen='7823:7846'>　吕氏曰大抵天下之生未嘗無對生者死之對存者</span><br/>
<span class='tline' id='l354' data-llen='7846:7869'>　亡之對有可以益人之生者稍悖之則入於死地有</span><br/>
<span class='tline' id='l355' data-llen='7869:7892'>　可以固人之存者稍悖之則入於亡地五常者有生</span><br/>
<span class='tline' id='l356' data-llen='7892:7916'>　人之功而又有可以固人國之理紂既自避其所生所</span><br/>
<span class='tline' id='l357' data-llen='7916:7939'>　存自然入于死亡之域而不自知學者之於五常固</span><br/>
<span class='tline' id='l358' data-llen='7939:7966'><a onclick="displayPageImage('KR1b0018', 'WYG', '025-20b' );" name="025-20b" class="pb">[025-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7966:7989'>　非所以避死而求生避亡而求存葢紂之所為如此</span><br/>
<span class='tline' id='l360' data-llen='7989:8012'>　豈能一日生正如魚之失水即入於死五常者所以</span><br/>
<span class='tline' id='l361' data-llen='8012:8035'>　綱維人之心而敬所由存也使綱維一有懈弛如何</span><br/>
<span class='tline' id='l362' data-llen='8035:8058'>　知敬皇天無親克敬惟親天之理也紂既不知敬自</span><br/>
<span class='tline' id='l363' data-llen='8058:8081'>　然絶天是與天大叚相逺也朝涉之脛則斮而不恤</span><br/>
<span class='tline' id='l364' data-llen='8081:8104'>　賢人之心則剖而不顧作威殺戮言其惡念之熾毒</span><br/>
<span class='tline' id='l365' data-llen='8104:8127'>　痡四海言其惡念之廣此是紂為惡成熟處紂終日</span><br/>
<span class='tline' id='l366' data-llen='8127:8150'>　去小人路上行凡是小人機械紂日日見之姦回之</span><br/>
<span class='tline' id='l367' data-llen='8150:8177'><a onclick="displayPageImage('KR1b0018', 'WYG', '025-21a' );" name="025-21a" class="pb">[025-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8177:8200'>　人自然崇信之紂既為惡見耆舊老成人可以為師</span><br/>
<span class='tline' id='l369' data-llen='8200:8223'>　者反視以為禁制紂者必放黜之而後已故視先王</span><br/>
<span class='tline' id='l370' data-llen='8223:8246'>　典刑亦如拘繫之物必屏棄而後已囚奴正士專為</span><br/>
<span class='tline' id='l371' data-llen='8246:8269'>　箕子言謂箕子雖有拳拳不忍離王室之心兼是太</span><br/>
<span class='tline' id='l372' data-llen='8269:8289'>　師之尊而至於為奴𨽻紂之無忌憚可見</span><br/>
<span class='tline' id='l373' data-llen='8289:8312'>郊社不修宗廟不享作竒技淫巧以悦婦人上帝弗順</span><br/>
<span class='tline' id='l374' data-llen='8312:8330'>祝降時喪爾其孜孜奉予一人恭行天罰</span><br/>
<span class='tline' id='l375' data-llen='8330:8353'>　無垢曰心各有所重重於此則輕於彼重於道義則</span><br/>
<span class='tline' id='l376' data-llen='8353:8380'><a onclick="displayPageImage('KR1b0018', 'WYG', '025-21b' );" name="025-21b" class="pb">[025-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8380:8403'>　必輕於邪僻是以敬天地尊鬼神而于婦人女子常</span><br/>
<span class='tline' id='l378' data-llen='8403:8426'>　恐其汙已焉何暇與之周旋乎重于邪僻則必輕于</span><br/>
<span class='tline' id='l379' data-llen='8426:8449'>　道義此紂所以區區作竒技淫巧以悦一婦人而郊</span><br/>
<span class='tline' id='l380' data-llen='8449:8472'>　社至於不修宗廟至於不享也　又曰上帝之於人</span><br/>
<span class='tline' id='l381' data-llen='8472:8495'>　主也猶父之於子也子有所欲其有不順者乎其或</span><br/>
<span class='tline' id='l382' data-llen='8495:8518'>　所為叛道所行不義上帝亦未遽至於斷絶其命下</span><br/>
<span class='tline' id='l383' data-llen='8518:8541'>　喪亡之誅於紂豈得已哉以其窮凶極惡須假之五</span><br/>
<span class='tline' id='l384' data-llen='8541:8564'>　年而不改也故决然相武王以誅絶之　又曰至是</span><br/>
<span class='tline' id='l385' data-llen='8564:8591'><a onclick="displayPageImage('KR1b0018', 'WYG', '025-22a' );" name="025-22a" class="pb">[025-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8591:8614'>　知武王之意以順天則在腹心之士孜孜奉我一人</span><br/>
<span class='tline' id='l387' data-llen='8614:8637'>　以行天罰耳葢武王率西土之衆而西土之衆率四</span><br/>
<span class='tline' id='l388' data-llen='8637:8660'>　海之衆孜孜以奉武王則四海皆孜孜隨西土以奉</span><br/>
<span class='tline' id='l389' data-llen='8660:8683'>　武王行天罰矣是則化四海止在吾左右前後耳左</span><br/>
<span class='tline' id='l390' data-llen='8683:8700'>　右前後不從而欲率四海豈理也哉</span><br/>
<span class='tline' id='l391' data-llen='8700:8723'>　張氏曰紂之為惡至於此極此上帝所以弗順降是</span><br/>
<span class='tline' id='l392' data-llen='8723:8746'>　喪亡于是假手于我有命則我之誅紂葢亦奉將天</span><br/>
<span class='tline' id='l393' data-llen='8746:8752'>　罰者也</span><br/>
<span class='tline' id='l394' data-llen='8752:8779'><a onclick="displayPageImage('KR1b0018', 'WYG', '025-22b' );" name="025-22b" class="pb">[025-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8779:8802'>　吕氏曰大抵人立乎天地之間郊所以祀天社所以</span><br/>
<span class='tline' id='l396' data-llen='8802:8825'>　祀地宗廟所以報本反始是謂能盡人道紂於人道</span><br/>
<span class='tline' id='l397' data-llen='8825:8848'>　既亡則上不知有天下不知有地中不知有宗廟方</span><br/>
<span class='tline' id='l398' data-llen='8848:8871'>　且蕩然夷居故奢侈之心日漸月加技則日欲其竒</span><br/>
<span class='tline' id='l399' data-llen='8871:8894'>　巧則日欲其淫至於以悦婦人自惡念至此而自不</span><br/>
<span class='tline' id='l400' data-llen='8894:8917'>　知己所謂瞽者善聴聾者善視類絶一源用力百倍</span><br/>
<span class='tline' id='l401' data-llen='8917:8940'>　何故瞽者既不能視則專於聴聾者既不能聴則專</span><br/>
<span class='tline' id='l402' data-llen='8940:8963'>　于視紂之心既不在于郊社宗廟之事自然於竒技</span><br/>
<span class='tline' id='l403' data-llen='8963:8990'><a onclick="displayPageImage('KR1b0018', 'WYG', '025-23a' );" name="025-23a" class="pb">[025-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8990:9013'>　淫巧這一邉下工夫　又曰當時西土之衆八百國</span><br/>
<span class='tline' id='l405' data-llen='9013:9036'>　之諸侯其初從武王亦是無私意皆所以應天順人</span><br/>
<span class='tline' id='l406' data-llen='9036:9059'>　討紂不容已也使有一毫怠心則便失天心失天心</span><br/>
<span class='tline' id='l407' data-llen='9059:9082'>　便不是天討大率人之心於臨事之時最易怠惰當</span><br/>
<span class='tline' id='l408' data-llen='9082:9105'>　武王交兵之時所謂十亂之人固不敢有私焉然武</span><br/>
<span class='tline' id='l409' data-llen='9105:9128'>　王恐衆士工夫未到者前見大敵有畏怯便是私意</span><br/>
<span class='tline' id='l410' data-llen='9128:9151'>　前見貨寳皆欲貪爭便是私意前見勝㨗横欲殺人</span><br/>
<span class='tline' id='l411' data-llen='9151:9174'>　便是私意大抵人最不要臨時失了本心須常使元</span><br/>
<span class='tline' id='l412' data-llen='9174:9201'><a onclick="displayPageImage('KR1b0018', 'WYG', '025-23b' );" name="025-23b" class="pb">[025-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9201:9224'>　初心接續不畏怯不殺戮只曰我能伐紂便失了本</span><br/>
<span class='tline' id='l414' data-llen='9224:9247'>　心何故益天伐紂不是周伐紂如曰周伐紂而不曰</span><br/>
<span class='tline' id='l415' data-llen='9247:9269'>　天伐紂周如何以伐紂又要去孜孜歟恭字須㸔</span><br/>
</p>
<p><br/>
</p>
  </div>
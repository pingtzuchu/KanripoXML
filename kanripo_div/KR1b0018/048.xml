<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0018', 'WYG', '048-1a' );" name="048-1a" class="pb">[048-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書精義卷四十八　　　　宋　黄倫　撰</span><br/>
<span class='tline' id='l10' data-llen='212:235'>我聞曰世祿之家鮮克由禮以蕩陵德實悖天道敝化</span><br/>
<span class='tline' id='l11' data-llen='235:243'>奢麗萬世同流</span><br/>
<span class='tline' id='l12' data-llen='243:266'>　無垢曰天道非他禮與德而已欲識天道當自禮與</span><br/>
<span class='tline' id='l13' data-llen='266:289'>　德觀之惟由禮則履而為善行惟有德則得而為聖</span><br/>
<span class='tline' id='l14' data-llen='289:312'>　賢此正天道也而世有祿位之家不知此理故由禮</span><br/>
<span class='tline' id='l15' data-llen='312:335'>　者少而蕩德者多其悖亂天道也甚矣順天者存逆</span><br/>
<span class='tline' id='l16' data-llen='335:361'><a onclick="displayPageImage('KR1b0018', 'WYG', '048-1b' );" name="048-1b" class="pb">[048-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='361:385'>　天者亡既悖天道其亡也必矣然而所以無禮者以禄</span><br/>
<span class='tline' id='l18' data-llen='385:408'>　也惟有祿則見利而不見禮所以無德者以放蕩也</span><br/>
<span class='tline' id='l19' data-llen='408:422'>　惟放蕩則見欲而不見德也</span><br/>
<span class='tline' id='l20' data-llen='422:445'>　林氏曰襲富貴之勢者不與驕期而驕自生處安樂</span><br/>
<span class='tline' id='l21' data-llen='445:468'>　之極者不與侈期而侈自至此理之必然而效之必</span><br/>
<span class='tline' id='l22' data-llen='468:491'>　至也夫世祿之家目所覩者聲色之娱耳所聞者絲</span><br/>
<span class='tline' id='l23' data-llen='491:514'>　竹之美親詩書之時少親子女之時多苦言不入於</span><br/>
<span class='tline' id='l24' data-llen='514:537'>　耳至道不形於心欲至於敗度縱至於敗禮又且以</span><br/>
<span class='tline' id='l25' data-llen='537:563'><a onclick="displayPageImage('KR1b0018', 'WYG', '048-2a' );" name="048-2a" class="pb">[048-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='563:586'>　蕩陵德使天之所賦以善者孑然無遺矣孟子曰存</span><br/>
<span class='tline' id='l27' data-llen='586:609'>　其心養其性所以事天也今敝壞先王之化而為奢</span><br/>
<span class='tline' id='l28' data-llen='609:632'>　麗者非所以事天也非惟實悖天道而禍流於萬世</span><br/>
<span class='tline' id='l29' data-llen='632:636'>　矣</span><br/>
<span class='tline' id='l30' data-llen='636:659'>兹殷庶士席寵惟舊怙侈滅義服美于人驕淫矜侉將</span><br/>
<span class='tline' id='l31' data-llen='659:672'>由惡終雖收放心閑之惟艱</span><br/>
<span class='tline' id='l32' data-llen='672:695'>　無垢曰世禄之家以禄亡禮以蕩陵德而此殷之庶</span><br/>
<span class='tline' id='l33' data-llen='695:718'>　士皆世禄之家居寵利久矣以禄亡禮以蕩陵德惟</span><br/>
<span class='tline' id='l34' data-llen='718:744'><a onclick="displayPageImage('KR1b0018', 'WYG', '048-2b' );" name="048-2b" class="pb">[048-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='744:767'>　禄故怙侈惟蕩故滅義可以見怙侈而滅義之實矣</span><br/>
<span class='tline' id='l36' data-llen='767:790'>　先王之制衣服也公卿士大夫各有等殺今殷士怙</span><br/>
<span class='tline' id='l37' data-llen='790:813'>　侈而服美于人滅義而不復問衣裳之常制此心不</span><br/>
<span class='tline' id='l38' data-llen='813:822'>　已何所不可乎</span><br/>
<span class='tline' id='l39' data-llen='822:845'>　林氏曰今殷之多士居寵為己久奢侈以為常怙侈</span><br/>
<span class='tline' id='l40' data-llen='845:868'>　滅義驕淫矜侉今將革商之俗循周之制安可驟以</span><br/>
<span class='tline' id='l41' data-llen='868:891'>　刑罰驅之使從哉惟當閑之猶閑馬之閑不流于放</span><br/>
<span class='tline' id='l42' data-llen='891:901'>　心俾自循于善也</span><br/>
<span class='tline' id='l43' data-llen='901:927'><a onclick="displayPageImage('KR1b0018', 'WYG', '048-3a' );" name="048-3a" class="pb">[048-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='927:950'>資富能訓惟以永年惟德惟義時乃大訓不由古訓于</span><br/>
<span class='tline' id='l45' data-llen='950:955'>何其訓</span><br/>
<span class='tline' id='l46' data-llen='955:978'>　無垢曰所謂能訓者何訓也康王恐畢公未知其意</span><br/>
<span class='tline' id='l47' data-llen='978:1001'>　故明言之曰惟德惟義時乃大訓所謂德者即仁義</span><br/>
<span class='tline' id='l48' data-llen='1001:1024'>　禮智信之謂義者即事得其宜之謂在心則有所得</span><br/>
<span class='tline' id='l49' data-llen='1024:1047'>　於事則得其宜天下之訓有過於此乎然上焉者雖</span><br/>
<span class='tline' id='l50' data-llen='1047:1070'>　善無徵無徵不信則民不從是德義之訓儻不以古</span><br/>
<span class='tline' id='l51' data-llen='1070:1093'>　為訓於何其訓乎自堯舜三代以來其所以訓民者</span><br/>
<span class='tline' id='l52' data-llen='1093:1119'><a onclick="displayPageImage('KR1b0018', 'WYG', '048-3b' );" name="048-3b" class="pb">[048-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1119:1142'>　雖事有不同無非以德義為主而已非畢公其誰識</span><br/>
<span class='tline' id='l54' data-llen='1142:1150'>　德義之本乎</span><br/>
<span class='tline' id='l55' data-llen='1150:1173'>　張氏曰孔子以富而無驕未若富而好禮則資富能</span><br/>
<span class='tline' id='l56' data-llen='1173:1196'>　訓以其好禮故也既訓於禮然後能順性命之常而</span><br/>
<span class='tline' id='l57' data-llen='1196:1219'>　不為物所殘賊此所以不中道夭而永年也雖然所</span><br/>
<span class='tline' id='l58' data-llen='1219:1242'>　以訓之之道必在德義得而行之之謂德事得其宜</span><br/>
<span class='tline' id='l59' data-llen='1242:1265'>　之謂義惟德惟義以訓之然後可以為大訓也德義</span><br/>
<span class='tline' id='l60' data-llen='1265:1287'>　之訓當稽之古苟不由古訓則不足以為大訓矣</span><br/>
<span class='tline' id='l61' data-llen='1287:1313'><a onclick="displayPageImage('KR1b0018', 'WYG', '048-4a' );" name="048-4a" class="pb">[048-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1313:1336'>王曰嗚呼父師邦之安危惟兹殷士不剛不柔厥德允</span><br/>
<span class='tline' id='l63' data-llen='1336:1339'>修</span><br/>
<span class='tline' id='l64' data-llen='1339:1362'>　無垢曰蓋天下莫難化於殷民吾意誠於此則殷民</span><br/>
<span class='tline' id='l65' data-llen='1362:1385'>　化於彼是殷民之化與不化可以卜吾德之進否也</span><br/>
<span class='tline' id='l66' data-llen='1385:1408'>　使殷民有背叛之心則吾德不修可知矣吾德不修</span><br/>
<span class='tline' id='l67' data-llen='1408:1431'>　豈特殷民背叛天下皆將背叛矣邦之危也奚疑使</span><br/>
<span class='tline' id='l68' data-llen='1431:1454'>　殷民服化則吾之德修可知矣吾徳既修豈特殷民</span><br/>
<span class='tline' id='l69' data-llen='1454:1477'>　服化天下皆為士君子矣邦之安也亦奚疑論至於</span><br/>
<span class='tline' id='l70' data-llen='1477:1503'><a onclick="displayPageImage('KR1b0018', 'WYG', '048-4b' );" name="048-4b" class="pb">[048-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1503:1526'>　此康王其知治體之深者乎　又曰不剛表厥宅里</span><br/>
<span class='tline' id='l72' data-llen='1526:1549'>　是也不柔殊厥井疆是也將以為剛而善者怙焉是</span><br/>
<span class='tline' id='l73' data-llen='1549:1572'>　不可以為剛也將以為柔而惡者沮焉是不可以為</span><br/>
<span class='tline' id='l74' data-llen='1572:1595'>　柔也夫其為善也則吾之不剛見焉方傾意慰薦使</span><br/>
<span class='tline' id='l75' data-llen='1595:1618'>　之樂於為善其為惡也則吾之不柔見焉方摧挫沮</span><br/>
<span class='tline' id='l76' data-llen='1618:1641'>　抑使之憚於為惡善惡之來也不同則吾之待之也</span><br/>
<span class='tline' id='l77' data-llen='1641:1663'>　無不允當非吾之德修其能如此無毫釐之差乎</span><br/>
<span class='tline' id='l78' data-llen='1663:1686'>　林氏曰繼治世者易為力救亂俗者難為功衰亂之</span><br/>
<span class='tline' id='l79' data-llen='1686:1712'><a onclick="displayPageImage('KR1b0018', 'WYG', '048-5a' );" name="048-5a" class="pb">[048-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1712:1735'>　俗有如調瑟大絲易以急小絲易以絶寛以治之則</span><br/>
<span class='tline' id='l81' data-llen='1735:1758'>　小大得宜亟以理之則先後失序惟治之以德則柔</span><br/>
<span class='tline' id='l82' data-llen='1758:1781'>　不至於縱剛不至於廹優之游之使自得之饜之飫</span><br/>
<span class='tline' id='l83' data-llen='1781:1804'>　之使自趨之昔成湯之懋昭大德也布政則優優以</span><br/>
<span class='tline' id='l84' data-llen='1804:1827'>　言其柔其烈如猛火以言其剛終至於德日新萬邦</span><br/>
<span class='tline' id='l85' data-llen='1827:1836'>　惟懷可謂同意</span><br/>
<span class='tline' id='l86' data-llen='1836:1859'>惟周公克愼厥始惟君陳克和厥中惟公克成厥終三</span><br/>
<span class='tline' id='l87' data-llen='1859:1882'>后協心同厎于道道洽政治澤潤生民四夷左衽罔不</span><br/>
<span class='tline' id='l88' data-llen='1882:1908'><a onclick="displayPageImage('KR1b0018', 'WYG', '048-5b' );" name="048-5b" class="pb">[048-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1908:1919'>咸賴予小子永膺多福</span><br/>
<span class='tline' id='l90' data-llen='1919:1942'>　無垢曰以不剛不柔待頑民自周公來行之久矣特</span><br/>
<span class='tline' id='l91' data-llen='1942:1965'>　所施設異耳周公以不剛不柔慎其始故有宅爾宅</span><br/>
<span class='tline' id='l92' data-llen='1965:1988'>　畋爾田之說有致天之罰于爾躬之說君陳以不剛</span><br/>
<span class='tline' id='l93' data-llen='1988:2011'>　不柔和其中故有寛而有制從容以和之說有簡厥</span><br/>
<span class='tline' id='l94' data-llen='2011:2034'>　修亦簡其或不修之說畢公以不剛不柔成其終故</span><br/>
<span class='tline' id='l95' data-llen='2034:2057'>　有表厥宅里殊厥井疆之說是此三人者雖設施不</span><br/>
<span class='tline' id='l96' data-llen='2057:2080'>　同要之歸於不剛不柔而已不剛不柔不在商民在</span><br/>
<span class='tline' id='l97' data-llen='2080:2106'><a onclick="displayPageImage('KR1b0018', 'WYG', '048-6a' );" name="048-6a" class="pb">[048-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2106:2128'>　我而已施之不得其當邦之安危繫焉其可輕乎</span><br/>
<span class='tline' id='l99' data-llen='2128:2151'>　戴氏曰先王之治後王不可以不成先正之功後正</span><br/>
<span class='tline' id='l100' data-llen='2151:2174'>　不可以不續然而續成治功蓋有其道君臣上下同</span><br/>
<span class='tline' id='l101' data-llen='2174:2197'>　此一心耳商民歸周爲難化也久矣在成王時周公</span><br/>
<span class='tline' id='l102' data-llen='2197:2220'>　慎保釐之始君陳和分正之中至康王而又命畢公</span><br/>
<span class='tline' id='l103' data-llen='2220:2243'>　以往焉所以續先正之功而成先王之治也雖先後</span><br/>
<span class='tline' id='l104' data-llen='2243:2266'>　不同而心乎商民之心未始不同此所謂成康之盛</span><br/>
<span class='tline' id='l105' data-llen='2266:2271'>　也歟</span><br/>
<span class='tline' id='l106' data-llen='2271:2297'><a onclick="displayPageImage('KR1b0018', 'WYG', '048-6b' );" name="048-6b" class="pb">[048-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2297:2320'>　林氏曰播教化之功者非一朝而可成懷衰靡之俗</span><br/>
<span class='tline' id='l108' data-llen='2320:2343'>　者必相資而後治夫頑民之性也習亂為己久背化</span><br/>
<span class='tline' id='l109' data-llen='2343:2366'>　為己深將以革之非厯世而未見其成也是以前必</span><br/>
<span class='tline' id='l110' data-llen='2366:2389'>　有望於後賢必有賴乎聖則馴致斯民之化者非相</span><br/>
<span class='tline' id='l111' data-llen='2389:2412'>　資曷可哉故慎厥始者欲毖之使無擾和厥中者欲</span><br/>
<span class='tline' id='l112' data-llen='2412:2435'>　誘之使為善成厥終者欲一之使無變使漸而圖之</span><br/>
<span class='tline' id='l113' data-llen='2435:2458'>　日改月化安而入於良善之域也終至教化修明習</span><br/>
<span class='tline' id='l114' data-llen='2458:2481'>　俗陶成無復睥睨周室如三監之時至於道洽政治</span><br/>
<span class='tline' id='l115' data-llen='2481:2507'><a onclick="displayPageImage('KR1b0018', 'WYG', '048-7a' );" name="048-7a" class="pb">[048-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2507:2530'>　澤潤生民雖外而四夷罔不咸賴予一人無事亦受</span><br/>
<span class='tline' id='l117' data-llen='2530:2536'>　其福矣</span><br/>
<span class='tline' id='l118' data-llen='2536:2559'>公其惟時成周建無窮之基亦有無窮之聞子孫訓其</span><br/>
<span class='tline' id='l119' data-llen='2559:2565'>成式惟乂</span><br/>
<span class='tline' id='l120' data-llen='2565:2588'>　張氏曰名生於實有其實者不與名期而名隨之故</span><br/>
<span class='tline' id='l121' data-llen='2588:2611'>　康王告畢公使之建無窮之基然後有無窮之聞也</span><br/>
<span class='tline' id='l122' data-llen='2611:2634'>　夫聖賢君子其所以為天下國家計者非特在於一</span><br/>
<span class='tline' id='l123' data-llen='2634:2657'>　身之與當年而已故其所建之功與夫所傳之譽必</span><br/>
<span class='tline' id='l124' data-llen='2657:2683'><a onclick="displayPageImage('KR1b0018', 'WYG', '048-7b' );" name="048-7b" class="pb">[048-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2683:2705'>　將以垂之永久此所以謂無窮之基無窮之聞也</span><br/>
<span class='tline' id='l126' data-llen='2705:2728'>嗚呼罔曰弗克惟既厥心罔曰民寡惟慎厥事欽若先</span><br/>
<span class='tline' id='l127' data-llen='2728:2738'>王成烈以休于前政</span><br/>
<span class='tline' id='l128' data-llen='2738:2761'>　無垢曰畢公之任可謂重矣然勿以為難而曰弗能</span><br/>
<span class='tline' id='l129' data-llen='2761:2784'>　也惟在盡其心則無難矣勿以為易而曰民寡也惟</span><br/>
<span class='tline' id='l130' data-llen='2784:2807'>　在慎其事則不敢以易自處矣　又曰先王成烈謂</span><br/>
<span class='tline' id='l131' data-llen='2807:2830'>　文武成功也前政謂周公君陳也言當今天下四海</span><br/>
<span class='tline' id='l132' data-llen='2830:2853'>　皆先王成功與夫前政輔賛之力畢公欽敬順守先</span><br/>
<span class='tline' id='l133' data-llen='2853:2879'><a onclick="displayPageImage('KR1b0018', 'WYG', '048-8a' );" name="048-8a" class="pb">[048-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2879:2902'>　王之成功則周公君陳之政亦充美而不壞矣一舉</span><br/>
<span class='tline' id='l135' data-llen='2902:2913'>　而兩得之可不念哉</span><br/>
<span class='tline' id='l136' data-llen='2913:2936'>　史氏曰天下之事不可以微而忽之不盡其心則雖</span><br/>
<span class='tline' id='l137' data-llen='2936:2959'>　微不克天下之民不可以寡而輕之不謹其事則雖</span><br/>
<span class='tline' id='l138' data-llen='2959:2982'>　寡不治惟能盡厥心慎厥事則能欽若先王之烈而</span><br/>
<span class='tline' id='l139' data-llen='2982:2993'>　美君陳周公之政矣</span><br/>
<span class='tline' id='l140' data-llen='2993:3016'>　林氏曰自暴者不足以有爲自棄者不足以有行不</span><br/>
<span class='tline' id='l141' data-llen='3016:3039'>　既厥心則雖小不克不謹厥事則雖寡不治惟能欽</span><br/>
<span class='tline' id='l142' data-llen='3039:3065'><a onclick="displayPageImage('KR1b0018', 'WYG', '048-8b' );" name="048-8b" class="pb">[048-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3065:3088'>　若先王之成烈内盡其心外勉其事是亦周公君陳</span><br/>
<span class='tline' id='l144' data-llen='3088:3094'>　之政矣</span><br/>
<span class='tline' id='l145' data-llen='3094:3109'>穆王命君牙為周大司徒作君牙</span><br/>
<span class='tline' id='l146' data-llen='3109:3132'>　無垢曰君牙賢否於經史無所見觀穆王稱其祖父</span><br/>
<span class='tline' id='l147' data-llen='3132:3155'>　忠正勤勞紀在太常至使之在六卿髙選想亦賢者</span><br/>
<span class='tline' id='l148' data-llen='3155:3178'>　矣使穆王誠能取文武成康為法於上君牙取其祖</span><br/>
<span class='tline' id='l149' data-llen='3178:3201'>　父為法於下則周之中興亦不難矣然而穆王無聞</span><br/>
<span class='tline' id='l150' data-llen='3201:3224'>　焉豈穆王之無志耶抑豈君牙之忝祖父耶以此知</span><br/>
<span class='tline' id='l151' data-llen='3224:3250'><a onclick="displayPageImage('KR1b0018', 'WYG', '048-9a' );" name="048-9a" class="pb">[048-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3250:3273'>　太平之世君臣並受其福衰亂之世君臣俱受其辱</span><br/>
<span class='tline' id='l153' data-llen='3273:3296'>　可不戒哉　又曰穆王康王孫昭王子在周亦不為</span><br/>
<span class='tline' id='l154' data-llen='3296:3319'>　有道之君然而猶能知命君牙之為大司徒此夫子</span><br/>
<span class='tline' id='l155' data-llen='3319:3327'>　所以取之也</span><br/>
<span class='tline' id='l156' data-llen='3327:3350'>　陳氏曰康王時芮伯為司徒而君牙之册多言祖父</span><br/>
<span class='tline' id='l157' data-llen='3350:3373'>　忠貞又戒之以纉舊服無忝祖考則是祖父為司徒</span><br/>
<span class='tline' id='l158' data-llen='3373:3394'>　而君牙繼之也君牙豈芮伯後人耶不可考矣</span><br/>
<span class='tline' id='l159' data-llen='3394:3398'>君牙</span><br/>
<span class='tline' id='l160' data-llen='3398:3424'><a onclick="displayPageImage('KR1b0018', 'WYG', '048-9b' );" name="048-9b" class="pb">[048-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3424:3447'>王若曰嗚呼君牙惟乃祖乃父世篤忠貞服勞王家厥</span><br/>
<span class='tline' id='l162' data-llen='3447:3456'>有成績紀于太常</span><br/>
<span class='tline' id='l163' data-llen='3456:3479'>　孫氏曰日月者為常旌旗畫以日月故謂之太常言</span><br/>
<span class='tline' id='l164' data-llen='3479:3502'>　臣之有功者必紀于此所以顯于天而又為王之所</span><br/>
<span class='tline' id='l165' data-llen='3502:3525'>　常瞻視示其不忘也周禮司勲云凡有功者銘之于</span><br/>
<span class='tline' id='l166' data-llen='3525:3548'>　王之太常祭于大烝彼言功而此言績者蓋有所樹</span><br/>
<span class='tline' id='l167' data-llen='3548:3571'>　立之謂功有所纂緝之謂績此言乃祖乃父服勞王</span><br/>
<span class='tline' id='l168' data-llen='3571:3590'>　家繼以父子言之有纂緝之義故謂之績</span><br/>
<span class='tline' id='l169' data-llen='3590:3617'><a onclick="displayPageImage('KR1b0018', 'WYG', '048-10a' );" name="048-10a" class="pb">[048-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3617:3640'>　胡氏曰太常王之旗也周以日月為常日往月來未</span><br/>
<span class='tline' id='l171' data-llen='3640:3663'>　嘗少止而謂之常惟其無常乃所以為常也常者道</span><br/>
<span class='tline' id='l172' data-llen='3663:3686'>　也物者事也王所事者道士所事者事故王所建曰</span><br/>
<span class='tline' id='l173' data-llen='3686:3696'>　常士所建曰物也</span><br/>
<span class='tline' id='l174' data-llen='3696:3719'>　張氏曰中其心之謂忠靜而正之謂貞人臣之節無</span><br/>
<span class='tline' id='l175' data-llen='3719:3742'>　過於忠貞君牙之祖父於忠貞之道世世而力行之</span><br/>
<span class='tline' id='l176' data-llen='3742:3765'>　故曰世篤忠貞者言其德也服勞王家者言其事也</span><br/>
<span class='tline' id='l177' data-llen='3765:3785'>　内篤其德外勤其事故其成績紀之於太常</span><br/>
<span class='tline' id='l178' data-llen='3785:3812'><a onclick="displayPageImage('KR1b0018', 'WYG', '048-10b' );" name="048-10b" class="pb">[048-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3812:3835'>　吕氏曰一代維持必有世臣故與王室同休戚安危</span><br/>
<span class='tline' id='l180' data-llen='3835:3858'>　相與維持長久這也是理之常譬如名山高岳自然</span><br/>
<span class='tline' id='l181' data-llen='3858:3881'>　有百圍之木長江滄海自然有千里之魚周家有八</span><br/>
<span class='tline' id='l182' data-llen='3881:3898'>　百年之基業自然有世篤忠貞之臣</span><br/>
<span class='tline' id='l183' data-llen='3898:3921'>惟予小子嗣守文武成康遺緒亦惟先王之臣克左右</span><br/>
<span class='tline' id='l184' data-llen='3921:3944'>亂四方心之憂危若蹈虎尾渉于春冰今命爾予翼作</span><br/>
<span class='tline' id='l185' data-llen='3944:3967'>股肱心膂纉乃舊服無忝祖考𢎞敷五典式和民則</span><br/>
<span class='tline' id='l186' data-llen='3967:3990'>　無垢曰余觀穆王稱君牙為先王之臣則君牙在昭</span><br/>
<span class='tline' id='l187' data-llen='3990:4017'><a onclick="displayPageImage('KR1b0018', 'WYG', '048-11a' );" name="048-11a" class="pb">[048-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4017:4040'>　王時亦已至大官矣使昭王南征而不復則其忝祖</span><br/>
<span class='tline' id='l189' data-llen='4040:4063'>　父也已有其形矣穆王欲繼守文武成康遺緒而洗</span><br/>
<span class='tline' id='l190' data-llen='4063:4086'>　先王遺恥乃不思如髙宗之求傅說宣王之得山甫</span><br/>
<span class='tline' id='l191' data-llen='4086:4109'>　區區守先王齪齪無效之臣以為左右俾賛治四方</span><br/>
<span class='tline' id='l192' data-llen='4109:4132'>　其無能爲也不足怪矣　又曰若蹈虎尾懼其反噬</span><br/>
<span class='tline' id='l193' data-llen='4132:4155'>　也又涉春冰懼其陷溺也蹈虎尾已憂危矣况蹈虎</span><br/>
<span class='tline' id='l194' data-llen='4155:4178'>　尾而涉春冰乎幷此二懼其何以堪之夫祖宗遺緒</span><br/>
<span class='tline' id='l195' data-llen='4178:4201'>　即天下之民也民猶水也水可以載舟亦可以覆舟</span><br/>
<span class='tline' id='l196' data-llen='4201:4228'><a onclick="displayPageImage('KR1b0018', 'WYG', '048-11b' );" name="048-11b" class="pb">[048-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4228:4251'>　民猶馬也馬可以安輿亦可以駭輿反噬陷溺之義</span><br/>
<span class='tline' id='l198' data-llen='4251:4258'>　其在兹乎</span><br/>
<span class='tline' id='l199' data-llen='4258:4281'>　林氏曰天下可以一人有而不可以一人治有天下</span><br/>
<span class='tline' id='l200' data-llen='4281:4304'>　者一人也治天下者非一人也天下者天下之天下</span><br/>
<span class='tline' id='l201' data-llen='4304:4327'>　非一人之天下也吾一人奄而君之小大不為之維</span><br/>
<span class='tline' id='l202' data-llen='4327:4350'>　持臣鄰不為之輔翼則欲其有濟難矣哉又况繼祖</span><br/>
<span class='tline' id='l203' data-llen='4350:4373'>　宗之丕烈荷神考之宏休總宗廟社稷之重履版圖</span><br/>
<span class='tline' id='l204' data-llen='4373:4396'>　生齒之繁其責可謂重矣其任可謂大矣使不賴左</span><br/>
<span class='tline' id='l205' data-llen='4396:4423'><a onclick="displayPageImage('KR1b0018', 'WYG', '048-12a' );" name="048-12a" class="pb">[048-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4423:4446'>　右之臣敷心腹腎腸以共治四方則又安能大布五</span><br/>
<span class='tline' id='l207' data-llen='4446:4469'>　常之教式和民之物則哉詩曰天生烝民有物有則</span><br/>
<span class='tline' id='l208' data-llen='4469:4479'>　所謂民則者此也</span><br/>
<span class='tline' id='l209' data-llen='4479:4502'>　張氏曰文武者周之創業之君也成康者周之守文</span><br/>
<span class='tline' id='l210' data-llen='4502:4525'>　之君也穆王承文武成康之後其於創業守文之遺</span><br/>
<span class='tline' id='l211' data-llen='4525:4548'>　緒當嗣之而已嗣之者欲其不絶也守之者欲其不</span><br/>
<span class='tline' id='l212' data-llen='4548:4571'>　失也然而所以嗣守之者非一人之力可以勝其責</span><br/>
<span class='tline' id='l213' data-llen='4571:4594'>　此所以命君牙為大司徒者欲其左右輔弼于己以</span><br/>
<span class='tline' id='l214' data-llen='4594:4621'><a onclick="displayPageImage('KR1b0018', 'WYG', '048-12b' );" name="048-12b" class="pb">[048-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4621:4644'>　治四方也雖然天下大器也有而為之者其易邪故</span><br/>
<span class='tline' id='l216' data-llen='4644:4667'>　曰心之憂危若蹈虎尾涉于春冰見其憂危之至也</span><br/>
<span class='tline' id='l217' data-llen='4667:4690'>　此所以命汝予翼作股肱心膂作股肱者欲其外竭</span><br/>
<span class='tline' id='l218' data-llen='4690:4713'>　其力也作心膂者欲其内竭其謀也纉乃舊服無忝</span><br/>
<span class='tline' id='l219' data-llen='4713:4736'>　祖考者人子之道以繼志述事者也能繼志述事則</span><br/>
<span class='tline' id='l220' data-llen='4736:4756'>　有以揚名於後世而無貽祖考之羞辱也矣</span><br/>
<span class='tline' id='l221' data-llen='4756:4774'>爾身克正罔敢弗正民心罔中惟爾之中</span><br/>
<span class='tline' id='l222' data-llen='4774:4797'>　林氏曰身教者從言教者訟君子養源大人正己未</span><br/>
<span class='tline' id='l223' data-llen='4797:4824'><a onclick="displayPageImage('KR1b0018', 'WYG', '048-13a' );" name="048-13a" class="pb">[048-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4824:4847'>　有正已而物不正也苟不自正其身則雖令不從矣</span><br/>
<span class='tline' id='l225' data-llen='4847:4870'>　蓋表正則影正表之不正則影亦不正惟能以中正</span><br/>
<span class='tline' id='l226' data-llen='4870:4883'>　自處則下無有不從者矣</span><br/>
<span class='tline' id='l227' data-llen='4883:4906'>　張氏曰正者政也中者德也政出於身使人觀而化</span><br/>
<span class='tline' id='l228' data-llen='4906:4929'>　之者也德岀於心使人感而化之者也爾身克正則</span><br/>
<span class='tline' id='l229' data-llen='4929:4952'>　民化之罔敢不正民心不能以自中待上之人率之</span><br/>
<span class='tline' id='l230' data-llen='4952:4975'>　而後中然則為人上者固當正其身中其心然後可</span><br/>
<span class='tline' id='l231' data-llen='4975:4982'>　以言治也</span><br/>
<span class='tline' id='l232' data-llen='4982:5009'><a onclick="displayPageImage('KR1b0018', 'WYG', '048-13b' );" name="048-13b" class="pb">[048-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5009:5032'>夏暑雨小民惟曰怨咨冬祁寒小民亦惟曰怨咨厥惟</span><br/>
<span class='tline' id='l234' data-llen='5032:5046'>艱哉思其艱以圖其易民乃寧</span><br/>
<span class='tline' id='l235' data-llen='5046:5069'>　無垢曰暑雨祁寒非王之過尚且怨怒咨嗟則夫所</span><br/>
<span class='tline' id='l236' data-llen='5069:5092'>　以牧民者亦可謂難得其心矣惟以其難調者為念</span><br/>
<span class='tline' id='l237' data-llen='5092:5115'>　而思所以易調者在何處而民寧矣然則易調處果</span><br/>
<span class='tline' id='l238' data-llen='5115:5138'>　何在乎曰莫若正吾身以發其正中吾心以發其中</span><br/>
<span class='tline' id='l239' data-llen='5138:5161'>　民之中正既見則號之而聽令之而行豈復有怨咨</span><br/>
<span class='tline' id='l240' data-llen='5161:5184'>　邪所謂易者在兹也然則穆王知告君牙以中正則</span><br/>
<span class='tline' id='l241' data-llen='5184:5211'><a onclick="displayPageImage('KR1b0018', 'WYG', '048-14a' );" name="048-14a" class="pb">[048-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5211:5230'>　穆王所以率百官者其可不岀于中正乎</span><br/>
<span class='tline' id='l243' data-llen='5230:5253'>　蕭氏曰寒暑無情不可怨民猶妄怨則臨民可謂艱</span><br/>
<span class='tline' id='l244' data-llen='5253:5276'>　矣然亦在圖其所以易而不以艱為患也夫雨者恵</span><br/>
<span class='tline' id='l245' data-llen='5276:5299'>　澤之象夏暑雨又足以解煩愠而人之所尤喜也然</span><br/>
<span class='tline' id='l246' data-llen='5299:5322'>　而太甚則民猶怨况為政者可以寛縱之太甚乎寒</span><br/>
<span class='tline' id='l247' data-llen='5322:5345'>　者威之象冬而寒固所以成物而消厲也然而太甚</span><br/>
<span class='tline' id='l248' data-llen='5345:5363'>　則民猶怨况爲政者可以威之太甚乎</span><br/>
<span class='tline' id='l249' data-llen='5363:5386'>　陳氏曰天下有道則庶人不議天下無道則民無事</span><br/>
<span class='tline' id='l250' data-llen='5386:5413'><a onclick="displayPageImage('KR1b0018', 'WYG', '048-14b' );" name="048-14b" class="pb">[048-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5413:5436'>　而怨甚於寒暑昭王南征不返而穆王即位乃欲以</span><br/>
<span class='tline' id='l252' data-llen='5436:5459'>　轍迹周天下則民之怨咨非無謂矣無惑乎無事而</span><br/>
<span class='tline' id='l253' data-llen='5459:5482'>　怨也　又曰有虞氏未施信於民而民信之夏后氏</span><br/>
<span class='tline' id='l254' data-llen='5482:5505'>　未施敬於民而民敬之何修而得斯於民也高宗亮</span><br/>
<span class='tline' id='l255' data-llen='5505:5528'>　隂三年不言言而天下服之蓋誠心黙契於不言之</span><br/>
<span class='tline' id='l256' data-llen='5528:5551'>　間而行事潛應於舉措之後則天下未有不服者也</span><br/>
<span class='tline' id='l257' data-llen='5551:5574'>　穆王告君牙以思艱而圖易然則其所艱者果何在</span><br/>
<span class='tline' id='l258' data-llen='5574:5597'>　乎收天下之心而已民心歸則舉措皆足以服民無</span><br/>
<span class='tline' id='l259' data-llen='5597:5624'><a onclick="displayPageImage('KR1b0018', 'WYG', '048-15a' );" name="048-15a" class="pb">[048-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5624:5647'>　患乎民之多怨也嘻豈易哉穆王不能知此則周德</span><br/>
<span class='tline' id='l261' data-llen='5647:5652'>　衰矣</span><br/>
<span class='tline' id='l262' data-llen='5652:5675'>嗚呼丕顯哉文王謨丕承哉武王烈啓佑我後人咸以</span><br/>
<span class='tline' id='l263' data-llen='5675:5680'>正罔缺</span><br/>
<span class='tline' id='l264' data-llen='5680:5703'>　無垢曰文王之謨非邪說也所以丕顯丕顯者其謨</span><br/>
<span class='tline' id='l265' data-llen='5703:5726'>　大明衆理也武王之烈非暴行也所以丕承丕承者</span><br/>
<span class='tline' id='l266' data-llen='5726:5749'>　其烈大為可繼也謨蓋言中正之理烈蓋成中正之</span><br/>
<span class='tline' id='l267' data-llen='5749:5772'>　業其謨其烈所以啓發佑助後人者皆以正而無缺</span><br/>
<span class='tline' id='l268' data-llen='5772:5799'><a onclick="displayPageImage('KR1b0018', 'WYG', '048-15b' );" name="048-15b" class="pb">[048-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5799:5813'>　即中矣不中則偏所以有缺</span><br/>
<span class='tline' id='l270' data-llen='5813:5836'>爾惟敬明乃訓用奉若于先王對揚文武之光命追配</span><br/>
<span class='tline' id='l271' data-llen='5836:5841'>于前人</span><br/>
<span class='tline' id='l272' data-llen='5841:5864'>　張氏曰自其父子而言之則謂之光訓自其君臣而</span><br/>
<span class='tline' id='l273' data-llen='5864:5888'>　言之則謂之光命此顧命所以言文武之光訓而君牙</span><br/>
<span class='tline' id='l274' data-llen='5888:5911'>　所以言文武之光命其實一也君牙能對揚文武之</span><br/>
<span class='tline' id='l275' data-llen='5911:5934'>　光命則于前人可以追配之矣蓋前人于文武光命</span><br/>
<span class='tline' id='l276' data-llen='5934:5957'>　固嘗對揚之也然則君牙將欲追配前人不可不知</span><br/>
<span class='tline' id='l277' data-llen='5957:5984'><a onclick="displayPageImage('KR1b0018', 'WYG', '048-16a' );" name="048-16a" class="pb">[048-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5984:5989'>　于此</span><br/>
<span class='tline' id='l279' data-llen='5989:6012'>王若曰君牙乃惟由先正舊典時式民之治亂在兹率</span><br/>
<span class='tline' id='l280' data-llen='6012:6026'>乃祖考之攸行昭乃辟之有乂</span><br/>
<span class='tline' id='l281' data-llen='6026:6049'>　林曰前人成憲軌則為易遵也典章為易明也其言</span><br/>
<span class='tline' id='l282' data-llen='6049:6072'>　足以明證其事足以定保閱百聖而不慙蔽天地而</span><br/>
<span class='tline' id='l283' data-llen='6072:6095'>　不恥所以垂法于後者亦云備矣後人循之則治所</span><br/>
<span class='tline' id='l284' data-llen='6095:6118'>　由致咈之則亂所由生雖然稱職者人臣之功任人</span><br/>
<span class='tline' id='l285' data-llen='6118:6141'>　者人君之德今也君牙能遵前人之成訓率乃祖之</span><br/>
<span class='tline' id='l286' data-llen='6141:6168'><a onclick="displayPageImage('KR1b0018', 'WYG', '048-16b' );" name="048-16b" class="pb">[048-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6168:6183'>　攸行則足以彰穆王之有乂矣</span><br/>
<span class='tline' id='l288' data-llen='6183:6206'>　張氏曰先正舊典其書可法也祖考攸行其事可循</span><br/>
<span class='tline' id='l289' data-llen='6206:6229'>　也于先正舊典能法之于祖考攸行能循之則君牙</span><br/>
<span class='tline' id='l290' data-llen='6229:6252'>　可謂能勝任矣君牙能勝其任乃穆王之用得其人</span><br/>
<span class='tline' id='l291' data-llen='6252:6267'>　如此則足以昭穆王之有乂矣</span><br/>
<span class='tline' id='l292' data-llen='6267:6290'>　吕氏曰君牙當率循乃父之舊法以道之既說率惟</span><br/>
<span class='tline' id='l293' data-llen='6290:6314'>　又說時式言語諄複不要一毫失前人之意民之治亂</span><br/>
<span class='tline' id='l294' data-llen='6314:6337'>　在兹此一句又提得分明民之治亂只在此亦是君</span><br/>
<span class='tline' id='l295' data-llen='6337:6364'><a onclick="displayPageImage('KR1b0018', 'WYG', '048-17a' );" name="048-17a" class="pb">[048-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6364:6387'>　牙能念祖考率循舊法則民之治便在此若是君牙</span><br/>
<span class='tline' id='l297' data-llen='6387:6410'>　以私意小知作聰明以亂舊章民之亂便在此蓋民</span><br/>
<span class='tline' id='l298' data-llen='6410:6433'>　之治亂只在君牙守與不守耳大抵祖宗成法後世</span><br/>
<span class='tline' id='l299' data-llen='6433:6456'>　守之則治違之則亂如漢高祖唐太宗其立法規模</span><br/>
<span class='tline' id='l300' data-llen='6456:6479'>　詳備後來子孫纔循之便治有稍外之則便亂如君</span><br/>
<span class='tline' id='l301' data-llen='6479:6501'>　牙能率循祖考敷教天下乃所以明昭穆王之法</span><br/>
<span class='tline' id='l302' data-llen='6501:6529'>穆王命伯冏為周太僕正作冏命<span class='krp-note'>按序文解永/樂大典原闕</span></span><br/>
<span class='tline' id='l303' data-llen='6529:6533'>冏命</span><br/>
<span class='tline' id='l304' data-llen='6533:6560'><a onclick="displayPageImage('KR1b0018', 'WYG', '048-17b' );" name="048-17b" class="pb">[048-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6560:6583'>王若曰伯冏惟予弗克于德嗣先人宅丕后怵惕惟厲</span><br/>
<span class='tline' id='l306' data-llen='6583:6593'>中夜以興思免厥愆</span><br/>
<span class='tline' id='l307' data-llen='6593:6616'>　林氏曰神器至重不可以驕心守天下至大固當以</span><br/>
<span class='tline' id='l308' data-llen='6616:6639'>　勉力圖持一身之微如負萬鈞之重泰山之勢常懷</span><br/>
<span class='tline' id='l309' data-llen='6639:6662'>　累卵之危然後可以出典神天嗣守大寳而為神民</span><br/>
<span class='tline' id='l310' data-llen='6662:6685'>　社稷之主也今穆王嗣前人之遺緒紹無疆之厯服</span><br/>
<span class='tline' id='l311' data-llen='6685:6703'>　夙興夜寐罔不祗敬則其心可謂勤矣</span><br/>
<span class='tline' id='l312' data-llen='6703:6726'>昔在文武聰明齊聖小大之臣咸懷忠良其侍御僕從</span><br/>
<span class='tline' id='l313' data-llen='6726:6753'><a onclick="displayPageImage('KR1b0018', 'WYG', '048-18a' );" name="048-18a" class="pb">[048-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6753:6776'>罔匪正人以旦夕承弼厥辟岀入起居罔有不欽發號</span><br/>
<span class='tline' id='l315' data-llen='6776:6792'>施令罔有不臧下民祗若萬邦咸休</span><br/>
<span class='tline' id='l316' data-llen='6792:6815'>　無垢曰或承順則善道流行或匡弼則惡念自消故</span><br/>
<span class='tline' id='l317' data-llen='6815:6838'>　形於岀入起居者無非肅敬見於發號施令者無非</span><br/>
<span class='tline' id='l318' data-llen='6838:6861'>　善道嗚呼文武天資髙逺而左右前後又忠良正人</span><br/>
<span class='tline' id='l319' data-llen='6861:6884'>　承弼之如此所以益聖益明而為天下後世之標的</span><br/>
<span class='tline' id='l320' data-llen='6884:6907'>　也　又曰人皆謂祗若岀於下民咸休岀于萬邦而</span><br/>
<span class='tline' id='l321' data-llen='6907:6930'>　不知乃文武聰明齊聖與夫左右前後皆忠良正人</span><br/>
<span class='tline' id='l322' data-llen='6930:6957'><a onclick="displayPageImage('KR1b0018', 'WYG', '048-18b' );" name="048-18b" class="pb">[048-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6957:6980'>　之形見也然則圖治者無求之下民萬邦也求諸己</span><br/>
<span class='tline' id='l324' data-llen='6980:6986'>　而已矣</span><br/>
<span class='tline' id='l325' data-llen='6986:7009'>　臨川曰辟者出政立辟之稱后者繼世之稱故先王</span><br/>
<span class='tline' id='l326' data-llen='7009:7032'>　則稱於承弼厥辟在己則稱其永弼乃后言各有所</span><br/>
<span class='tline' id='l327' data-llen='7032:7040'>　當故不同也</span><br/>
<span class='tline' id='l328' data-llen='7040:7064'>惟予一人無良實賴左右前後有位之士匡其不及繩愆</span><br/>
<span class='tline' id='l329' data-llen='7064:7077'>糾繆格其非心俾克紹先烈</span><br/>
<span class='tline' id='l330' data-llen='7077:7100'>　林氏曰不自抑者無以盡臣下之謀不責難者無以</span><br/>
<span class='tline' id='l331' data-llen='7100:7127'><a onclick="displayPageImage('KR1b0018', 'WYG', '048-19a' );" name="048-19a" class="pb">[048-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7127:7150'>　致人君之聖今夫以一身之微受兆民之託機務至</span><br/>
<span class='tline' id='l333' data-llen='7150:7173'>　繁也雖極師曠之聰有所不能聽封疆至逺也雖盡</span><br/>
<span class='tline' id='l334' data-llen='7173:7196'>　離婁之明有所不能視不賴左右有民汝翼宣力四</span><br/>
<span class='tline' id='l335' data-llen='7196:7219'>　方汝爲之臣則安能盡天下之事乎惟其責望之如</span><br/>
<span class='tline' id='l336' data-llen='7219:7242'>　是其重倚賴之如是其切在位之士知其所以責望</span><br/>
<span class='tline' id='l337' data-llen='7242:7265'>　倚賴如是之急朝思夕念是究是圖彌縫其闕匡救</span><br/>
<span class='tline' id='l338' data-llen='7265:7288'>　其失使其善者誘而進使其不善者却而退輔導訓</span><br/>
<span class='tline' id='l339' data-llen='7288:7311'>　誨期致其君於無過之地而後已則為之君者雖有</span><br/>
<span class='tline' id='l340' data-llen='7311:7338'><a onclick="displayPageImage('KR1b0018', 'WYG', '048-19b' );" name="048-19b" class="pb">[048-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7338:7361'>　傲物之心必變而為寛厚雖有竒衺之行必歸之於</span><br/>
<span class='tline' id='l342' data-llen='7361:7378'>　至正斯無愧於前人而克紹前烈矣</span><br/>
<span class='tline' id='l343' data-llen='7378:7401'>　孫氏曰繩者彈正也糾者察也愆言乎行謬言乎言</span><br/>
<span class='tline' id='l344' data-llen='7401:7424'>　蓋繩之使無過行糾之使無過言格非心孟子所謂</span><br/>
<span class='tline' id='l345' data-llen='7424:7436'>　大人能格君心之非也</span><br/>
<span class='tline' id='l346' data-llen='7436:7459'>今予命汝作大正正于羣僕侍御之臣懋乃后德交修</span><br/>
<span class='tline' id='l347' data-llen='7459:7463'>不逮</span><br/>
<span class='tline' id='l348' data-llen='7463:7486'>　無垢曰侍御僕從安能勉勵君之德而交修君之不</span><br/>
<span class='tline' id='l349' data-llen='7486:7513'><a onclick="displayPageImage('KR1b0018', 'WYG', '048-20a' );" name="048-20a" class="pb">[048-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7513:7536'>　逮哉余蓋知之矣使居此任者有一不正之人則劉</span><br/>
<span class='tline' id='l351' data-llen='7536:7559'>　向所謂熒惑耳目感移心志其何所不至哉儻皆正</span><br/>
<span class='tline' id='l352' data-llen='7559:7582'>　人則人主邪心不生雖生亦不行矣其或有失則侍</span><br/>
<span class='tline' id='l353' data-llen='7582:7603'>　御僕從交相以先王故事正之其所補豈小哉</span><br/>
<span class='tline' id='l354' data-llen='7603:7626'>慎簡乃僚無以巧言令色便辟側媚其惟吉士僕臣正</span><br/>
<span class='tline' id='l355' data-llen='7626:7649'>厥后克正僕臣諛厥后自聖后德惟臣不德惟臣爾無</span><br/>
<span class='tline' id='l356' data-llen='7649:7672'>昵于憸人充耳目之官廸上以非先王之典非人其吉</span><br/>
<span class='tline' id='l357' data-llen='7672:7695'>惟貨其吉若時瘝厥官惟爾大弗克祗厥辟惟予汝辜</span><br/>
<span class='tline' id='l358' data-llen='7695:7722'><a onclick="displayPageImage('KR1b0018', 'WYG', '048-20b' );" name="048-20b" class="pb">[048-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7722:7745'>　林氏曰夫事君以人者以一善士傅之使衆不善士</span><br/>
<span class='tline' id='l360' data-llen='7745:7768'>　咻之則王之左右前後皆非善士也故所聞未必善</span><br/>
<span class='tline' id='l361' data-llen='7768:7791'>　言所見未必善行而王孰與為善哉古人所謂習與</span><br/>
<span class='tline' id='l362' data-llen='7791:7814'>　不正人居之不能毋不正猶生長于楚不能無楚言</span><br/>
<span class='tline' id='l363' data-llen='7814:7837'>　是也以一不善士咻之使衆善士傅之則王之左右</span><br/>
<span class='tline' id='l364' data-llen='7837:7860'>　前後皆善士也故所聞莫非善言所見莫非善行而</span><br/>
<span class='tline' id='l365' data-llen='7860:7883'>　王孰與為不善哉古人所以謂習與正人居之不能</span><br/>
<span class='tline' id='l366' data-llen='7883:7906'>　不正猶生長於齊不能不齊言也荀卿曰習俗移志</span><br/>
<span class='tline' id='l367' data-llen='7906:7933'><a onclick="displayPageImage('KR1b0018', 'WYG', '048-21a' );" name="048-21a" class="pb">[048-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7933:7956'>　安久移俗居楚而楚居夏而夏不知其君視其左右</span><br/>
<span class='tline' id='l369' data-llen='7956:7979'>　者而已矣豈齊人楚人咻之之意邪昔成王中才之</span><br/>
<span class='tline' id='l370' data-llen='7979:8002'>　主也有周召則義聞有管蔡則讒入則知王之左右</span><br/>
<span class='tline' id='l371' data-llen='8002:8010'>　當擇正人也</span><br/>
<span class='tline' id='l372' data-llen='8010:8033'>　史氏曰得天下之正臣斯能行天下之正道臣道正</span><br/>
<span class='tline' id='l373' data-llen='8033:8056'>　而君不正者未之有也夫朝廷之官不勝其衆而狎</span><br/>
<span class='tline' id='l374' data-llen='8056:8079'>　近者莫親乎僕御天下之邪不勝其多而易溺者莫</span><br/>
<span class='tline' id='l375' data-llen='8079:8102'>　先乎耳目僕御耳目之官也使得其正則君之視聽</span><br/>
<span class='tline' id='l376' data-llen='8102:8129'><a onclick="displayPageImage('KR1b0018', 'WYG', '048-21b' );" name="048-21b" class="pb">[048-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8129:8152'>　無往而不正不得其正則所以開視聽之端者無往</span><br/>
<span class='tline' id='l378' data-llen='8152:8175'>　而能正人君之德先王之典正與不正端在乎太僕</span><br/>
<span class='tline' id='l379' data-llen='8175:8191'>　之官愼簡乃僚舉而用之何如耳</span><br/>
<span class='tline' id='l380' data-llen='8191:8206'>王曰嗚呼欽哉永弼乃后于彝憲</span><br/>
<span class='tline' id='l381' data-llen='8206:8229'>　張氏曰穆王於文武之臣則曰承弼厥辟至其自言</span><br/>
<span class='tline' id='l382' data-llen='8229:8252'>　則曰永弼乃后于彝憲蓋人君之于侍御僕從之臣</span><br/>
<span class='tline' id='l383' data-llen='8252:8275'>　非主于將順而其意欲使其正救而强拂于己此所</span><br/>
<span class='tline' id='l384' data-llen='8275:8289'>　以言永弼而不謂之承弼也</span><br/>
<span class='tline' id='l385' data-llen='8289:8316'><a onclick="displayPageImage('KR1b0018', 'WYG', '048-22a' );" name="048-22a" class="pb">[048-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8316:8339'>　吕氏曰穆王至此又說與伯冏汝到此須以敬長輔</span><br/>
<span class='tline' id='l387' data-llen='8339:8362'>　我于常典言祖宗彝憲已自完備無虧欠處但輔我</span><br/>
<span class='tline' id='l388' data-llen='8362:8370'>　于常憲是矣</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0018', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　尚書精義卷八　　　　　　宋　黄倫　撰</span><br/>
<span class='tline' id='l10' data-llen='210:233'>帝曰臣作朕股肱耳目予欲左右有民汝翼予欲宣力</span><br/>
<span class='tline' id='l11' data-llen='233:256'>四方汝為予欲觀古人之象日月星辰山龍華蟲作㑹</span><br/>
<span class='tline' id='l12' data-llen='256:279'>宗彝藻火粉米黼黻絺繡以五采彰施于五色作服汝</span><br/>
<span class='tline' id='l13' data-llen='279:301'>明予欲聞六律五聲八音在治忽以出納五言汝聴</span><br/>
<span class='tline' id='l14' data-llen='301:324'>　戴氏曰甚哉舜禹君臣相為戒敕而成無為之治者</span><br/>
<span class='tline' id='l15' data-llen='324:347'>　何其詳也仁義以為本而禮樂以成之所謂臣作朕</span><br/>
<span class='tline' id='l16' data-llen='347:373'><a onclick="displayPageImage('KR1b0018', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='373:396'>　股肱耳目者以此而已予欲左右有民汝翼者仁也</span><br/>
<span class='tline' id='l18' data-llen='396:419'>　予欲宣力四方汝為者義也左右斯民非仁不能宣</span><br/>
<span class='tline' id='l19' data-llen='419:442'>　力天下非義莫行仁義立矣則禮以文之故於是觀</span><br/>
<span class='tline' id='l20' data-llen='442:465'>　象作㑹作服而汝明之也樂以和之故於是以六律</span><br/>
<span class='tline' id='l21' data-llen='465:488'>　五聲八音在治忽以出納五言汝聴之也　又曰衣</span><br/>
<span class='tline' id='l22' data-llen='488:511'>　裳之制十有二章之辨先儒紛然言之不齊尤不可</span><br/>
<span class='tline' id='l23' data-llen='511:535'>　以不辨也夫衣皆𤣥也裳皆纁也日也月也星辰也</span><br/>
<span class='tline' id='l24' data-llen='535:558'>　山也龍也華蟲也此六章者在衣而會之宗廟之彝</span><br/>
<span class='tline' id='l25' data-llen='558:584'><a onclick="displayPageImage('KR1b0018', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='584:607'>　也藻也火也粉也米也黼也黻也繡之於絺以為裳</span><br/>
<span class='tline' id='l27' data-llen='607:630'>　而已日月星辰以昭其明山以昭其仁龍以昭其變</span><br/>
<span class='tline' id='l28' data-llen='630:653'>　而華蟲文明之物也聖人明以治天下而仁以行之</span><br/>
<span class='tline' id='l29' data-llen='653:676'>　其用雖莫測也而治教刑政燦然備具以此臨民民</span><br/>
<span class='tline' id='l30' data-llen='676:699'>　其安之以此事神神其享之故此六物見於宗彞又</span><br/>
<span class='tline' id='l31' data-llen='699:722'>　見於衣也柔順清潔可以薦羞者藻昭明齊速可以</span><br/>
<span class='tline' id='l32' data-llen='722:745'>　烹飪者火米以養人粉以澤物至於黼則所以為斷</span><br/>
<span class='tline' id='l33' data-llen='745:768'>　也黻則所以為辨也聖人藻飾治具粉澤王猷以養</span><br/>
<span class='tline' id='l34' data-llen='768:794'><a onclick="displayPageImage('KR1b0018', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='794:817'>　天下在於斷而能辨然後足以成治功故此六物見</span><br/>
<span class='tline' id='l36' data-llen='817:840'>　於裳也惟天子備十有二章公自衮冕而下無日月</span><br/>
<span class='tline' id='l37' data-llen='840:863'>　星辰而有山龍盖九章也侯自鷩冕而下無山龍而</span><br/>
<span class='tline' id='l38' data-llen='863:886'>　有華蟲盖七章也伯自毳冕而下無華蟲而有虎蜼</span><br/>
<span class='tline' id='l39' data-llen='886:909'>　盖五章也子自希冕而下無虎蜼而有粉米盖三章</span><br/>
<span class='tline' id='l40' data-llen='909:932'>　也男則無冕裳黼黻而已其章不足道也此上下等</span><br/>
<span class='tline' id='l41' data-llen='932:942'>　殺之制於周為詳</span><br/>
<span class='tline' id='l42' data-llen='942:965'>　孫氏曰自日月至華蟲此六者皆畫於衣故曰作繪</span><br/>
<span class='tline' id='l43' data-llen='965:991'><a onclick="displayPageImage('KR1b0018', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='991:1014'>　以法於天其數六者法天之陽氣之六律也自宗彝</span><br/>
<span class='tline' id='l45' data-llen='1014:1037'>　至黼黻此六者皆繡於裳故云絺繡絺繡紩也謂紩</span><br/>
<span class='tline' id='l46' data-llen='1037:1061'>　刺以為繡文以法于地其數亦六者法地之隂氣之六</span><br/>
<span class='tline' id='l47' data-llen='1061:1083'>　吕也故皋陶云五服五章哉鄭注云五服十二也</span><br/>
<span class='tline' id='l48' data-llen='1083:1106'>　臨川問曰宗彝所以象孝也象孝奚取於虎蜼文公</span><br/>
<span class='tline' id='l49' data-llen='1106:1129'>　曰虎義也蜼知也義以制事知以察物然後可以保</span><br/>
<span class='tline' id='l50' data-llen='1129:1139'>　宗廟故取於虎蜼</span><br/>
<span class='tline' id='l51' data-llen='1139:1162'>予違汝弼汝無面從退有後言欽四鄰庶頑䜛説若不</span><br/>
<span class='tline' id='l52' data-llen='1162:1188'><a onclick="displayPageImage('KR1b0018', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1188:1208'>在時侯以明之撻以記之書用識哉欲並生哉</span><br/>
<span class='tline' id='l54' data-llen='1208:1231'>　無垢曰余讀至此乃知舜之所以求於羣臣也深矣</span><br/>
<span class='tline' id='l55' data-llen='1231:1254'>　夫左右有民宣力四方觀古人之象以作服以聲音</span><br/>
<span class='tline' id='l56' data-llen='1254:1277'>　察治忽出納五言此舜之欲也然人不自保欲在於</span><br/>
<span class='tline' id='l57' data-llen='1277:1300'>　此而輒自違之或怠意倦勤或私見害公或䜛説妨</span><br/>
<span class='tline' id='l58' data-llen='1300:1323'>　正於此四事一有背違則又望於臣下之正救也然</span><br/>
<span class='tline' id='l59' data-llen='1323:1346'>　人主勢位崇髙生殺可畏其有顧望怯懦者雖曉然</span><br/>
<span class='tline' id='l60' data-llen='1346:1369'>　知人主背違本欲納諌畏其刑威乃面從其短退知</span><br/>
<span class='tline' id='l61' data-llen='1369:1395'><a onclick="displayPageImage('KR1b0018', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1395:1418'>　其不然也徒為後言以自解而已可謂不忠之大者</span><br/>
<span class='tline' id='l63' data-llen='1418:1441'>　也舜察臣下之情乃至於此可謂明聖矣　又曰夫</span><br/>
<span class='tline' id='l64' data-llen='1441:1464'>　臣鄰之間翼為明聴不失其職至於君自背違則致</span><br/>
<span class='tline' id='l65' data-llen='1464:1487'>　正救之義此乃賢人君子也若夫翼為明聴一皆失</span><br/>
<span class='tline' id='l66' data-llen='1487:1510'>　職及見背違又不正救此乃庶頑䜛説也古人以心</span><br/>
<span class='tline' id='l67' data-llen='1510:1533'>　不則徳義者謂之頑而傷良者謂之讒頑讒之人心</span><br/>
<span class='tline' id='l68' data-llen='1533:1556'>　背正道必以舜之欲為未然口生浮言必以舜之欲</span><br/>
<span class='tline' id='l69' data-llen='1556:1579'>　有所沮豈有翼為明聴正救之心乎舜之待之亦有</span><br/>
<span class='tline' id='l70' data-llen='1579:1605'><a onclick="displayPageImage('KR1b0018', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1605:1628'>　道矣其道如何侯以明之使之知耻而又不改則撻</span><br/>
<span class='tline' id='l72' data-llen='1628:1651'>　以記之使之知悔而又不改則書用識哉使之知懼</span><br/>
<span class='tline' id='l73' data-llen='1651:1667'>　其所以困厄之如此者豈有他哉</span><br/>
<span class='tline' id='l74' data-llen='1667:1687'>工以納言時而颺之格則承之庸之否則威之</span><br/>
<span class='tline' id='l75' data-llen='1687:1710'>　荆公曰工以納言時而颺之者所謂以樂教也格則</span><br/>
<span class='tline' id='l76' data-llen='1710:1733'>　承之庸之者既教而成矣則有徳者承之而承之者</span><br/>
<span class='tline' id='l77' data-llen='1733:1756'>　使之在位也有能者庸之而庸之者使之在職也否</span><br/>
<span class='tline' id='l78' data-llen='1756:1779'>　則威之者教之不率而後威之以刑先王所以成就</span><br/>
<span class='tline' id='l79' data-llen='1779:1805'><a onclick="displayPageImage('KR1b0018', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1805:1820'>　天下之材至於如此可謂至矣</span><br/>
<span class='tline' id='l81' data-llen='1820:1843'>禹曰俞哉帝光天之下至于海隅蒼生萬邦黎獻共惟</span><br/>
<span class='tline' id='l82' data-llen='1843:1866'>帝臣惟帝時舉敷納以言明庶以功車服以庸誰敢不</span><br/>
<span class='tline' id='l83' data-llen='1866:1882'>讓敢不敬應帝不時敷同日奏罔功</span><br/>
<span class='tline' id='l84' data-llen='1882:1905'>　無垢曰禹聞舜威之之言有似有苗不率遽令徂征</span><br/>
<span class='tline' id='l85' data-llen='1905:1928'>　之意所以有俞哉之言也夫庶頑讒説所以不格者</span><br/>
<span class='tline' id='l86' data-llen='1928:1951'>　必吾有所未至也豈可遽威之哉聖王所以大有過</span><br/>
<span class='tline' id='l87' data-llen='1951:1974'>　人者以知責已之道也如有苗逆命帝知徳有所不</span><br/>
<span class='tline' id='l88' data-llen='1974:2000'><a onclick="displayPageImage('KR1b0018', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2000:2023'>　至誕敷文徳七旬有苗格矣盖省已修徳積而至於</span><br/>
<span class='tline' id='l90' data-llen='2023:2044'>　七旬吾之徳日新則彼之惡日去感應之理也</span><br/>
<span class='tline' id='l91' data-llen='2044:2067'>　蕭氏曰賢否明則人安於分而無有競心是以讓也</span><br/>
<span class='tline' id='l92' data-llen='2067:2090'>　名器不瀆而不敢慢是以敬應苟不於是敷溥而大</span><br/>
<span class='tline' id='l93' data-llen='2090:2111'>　同之則是私於親近而賢者逺故日進於無功</span><br/>
<span class='tline' id='l94' data-llen='2111:2134'>無若丹朱傲惟慢遊是好傲虐是作罔晝夜額額罔水</span><br/>
<span class='tline' id='l95' data-llen='2134:2157'>行舟朋淫于家用殄厥世予創若時娶于塗山辛壬癸</span><br/>
<span class='tline' id='l96' data-llen='2157:2173'>甲啓呱呱而泣予弗子惟荒度土功</span><br/>
<span class='tline' id='l97' data-llen='2173:2199'><a onclick="displayPageImage('KR1b0018', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2199:2222'>　無垢曰舜聖人也豈有傲乎曰遽征有苗益則曰滿</span><br/>
<span class='tline' id='l99' data-llen='2222:2245'>　遽威庶頑豈可不謂之傲乎此心不已必變為虐慢</span><br/>
<span class='tline' id='l100' data-llen='2245:2268'>　遊是好晝夜不息至罔水行舟以繼其逸欲朋淫于</span><br/>
<span class='tline' id='l101' data-llen='2268:2291'>　家以紊其天常皆傲不已之積也傲不已則殄厥世</span><br/>
<span class='tline' id='l102' data-llen='2291:2314'>　者乃傲之影響也今庶頑之不格豈有以召之者然</span><br/>
<span class='tline' id='l103' data-llen='2314:2337'>　乎予懲創傲虐之絶世所以娶于塗山不敢久安越</span><br/>
<span class='tline' id='l104' data-llen='2337:2360'>　四日而徃治水啓呱呱而弗子過門而不入其心所</span><br/>
<span class='tline' id='l105' data-llen='2360:2370'>　念惟荒度土功耳</span><br/>
<span class='tline' id='l106' data-llen='2370:2396'><a onclick="displayPageImage('KR1b0018', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2396:2419'>　顧氏曰堯之為父而子之惡乃至于朋淫于家用殄</span><br/>
<span class='tline' id='l108' data-llen='2419:2442'>　厥世何也將堯之道不行於妻子耶聖人之於父子</span><br/>
<span class='tline' id='l109' data-llen='2442:2466'>　先之以恩而後之以義惟先恩而後義則其子雖不善</span><br/>
<span class='tline' id='l110' data-llen='2466:2489'>　而不至於忘父子之情夫丹朱既已不善矣彼堯將</span><br/>
<span class='tline' id='l111' data-llen='2489:2512'>　督責而懲創之則足以失父之慈而未足以致子於</span><br/>
<span class='tline' id='l112' data-llen='2512:2535'>　道此古人所以易子而教也故曰父子責善賊恩之</span><br/>
<span class='tline' id='l113' data-llen='2535:2558'>　大者又曰責善則離離則不祥莫大焉堯亦以其身</span><br/>
<span class='tline' id='l114' data-llen='2558:2581'>　之不幸也是故在於不幸之中又有甚之此固聖人</span><br/>
<span class='tline' id='l115' data-llen='2581:2607'><a onclick="displayPageImage('KR1b0018', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2607:2630'>　明父子之際者雖然盖亦文而過之也舜之為聖人</span><br/>
<span class='tline' id='l117' data-llen='2630:2653'>　也至矣而禹戒之丹朱者何也此所以見君臣之無</span><br/>
<span class='tline' id='l118' data-llen='2653:2675'>　間也舜聖矣猶戒以丹朱下而逺者其可以黙哉</span><br/>
<span class='tline' id='l119' data-llen='2675:2698'>弼成五服至于五千州十有二師外薄四海咸建五長</span><br/>
<span class='tline' id='l120' data-llen='2698:2713'>各迪有功苗頑弗即工帝其念哉</span><br/>
<span class='tline' id='l121' data-llen='2713:2736'>　胡氏曰自畿甸薄海隅其為地幾何則溥天之下莫</span><br/>
<span class='tline' id='l122' data-llen='2736:2759'>　非王土矣由王公迨黎庶其為衆幾何則率土之濵</span><br/>
<span class='tline' id='l123' data-llen='2759:2782'>　莫非王臣矣先王以地不能自守也必分地而與之</span><br/>
<span class='tline' id='l124' data-llen='2782:2808'><a onclick="displayPageImage('KR1b0018', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2808:2831'>　守以民不能自治也必分民而與之治此分内外以</span><br/>
<span class='tline' id='l126' data-llen='2831:2854'>　為畿異逺近以為服不得已也先王以建萬國親諸</span><br/>
<span class='tline' id='l127' data-llen='2854:2877'>　侯則大邦小邦同姓異姓皆不出乎五服之内而弼</span><br/>
<span class='tline' id='l128' data-llen='2877:2900'>　成之則至于五千也盖方禹治水之初獸蹄鳥跡之</span><br/>
<span class='tline' id='l129' data-llen='2900:2923'>　道交於中國春作秋成有弗穫者焉則天下盖嘗否</span><br/>
<span class='tline' id='l130' data-llen='2923:2946'>　而無泰暌而難通惟地平天成人得平土而居山治</span><br/>
<span class='tline' id='l131' data-llen='2946:2969'>　則鳥獸之害消川治則龍蛇之居逺則向之所謂否</span><br/>
<span class='tline' id='l132' data-llen='2969:2992'>　者今則易而為泰向之所謂暌者今則變而為通朝</span><br/>
<span class='tline' id='l133' data-llen='2992:3018'><a onclick="displayPageImage('KR1b0018', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3018:3041'>　覲㑹同於是以均道里貢賦於是乎一以之頒正朔</span><br/>
<span class='tline' id='l135' data-llen='3041:3064'>　以之考制度無不由此非禹弼成之尚何能哉盖拂</span><br/>
<span class='tline' id='l136' data-llen='3064:3087'>　我而相之之謂弼則禹之功有治險為平轉害為利</span><br/>
<span class='tline' id='l137' data-llen='3087:3110'>　者矣然後一州擇十二諸侯為之師而有以取正五</span><br/>
<span class='tline' id='l138' data-llen='3110:3133'>　國建一諸侯為之長而有以為率使内外相聫小大</span><br/>
<span class='tline' id='l139' data-llen='3133:3156'>　相屬如身之使臂臂之運指國體完備政無不舉則</span><br/>
<span class='tline' id='l140' data-llen='3156:3179'>　各迪有功乃其效也　又曰聖人以一身之㣲臨四</span><br/>
<span class='tline' id='l141' data-llen='3179:3202'>　海之廣衆建諸侯以為夾輔然所謂諸侯者有人民</span><br/>
<span class='tline' id='l142' data-llen='3202:3228'><a onclick="displayPageImage('KR1b0018', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3228:3251'>　焉有社稷焉甲兵足以自衛財賦足以自奉不設為</span><br/>
<span class='tline' id='l144' data-llen='3251:3274'>　之長則人各有心國自為政於是州各有師以司一</span><br/>
<span class='tline' id='l145' data-llen='3274:3297'>　州之諸侯又為州牧任一州之責其諸侯為甚衆又</span><br/>
<span class='tline' id='l146' data-llen='3297:3320'>　設為之長使相州牧而主諸侯使大以比小小以事</span><br/>
<span class='tline' id='l147' data-llen='3320:3343'>　大則上下相維尊卑相統莫之違矣所謂州者盖要</span><br/>
<span class='tline' id='l148' data-llen='3343:3350'>　服之内也</span><br/>
<span class='tline' id='l149' data-llen='3350:3373'>帝曰迪朕徳時乃功惟敘臯陶方祇厥敘方施象刑惟</span><br/>
<span class='tline' id='l150' data-llen='3373:3376'>明</span><br/>
<span class='tline' id='l151' data-llen='3376:3402'><a onclick="displayPageImage('KR1b0018', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3402:3425'>　張氏曰由而行之之謂迪迪朕徳者言天下之人皆</span><br/>
<span class='tline' id='l153' data-llen='3425:3448'>　由舜徳而行之也舜以謂天下之人皆迪朕徳是汝</span><br/>
<span class='tline' id='l154' data-llen='3448:3471'>　功惟敘故也乃功惟敘者九功之得其敘也水火金</span><br/>
<span class='tline' id='l155' data-llen='3471:3494'>　木土榖惟修則六府之得其敘也正徳利用厚生惟</span><br/>
<span class='tline' id='l156' data-llen='3494:3517'>　和則三事之得其敘也六府得其敘則民有常産三</span><br/>
<span class='tline' id='l157' data-llen='3517:3540'>　事得其敘則民有常心既有常産又有常心則其迪</span><br/>
<span class='tline' id='l158' data-llen='3540:3563'>　徳也宜矣　又曰率九功之敘而迪者在所賞違九</span><br/>
<span class='tline' id='l159' data-llen='3563:3586'>　功之敘而不迪者在所刑臯陶之方施象刑惟明乃</span><br/>
<span class='tline' id='l160' data-llen='3586:3612'><a onclick="displayPageImage('KR1b0018', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3612:3635'>　所以祇九功之敘也當是之時惟苗頑不即九功之</span><br/>
<span class='tline' id='l162' data-llen='3635:3655'>　敘自非方祇厥敘之人其能明刑以治之哉</span><br/>
<span class='tline' id='l163' data-llen='3655:3678'>夔曰戛擊鳴球搏拊琴瑟以詠祖考來格虞賔在位羣</span><br/>
<span class='tline' id='l164' data-llen='3678:3701'>后徳讓下管鼗鼓合止柷敔笙鏞以間鳥獸蹌蹌簫韶</span><br/>
<span class='tline' id='l165' data-llen='3701:3724'>九成鳳皇來儀夔曰於予擊石拊石百獸率舞庶尹允</span><br/>
<span class='tline' id='l166' data-llen='3724:3727'>諧</span><br/>
<span class='tline' id='l167' data-llen='3727:3750'>　無垢曰嗚呼舜廷之臣幾於同氣而異息同心而異</span><br/>
<span class='tline' id='l168' data-llen='3750:3773'>　形大舜於庶頑讒説責之太嚴不知自反而禹乃以</span><br/>
<span class='tline' id='l169' data-llen='3773:3800'><a onclick="displayPageImage('KR1b0018', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3800:3823'>　修徳諄諄反覆辯論幾數百言舜終不寤若不然禹</span><br/>
<span class='tline' id='l171' data-llen='3823:3846'>　之説者夔乃以典樂之事諫焉意言庶頑讒説皆舜</span><br/>
<span class='tline' id='l172' data-llen='3846:3869'>　有以感召之也豈可不自反而修徳哉如祖考來格</span><br/>
<span class='tline' id='l173' data-llen='3869:3892'>　虞賔在位羣后徳讓則堂上之樂戛擊鳴球搏拊琴</span><br/>
<span class='tline' id='l174' data-llen='3892:3915'>　瑟與夫詠歌有以召之也鳥獸蹌蹌則堂下之樂下</span><br/>
<span class='tline' id='l175' data-llen='3915:3938'>　管鼗鼓合止柷敔笙鏞間作有以召之也鳯凰來儀</span><br/>
<span class='tline' id='l176' data-llen='3938:3961'>　則簫韶有以召之也鳥獸率舞庶尹允諧則擊石拊</span><br/>
<span class='tline' id='l177' data-llen='3961:3984'>　石有以召之也夫樂一入中和隨類感召如此則庶</span><br/>
<span class='tline' id='l178' data-llen='3984:4011'><a onclick="displayPageImage('KR1b0018', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4011:4034'>　頑讒説之不格豈可不自反而修徳乎夔之所言所</span><br/>
<span class='tline' id='l180' data-llen='4034:4057'>　以成就禹之所陳而開寤舜之心也禹夔二公其心</span><br/>
<span class='tline' id='l181' data-llen='4057:4080'>　無他一於是而已矣夔以樂為言則又顯然可見者</span><br/>
<span class='tline' id='l182' data-llen='4080:4103'>　如祖考之難格丹朱之難化鳥獸之難動鳳凰之難</span><br/>
<span class='tline' id='l183' data-llen='4103:4126'>　感樂一動尚使之來格使之在位使之率舞使之來</span><br/>
<span class='tline' id='l184' data-llen='4126:4149'>　儀若執契劵以取責於人無不如其意者苟吾徳之</span><br/>
<span class='tline' id='l185' data-llen='4149:4172'>　已至豈有如庶頑讒説者而不格乎舜可以無疑矣</span><br/>
<span class='tline' id='l186' data-llen='4172:4195'>　胡氏曰治定制禮功成作樂則樂之象成其來久矣</span><br/>
<span class='tline' id='l187' data-llen='4195:4222'><a onclick="displayPageImage('KR1b0018', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4222:4245'>　自咸池雲門大章之樂作而舜因之則韶之為樂盡</span><br/>
<span class='tline' id='l189' data-llen='4245:4268'>　善盡美而無以加之矣然樂之數不過乎九成而樂</span><br/>
<span class='tline' id='l190' data-llen='4268:4291'>　之分不出乎上下而已盖堂上之樂所以象宗廟朝</span><br/>
<span class='tline' id='l191' data-llen='4291:4314'>　廷之治所謂戛擊鳴球搏拊琴瑟以詠者是也堂下</span><br/>
<span class='tline' id='l192' data-llen='4314:4337'>　之樂所以象鳥獸萬物之治所謂下管鼗鼓合止柷</span><br/>
<span class='tline' id='l193' data-llen='4337:4360'>　敔笙鏞以間者是也傳曰歌者在上貴人聲也故樂</span><br/>
<span class='tline' id='l194' data-llen='4360:4383'>　以登歌為貴則凡以詠者舉堂上之樂矣詩曰既和</span><br/>
<span class='tline' id='l195' data-llen='4383:4406'>　且平依我磬聲故樂以磬聲為依凡以間者舉堂下</span><br/>
<span class='tline' id='l196' data-llen='4406:4433'><a onclick="displayPageImage('KR1b0018', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4433:4456'>　之樂也所謂間者乃堂上堂下之樂迭作而已則羣</span><br/>
<span class='tline' id='l198' data-llen='4456:4479'>　后德遜鳥獸蹌蹌不亦宜乎　又曰戛擊是作止之</span><br/>
<span class='tline' id='l199' data-llen='4479:4502'>　名非玉器也故以戛擊為柷敔之狀經典無文漢初</span><br/>
<span class='tline' id='l200' data-llen='4502:4525'>　以來學者相傳皆云柷如漆桶中有椎柄動而擊其</span><br/>
<span class='tline' id='l201' data-llen='4525:4548'>　旁也敔狀如伏虎背上有刻戛之以為聲也樂之初</span><br/>
<span class='tline' id='l202' data-llen='4548:4572'>　作擊柷以作之樂之将末戛敔以止之故云所以作止</span><br/>
<span class='tline' id='l203' data-llen='4572:4595'>　　又曰九成必以簫者凡樂大矣而未備則奏其器</span><br/>
<span class='tline' id='l204' data-llen='4595:4618'>　之大者及其既備則器之小者無不舉矣靈臺之詩</span><br/>
<span class='tline' id='l205' data-llen='4618:4645'><a onclick="displayPageImage('KR1b0018', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4645:4668'>　曰賁鼓惟鏞有瞽之詩曰簫管備舉與此同意簫之</span><br/>
<span class='tline' id='l207' data-llen='4668:4691'>　為樂備矣小者無不舉又以其形象鳳之翼其聲象</span><br/>
<span class='tline' id='l208' data-llen='4691:4714'>　鳯之鳴古詩鳯凰啾啾其翼若竽其聲若簫簫之形</span><br/>
<span class='tline' id='l209' data-llen='4714:4737'>　聲取象鳯凰相匹而來也又曰有鳯有鳯樂帝之心</span><br/>
<span class='tline' id='l210' data-llen='4737:4760'>　簫者聲之至細鳯者物之難致以至細之聲來至難</span><br/>
<span class='tline' id='l211' data-llen='4760:4783'>　之物非在樂之聲音形容樂帝之心而已鳯凰之為</span><br/>
<span class='tline' id='l212' data-llen='4783:4806'>　物鳴中律吕色備五采治則見亂則隠賈誼曰覽徳</span><br/>
<span class='tline' id='l213' data-llen='4806:4829'>　輝而下之此於舜之時以類應也鳥獸蹌蹌鳯凰來</span><br/>
<span class='tline' id='l214' data-llen='4829:4856'><a onclick="displayPageImage('KR1b0018', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4856:4879'>　儀固有間矣其或鳯凰而為蹌蹌則非其應也楊雄</span><br/>
<span class='tline' id='l216' data-llen='4879:4902'>　曰鳯凰蹌蹌匪堯之庭其知言乎簫韶必以九成者</span><br/>
<span class='tline' id='l217' data-llen='4902:4925'>　韶出於可欲文樂也武出於不得已武樂也文為陽</span><br/>
<span class='tline' id='l218' data-llen='4925:4948'>　武為隂陽之變止于九隂之變止于六凡樂每一變</span><br/>
<span class='tline' id='l219' data-llen='4948:4971'>　為一成故韶以九成武以六成　又曰楚狂接輿歌</span><br/>
<span class='tline' id='l220' data-llen='4971:4994'>　而過孔子之前曰鳯兮鳯兮何徳之衰盖孔子自謂</span><br/>
<span class='tline' id='l221' data-llen='4994:5017'>　鳯鳥不至吾已矣夫夫聖人之出處天運之所在天</span><br/>
<span class='tline' id='l222' data-llen='5017:5040'>　下之所以治亂者也　又曰周公謂召公曰收罔勉</span><br/>
<span class='tline' id='l223' data-llen='5040:5067'><a onclick="displayPageImage('KR1b0018', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5067:5090'>　不及耇造徳不降我則鳴鳥不聞盖言在上者勉而</span><br/>
<span class='tline' id='l225' data-llen='5090:5113'>　不怠則足以倡其臣在下者徳降于民則足以成其</span><br/>
<span class='tline' id='l226' data-llen='5113:5136'>　君舜所以無為于上而禹臯陶所以樂盡其心者一</span><br/>
<span class='tline' id='l227' data-llen='5136:5159'>　唱一應皆得其道也鳯凰以其匹而來也實在此時</span><br/>
<span class='tline' id='l228' data-llen='5159:5179'>　周公以禹稷自任以舜望成王盖亦有意乎</span><br/>
<span class='tline' id='l229' data-llen='5179:5202'>帝庸作歌曰勑天之命惟時惟幾乃歌曰股肱喜哉元</span><br/>
<span class='tline' id='l230' data-llen='5202:5211'>首起哉百工熈哉</span><br/>
<span class='tline' id='l231' data-llen='5211:5234'>　無垢曰夫人事皆天命也修人事則是謹天命非於</span><br/>
<span class='tline' id='l232' data-llen='5234:5261'><a onclick="displayPageImage('KR1b0018', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5261:5284'>　人事之外别有天命也以威待庶頑此人事之不至</span><br/>
<span class='tline' id='l234' data-llen='5284:5307'>　也人事不至則是忽天命修徳以格庶頑此人事之</span><br/>
<span class='tline' id='l235' data-llen='5307:5330'>　盡者也人事之盡則是勅天命勑者正也夫人事之</span><br/>
<span class='tline' id='l236' data-llen='5330:5353'>　修不修當于時幾而察之庶頑不格此當謹天命之</span><br/>
<span class='tline' id='l237' data-llen='5353:5376'>　時也以威俟之則失天命之時矣庶頑不格此當謹</span><br/>
<span class='tline' id='l238' data-llen='5376:5399'>　天命之㡬也以威俟之則失天命之㡬矣失時則有</span><br/>
<span class='tline' id='l239' data-llen='5399:5422'>　後悔失㡬則有大禍㡬㣲之間豈可忽哉　又曰天</span><br/>
<span class='tline' id='l240' data-llen='5422:5445'>　下之理一處明則萬理皆明一處暗則萬理皆暗舜</span><br/>
<span class='tline' id='l241' data-llen='5445:5472'><a onclick="displayPageImage('KR1b0018', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5472:5495'>　因禹夔之説乃悟萬事皆自己出故百工熈哉遂斷</span><br/>
<span class='tline' id='l243' data-llen='5495:5518'>　之以元首起而不復疑也又悟元首之起乃自股肱</span><br/>
<span class='tline' id='l244' data-llen='5518:5538'>　之臣喜於開導也其深望於禹夔豈有既哉</span><br/>
<span class='tline' id='l245' data-llen='5538:5561'>　周氏諶曰古者君臣相遇未有如舜禹益稷臯陶之</span><br/>
<span class='tline' id='l246' data-llen='5561:5584'>　際方其朝廷論議開心腹露情素而上下無毫髪之</span><br/>
<span class='tline' id='l247' data-llen='5584:5607'>　間揚君之美稱已之善而應和唯諾直言忠告無所</span><br/>
<span class='tline' id='l248' data-llen='5607:5630'>　諱忌不啻若父子兄弟之親雍睦諧和而各進其謀</span><br/>
<span class='tline' id='l249' data-llen='5630:5653'>　謨此非特聖賢之遇合盖至誠有以結之也是以相</span><br/>
<span class='tline' id='l250' data-llen='5653:5680'><a onclick="displayPageImage('KR1b0018', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5680:5702'>　與慮世也深而憂民也逺悉意丁寧無所不盡焉</span><br/>
<span class='tline' id='l252' data-llen='5702:5725'>　蒲氏宗孟曰天之所以命人君者非苟畀其天下之</span><br/>
<span class='tline' id='l253' data-llen='5725:5748'>　奉而已人君之所以勅正天命者非苟利其天下之</span><br/>
<span class='tline' id='l254' data-llen='5748:5771'>　養而已天命人君其要貴於不負其所畀人君勅正</span><br/>
<span class='tline' id='l255' data-llen='5771:5794'>　天命其要貴於不悖其所為故能措天下於安寧無</span><br/>
<span class='tline' id='l256' data-llen='5794:5817'>　事如是者豈有深逺難曉之迹變化不可知之理一</span><br/>
<span class='tline' id='l257' data-llen='5817:5840'>　言而可盡者惟在順時惟在謹㣲耳舉天下之事有</span><br/>
<span class='tline' id='l258' data-llen='5840:5863'>　大于天時乎不逆其時風雨順燠暘節日月光庶徴</span><br/>
<span class='tline' id='l259' data-llen='5863:5890'><a onclick="displayPageImage('KR1b0018', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5890:5913'>　明天地之和格矣天下之事有深於幾㣲乎不忽其</span><br/>
<span class='tline' id='l261' data-llen='5913:5936'>　㣲釁隙閉芽蘖消桃虫之害去堅氷之禍不至矣時</span><br/>
<span class='tline' id='l262' data-llen='5936:5959'>　在天幾在人謹其在天者畏其在人者是以人君之</span><br/>
<span class='tline' id='l263' data-llen='5959:5982'>　政有一相戾於其間隂陽乖謬寒暑四時將不得其</span><br/>
<span class='tline' id='l264' data-llen='5982:6001'>　正生民將受其弊為之上者安得不謹乎</span><br/>
<span class='tline' id='l265' data-llen='6001:6024'>臯陶拜手稽首颺言曰念哉率作興事慎乃憲欽哉屢</span><br/>
<span class='tline' id='l266' data-llen='6024:6031'>省乃成欽哉</span><br/>
<span class='tline' id='l267' data-llen='6031:6054'>　臨川曰臯陶承歌以戒帝有謂屢省乃成欽哉盖善</span><br/>
<span class='tline' id='l268' data-llen='6054:6081'><a onclick="displayPageImage('KR1b0018', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6081:6104'>　始非難而善終為難能屢自顧其成功則治不至于</span><br/>
<span class='tline' id='l270' data-llen='6104:6127'>　亂安不至于危孟子曰一逰一豫為諸侯度是逰豫</span><br/>
<span class='tline' id='l271' data-llen='6127:6150'>　人之所不免也君子非不豫也豫至於逸不可也君</span><br/>
<span class='tline' id='l272' data-llen='6150:6173'>　子非不逰也逰至于盤則不可也此太康所以逸豫</span><br/>
<span class='tline' id='l273' data-llen='6173:6184'>　盤逰而至于失邦矣</span><br/>
<span class='tline' id='l274' data-llen='6184:6207'>乃賡載歌曰元首明哉股肱良哉庶事康哉又歌曰元</span><br/>
<span class='tline' id='l275' data-llen='6207:6228'>首叢脞哉股肱惰哉萬事墮哉帝拜曰俞徃欽哉</span><br/>
<span class='tline' id='l276' data-llen='6228:6251'>　無垢曰臯陶喜舜之開寤不自知其言之出也所以</span><br/>
<span class='tline' id='l277' data-llen='6251:6278'><a onclick="displayPageImage('KR1b0018', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6278:6301'>　將順成就舜勑天命之美意而又堅固之使不變逺</span><br/>
<span class='tline' id='l279' data-llen='6301:6324'>　大之使不息也至於賡續舜股肱之歌而歌之至於</span><br/>
<span class='tline' id='l280' data-llen='6324:6347'>　載而不已者此又臯陶責舜之自反而修已也其歌</span><br/>
<span class='tline' id='l281' data-llen='6347:6370'>　之意以謂股肱良哉庶事康哉實由乎元首明哉而</span><br/>
<span class='tline' id='l282' data-llen='6370:6393'>　已是良與康乃人君明徳之效騐也又以謂股肱惰</span><br/>
<span class='tline' id='l283' data-llen='6393:6416'>　哉萬事墮哉實由乎元首叢脞而已是惰與墮乃人</span><br/>
<span class='tline' id='l284' data-llen='6416:6439'>　君叢脞效騐也然則庶頑不格是誰之過歟而區區</span><br/>
<span class='tline' id='l285' data-llen='6439:6462'>　欲以射侯撻罸書識威刑以懼之亦幾於苛碎矣不</span><br/>
<span class='tline' id='l286' data-llen='6462:6489'><a onclick="displayPageImage('KR1b0018', 'WYG', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6489:6512'>　若退而修徳知夫惰與墮皆吾叢脞所致良與康皆</span><br/>
<span class='tline' id='l288' data-llen='6512:6535'>　吾明徳所致則修徳其敢已乎大禹之意夔之意臯</span><br/>
<span class='tline' id='l289' data-llen='6535:6558'>　陶之意無非使舜之自反舜祇敬三人之意而拜曰</span><br/>
<span class='tline' id='l290' data-llen='6558:6571'>　然自兹以徃其敢不欽乎</span><br/>
<span class='tline' id='l291' data-llen='6571:6594'>　范氏曰不明之君不能知人故務察而多疑欲以一</span><br/>
<span class='tline' id='l292' data-llen='6594:6616'>　人之身代百官之所為則雖聖智亦日力不足矣</span><br/>
<span class='tline' id='l293' data-llen='6616:6639'>　温公曰人君明則百官得其人百官得其人則衆事</span><br/>
<span class='tline' id='l294' data-llen='6639:6662'>　無不美人君細碎無大畧則羣臣不盡力羣臣不盡</span><br/>
<span class='tline' id='l295' data-llen='6662:6689'><a onclick="displayPageImage('KR1b0018', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6689:6708'>　力則萬事皆廢壞此二者治亂之至要也</span><br/>
</p>
<p><br/>
</p>
  </div>
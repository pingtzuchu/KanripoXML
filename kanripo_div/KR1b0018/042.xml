<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0018', 'WYG', '042-1a' );" name="042-1a" class="pb">[042-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書精義卷四十二　　　　宋　黄倫　撰</span><br/>
<span class='tline' id='l10' data-llen='212:227'>成王東伐淮夷遂踐奄作成王政</span><br/>
<span class='tline' id='l11' data-llen='227:250'>成王既踐奄將遷其君於蒲姑周公告召公作將蒲姑</span><br/>
<span class='tline' id='l12' data-llen='250:273'>　無垢曰成王即政淮夷與奄又叛此成王所以親征</span><br/>
<span class='tline' id='l13' data-llen='273:296'>　之而踐奄也踐奄成王正篇具載此意王者之政其</span><br/>
<span class='tline' id='l14' data-llen='296:319'>　仁如此何以知之下文云將遷其君於蒲姑周公作</span><br/>
<span class='tline' id='l15' data-llen='319:342'>　將蒲姑則知非滅其社稷葢使之宻邇王室以教之</span><br/>
<span class='tline' id='l16' data-llen='342:368'><a onclick="displayPageImage('KR1b0018', 'WYG', '042-1b' );" name="042-1b" class="pb">[042-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='368:372'>　耳</span><br/>
<span class='tline' id='l18' data-llen='372:388'>成王歸自奄在宗周誥庶邦作多方</span><br/>
<span class='tline' id='l19' data-llen='388:411'>　無垢曰成王見淮夷與奄又叛其意以謂商之諸侯</span><br/>
<span class='tline' id='l20' data-llen='411:434'>　尚多其心不服者頗衆故因凱旋而萬國畏威服義</span><br/>
<span class='tline' id='l21' data-llen='434:446'>　之際作誥以開慰之也</span><br/>
<span class='tline' id='l22' data-llen='446:469'>　東萊曰多士一篇當時初遷頑民於洛所以作書誥</span><br/>
<span class='tline' id='l23' data-llen='469:492'>　多方是既遷於洛了其後淮夷背叛當時叛不止商</span><br/>
<span class='tline' id='l24' data-llen='492:515'>　民是以成王于歸自踐奄之後遍告天下所以作多</span><br/>
<span class='tline' id='l25' data-llen='515:541'><a onclick="displayPageImage('KR1b0018', 'WYG', '042-2a' );" name="042-2a" class="pb">[042-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='541:547'>　方之書</span><br/>
<span class='tline' id='l27' data-llen='547:551'>多方</span><br/>
<span class='tline' id='l28' data-llen='551:566'>惟五月丁亥王來自奄至于宗周</span><br/>
<span class='tline' id='l29' data-llen='566:589'>　林氏曰非商六七君之徳無以致斯民雖異代而不</span><br/>
<span class='tline' id='l30' data-llen='589:612'>　忘非武王周公之聖無以懐斯民使歸心而即安甚</span><br/>
<span class='tline' id='l31' data-llen='612:635'>　哉武王取天下之易而周公安天下之難也非周公</span><br/>
<span class='tline' id='l32' data-llen='635:658'>　安天下之難葢凡民之情當患難而急於安逸既安</span><br/>
<span class='tline' id='l33' data-llen='658:681'>　逸則思其舊主此勢之所常然也使非周公繼武王</span><br/>
<span class='tline' id='l34' data-llen='681:707'><a onclick="displayPageImage('KR1b0018', 'WYG', '042-2b' );" name="042-2b" class="pb">[042-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='707:730'>　之徳維持綏懐之有道則斯民未必不變而為商矣</span><br/>
<span class='tline' id='l36' data-llen='730:753'>　夫何故自成湯至於帝乙恩澤之在人也深一旦困</span><br/>
<span class='tline' id='l37' data-llen='753:776'>　於辛紂之虐則求欲脱於水火之厄為甚急初不問</span><br/>
<span class='tline' id='l38' data-llen='776:799'>　其主之新與舊也及夫出水火而奠裀席則商六七</span><br/>
<span class='tline' id='l39' data-llen='799:822'>　君之徳朝夕常在於存想之間故武庚既叛而奄與</span><br/>
<span class='tline' id='l40' data-llen='822:845'>　淮夷又叛多方之篇非徒及於商之民而又及於四</span><br/>
<span class='tline' id='l41' data-llen='845:868'>　方之民是知當時雖曰歸周而其心未必盡服也周</span><br/>
<span class='tline' id='l42' data-llen='868:877'>　公安得不難哉</span><br/>
<span class='tline' id='l43' data-llen='877:903'><a onclick="displayPageImage('KR1b0018', 'WYG', '042-3a' );" name="042-3a" class="pb">[042-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='903:926'>周公曰王若曰猷告爾四國多方惟爾殷侯尹民我惟</span><br/>
<span class='tline' id='l45' data-llen='926:936'>大降爾命爾罔不知</span><br/>
<span class='tline' id='l46' data-llen='936:960'>　林氏曰順天之命雖小必興逆天之命雖大必廢商有</span><br/>
<span class='tline' id='l47' data-llen='960:984'>　天下周徳已大黜其命非有私意也在我者順天之命</span><br/>
<span class='tline' id='l48' data-llen='984:1008'>　而在彼者不能常欽承於祭祀而已惟周之所謀者在</span><br/>
<span class='tline' id='l49' data-llen='1008:1032'>　於順天之命則不欽承於祭祀而逆天者周安敢不以</span><br/>
<span class='tline' id='l50' data-llen='1032:1056'>　天為意而不黜之哉是命也爾四國多方所以共知焉</span><br/>
<span class='tline' id='l51' data-llen='1056:1079'>洪惟圖天之命弗永寅念于祀惟帝降格于夏有夏誕</span><br/>
<span class='tline' id='l52' data-llen='1079:1105'><a onclick="displayPageImage('KR1b0018', 'WYG', '042-3b' );" name="042-3b" class="pb">[042-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1105:1128'>厥逸不肯慼言于民乃大淫昏不克終日勸于帝之迪</span><br/>
<span class='tline' id='l54' data-llen='1128:1146'>乃爾攸聞厥圖帝之命不克開于民之麗</span><br/>
<span class='tline' id='l55' data-llen='1146:1169'>　無垢曰天人不逺我之心即天心也我之心正則天</span><br/>
<span class='tline' id='l56' data-llen='1169:1192'>　之星辰無不循軌我心不正則災異百出矣故君有</span><br/>
<span class='tline' id='l57' data-llen='1192:1215'>　仁徳則歳星循軌有義徳則太白循軌有禮則熒惑</span><br/>
<span class='tline' id='l58' data-llen='1215:1238'>　不失其度有智則太隂不失其度有信則星辰不失</span><br/>
<span class='tline' id='l59' data-llen='1238:1261'>　其度苟為不然則皆變為妖星矣葢天之星辰必因</span><br/>
<span class='tline' id='l60' data-llen='1261:1284'>　人事人有是事則天必有是象故經星之外有所謂</span><br/>
<span class='tline' id='l61' data-llen='1284:1310'><a onclick="displayPageImage('KR1b0018', 'WYG', '042-4a' );" name="042-4a" class="pb">[042-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1310:1334'>　牢獄郎官匏𤓰者皆應人事而為之也何以知之昔</span><br/>
<span class='tline' id='l63' data-llen='1334:1357'>　漢光武與嚴光同寢以足加於帝腹明日太史奏客</span><br/>
<span class='tline' id='l64' data-llen='1357:1380'>　星侵帝座以是知天人不相逺災祥皆在人君也惟</span><br/>
<span class='tline' id='l65' data-llen='1380:1402'>　帝降格以桀不敬念社稷故出災異以警懼之也</span><br/>
<span class='tline' id='l66' data-llen='1402:1425'>　又曰人君遇災異當罪己自責則民心悦矣民心悦</span><br/>
<span class='tline' id='l67' data-llen='1425:1448'>　則天意回矣唐徳宗窮兵黷武致奉天之難用陸贄</span><br/>
<span class='tline' id='l68' data-llen='1448:1471'>　之言一為罪己之詔山東之民讀之莫不感涕何則</span><br/>
<span class='tline' id='l69' data-llen='1471:1494'>　方其黷武之時民雖忿怨一旦罪己必曰吾君悔過</span><br/>
<span class='tline' id='l70' data-llen='1494:1520'><a onclick="displayPageImage('KR1b0018', 'WYG', '042-4b' );" name="042-4b" class="pb">[042-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1520:1543'>　矣其心安得不悦乎徳宗危而復安亡而復存以其</span><br/>
<span class='tline' id='l72' data-llen='1543:1566'>　發憂民之言故也　又曰帝之命不可以他求在我</span><br/>
<span class='tline' id='l73' data-llen='1566:1589'>　而已終日檢察有一毫欺於心則自怨自艾終不自</span><br/>
<span class='tline' id='l74' data-llen='1589:1612'>　滿直至無愧怍處所謂帝也如是圖帝之命豈在粢</span><br/>
<span class='tline' id='l75' data-llen='1612:1635'>　盛豐潔牲牷肥腯哉無愧怍於中可也何謂民之麗</span><br/>
<span class='tline' id='l76' data-llen='1635:1658'>　麗者著也凡人念慮之起不麗於善必麗於惡善者</span><br/>
<span class='tline' id='l77' data-llen='1658:1681'>　人心所同也然必得君師啓導之開民之善路使知</span><br/>
<span class='tline' id='l78' data-llen='1681:1704'>　如是為仁如是為義如是為禮如是為智可也自非</span><br/>
<span class='tline' id='l79' data-llen='1704:1730'><a onclick="displayPageImage('KR1b0018', 'WYG', '042-5a' );" name="042-5a" class="pb">[042-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1730:1753'>　人君率先為善處心積慮無一毫欺於心又烏能開</span><br/>
<span class='tline' id='l81' data-llen='1753:1776'>　民之麗哉桀不開於民之麗非所以圖帝命也葢民</span><br/>
<span class='tline' id='l82' data-llen='1776:1799'>　可使覿徳不可使覿刑道之以政則免而無恥道之</span><br/>
<span class='tline' id='l83' data-llen='1799:1822'>　以徳則有恥且格故堯舜率天下以仁而民從之桀</span><br/>
<span class='tline' id='l84' data-llen='1822:1845'>　紂率天下以暴而民從之武王克商未暇發一號出</span><br/>
<span class='tline' id='l85' data-llen='1845:1868'>　一令乃釋箕子囚封比干墓式商容閭使天下皆知</span><br/>
<span class='tline' id='l86' data-llen='1868:1891'>　賢之可尊散鹿䑓之財發鉅橋之粟使天下皆知義</span><br/>
<span class='tline' id='l87' data-llen='1891:1914'>　之可慕是皆所以開民之麗也又豈以刑罰率民哉</span><br/>
<span class='tline' id='l88' data-llen='1914:1940'><a onclick="displayPageImage('KR1b0018', 'WYG', '042-5b' );" name="042-5b" class="pb">[042-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1940:1963'>　林氏曰天之所為視民而已有國者不急於求天而</span><br/>
<span class='tline' id='l90' data-llen='1963:1986'>　嘗急急於求民葢以民之附不附可以卜其天之從</span><br/>
<span class='tline' id='l91' data-llen='1986:2009'>　不從也苟惟恃天之有命而不恤乎民欲以謀天命</span><br/>
<span class='tline' id='l92' data-llen='2009:2032'>　之長豈不猶却行而求及前人者乎夏桀淫昏荒亂</span><br/>
<span class='tline' id='l93' data-llen='2032:2055'>　不明乎民之所附而將圖帝之命宜乎天之所不助</span><br/>
<span class='tline' id='l94' data-llen='2055:2066'>　而降罪以聚於夏也</span><br/>
<span class='tline' id='l95' data-llen='2066:2089'>　張氏曰天大而逺者也故圖天之命在於開民之麗</span><br/>
<span class='tline' id='l96' data-llen='2089:2112'>　開民之麗則帝之所佐者也葢民之所麗者麗乎上</span><br/>
<span class='tline' id='l97' data-llen='2112:2138'><a onclick="displayPageImage('KR1b0018', 'WYG', '042-6a' );" name="042-6a" class="pb">[042-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2138:2161'>　也好惡取舍惟上之從為人君者故當啓迪之導達</span><br/>
<span class='tline' id='l99' data-llen='2161:2184'>　之使之主於善而後己今有夏之君乃大淫昏其所</span><br/>
<span class='tline' id='l100' data-llen='2184:2203'>　自為者且蔽塞而不通安能開民之麗哉</span><br/>
<span class='tline' id='l101' data-llen='2203:2227'>　吕氏曰大抵徳之盛能動天惡之盛亦能動天徳之盛</span><br/>
<span class='tline' id='l102' data-llen='2227:2250'>　能動天如所謂格于上下格于皇天是也惟帝降格</span><br/>
<span class='tline' id='l103' data-llen='2250:2273'>　于夏是惡之盛亦能動天也天既動威警懼也夏王</span><br/>
<span class='tline' id='l104' data-llen='2273:2296'>　方且大縱逸畧無憂民之言這是昏迷不知畏天之</span><br/>
<span class='tline' id='l105' data-llen='2296:2319'>　威如此天方警動他他却為惡愈深不特無至誠憂</span><br/>
<span class='tline' id='l106' data-llen='2319:2345'><a onclick="displayPageImage('KR1b0018', 'WYG', '042-6b' );" name="042-6b" class="pb">[042-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2345:2360'>　百姓之心雖憂民之言亦忘了</span><br/>
<span class='tline' id='l108' data-llen='2360:2383'>乃大降罰崇亂有夏因甲于内亂不克靈承于旅罔丕</span><br/>
<span class='tline' id='l109' data-llen='2383:2406'>惟進之恭洪舒于民亦惟有夏之民叨懫日欽劓割夏</span><br/>
<span class='tline' id='l110' data-llen='2406:2409'>邑</span><br/>
<span class='tline' id='l111' data-llen='2409:2432'>　無垢曰承民旅衆也桀既内亂不自知已之有善安</span><br/>
<span class='tline' id='l112' data-llen='2432:2455'>　能知天下之善孟子見性善俯視天下之人無不與</span><br/>
<span class='tline' id='l113' data-llen='2455:2478'>　我同此善者因以性善之説為天下倡使人皆以聖</span><br/>
<span class='tline' id='l114' data-llen='2478:2501'>　賢為歸　又曰夫人内定則外恭譬如形聲影響之</span><br/>
<span class='tline' id='l115' data-llen='2501:2527'><a onclick="displayPageImage('KR1b0018', 'WYG', '042-7a' );" name="042-7a" class="pb">[042-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2527:2550'>　符也桀既内亂所以不能大進於恭而怠惰弛慢無</span><br/>
<span class='tline' id='l117' data-llen='2550:2573'>　所不至矣故放肆於民也　又曰有夏之民果何罪</span><br/>
<span class='tline' id='l118' data-llen='2573:2596'>　哉因桀内亂不識忠厚亷靖之士故其所欽者皆貪</span><br/>
<span class='tline' id='l119' data-llen='2596:2619'>　叨憤懫之人貪叨者多刻剥憤懫者多殘虐以刻剥</span><br/>
<span class='tline' id='l120' data-llen='2619:2641'>　殘虐之人在民之上故日啖民之膏血而不恤也</span><br/>
<span class='tline' id='l121' data-llen='2641:2664'>　張氏曰因甲于内亂者崇亂有夏則其亂者外也外</span><br/>
<span class='tline' id='l122' data-llen='2664:2687'>　亂必自内始故曰因甲于内亂甲于十干為始甲于</span><br/>
<span class='tline' id='l123' data-llen='2687:2698'>　内亂者自桀而始也</span><br/>
<span class='tline' id='l124' data-llen='2698:2724'><a onclick="displayPageImage('KR1b0018', 'WYG', '042-7b' );" name="042-7b" class="pb">[042-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2724:2747'>　吕氏曰桀方且大降威罰崇長其亂于有夏其亂日</span><br/>
<span class='tline' id='l126' data-llen='2747:2770'>　日增長無時而已然桀之所以崇長其惡于有夏者</span><br/>
<span class='tline' id='l127' data-llen='2770:2793'>　其根本則始於内亂何故其先家道之不正一箇昏</span><br/>
<span class='tline' id='l128' data-llen='2793:2809'>　縱本根既潰亂自此以出無不亂</span><br/>
<span class='tline' id='l129' data-llen='2809:2832'>天惟時求民主乃大降顯休命于成湯刑殄有夏惟天</span><br/>
<span class='tline' id='l130' data-llen='2832:2855'>不畀純乃惟以爾多方之義民不克永于多享惟夏之</span><br/>
<span class='tline' id='l131' data-llen='2855:2878'>恭多士大不克明保享于民乃胥惟虐于民至于百為</span><br/>
<span class='tline' id='l132' data-llen='2878:2884'>大不克開</span><br/>
<span class='tline' id='l133' data-llen='2884:2910'><a onclick="displayPageImage('KR1b0018', 'WYG', '042-8a' );" name="042-8a" class="pb">[042-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2910:2933'>　無垢曰桀甲于内亂湯乃不邇聲色不殖貨利桀不</span><br/>
<span class='tline' id='l135' data-llen='2933:2956'>　克靈承于旅湯乃徳懋懋官功懋懋賞桀罔丕惟進</span><br/>
<span class='tline' id='l136' data-llen='2956:2979'>　之恭湯乃改過不吝桀劓割夏邑湯乃克寛克仁以</span><br/>
<span class='tline' id='l137' data-llen='2979:3002'>　天理論之桀有必亡之理湯有必興之理其膺顯休</span><br/>
<span class='tline' id='l138' data-llen='3002:3025'>　也宜哉　又曰天下豈無識義理之民哉識義理則</span><br/>
<span class='tline' id='l139' data-llen='3025:3048'>　内意誠而心正外國治而天下平然而惟聖人能享</span><br/>
<span class='tline' id='l140' data-llen='3048:3071'>　用義民之福桀方欽叨懫之民恭不明保享之士豈</span><br/>
<span class='tline' id='l141' data-llen='3071:3094'>　能乆長用義民而多享用賢之福哉　又曰伊尹曰</span><br/>
<span class='tline' id='l142' data-llen='3094:3120'><a onclick="displayPageImage('KR1b0018', 'WYG', '042-8b' );" name="042-8b" class="pb">[042-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3120:3143'>　非商求於下民惟民歸于一徳是民之所以享者徳</span><br/>
<span class='tline' id='l144' data-llen='3143:3166'>　而已民之所享在徳人君保此則天下享之矣惟其</span><br/>
<span class='tline' id='l145' data-llen='3166:3189'>　恭敬不識義理之人此所以大不能明保享下民之</span><br/>
<span class='tline' id='l146' data-llen='3189:3212'>　道也　又曰桀既内亂而所欽者叨懫之人所恭者</span><br/>
<span class='tline' id='l147' data-llen='3212:3235'>　又非保享于民之士君臣同惡相與虐民則凡百所</span><br/>
<span class='tline' id='l148' data-llen='3235:3258'>　為皆不明於道理之所在矣天下萬事皆有條理桀</span><br/>
<span class='tline' id='l149' data-llen='3258:3276'>　之君臣一切不曉惟知虐民不亡何待</span><br/>
<span class='tline' id='l150' data-llen='3276:3299'>　林氏曰天以天下而命之人君非直與之享無敵之</span><br/>
<span class='tline' id='l151' data-llen='3299:3325'><a onclick="displayPageImage('KR1b0018', 'WYG', '042-9a' );" name="042-9a" class="pb">[042-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3325:3348'>　貴無倫之富以為一身之榮也必使之助天以治民</span><br/>
<span class='tline' id='l153' data-llen='3348:3371'>　而已故必治乎民而得民之心者天必命之不能治</span><br/>
<span class='tline' id='l154' data-llen='3371:3394'>　乎民而失民之心者天必絶之有夏殄滅而不為天</span><br/>
<span class='tline' id='l155' data-llen='3394:3417'>　畀祐如此之大者非天私惡乎夏而欲滅之也夏桀</span><br/>
<span class='tline' id='l156' data-llen='3417:3433'>　之世非獨其君之虐其臣亦虐也</span><br/>
<span class='tline' id='l157' data-llen='3433:3456'>　吕氏曰大抵聖人立言本末完備既説民至公纔無</span><br/>
<span class='tline' id='l158' data-llen='3456:3479'>　道便非夏之民又却説民之心本自長要享奉國夏</span><br/>
<span class='tline' id='l159' data-llen='3479:3502'>　自不能從民願聖人立言無不著一邊既説民心又</span><br/>
<span class='tline' id='l160' data-llen='3502:3528'><a onclick="displayPageImage('KR1b0018', 'WYG', '042-9b' );" name="042-9b" class="pb">[042-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3528:3537'>　説君民係屬處</span><br/>
<span class='tline' id='l162' data-llen='3537:3560'>乃惟成湯克以爾多方簡代夏作民主慎厥麗乃勸厥</span><br/>
<span class='tline' id='l163' data-llen='3560:3583'>民刑用勸以至于帝乙罔不明徳慎罰亦克用勸要囚</span><br/>
<span class='tline' id='l164' data-llen='3583:3606'>殄戮多罪亦克用勸開釋無辜亦克用勸今至于爾辟</span><br/>
<span class='tline' id='l165' data-llen='3606:3618'>弗克以爾多方享天之命</span><br/>
<span class='tline' id='l166' data-llen='3618:3641'>　無垢曰治亂之道不在乎他在能用君子與不能用</span><br/>
<span class='tline' id='l167' data-llen='3641:3664'>　君子而已能用君子則治不能用君子則亂此古今</span><br/>
<span class='tline' id='l168' data-llen='3664:3687'>　不易之道也以此知為人君者初無難事能用君子</span><br/>
<span class='tline' id='l169' data-llen='3687:3714'><a onclick="displayPageImage('KR1b0018', 'WYG', '042-10a' );" name="042-10a" class="pb">[042-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3714:3737'>　則内可以正心誠意外可以安國保民而王道成矣</span><br/>
<span class='tline' id='l171' data-llen='3737:3760'>　桀不用多方義民所欽者叨懫之人所恭者又非保</span><br/>
<span class='tline' id='l172' data-llen='3760:3783'>　享民之士則其任用者皆小人耳烏能享用賢之福</span><br/>
<span class='tline' id='l173' data-llen='3783:3806'>　哉湯之興非有竒謀秘術也又非借才於異代也能</span><br/>
<span class='tline' id='l174' data-llen='3806:3829'>　用多方義民以有天下耳　又曰人君之心術不可</span><br/>
<span class='tline' id='l175' data-llen='3829:3852'>　不正則言脱於口行脱於身四方萬里翕然響應烏</span><br/>
<span class='tline' id='l176' data-llen='3852:3875'>　可不謹乎吾一謹其所麗則民不期自勸矣　又曰</span><br/>
<span class='tline' id='l177' data-llen='3875:3898'>　桀用刑而民怨湯用刑而民勸何哉葢其用刑則同</span><br/>
<span class='tline' id='l178' data-llen='3898:3925'><a onclick="displayPageImage('KR1b0018', 'WYG', '042-10b' );" name="042-10b" class="pb">[042-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3925:3948'>　而其用刑之心則異桀不克開民之麗乃大降罰此</span><br/>
<span class='tline' id='l180' data-llen='3948:3971'>　民所以怨也湯既慎厥麗民宜從之乃不能從則舍</span><br/>
<span class='tline' id='l181' data-llen='3971:3994'>　刑不足以齊之矣然其刑之用也使民罔不自知曰</span><br/>
<span class='tline' id='l182' data-llen='3994:4017'>　君仁如此而吾乃不仁君義如此而吾乃不義其罹</span><br/>
<span class='tline' id='l183' data-llen='4017:4040'>　刑罰也是自取之耳吾之不仁不義致使吾君之不</span><br/>
<span class='tline' id='l184' data-llen='4040:4063'>　免於用刑耳烏得而不勸哉故曰厥民刑用勸也此</span><br/>
<span class='tline' id='l185' data-llen='4063:4086'>　明徳慎罰之意　又曰明徳者即所謂慎厥麗慎罰</span><br/>
<span class='tline' id='l186' data-llen='4086:4109'>　者雖用刑而不敢易也必省厥躬曰吾之所麗無失</span><br/>
<span class='tline' id='l187' data-llen='4109:4136'><a onclick="displayPageImage('KR1b0018', 'WYG', '042-11a' );" name="042-11a" class="pb">[042-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4136:4159'>　徳乎其不率者乃可加之以罰然罰未可遽用及其</span><br/>
<span class='tline' id='l189' data-llen='4159:4182'>　遇有罪也又將三令五申待其不改而後刑之此民</span><br/>
<span class='tline' id='l190' data-llen='4182:4205'>　之所以勸也以至要囚殄戮多罪若不可以為勸矣</span><br/>
<span class='tline' id='l191' data-llen='4205:4228'>　然其冒於刑罰者亦必自省曰吾君之明徳如此而</span><br/>
<span class='tline' id='l192' data-llen='4228:4251'>　慎罰又如是必我有以取之也雖有頑獷之心亦不</span><br/>
<span class='tline' id='l193' data-llen='4251:4258'>　能不勸矣</span><br/>
<span class='tline' id='l194' data-llen='4258:4281'>　張氏曰要囚殄滅多罪而克用勸者要囚殄滅所以</span><br/>
<span class='tline' id='l195' data-llen='4281:4304'>　罰惡罰惡則惡者畏而姦心息此所以亦能勸而為</span><br/>
<span class='tline' id='l196' data-llen='4304:4331'><a onclick="displayPageImage('KR1b0018', 'WYG', '042-11b' );" name="042-11b" class="pb">[042-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4331:4354'>　善也開釋無辜亦克用勸者開釋無辜所以宥善宥</span><br/>
<span class='tline' id='l198' data-llen='4354:4377'>　善則善者畏而良心生此所以亦能勸而為善也乃</span><br/>
<span class='tline' id='l199' data-llen='4377:4400'>　勸者自然而勸也用勸者使然而勸也亦克用勸其</span><br/>
<span class='tline' id='l200' data-llen='4400:4410'>　為勸也勉强而已</span><br/>
<span class='tline' id='l201' data-llen='4410:4433'>　吕氏曰湯所麗者一出於正以此勸民天下皆將刑</span><br/>
<span class='tline' id='l202' data-llen='4433:4456'>　法湯無不勸矣故君是源民是流君是表民是影源</span><br/>
<span class='tline' id='l203' data-llen='4456:4479'>　清則流清表正則影正自然之理也君所麗者處既</span><br/>
<span class='tline' id='l204' data-llen='4479:4498'>　正以勸民而民必法傚之無不翕然而勸</span><br/>
<span class='tline' id='l205' data-llen='4498:4525'><a onclick="displayPageImage('KR1b0018', 'WYG', '042-12a' );" name="042-12a" class="pb">[042-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4525:4548'>嗚呼王若曰誥告爾多方非天庸釋有夏非天庸釋有</span><br/>
<span class='tline' id='l207' data-llen='4548:4571'>殷乃惟爾辟以爾多方大淫圖天之命屑有辭乃惟有</span><br/>
<span class='tline' id='l208' data-llen='4571:4594'>夏圖厥政不集于享天降時喪有邦間之乃惟爾商後</span><br/>
<span class='tline' id='l209' data-llen='4594:4611'>王逸厥逸圖厥政不蠲烝天惟降時喪</span><br/>
<span class='tline' id='l210' data-llen='4611:4634'>　無垢曰庸用也釋棄也言非天棄夏也夏自棄耳非</span><br/>
<span class='tline' id='l211' data-llen='4634:4657'>　天棄商也商自棄耳何則天即是我我即是天凡我</span><br/>
<span class='tline' id='l212' data-llen='4657:4680'>　所念所為無不合於道則日日有天命一念儻不當</span><br/>
<span class='tline' id='l213' data-llen='4680:4703'>　道即天所棄也故仰察璿璣之運足以知王政之治</span><br/>
<span class='tline' id='l214' data-llen='4703:4730'><a onclick="displayPageImage('KR1b0018', 'WYG', '042-12b' );" name="042-12b" class="pb">[042-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4730:4753'>　亂亦足以見天心之予奪　又曰桀之圖政不能集</span><br/>
<span class='tline' id='l216' data-llen='4753:4776'>　于享是民弗歸徃也民之心即天之心民弗歸往此</span><br/>
<span class='tline' id='l217' data-llen='4776:4799'>　天所以降時䘮也天既䘮夏則必求能集於享者湯</span><br/>
<span class='tline' id='l218' data-llen='4799:4822'>　得所以集於享之道故能間有夏而受命湯亦起於</span><br/>
<span class='tline' id='l219' data-llen='4822:4845'>　諸侯故言有邦　又曰桀之所以不集享者以逸而</span><br/>
<span class='tline' id='l220' data-llen='4845:4868'>　已湯之所以能間有夏而受命以知集享也以知正</span><br/>
<span class='tline' id='l221' data-llen='4868:4891'>　身之道也爾之後王其逸又甚於桀其步驟馳騁徬</span><br/>
<span class='tline' id='l222' data-llen='4891:4914'>　徨周浹無非逸樂不義之事所謂紂罪浮於桀者此</span><br/>
<span class='tline' id='l223' data-llen='4914:4941'><a onclick="displayPageImage('KR1b0018', 'WYG', '042-13a' );" name="042-13a" class="pb">[042-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4941:4964'>　也　又曰蠲者潔也烝者進也天下之本在國國之</span><br/>
<span class='tline' id='l225' data-llen='4964:4987'>　本在家家之本在身身既正矣則施為綱紀發為標</span><br/>
<span class='tline' id='l226' data-llen='4987:5010'>　凖垂衣拱手足正天下矣不能蠲潔其身以進於善</span><br/>
<span class='tline' id='l227' data-llen='5010:5033'>　則是身之不正也烏能圖厥政乎紂為不善如此必</span><br/>
<span class='tline' id='l228' data-llen='5033:5053'>　至於亡國敗家而後已此天所以降時䘮也</span><br/>
<span class='tline' id='l229' data-llen='5053:5076'>惟聖罔念作狂惟狂克念作聖天惟五年須暇之子孫</span><br/>
<span class='tline' id='l230' data-llen='5076:5099'>誕作民主罔可念聽天惟求爾多方大動以威開厥顧</span><br/>
<span class='tline' id='l231' data-llen='5099:5122'>天惟爾多方罔堪顧之惟我周王靈承于旅克堪用徳</span><br/>
<span class='tline' id='l232' data-llen='5122:5149'><a onclick="displayPageImage('KR1b0018', 'WYG', '042-13b' );" name="042-13b" class="pb">[042-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5149:5170'>惟典神天天惟式敎我用休簡畀殷命尹爾多方</span><br/>
<span class='tline' id='l234' data-llen='5170:5193'>　無垢曰聖狂之相去不啻霄壤之逺而其作聖作狂</span><br/>
<span class='tline' id='l235' data-llen='5193:5216'>　乃不出乎一念之頃何其易哉葢念者覺也人本自</span><br/>
<span class='tline' id='l236' data-llen='5216:5239'>　聖所以不克由聖者念慮之起苦於不覺方其不覺</span><br/>
<span class='tline' id='l237' data-llen='5239:5262'>　之時聖則是狂覺則是聖而非狂矣此克念所以作</span><br/>
<span class='tline' id='l238' data-llen='5262:5285'>　聖也夫狂聖之分止在一時之頃則紂之䘮宜無日</span><br/>
<span class='tline' id='l239' data-llen='5285:5308'>　矣而天之待紂猶周旋於五年之間冀其悔禍此何</span><br/>
<span class='tline' id='l240' data-llen='5308:5331'>　謂哉葢有商之興賢聖之君作者六七天下歸商乆</span><br/>
<span class='tline' id='l241' data-llen='5331:5358'><a onclick="displayPageImage('KR1b0018', 'WYG', '042-14a' );" name="042-14a" class="pb">[042-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5358:5381'>　矣天下之心眷眷於商天其忍遽絶之乎此所以待</span><br/>
<span class='tline' id='l243' data-llen='5381:5404'>　之如此之緩也而紂於五年之間心未嘗訟過口未</span><br/>
<span class='tline' id='l244' data-llen='5404:5427'>　嘗出悔痛之言一無可念一無可聽者葢我能念天</span><br/>
<span class='tline' id='l245' data-llen='5427:5450'>　天亦念我我能聽天天亦聽我故曰皇天無親惟徳</span><br/>
<span class='tline' id='l246' data-llen='5450:5473'>　是輔天既知紂終不悔過則又求爾多方之能顧天</span><br/>
<span class='tline' id='l247' data-llen='5473:5496'>　者故動以威想其當時災異百出不特警戒商紂又</span><br/>
<span class='tline' id='l248' data-llen='5496:5519'>　求之爾多方之君能開悟顧天者而乃無一克堪獨</span><br/>
<span class='tline' id='l249' data-llen='5519:5542'>　惟我周王能以善道承民民斯歸之矣天之聰明自</span><br/>
<span class='tline' id='l250' data-llen='5542:5569'><a onclick="displayPageImage('KR1b0018', 'WYG', '042-14b' );" name="042-14b" class="pb">[042-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5569:5592'>　民聰明民既歸之天命將焉之乎　又曰我有徳則</span><br/>
<span class='tline' id='l252' data-llen='5592:5615'>　能用徳故好色則色至好貨則貨至好劔則劔士至</span><br/>
<span class='tline' id='l253' data-llen='5615:5638'>　皆我先有召之也克堪用徳則周王先有是徳故能</span><br/>
<span class='tline' id='l254' data-llen='5638:5661'>　用有徳之人耳典者主也有徳之人宜為神天所生</span><br/>
<span class='tline' id='l255' data-llen='5661:5684'>　今乃反主神天何耶葢君即天耳苟非其人日月薄</span><br/>
<span class='tline' id='l256' data-llen='5684:5707'>　蝕星辰失度神靈不能得安其所惟克堪用徳之君</span><br/>
<span class='tline' id='l257' data-llen='5707:5730'>　所為所行莫非天理故能彌綸天地之道範圍天地</span><br/>
<span class='tline' id='l258' data-llen='5730:5753'>　之化上下交泰宇宙肅清皆其心術所至此易所謂</span><br/>
<span class='tline' id='l259' data-llen='5753:5780'><a onclick="displayPageImage('KR1b0018', 'WYG', '042-15a' );" name="042-15a" class="pb">[042-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5780:5803'>　天地交泰后以裁成天地之道輔相天地之宜則知</span><br/>
<span class='tline' id='l261' data-llen='5803:5826'>　元后者真神天所頼以為主也　又曰天即是我我</span><br/>
<span class='tline' id='l262' data-llen='5826:5849'>　得此理知如是而為仁如是而為義如是而為禮如</span><br/>
<span class='tline' id='l263' data-llen='5849:5872'>　是而為智則一出言一舉足無非仁義禮智之善其</span><br/>
<span class='tline' id='l264' data-llen='5872:5895'>　心豈不泮渙優㳺泰然其日逸休乎所謂休者非自</span><br/>
<span class='tline' id='l265' data-llen='5895:5918'>　外來吾心安處耳周王所以大受商命而正爾多方</span><br/>
<span class='tline' id='l266' data-llen='5918:5922'>　也</span><br/>
<span class='tline' id='l267' data-llen='5922:5945'>　張氏曰惟聖罔念作狂者所謂舍則亡是也惟狂克</span><br/>
<span class='tline' id='l268' data-llen='5945:5972'><a onclick="displayPageImage('KR1b0018', 'WYG', '042-15b' );" name="042-15b" class="pb">[042-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5972:5995'>　念作聖者所謂操則存是也莫非聖也固天縱之將</span><br/>
<span class='tline' id='l270' data-llen='5995:6019'>　聖聖之出乎自然者也思曰睿睿作聖聖之出乎修為</span><br/>
<span class='tline' id='l271' data-llen='6019:6042'>　者也然則惟聖罔念作狂惟狂克念作聖豈非修為</span><br/>
<span class='tline' id='l272' data-llen='6042:6065'>　而然乎然則紂之無道而至於滅亡者以其有聖之</span><br/>
<span class='tline' id='l273' data-llen='6065:6074'>　道而罔念故也</span><br/>
<span class='tline' id='l274' data-llen='6074:6097'>　吕氏曰聖狂本無定名亦無限隔聖之與狂只在念</span><br/>
<span class='tline' id='l275' data-llen='6097:6120'>　與不念湏知其本無定名聖豈有定名纔罔念便是</span><br/>
<span class='tline' id='l276' data-llen='6120:6143'>　狂狂豈有定名纔克念便是聖周公言此兩句葢謂</span><br/>
<span class='tline' id='l277' data-llen='6143:6170'><a onclick="displayPageImage('KR1b0018', 'WYG', '042-16a' );" name="042-16a" class="pb">[042-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6170:6193'>　紂之為惡固已入於狂矣紂若能一念安知紂之不</span><br/>
<span class='tline' id='l279' data-llen='6193:6216'>　作聖　又曰武王能善承於衆夏商之所以亡只是</span><br/>
<span class='tline' id='l280' data-llen='6216:6239'>　弗克靈承于旅周之所以興只是能靈承于旅以此</span><br/>
<span class='tline' id='l281' data-llen='6239:6261'>　知民為貴社稷次之克堪用徳言武王能堪用徳</span><br/>
<span class='tline' id='l282' data-llen='6261:6284'>今我曷敢多誥我惟大降爾四國民命爾曷不忱裕之</span><br/>
<span class='tline' id='l283' data-llen='6284:6302'>于爾多方曷不夹介乂我周王享天之命</span><br/>
<span class='tline' id='l284' data-llen='6302:6325'>　無垢曰古人化人全在一身之正故曰爾身克正罔</span><br/>
<span class='tline' id='l285' data-llen='6325:6348'>　敢弗正民心罔中惟爾之中又曰其身正不令而行</span><br/>
<span class='tline' id='l286' data-llen='6348:6375'><a onclick="displayPageImage('KR1b0018', 'WYG', '042-16b' );" name="042-16b" class="pb">[042-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6375:6398'>　其身不正雖令不從又曰以身教者從以言教者訟</span><br/>
<span class='tline' id='l288' data-llen='6398:6421'>　以成王之賢周公之忠聖如此宜不言而喻今紛紛</span><br/>
<span class='tline' id='l289' data-llen='6421:6444'>　如此不服者多方之罪也其不服而致我多誥者乃</span><br/>
<span class='tline' id='l290' data-llen='6444:6467'>　多方之罪非文武周公之罪也　又曰夾輔也介其</span><br/>
<span class='tline' id='l291' data-llen='6467:6490'>　助也乂治也爾何不忱信寛裕夾輔我介助我致周</span><br/>
<span class='tline' id='l292' data-llen='6490:6513'>　王之治而享天命乎言乂我周王者多方不安則周</span><br/>
<span class='tline' id='l293' data-llen='6513:6529'>　王欲治不可得也其能享天命乎</span><br/>
<span class='tline' id='l294' data-llen='6529:6552'>　吕氏曰大抵殷民初所變亂者只為他不信天命不</span><br/>
<span class='tline' id='l295' data-llen='6552:6579'><a onclick="displayPageImage('KR1b0018', 'WYG', '042-17a' );" name="042-17a" class="pb">[042-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6579:6602'>　信周家之盛徳只是有戀舊之情不充而大之不去</span><br/>
<span class='tline' id='l297' data-llen='6602:6625'>　大規模上看所以如此故周公所以勸殷民信周家</span><br/>
<span class='tline' id='l298' data-llen='6625:6635'>　而又寛大其心爾</span><br/>
<span class='tline' id='l299' data-llen='6635:6658'>今爾尚宅爾宅畋爾田爾曷不惠王熈天之命爾乃迪</span><br/>
<span class='tline' id='l300' data-llen='6658:6681'>屢不静爾心未愛爾乃不大宅天命爾乃屑播天命爾</span><br/>
<span class='tline' id='l301' data-llen='6681:6692'>乃自作不典圖忱于正</span><br/>
<span class='tline' id='l302' data-llen='6692:6715'>　無垢曰居爾舊宅畋爾舊田與在商無異汝何不順</span><br/>
<span class='tline' id='l303' data-llen='6715:6738'>　王廣天之命乎天命在我為爾不忱信不寛裕不夾</span><br/>
<span class='tline' id='l304' data-llen='6738:6765'><a onclick="displayPageImage('KR1b0018', 'WYG', '042-17b' );" name="042-17b" class="pb">[042-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6765:6788'>　不介不乂我則不能長乆保爾宅畋爾田而自狹隘</span><br/>
<span class='tline' id='l306' data-llen='6788:6811'>　天命爾若不順我我將誅汝汝其能居爾宅畋爾田</span><br/>
<span class='tline' id='l307' data-llen='6811:6834'>　乎曰享天命熈天命者天命已定止享熈未能何者</span><br/>
<span class='tline' id='l308' data-llen='6834:6857'>　多方不享成王亦不享多方不熈成王亦不熈多方</span><br/>
<span class='tline' id='l309' data-llen='6857:6880'>　未乂成王其能安乎今爾常在不静處蹈行故紛亂</span><br/>
<span class='tline' id='l310' data-llen='6880:6903'>　不靜者皆由爾心之未愛無顧藉愛惜之意是爾大</span><br/>
<span class='tline' id='l311' data-llen='6903:6922'>　不安天命是爾大棄天命豈他人累爾哉</span><br/>
<span class='tline' id='l312' data-llen='6922:6945'>　張氏曰宅爾宅者言不失其所居也畋爾田者言不</span><br/>
<span class='tline' id='l313' data-llen='6945:6972'><a onclick="displayPageImage('KR1b0018', 'WYG', '042-18a' );" name="042-18a" class="pb">[042-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6972:6995'>　失其所食也今爾多方之尚宅爾宅畋爾田則我周</span><br/>
<span class='tline' id='l315' data-llen='6995:7018'>　於汝非故虐之也然爾不能惠王以熈天之命是汝</span><br/>
<span class='tline' id='l316' data-llen='7018:7024'>　之過也</span><br/>
<span class='tline' id='l317' data-llen='7024:7047'>我惟時其敎告之我惟時其戰要囚之至于再至于三</span><br/>
<span class='tline' id='l318' data-llen='7047:7070'>乃有不用我降爾命我乃其大罰殛之非我有周秉徳</span><br/>
<span class='tline' id='l319' data-llen='7070:7081'>不康寜乃惟爾自速辜</span><br/>
<span class='tline' id='l320' data-llen='7081:7104'>　無垢曰討其倡亂執其朋黨至於再至於三若三監</span><br/>
<span class='tline' id='l321' data-llen='7104:7127'>　淮夷商奄之類是也我諄諄告戒如此再三不從不</span><br/>
<span class='tline' id='l322' data-llen='7127:7154'><a onclick="displayPageImage('KR1b0018', 'WYG', '042-18b' );" name="042-18b" class="pb">[042-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7154:7177'>　用我降命我将大罰殛汝矣然則豈周欲擾民哉爾</span><br/>
<span class='tline' id='l324' data-llen='7177:7184'>　自召之耳</span><br/>
<span class='tline' id='l325' data-llen='7184:7207'>王曰嗚呼猷告爾有方多士暨殷多士今爾奔走臣我</span><br/>
<span class='tline' id='l326' data-llen='7207:7230'>監五祀越惟有胥伯小大多正爾罔不克臬自作不和</span><br/>
<span class='tline' id='l327' data-llen='7230:7236'>爾惟和哉</span><br/>
<span class='tline' id='l328' data-llen='7236:7259'>　無垢曰責有方多士暨商多士與胥伯多正之在上</span><br/>
<span class='tline' id='l329' data-llen='7259:7282'>　者當率其下也想當時多士有從周者有不從周者</span><br/>
<span class='tline' id='l330' data-llen='7282:7305'>　從周者少不從周者多故雖有在上之人自能從周</span><br/>
<span class='tline' id='l331' data-llen='7305:7332'><a onclick="displayPageImage('KR1b0018', 'WYG', '042-19a' );" name="042-19a" class="pb">[042-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7332:7355'>　而異謀者尚衆上之人亦未能率其下率其家也葢</span><br/>
<span class='tline' id='l333' data-llen='7355:7378'>　當時所以為異謀必有為之倡者也然亦有不由倡</span><br/>
<span class='tline' id='l334' data-llen='7378:7401'>　而自為之者所謂自作不和者不由倡而自為者也</span><br/>
<span class='tline' id='l335' data-llen='7401:7424'>　吕氏曰周公告有方多士今爾奔走臣我已五年矣</span><br/>
<span class='tline' id='l336' data-llen='7424:7447'>　猶自未安寧先儒説遷殷民於成周五年無罪再使</span><br/>
<span class='tline' id='l337' data-llen='7447:7470'>　還舊土不見此意只是遷頑民必已得五年事何故</span><br/>
<span class='tline' id='l338' data-llen='7470:7493'>　既遷殷民於洛邑了自後淮夷奄叛成王既伐淮夷</span><br/>
<span class='tline' id='l339' data-llen='7493:7516'>　奄而歸到這裏已經涉得五年了監是長民之官也</span><br/>
<span class='tline' id='l340' data-llen='7516:7543'><a onclick="displayPageImage('KR1b0018', 'WYG', '042-19b' );" name="042-19b" class="pb">[042-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7543:7566'>　今爾奔走臣我已自五年今當安穏何故到而今爾</span><br/>
<span class='tline' id='l342' data-llen='7566:7575'>　也未安於我周</span><br/>
<span class='tline' id='l343' data-llen='7575:7598'>爾室不睦爾惟和哉爾邑克明爾惟克勤乃事爾尚不</span><br/>
<span class='tline' id='l344' data-llen='7598:7621'>忌于凶徳亦則以穆穆在乃位克閲于乃邑謀介爾乃</span><br/>
<span class='tline' id='l345' data-llen='7621:7633'>自時洛邑尚永力畋爾田</span><br/>
<span class='tline' id='l346' data-llen='7633:7656'>　無垢曰夫凶徳之人其才足以為亂而其勢力又能</span><br/>
<span class='tline' id='l347' data-llen='7656:7680'>　使人不和為之長者不當忌之當有以感化之耳其所</span><br/>
<span class='tline' id='l348' data-llen='7680:7703'>　以至於不恤者亦由上之人無以化之反忌之故也</span><br/>
<span class='tline' id='l349' data-llen='7703:7730'><a onclick="displayPageImage('KR1b0018', 'WYG', '042-20a' );" name="042-20a" class="pb">[042-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7730:7753'>　又曰東坡謂服凶徳者在於欽和葢欽則不慢和則</span><br/>
<span class='tline' id='l351' data-llen='7753:7776'>　不暴夫人而逺暴慢之心則其温恭和樂晬然見於</span><br/>
<span class='tline' id='l352' data-llen='7776:7799'>　聲容氣色之間彼凶徳之人雖有悖傲作亂之心見</span><br/>
<span class='tline' id='l353' data-llen='7799:7818'>　如此亦必自為之感化矣此率下之道也</span><br/>
<span class='tline' id='l354' data-llen='7818:7841'>　臨川曰已能克享以和勤則何忌乎凶徳哉君子忌</span><br/>
<span class='tline' id='l355' data-llen='7841:7855'>　吉徳小人忌凶徳而悔吉徳</span><br/>
<span class='tline' id='l356' data-llen='7855:7878'>　張氏曰欲治其國先齊其家欲齊其家先修其身爾</span><br/>
<span class='tline' id='l357' data-llen='7878:7901'>　罔不克臬所以修身者也爾室不睦爾惟和哉所以</span><br/>
<span class='tline' id='l358' data-llen='7901:7928'><a onclick="displayPageImage('KR1b0018', 'WYG', '042-20b' );" name="042-20b" class="pb">[042-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7928:7951'>　齊家者也爾邑克明爾惟克勤乃事所以治國者也</span><br/>
<span class='tline' id='l360' data-llen='7951:7974'>　夫父子兄弟之間不能相與以睦則爾不可不和之</span><br/>
<span class='tline' id='l361' data-llen='7974:7997'>　也洪範曰汝弗能使有好于爾家時人斯其辜然則</span><br/>
<span class='tline' id='l362' data-llen='7997:8014'>　將克明爾邑則爾室不可不和之也</span><br/>
<span class='tline' id='l363' data-llen='8014:8037'>天惟畀矜爾我有周惟其大介賚爾迪簡在王庭尚爾</span><br/>
<span class='tline' id='l364' data-llen='8037:8045'>事有服在大僚</span><br/>
<span class='tline' id='l365' data-llen='8045:8068'>　無垢曰昔者多士共為凶徳豈可使之在朝廷哉若</span><br/>
<span class='tline' id='l366' data-llen='8068:8091'>　其率化如此則我當開簡賢者使居王庭委任爾以</span><br/>
<span class='tline' id='l367' data-llen='8091:8118'><a onclick="displayPageImage('KR1b0018', 'WYG', '042-21a' );" name="042-21a" class="pb">[042-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8118:8141'>　事矣豈特委任以事當尊顯之使居大臣之列此告</span><br/>
<span class='tline' id='l369' data-llen='8141:8150'>　之以不終棄也</span><br/>
<span class='tline' id='l370' data-llen='8150:8173'>　張氏曰天之所以畀汝者錫之以福也天之所以矜</span><br/>
<span class='tline' id='l371' data-llen='8173:8196'>　汝者閔之以仁也非特天畀矜爾我有周亦大介賚</span><br/>
<span class='tline' id='l372' data-llen='8196:8219'>　爾葢人君之賞罰亦順乎天者也迪簡在王庭尚爾</span><br/>
<span class='tline' id='l373' data-llen='8219:8242'>　事有服在大僚此所謂大介賚爾也大介爾如所謂</span><br/>
<span class='tline' id='l374' data-llen='8242:8265'>　佑賢輔徳是也大賚爾如所謂錫之山川土田是也</span><br/>
<span class='tline' id='l375' data-llen='8265:8288'>　夫名噐者天下之公也聖人何私於其間哉所聴用</span><br/>
<span class='tline' id='l376' data-llen='8288:8315'><a onclick="displayPageImage('KR1b0018', 'WYG', '042-21b' );" name="042-21b" class="pb">[042-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8315:8323'>　者惟徳而已</span><br/>
<span class='tline' id='l378' data-llen='8323:8346'>王曰嗚呼多士爾不克勸忱我命爾亦則惟不克享凡</span><br/>
<span class='tline' id='l379' data-llen='8346:8369'>民惟曰不享爾乃惟逸惟頗大逺王命則惟爾多方探</span><br/>
<span class='tline' id='l380' data-llen='8369:8397'>天之威我則致天之罰離逖爾土<span class='krp-note'>按此節解永/樂大典原缺</span></span><br/>
<span class='tline' id='l381' data-llen='8397:8420'>王曰我不惟多誥我惟祗告爾命又曰時惟爾初不克</span><br/>
<span class='tline' id='l382' data-llen='8420:8429'>敬于和則無我怨</span><br/>
<span class='tline' id='l383' data-llen='8429:8452'>　無垢曰此篇皆以商人不肯從周而作而其所以稱</span><br/>
<span class='tline' id='l384' data-llen='8452:8475'>　天者無慮二十而稱帝者五葢欲使商人知周之所</span><br/>
<span class='tline' id='l385' data-llen='8475:8502'><a onclick="displayPageImage('KR1b0018', 'WYG', '042-22a' );" name="042-22a" class="pb">[042-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8502:8525'>　以受命者非有意於取之也天之所命我周不能違</span><br/>
<span class='tline' id='l387' data-llen='8525:8548'>　也夫以我周猶不能違天命爾多士能屑播天命乎</span><br/>
<span class='tline' id='l388' data-llen='8548:8571'>　　又曰東坡以又曰為他日甚善夫使我致天之罰</span><br/>
<span class='tline' id='l389' data-llen='8571:8594'>　皆由爾初不能欽和以化凶徳使轉相率化則其自</span><br/>
<span class='tline' id='l390' data-llen='8594:8617'>　取天威非我咎之也故曰則無我怨夫桀無道而湯</span><br/>
<span class='tline' id='l391' data-llen='8617:8640'>　受天命紂無道而周受天命是或一道也商湯受命</span><br/>
<span class='tline' id='l392' data-llen='8640:8663'>　之初豈無夏之多士哉而下不聞有一人違命上不</span><br/>
<span class='tline' id='l393' data-llen='8663:8686'>　聞有告戒之辭今周王於此獨何為辛苦丁寧諄複</span><br/>
<span class='tline' id='l394' data-llen='8686:8713'><a onclick="displayPageImage('KR1b0018', 'WYG', '042-22b' );" name="042-22b" class="pb">[042-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8713:8736'>　誨諭之切耶豈文武之劣于湯而今之多士非昔之</span><br/>
<span class='tline' id='l396' data-llen='8736:8759'>　多士耶曰是不然有商與夏自不同也夫夏自大禹</span><br/>
<span class='tline' id='l397' data-llen='8759:8782'>　揖遜而得天下而啟繼之至少康而中興他無所聞</span><br/>
<span class='tline' id='l398' data-llen='8782:8805'>　焉有商之興賢聖之君六七作其仁恩徳澤固結於</span><br/>
<span class='tline' id='l399' data-llen='8805:8828'>　民心者為己乆故所以諄諄告戒猶或不從雖曰其</span><br/>
<span class='tline' id='l400' data-llen='8828:8844'>　頑可罪然亦可以見戀主之意矣</span><br/>
<span class='tline' id='l401' data-llen='8844:8867'>　吕氏曰大抵殷民之失其初已多周公到這裏乃説</span><br/>
<span class='tline' id='l402' data-llen='8867:8890'>　此乃爾之初何故自武王初定天下此乃殷民之初</span><br/>
<span class='tline' id='l403' data-llen='8890:8917'><a onclick="displayPageImage('KR1b0018', 'WYG', '042-23a' );" name="042-23a" class="pb">[042-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8917:8940'>　殷民乃從三監而叛成王既伐三監而作新大邑東</span><br/>
<span class='tline' id='l405' data-llen='8940:8963'>　國洛此亦是殷民之初到此人情猶未足烏有所謂</span><br/>
<span class='tline' id='l406' data-llen='8963:8986'>　初論來殷民已屢失其初周公却到這裏與他赦過</span><br/>
<span class='tline' id='l407' data-llen='8986:9009'>　宥罪再與他起頭説而今正是爾起頭為善時節爾</span><br/>
<span class='tline' id='l408' data-llen='9009:9032'>　若自後更不能親睦王室到得後來被罰那時却不</span><br/>
<span class='tline' id='l409' data-llen='9032:9051'>　可怨我以此見周公之於民尤惇篤懇切</span><br/>
</p>
<p><br/>
</p>
  </div>
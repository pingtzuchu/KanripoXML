<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0018', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　尚書精義卷十　　　　　　宋　黄倫　撰</span><br/>
<span class='tline' id='l10' data-llen='210:231'>海岱惟青州<span class='krp-note'>按此段經解永/樂大典原闕</span></span><br/>
<span class='tline' id='l11' data-llen='231:241'>嵎夷既畧濰淄其道</span><br/>
<span class='tline' id='l12' data-llen='241:264'>　無垢曰嵎夷地名乃青州極處洪水滔天嵎夷亦被</span><br/>
<span class='tline' id='l13' data-llen='264:287'>　其害水患既去嵎夷之封畧可定矣濰水出琅琊箕</span><br/>
<span class='tline' id='l14' data-llen='287:310'>　屋山北至都昌縣入海淄水出泰山萊蕪縣原山北</span><br/>
<span class='tline' id='l15' data-llen='310:333'>　北至千乗縣博昌縣入海此故道也前日水患皆不</span><br/>
<span class='tline' id='l16' data-llen='333:359'><a onclick="displayPageImage('KR1b0018', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='359:382'>　由其道今禹治水使得復還其故道然而禹治水苐</span><br/>
<span class='tline' id='l18' data-llen='382:405'>　云既載既修厎績既從既作既道既澤既畧其道其</span><br/>
<span class='tline' id='l19' data-llen='405:428'>　乂其藝既瀦厎平既入厎定既敷而不言治水之由</span><br/>
<span class='tline' id='l20' data-llen='428:451'>　何也曰昌言之際固已盡之矣其曰决九川距四海</span><br/>
<span class='tline' id='l21' data-llen='451:474'>　濬畎澮距川是也盖道畎澮之水以入於川道九川</span><br/>
<span class='tline' id='l22' data-llen='474:492'>　之水以至於海其治之之法盡於此矣</span><br/>
<span class='tline' id='l23' data-llen='492:515'>　張氏曰嵎夷者青州之夷也既畧則已為封畧矣盖</span><br/>
<span class='tline' id='l24' data-llen='515:538'>　地之接於嵎夷不為之封畧而使有守則蠻夷有猾</span><br/>
<span class='tline' id='l25' data-llen='538:564'><a onclick="displayPageImage('KR1b0018', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='564:587'>　夏之變矣經之所稱或曰島夷或曰嵎夷或曰萊夷</span><br/>
<span class='tline' id='l27' data-llen='587:610'>　或曰和夷盖亦因其地而名之者也必以夷而言之</span><br/>
<span class='tline' id='l28' data-llen='610:633'>　所以見禹之功施及者逺非特中國而已濰淄其道</span><br/>
<span class='tline' id='l29' data-llen='633:647'>　者言濰淄二水得由其道也</span><br/>
<span class='tline' id='l30' data-llen='647:670'>厥土白墳海濵廣斥厥田惟上下厥賦中上厥貢鹽絺</span><br/>
<span class='tline' id='l31' data-llen='670:684'>海物惟錯岱畎絲枲鉛松怪石</span><br/>
<span class='tline' id='l32' data-llen='684:707'>　無垢曰向也洪水滔天土失其性今則水患既去土</span><br/>
<span class='tline' id='l33' data-llen='707:730'>　性復矣厥土白墳本性復矣青州之土雖白墳然青</span><br/>
<span class='tline' id='l34' data-llen='730:756'><a onclick="displayPageImage('KR1b0018', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='756:779'>　州瀕海至海濵之土則有異矣説文曰鹵鹹也東方</span><br/>
<span class='tline' id='l36' data-llen='779:802'>　謂之斥西方謂之鹵廣斥云者以言青州海濵其地</span><br/>
<span class='tline' id='l37' data-llen='802:825'>　甚廣然皆鹹地此亦水患既除海濵之土復其性矣</span><br/>
<span class='tline' id='l38' data-llen='825:848'>　斥鹵之地不植五穀而田第三賦第四以是知地性</span><br/>
<span class='tline' id='l39' data-llen='848:871'>　之不相害也夫海水皆鹹也而瀕海多甘泉則青州</span><br/>
<span class='tline' id='l40' data-llen='871:894'>　雖瀕海而去海尚逺不害其為田第三賦第四也青</span><br/>
<span class='tline' id='l41' data-llen='894:917'>　州瀕海故多鹹宜葛故貢絺海物奇形異状可食者</span><br/>
<span class='tline' id='l42' data-llen='917:940'>　廣非一色而已故雜然竝貢錯雜也青州距岱岱山</span><br/>
<span class='tline' id='l43' data-llen='940:966'><a onclick="displayPageImage('KR1b0018', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='966:989'>　之谷宜桑故貢絲宜麻故貢枲以金則産鉛以木則</span><br/>
<span class='tline' id='l45' data-llen='989:1012'>　産松以水則産石故皆貢焉然而土地所出将以充</span><br/>
<span class='tline' id='l46' data-llen='1012:1035'>　服食器用鹽絺海物絲枲鉛松皆服食器用也怪石</span><br/>
<span class='tline' id='l47' data-llen='1035:1058'>　安用以為貢物哉得不啟後世人主玩好之心乎且</span><br/>
<span class='tline' id='l48' data-llen='1058:1081'>　余嘗言之矣貢非人主本意乃臣子區區報上之誠</span><br/>
<span class='tline' id='l49' data-llen='1081:1104'>　也怪石雖無用然其文理精緻顔色温潤見者悦焉</span><br/>
<span class='tline' id='l50' data-llen='1104:1127'>　以人之悦也故勤其貢奉庶幾人主之悦懌焉此猶</span><br/>
<span class='tline' id='l51' data-llen='1127:1138'>　人子致甘旨之意也</span><br/>
<span class='tline' id='l52' data-llen='1138:1164'><a onclick="displayPageImage('KR1b0018', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1164:1187'>　張氏曰厥土白墳者其色白而其性墳也海濵廣斥</span><br/>
<span class='tline' id='l54' data-llen='1187:1210'>　者海濵之地廣而且斥厥田惟上下則在第三厥賦</span><br/>
<span class='tline' id='l55' data-llen='1210:1233'>　中上則在第四厥貢鹹絺海物惟錯者海濵之地惟</span><br/>
<span class='tline' id='l56' data-llen='1233:1256'>　鹹為多故其貢以鹹為先而絺次之海物又次之海</span><br/>
<span class='tline' id='l57' data-llen='1256:1279'>　之所産非一物也故曰惟錯錯則雜而貢之者也九</span><br/>
<span class='tline' id='l58' data-llen='1279:1302'>　州所貢之物不必以精粗為次而其敘以多寡為之</span><br/>
<span class='tline' id='l59' data-llen='1302:1325'>　先後也岱畎絲枲鉛松怪石者岱畎則岱山之畎也</span><br/>
<span class='tline' id='l60' data-llen='1325:1348'>　岱畎則出桑麻為美故其貢以絲枲為先至於鉛也</span><br/>
<span class='tline' id='l61' data-llen='1348:1374'><a onclick="displayPageImage('KR1b0018', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1374:1395'>　松也怪石也皆出於此故得以并而貢之者也</span><br/>
<span class='tline' id='l63' data-llen='1395:1418'>　王氏曰水去故見土色白而墳起海畔廣有斥鹵之</span><br/>
<span class='tline' id='l64' data-llen='1418:1432'>　水可煎以為鹽斥為鹽鹵也</span><br/>
<span class='tline' id='l65' data-llen='1432:1442'>萊夷作牧厥篚檿絲</span><br/>
<span class='tline' id='l66' data-llen='1442:1465'>　無垢曰萊夷水退非特可以牧牛羊且可植蠶桑矣</span><br/>
<span class='tline' id='l67' data-llen='1465:1488'>　萊夷出山桑故所貢者檿絲也萊夷亦有報上之心</span><br/>
<span class='tline' id='l68' data-llen='1488:1511'>　故以檿絲致貢篚以効區區臣子之意至於絃琴瑟</span><br/>
<span class='tline' id='l69' data-llen='1511:1531'>　織衣服則為上所用耳如此立説似為不偏</span><br/>
<span class='tline' id='l70' data-llen='1531:1557'><a onclick="displayPageImage('KR1b0018', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1557:1580'>　張氏曰莱夷亦青州之夷也作者言水退而草木作</span><br/>
<span class='tline' id='l72' data-llen='1580:1603'>　生也非特草木之作生也又可以牧焉故曰萊夷作</span><br/>
<span class='tline' id='l73' data-llen='1603:1626'>　牧厥篚檿絲者詩曰其檿其柘檿者桑柘之屬也檿</span><br/>
<span class='tline' id='l74' data-llen='1626:1649'>　絲其絲可以中琴瑟之絃故以篚而進之兖州之漆</span><br/>
<span class='tline' id='l75' data-llen='1649:1672'>　絲岱畎之絲枲皆不言篚獨於檿絲曰篚者得非以</span><br/>
<span class='tline' id='l76' data-llen='1672:1695'>　其中琴瑟在所貴者乎雖然言檿絲必於萊夷之後</span><br/>
<span class='tline' id='l77' data-llen='1695:1708'>　盖以檿絲出於萊夷故也</span><br/>
<span class='tline' id='l78' data-llen='1708:1731'>　東萊曰中國以種植為生夷俗以畜牧為生萊夷可</span><br/>
<span class='tline' id='l79' data-llen='1731:1757'><a onclick="displayPageImage('KR1b0018', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1757:1768'>　以畜牧則水平可知</span><br/>
<span class='tline' id='l81' data-llen='1768:1776'>浮於汶逹於濟</span><br/>
<span class='tline' id='l82' data-llen='1776:1799'>　無垢曰此亦除青州水患而入奏冀都也然曰浮於</span><br/>
<span class='tline' id='l83' data-llen='1799:1822'>　汶逹於濟而不曰入於河者何也此盖史官删潤雜</span><br/>
<span class='tline' id='l84' data-llen='1822:1845'>　然互見使以意逆志也治兗州水既畢則曰浮於濟</span><br/>
<span class='tline' id='l85' data-llen='1845:1868'>　漯逹於河盖順流曰浮以水入水曰逹自漯入濟自</span><br/>
<span class='tline' id='l86' data-llen='1868:1891'>　濟入河以言水路相通不復更遵陸而行也前既自</span><br/>
<span class='tline' id='l87' data-llen='1891:1912'>　濟入河則青州自汶入濟自濟入河意可推矣</span><br/>
<span class='tline' id='l88' data-llen='1912:1938'><a onclick="displayPageImage('KR1b0018', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1938:1962'>　張氏曰汶濟二水也以經考之導沇水東流為濟又東</span><br/>
<span class='tline' id='l90' data-llen='1962:1985'>　北㑹於汶則知汶與濟通矣然諸州皆言逹於河而</span><br/>
<span class='tline' id='l91' data-llen='1985:2008'>　青州不言者以青州次於兗兗州之浮於濟漯逹於</span><br/>
<span class='tline' id='l92' data-llen='2008:2029'>　河則青州之逹於濟亦由濟以逹於河可知矣</span><br/>
<span class='tline' id='l93' data-llen='2029:2038'>海岱及淮惟徐州</span><br/>
<span class='tline' id='l94' data-llen='2038:2061'>　無垢曰此禹治青州水畢又治徐州水患也徐州東</span><br/>
<span class='tline' id='l95' data-llen='2061:2084'>　至海北至岱南及淮此州乃受海岱淮之氣亦自異</span><br/>
<span class='tline' id='l96' data-llen='2084:2107'>　矣岳瀆滄溟之氣磅礴扶輿其所産土則五色禮則</span><br/>
<span class='tline' id='l97' data-llen='2107:2133'><a onclick="displayPageImage('KR1b0018', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2133:2148'>　夏翟樂則孤桐浮磬皆異他州</span><br/>
<span class='tline' id='l99' data-llen='2148:2166'>淮沂其乂蒙羽其藝大野既豬東原厎平</span><br/>
<span class='tline' id='l100' data-llen='2166:2189'>　無垢曰乂治也藝種也向也淮沂二水為患蒙羽皆</span><br/>
<span class='tline' id='l101' data-llen='2189:2212'>　為巨浸今二水既平故蒙羽二山之内皆可種藝也</span><br/>
<span class='tline' id='l102' data-llen='2212:2235'>　嘗怪禹毎治一州之水不言其所以治之之方至此</span><br/>
<span class='tline' id='l103' data-llen='2235:2258'>　又言淮沂其乂蒙羽其藝不言所以使之乂使之藝</span><br/>
<span class='tline' id='l104' data-llen='2258:2281'>　何也盖於此篇之首言隨山刋木奠髙山大川史官</span><br/>
<span class='tline' id='l105' data-llen='2281:2304'>　已撮其大要言之矣東原所以厎平者以大野之水</span><br/>
<span class='tline' id='l106' data-llen='2304:2330'><a onclick="displayPageImage('KR1b0018', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2330:2353'>　既豬也廣平曰原東原言厎平者以水患既除東原</span><br/>
<span class='tline' id='l108' data-llen='2353:2376'>　復其本性也禹之意以為後世東原有水患當知水</span><br/>
<span class='tline' id='l109' data-llen='2376:2384'>　自大野來也</span><br/>
<span class='tline' id='l110' data-llen='2384:2407'>　王氏曰乂治也謂治淮沂二水使歸故道則蒙羽二</span><br/>
<span class='tline' id='l111' data-llen='2407:2430'>　山自無水患而可種藝而大野之澤既已蓄水則水</span><br/>
<span class='tline' id='l112' data-llen='2430:2450'>　不彌漫矣東原之地乃致之平是無水患矣</span><br/>
<span class='tline' id='l113' data-llen='2450:2473'>　蕭氏曰青州先山而後川此先川而後山盖施功所</span><br/>
<span class='tline' id='l114' data-llen='2473:2496'>　先故也凡言山有其藝可以藝也有既藝人功盡藝</span><br/>
<span class='tline' id='l115' data-llen='2496:2522'><a onclick="displayPageImage('KR1b0018', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2522:2541'>　也有其旅盡旅也有旅平又見其廣平也</span><br/>
<span class='tline' id='l117' data-llen='2541:2564'>厥土赤埴墳草木漸包厥田惟上中厥賦中中厥貢惟</span><br/>
<span class='tline' id='l118' data-llen='2564:2569'>土五色</span><br/>
<span class='tline' id='l119' data-llen='2569:2592'>　無垢曰水患既去土色復其本性故赤黏而墳起草</span><br/>
<span class='tline' id='l120' data-llen='2592:2615'>　木復其本性故漸進而叢生也田第二而賦第五非</span><br/>
<span class='tline' id='l121' data-llen='2615:2638'>　土地不美也亦人力不致焉耳如冀州田中中而賦</span><br/>
<span class='tline' id='l122' data-llen='2638:2661'>　上上此可以意推也聖賢任土之才以為大社之用</span><br/>
<span class='tline' id='l123' data-llen='2661:2684'>　然後知聖王因人之才以為天下用其巧思毎如此</span><br/>
<span class='tline' id='l124' data-llen='2684:2710'><a onclick="displayPageImage('KR1b0018', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2710:2733'>　也物無棄物而天下無棄才至如籧篨蒙鏐戚施直</span><br/>
<span class='tline' id='l126' data-llen='2733:2756'>　鏄聾聵司火瞽矇修聲其上又如賢者用為公卿才</span><br/>
<span class='tline' id='l127' data-llen='2756:2779'>　者用為大夫亦任土為用之意也然物之才性則造</span><br/>
<span class='tline' id='l128' data-llen='2779:2802'>　化以作之如土五色夏翟孤桐浮磬是嶽瀆滄溟之</span><br/>
<span class='tline' id='l129' data-llen='2802:2825'>　氣所造也人之才性則聖王以作之如能言則學唯</span><br/>
<span class='tline' id='l130' data-llen='2825:2848'>　能食則尚右手春秋教以禮義冬夏教以詩書春夏</span><br/>
<span class='tline' id='l131' data-llen='2848:2871'>　學干戈秋冬學羽籥學成徳修鄉大夫獻賢能之書</span><br/>
<span class='tline' id='l132' data-llen='2871:2894'>　於王王乃興賢出使長之乃興能入使治之是聖王</span><br/>
<span class='tline' id='l133' data-llen='2894:2920'><a onclick="displayPageImage('KR1b0018', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2920:2943'>　風化所造也余因悟造化之理觀先王無棄物之心</span><br/>
<span class='tline' id='l135' data-llen='2943:2959'>　故厯論人才造化之意表而出之</span><br/>
<span class='tline' id='l136' data-llen='2959:2982'>　胡氏曰土之為物宜若甚賤而不足貴者然地之所</span><br/>
<span class='tline' id='l137' data-llen='2982:3005'>　出亦致其土以為上利者何哉盖物有㣲而用重者</span><br/>
<span class='tline' id='l138' data-llen='3005:3028'>　雖賤在所不廢矣然王者封五色土以為社而封建</span><br/>
<span class='tline' id='l139' data-llen='3028:3051'>　諸侯則各以其方色土與之使歸國立社焉則其禮</span><br/>
<span class='tline' id='l140' data-llen='3051:3074'>　為甚重而不可忽矣此土之五色所以有時而見貢</span><br/>
<span class='tline' id='l141' data-llen='3074:3097'>　也先王之治貢法不責其所無不匿其所有地之所</span><br/>
<span class='tline' id='l142' data-llen='3097:3123'><a onclick="displayPageImage('KR1b0018', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3123:3146'>　出雖賤不廢地之所無雖貴不取此其所以為萬世</span><br/>
<span class='tline' id='l144' data-llen='3146:3169'>　之法而其實則什一也揚子曰止於下而漸於上者</span><br/>
<span class='tline' id='l145' data-llen='3169:3190'>　木也知漸為進長詩曰如竹苞矣知包為叢生</span><br/>
<span class='tline' id='l146' data-llen='3190:3203'>　東萊曰草木漸包結實也</span><br/>
<span class='tline' id='l147' data-llen='3203:3217'>羽畎夏翟嶧陽孤桐泗濵浮磬</span><br/>
<span class='tline' id='l148' data-llen='3217:3240'>　無垢曰夏翟用為旌旄孤桐用為琴瑟浮磬用為編</span><br/>
<span class='tline' id='l149' data-llen='3240:3263'>　磬此徐州所以致貢也　又曰翟曰夏翟以言五色</span><br/>
<span class='tline' id='l150' data-llen='3263:3286'>　備者桐曰孤桐以言特然而生者磬曰浮磬以言若</span><br/>
<span class='tline' id='l151' data-llen='3286:3312'><a onclick="displayPageImage('KR1b0018', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3312:3332'>　出水之上者此皆頴脱而出者可以為用焉</span><br/>
<span class='tline' id='l153' data-llen='3332:3355'>　王氏曰夏翟乃雉之名出於羽山之谷其羽可以為</span><br/>
<span class='tline' id='l154' data-llen='3355:3378'>　旌旄嶧山之南有孤生之桐堪為琴瑟泗水之涯有</span><br/>
<span class='tline' id='l155' data-llen='3378:3400'>　石出於水如浮然可以為樂器之磬皆以為貢也</span><br/>
<span class='tline' id='l156' data-llen='3400:3414'>淮夷蠙珠暨魚厥篚𤣥纎縞</span><br/>
<span class='tline' id='l157' data-llen='3414:3438'>　無垢曰蠙蚌也蚌中之珠可以為飾魚可以食𤣥纖</span><br/>
<span class='tline' id='l158' data-llen='3438:3461'>　縞可以為衣服此四物者瀕淮之夷所貢所篚於王</span><br/>
<span class='tline' id='l159' data-llen='3461:3484'>　室者也召公曰眀王慎徳四夷咸賔無有逺邇畢獻</span><br/>
<span class='tline' id='l160' data-llen='3484:3510'><a onclick="displayPageImage('KR1b0018', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3510:3533'>　方物惟服食器用又曰不寶逺物則逺人格所寶惟</span><br/>
<span class='tline' id='l162' data-llen='3533:3556'>　賢則邇人安今淮夷貢篚豈堯科別其名必使之供</span><br/>
<span class='tline' id='l163' data-llen='3556:3579'>　上哉盖水患既除物復有生淮中有珠有魚矣可以</span><br/>
<span class='tline' id='l164' data-llen='3579:3603'>　蠶桑而為𤣥纖縞矣臣子之心戴上之徳以為吾享</span><br/>
<span class='tline' id='l165' data-llen='3603:3626'>　此安居衣食此土地而遂其生者其誰之力也故其</span><br/>
<span class='tline' id='l166' data-llen='3626:3650'>　土地所出人功所極如珠如魚如𤣥纖縞者皆貢篚</span><br/>
<span class='tline' id='l167' data-llen='3650:3669'>　於上以備服食器用以効其區區之誠焉</span><br/>
<span class='tline' id='l168' data-llen='3669:3678'>浮於淮泗達於河</span><br/>
<span class='tline' id='l169' data-llen='3678:3705'><a onclick="displayPageImage('KR1b0018', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3705:3728'>　無垢曰淮泗逹河必道於汴以水入水曰逹以禹貢</span><br/>
<span class='tline' id='l171' data-llen='3728:3751'>　觀之即今泗水道自淮入泗自泗入汴自汴入河乃</span><br/>
<span class='tline' id='l172' data-llen='3751:3774'>　故道也至於治徐州水患既畢入都奏陳則禹拳拳</span><br/>
<span class='tline' id='l173' data-llen='3774:3795'>　不自專之意毎於九州畢貢見之矣其賢矣哉</span><br/>
<span class='tline' id='l174' data-llen='3795:3817'>　王氏曰順流於淮泗二水以至於河入揚州之境</span><br/>
<span class='tline' id='l175' data-llen='3817:3840'>　張氏曰淮泗二水也經曰導淮自桐柏東㑹於泗沂</span><br/>
<span class='tline' id='l176' data-llen='3840:3863'>　由淮以逹泗沂由泗以逹河然後可以㑹於帝都也</span><br/>
<span class='tline' id='l177' data-llen='3863:3884'>淮海惟揚州<span class='krp-note'>案此叚經觧永/樂大典原缺</span></span><br/>
<span class='tline' id='l178' data-llen='3884:3911'><a onclick="displayPageImage('KR1b0018', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3911:3929'>彭蠡既豬陽鳥攸居三江既入震澤厎定</span><br/>
<span class='tline' id='l180' data-llen='3929:3952'>　無垢曰向也洪水滔天彭蠡汎溢不復可辨故鴻鴈</span><br/>
<span class='tline' id='l181' data-llen='3952:3975'>　亦無自而居處今水患既除水復故道彭蠡之水既</span><br/>
<span class='tline' id='l182' data-llen='3975:3998'>　停蓄而不泛溢故鴻鴈至九月亦於此安處也鴻鴈</span><br/>
<span class='tline' id='l183' data-llen='3998:4021'>　謂之陽鳥者以其隨太陽所照而居也日之行也夏</span><br/>
<span class='tline' id='l184' data-llen='4021:4044'>　至漸南冬至漸北故鴻鴈九月而南正月而北震澤</span><br/>
<span class='tline' id='l185' data-llen='4044:4067'>　所以厎定者以三江既入於海也夫震澤在吳之西</span><br/>
<span class='tline' id='l186' data-llen='4067:4090'>　而大江在吴之東其間相去百數十里即使三江泛</span><br/>
<span class='tline' id='l187' data-llen='4090:4117'><a onclick="displayPageImage('KR1b0018', 'WYG', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4117:4140'>　濫未入於海震澤何遽不厎定哉余以是知堯之洪</span><br/>
<span class='tline' id='l189' data-llen='4140:4163'>　水為害甚大也想見當時洪水泛濫不問東西自震</span><br/>
<span class='tline' id='l190' data-llen='4163:4186'>　澤以来通為巨浸不復可辨今彭蠡既豬而三江之</span><br/>
<span class='tline' id='l191' data-llen='4186:4209'>　水皆合於彭蠡以入於海故震澤可辨而無復水患</span><br/>
<span class='tline' id='l192' data-llen='4209:4213'>　也</span><br/>
<span class='tline' id='l193' data-llen='4213:4236'>　東坡曰三江自豫章而下入於彭蠡而東至海為南</span><br/>
<span class='tline' id='l194' data-llen='4236:4259'>　江自蜀岷山過九江㑹於彭蠡以入於海為中江自</span><br/>
<span class='tline' id='l195' data-llen='4259:4282'>　嶓冢導漾東流為漢過三澨至於大別以入於江匯</span><br/>
<span class='tline' id='l196' data-llen='4282:4309'><a onclick="displayPageImage('KR1b0018', 'WYG', '010-11b' );" name="010-11b" class="pb">[010-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4309:4332'>　澤於彭蠡以入於海為北江夫三江之水盡㑹於彭</span><br/>
<span class='tline' id='l198' data-llen='4332:4355'>　蠡以入於海而彭蠡以一澤而受三江之水則其深</span><br/>
<span class='tline' id='l199' data-llen='4355:4378'>　闊廣大盖可知矣向也彭蠡未豬則三江之水横出</span><br/>
<span class='tline' id='l200' data-llen='4378:4401'>　旁趨故震澤受其弊今彭蠡已豬三江之水皆有所</span><br/>
<span class='tline' id='l201' data-llen='4401:4411'>　託故震澤厎定也</span><br/>
<span class='tline' id='l202' data-llen='4411:4434'>　張氏曰彭蠡澤名也既豬則有淵可以蓄水也陽鳥</span><br/>
<span class='tline' id='l203' data-llen='4434:4457'>　鴻鴈是也鴻鴈謂之陽鳥者以隨陽故也揚州地在</span><br/>
<span class='tline' id='l204' data-llen='4457:4480'>　東南尤為多暑陽鳥至是而居不復南翔故曰陽鳥</span><br/>
<span class='tline' id='l205' data-llen='4480:4507'><a onclick="displayPageImage('KR1b0018', 'WYG', '010-12a' );" name="010-12a" class="pb">[010-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4507:4530'>　攸居三江既入者言三江皆自此而入海也一江自</span><br/>
<span class='tline' id='l207' data-llen='4530:4553'>　義興一江自毗陵一江自吴縣三江所自雖不同而</span><br/>
<span class='tline' id='l208' data-llen='4553:4576'>　同入於海故曰三江既入二江在震澤之上一江在</span><br/>
<span class='tline' id='l209' data-llen='4576:4599'>　震澤之下三江既入則震澤之水無泛溢之患故曰</span><br/>
<span class='tline' id='l210' data-llen='4599:4622'>　震澤厎定厎定者致功而後定也於覃懐則曰厎績</span><br/>
<span class='tline' id='l211' data-llen='4622:4645'>　於東原則言厎平至此則謂厎定盖致力而後成功</span><br/>
<span class='tline' id='l212' data-llen='4645:4668'>　謂之厎績致功而後平謂之厎平致功而後定謂之</span><br/>
<span class='tline' id='l213' data-llen='4668:4691'>　厎定由厎績然後至於厎平由厎平然後至於厎定</span><br/>
<span class='tline' id='l214' data-llen='4691:4718'><a onclick="displayPageImage('KR1b0018', 'WYG', '010-12b' );" name="010-12b" class="pb">[010-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4718:4732'>　言雖不同其致力成功一也</span><br/>
<span class='tline' id='l216' data-llen='4732:4755'>　蕭氏曰學者誤以三江既入震澤厎定為一事故有</span><br/>
<span class='tline' id='l217' data-llen='4755:4778'>　以三江為自彭蠡入震澤三江之大非一震澤所能</span><br/>
<span class='tline' id='l218' data-llen='4778:4802'>　容又有以三江為自震澤入海則岷江最大之川安得</span><br/>
<span class='tline' id='l219' data-llen='4802:4826'>　遺而不載二説皆失之矣盖三江既入自言三江之入</span><br/>
<span class='tline' id='l220' data-llen='4826:4849'>　海而已震澤厎定自言震澤之定不言平地者用功</span><br/>
<span class='tline' id='l221' data-llen='4849:4857'>　少也餘倣此</span><br/>
<span class='tline' id='l222' data-llen='4857:4880'>　東萊曰彭蠡今之鄱陽湖陽鳥攸居鴈屬隨陽之鳥</span><br/>
<span class='tline' id='l223' data-llen='4880:4907'><a onclick="displayPageImage('KR1b0018', 'WYG', '010-13a' );" name="010-13a" class="pb">[010-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4907:4930'>　昔以水患無岸可居今岸出則知水平以此推禹之</span><br/>
<span class='tline' id='l225' data-llen='4930:4953'>　治水或驗之鳥獸或驗之草木或驗之夷狄見其非</span><br/>
<span class='tline' id='l226' data-llen='4953:4976'>　特為人治水為天下萬物治水三江無定説或謂出</span><br/>
<span class='tline' id='l227' data-llen='4976:4984'>　於震澤之下</span><br/>
<span class='tline' id='l228' data-llen='4984:4998'>篠簜既敷厥草惟夭厥木惟喬</span><br/>
<span class='tline' id='l229' data-llen='4998:5021'>　無垢曰向也彭蠡未豬三江未入此州通為巨浸篠</span><br/>
<span class='tline' id='l230' data-llen='5021:5044'>　簜草木安得遂其生哉今彭蠡豬矣三江入於海矣</span><br/>
<span class='tline' id='l231' data-llen='5044:5067'>　震澤厎定矣故小竹如篠大竹如簜者則已布生草</span><br/>
<span class='tline' id='l232' data-llen='5067:5094'><a onclick="displayPageImage('KR1b0018', 'WYG', '010-13b' );" name="010-13b" class="pb">[010-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5094:5117'>　則夭夭少長以遂其本性木亦喬然髙大以遂其本</span><br/>
<span class='tline' id='l234' data-llen='5117:5135'>　性篠簜草木已遂其生矣而况於人乎</span><br/>
<span class='tline' id='l235' data-llen='5135:5158'>厥土惟塗泥厥田惟下下厥賦下上上錯厥貢惟金三</span><br/>
<span class='tline' id='l236' data-llen='5158:5161'>品</span><br/>
<span class='tline' id='l237' data-llen='5161:5184'>　無垢曰土惟塗泥謂卑濕也故田第九賦第七水患</span><br/>
<span class='tline' id='l238' data-llen='5184:5207'>　既退種植既稀地利増美故雜出第六之賦也不計</span><br/>
<span class='tline' id='l239' data-llen='5207:5230'>　利害惟使民自貢不立定賦必其上供此所以為堯</span><br/>
<span class='tline' id='l240' data-llen='5230:5234'>　耳</span><br/>
<span class='tline' id='l241' data-llen='5234:5261'><a onclick="displayPageImage('KR1b0018', 'WYG', '010-14a' );" name="010-14a" class="pb">[010-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5261:5284'>　王氏曰以其地尤低故長為塗泥以見其草木長茂</span><br/>
<span class='tline' id='l243' data-llen='5284:5307'>　之後而後知土性則其地尤低可知田為第九以地</span><br/>
<span class='tline' id='l244' data-llen='5307:5330'>　甚低故也賦為第七以數亦不多故也上錯謂錯雜</span><br/>
<span class='tline' id='l245' data-llen='5330:5339'>　之物則為上等</span><br/>
<span class='tline' id='l246' data-llen='5339:5362'>　顔氏曰錯出諸品既云上錯則是有所定而云非錯</span><br/>
<span class='tline' id='l247' data-llen='5362:5385'>　出諸品也田最為下品而其賦乃出於第七或出於</span><br/>
<span class='tline' id='l248' data-llen='5385:5395'>　第六者人功修也</span><br/>
<span class='tline' id='l249' data-llen='5395:5407'>瑶琨篠簜齒革羽毛惟木</span><br/>
<span class='tline' id='l250' data-llen='5407:5434'><a onclick="displayPageImage('KR1b0018', 'WYG', '010-14b' );" name="010-14b" class="pb">[010-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5434:5456'>　無垢曰詩云元龜象齒謂齒謂象齒也考工記曰</span><br/>
<span class='tline' id='l252' data-llen='5456:5478'>　犀甲七屬兕甲六屬是甲之所用犀革為上説文</span><br/>
<span class='tline' id='l253' data-llen='5478:5500'>　謂獸皮治去其毛曰革是革謂犀革南方之鳥有</span><br/>
<span class='tline' id='l254' data-llen='5500:5523'>　孔雀翡翠之羽可以為飾説文謂犛西南夷長旄可</span><br/>
<span class='tline' id='l255' data-llen='5523:5548'>　以為旌旗之飾楩楠豫章揚州美木瑶也琨也簜也篠也</span><br/>
<span class='tline' id='l256' data-llen='5548:5571'>　齒也革也羽也毛也木也此九物者皆揚州所貢以</span><br/>
<span class='tline' id='l257' data-llen='5571:5595'>　致臣子之義也此盖九州風氣所成土地所産向也洪</span><br/>
<span class='tline' id='l258' data-llen='5595:5619'>　水皆失其性今水患既退物理自遂天地造化隨風土</span><br/>
<span class='tline' id='l259' data-llen='5619:5646'><a onclick="displayPageImage('KR1b0018', 'WYG', '010-15a' );" name="010-15a" class="pb">[010-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5646:5670'>　以醖釀之其奇偉譎詭皆可以為用特在聖賢所以經</span><br/>
<span class='tline' id='l261' data-llen='5670:5676'>　綸之耳</span><br/>
<span class='tline' id='l262' data-llen='5676:5700'>　王氏曰瑶琨篠簜皆以為貢者盖與青州貢松之説同</span><br/>
<span class='tline' id='l263' data-llen='5700:5716'>島夷卉服厥篚織貝厥包橘柚錫貢</span><br/>
<span class='tline' id='l264' data-llen='5716:5739'>　無垢曰島夷所服者卉服也冀州島夷以皮為服揚</span><br/>
<span class='tline' id='l265' data-llen='5739:5762'>　州島夷以卉為服皆自其土地所出而用之同謂之</span><br/>
<span class='tline' id='l266' data-llen='5762:5785'>　島夷也貝木名也至今南方採吉貝織為厚繒可以</span><br/>
<span class='tline' id='l267' data-llen='5785:5808'>　禦寒亦猶冀州島夷以皮之制小曰橘大曰柚揚州</span><br/>
<span class='tline' id='l268' data-llen='5808:5835'><a onclick="displayPageImage('KR1b0018', 'WYG', '010-15b' );" name="010-15b" class="pb">[010-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5835:5858'>　所有也至今此物永嘉江西為多苐難於致逺故貢</span><br/>
<span class='tline' id='l270' data-llen='5858:5881'>　篚之外又有包焉包所以封䕶其外使未遽失土性</span><br/>
<span class='tline' id='l271' data-llen='5881:5904'>　也此橘柚必錫命而後貢也夫錫命而貢人君宜慎</span><br/>
<span class='tline' id='l272' data-llen='5904:5927'>　矣以此供祭祀燕賔客猶有名也儻專恣口腹之故</span><br/>
<span class='tline' id='l273' data-llen='5927:5950'>　而勤勤為一橘柚出令亦可恥矣豈非堯禹深意也</span><br/>
<span class='tline' id='l274' data-llen='5950:5954'>　歟</span><br/>
<span class='tline' id='l275' data-llen='5954:5977'>　王氏曰有厥篚有厥包篚則盛之以篚包則用物包</span><br/>
<span class='tline' id='l276' data-llen='5977:6000'>　之以橘柚不包則壊也錫貢者有以與之則貢盖若</span><br/>
<span class='tline' id='l277' data-llen='6000:6027'><a onclick="displayPageImage('KR1b0018', 'WYG', '010-16a' );" name="010-16a" class="pb">[010-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6027:6050'>　今和買然且禹貢言錫貢者二此則橘柚以其為食</span><br/>
<span class='tline' id='l279' data-llen='6050:6073'>　之餘不欲以此為常貢故錫之常若欲用則亦錫而</span><br/>
<span class='tline' id='l280' data-llen='6073:6079'>　後貢也</span><br/>
<span class='tline' id='l281' data-llen='6079:6102'>　東萊曰錫貢聖人不以口腹勞人凡此非宗廟大事</span><br/>
<span class='tline' id='l282' data-llen='6102:6111'>　不貢故曰錫貢</span><br/>
<span class='tline' id='l283' data-llen='6111:6121'>沿於江海達於淮泗</span><br/>
<span class='tline' id='l284' data-llen='6121:6144'>　無垢曰於兗州曰浮於濟漯逹於河是濟可以入河</span><br/>
<span class='tline' id='l285' data-llen='6144:6167'>　矣故於青州止言浮於汶達於濟而不言入河以費</span><br/>
<span class='tline' id='l286' data-llen='6167:6194'><a onclick="displayPageImage('KR1b0018', 'WYG', '010-16b' );" name="010-16b" class="pb">[010-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6194:6217'>　辭也於徐州言浮於淮泗達於河是泗可以入河矣</span><br/>
<span class='tline' id='l288' data-llen='6217:6240'>　故於揚州言達於淮泗而不言入河以費辭也豈特</span><br/>
<span class='tline' id='l289' data-llen='6240:6263'>　古人文章如此大抵古人心地眀白其辭簡要而切</span><br/>
<span class='tline' id='l290' data-llen='6263:6283'>　中事理所謂豐不餘一言約不失一辭是也</span><br/>
<span class='tline' id='l291' data-llen='6283:6306'>　陳氏曰或由海以達江或由江以徑達淮泗以其州</span><br/>
<span class='tline' id='l292' data-llen='6306:6328'>　疆界闊逺貢篚之物或阻山川其所由之道不一</span><br/>
<span class='tline' id='l293' data-llen='6328:6351'>荆及衡陽惟荆州<span class='krp-note'>案此段經解永/樂大典原闕</span></span><br/>
<span class='tline' id='l294' data-llen='6351:6372'>江漢朝宗於海九江孔殷沱潛既道雲土夢作乂</span><br/>
<span class='tline' id='l295' data-llen='6372:6399'><a onclick="displayPageImage('KR1b0018', 'WYG', '010-17a' );" name="010-17a" class="pb">[010-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6399:6422'>　無垢曰盖滄海為百谷王是江漢有朝宗之義禹貢</span><br/>
<span class='tline' id='l297' data-llen='6422:6445'>　言此亦因物以示訓誨也古人取象此類盖有寓意</span><br/>
<span class='tline' id='l298' data-llen='6445:6468'>　如葵霍傾太陽則因示臣子嚮君之意犬馬知愛主</span><br/>
<span class='tline' id='l299' data-llen='6468:6491'>　則因示臣子愛君之意朝宗之説意亦使人知尊君</span><br/>
<span class='tline' id='l300' data-llen='6491:6514'>　之義也既九江之水皆循故道甚得地勢之中不復</span><br/>
<span class='tline' id='l301' data-llen='6514:6537'>　泛濫之為害也盖以水從江漢出者皆曰沱潛但地</span><br/>
<span class='tline' id='l302' data-llen='6537:6560'>　勢西髙東下雖於梁州合流還從荆州分出猶如濟</span><br/>
<span class='tline' id='l303' data-llen='6560:6583'>　水入河還從河出東坡謂禹雖賢聖何由知荆州之</span><br/>
<span class='tline' id='l304' data-llen='6583:6610'><a onclick="displayPageImage('KR1b0018', 'WYG', '010-17b' );" name="010-17b" class="pb">[010-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6610:6633'>　水乃梁州之沱潛也以味別之耳荆梁相去數千里</span><br/>
<span class='tline' id='l306' data-llen='6633:6656'>　非以味別安知其合而復出耶然水脉相貫理之自</span><br/>
<span class='tline' id='l307' data-llen='6656:6660'>　然</span><br/>
<span class='tline' id='l308' data-llen='6660:6680'>　毛氏曰水猶有所朝宗是假人事而言水也</span><br/>
<span class='tline' id='l309' data-llen='6680:6703'>　司馬氏曰雲夢者方八九百里則此澤跨江南北毎</span><br/>
<span class='tline' id='l310' data-llen='6703:6723'>　處名存焉是雲夢一澤也特其疆界闊逺耳</span><br/>
<span class='tline' id='l311' data-llen='6723:6746'>　陳氏曰江漢二水經此州然後分勢以歸於海自岷</span><br/>
<span class='tline' id='l312' data-llen='6746:6768'>　山出者為江自嶓冢導漾東流者為漢江與漢至</span><br/>
<span class='tline' id='l313' data-llen='6768:6795'><a onclick="displayPageImage('KR1b0018', 'WYG', '010-18a' );" name="010-18a" class="pb">[010-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6795:6818'>　夏口而合焉孔衝要也殷當也九江衝要適當此耳</span><br/>
<span class='tline' id='l315' data-llen='6818:6841'>　王氏曰孔甚也殷分也江漢以海為宗去海尚逺其</span><br/>
<span class='tline' id='l316' data-llen='6841:6864'>　流赴海如朝其宗故云朝宗於海江漢之源尤在上</span><br/>
<span class='tline' id='l317' data-llen='6864:6887'>　其下乃為九江言甚分者以水患去而甚分別也沱</span><br/>
<span class='tline' id='l318' data-llen='6887:6910'>　潛二水既治之而從故道矣雲澤之土見於夢地皆</span><br/>
<span class='tline' id='l319' data-llen='6910:6933'>　可為治謂耕種也孔氏以雲夢為澤名此倒一字矣</span><br/>
<span class='tline' id='l320' data-llen='6933:6946'>　謂雲夢之土可以耕藝矣</span><br/>
<span class='tline' id='l321' data-llen='6946:6969'>　髙氏曰嶓冢導漾東流為漢漾水自東南流至漢中</span><br/>
<span class='tline' id='l322' data-llen='6969:6996'><a onclick="displayPageImage('KR1b0018', 'WYG', '010-18b' );" name="010-18b" class="pb">[010-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6996:7019'>　而東之焉岷山導江東別為沱江水自東南流至於</span><br/>
<span class='tline' id='l324' data-llen='7019:7042'>　沱而東之焉言二水由荆州至於海也曰朝宗者何</span><br/>
<span class='tline' id='l325' data-llen='7042:7065'>　也朝覲宗廟諸侯所以有事於天子也海為百谷王</span><br/>
<span class='tline' id='l326' data-llen='7065:7088'>　而江漢之水始於岷嶓視衆流發源最為逺者其間</span><br/>
<span class='tline' id='l327' data-llen='7088:7111'>　險阻障蔽為甚多故言江漢朝宗則天下之水皆歸</span><br/>
<span class='tline' id='l328' data-llen='7111:7134'>　往於海矣　又曰九江至荆州始分方且去險阻障</span><br/>
<span class='tline' id='l329' data-llen='7134:7157'>　蔽之患故言孔殷治之之易也九河自兗州始分且</span><br/>
<span class='tline' id='l330' data-llen='7157:7181'>　經開導濬治之初故言作十有三載乃同治之之難也</span><br/>
<span class='tline' id='l331' data-llen='7181:7208'><a onclick="displayPageImage('KR1b0018', 'WYG', '010-19a' );" name="010-19a" class="pb">[010-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7208:7226'>　九河沱潛雖則不同其既道則一而已</span><br/>
<span class='tline' id='l333' data-llen='7226:7249'>厥土惟塗泥厥田惟下中厥賦上下厥貢羽毛齒革惟</span><br/>
<span class='tline' id='l334' data-llen='7249:7254'>金三品</span><br/>
<span class='tline' id='l335' data-llen='7254:7277'>　無垢曰土雖塗泥田雖第八而賦乃第三以是知人</span><br/>
<span class='tline' id='l336' data-llen='7277:7300'>　工加倍雖瘠确之地亦豐矣余觀浙人治田人力最</span><br/>
<span class='tline' id='l337' data-llen='7300:7323'>　深耕耘不失時水旱極其力樵刈如寇至故浙中一</span><br/>
<span class='tline' id='l338' data-llen='7323:7346'>　熟其利十倍至江西湖南春耕不力夏至不耘播種</span><br/>
<span class='tline' id='l339' data-llen='7346:7369'>　田中聽其自生自成而已水旱若越人視秦人之肥</span><br/>
<span class='tline' id='l340' data-llen='7369:7396'><a onclick="displayPageImage('KR1b0018', 'WYG', '010-19b' );" name="010-19b" class="pb">[010-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7396:7419'>　瘠畧不以經意故嵗一不熟則賊盗四起以知人力</span><br/>
<span class='tline' id='l342' data-llen='7419:7442'>　不加而一聽於天者愚民也人事即天也人力不加</span><br/>
<span class='tline' id='l343' data-llen='7442:7465'>　已有饑饉之道然而獲倉箱之收者幸也人功加倍</span><br/>
<span class='tline' id='l344' data-llen='7465:7488'>　已有豐富之理然而水旱蝗螟不可致力焉此不幸</span><br/>
<span class='tline' id='l345' data-llen='7488:7511'>　也故為國者當寛其征輸薄其力役號令簡追呼絶</span><br/>
<span class='tline' id='l346' data-llen='7511:7534'>　使之安意肆志於田事其有怠惰者畧取古人里布</span><br/>
<span class='tline' id='l347' data-llen='7534:7557'>　屋粟之法以困苦之而力田之科勤農之政取古人</span><br/>
<span class='tline' id='l348' data-llen='7557:7572'>　之可行者行之亦相天之道也</span><br/>
<span class='tline' id='l349' data-llen='7572:7599'><a onclick="displayPageImage('KR1b0018', 'WYG', '010-20a' );" name="010-20a" class="pb">[010-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7599:7622'>　王氏曰當時田之低者皆品第之賦則兼山與澤所</span><br/>
<span class='tline' id='l351' data-llen='7622:7641'>　出不專在田故此賦為甚髙田為甚卑也</span><br/>
<span class='tline' id='l352' data-llen='7641:7664'>杶榦栝柏礪砥砮丹惟箘簵楛三邦厎貢厥名包匭菁</span><br/>
<span class='tline' id='l353' data-llen='7664:7680'>茅厥篚𤣥纁璣組九江納錫大龜</span><br/>
<span class='tline' id='l354' data-llen='7680:7703'>　王氏曰大龜所以卜神眀之意天子寶之不謂貢者</span><br/>
<span class='tline' id='l355' data-llen='7703:7726'>　以貢則自下升上之義以重其神靈之物不以為自</span><br/>
<span class='tline' id='l356' data-llen='7726:7736'>　下升上故謂之納</span><br/>
<span class='tline' id='l357' data-llen='7736:7759'>　無垢曰三邦厎貢厥名謂三邦於三物之中致貢其</span><br/>
<span class='tline' id='l358' data-llen='7759:7786'><a onclick="displayPageImage('KR1b0018', 'WYG', '010-20b' );" name="010-20b" class="pb">[010-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7786:7809'>　尤美者則人意惬而文勢順也　又曰大誥曰寧王</span><br/>
<span class='tline' id='l360' data-llen='7809:7832'>　遺我大寶龜紹天眀即命是大龜乃國之寶也故國</span><br/>
<span class='tline' id='l361' data-llen='7832:7855'>　有大事則命大龜以卜之禹曰官占惟先蔽志昆命</span><br/>
<span class='tline' id='l362' data-llen='7855:7878'>　於元龜魯頌曰憬彼淮夷来獻其琛元龜象齒元龜</span><br/>
<span class='tline' id='l363' data-llen='7878:7901'>　即大龜也以言其用則卜國之大事如立君立尸行</span><br/>
<span class='tline' id='l364' data-llen='7901:7924'>　師之類以言其名則大而為元以言其所貴則南金</span><br/>
<span class='tline' id='l365' data-llen='7924:7947'>　同獻至其最可寶者無若荆州九江所出歟然大龜</span><br/>
<span class='tline' id='l366' data-llen='7947:7970'>　雖九江所出既為國之大寶其亦難得矣豈可以致</span><br/>
<span class='tline' id='l367' data-llen='7970:7997'><a onclick="displayPageImage('KR1b0018', 'WYG', '010-21a' );" name="010-21a" class="pb">[010-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7997:8020'>　常貢哉時有得之者官司蓄之以待上之錫命而後</span><br/>
<span class='tline' id='l369' data-llen='8020:8025'>　納焉</span><br/>
<span class='tline' id='l370' data-llen='8025:8048'>　東萊曰三邦厎貢厥名凡杶榦及楛六物非朝廷所</span><br/>
<span class='tline' id='l371' data-llen='8048:8071'>　常用必使之貢則勞民不使之貢則有用而或闕故</span><br/>
<span class='tline' id='l372' data-llen='8071:8094'>　惟使貢其名名者列其條目而貢之也見聖人處事</span><br/>
<span class='tline' id='l373' data-llen='8094:8112'>　精審如此古者以大龜為寶亦不常貢</span><br/>
<span class='tline' id='l374' data-llen='8112:8127'>浮於江沱潛漢逾於洛至於南河</span><br/>
<span class='tline' id='l375' data-llen='8127:8150'>　無垢曰順流而下曰浮自荆州順流入沱以至於漢</span><br/>
<span class='tline' id='l376' data-llen='8150:8177'><a onclick="displayPageImage('KR1b0018', 'WYG', '010-21b' );" name="010-21b" class="pb">[010-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8177:8200'>　則捨舟陸行以入洛自洛以入於南河自河以入冀</span><br/>
<span class='tline' id='l378' data-llen='8200:8212'>　都奏荆州所畢之功也</span><br/>
<span class='tline' id='l379' data-llen='8212:8235'>　王氏曰逾過也順行於江沱潛漢四水而過於洛水</span><br/>
<span class='tline' id='l380' data-llen='8235:8248'>　以至於南河入豫州之境</span><br/>
<span class='tline' id='l381' data-llen='8248:8267'>　東萊曰几曰逾者皆無水路從陸而逾也</span><br/>
</p>
<p><br/>
</p>
  </div>
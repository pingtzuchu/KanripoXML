<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0018', 'WYG', '029-1a' );" name="029-1a" class="pb">[029-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書精義卷二十九　　　　宋　黄倫　撰</span><br/>
<span class='tline' id='l10' data-llen='212:235'>一五行一曰水二曰火三曰木四曰金五曰土水曰潤</span><br/>
<span class='tline' id='l11' data-llen='235:258'>下火曰炎上木曰曲直金曰從革土爰稼穡潤下作鹹</span><br/>
<span class='tline' id='l12' data-llen='258:276'>炎上作苦曲直作酸從革作辛稼穡作甘</span><br/>
<span class='tline' id='l13' data-llen='276:299'>　張氏曰天一地二天三地四至於天五此五行之生</span><br/>
<span class='tline' id='l14' data-llen='299:322'>　數也地六天七地八天九至於地十此五行之成數</span><br/>
<span class='tline' id='l15' data-llen='322:346'>　也自天一至于天九其數為陽自地二至於地十其數</span><br/>
<span class='tline' id='l16' data-llen='346:372'><a onclick="displayPageImage('KR1b0018', 'WYG', '029-1b' );" name="029-1b" class="pb">[029-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='372:395'>　為隂生於陽者成之以隂生於隂者成之以陽獨陰</span><br/>
<span class='tline' id='l18' data-llen='395:411'>　不生獨陽不成此五行生成之道</span><br/>
<span class='tline' id='l19' data-llen='411:434'>　林氏曰夫聖人之治天下其極至於所過者化所存</span><br/>
<span class='tline' id='l20' data-llen='434:457'>　者神上下與天地同流凡天地之化育無非己之化</span><br/>
<span class='tline' id='l21' data-llen='457:480'>　育也故洪範之為書要其極致至於休徵咎徵之在</span><br/>
<span class='tline' id='l22' data-llen='480:503'>　天五福六極之在人其所以輔相裁成者莫不在於</span><br/>
<span class='tline' id='l23' data-llen='503:526'>　心術之間蓋至於命之事也欲至於命必窮理盡性</span><br/>
<span class='tline' id='l24' data-llen='526:549'>　而後能至焉故其書必始於五行而論五行之所以</span><br/>
<span class='tline' id='l25' data-llen='549:575'><a onclick="displayPageImage('KR1b0018', 'WYG', '029-2a' );" name="029-2a" class="pb">[029-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='575:598'>　然者必言水曰潤下火曰炎上木曰曲直金曰從革</span><br/>
<span class='tline' id='l27' data-llen='598:621'>　土爰稼穡此蓋發明五行之理與性也詩曰天生烝</span><br/>
<span class='tline' id='l28' data-llen='621:644'>　民有物有則蓋天之生物有是物必有是理此五物</span><br/>
<span class='tline' id='l29' data-llen='644:667'>　生於天地之間為最大者故舉此五物所受天命之</span><br/>
<span class='tline' id='l30' data-llen='667:690'>　性以見物之皆然也水之性濕濕故潤下然搏之激</span><br/>
<span class='tline' id='l31' data-llen='690:713'>　之則有不潤下者而非水之常性也火之性燥燥故</span><br/>
<span class='tline' id='l32' data-llen='713:736'>　炎上然抑之湮之則有不炎上者而非火之常性也</span><br/>
<span class='tline' id='l33' data-llen='736:760'>　木之性敷榮故曲直然失其常性則有夭閼其生者矣</span><br/>
<span class='tline' id='l34' data-llen='760:786'><a onclick="displayPageImage('KR1b0018', 'WYG', '029-2b' );" name="029-2b" class="pb">[029-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='786:809'>　金之性堅利故從革然失其常性則有頑鈍其質者</span><br/>
<span class='tline' id='l36' data-llen='809:832'>　矣土之性和緩故可施之於稼穡然而不於種斂者</span><br/>
<span class='tline' id='l37' data-llen='832:855'>　以土之性本不如此也此蓋言五行出於天地之間</span><br/>
<span class='tline' id='l38' data-llen='855:878'>　各有禀受之性其所以禀受之於性則有理存焉理</span><br/>
<span class='tline' id='l39' data-llen='878:901'>　不可窮性不可盡故洪範之書將欲建皇極歛五福</span><br/>
<span class='tline' id='l40' data-llen='901:924'>　以錫庶民而立天下之大名則必先窮理盡性以為</span><br/>
<span class='tline' id='l41' data-llen='924:947'>　其本然後舉而措之天下之事業不可勝用矣故其</span><br/>
<span class='tline' id='l42' data-llen='947:970'>　論五行必以理與性之不可易者而言之也孟子之</span><br/>
<span class='tline' id='l43' data-llen='970:996'><a onclick="displayPageImage('KR1b0018', 'WYG', '029-3a' );" name="029-3a" class="pb">[029-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='996:1019'>　言性善蓋本於此蓋人之性本善而所以至於不善</span><br/>
<span class='tline' id='l45' data-llen='1019:1042'>　者蓋必有陷溺而然非其性之本然也性之必善猶</span><br/>
<span class='tline' id='l46' data-llen='1042:1065'>　水之必潤下火之必炎上木之必曲直金之必從革</span><br/>
<span class='tline' id='l47' data-llen='1065:1088'>　土之必爰稼穡乃自然而然非有使之然也水火金</span><br/>
<span class='tline' id='l48' data-llen='1088:1111'>　木皆言曰至於土獨言爰者曽子固曰潤下者水也</span><br/>
<span class='tline' id='l49' data-llen='1111:1134'>　故水曰潤下炎上者火也故火曰炎上木金皆然惟</span><br/>
<span class='tline' id='l50' data-llen='1134:1157'>　稼穡則非土也故曰土爰稼穡而已其説不得不然</span><br/>
<span class='tline' id='l51' data-llen='1157:1180'>　也此説是也五行各窮其理盡其性物格而後知至</span><br/>
<span class='tline' id='l52' data-llen='1180:1206'><a onclick="displayPageImage('KR1b0018', 'WYG', '029-3b' );" name="029-3b" class="pb">[029-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1206:1229'>　則其本立矣潤下作鹹炎上作苦曲直作酸從革作</span><br/>
<span class='tline' id='l54' data-llen='1229:1252'>　辛稼穡作甘此五行之味也聲色臭味莫不具有五</span><br/>
<span class='tline' id='l55' data-llen='1252:1274'>　行此獨言味者盖五行各成其性以為味者皆造</span><br/>
<span class='tline' id='l56' data-llen='1274:1298'>　化之妙用也水之潤下故凝結而成鹹之味火之炎上</span><br/>
<span class='tline' id='l57' data-llen='1298:1321'>　故焦燥而成苦之味木之曲直故成實而成酸之味</span><br/>
<span class='tline' id='l58' data-llen='1321:1344'>　金之從革故其氣腥而成辛之味土之於稼穡則種</span><br/>
<span class='tline' id='l59' data-llen='1344:1367'>　之歛之而味甘於是乎成五行至於成味則是各盡</span><br/>
<span class='tline' id='l60' data-llen='1367:1390'>　其性而成此五者之妙或可以收或可以散或可以</span><br/>
<span class='tline' id='l61' data-llen='1390:1416'><a onclick="displayPageImage('KR1b0018', 'WYG', '029-4a' );" name="029-4a" class="pb">[029-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1416:1439'>　堅或可以緩或可以輕多寡有無各適其節而天地</span><br/>
<span class='tline' id='l63' data-llen='1439:1462'>　養人之功於是乎在聖人體之故其盡萬物之理贊</span><br/>
<span class='tline' id='l64' data-llen='1462:1485'>　天地之化育至於致中和位天地育萬物而後為至</span><br/>
<span class='tline' id='l65' data-llen='1485:1508'>　也大禹謨徳惟善政政在養民水火金木土穀惟修</span><br/>
<span class='tline' id='l66' data-llen='1508:1531'>　此蓋箕子所衍為九疇者故其初言五行必先本其</span><br/>
<span class='tline' id='l67' data-llen='1531:1554'>　性推其味以發明此理然後叙其所措之事業者次</span><br/>
<span class='tline' id='l68' data-llen='1554:1577'>　而陳之雖出於箕子之所傳而其大致已見於大禹</span><br/>
<span class='tline' id='l69' data-llen='1577:1591'>　謨之所載矣學者不可不知</span><br/>
<span class='tline' id='l70' data-llen='1591:1617'><a onclick="displayPageImage('KR1b0018', 'WYG', '029-4b' );" name="029-4b" class="pb">[029-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1617:1640'>　東坡曰皆其徳也水不潤下則不能生物故水以潤</span><br/>
<span class='tline' id='l72' data-llen='1640:1663'>　下為徳火不炎上則不能熟物故火以炎上為徳木</span><br/>
<span class='tline' id='l73' data-llen='1663:1686'>　曰曲直謂其能從繩墨也木不曲直則不能為棟宇</span><br/>
<span class='tline' id='l74' data-llen='1686:1709'>　故木以曲直為徳金曰從革謂其能就鎔範也金不</span><br/>
<span class='tline' id='l75' data-llen='1709:1732'>　變化則不能成器故金以從革為徳土無所不用不</span><br/>
<span class='tline' id='l76' data-llen='1732:1755'>　可以一徳名而其徳盛於稼穡不稱曰而稱爰爰於</span><br/>
<span class='tline' id='l77' data-llen='1755:1778'>　也曰者所以名之無成名無專美無定位蓋曰於此</span><br/>
<span class='tline' id='l78' data-llen='1778:1801'>　稼穡非所以名之也　又曰五行之所作不可勝言</span><br/>
<span class='tline' id='l79' data-llen='1801:1827'><a onclick="displayPageImage('KR1b0018', 'WYG', '029-5a' );" name="029-5a" class="pb">[029-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1827:1850'>　也可言者聲色臭味而已人之用是四者惟味為急</span><br/>
<span class='tline' id='l81' data-llen='1850:1860'>　故舉味以見餘也</span><br/>
<span class='tline' id='l82' data-llen='1860:1883'>　胡氏曰淵而虚因實以成體靜而潛之以趨下辨而</span><br/>
<span class='tline' id='l83' data-llen='1883:1906'>　後能有察則潤下者以其性命之也動而速因止以</span><br/>
<span class='tline' id='l84' data-llen='1906:1929'>　成體作而揚之以趨上合而後能有見則炎上者以</span><br/>
<span class='tline' id='l85' data-llen='1929:1952'>　其氣命之也喬以抗則有所絶樛以屈則有所引敷</span><br/>
<span class='tline' id='l86' data-llen='1952:1975'>　榮乎外而以揫歛為成則曲直者以其形命之也感</span><br/>
<span class='tline' id='l87' data-llen='1975:1998'>　之小則小鳴感之大則大鳴其發也洪其殺也纎因</span><br/>
<span class='tline' id='l88' data-llen='1998:2024'><a onclick="displayPageImage('KR1b0018', 'WYG', '029-5b' );" name="029-5b" class="pb">[029-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2024:2047'>　任乎外而以刻制為成則從革者以其材命之也若</span><br/>
<span class='tline' id='l90' data-llen='2047:2070'>　夫萬物資焉作之生之成之熟之則性也氣也形也</span><br/>
<span class='tline' id='l91' data-llen='2070:2082'>　材也有不足命之者矣</span><br/>
<span class='tline' id='l92' data-llen='2082:2105'>　張氏曰水天一之氣所生也内陽而外陰潤下者水</span><br/>
<span class='tline' id='l93' data-llen='2105:2128'>　内景也火地二之氣所生也内陰而外陽炎上者火</span><br/>
<span class='tline' id='l94' data-llen='2128:2151'>　外景也木陽中之所生也故其形可曲可直金陰中</span><br/>
<span class='tline' id='l95' data-llen='2151:2174'>　之所生也故其材能從能革土陰陽中所生也故其</span><br/>
<span class='tline' id='l96' data-llen='2174:2197'>　事見於稼穡北陰之正也水之性潤而其位則下一</span><br/>
<span class='tline' id='l97' data-llen='2197:2223'><a onclick="displayPageImage('KR1b0018', 'WYG', '029-6a' );" name="029-6a" class="pb">[029-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2223:2246'>　於趨陰而已故所流者混所就者卑則水之潤下可</span><br/>
<span class='tline' id='l99' data-llen='2246:2269'>　見矣南陽之正也火之氣炎而其位則上一於趨陽</span><br/>
<span class='tline' id='l100' data-llen='2269:2292'>　而已故縁薪而上不撲不滅則火之炎上可見矣東</span><br/>
<span class='tline' id='l101' data-llen='2292:2315'>　陽之中也故木之形初曲而終直則其形之不一也</span><br/>
<span class='tline' id='l102' data-llen='2315:2338'>　樛曲而有所引是形之曲也喬抗而有所絶是形之</span><br/>
<span class='tline' id='l103' data-llen='2338:2361'>　直也西陰之中也故金之材體從而用革則其材之</span><br/>
<span class='tline' id='l104' data-llen='2361:2384'>　不同也洪纎大小隨感隨應此金材之從也有所斷</span><br/>
<span class='tline' id='l105' data-llen='2384:2407'>　割有所刻制此金材之革也水火金木以土為本則</span><br/>
<span class='tline' id='l106' data-llen='2407:2433'><a onclick="displayPageImage('KR1b0018', 'WYG', '029-6b' );" name="029-6b" class="pb">[029-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2433:2456'>　土者陰陽之所具也而以稼穡為之生發之為稼言</span><br/>
<span class='tline' id='l108' data-llen='2456:2479'>　乎其始也歛之為穡言乎其終也土非止於稼穡此</span><br/>
<span class='tline' id='l109' data-llen='2479:2502'>　所以不謂之曰而謂之爰所以别於四者而已　又</span><br/>
<span class='tline' id='l110' data-llen='2502:2525'>　曰在天為氣則寒煖燥濕風是也在地成形則金木</span><br/>
<span class='tline' id='l111' data-llen='2525:2548'>　水火土是也形氣相感而萬物化生則五味已兆乎</span><br/>
<span class='tline' id='l112' data-llen='2548:2571'>　其間矣五行以道為之宗道降而五行有所生五味</span><br/>
<span class='tline' id='l113' data-llen='2571:2594'>　以淡為之本淡分而五味有所託是故彰之而為色</span><br/>
<span class='tline' id='l114' data-llen='2594:2617'>　播之而成聲性而在天情而在人未嘗出是物則天</span><br/>
<span class='tline' id='l115' data-llen='2617:2643'><a onclick="displayPageImage('KR1b0018', 'WYG', '029-7a' );" name="029-7a" class="pb">[029-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2643:2666'>　下之味雖曰不可勝窮而其作也亦不過是五者而</span><br/>
<span class='tline' id='l117' data-llen='2666:2670'>　已</span><br/>
<span class='tline' id='l118' data-llen='2670:2693'>　吕氏曰潤下炎上曲直從革稼穡這便是五行自然</span><br/>
<span class='tline' id='l119' data-llen='2693:2716'>　之用皆不可移易聚於物發於聲浮於色凝於味皆</span><br/>
<span class='tline' id='l120' data-llen='2716:2722'>　是自然</span><br/>
<span class='tline' id='l121' data-llen='2722:2745'>二五事一曰貌二曰言三曰視四曰聽五曰思貌曰恭</span><br/>
<span class='tline' id='l122' data-llen='2745:2768'>言曰從視曰明聽曰聰思曰睿恭作肅從作乂明作晢</span><br/>
<span class='tline' id='l123' data-llen='2768:2776'>聰作謀睿作聖</span><br/>
<span class='tline' id='l124' data-llen='2776:2802'><a onclick="displayPageImage('KR1b0018', 'WYG', '029-7b' );" name="029-7b" class="pb">[029-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2802:2825'>　無垢曰自天理而行動與吉㑹天理即吉也非天理</span><br/>
<span class='tline' id='l126' data-llen='2825:2848'>　之外别有夫吉自人欲而行動與凶㑹以人欲即凶</span><br/>
<span class='tline' id='l127' data-llen='2848:2871'>　也非人欲之外别有夫凶恭從明聰睿乃作肅乂晢</span><br/>
<span class='tline' id='l128' data-llen='2871:2894'>　謀聖之具也五事而極於肅乂晢謀聖則造化之柄</span><br/>
<span class='tline' id='l129' data-llen='2894:2917'>　在我而已曰雨而雨曰暘而暘何所不可此相協五</span><br/>
<span class='tline' id='l130' data-llen='2917:2940'>　行之要也其用止在於敬一字人主於敬其可少怠</span><br/>
<span class='tline' id='l131' data-llen='2940:2944'>　乎</span><br/>
<span class='tline' id='l132' data-llen='2944:2967'>　上官氏曰貌主木言主金視主火聽主水木者春剛</span><br/>
<span class='tline' id='l133' data-llen='2967:2993'><a onclick="displayPageImage('KR1b0018', 'WYG', '029-8a' );" name="029-8a" class="pb">[029-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2993:3016'>　而冬柔有貌之象焉惟其柔也故即之也温金者内</span><br/>
<span class='tline' id='l135' data-llen='3016:3039'>　靜而外應有言之象焉靜則不以物撓己故其言足</span><br/>
<span class='tline' id='l136' data-llen='3039:3062'>　以知黙應則不以己絶物故其黙足以知言火之成</span><br/>
<span class='tline' id='l137' data-llen='3062:3085'>　體内晦而外明猶之視也旁燭無疆而不以累者以</span><br/>
<span class='tline' id='l138' data-llen='3085:3108'>　其内晦也水之成體内明而外晦猶之聽也資納萬</span><br/>
<span class='tline' id='l139' data-llen='3108:3131'>　物而不惑其志心知不惑者以其内明也金木水火</span><br/>
<span class='tline' id='l140' data-llen='3131:3154'>　非土不成貌言視聽非思不主土之盛徳分王於四</span><br/>
<span class='tline' id='l141' data-llen='3154:3177'>　時猶心之有思也能統五官而進之矣　又曰天以</span><br/>
<span class='tline' id='l142' data-llen='3177:3203'><a onclick="displayPageImage('KR1b0018', 'WYG', '029-8b' );" name="029-8b" class="pb">[029-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3203:3226'>　五行命物於成形之初人以五事踐形於委和之後</span><br/>
<span class='tline' id='l144' data-llen='3226:3249'>　命物者道也道則黙而該之故謂之行踐形者徳也</span><br/>
<span class='tline' id='l145' data-llen='3249:3272'>　徳則揮而散之故謂之事九疇之叙始於五行所以</span><br/>
<span class='tline' id='l146' data-llen='3272:3295'>　極乎天也五事次之所以經乎人也天之命物一水</span><br/>
<span class='tline' id='l147' data-llen='3295:3318'>　以為精二火以為神有神然後魂以之故得於天三</span><br/>
<span class='tline' id='l148' data-llen='3318:3341'>　之木有魂然後魄以之故得地四之金精神魂魄具</span><br/>
<span class='tline' id='l149' data-llen='3341:3364'>　然後有意故得於天五之土精藏於内則致一以反</span><br/>
<span class='tline' id='l150' data-llen='3364:3387'>　聽神遊於外則憑物以司視夫魂者神之佐其動也</span><br/>
<span class='tline' id='l151' data-llen='3387:3413'><a onclick="displayPageImage('KR1b0018', 'WYG', '029-9a' );" name="029-9a" class="pb">[029-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3413:3436'>　外運以主貌魄者精之輔其止也内靜以制言意者</span><br/>
<span class='tline' id='l153' data-llen='3436:3459'>　心之應其出也感物而為思凡位乎天地之間者莫</span><br/>
<span class='tline' id='l154' data-llen='3459:3482'>　不具此而其上達以為聖下達以為愚者係乎操存</span><br/>
<span class='tline' id='l155' data-llen='3482:3501'>　而已矣此五事之修所以必本於敬用歟</span><br/>
<span class='tline' id='l156' data-llen='3501:3524'>三八政一曰食二曰貨三曰祀四曰司空五曰司徒六</span><br/>
<span class='tline' id='l157' data-llen='3524:3535'>曰司冦七曰賔八曰師</span><br/>
<span class='tline' id='l158' data-llen='3535:3558'>　張氏曰有食則民生不傷有貨則民用不匱有祀以</span><br/>
<span class='tline' id='l159' data-llen='3558:3581'>　寧神則神無不靈享有居以居民則民無離散教立</span><br/>
<span class='tline' id='l160' data-llen='3581:3607'><a onclick="displayPageImage('KR1b0018', 'WYG', '029-9b' );" name="029-9b" class="pb">[029-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3607:3630'>　而善者勸罰行而惡者治其親逺人也有賔其防分</span><br/>
<span class='tline' id='l162' data-llen='3630:3653'>　患也有師則先王之政其先後本末可謂備矣然而</span><br/>
<span class='tline' id='l163' data-llen='3653:3676'>　自食貨至於賔師皆有官以治之獨曰司徒司冦司</span><br/>
<span class='tline' id='l164' data-llen='3676:3699'>　空者言其官則知官之有事言其事則知事之有官</span><br/>
<span class='tline' id='l165' data-llen='3699:3709'>　此聖人之法言也</span><br/>
<span class='tline' id='l166' data-llen='3709:3731'>四五紀一曰歳二曰月三曰日四曰星辰五曰厯數</span><br/>
<span class='tline' id='l167' data-llen='3731:3754'>　無垢曰歳者月之所積月者日之所積二十八星以</span><br/>
<span class='tline' id='l168' data-llen='3754:3777'>　分昏旦十二辰以㑹日月厯以紀日月之行數以紀</span><br/>
<span class='tline' id='l169' data-llen='3777:3804'><a onclick="displayPageImage('KR1b0018', 'WYG', '029-10a' );" name="029-10a" class="pb">[029-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3804:3827'>　節氣之候至於一二之次則王與庶民尊卑之叙也</span><br/>
<span class='tline' id='l171' data-llen='3827:3838'>　天理如此其可紊乎</span><br/>
<span class='tline' id='l172' data-llen='3838:3861'>　楊氏曰朞三百有六旬有六日以閏月定四時成嵗</span><br/>
<span class='tline' id='l173' data-llen='3861:3884'>　是則因日而紀星辰因星而紀嵗因嵗而紀數五者</span><br/>
<span class='tline' id='l174' data-llen='3884:3907'>　之用不可失其序也失其序則政教失其節矣政教</span><br/>
<span class='tline' id='l175' data-llen='3907:3930'>　失其節則民人失其安矣民人失其安則無以代天</span><br/>
<span class='tline' id='l176' data-llen='3930:3953'>　工而統萬物矣無以授人時而和萬民矣故日失其</span><br/>
<span class='tline' id='l177' data-llen='3953:3976'>　行由男教之不修矣月失其行由陰政之不舉矣星</span><br/>
<span class='tline' id='l178' data-llen='3976:4003'><a onclick="displayPageImage('KR1b0018', 'WYG', '029-10b' );" name="029-10b" class="pb">[029-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4003:4026'>　辰失其次由庶尹之不釐矣男教之不修陰政之不</span><br/>
<span class='tline' id='l180' data-llen='4026:4049'>　舉庶尹之不釐則寒暑差而嵗功不成而厯數不能</span><br/>
<span class='tline' id='l181' data-llen='4049:4072'>　明法矣聖王知其然故觀象以立其法考數以成其</span><br/>
<span class='tline' id='l182' data-llen='4072:4095'>　厯是以先天而天弗違後天而奉天時天且弗違而</span><br/>
<span class='tline' id='l183' data-llen='4095:4118'>　况於人乎况於鬼神乎夫然則天人合應通乎神明</span><br/>
<span class='tline' id='l184' data-llen='4118:4126'>　而應四海矣</span><br/>
<span class='tline' id='l185' data-llen='4126:4149'>　張氏曰嵗月日星辰之在天其運行變動莫不有數</span><br/>
<span class='tline' id='l186' data-llen='4149:4172'>　作厯者所以紀之而已以厯知辰以辰知星以星知</span><br/>
<span class='tline' id='l187' data-llen='4172:4199'><a onclick="displayPageImage('KR1b0018', 'WYG', '029-11a' );" name="029-11a" class="pb">[029-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4199:4222'>　日以日知月以月知嵗嵗者月之所成月者日之所</span><br/>
<span class='tline' id='l189' data-llen='4222:4245'>　積星者日之所舍辰者星之所次此四者莫不數為</span><br/>
<span class='tline' id='l190' data-llen='4245:4268'>　之厯以紀之先王仰有以觀於天政事之所行制度</span><br/>
<span class='tline' id='l191' data-llen='4268:4291'>　之所生未嘗不考於嵗月日星辰厯數此五紀所以</span><br/>
<span class='tline' id='l192' data-llen='4291:4314'>　貴於協用也堯之厯象日月星辰舜之協時月正日</span><br/>
<span class='tline' id='l193' data-llen='4314:4321'>　蓋取諸此</span><br/>
<span class='tline' id='l194' data-llen='4321:4344'>五皇極皇建其有極斂時五福用敷錫厥庶民惟時厥</span><br/>
<span class='tline' id='l195' data-llen='4344:4355'>庶民于汝極錫汝保極</span><br/>
<span class='tline' id='l196' data-llen='4355:4382'><a onclick="displayPageImage('KR1b0018', 'WYG', '029-11b' );" name="029-11b" class="pb">[029-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4382:4405'>　無垢曰皇極九疇之本也子思曰喜怒哀樂之未發</span><br/>
<span class='tline' id='l198' data-llen='4405:4428'>　謂之中又曰中者天下之大本致中和天地位焉萬</span><br/>
<span class='tline' id='l199' data-llen='4428:4451'>　物育焉中之大如此人人皆具此大中特無人發明</span><br/>
<span class='tline' id='l200' data-llen='4451:4474'>　之耳故大建其有中使天下皆自得之者則在聖人</span><br/>
<span class='tline' id='l201' data-llen='4474:4497'>　耳敬用五事所以建有中也昔舜授禹以天下其要</span><br/>
<span class='tline' id='l202' data-llen='4497:4520'>　曰人心惟危道心惟微惟精惟一允執厥中是執中</span><br/>
<span class='tline' id='l203' data-llen='4520:4543'>　當自精一而入而精一者即此所謂敬用五事也五</span><br/>
<span class='tline' id='l204' data-llen='4543:4566'>　福斂於一己則為大中大中散與天下同則為五福</span><br/>
<span class='tline' id='l205' data-llen='4566:4593'><a onclick="displayPageImage('KR1b0018', 'WYG', '029-12a' );" name="029-12a" class="pb">[029-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4593:4616'>　建其有極所謂斂時五福也使人人自得此中所謂</span><br/>
<span class='tline' id='l207' data-llen='4616:4639'>　敷錫厥庶民夫中外無福福外無中是中即福也非</span><br/>
<span class='tline' id='l208' data-llen='4639:4662'>　中之外别有福焉故記禮者以體信達義者謂之大</span><br/>
<span class='tline' id='l209' data-llen='4662:4685'>　順而福者百順之名耳是百順即是福非百順之外</span><br/>
<span class='tline' id='l210' data-llen='4685:4708'>　别有福也君以大中示人民皆於君取中民亦有此</span><br/>
<span class='tline' id='l211' data-llen='4708:4731'>　大中君既揭示於上斯民感發於下乃能與君共保</span><br/>
<span class='tline' id='l212' data-llen='4731:4754'>　此中而不失矣夫君民上下皆在大中之中則其君</span><br/>
<span class='tline' id='l213' data-llen='4754:4777'>　堯舜民亦堯舜矣民之堯舜何如哉人人有士君子</span><br/>
<span class='tline' id='l214' data-llen='4777:4804'><a onclick="displayPageImage('KR1b0018', 'WYG', '029-12b' );" name="029-12b" class="pb">[029-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4804:4811'>　之行是也</span><br/>
<span class='tline' id='l216' data-llen='4811:4834'>　李氏曰君子所履小人所視君子履之而行小人視</span><br/>
<span class='tline' id='l217' data-llen='4834:4857'>　之而化君子小人兩不相廢而各致其思此三代之</span><br/>
<span class='tline' id='l218' data-llen='4857:4880'>　道所以久於天下而命之曰皇極也伯夷之清柳下</span><br/>
<span class='tline' id='l219' data-llen='4880:4903'>　惠之和終不能㑹於皇極者以其偏也君子小人有</span><br/>
<span class='tline' id='l220' data-llen='4903:4926'>　時而不相容以賢親之道而望小人小人有所不欲</span><br/>
<span class='tline' id='l221' data-llen='4926:4949'>　以利樂之説加君子君子有所不受此其説所以中</span><br/>
<span class='tline' id='l222' data-llen='4949:4969'>　息所謂沒世不忘者皇極之道久於天下也</span><br/>
<span class='tline' id='l223' data-llen='4969:4996'><a onclick="displayPageImage('KR1b0018', 'WYG', '029-13a' );" name="029-13a" class="pb">[029-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4996:5019'>　上官氏曰人非中則無所㑹道非極則無所止中與</span><br/>
<span class='tline' id='l225' data-llen='5019:5042'>　極其名雖殊及其應用一也然謂之中矣有所謂中</span><br/>
<span class='tline' id='l226' data-llen='5042:5065'>　庸謂之極矣有所謂皇極此又不可不辨也昔子思</span><br/>
<span class='tline' id='l227' data-llen='5065:5088'>　之言曰天下國家可均爵禄可辭中庸不可能也夫</span><br/>
<span class='tline' id='l228' data-llen='5088:5111'>　中庸非不可能也蓋進而取之則髙者或失於過退</span><br/>
<span class='tline' id='l229' data-llen='5111:5123'>　而守之則卑者有不及</span><br/>
<span class='tline' id='l230' data-llen='5123:5146'>　髙氏曰皇建其有極者君之中也斂時五福者君之</span><br/>
<span class='tline' id='l231' data-llen='5146:5169'>　福也君建極於上認而為己有斂福於一身掠而為</span><br/>
<span class='tline' id='l232' data-llen='5169:5196'><a onclick="displayPageImage('KR1b0018', 'WYG', '029-13b' );" name="029-13b" class="pb">[029-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5196:5219'>　己私則遐邇之勢貴賤之情寥絶而不相通焉其能</span><br/>
<span class='tline' id='l234' data-llen='5219:5228'>　與民共由之哉</span><br/>
<span class='tline' id='l235' data-llen='5228:5251'>　吕氏曰皇極之道固是不為堯存不為紂亡然非人</span><br/>
<span class='tline' id='l236' data-llen='5251:5274'>　君有以建其極不能斂時五福用敷錫厥庶民須看</span><br/>
<span class='tline' id='l237' data-llen='5274:5297'>　斂字與敷字惟時厥庶民于汝極錫汝保極人君萬</span><br/>
<span class='tline' id='l238' data-llen='5297:5320'>　民之取中者使一人不得其中便是人君職分有虧</span><br/>
<span class='tline' id='l239' data-llen='5320:5325'>　欠處</span><br/>
<span class='tline' id='l240' data-llen='5325:5348'>凡厥庶民無有淫朋人無有比徳惟皇作極凡厥庶民</span><br/>
<span class='tline' id='l241' data-llen='5348:5375'><a onclick="displayPageImage('KR1b0018', 'WYG', '029-14a' );" name="029-14a" class="pb">[029-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5375:5398'>有猷有為有守汝則念之不協于極不罹于咎皇則受</span><br/>
<span class='tline' id='l243' data-llen='5398:5421'>之而康而色曰予攸好徳汝則錫之福時人斯其惟皇</span><br/>
<span class='tline' id='l244' data-llen='5421:5444'>之極無虐㷀獨而畏髙明人之有能有為使羞其行而</span><br/>
<span class='tline' id='l245' data-llen='5444:5449'>邦其昌</span><br/>
<span class='tline' id='l246' data-llen='5449:5472'>　無垢曰孔穎達云民有安中之善非中不與為交其</span><br/>
<span class='tline' id='l247' data-llen='5472:5495'>　意以謂民所以無淫朋人所以無比徳者以失中之</span><br/>
<span class='tline' id='l248' data-llen='5495:5518'>　人衆所共惡而不與為偶也此朋比為惡之風所以</span><br/>
<span class='tline' id='l249' data-llen='5518:5541'>　絶迹而滅影歟既朋無淫徳無比是天下大為中道</span><br/>
<span class='tline' id='l250' data-llen='5541:5568'><a onclick="displayPageImage('KR1b0018', 'WYG', '029-14b' );" name="029-14b" class="pb">[029-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5568:5591'>　矣有謀慮有材力有執守此天生之材也或未見道</span><br/>
<span class='tline' id='l252' data-llen='5591:5614'>　安能盡協于中故必有太過之舉在皇極之君裁成</span><br/>
<span class='tline' id='l253' data-llen='5614:5637'>　區處之耳若其謀慮罔誕材力凶强執守乖僻此罹</span><br/>
<span class='tline' id='l254' data-llen='5637:5660'>　于咎者也不協于極不罹于咎之人見人主以大量</span><br/>
<span class='tline' id='l255' data-llen='5660:5683'>　受之以和顔際之發其善心知徳之不可不好也乃</span><br/>
<span class='tline' id='l256' data-llen='5683:5706'>　曰我所好者徳也此乃吾大量和顔感發其言也當</span><br/>
<span class='tline' id='l257' data-llen='5706:5729'>　急因此幾示之以大中使因此而有所入則其謀慮</span><br/>
<span class='tline' id='l258' data-llen='5729:5752'>　其材力其執守皆轉而入於中道矣常人之情見㷀</span><br/>
<span class='tline' id='l259' data-llen='5752:5779'><a onclick="displayPageImage('KR1b0018', 'WYG', '029-15a' );" name="029-15a" class="pb">[029-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5779:5802'>　獨則虐之見髙明則畏之中道豈與常人之情同哉</span><br/>
<span class='tline' id='l261' data-llen='5802:5825'>　皇極之道乃在使人各進其所能所為而無所畏忌</span><br/>
<span class='tline' id='l262' data-llen='5825:5849'>　耳則夫使有能者憚小人而不盡其能有為者畏多言</span><br/>
<span class='tline' id='l263' data-llen='5849:5872'>　而不敢有所為皆非皇極之世也夫有能者智思之</span><br/>
<span class='tline' id='l264' data-llen='5872:5895'>　巧者也有為者當事而敢行者也使進其所行則有</span><br/>
<span class='tline' id='l265' data-llen='5895:5919'>　能者得盡其巧有為者得盡其力國家其有不盛興乎</span><br/>
<span class='tline' id='l266' data-llen='5919:5942'>　東坡曰有猷有謀慮者也有為有材力者也有守有</span><br/>
<span class='tline' id='l267' data-llen='5942:5965'>　執守者也庶民之中有一於此皆材之秀異者也皇</span><br/>
<span class='tline' id='l268' data-llen='5965:5992'><a onclick="displayPageImage('KR1b0018', 'WYG', '029-15b' );" name="029-15b" class="pb">[029-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5992:6015'>　極之君豈可忽之哉此所以當念之者也如此等人</span><br/>
<span class='tline' id='l270' data-llen='6015:6038'>　使之在公卿間則有猷者可以與論議之列有為者</span><br/>
<span class='tline' id='l271' data-llen='6038:6061'>　可以當艱難之事有守者可以託子孫之圖是宜皇</span><br/>
<span class='tline' id='l272' data-llen='6061:6073'>　極之君念念而不置也</span><br/>
<span class='tline' id='l273' data-llen='6073:6096'>　上官氏曰極者道之本本一立而末從之矣故上格</span><br/>
<span class='tline' id='l274' data-llen='6096:6119'>　於天則天佑之下格於人則人與之其成足以化天</span><br/>
<span class='tline' id='l275' data-llen='6119:6142'>　下之徳其深足以通天下之志其幾足以成天下之</span><br/>
<span class='tline' id='l276' data-llen='6142:6165'>　務以外則成物之知也以内則成己之仁也斂時五</span><br/>
<span class='tline' id='l277' data-llen='6165:6192'><a onclick="displayPageImage('KR1b0018', 'WYG', '029-16a' );" name="029-16a" class="pb">[029-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6192:6215'>　福用敷錫厥庶民天佑之也惟時厥庶民於汝極錫</span><br/>
<span class='tline' id='l279' data-llen='6215:6238'>　汝保極人與之也凡厥庶民無有淫朋人無有比徳</span><br/>
<span class='tline' id='l280' data-llen='6238:6261'>　言其成足以化天下之徳也自凡厥庶民至惟皇之</span><br/>
<span class='tline' id='l281' data-llen='6261:6284'>　極言其深足以通天下之志也自無虐㷀獨以至既</span><br/>
<span class='tline' id='l282' data-llen='6284:6307'>　富方穀言其幾足以成天下之務也汝弗能使有好</span><br/>
<span class='tline' id='l283' data-llen='6307:6330'>　于而家時人斯其辜成物之知也于其無好徳汝雖</span><br/>
<span class='tline' id='l284' data-llen='6330:6346'>　錫之福其作汝用咎成己之仁也</span><br/>
<span class='tline' id='l285' data-llen='6346:6369'>　張氏曰民無有淫朋則其所嚮者皆義矣人無有比</span><br/>
<span class='tline' id='l286' data-llen='6369:6396'><a onclick="displayPageImage('KR1b0018', 'WYG', '029-16b' );" name="029-16b" class="pb">[029-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6396:6419'>　徳則其所為者忠信而周矣民無有淫朋人無有比</span><br/>
<span class='tline' id='l288' data-llen='6419:6442'>　徳豈無自而然哉惟君為中以率之故也蓋君仁莫</span><br/>
<span class='tline' id='l289' data-llen='6442:6465'>　不仁君義莫不義君正莫不正惟皇作極則君之所</span><br/>
<span class='tline' id='l290' data-llen='6465:6488'>　為者皆中也其中之所化至於無有淫朋無有比徳</span><br/>
<span class='tline' id='l291' data-llen='6488:6511'>　固其宜也凡厥庶民有猷有為有守汝則念之者言</span><br/>
<span class='tline' id='l292' data-llen='6511:6534'>　民之猷為與守未必皆當人君之於此不可不念之</span><br/>
<span class='tline' id='l293' data-llen='6534:6552'>　也苟為不念則賢不肖是非有不辨矣</span><br/>
<span class='tline' id='l294' data-llen='6552:6575'>凡厥正人既富方穀汝弗能使有好于而家時人斯其</span><br/>
<span class='tline' id='l295' data-llen='6575:6602'><a onclick="displayPageImage('KR1b0018', 'WYG', '029-17a' );" name="029-17a" class="pb">[029-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6602:6620'>辜于其無好徳汝雖錫之福其作汝用咎</span><br/>
<span class='tline' id='l297' data-llen='6620:6643'>　無垢曰惟皇極為能知正人之心正人之心其志不</span><br/>
<span class='tline' id='l298' data-llen='6643:6666'>　特効一官能一職而已將使君為堯舜之君民如堯</span><br/>
<span class='tline' id='l299' data-llen='6666:6689'>　舜之民其心如此豈肯輕用之哉故君任之不誠付</span><br/>
<span class='tline' id='l300' data-llen='6689:6712'>　之不専則終身不肯見其善寧甘為下僚為庶民為</span><br/>
<span class='tline' id='l301' data-llen='6712:6735'>　耕夫為胥靡為釣叟而已矣皇極之君知其如此故</span><br/>
<span class='tline' id='l302' data-llen='6735:6758'>　三使聘之一旦以宰相之位授之虚心平意斂然下</span><br/>
<span class='tline' id='l303' data-llen='6758:6781'>　風一聽其所為則正人方敢盡見其所善者君既無</span><br/>
<span class='tline' id='l304' data-llen='6781:6808'><a onclick="displayPageImage('KR1b0018', 'WYG', '029-17b' );" name="029-17b" class="pb">[029-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6808:6831'>　受道之資又惟小人是與諫既不從言又不聽其心</span><br/>
<span class='tline' id='l306' data-llen='6831:6854'>　術施為一無可好者正人將如之何不過以微罪而</span><br/>
<span class='tline' id='l307' data-llen='6854:6877'>　去爾此皇極之道也倘不以微罪去則非意之禍将</span><br/>
<span class='tline' id='l308' data-llen='6877:6900'>　使君有殺賢者之名使此名一出則正人皆去天下</span><br/>
<span class='tline' id='l309' data-llen='6900:6923'>　其如之何非皇極正人之心也蓋好徳即中也特未</span><br/>
<span class='tline' id='l310' data-llen='6923:6946'>　發見爾好徳之心不形是質之不美無可言者倘示</span><br/>
<span class='tline' id='l311' data-llen='6946:6969'>　之以大中其能識之乎若收而用之使得天下國家</span><br/>
<span class='tline' id='l312' data-llen='6969:6989'>　之柄則將大肆其惡毒及生民其可不慎哉</span><br/>
<span class='tline' id='l313' data-llen='6989:7016'><a onclick="displayPageImage('KR1b0018', 'WYG', '029-18a' );" name="029-18a" class="pb">[029-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7016:7039'>無偏無陂遵王之義無有作好遵王之道無有作惡遵</span><br/>
<span class='tline' id='l315' data-llen='7039:7062'>王之路無偏無黨王道蕩蕩無黨無偏王道平平無反</span><br/>
<span class='tline' id='l316' data-llen='7062:7078'>無側王道正直㑹其有極歸其有極</span><br/>
<span class='tline' id='l317' data-llen='7078:7101'>　無垢曰既不可偏陂作好作惡阿黨反側然則吾將</span><br/>
<span class='tline' id='l318' data-llen='7101:7124'>　何以為準乎無他焉㑹亦以中歸亦以中矣出而與</span><br/>
<span class='tline' id='l319' data-llen='7124:7147'>　物交謂之㑹入而與己處謂之歸古之正心誠意以</span><br/>
<span class='tline' id='l320' data-llen='7147:7170'>　至為天下國家無二道也在大學謂之格物在洪範</span><br/>
<span class='tline' id='l321' data-llen='7170:7193'>　所謂中也惟知格物之學者為足以得中得中則以</span><br/>
<span class='tline' id='l322' data-llen='7193:7220'><a onclick="displayPageImage('KR1b0018', 'WYG', '029-18b' );" name="029-18b" class="pb">[029-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7220:7243'>　中為體以中而出以中而入千變萬化一以中為準</span><br/>
<span class='tline' id='l324' data-llen='7243:7266'>　而已何偏陂以至反側之足憂哉亦何不好徳之人</span><br/>
<span class='tline' id='l325' data-llen='7266:7276'>　之足以亂吾治哉</span><br/>
<span class='tline' id='l326' data-llen='7276:7299'>　史氏曰非至公之心不足以行大中之道蓋不中之</span><br/>
<span class='tline' id='l327' data-llen='7299:7322'>　害多自不公始也所見無偏然後其迹無黨故蕩蕩</span><br/>
<span class='tline' id='l328' data-llen='7322:7345'>　而廣大所為無黨然後其迹無偏故平平而均一有</span><br/>
<span class='tline' id='l329' data-llen='7345:7368'>　偏有黨則心已自不公矣是以偏之害流而為狹隘</span><br/>
<span class='tline' id='l330' data-llen='7368:7391'>　黨之害流而為阿私如是而大中之道䘮矣齊宣王</span><br/>
<span class='tline' id='l331' data-llen='7391:7418'><a onclick="displayPageImage('KR1b0018', 'WYG', '029-19a' );" name="029-19a" class="pb">[029-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7418:7441'>　愛一牛而不知羊之無罪此所見有偏之故也因偏</span><br/>
<span class='tline' id='l333' data-llen='7441:7464'>　而成黨必至狹隘安得而蕩蕩白圭治水而不知鄰</span><br/>
<span class='tline' id='l334' data-llen='7464:7487'>　國之為壑此所為有黨之故也因黨而成偏必至於</span><br/>
<span class='tline' id='l335' data-llen='7487:7510'>　阿私安得而平平故曰非至公之心不足以行大中</span><br/>
<span class='tline' id='l336' data-llen='7510:7515'>　之道</span><br/>
<span class='tline' id='l337' data-llen='7515:7538'>　髙氏曰天下有公好而無作好好非人之所為也天</span><br/>
<span class='tline' id='l338' data-llen='7538:7561'>　下有公惡而無作惡惡非人之所為也無作好則同</span><br/>
<span class='tline' id='l339' data-llen='7561:7584'>　乎仁若仁者能好人也無作惡則同乎仁若仁者能</span><br/>
<span class='tline' id='l340' data-llen='7584:7611'><a onclick="displayPageImage('KR1b0018', 'WYG', '029-19b' );" name="029-19b" class="pb">[029-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7611:7634'>　惡人也是天下之公行古今之共者也　又曰偏言</span><br/>
<span class='tline' id='l342' data-llen='7634:7657'>　其不正陂言其不平端直之謂正髙下之謂平惟平</span><br/>
<span class='tline' id='l343' data-llen='7657:7666'>　正則事得其宜</span><br/>
<span class='tline' id='l344' data-llen='7666:7689'>　張氏曰偏生於所見黨生於所與見於左而無見於</span><br/>
<span class='tline' id='l345' data-llen='7689:7712'>　右見於前而無見於後此所以為偏也無偏則正矣</span><br/>
<span class='tline' id='l346' data-llen='7712:7735'>　同於己者好之異於己者惡之好之者在所親惡之</span><br/>
<span class='tline' id='l347' data-llen='7735:7758'>　者在所去此所以為黨也無黨則公矣由其所見無</span><br/>
<span class='tline' id='l348' data-llen='7758:7781'>　偏故能所與無黨先言無偏者以其所見為主故也</span><br/>
<span class='tline' id='l349' data-llen='7781:7808'><a onclick="displayPageImage('KR1b0018', 'WYG', '029-20a' );" name="029-20a" class="pb">[029-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7808:7831'>　由其所與無黨故能所見無偏先言無黨者以其所</span><br/>
<span class='tline' id='l351' data-llen='7831:7854'>　與為主故也惟其所見無偏故四海之内一視而同</span><br/>
<span class='tline' id='l352' data-llen='7854:7877'>　仁此王道之所以蕩蕩蕩蕩者言乎其大也惟其所</span><br/>
<span class='tline' id='l353' data-llen='7877:7900'>　與無黨則其至公以天下為心此王道之所以平平</span><br/>
<span class='tline' id='l354' data-llen='7900:7923'>　平平者言乎其治也偏而不已遂至於反無反則去</span><br/>
<span class='tline' id='l355' data-llen='7923:7946'>　其偏矣陂而不已遂至於側無側則絶其陂矣無反</span><br/>
<span class='tline' id='l356' data-llen='7946:7960'>　無側王道之所以得其中也</span><br/>
<span class='tline' id='l357' data-llen='7960:7983'>　吕氏曰看此三箇遵字便是下工夫處雖然説是無</span><br/>
<span class='tline' id='l358' data-llen='7983:8010'><a onclick="displayPageImage('KR1b0018', 'WYG', '029-20b' );" name="029-20b" class="pb">[029-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8010:8033'>　偏無陂無有作好無有作惡又須是遵王義遵王道</span><br/>
<span class='tline' id='l360' data-llen='8033:8056'>　遵王路正孔子所謂無適也無莫也義之與比之意</span><br/>
<span class='tline' id='l361' data-llen='8056:8079'>　一般此與下六言無偏無黨王道蕩蕩無黨無偏王</span><br/>
<span class='tline' id='l362' data-llen='8079:8102'>　道平平無反無側王道正直皆不須分别説但只是</span><br/>
<span class='tline' id='l363' data-llen='8102:8125'>　反覆吟咏皇極爾㑹如㑹聚之㑹惟能有所㑹然後</span><br/>
<span class='tline' id='l364' data-llen='8125:8138'>　能有所歸歸如歸宿之歸</span><br/>
<span class='tline' id='l365' data-llen='8138:8161'>曰皇極之敷言是彞是訓于帝其訓凡厥庶民極之敷</span><br/>
<span class='tline' id='l366' data-llen='8161:8184'>言是訓是行以近天子之光曰天子作民父母以為天</span><br/>
<span class='tline' id='l367' data-llen='8184:8211'><a onclick="displayPageImage('KR1b0018', 'WYG', '029-21a' );" name="029-21a" class="pb">[029-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8211:8215'>下王</span><br/>
<span class='tline' id='l369' data-llen='8215:8238'>　無垢曰洪範之書非其人不授大禹一旦深得天意</span><br/>
<span class='tline' id='l370' data-llen='8238:8261'>　箕子一見深得禹意故其敷言也天子不必更求彞</span><br/>
<span class='tline' id='l371' data-llen='8261:8284'>　典以此為彞可也不必更求訓言以此為訓可也夫</span><br/>
<span class='tline' id='l372' data-llen='8284:8307'>　何故大禹所演箕子所陳即天之所訓也箕子今為</span><br/>
<span class='tline' id='l373' data-llen='8307:8330'>　囚奴得此皇極為武王推而廣之在武王不必更求</span><br/>
<span class='tline' id='l374' data-llen='8330:8353'>　訓誨以此為訓可也不必更求徃行以此為行可也</span><br/>
<span class='tline' id='l375' data-llen='8353:8376'>　夫何故今日箕子以近天子之光矣其敢不盡所學</span><br/>
<span class='tline' id='l376' data-llen='8376:8403'><a onclick="displayPageImage('KR1b0018', 'WYG', '029-21b' );" name="029-21b" class="pb">[029-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8403:8426'>　為武王告乎所以箕子力為武王陳此者其意以為</span><br/>
<span class='tline' id='l378' data-llen='8426:8449'>　天子作民父母以為天下王倘於此悟入則所及者</span><br/>
<span class='tline' id='l379' data-llen='8449:8472'>　大所濟者廣作民父母而以皇極與民為天下王而</span><br/>
<span class='tline' id='l380' data-llen='8472:8495'>　以皇極與天下使天下人人由於皇極之中則箕子</span><br/>
<span class='tline' id='l381' data-llen='8495:8507'>　不辜所傳不負所學矣</span><br/>
<span class='tline' id='l382' data-llen='8507:8530'>　黄氏曰是彞是訓于帝其訓此天子所以取中於天</span><br/>
<span class='tline' id='l383' data-llen='8530:8553'>　也是訓是行以近天子之光此民之所以取中於天</span><br/>
<span class='tline' id='l384' data-llen='8553:8570'>　子也中之必取於天本其有所矯也</span><br/>
<span class='tline' id='l385' data-llen='8570:8597'><a onclick="displayPageImage('KR1b0018', 'WYG', '029-22a' );" name="029-22a" class="pb">[029-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8597:8620'>　張氏曰人君一動一靜未嘗不順乎天故憲其聰明</span><br/>
<span class='tline' id='l387' data-llen='8620:8643'>　以為視聽因其好惡以為喜怒典禮自於天秩天叙</span><br/>
<span class='tline' id='l388' data-llen='8643:8666'>　賞罰出於天命天討又况有極之所在其可以不訓</span><br/>
<span class='tline' id='l389' data-llen='8666:8689'>　于帝者乎君能訓於天則民亦訓於君矣君奉天者</span><br/>
<span class='tline' id='l390' data-llen='8689:8712'>　也故取正於天民奉君者也故取正於君蓋君能以</span><br/>
<span class='tline' id='l391' data-llen='8712:8735'>　中道而布言故庶民效其所為亦以極之敷言是以</span><br/>
<span class='tline' id='l392' data-llen='8735:8758'>　為訓是以為行其於天子之光則比而附之者也作</span><br/>
<span class='tline' id='l393' data-llen='8758:8781'>　民父母者親之者也為天下王者尊之者也親之者</span><br/>
<span class='tline' id='l394' data-llen='8781:8808'><a onclick="displayPageImage('KR1b0018', 'WYG', '029-22b' );" name="029-22b" class="pb">[029-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8808:8826'>　仁也尊之者義也皇極之道仁義而已</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0018', 'WYG', '020-1a' );" name="020-1a" class="pb">[020-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　尚書精義卷二十　　　　　宋　黄倫　撰</span><br/>
<span class='tline' id='l10' data-llen='211:216'>盤庚中</span><br/>
<span class='tline' id='l11' data-llen='216:239'>盤庚作惟渉河以民遷乃話民之弗率誕告用亶其有</span><br/>
<span class='tline' id='l12' data-llen='239:262'>衆咸造勿䙝在王庭盤庚乃登進厥民曰明聽朕言無</span><br/>
<span class='tline' id='l13' data-llen='262:268'>荒失朕命</span><br/>
<span class='tline' id='l14' data-llen='268:291'>　張氏曰君民之勢疑若甚逺而不相侔也盤庚之告</span><br/>
<span class='tline' id='l15' data-llen='291:314'>　必登進之則不壓之以勢所以密邇之而欲其親已</span><br/>
<span class='tline' id='l16' data-llen='314:340'><a onclick="displayPageImage('KR1b0018', 'WYG', '020-1b' );" name="020-1b" class="pb">[020-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='340:363'>　也明聽朕言者欲知上之意也無荒失朕命者欲其</span><br/>
<span class='tline' id='l18' data-llen='363:371'>　勤上之事也</span><br/>
<span class='tline' id='l19' data-llen='371:394'>嗚呼古我前后罔不惟民之承保后胥慼鮮以不浮于</span><br/>
<span class='tline' id='l20' data-llen='394:398'>天時</span><br/>
<span class='tline' id='l21' data-llen='398:421'>　無垢曰既聳動之矣則又嗟嘆以感激之曰古我先</span><br/>
<span class='tline' id='l22' data-llen='421:444'>　王前後相傳以心者無他事焉惟民之承敬而已何</span><br/>
<span class='tline' id='l23' data-llen='444:467'>　以敬之蓋民至愚而神也至弱而强也即天之聰眀</span><br/>
<span class='tline' id='l24' data-llen='467:490'>　與明威也敢不敬乎惟君以敬民為心而民亦以保</span><br/>
<span class='tline' id='l25' data-llen='490:516'><a onclick="displayPageImage('KR1b0018', 'WYG', '020-2a' );" name="020-2a" class="pb">[020-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='516:539'>　君為心要之終於一心而已同氣而異息同心而異</span><br/>
<span class='tline' id='l27' data-llen='539:562'>　形相與同其憂慼之事以觀天時之徃來東西南北</span><br/>
<span class='tline' id='l28' data-llen='562:585'>　惟天時之從浮言之義槩可見矣故天時在亳則遷</span><br/>
<span class='tline' id='l29' data-llen='585:608'>　于亳天時在囂則遷于囂天時在相則遷于相天時</span><br/>
<span class='tline' id='l30' data-llen='608:631'>　在耿則遷于耿其敢有私意者哉其敢有倡和險膚</span><br/>
<span class='tline' id='l31' data-llen='631:640'>　傲上從康者哉</span><br/>
<span class='tline' id='l32' data-llen='640:663'>　吕氏曰我先王蓋順從民民一有所欲先王未嘗不</span><br/>
<span class='tline' id='l33' data-llen='663:686'>　順從之先王順民如此民亦不敢違我先王故保我</span><br/>
<span class='tline' id='l34' data-llen='686:712'><a onclick="displayPageImage('KR1b0018', 'WYG', '020-2b' );" name="020-2b" class="pb">[020-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='712:735'>　先王而與之同其憂以此君民之情便通惟君民之</span><br/>
<span class='tline' id='l36' data-llen='735:758'>　情通故我先王為事天時既至便隨天時而為之浮</span><br/>
<span class='tline' id='l37' data-llen='758:763'>　隨也</span><br/>
<span class='tline' id='l38' data-llen='763:786'>殷降大虐先王不懐厥攸作視民利用遷汝曷弗念我</span><br/>
<span class='tline' id='l39' data-llen='786:807'>古后之聞承汝俾汝惟喜康共非汝有咎比于罰</span><br/>
<span class='tline' id='l40' data-llen='807:830'>　無垢曰是殷降大虐先王不以懐亡為念而必遷也</span><br/>
<span class='tline' id='l41' data-llen='830:853'>　然而其遷豈快耳目之娯便心志之適哉以民為心</span><br/>
<span class='tline' id='l42' data-llen='853:876'>　而已視民之所利在於何地則隨民所利而遷之汝</span><br/>
<span class='tline' id='l43' data-llen='876:902'><a onclick="displayPageImage('KR1b0018', 'WYG', '020-3a' );" name="020-3a" class="pb">[020-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='902:925'>　何不念我先王之徳所以聞於後世者無他以敬民</span><br/>
<span class='tline' id='l45' data-llen='925:948'>　為心而已惟以敬民為心故有喜樂康寧之事則使</span><br/>
<span class='tline' id='l46' data-llen='948:971'>　汝共享之今我之遷以此邦將有蕩析離居之憂而</span><br/>
<span class='tline' id='l47' data-llen='971:994'>　亳殷又有喜樂康寧之事故不敢違先王敬民之心</span><br/>
<span class='tline' id='l48' data-llen='994:1017'>　挈汝以遷都所以避害而就利也非謂汝有罪犯當</span><br/>
<span class='tline' id='l49' data-llen='1017:1040'>　受逺謫之罰也不知汝何若而不肯遷乎患至而後</span><br/>
<span class='tline' id='l50' data-llen='1040:1053'>　思禍來而後悔亦無及矣</span><br/>
<span class='tline' id='l51' data-llen='1053:1076'>　張氏曰商之先王遭天所降之毒虐不得安其居處</span><br/>
<span class='tline' id='l52' data-llen='1076:1102'><a onclick="displayPageImage('KR1b0018', 'WYG', '020-3b' );" name="020-3b" class="pb">[020-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1102:1125'>　於是不敢以舊邦為懐故湯至祖乙逓遷則其不懐</span><br/>
<span class='tline' id='l54' data-llen='1125:1148'>　可知矣厥攸作視民利用遷者言其所作視民所以</span><br/>
<span class='tline' id='l55' data-llen='1148:1158'>　便利則從而遷矣</span><br/>
<span class='tline' id='l56' data-llen='1158:1181'>予若籲懐兹新邑亦惟汝故以丕從厥志今予將試以</span><br/>
<span class='tline' id='l57' data-llen='1181:1204'>汝遷安定厥邦汝不憂朕心之攸困乃咸大不宣乃心</span><br/>
<span class='tline' id='l58' data-llen='1204:1227'>欽念以忱動予一人爾惟自鞠自苦若乘舟汝弗濟臭</span><br/>
<span class='tline' id='l59' data-llen='1227:1231'>厥載</span><br/>
<span class='tline' id='l60' data-llen='1231:1254'>　無垢曰今我所以如此呼汝等懐此新邑者非謂我</span><br/>
<span class='tline' id='l61' data-llen='1254:1280'><a onclick="displayPageImage('KR1b0018', 'WYG', '020-4a' );" name="020-4a" class="pb">[020-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1280:1303'>　求耳目之玩便心志之適也惟汝等之故欲使汝喜</span><br/>
<span class='tline' id='l63' data-llen='1303:1326'>　樂使汝康寧大從汝之本志耳民之本志欲喜樂欲</span><br/>
<span class='tline' id='l64' data-llen='1326:1349'>　康寧今此耿邑將蕩析離居使民憂而不喜廹而不</span><br/>
<span class='tline' id='l65' data-llen='1349:1372'>　康然而下民見不及逺識不到微反違其心志之所</span><br/>
<span class='tline' id='l66' data-llen='1372:1395'>　欲非先王有以指示則是坐視斯民趨而之死地也</span><br/>
<span class='tline' id='l67' data-llen='1395:1418'>　舟所以濟川也新都所以圖安也乘舟而不肯濟川</span><br/>
<span class='tline' id='l68' data-llen='1418:1441'>　則所載之物皆為臭腐有新都而不肯徙則生生之</span><br/>
<span class='tline' id='l69' data-llen='1441:1449'>　具皆為棄物</span><br/>
<span class='tline' id='l70' data-llen='1449:1475'><a onclick="displayPageImage('KR1b0018', 'WYG', '020-4b' );" name="020-4b" class="pb">[020-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1475:1498'>　張氏曰籲和也籲兹新邑者以遷於此為和也懐歸</span><br/>
<span class='tline' id='l72' data-llen='1498:1521'>　也懐兹新邑者以遷於此為歸也上浮於天時下順</span><br/>
<span class='tline' id='l73' data-llen='1521:1544'>　於民事此之謂若率籲衆慼使之惟喜康共此之謂</span><br/>
<span class='tline' id='l74' data-llen='1544:1567'>　籲朕及篤敬恭承民命永地于新邑此之謂懐盤庚</span><br/>
<span class='tline' id='l75' data-llen='1567:1590'>　之所若籲懐兹新邑者亦惟汝民之故以丕從厥志</span><br/>
<span class='tline' id='l76' data-llen='1590:1595'>　而已</span><br/>
<span class='tline' id='l77' data-llen='1595:1618'>　吕氏曰若乘舟汝弗濟臭厥載此蓋已在道路中民</span><br/>
<span class='tline' id='l78' data-llen='1618:1641'>　尚有遲疑不肯遷之意盤庚恐其遲疑則至於害事</span><br/>
<span class='tline' id='l79' data-llen='1641:1667'><a onclick="displayPageImage('KR1b0018', 'WYG', '020-5a' );" name="020-5a" class="pb">[020-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1667:1690'>　故多所譬喻以告曉之謂今之遷都正如乘舟一般</span><br/>
<span class='tline' id='l81' data-llen='1690:1713'>　乘舟須是便渡不可遲疑若遂遲疑而不渡必將臭</span><br/>
<span class='tline' id='l82' data-llen='1713:1723'>　腐其所載之物矣</span><br/>
<span class='tline' id='l83' data-llen='1723:1746'>爾忱不屬惟胥以沈不其或稽自怒曷瘳汝不謀長以</span><br/>
<span class='tline' id='l84' data-llen='1746:1766'>思乃災汝誕勸憂今其有今罔後汝何生在上</span><br/>
<span class='tline' id='l85' data-llen='1766:1789'>　無垢曰不屬者不相接續也進聞我諄諄之言則有</span><br/>
<span class='tline' id='l86' data-llen='1789:1812'>　遷意退受小人聒聒之論則又懐安如此豈有他事</span><br/>
<span class='tline' id='l87' data-llen='1812:1835'>　哉原汝之病所以如此者止據目前之安不謀長久</span><br/>
<span class='tline' id='l88' data-llen='1835:1861'><a onclick="displayPageImage('KR1b0018', 'WYG', '020-5b' );" name="020-5b" class="pb">[020-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1861:1884'>　之計不思災患之來是大相勸趨於憂慼之地而已</span><br/>
<span class='tline' id='l90' data-llen='1884:1907'>　孟子曰不仁者可與言哉安其危而利其葘樂其所</span><br/>
<span class='tline' id='l91' data-llen='1907:1930'>　以亡者其盤庚之士大夫乎其誕勸憂之謂乎止欲</span><br/>
<span class='tline' id='l92' data-llen='1930:1953'>　為今日之安慿愚就短而不知改不復聽上之號令</span><br/>
<span class='tline' id='l93' data-llen='1953:1976'>　終以不寤非陷於刑辟則陷於患害其死也可立而</span><br/>
<span class='tline' id='l94' data-llen='1976:1988'>　待復何得生在人上乎</span><br/>
<span class='tline' id='l95' data-llen='1988:2011'>　張氏曰君以民為體臣以君為心則民屬於君者也</span><br/>
<span class='tline' id='l96' data-llen='2011:2034'>　今爾衆民不以誠信而屬君則與携貳矣故至於違</span><br/>
<span class='tline' id='l97' data-llen='2034:2060'><a onclick="displayPageImage('KR1b0018', 'WYG', '020-6a' );" name="020-6a" class="pb">[020-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2060:2083'>　上之命不適有居此所以沈陷於禍患而莫之或知</span><br/>
<span class='tline' id='l99' data-llen='2083:2106'>　也　又曰常人之情貪朝夕之安不虞患害之在後</span><br/>
<span class='tline' id='l100' data-llen='2106:2129'>　是不謀長以思乃災故不遷也適所以勸憂而已勉</span><br/>
<span class='tline' id='l101' data-llen='2129:2152'>　進之謂也相勸以善則有可樂之道今不謀長久之</span><br/>
<span class='tline' id='l102' data-llen='2152:2175'>　計以思其災害其為禍莫大於此是之謂勸憂者也</span><br/>
<span class='tline' id='l103' data-llen='2175:2198'>　吕氏曰忱誠也屬聮屬也惟其信盤庚不可不遷之</span><br/>
<span class='tline' id='l104' data-llen='2198:2221'>　心與安土重遷之心兩者交戰故信盤庚之心不相</span><br/>
<span class='tline' id='l105' data-llen='2221:2244'>　聮屬盤庚言汝若信我之心不相聮屬汝惟相胥沉</span><br/>
<span class='tline' id='l106' data-llen='2244:2270'><a onclick="displayPageImage('KR1b0018', 'WYG', '020-6b' );" name="020-6b" class="pb">[020-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2270:2293'>　溺於水中也今其有今罔後汝何生在上言遷都機</span><br/>
<span class='tline' id='l108' data-llen='2293:2316'>　㑹不可失今遷都只有今日後將無日汝若不乘今</span><br/>
<span class='tline' id='l109' data-llen='2316:2339'>　日便遷汝將為水圮壊連汝生業如屋舍如畎畆盡</span><br/>
<span class='tline' id='l110' data-llen='2339:2358'>　為水所圮壊矣如何有留得生業在上面</span><br/>
<span class='tline' id='l111' data-llen='2358:2381'>今予命汝一無起穢以自臭恐人倚乃身迂乃心予迓</span><br/>
<span class='tline' id='l112' data-llen='2381:2397'>續乃命于天予豈汝威用奉畜汝衆</span><br/>
<span class='tline' id='l113' data-llen='2397:2420'>　無垢曰臣民聽上號令此本心也本心則一不知聽</span><br/>
<span class='tline' id='l114' data-llen='2420:2443'>　上而唱和險膚此二三其徳也一徳則言可道行可</span><br/>
<span class='tline' id='l115' data-llen='2443:2469'><a onclick="displayPageImage('KR1b0018', 'WYG', '020-7a' );" name="020-7a" class="pb">[020-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2469:2492'>　樂而遺芳千載矣二三則言為無根行為不道是遺</span><br/>
<span class='tline' id='l117' data-llen='2492:2515'>　臭萬世也小人欲為姦者必倚民之身以為重迂民</span><br/>
<span class='tline' id='l118' data-llen='2515:2538'>　之心使從惡其心以謂一心不足以動上故鼔動衆</span><br/>
<span class='tline' id='l119' data-llen='2538:2562'>　人呼吸羣類以逞其姦必欲得志而後已盤庚故諄諄</span><br/>
<span class='tline' id='l120' data-llen='2562:2585'>　告誡使遷新邑以迎續民命于天其心可謂仁矣夫</span><br/>
<span class='tline' id='l121' data-llen='2585:2608'>　唱和險膚摇動國家使商鞅當此必曰腰斬使李斯</span><br/>
<span class='tline' id='l122' data-llen='2608:2631'>　當此必曰族誅然盤庚乃方亶其有衆登進厥民丁</span><br/>
<span class='tline' id='l123' data-llen='2631:2654'>　寧辛苦若父兄之訓子弟豈以刑戮威之哉方將奉</span><br/>
<span class='tline' id='l124' data-llen='2654:2680'><a onclick="displayPageImage('KR1b0018', 'WYG', '020-7b' );" name="020-7b" class="pb">[020-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2680:2703'>　養斯民置於喜康之地吁以刑罰驅民者乃鞅斯之</span><br/>
<span class='tline' id='l126' data-llen='2703:2719'>　學以訓誨待民者乃先王之道也</span><br/>
<span class='tline' id='l127' data-llen='2719:2742'>　張氏曰夫物成則馨香敗則臭穢馨香人之所愛也</span><br/>
<span class='tline' id='l128' data-llen='2742:2765'>　臭穢人之所惡也民不聽上而惟胥以沉則其為惡</span><br/>
<span class='tline' id='l129' data-llen='2765:2788'>　莫大於此故告以無起穢以自臭然而民之不聽上</span><br/>
<span class='tline' id='l130' data-llen='2788:2804'>　命蓋亦在位之人無以率之故也</span><br/>
<span class='tline' id='l131' data-llen='2804:2827'>　陳氏曰民愚無知恐有倚其身使不直迂其心使不</span><br/>
<span class='tline' id='l132' data-llen='2827:2850'>　正不直則身亡不正則心亡内外俱亡汝民亦淪胥</span><br/>
<span class='tline' id='l133' data-llen='2850:2876'><a onclick="displayPageImage('KR1b0018', 'WYG', '020-8a' );" name="020-8a" class="pb">[020-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2876:2900'>　而死矣我將𨗳迎接續汝之正命使汝胥正以生豈</span><br/>
<span class='tline' id='l135' data-llen='2900:2922'>　以遷徙之事威虐汝輩乎奉此事以畜汝衆而已</span><br/>
<span class='tline' id='l136' data-llen='2922:2943'>予念我先神后之勞爾先予丕克羞爾用懐爾然</span><br/>
<span class='tline' id='l137' data-llen='2943:2966'>　無垢曰予所以不忍用威刑以治汝罪而奉養汝衆</span><br/>
<span class='tline' id='l138' data-llen='2966:2989'>　者以念我先王曽勞勤汝先祖同成此大功業汝實</span><br/>
<span class='tline' id='l139' data-llen='2989:3012'>　先正子孫我當念舊不忘是以大能用進汝於士大</span><br/>
<span class='tline' id='l140' data-llen='3012:3035'>　夫之列方且誠心訓誥以懐來汝心庶幾回心易慮</span><br/>
<span class='tline' id='l141' data-llen='3035:3051'>　同此遷都之舉汝知其所以然乎</span><br/>
<span class='tline' id='l142' data-llen='3051:3077'><a onclick="displayPageImage('KR1b0018', 'WYG', '020-8b' );" name="020-8b" class="pb">[020-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3077:3100'>　吕氏曰言我之所以遷者我蓋念我先神聖之后已</span><br/>
<span class='tline' id='l144' data-llen='3100:3123'>　曽慰勞爾之祖先了我先王前日既慰勞爾之祖先</span><br/>
<span class='tline' id='l145' data-llen='3123:3146'>　今日烏得而不羞養爾蓋前日之民便是後日之民</span><br/>
<span class='tline' id='l146' data-llen='3146:3169'>　我之所以遷都縁要懐安爾故如此我若不要懐安</span><br/>
<span class='tline' id='l147' data-llen='3169:3179'>　爾我又何苦如此</span><br/>
<span class='tline' id='l148' data-llen='3179:3202'>失于政陳于兹髙后丕乃崇降罪疾曰曷虐朕民汝萬</span><br/>
<span class='tline' id='l149' data-llen='3202:3225'>民乃不生生暨予一人猷同心先后丕降與汝罪疾曰</span><br/>
<span class='tline' id='l150' data-llen='3225:3248'>曷不暨朕㓜孫有比故有爽徳自上其罰汝汝罔能迪</span><br/>
<span class='tline' id='l151' data-llen='3248:3274'><a onclick="displayPageImage('KR1b0018', 'WYG', '020-9a' );" name="020-9a" class="pb">[020-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3274:3297'>　無垢曰儻我順汝之意而不遷權柄在下綱紀倒植</span><br/>
<span class='tline' id='l153' data-llen='3297:3320'>　是失于政也儻我隨汝之意而不遷懐安懐土不知</span><br/>
<span class='tline' id='l154' data-llen='3320:3343'>　避害是陳於兹也則我先王在幽㝠之中將大降罪</span><br/>
<span class='tline' id='l155' data-llen='3343:3366'>　疾曰汝何故怯懦而失於政汝何故愚暗而陳于兹</span><br/>
<span class='tline' id='l156' data-llen='3366:3389'>　使萬民坐受此患禍之虐乎是我之遷畏幽㝠之中</span><br/>
<span class='tline' id='l157' data-llen='3389:3412'>　鬼神之見誅矣我不遷則鬼神降罪疾於我夫得罪</span><br/>
<span class='tline' id='l158' data-llen='3412:3435'>　於人君尚可辯説以逃罪得罪於鬼神雖有辯如儀</span><br/>
<span class='tline' id='l159' data-llen='3435:3458'>　秦巧如恭顯其能解免乎是知聒聒之策正可以欺</span><br/>
<span class='tline' id='l160' data-llen='3458:3484'><a onclick="displayPageImage('KR1b0018', 'WYG', '020-9b' );" name="020-9b" class="pb">[020-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3484:3495'>　人而不可以欺天也</span><br/>
<span class='tline' id='l162' data-llen='3495:3518'>　張氏曰生生者進進之謂也夫物生則進而大故生</span><br/>
<span class='tline' id='l163' data-llen='3518:3541'>　有進意汝萬民不從我以遷是不能與我進而同心</span><br/>
<span class='tline' id='l164' data-llen='3541:3564'>　矣夫民之所為既不與君同心則是不能比輔其君</span><br/>
<span class='tline' id='l165' data-llen='3564:3569'>　者也</span><br/>
<span class='tline' id='l166' data-llen='3569:3592'>古我先后既勞乃祖乃父汝共作我畜民汝有戕則在</span><br/>
<span class='tline' id='l167' data-llen='3592:3615'>乃心我先后綏乃祖乃父乃祖乃父乃斷棄汝不救乃</span><br/>
<span class='tline' id='l168' data-llen='3615:3638'>死兹予有亂政同位具乃貝玉乃祖乃父丕乃告我髙</span><br/>
<span class='tline' id='l169' data-llen='3638:3665'><a onclick="displayPageImage('KR1b0018', 'WYG', '020-10a' );" name="020-10a" class="pb">[020-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3665:3684'>后曰作丕刑于朕孫迪髙后丕乃崇降弗祥</span><br/>
<span class='tline' id='l171' data-llen='3684:3707'>　無垢曰古我先王既與汝祖父同其勞苦以安養斯</span><br/>
<span class='tline' id='l172' data-llen='3707:3730'>　民汝今為我養民之官亦當與我同心如汝祖父之</span><br/>
<span class='tline' id='l173' data-llen='3730:3753'>　於先王可也今乃不能繼汝祖父養民之心而汝包</span><br/>
<span class='tline' id='l174' data-llen='3753:3776'>　藏賊心以害斯民今乃坐使民趨於死地而不顧非</span><br/>
<span class='tline' id='l175' data-llen='3776:3799'>　賊心而何蓋汝祖父與我先王相為安危者也我先</span><br/>
<span class='tline' id='l176' data-llen='3799:3823'>　王見汝如此用心故將降罪罰于汝以安汝祖父汝祖</span><br/>
<span class='tline' id='l177' data-llen='3823:3846'>　父亦欲安先王故斷汝而不収棄汝而不録不救以</span><br/>
<span class='tline' id='l178' data-llen='3846:3873'><a onclick="displayPageImage('KR1b0018', 'WYG', '020-10b' );" name="020-10b" class="pb">[020-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3873:3894'>　安國家汝乃趨於死地矣至於此時雖悔何及</span><br/>
<span class='tline' id='l180' data-llen='3894:3917'>　張氏曰亂政者治政之臣也同位者與之共天位也</span><br/>
<span class='tline' id='l181' data-llen='3917:3940'>　亂政之臣當以徳義事其上今乃務足於貨寳則是</span><br/>
<span class='tline' id='l182' data-llen='3940:3963'>　懐利以事其君者為人臣者懐利以事其君於是安</span><br/>
<span class='tline' id='l183' data-llen='3963:3986'>　土重遷以非義為民之唱其罪莫大乎此夫幽㝠之</span><br/>
<span class='tline' id='l184' data-llen='3986:4009'>　塗雖若異致然鬼神之情狀其與人不殊人之所好</span><br/>
<span class='tline' id='l185' data-llen='4009:4032'>　彼則從而福之人之所惡彼則從而禍之盤庚之遷</span><br/>
<span class='tline' id='l186' data-llen='4032:4055'>　始告之以人事既不聽從於是又告之以鬼神之事</span><br/>
<span class='tline' id='l187' data-llen='4055:4082'><a onclick="displayPageImage('KR1b0018', 'WYG', '020-11a' );" name="020-11a" class="pb">[020-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4082:4099'>　蓋亦因其俗之所尚而𨗳之者也</span><br/>
<span class='tline' id='l189' data-llen='4099:4122'>嗚呼今予告汝不易永敬大恤無胥絶逺汝分猷念以</span><br/>
<span class='tline' id='l190' data-llen='4122:4132'>相從各設中于乃心</span><br/>
<span class='tline' id='l191' data-llen='4132:4155'>　無垢曰不易者蓋言一定之理不可改易也順之則</span><br/>
<span class='tline' id='l192' data-llen='4155:4178'>　有福逆之則有禍汝當永敬我言無或中惰當大恤</span><br/>
<span class='tline' id='l193' data-llen='4178:4201'>　我言無或輕忽庶幾汝心變易上下情通億萬人之</span><br/>
<span class='tline' id='l194' data-llen='4201:4224'>　衆若出乎一家遐荒僻陋之逺若處于一堂而無相</span><br/>
<span class='tline' id='l195' data-llen='4224:4247'>　絶逺矣夫上下之情不通則為否上下之情通則為</span><br/>
<span class='tline' id='l196' data-llen='4247:4274'><a onclick="displayPageImage('KR1b0018', 'WYG', '020-11b' );" name="020-11b" class="pb">[020-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4274:4297'>　泰　又曰蓋人之心本自明澈萬里森然惟舍此以</span><br/>
<span class='tline' id='l198' data-llen='4297:4320'>　合浮議則此心陷於浮議中而顛沛錯亂不可復反</span><br/>
<span class='tline' id='l199' data-llen='4320:4343'>　儻分其心而不為浮議所摇則能從吾遷居之長計</span><br/>
<span class='tline' id='l200' data-llen='4343:4366'>　而吾之中道見矣夫人心本中但一陷于偏陂則其</span><br/>
<span class='tline' id='l201' data-llen='4366:4389'>　中蔽且迷東西者㸔斗柄逃空虛者喜足音世皆偏</span><br/>
<span class='tline' id='l202' data-llen='4389:4412'>　陂儻非賢君為之指南則中道何由而見今臣民能</span><br/>
<span class='tline' id='l203' data-llen='4412:4428'>　聽盤庚之言則心安平中道見矣</span><br/>
<span class='tline' id='l204' data-llen='4428:4451'>　張氏曰分者使之别其善惡猷者使之謀其從違念</span><br/>
<span class='tline' id='l205' data-llen='4451:4478'><a onclick="displayPageImage('KR1b0018', 'WYG', '020-12a' );" name="020-12a" class="pb">[020-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4478:4501'>　則思之而不忘也惟能分别善惡而後能謀之得其</span><br/>
<span class='tline' id='l207' data-llen='4501:4524'>　當而後能念以相從矣設中于乃心則無依違顧望</span><br/>
<span class='tline' id='l208' data-llen='4524:4547'>　之累而惟義是從能惟義是從則知向之不從以遷</span><br/>
<span class='tline' id='l209' data-llen='4547:4555'>　者皆違義矣</span><br/>
<span class='tline' id='l210' data-llen='4555:4578'>　吕氏曰我告爾不易永敬者教之敬於久勿敬於暫</span><br/>
<span class='tline' id='l211' data-llen='4578:4601'>　大恤者教之恤其大勿恤其小當時人見盤庚舉其</span><br/>
<span class='tline' id='l212' data-llen='4601:4624'>　先祖父以教我誰不知敬後復為安土重遷之心惑</span><br/>
<span class='tline' id='l213' data-llen='4624:4647'>　亂則敬心去了如此乃是暫時之敬非久長之敬當</span><br/>
<span class='tline' id='l214' data-llen='4647:4674'><a onclick="displayPageImage('KR1b0018', 'WYG', '020-12b' );" name="020-12b" class="pb">[020-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4674:4697'>　時人顧惜貨寳而憚於遷徙是但恤其小者到得被</span><br/>
<span class='tline' id='l216' data-llen='4697:4720'>　水患圮壊雖性命亦不可保是恤其小而不恤其大</span><br/>
<span class='tline' id='l217' data-llen='4720:4743'>　也　又曰設中于心庶幾不失之偏民受天地之中</span><br/>
<span class='tline' id='l218' data-llen='4743:4766'>　以生人誰無這箇中何待於設孟子説道是求其放</span><br/>
<span class='tline' id='l219' data-llen='4766:4789'>　心而已心何用求求生於敬中何用設惟是民見得</span><br/>
<span class='tline' id='l220' data-llen='4789:4812'>　傍一邊不見這一邊便偏了此心而不是中烏得而</span><br/>
<span class='tline' id='l221' data-llen='4812:4817'>　不設</span><br/>
<span class='tline' id='l222' data-llen='4817:4840'>乃有不吉不迪顛越不恭暫遇姦宄我乃劓殄滅之無</span><br/>
<span class='tline' id='l223' data-llen='4840:4867'><a onclick="displayPageImage('KR1b0018', 'WYG', '020-13a' );" name="020-13a" class="pb">[020-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4867:4879'>遺育無俾易種于兹新邑</span><br/>
<span class='tline' id='l225' data-llen='4879:4902'>　無垢曰盤庚遷于新邑正欲丕變弊俗一登于先王</span><br/>
<span class='tline' id='l226' data-llen='4902:4925'>　之世使人人有士君子之行豈容有凶殘小人得與</span><br/>
<span class='tline' id='l227' data-llen='4925:4948'>　於其間哉使凶殘小人得聞此戒姦心消縮善心油</span><br/>
<span class='tline' id='l228' data-llen='4948:4958'>　然盤庚之所願也</span><br/>
<span class='tline' id='l229' data-llen='4958:4981'>　張氏曰不能順命則為不吉不能循道則為不廸顛</span><br/>
<span class='tline' id='l230' data-llen='4981:5004'>　則不能以自立越則不能以守中不恭則不能以欽</span><br/>
<span class='tline' id='l231' data-llen='5004:5027'>　上柔聚于外而為姦剛窮于内而為宄乃有不吉不</span><br/>
<span class='tline' id='l232' data-llen='5027:5054'><a onclick="displayPageImage('KR1b0018', 'WYG', '020-13b' );" name="020-13b" class="pb">[020-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5054:5077'>　迪顛越不恭則暫遇姦宄其罪之輕者則劓之其罪</span><br/>
<span class='tline' id='l234' data-llen='5077:5100'>　之重者則殄滅之蓋其教之之篤則其刑之之重不</span><br/>
<span class='tline' id='l235' data-llen='5100:5123'>　為過矣以謂不如是則無以威之使畏而事無由濟</span><br/>
<span class='tline' id='l236' data-llen='5123:5127'>　矣</span><br/>
<span class='tline' id='l237' data-llen='5127:5150'>　吕氏曰今日過這一縣眀日過旁一縣謂之暫遇是</span><br/>
<span class='tline' id='l238' data-llen='5150:5173'>　這般時節姦人易得因此為姦宄他平日所以不敢</span><br/>
<span class='tline' id='l239' data-llen='5173:5196'>　做姦宄者必謂人識我姓名住處容易捉得所以不</span><br/>
<span class='tline' id='l240' data-llen='5196:5219'>　敢至别暫遇處必説是我暫時䖏此縱我做姦宄眀</span><br/>
<span class='tline' id='l241' data-llen='5219:5246'><a onclick="displayPageImage('KR1b0018', 'WYG', '020-14a' );" name="020-14a" class="pb">[020-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5246:5269'>　日便去矣又誰識得我又如何捉得我此是道路之</span><br/>
<span class='tline' id='l243' data-llen='5269:5283'>　大病故盤庚須要仔細根治</span><br/>
<span class='tline' id='l244' data-llen='5283:5300'>徃哉生生今予將試以汝遷永建乃家</span><br/>
<span class='tline' id='l245' data-llen='5300:5323'>　無垢曰謂自今以徃各務為生生長久之計永使汝</span><br/>
<span class='tline' id='l246' data-llen='5323:5346'>　父子兄弟夫婦上下熈恬康樂與我國家同享安樂</span><br/>
<span class='tline' id='l247' data-llen='5346:5350'>　也</span><br/>
<span class='tline' id='l248' data-llen='5350:5373'>　史氏曰勞於從事者天下之常情巧於誘民者人君</span><br/>
<span class='tline' id='l249' data-llen='5373:5396'>　之智術自湯至於盤庚遷都者八而見於經者有五</span><br/>
<span class='tline' id='l250' data-llen='5396:5423'><a onclick="displayPageImage('KR1b0018', 'WYG', '020-14b' );" name="020-14b" class="pb">[020-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5423:5446'>　斯民䟦渉於深險奔走於寒暑提挈抱負區區怨怒</span><br/>
<span class='tline' id='l252' data-llen='5446:5469'>　至是而懐土重遷蓋其常情無足怪也盤庚於是可</span><br/>
<span class='tline' id='l253' data-llen='5469:5493'>　不巧為誘掖之説而動其不回之心哉言自今之遷都</span><br/>
<span class='tline' id='l254' data-llen='5493:5516'>　立家室一勞而無忤一定而不改生聚於斯當不復</span><br/>
<span class='tline' id='l255' data-llen='5516:5537'>　為前日之紛紛矣誘掖至此豈智術之得已哉</span><br/>
<span class='tline' id='l256' data-llen='5537:5542'>盤庚下</span><br/>
<span class='tline' id='l257' data-llen='5542:5556'>盤庚既遷奠厥攸居乃正厥位</span><br/>
<span class='tline' id='l258' data-llen='5556:5579'>　無垢曰盤庚既到新都晝參日景夜考極星以至相</span><br/>
<span class='tline' id='l259' data-llen='5579:5606'><a onclick="displayPageImage('KR1b0018', 'WYG', '020-15a' );" name="020-15a" class="pb">[020-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5606:5629'>　其隂陽觀其流泉以定官府萬民之居矣國家一新</span><br/>
<span class='tline' id='l261' data-llen='5629:5652'>　民居一變向來衰敝之風奢侈之俗亦一掃不見蹤</span><br/>
<span class='tline' id='l262' data-llen='5652:5670'>　跡矣然後可以興治化而變易民心焉</span><br/>
<span class='tline' id='l263' data-llen='5670:5693'>　吕氏曰此是已到新邑時乃安民之所居正厥位是</span><br/>
<span class='tline' id='l264' data-llen='5693:5716'>　分都邑立宗廟等事夫定宗廟非小事何故在奠民</span><br/>
<span class='tline' id='l265' data-llen='5716:5739'>　居之後蓋盤庚之遷為民而遷故纔到便使民就安</span><br/>
<span class='tline' id='l266' data-llen='5739:5754'>　穏處此亦見得盤庚先民故也</span><br/>
<span class='tline' id='l267' data-llen='5754:5777'>綏爰有衆曰無戲怠懋建大命今予其敷心腹腎腸歴</span><br/>
<span class='tline' id='l268' data-llen='5777:5804'><a onclick="displayPageImage('KR1b0018', 'WYG', '020-15b' );" name="020-15b" class="pb">[020-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5804:5827'>告爾百姓于朕志罔罪爾衆爾無共怒協比䜛言予一</span><br/>
<span class='tline' id='l270' data-llen='5827:5830'>人</span><br/>
<span class='tline' id='l271' data-llen='5830:5853'>　無垢曰既遷而奠居正位矣乃安慰衆人曰汝等當</span><br/>
<span class='tline' id='l272' data-llen='5853:5876'>　敬以立身勤以厚生無或戲怠當勉為生生之計以</span><br/>
<span class='tline' id='l273' data-llen='5876:5899'>　安以養以葬以祀立此大命也惟不戲慢則能建此</span><br/>
<span class='tline' id='l274' data-llen='5899:5922'>　大命惟不怠惰則能勉此大命盤庚上中二篇以刑</span><br/>
<span class='tline' id='l275' data-llen='5922:5945'>　罰儆勵臣民今既遷矣敷心腹腎腸者展盡底藴曰</span><br/>
<span class='tline' id='l276' data-llen='5945:5968'>　汝無自疑汝前有罪我今一切不問汝等無或懐疑</span><br/>
<span class='tline' id='l277' data-llen='5968:5995'><a onclick="displayPageImage('KR1b0018', 'WYG', '020-16a' );" name="020-16a" class="pb">[020-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5995:6018'>　共怒相與協比興䜛賊之言於我也我今明白告汝</span><br/>
<span class='tline' id='l279' data-llen='6018:6041'>　罔罪爾衆日前之過矣汝等其各自安土乎　又曰</span><br/>
<span class='tline' id='l280' data-llen='6041:6064'>　蓋天下之亂莫大於下有疑心懐恩疑代宗而作亂</span><br/>
<span class='tline' id='l281' data-llen='6064:6087'>　龎勛疑僖宗而作亂敬塘疑從珂而作亂而囘鶻之</span><br/>
<span class='tline' id='l282' data-llen='6087:6110'>　亂定於子儀之一言廷湊之亂定於韓愈之一言則</span><br/>
<span class='tline' id='l283' data-llen='6110:6126'>　盤庚之推誠竭志真知治之本矣</span><br/>
<span class='tline' id='l284' data-llen='6126:6149'>　張氏曰綏如車之有綏車之所恃以為安也故綏有</span><br/>
<span class='tline' id='l285' data-llen='6149:6172'>　安意盤庚之遷非擾於有衆將以安之而已此之謂</span><br/>
<span class='tline' id='l286' data-llen='6172:6199'><a onclick="displayPageImage('KR1b0018', 'WYG', '020-16b' );" name="020-16b" class="pb">[020-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6199:6223'>　綏爰有衆戲則不恭怠則不勤無戲者欲其恭乃事也</span><br/>
<span class='tline' id='l288' data-llen='6223:6246'>　無怠者欲其勤乃職也惟能無戲怠然後能懋建大</span><br/>
<span class='tline' id='l289' data-llen='6246:6269'>　命大命在天懋建者人而已懋者勉之使大也建者</span><br/>
<span class='tline' id='l290' data-llen='6269:6292'>　抗之使立也今盤庚披肝膽露情素而告之以其志</span><br/>
<span class='tline' id='l291' data-llen='6292:6315'>　盖将以率之而已罔罪汝衆者言我不以爾向之不</span><br/>
<span class='tline' id='l292' data-llen='6315:6338'>　告朕與不宣乃心為罪而罪之也我既無罪於爾則</span><br/>
<span class='tline' id='l293' data-llen='6338:6361'>　爾亦不得共怒協比䜛言於我則當一意以奉上而</span><br/>
<span class='tline' id='l294' data-llen='6361:6375'>　共怒協比䜛言宜不可為也</span><br/>
<span class='tline' id='l295' data-llen='6375:6402'><a onclick="displayPageImage('KR1b0018', 'WYG', '020-17a' );" name="020-17a" class="pb">[020-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6402:6425'>　吕氏曰大抵未遷止要得通逹不通逹如何得他曉</span><br/>
<span class='tline' id='l297' data-llen='6425:6448'>　正遷時止要得嚴肅不嚴肅如何得他不生變已遷</span><br/>
<span class='tline' id='l298' data-llen='6448:6471'>　時止要得撫綏不綏撫如何蘇得他勞損困弊故盤</span><br/>
<span class='tline' id='l299' data-llen='6471:6494'>　庚上則命衆悉至于王庭欲得其通逹中則使之勿</span><br/>
<span class='tline' id='l300' data-llen='6494:6517'>　䙝在王庭欲得其嚴肅後則綏爰有衆欲得其撫綏</span><br/>
<span class='tline' id='l301' data-llen='6517:6540'>　此見其處三節皆得當處教他不可戲狎怠惰各思</span><br/>
<span class='tline' id='l302' data-llen='6540:6554'>　自勉為萬世子孫長久之計</span><br/>
<span class='tline' id='l303' data-llen='6554:6577'>古我先王將多于前功適于山用降我凶徳嘉績于朕</span><br/>
<span class='tline' id='l304' data-llen='6577:6604'><a onclick="displayPageImage('KR1b0018', 'WYG', '020-17b' );" name="020-17b" class="pb">[020-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6604:6627'>邦今我民用蕩析離居罔有定極爾謂朕曷震動萬民</span><br/>
<span class='tline' id='l306' data-llen='6627:6650'>以遷肆上帝將復我髙祖之徳亂越我家朕及篤敬恭</span><br/>
<span class='tline' id='l307' data-llen='6650:6661'>承民命用永地于新邑</span><br/>
<span class='tline' id='l308' data-llen='6661:6684'>　無垢曰先王將立美功於耿都豈意水患為災民皆</span><br/>
<span class='tline' id='l309' data-llen='6684:6707'>　動蕩分析離其居處或東或西或南或北罔有定所</span><br/>
<span class='tline' id='l310' data-llen='6707:6730'>　乎是天意不欲商家都於此地也夫人事即天意非</span><br/>
<span class='tline' id='l311' data-llen='6730:6753'>　人事之外别有天意也先王依山為居遷徙都邑以</span><br/>
<span class='tline' id='l312' data-llen='6753:6776'>　降凶災於人事亦至矣而又有蕩析離居之患生於</span><br/>
<span class='tline' id='l313' data-llen='6776:6803'><a onclick="displayPageImage('KR1b0018', 'WYG', '020-18a' );" name="020-18a" class="pb">[020-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6803:6826'>　不意人事如此天意可知斯固不遷是逆天也此所</span><br/>
<span class='tline' id='l315' data-llen='6826:6849'>　以順天而又遷焉以天意如此故我與篤厚肅敬之</span><br/>
<span class='tline' id='l316' data-llen='6849:6872'>　臣恭謹承奉斯民之性命用長久居于此新邑所以</span><br/>
<span class='tline' id='l317' data-llen='6872:6883'>　如此者上當天意也</span><br/>
<span class='tline' id='l318' data-llen='6883:6906'>　張氏曰適于山者遷而適于山則依山以為居所以</span><br/>
<span class='tline' id='l319' data-llen='6906:6929'>　防其水泉沉溺之患也能遷以防患則民得以安其</span><br/>
<span class='tline' id='l320' data-llen='6929:6952'>　居然後可以驅而之善民善矣則吉徳升而凶徳降</span><br/>
<span class='tline' id='l321' data-llen='6952:6975'>　故曰用降我凶徳夫然後嘉美之績可以興於朕邦</span><br/>
<span class='tline' id='l322' data-llen='6975:7002'><a onclick="displayPageImage('KR1b0018', 'WYG', '020-18b' );" name="020-18b" class="pb">[020-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7002:7006'>　也</span><br/>
<span class='tline' id='l324' data-llen='7006:7029'>　吕氏曰昔我先王將欲増多前人之功當遷即遷徃</span><br/>
<span class='tline' id='l325' data-llen='7029:7052'>　于山山即髙處髙處無水患此所以降下了凶徳居</span><br/>
<span class='tline' id='l326' data-llen='7052:7075'>　于髙則凶徳自下去此是因地勢而言所以能成美</span><br/>
<span class='tline' id='l327' data-llen='7075:7082'>　功于其邦</span><br/>
<span class='tline' id='l328' data-llen='7082:7104'>肆予沖人非廢厥謀弔由靈各非敢違卜用宏兹賁</span><br/>
<span class='tline' id='l329' data-llen='7104:7127'>　無垢曰夫理有是非則謀有臧否使一聽衆人之謀</span><br/>
<span class='tline' id='l330' data-llen='7127:7150'>　不惟理之所在其成其敗則曰非我之罪此衆人之</span><br/>
<span class='tline' id='l331' data-llen='7150:7177'><a onclick="displayPageImage('KR1b0018', 'WYG', '020-19a' );" name="020-19a" class="pb">[020-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7177:7200'>　謀也如此則君道亂矣苐謀之臧者用之謀之否者</span><br/>
<span class='tline' id='l333' data-llen='7200:7223'>　置之至於退有後言險膚胥動有所不能免也非特</span><br/>
<span class='tline' id='l334' data-llen='7223:7246'>　不廢人謀也雖鬼神亦不敢不敬焉卜鬼謀也人謀</span><br/>
<span class='tline' id='l335' data-llen='7246:7269'>　鬼謀既皆以為當遷矣故我宏此賁飾之法以起肅</span><br/>
<span class='tline' id='l336' data-llen='7269:7292'>　敬之心以策怠惰之志以除弊惡之風以新耳目之</span><br/>
<span class='tline' id='l337' data-llen='7292:7315'>　觀而布新化用舊人丕變前都之習俗使奢侈縱恣</span><br/>
<span class='tline' id='l338' data-llen='7315:7338'>　之萌不復著見而恭儉勤勞之惠油然而生則是遷</span><br/>
<span class='tline' id='l339' data-llen='7338:7348'>　也其意豈不偉乎</span><br/>
<span class='tline' id='l340' data-llen='7348:7375'><a onclick="displayPageImage('KR1b0018', 'WYG', '020-19b' );" name="020-19b" class="pb">[020-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7375:7398'>　張氏曰弔由靈者至誠用善之謂也非特不廢於人</span><br/>
<span class='tline' id='l342' data-llen='7398:7421'>　謀至於鬼神之謀則亦在所不廢故曰各非敢違卜</span><br/>
<span class='tline' id='l343' data-llen='7421:7444'>　者卜之既吉則可以遷矣其遷也將以大此朝市廟</span><br/>
<span class='tline' id='l344' data-llen='7444:7455'>　社宫室賁飾之事也</span><br/>
<span class='tline' id='l345' data-llen='7455:7478'>嗚呼邦伯師長百執事之人尚皆隠哉予其懋簡相爾</span><br/>
<span class='tline' id='l346' data-llen='7478:7484'>念敬我衆</span><br/>
<span class='tline' id='l347' data-llen='7484:7507'>　無垢曰外有邦伯諸侯内而師長公卿以至内外百</span><br/>
<span class='tline' id='l348' data-llen='7507:7530'>　執事之人其見吾心如此既已遷都不念舊惡一切</span><br/>
<span class='tline' id='l349' data-llen='7530:7557'><a onclick="displayPageImage('KR1b0018', 'WYG', '020-20a' );" name="020-20a" class="pb">[020-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7557:7580'>　不問自今以徃其皆庶幾體吾本心勿復以私僻之</span><br/>
<span class='tline' id='l351' data-llen='7580:7603'>　見自外於我也　又曰念此民而不忽敬此民而不</span><br/>
<span class='tline' id='l352' data-llen='7603:7626'>　慢此正盤庚之心也使邦伯師長百執事之人與上</span><br/>
<span class='tline' id='l353' data-llen='7626:7649'>　同休戚則必念敬我衆民矣審有如此人吾將勉擇</span><br/>
<span class='tline' id='l354' data-llen='7649:7672'>　賢者以相助為此念敬之事蓋風俗弊壊為惡者衆</span><br/>
<span class='tline' id='l355' data-llen='7672:7695'>　有一人以民為心則羣起而攻之浸潤膚受必使其</span><br/>
<span class='tline' id='l356' data-llen='7695:7718'>　去乃已非人主有以扶持之其亦何所恃乎儻君能</span><br/>
<span class='tline' id='l357' data-llen='7718:7741'>　擇賢者助之則有唱有和有左有右而其志得施民</span><br/>
<span class='tline' id='l358' data-llen='7741:7768'><a onclick="displayPageImage('KR1b0018', 'WYG', '020-20b' );" name="020-20b" class="pb">[020-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7768:7791'>　於是而安俗矣簡相之義人主儻為君子計似不可</span><br/>
<span class='tline' id='l360' data-llen='7791:7799'>　一日而忽也</span><br/>
<span class='tline' id='l361' data-llen='7799:7822'>　張氏曰懋者所以勉之也簡者所以擇之也有以懋</span><br/>
<span class='tline' id='l362' data-llen='7822:7845'>　之則不隠者在所勸有以簡之則不隠者在所黜非</span><br/>
<span class='tline' id='l363' data-llen='7845:7868'>　特懋簡爾又且左右以輔相之故不忠不良之人固</span><br/>
<span class='tline' id='l364' data-llen='7868:7877'>　不得以沮毁之</span><br/>
<span class='tline' id='l365' data-llen='7877:7900'>朕不肩好貨敢恭生生鞠人謀人之保居叙欽今我既</span><br/>
<span class='tline' id='l366' data-llen='7900:7923'>羞告爾于朕志若否罔有弗欽無總于貨寳生生自庸</span><br/>
<span class='tline' id='l367' data-llen='7923:7950'><a onclick="displayPageImage('KR1b0018', 'WYG', '020-21a' );" name="020-21a" class="pb">[020-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7950:7960'>式敷民徳永肩一心</span><br/>
<span class='tline' id='l369' data-llen='7960:7983'>　無垢曰人主之磨礪風俗要當示所好惡所惡者利</span><br/>
<span class='tline' id='l370' data-llen='7983:8006'>　則小人退所好者義則君子進盤庚新遷亳都將以</span><br/>
<span class='tline' id='l371' data-llen='8006:8029'>　一新風俗其可不明示好惡之所在乎如此則向來</span><br/>
<span class='tline' id='l372' data-llen='8029:8052'>　弊俗耳目一變安得不革心從善改過自新君子道</span><br/>
<span class='tline' id='l373' data-llen='8052:8075'>　長而為泰通之世乎總聚歛也前既曰不任好貨之</span><br/>
<span class='tline' id='l374' data-llen='8075:8098'>　人此又曰無聚歛于貨寳則知盤庚之時風俗之不</span><br/>
<span class='tline' id='l375' data-llen='8098:8121'>　美也夫為士大夫垂紳委珮在人之上而好貨殖財</span><br/>
<span class='tline' id='l376' data-llen='8121:8148'><a onclick="displayPageImage('KR1b0018', 'WYG', '020-21b' );" name="020-21b" class="pb">[020-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8148:8171'>　風俗如何醇厚禮義如何不消殞乎士大夫倘能永</span><br/>
<span class='tline' id='l378' data-llen='8171:8194'>　任一心以事君而無二三其徳則民徳不期而自敷</span><br/>
<span class='tline' id='l379' data-llen='8194:8217'>　矣一心則誠二三則偽誠則唯知君父而已天下利</span><br/>
<span class='tline' id='l380' data-llen='8217:8240'>　勢曽不足亂其胷次此二帝三王之臣所以為事君</span><br/>
<span class='tline' id='l381' data-llen='8240:8247'>　之要路也</span><br/>
</p>
<p><br/>
</p>
  </div>
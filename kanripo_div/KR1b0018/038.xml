<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0018', 'WYG', '038-1a' );" name="038-1a" class="pb">[038-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書精義卷三十八　　　　宋　黄倫　撰</span><br/>
<span class='tline' id='l10' data-llen='212:241'>召公既相宅周公徃營成周使來告卜作洛誥<span class='krp-note'>按此節/解永樂</span></span><br/>
<span class='tline' id='l11' data-llen='241:250'><span class='krp-note'>大典/原闕</span></span><br/>
<span class='tline' id='l12' data-llen='250:254'>洛誥</span><br/>
<span class='tline' id='l13' data-llen='254:277'>周公拜手稽首曰朕復子明辟王如弗政及天基命定</span><br/>
<span class='tline' id='l14' data-llen='277:295'>命予乃𦙍保大相東土其基作民明辟</span><br/>
<span class='tline' id='l15' data-llen='295:318'>　無垢曰王道利眀不利幽故自堯舜以來君天下者</span><br/>
<span class='tline' id='l16' data-llen='318:344'><a onclick="displayPageImage('KR1b0018', 'WYG', '038-1b' );" name="038-1b" class="pb">[038-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='344:367'>　無不以眀而興以昏而亡以眀而治以昏而亂成王</span><br/>
<span class='tline' id='l18' data-llen='367:390'>　㓜冲未能繼文武之明以照知四方惟周公徳明故</span><br/>
<span class='tline' id='l19' data-llen='390:413'>　攝成王之政以代其號令今成王年已二十故周公</span><br/>
<span class='tline' id='l20' data-llen='413:436'>　以明辟之位復還於成王且成王徃曰不敢與及天</span><br/>
<span class='tline' id='l21' data-llen='436:459'>　之基命定命之事故周公乃嗣文武保安天下之道</span><br/>
<span class='tline' id='l22' data-llen='459:482'>　大相東土營此洛邑使天下之心安定知我周家為</span><br/>
<span class='tline' id='l23' data-llen='482:502'>　久逺無窮之計是於洛邑始為明辟之道也</span><br/>
<span class='tline' id='l24' data-llen='502:525'>　東坡曰周以營洛為定天命何也易曰渙亨王假有</span><br/>
<span class='tline' id='l25' data-llen='525:551'><a onclick="displayPageImage('KR1b0018', 'WYG', '038-2a' );" name="038-2a" class="pb">[038-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='551:574'>　廟言天下方涣散而王乃有宗廟則民心一方漢之</span><br/>
<span class='tline' id='l27' data-llen='574:597'>　初定蕭何築未央宫東闕北闕武庫宫室極其壯麗</span><br/>
<span class='tline' id='l28' data-llen='597:613'>　亦所以示天下不媮而定民心也</span><br/>
<span class='tline' id='l29' data-llen='613:636'>　胡氏曰周公攝政七年天下太平禮樂已作都邑已</span><br/>
<span class='tline' id='l30' data-llen='636:659'>　成将欲復政于王退而歸老故曰朕復子明辟之君</span><br/>
<span class='tline' id='l31' data-llen='659:682'>　也孔安國云言我復還眀君之政于子孔頴達曰明</span><br/>
<span class='tline' id='l32' data-llen='682:705'>　闇在於人君而云復還眀君之政者其意欲令王眀</span><br/>
<span class='tline' id='l33' data-llen='705:728'>　也夫以武王既崩成王㓜弱㓜弱之年未能治政故</span><br/>
<span class='tline' id='l34' data-llen='728:754'><a onclick="displayPageImage('KR1b0018', 'WYG', '038-2b' );" name="038-2b" class="pb">[038-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='754:777'>　周公攝天子之政踐天子之位俾成王就學焉成王</span><br/>
<span class='tline' id='l36' data-llen='777:800'>　學成則周公已致太平矣成王年已二十可以還政</span><br/>
<span class='tline' id='l37' data-llen='800:818'>　也故周公復子明辟其歸政于成王也</span><br/>
<span class='tline' id='l38' data-llen='818:840'>　黄煕載曰眀君者先代王者之位非止謂成王也</span><br/>
<span class='tline' id='l39' data-llen='840:863'>予惟乙卯朝至于洛師我卜河朔黎水我乃卜澗水東</span><br/>
<span class='tline' id='l40' data-llen='863:886'>瀍水西惟洛食我又卜瀍水東亦惟洛食伻來以圖及</span><br/>
<span class='tline' id='l41' data-llen='886:890'>獻卜</span><br/>
<span class='tline' id='l42' data-llen='890:913'>　無垢曰卜河朔黎水澗水東瀍水西以至又卜瀍水</span><br/>
<span class='tline' id='l43' data-llen='913:939'><a onclick="displayPageImage('KR1b0018', 'WYG', '038-3a' );" name="038-3a" class="pb">[038-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='939:962'>　東疑召公卜之耳何以知之召誥曰惟太保先周公</span><br/>
<span class='tline' id='l45' data-llen='962:985'>　相宅越若來三月惟丙午朏越三日戊申太保朝至</span><br/>
<span class='tline' id='l46' data-llen='985:1008'>　于洛卜宅厥既得卜則經營越三日庚戌太保乃以</span><br/>
<span class='tline' id='l47' data-llen='1008:1031'>　庶殷攻位于洛汭越五日甲寅位成若翼日乙卯周</span><br/>
<span class='tline' id='l48' data-llen='1031:1054'>　公朝至于洛則達觀于新邑營觀此一章則召公卜</span><br/>
<span class='tline' id='l49' data-llen='1054:1077'>　也周公達觀之而已今周公乃曰我卜河朔黎水我</span><br/>
<span class='tline' id='l50' data-llen='1077:1100'>　乃卜澗水東瀍水西惟洛食我又卜瀍水東亦惟洛</span><br/>
<span class='tline' id='l51' data-llen='1100:1123'>　食輙以召公所卜為己之卜不幾於罔君乎曰召公</span><br/>
<span class='tline' id='l52' data-llen='1123:1149'><a onclick="displayPageImage('KR1b0018', 'WYG', '038-3b' );" name="038-3b" class="pb">[038-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1149:1172'>　之卜乃周公之意也周公與召公預為謀議曰今營</span><br/>
<span class='tline' id='l54' data-llen='1172:1195'>　東都将以處殷頑民民懐土重遷若都河朔黎陽庶</span><br/>
<span class='tline' id='l55' data-llen='1195:1218'>　幾近便然天命在洛所以卜黎水卜澗東瀍西皆不</span><br/>
<span class='tline' id='l56' data-llen='1218:1234'>　吉而龜坼所食之墨惟在洛陽耳</span><br/>
<span class='tline' id='l57' data-llen='1234:1257'>　林氏曰所以壮周家之勢者不可以不定都所以宅</span><br/>
<span class='tline' id='l58' data-llen='1257:1280'>　王都之地者不可以不用卜夫卜者明吉凶於未然</span><br/>
<span class='tline' id='l59' data-llen='1280:1303'>　而達可否於永久者也周公營洛将以宅天地之中</span><br/>
<span class='tline' id='l60' data-llen='1303:1327'>　而為斯民之取正天命頼此以有基商民從此以咸化</span><br/>
<span class='tline' id='l61' data-llen='1327:1353'><a onclick="displayPageImage('KR1b0018', 'WYG', '038-4a' );" name="038-4a" class="pb">[038-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1353:1376'>　武王之九鼎又從此永定其可以勿卜乎此周公所</span><br/>
<span class='tline' id='l63' data-llen='1376:1388'>　以允三卜而惟洛食焉</span><br/>
<span class='tline' id='l64' data-llen='1388:1411'>　張氏曰黎水在河朔洛在河南澗瀍二水則近乎洛</span><br/>
<span class='tline' id='l65' data-llen='1411:1434'>　也我卜河朔黎水不吉於是又卜澗水之東與瀍水</span><br/>
<span class='tline' id='l66' data-llen='1434:1457'>　之西皆惟食洛則於洛為吉矣食洛者龜兆之食乎</span><br/>
<span class='tline' id='l67' data-llen='1457:1480'>　墨也伻來以圖及獻卜者卜之既吉於是使人以其</span><br/>
<span class='tline' id='l68' data-llen='1480:1493'>　地圖并卜以獻於成王也</span><br/>
<span class='tline' id='l69' data-llen='1493:1516'>　吕氏曰食者裂也謂古者龜卜以墨先畫其兆于龜</span><br/>
<span class='tline' id='l70' data-llen='1516:1542'><a onclick="displayPageImage('KR1b0018', 'WYG', '038-4b' );" name="038-4b" class="pb">[038-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1542:1565'>　背之上故以火灼之如在墨之裂時即是吉若他處</span><br/>
<span class='tline' id='l72' data-llen='1565:1574'>　裂便不是吉也</span><br/>
<span class='tline' id='l73' data-llen='1574:1597'>王拜手稽首曰公不敢不敬天之休來相宅其作周匹</span><br/>
<span class='tline' id='l74' data-llen='1597:1620'>休公既定宅伻來來視予卜休恒吉我二人共貞公其</span><br/>
<span class='tline' id='l75' data-llen='1620:1637'>以予萬億年敬天之休拜手稽首誨言</span><br/>
<span class='tline' id='l76' data-llen='1637:1660'>　無垢曰成王既聞周公復辟之語卜洛之意周公平</span><br/>
<span class='tline' id='l77' data-llen='1660:1683'>　日忠聖之心今盡布露畧無餘藴所以拜手稽首以</span><br/>
<span class='tline' id='l78' data-llen='1683:1706'>　明周公之心曰公之勞民動衆夸張侈大也以天之</span><br/>
<span class='tline' id='l79' data-llen='1706:1732'><a onclick="displayPageImage('KR1b0018', 'WYG', '038-5a' );" name="038-5a" class="pb">[038-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1732:1755'>　休美在洛不得不敬天之休以相宅爾　又曰公既</span><br/>
<span class='tline' id='l81' data-llen='1755:1778'>　定宅于洛邑伻以圖與卜來來示予洛食之兆其休</span><br/>
<span class='tline' id='l82' data-llen='1778:1801'>　美恒久吉祥之事我當與公二人共正之葢成王以</span><br/>
<span class='tline' id='l83' data-llen='1801:1824'>　周公致政欲歸故堅留之欲共享此天休也昔孟武</span><br/>
<span class='tline' id='l84' data-llen='1824:1847'>　伯相齊侯稽首哀公拜齊人怒武伯曰非天子寡君</span><br/>
<span class='tline' id='l85' data-llen='1847:1870'>　無所稽首諸侯以小事大尚不肯稽首況天子乎以</span><br/>
<span class='tline' id='l86' data-llen='1870:1893'>　此知周公既有叔父之尊又有太師之位而其忠聖</span><br/>
<span class='tline' id='l87' data-llen='1893:1906'>　著見成王有不能自已者</span><br/>
<span class='tline' id='l88' data-llen='1906:1932'><a onclick="displayPageImage('KR1b0018', 'WYG', '038-5b' );" name="038-5b" class="pb">[038-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1932:1955'>　張氏曰作周者所以成周之王業也匹休者所以配</span><br/>
<span class='tline' id='l90' data-llen='1955:1978'>　天之休命也宅洛之謀召公相之周公定之所居既</span><br/>
<span class='tline' id='l91' data-llen='1978:2001'>　定矣于足使人來視成王以卜之休而且久吉也彼</span><br/>
<span class='tline' id='l92' data-llen='2001:2024'>　示而我見之謂之視卜休者視其所卜之美也恒吉</span><br/>
<span class='tline' id='l93' data-llen='2024:2047'>　者又見其美之可以永久矣我二人共貞者貞正也</span><br/>
<span class='tline' id='l94' data-llen='2047:2070'>　外無正則不行卜之既吉我與公二人共貞所以卜</span><br/>
<span class='tline' id='l95' data-llen='2070:2079'>　其宅洛之事也</span><br/>
<span class='tline' id='l96' data-llen='2079:2102'>　吕氏曰聖賢既得此吉卜却不比後世之人纔得吉</span><br/>
<span class='tline' id='l97' data-llen='2102:2128'><a onclick="displayPageImage('KR1b0018', 'WYG', '038-6a' );" name="038-6a" class="pb">[038-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2128:2151'>　卜便説道了聖賢得吉卜方且恐有不能承此吉卜</span><br/>
<span class='tline' id='l99' data-llen='2151:2169'>　又欲來與周公二人共貞固保此吉卜</span><br/>
<span class='tline' id='l100' data-llen='2169:2192'>周公曰王肇稱殷禮祀于新邑咸秩無文予齊百工伻</span><br/>
<span class='tline' id='l101' data-llen='2192:2215'>從王于周予惟曰庶有事今王即命曰記功宗以功作</span><br/>
<span class='tline' id='l102' data-llen='2215:2219'>元祀</span><br/>
<span class='tline' id='l103' data-llen='2219:2242'>　無垢曰殷盛也成王既即位始舉盛禮祀于洛邑其</span><br/>
<span class='tline' id='l104' data-llen='2242:2265'>　盛如何凡以死勤事以勞定國能禦大災能捍大患</span><br/>
<span class='tline' id='l105' data-llen='2265:2288'>　有大功于國家而典籍未及該載者今咸次第其功</span><br/>
<span class='tline' id='l106' data-llen='2288:2314'><a onclick="displayPageImage('KR1b0018', 'WYG', '038-6b' );" name="038-6b" class="pb">[038-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2314:2337'>　勞而祀之使世世血食於太廟此亦周家忠厚之意</span><br/>
<span class='tline' id='l108' data-llen='2337:2360'>　也　又曰周公整齊百工以代成王之政令成王乃</span><br/>
<span class='tline' id='l109' data-llen='2360:2383'>　即命周公曰汝其記載功臣之宗髙者以其功列於</span><br/>
<span class='tline' id='l110' data-llen='2383:2397'>　大祀此即咸秩無文之意也</span><br/>
<span class='tline' id='l111' data-llen='2397:2420'>　胡氏曰傳曰武王克商遷九鼎于洛邑成王定鼎于</span><br/>
<span class='tline' id='l112' data-llen='2420:2443'>　郟鄏然則遷鼎之時克殷之後也定鼎之時營洛之</span><br/>
<span class='tline' id='l113' data-llen='2443:2466'>　後也是周公因遷鼎之心而都洛成王遂都洛之志</span><br/>
<span class='tline' id='l114' data-llen='2466:2489'>　而定鼎故召誥則相宅洛誥則相定都都既定王乃</span><br/>
<span class='tline' id='l115' data-llen='2489:2515'><a onclick="displayPageImage('KR1b0018', 'WYG', '038-7a' );" name="038-7a" class="pb">[038-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2515:2538'>　徃焉此周公所以勤請也孔安國以為攝政之七年</span><br/>
<span class='tline' id='l117' data-llen='2538:2561'>　也王肅以為武王崩明年成王元年周公攝政遭流</span><br/>
<span class='tline' id='l118' data-llen='2561:2584'>　言作大誥而東征二年克殷殺管叔三年歸制禮作</span><br/>
<span class='tline' id='l119' data-llen='2584:2607'>　樂出入四年五年六年乃成七年營洛致政成王家</span><br/>
<span class='tline' id='l120' data-llen='2607:2630'>　語稱武王崩時成王年已十三攝政七年乃二十年</span><br/>
<span class='tline' id='l121' data-llen='2630:2653'>　矣周公既營洛請成王都之以行盛禮者制作之新</span><br/>
<span class='tline' id='l122' data-llen='2653:2676'>　文有周之盛事周既克殷都既宅洛禮文大備煥然</span><br/>
<span class='tline' id='l123' data-llen='2676:2699'>　而新以復辟之初行新制之禮萬事之備不亦盛乎</span><br/>
<span class='tline' id='l124' data-llen='2699:2725'><a onclick="displayPageImage('KR1b0018', 'WYG', '038-7b' );" name="038-7b" class="pb">[038-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2725:2746'>惟命曰汝受命篤弼丕視功載乃汝其悉自教工</span><br/>
<span class='tline' id='l126' data-llen='2746:2769'>　無垢曰東坡曰周公云我整齊百工使從汝于周将</span><br/>
<span class='tline' id='l127' data-llen='2769:2792'>　使辦事也今王肇稱禋祀禮于新邑且命我曰記功</span><br/>
<span class='tline' id='l128' data-llen='2792:2815'>　臣之尊者使列于祭祀又命曰汝受命厚輔我其重</span><br/>
<span class='tline' id='l129' data-llen='2815:2838'>　且嚴如此我今大閲視爾功賞載籍而所用者乃汝</span><br/>
<span class='tline' id='l130' data-llen='2838:2861'>　自受敎之官皆汝私人非我所齊百工也審如東坡</span><br/>
<span class='tline' id='l131' data-llen='2861:2884'>　所説是誠心即政有私心矣周公所齊之百工乃天</span><br/>
<span class='tline' id='l132' data-llen='2884:2907'>　下人才非成王之人才也使成王私於一己之人才</span><br/>
<span class='tline' id='l133' data-llen='2907:2933'><a onclick="displayPageImage('KR1b0018', 'WYG', '038-8a' );" name="038-8a" class="pb">[038-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2933:2942'>　則事未可知也</span><br/>
<span class='tline' id='l135' data-llen='2942:2965'>　張氏曰載者功之始功者載之成功載之大則其所</span><br/>
<span class='tline' id='l136' data-llen='2965:2988'>　報宜厚功載之小則其所報宜薄則周公於此當丕</span><br/>
<span class='tline' id='l137' data-llen='2988:3011'>　視之然後爵位之髙下祀享之豐殺從而定矣乃汝</span><br/>
<span class='tline' id='l138' data-llen='3011:3034'>　其悉自教工者百工聴命於周公承教者也使之悉</span><br/>
<span class='tline' id='l139' data-llen='3034:3057'>　自教工則其丁寜誨諭皆斷於己而不必待君之命</span><br/>
<span class='tline' id='l140' data-llen='3057:3061'>　也</span><br/>
<span class='tline' id='l141' data-llen='3061:3084'>孺子其朋孺子其朋其徃無若火始燄燄厥攸灼敘弗</span><br/>
<span class='tline' id='l142' data-llen='3084:3110'><a onclick="displayPageImage('KR1b0018', 'WYG', '038-8b' );" name="038-8b" class="pb">[038-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3110:3114'>其絶</span><br/>
<span class='tline' id='l144' data-llen='3114:3139'>　無垢曰朋黨之心見于錄功若火始𦦨𦦨矣倘其所</span><br/>
<span class='tline' id='l145' data-llen='3139:3162'>　熏灼處連延而徃若有次序而弗撲滅斷絶之則将</span><br/>
<span class='tline' id='l146' data-llen='3162:3185'>　燎于原而不可嚮邇矣朋黨之心亦猶是也弗知滅</span><br/>
<span class='tline' id='l147' data-llen='3185:3208'>　絶之豈特私於人才哉施之政事将害及天下矣大</span><br/>
<span class='tline' id='l148' data-llen='3208:3231'>　抵非心之起絶之於微則易為力禁之於著則難為</span><br/>
<span class='tline' id='l149' data-llen='3231:3244'>　功此君子所以慎其獨也</span><br/>
<span class='tline' id='l150' data-llen='3244:3267'>　張氏曰向所同而背所異者朋也然而向背未必皆</span><br/>
<span class='tline' id='l151' data-llen='3267:3293'><a onclick="displayPageImage('KR1b0018', 'WYG', '038-9a' );" name="038-9a" class="pb">[038-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3293:3316'>　當於義故君子之于朋尤不可不慎也是故與君子</span><br/>
<span class='tline' id='l153' data-llen='3316:3339'>　為朋則相率以為善與小人為朋則相率以為惡善</span><br/>
<span class='tline' id='l154' data-llen='3339:3362'>　惡之端皆自其所與之當否此周公之戒成王以為</span><br/>
<span class='tline' id='l155' data-llen='3362:3385'>　孺子其朋欲其所與以講習者慎乎其人也朋黨之</span><br/>
<span class='tline' id='l156' data-llen='3385:3410'>　不慎則其為害莫之遏若火之𦦨𦦨則其勢可謂微</span><br/>
<span class='tline' id='l157' data-llen='3410:3433'>　矣不能防之於始至於灼叙弗其絶雖欲撲滅之不</span><br/>
<span class='tline' id='l158' data-llen='3433:3456'>　亦難乎凡此言朋黨之不慎則為之滋甚或至此也</span><br/>
<span class='tline' id='l159' data-llen='3456:3479'>厥若彝及撫事如予惟以在周工徃新邑伻嚮即有僚</span><br/>
<span class='tline' id='l160' data-llen='3479:3505'><a onclick="displayPageImage('KR1b0018', 'WYG', '038-9b' );" name="038-9b" class="pb">[038-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3505:3519'>明作有功惇大成裕汝永有辭</span><br/>
<span class='tline' id='l162' data-llen='3519:3542'>　無垢曰自此以徃其都此新邑周公所齊百工成王</span><br/>
<span class='tline' id='l163' data-llen='3542:3565'>　宜使即其本職如冡宰付以治典司徒付以教典宗</span><br/>
<span class='tline' id='l164' data-llen='3565:3588'>　伯付以禮典司馬付以政典之類是也不必更用私</span><br/>
<span class='tline' id='l165' data-llen='3588:3611'>　人以参之以至有功者則眀示於衆而動其作為之</span><br/>
<span class='tline' id='l166' data-llen='3611:3634'>　心汝成王當惇大其心勿居狹小而用私人當成裕</span><br/>
<span class='tline' id='l167' data-llen='3634:3657'>　其量勿處褊窄而聴偏見如此則汝成王有君天下</span><br/>
<span class='tline' id='l168' data-llen='3657:3671'>　之量而永有稱譽於後世矣</span><br/>
<span class='tline' id='l169' data-llen='3671:3698'><a onclick="displayPageImage('KR1b0018', 'WYG', '038-10a' );" name="038-10a" class="pb">[038-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3698:3721'>公曰已汝惟沖子惟終汝其敬識百辟享亦識其有不</span><br/>
<span class='tline' id='l171' data-llen='3721:3744'>享享多儀儀不及物惟曰不享惟不役志于享凡民惟</span><br/>
<span class='tline' id='l172' data-llen='3744:3754'>曰不享惟事其爽侮</span><br/>
<span class='tline' id='l173' data-llen='3754:3777'>　無垢曰終文武之業其在敬識諸侯之朝聘乎以禮</span><br/>
<span class='tline' id='l174' data-llen='3777:3800'>　來朝謂之享不以禮來朝謂之不享人君樂人之順</span><br/>
<span class='tline' id='l175' data-llen='3800:3823'>　適而不樂人之義理則諸侯以利㗖君而不以禮儀</span><br/>
<span class='tline' id='l176' data-llen='3823:3846'>　事君矣吾當敬識諸侯之來朝其有禮儀反不及於</span><br/>
<span class='tline' id='l177' data-llen='3846:3869'>　貢獻之精至者此不以禮來朝而以昏君待我也當</span><br/>
<span class='tline' id='l178' data-llen='3869:3896'><a onclick="displayPageImage('KR1b0018', 'WYG', '038-10b' );" name="038-10b" class="pb">[038-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3896:3919'>　有以懲沮之使知吾之心以義理為重以利為輕可</span><br/>
<span class='tline' id='l180' data-llen='3919:3942'>　也　又曰倘人主不留意於諸侯之來享而任其以</span><br/>
<span class='tline' id='l181' data-llen='3942:3965'>　利而不以禮則雖無知之民亦知上之所好者在利</span><br/>
<span class='tline' id='l182' data-llen='3965:3988'>　而已禮安用哉如此則天下皆有輕上之心陵政慢</span><br/>
<span class='tline' id='l183' data-llen='3988:4002'>　令者多天下至此而大亂矣</span><br/>
<span class='tline' id='l184' data-llen='4002:4025'>　東坡曰享朝享也小人以賄悦人必簡於禮故孔子</span><br/>
<span class='tline' id='l185' data-llen='4025:4038'>　獨飽少施氏者逺小人也</span><br/>
<span class='tline' id='l186' data-llen='4038:4061'>　荆公曰事無爽侮則君臣同得逸樂暇豫若爽侮則</span><br/>
<span class='tline' id='l187' data-llen='4061:4088'><a onclick="displayPageImage('KR1b0018', 'WYG', '038-11a' );" name="038-11a" class="pb">[038-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4088:4111'>　君臣同得憂勤而有所不暇矣王不能敬識享與不</span><br/>
<span class='tline' id='l189' data-llen='4111:4134'>　享則事爽侮而周公亦受其愁勞乃惟成王賜我以</span><br/>
<span class='tline' id='l190' data-llen='4134:4140'>　不暇也</span><br/>
<span class='tline' id='l191' data-llen='4140:4163'>　張氏曰百辟者諸侯也以位則臣以職則卑而其事</span><br/>
<span class='tline' id='l192' data-llen='4163:4186'>　當以奉上為義成王能欽識其享則享者知所勸亦</span><br/>
<span class='tline' id='l193' data-llen='4186:4209'>　識其不享則不享者知所畏如此則百辟之於王莫</span><br/>
<span class='tline' id='l194' data-llen='4209:4232'>　敢不享矣誠發於中達之於外而為儀臣之享君其</span><br/>
<span class='tline' id='l195' data-llen='4232:4255'>　儀多矣徒有其儀無物以将之則君子不可以虚拘</span><br/>
<span class='tline' id='l196' data-llen='4255:4282'><a onclick="displayPageImage('KR1b0018', 'WYG', '038-11b' );" name="038-11b" class="pb">[038-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4282:4305'>　則物者又所以将其厚意也若夫儀不及物則外無</span><br/>
<span class='tline' id='l198' data-llen='4305:4326'>　以見志雖加之以禮儀之備則享謂之不享矣</span><br/>
<span class='tline' id='l199' data-llen='4326:4349'>　吕氏曰大抵人君無職事但在判别其真偽諸侯來</span><br/>
<span class='tline' id='l200' data-llen='4349:4372'>　朝貢于王要識其享與不享享固多儀如庭實旅百</span><br/>
<span class='tline' id='l201' data-llen='4372:4395'>　皆布乘黄朱然要識誠不至者物如中庸所説不誠</span><br/>
<span class='tline' id='l202' data-llen='4395:4418'>　無物儀至而誠不至此雖享亦是不享是不用心于</span><br/>
<span class='tline' id='l203' data-llen='4418:4441'>　享他諸侯既不用心于享凡民亦皆不享緣汝在上</span><br/>
<span class='tline' id='l204' data-llen='4441:4464'>　既不能判别其真偽下面便如此上下既如此惟事</span><br/>
<span class='tline' id='l205' data-llen='4464:4491'><a onclick="displayPageImage('KR1b0018', 'WYG', '038-12a' );" name="038-12a" class="pb">[038-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4491:4500'>　定是有爽有侮</span><br/>
<span class='tline' id='l207' data-llen='4500:4523'>乃惟孺子頒朕不暇聽朕教汝于棐民彝汝乃是不蘉</span><br/>
<span class='tline' id='l208' data-llen='4523:4545'>乃時惟不永哉篤敘乃正父罔不若予不敢廢乃命</span><br/>
<span class='tline' id='l209' data-llen='4545:4568'>　無垢曰無偏無黨王道蕩蕩無黨無偏王道平平是</span><br/>
<span class='tline' id='l210' data-llen='4568:4591'>　大公之道天下之常道也一有偏黨則私心著見私</span><br/>
<span class='tline' id='l211' data-llen='4591:4614'>　心著見則人以利㗖義而盡廢先王之禮儀矣此大</span><br/>
<span class='tline' id='l212' data-llen='4614:4637'>　亂之道也周公所憂在此故力去成王朋黨之心且</span><br/>
<span class='tline' id='l213' data-llen='4637:4660'>　以儀不及物為戒而指之曰聴我教汝輔民之常道</span><br/>
<span class='tline' id='l214' data-llen='4660:4687'><a onclick="displayPageImage('KR1b0018', 'WYG', '038-12b' );" name="038-12b" class="pb">[038-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4687:4710'>　夫人主有朋黨之心而溺於好利則天下皆有朋黨</span><br/>
<span class='tline' id='l216' data-llen='4710:4733'>　之心而好利矣壊民常道亂孰甚焉人主有至公之</span><br/>
<span class='tline' id='l217' data-llen='4733:4756'>　心而循於禮則天下皆有至公之心而循於禮矣輔</span><br/>
<span class='tline' id='l218' data-llen='4756:4779'>　民常道者意葢如此大學曰一家仁一國興仁一家</span><br/>
<span class='tline' id='l219' data-llen='4779:4802'>　讓一國興讓一人貪戾一國作亂其機如此此謂一</span><br/>
<span class='tline' id='l220' data-llen='4802:4825'>　言僨事一人定國其知言哉　又曰成王能篤敬留</span><br/>
<span class='tline' id='l221' data-llen='4825:4848'>　意於武王按其遺迹次第而行之又能順周公之戒</span><br/>
<span class='tline' id='l222' data-llen='4848:4871'>　則天下仰見成王之心其公大如天尊重欽慕禁之</span><br/>
<span class='tline' id='l223' data-llen='4871:4898'><a onclick="displayPageImage('KR1b0018', 'WYG', '038-13a' );" name="038-13a" class="pb">[038-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4898:4919'>　則止令之則行其誰敢廢怠其命而不遵守乎</span><br/>
<span class='tline' id='l225' data-llen='4919:4942'>　林氏曰正父武王也武王之興上應乎天下順乎人</span><br/>
<span class='tline' id='l226' data-llen='4942:4965'>　其所施為注措無一不出於正而已父之出於正也</span><br/>
<span class='tline' id='l227' data-llen='4965:4988'>　若此為子孫者其可不篤敘之乎夫篤之者行之而</span><br/>
<span class='tline' id='l228' data-llen='4988:5011'>　不敢棄也敘之者又安之而各得其序惟繼志述事</span><br/>
<span class='tline' id='l229' data-llen='5011:5034'>　每不忘於篤敘乃父而一一以順之則是以祖考之</span><br/>
<span class='tline' id='l230' data-llen='5034:5049'>　心為心而無亂於民之常道也</span><br/>
<span class='tline' id='l231' data-llen='5049:5069'>汝徃敬哉兹予其明農哉彼裕我民無逺用戾</span><br/>
<span class='tline' id='l232' data-llen='5069:5096'><a onclick="displayPageImage('KR1b0018', 'WYG', '038-13b' );" name="038-13b" class="pb">[038-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5096:5119'>　無垢曰言成王自今以徃當敬其心無效前日用悉</span><br/>
<span class='tline' id='l234' data-llen='5119:5142'>　自教工之私人以害治也葢不敬則私心起敬則私</span><br/>
<span class='tline' id='l235' data-llen='5142:5165'>　心不生私心不生則天理自見天理中安得有朋比</span><br/>
<span class='tline' id='l236' data-llen='5165:5188'>　之心乎　又曰周家以農事開國敦本厚生故其風</span><br/>
<span class='tline' id='l237' data-llen='5188:5211'>　俗有長者忠厚之行周公以為成王當以敬為心絶</span><br/>
<span class='tline' id='l238' data-llen='5211:5234'>　去朋黨之念周公當以農為心使之各安其生　又</span><br/>
<span class='tline' id='l239' data-llen='5234:5257'>　曰所以明農事如此者以吾重農則民生有餘乃為</span><br/>
<span class='tline' id='l240' data-llen='5257:5280'>　樂土倘仰不足以事父母俯不足以畜妻子樂嵗終</span><br/>
<span class='tline' id='l241' data-llen='5280:5307'><a onclick="displayPageImage('KR1b0018', 'WYG', '038-14a' );" name="038-14a" class="pb">[038-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5307:5330'>　身苦凶年必死亡民心何常之有彼有裕民之道則</span><br/>
<span class='tline' id='l243' data-llen='5330:5353'>　無逺弗至矣此所以當汲汲以裕民為心也周有養</span><br/>
<span class='tline' id='l244' data-llen='5353:5376'>　民裕民之政伯夷自北海來太公自東海來斯言豈</span><br/>
<span class='tline' id='l245' data-llen='5376:5382'>　欺我哉</span><br/>
<span class='tline' id='l246' data-llen='5382:5405'>　林氏曰君尊而在上在乎欽一己之德臣卑而在下</span><br/>
<span class='tline' id='l247' data-llen='5405:5428'>　在乎修萬民之本君臣相與於一堂之上雖其勞逸</span><br/>
<span class='tline' id='l248' data-llen='5428:5452'>　不同而各有當盡之道使君不欽其德失其所以為君</span><br/>
<span class='tline' id='l249' data-llen='5452:5475'>　之道臣不修其農事失其所以為臣之道則裕民之</span><br/>
<span class='tline' id='l250' data-llen='5475:5502'><a onclick="displayPageImage('KR1b0018', 'WYG', '038-14b' );" name="038-14b" class="pb">[038-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5502:5525'>　政有所虧而民之心亦且有携失矣彼有行仁政以</span><br/>
<span class='tline' id='l252' data-llen='5525:5548'>　厚吾之民者吾之民将皆叛而他之也夫何逺近之</span><br/>
<span class='tline' id='l253' data-llen='5548:5571'>　有此成王有二人共政之言周公乃戒之以欽德也</span><br/>
<span class='tline' id='l254' data-llen='5571:5594'>　吕氏曰大抵君子小人不須别看才要裕民者便是</span><br/>
<span class='tline' id='l255' data-llen='5594:5617'>　君子不要裕民者乃是小人此一等裕民之人無逺</span><br/>
<span class='tline' id='l256' data-llen='5617:5640'>　他汝若逺之便自用召其乖戾禍亂於此見周公勤</span><br/>
<span class='tline' id='l257' data-llen='5640:5650'>　勤之意有加無已</span><br/>
<span class='tline' id='l258' data-llen='5650:5673'>王若曰公明保予沖子公稱丕顯德以予小子揚文武</span><br/>
<span class='tline' id='l259' data-llen='5673:5700'><a onclick="displayPageImage('KR1b0018', 'WYG', '038-15a' );" name="038-15a" class="pb">[038-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5700:5723'>烈奉答天命和恒四方民居師惇宗將禮稱秩元祀咸</span><br/>
<span class='tline' id='l261' data-llen='5723:5728'>秩無文</span><br/>
<span class='tline' id='l262' data-llen='5728:5751'>　無垢曰周公大眀德能見幾知微内與祖宗之心上</span><br/>
<span class='tline' id='l263' data-llen='5751:5774'>　與天心下與民心泯然無際成王以為我既有朋黨</span><br/>
<span class='tline' id='l264' data-llen='5774:5797'>　之心是與祖宗天人之心敻然斷絶尚冀周公舉大</span><br/>
<span class='tline' id='l265' data-llen='5797:5820'>　眀德照臨我小子使我非心一洗而盡與天心民心</span><br/>
<span class='tline' id='l266' data-llen='5820:5843'>　祖宗之心一皆無間以此心揚文武烈以此心奉答</span><br/>
<span class='tline' id='l267' data-llen='5843:5866'>　天命以此心和恒四方可也　又曰天下有治安之</span><br/>
<span class='tline' id='l268' data-llen='5866:5893'><a onclick="displayPageImage('KR1b0018', 'WYG', '038-15b' );" name="038-15b" class="pb">[038-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5893:5916'>　理惟大明徳者見之循理而行則天下安且治矣衆</span><br/>
<span class='tline' id='l270' data-llen='5916:5939'>　在所定宗在所惇禮在所執元祀在所舉而次第之</span><br/>
<span class='tline' id='l271' data-llen='5939:5962'>　無文而有功德者在皆次第而祭之此治安之理也</span><br/>
<span class='tline' id='l272' data-llen='5962:5985'>　非有大明徳者不能照知此理其有建立必皆顛倒</span><br/>
<span class='tline' id='l273' data-llen='5985:6008'>　失序召亂致危不足怪也成王方稱秩元祀已有悉</span><br/>
<span class='tline' id='l274' data-llen='6008:6032'>　自教工之文然則徳之不明為害乃至於此所以深望</span><br/>
<span class='tline' id='l275' data-llen='6032:6039'>　於周公也</span><br/>
<span class='tline' id='l276' data-llen='6039:6062'>　張氏曰沖者未充實之謂成王自謂沖子欲周公明</span><br/>
<span class='tline' id='l277' data-llen='6062:6089'><a onclick="displayPageImage('KR1b0018', 'WYG', '038-16a' );" name="038-16a" class="pb">[038-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6089:6112'>　保之也文武之烈已陳於上世揚之者在成王而已</span><br/>
<span class='tline' id='l279' data-llen='6112:6135'>　周公能丕稱顯德以相成王而揚文武之烈上足以</span><br/>
<span class='tline' id='l280' data-llen='6135:6158'>　奉答天命下足以和恒四方民奉天命者其徳足以</span><br/>
<span class='tline' id='l281' data-llen='6158:6181'>　承之也答天命者其道足以配之也和四方之民則</span><br/>
<span class='tline' id='l282' data-llen='6181:6204'>　使之順比而不乖恒四方之民則使之可久而不變</span><br/>
<span class='tline' id='l283' data-llen='6204:6227'>　成王肇稱殷禮周公将之而已成王肇祀新邑周公</span><br/>
<span class='tline' id='l284' data-llen='6227:6250'>　稱秩之而已至于咸秩無文亦皆周公之事此成王</span><br/>
<span class='tline' id='l285' data-llen='6250:6259'>　歸美於周公也</span><br/>
<span class='tline' id='l286' data-llen='6259:6286'><a onclick="displayPageImage('KR1b0018', 'WYG', '038-16b' );" name="038-16b" class="pb">[038-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6286:6309'>惟公德明光于上下勤施于四方旁作穆穆迓衡不迷</span><br/>
<span class='tline' id='l288' data-llen='6309:6322'>文武勤教予沖子夙夜毖祀</span><br/>
<span class='tline' id='l289' data-llen='6322:6345'>　無垢曰葢惟周公之眀為能知太平所在而迓之能</span><br/>
<span class='tline' id='l290' data-llen='6345:6368'>　知文武勤勞所在而遵之迓之以何道也曰迓之之</span><br/>
<span class='tline' id='l291' data-llen='6368:6391'>　道穆穆者敬以和也夫敬以和何事不行納天下萬</span><br/>
<span class='tline' id='l292' data-llen='6391:6414'>　事於敬和之中此所以為迓衡者也不迷文武勤教</span><br/>
<span class='tline' id='l293' data-llen='6414:6437'>　以何道哉亦穆穆而已矣文武勤教亦在敬和中爾</span><br/>
<span class='tline' id='l294' data-llen='6437:6460'>　惟敬則無邪心惟和則能涵養正孟子所謂必有事</span><br/>
<span class='tline' id='l295' data-llen='6460:6487'><a onclick="displayPageImage('KR1b0018', 'WYG', '038-17a' );" name="038-17a" class="pb">[038-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6487:6510'>　焉而勿正心勿忘勿助長之義也必有事者敬也而</span><br/>
<span class='tline' id='l297' data-llen='6510:6528'>　勿正者和也孟子浩然之氣正在此爾</span><br/>
<span class='tline' id='l298' data-llen='6528:6551'>王曰公功棐迪篤罔不若時王曰公予小子其退即辟</span><br/>
<span class='tline' id='l299' data-llen='6551:6574'>于周命公後四方迪亂未定于宗禮亦未克敉公功迪</span><br/>
<span class='tline' id='l300' data-llen='6574:6594'>將其後監我士師工誕保文武受民亂為四輔</span><br/>
<span class='tline' id='l301' data-llen='6594:6617'>　無垢曰成王始疑周公以學問之不至也既而周公</span><br/>
<span class='tline' id='l302' data-llen='6617:6641'>　輔佐開𨗳之使成王知夙夜毖祀之理則周公棐迪</span><br/>
<span class='tline' id='l303' data-llen='6641:6664'>　成王之功其亦厚矣始疑周公信管蔡親小人而逺</span><br/>
<span class='tline' id='l304' data-llen='6664:6691'><a onclick="displayPageImage('KR1b0018', 'WYG', '038-17b' );" name="038-17b" class="pb">[038-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6691:6714'>　君子也天下無不違悖而非議之及其悔寤還周公</span><br/>
<span class='tline' id='l306' data-llen='6714:6737'>　誅管蔡是親君子而逺小人也天下無不順從而稱</span><br/>
<span class='tline' id='l307' data-llen='6737:6760'>　是焉天下有公議人主其可肆意而弗顧乎　又曰</span><br/>
<span class='tline' id='l308' data-llen='6760:6783'>　以未定周公之禮及未能鎮周公之功所以成王欲</span><br/>
<span class='tline' id='l309' data-llen='6783:6806'>　以道大周公之後立伯禽為諸侯使監臨我士民及</span><br/>
<span class='tline' id='l310' data-llen='6806:6829'>　庶官也一國所寄有三卿焉有民人焉有百司焉所</span><br/>
<span class='tline' id='l311' data-llen='6829:6852'>　以監總者則諸侯也觀成王此計亦已巧矣留周公</span><br/>
<span class='tline' id='l312' data-llen='6852:6875'>　于朝廷以光文武之業立伯禽為諸侯以報周公之</span><br/>
<span class='tline' id='l313' data-llen='6875:6902'><a onclick="displayPageImage('KR1b0018', 'WYG', '038-18a' );" name="038-18a" class="pb">[038-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6902:6925'>　功既不失輔相之託又不忘天下之功其舉事如此</span><br/>
<span class='tline' id='l315' data-llen='6925:6948'>　亦學問之力也　又曰夫天下之民皆文武之民也</span><br/>
<span class='tline' id='l316' data-llen='6948:6971'>　受之武王正欲成王愛養之耳成王自謂我眇然一</span><br/>
<span class='tline' id='l317' data-llen='6971:6994'>　身豈能人人而撫育之哉所以衆建諸侯以大保我</span><br/>
<span class='tline' id='l318' data-llen='6994:7017'>　文武所受之民使天下皆治東西南北皆為我助豈</span><br/>
<span class='tline' id='l319' data-llen='7017:7037'>　不大哉惟其意在此所以立伯禽為諸侯也</span><br/>
<span class='tline' id='l320' data-llen='7037:7060'>　吕氏曰謂四方如今方纔開啟其治天下諸侯皆未</span><br/>
<span class='tline' id='l321' data-llen='7060:7083'>　知來王來享尊王之禮汝周公雖能與我平殷之亂</span><br/>
<span class='tline' id='l322' data-llen='7083:7110'><a onclick="displayPageImage('KR1b0018', 'WYG', '038-18b' );" name="038-18b" class="pb">[038-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7110:7133'>　然此宗禮之事尚未定汝公之功亦未克敉寧謂亦</span><br/>
<span class='tline' id='l324' data-llen='7133:7157'>　未完備如今須當開𨗳大我之後為我士師工之監</span><br/>
<span class='tline' id='l325' data-llen='7157:7180'>　視然成王當時士師工固自多謂無一人在做一箇</span><br/>
<span class='tline' id='l326' data-llen='7180:7203'>　主亦不得汝當為我士師工之監大保着文武所受</span><br/>
<span class='tline' id='l327' data-llen='7203:7226'>　之民以治之為四輔師保之佐此一段成王自謂我</span><br/>
<span class='tline' id='l328' data-llen='7226:7249'>　眇然沖幼之子固不足以留周公縱使周公不為我</span><br/>
<span class='tline' id='l329' data-llen='7249:7265'>　留亦當為天下留亦當為文武留</span><br/>
<span class='tline' id='l330' data-llen='7265:7288'>王曰公定予徃已公功肅將祗歡公無困哉我惟無斁</span><br/>
<span class='tline' id='l331' data-llen='7288:7315'><a onclick="displayPageImage('KR1b0018', 'WYG', '038-19a' );" name="038-19a" class="pb">[038-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7315:7329'>其康事公勿替刑四方其世享</span><br/>
<span class='tline' id='l333' data-llen='7329:7352'>　無垢曰周公之功大誰不欽仰而肅將之誰不祗歡</span><br/>
<span class='tline' id='l334' data-llen='7352:7375'>　而和樂之敢問周公之功何功也曰相武王誅紂伐</span><br/>
<span class='tline' id='l335' data-llen='7375:7398'>　奄三年討其君驅飛廉於海隅而戮之滅國者五十</span><br/>
<span class='tline' id='l336' data-llen='7398:7421'>　驅虎豹犀象而逺之此其在武王時大功也及武王</span><br/>
<span class='tline' id='l337' data-llen='7421:7444'>　有疾周公欲以身代此其在危時大功也及武王既</span><br/>
<span class='tline' id='l338' data-llen='7444:7467'>　没周公抱負成王以朝諸侯而管蔡流言挾武庚以</span><br/>
<span class='tline' id='l339' data-llen='7467:7490'>　叛周公殺管叔放蔡叔殺武庚天下大治此其在成</span><br/>
<span class='tline' id='l340' data-llen='7490:7517'><a onclick="displayPageImage('KR1b0018', 'WYG', '038-19b' );" name="038-19b" class="pb">[038-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7517:7540'>　王時大功也乃制禮作樂乃頒度量乃朝諸侯於明</span><br/>
<span class='tline' id='l342' data-llen='7540:7563'>　堂此又在成王時大功也成王年二十即位復辟於</span><br/>
<span class='tline' id='l343' data-llen='7563:7586'>　成王此又在成王時大功也天下聞周公之名者誰</span><br/>
<span class='tline' id='l344' data-llen='7586:7609'>　不欽仰而肅将之乎見周公之事者誰不和樂而祗</span><br/>
<span class='tline' id='l345' data-llen='7609:7632'>　歡之乎天下既信服周公如此成王一旦即位乃令</span><br/>
<span class='tline' id='l346' data-llen='7632:7655'>　周公引去豈不起天下之疑乎此成王所以堅留也</span><br/>
<span class='tline' id='l347' data-llen='7655:7678'>　　又曰天下肅将祗歡周公之功周公在則王室安</span><br/>
<span class='tline' id='l348' data-llen='7678:7701'>　周公去則天下疑其勢如此而周公欲去是周公困</span><br/>
<span class='tline' id='l349' data-llen='7701:7728'><a onclick="displayPageImage('KR1b0018', 'WYG', '038-20a' );" name="038-20a" class="pb">[038-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7728:7751'>　苦成王也此成王所以戒周公曰公無困我哉當留</span><br/>
<span class='tline' id='l351' data-llen='7751:7774'>　以助我也我将於周公康民之事遵而行之無敢厭</span><br/>
<span class='tline' id='l352' data-llen='7774:7797'>　斁周公則當以天下為心勿憚輔相朝廷以儀刑于</span><br/>
<span class='tline' id='l353' data-llen='7797:7820'>　四方使世世奉周公遺德以垂基業於無窮也成王</span><br/>
<span class='tline' id='l354' data-llen='7820:7843'>　此言亦可以見識量逺大有君天下之德矣學問之</span><br/>
<span class='tline' id='l355' data-llen='7843:7859'>　力乃至于是乎此又周公之功也</span><br/>
<span class='tline' id='l356' data-llen='7859:7882'>周公拜手稽首曰王命予來承保乃文祖受命民越乃</span><br/>
<span class='tline' id='l357' data-llen='7882:7893'>光烈考武王𢎞朕恭</span><br/>
<span class='tline' id='l358' data-llen='7893:7920'><a onclick="displayPageImage('KR1b0018', 'WYG', '038-20b' );" name="038-20b" class="pb">[038-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7920:7943'>　無垢曰文祖命民武王能承保之光揚大業不墜文</span><br/>
<span class='tline' id='l360' data-llen='7943:7966'>　王之緒故稱光烈考倘周公相成王以承保命民則</span><br/>
<span class='tline' id='l361' data-llen='7966:7989'>　非特不墜文王之德而武王之業亦不墜矣成王能</span><br/>
<span class='tline' id='l362' data-llen='7989:8012'>　承保命民不墜文武德業乃得為嚴恭之主葢子孫</span><br/>
<span class='tline' id='l363' data-llen='8012:8035'>　所以承奉保綏祖宗徳業者在恭畏而已矣不恭則</span><br/>
<span class='tline' id='l364' data-llen='8035:8058'>　肆肆則祖宗徳業墜地矣恭則畏畏則祖宗德業常</span><br/>
<span class='tline' id='l365' data-llen='8058:8081'>　在矣成王使周公輔相以大其恭徳則成王之所守</span><br/>
<span class='tline' id='l366' data-llen='8081:8090'>　所見亦可知矣</span><br/>
<span class='tline' id='l367' data-llen='8090:8117'><a onclick="displayPageImage('KR1b0018', 'WYG', '038-21a' );" name="038-21a" class="pb">[038-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8117:8140'>　林氏曰無忝於祖考者一人之恭成祖考之功而大</span><br/>
<span class='tline' id='l369' data-llen='8140:8163'>　一人之恭者相臣之能成王之所以留公豈有他哉</span><br/>
<span class='tline' id='l370' data-llen='8163:8186'>　盖将安天下之民而顯武王之功使一己之恭徳無</span><br/>
<span class='tline' id='l371' data-llen='8186:8210'>　愧於幽𠖇之中而後已人君之命如此其大為周公</span><br/>
<span class='tline' id='l372' data-llen='8210:8233'>　者其敢以棄王之命而不恢大其一人之恭哉此公</span><br/>
<span class='tline' id='l373' data-llen='8233:8249'>　所以致欽盡禮而欲留以相王也</span><br/>
<span class='tline' id='l374' data-llen='8249:8272'>孺子來相宅其大惇典殷獻民亂為四方新辟作周恭</span><br/>
<span class='tline' id='l375' data-llen='8272:8295'>先曰其自時中乂萬邦咸休惟王有成績予旦以多子</span><br/>
<span class='tline' id='l376' data-llen='8295:8322'><a onclick="displayPageImage('KR1b0018', 'WYG', '038-21b' );" name="038-21b" class="pb">[038-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8322:8339'>越御事篤前人成烈答其師作周孚先</span><br/>
<span class='tline' id='l378' data-llen='8339:8362'>　無垢曰成王來洛邑新涖君位當有以慰天下之心</span><br/>
<span class='tline' id='l379' data-llen='8362:8385'>　者使成王一即位首以厚禮常道待接殷之賢者風</span><br/>
<span class='tline' id='l380' data-llen='8385:8408'>　聞四方豈不聳動激勵而仰慕仁君之器識乎其慰</span><br/>
<span class='tline' id='l381' data-llen='8408:8431'>　天下之心如此天下翕然而治無疑矣夫其所以至</span><br/>
<span class='tline' id='l382' data-llen='8431:8454'>　此者不難也恭而已矣以恭為心故不敢忽前朝之</span><br/>
<span class='tline' id='l383' data-llen='8454:8477'>　賢者而坐以成天下之治使後之人主究周以恭徳</span><br/>
<span class='tline' id='l384' data-llen='8477:8500'>　致治者推先於成王豈不美哉　又曰周公之意以</span><br/>
<span class='tline' id='l385' data-llen='8500:8527'><a onclick="displayPageImage('KR1b0018', 'WYG', '038-22a' );" name="038-22a" class="pb">[038-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8527:8550'>　為四方民大和會侯甸男邦采衛百工皆在周行人</span><br/>
<span class='tline' id='l387' data-llen='8550:8573'>　心聳瞻倘不以此大㑹中有新號令以慰藉天下而</span><br/>
<span class='tline' id='l388' data-llen='8573:8596'>　區區歸宗周以議所施設可謂失時失幾矣故拳拳</span><br/>
<span class='tline' id='l389' data-llen='8596:8619'>　欲成王自時中乂也　又曰諸侯謂之君卿大夫謂</span><br/>
<span class='tline' id='l390' data-llen='8619:8642'>　之子多子者謂衆大夫也前人謂虢叔而下也前人</span><br/>
<span class='tline' id='l391' data-llen='8642:8665'>　成烈無他信而已矣成王言恭先周公言孚先者何</span><br/>
<span class='tline' id='l392' data-llen='8665:8688'>　也葢君以恭為德臣以信為徳臣下一言不信則附</span><br/>
<span class='tline' id='l393' data-llen='8688:8711'>　上罔下附下罔上欺誑誕謾譸張愚弄無所不至故</span><br/>
<span class='tline' id='l394' data-llen='8711:8738'><a onclick="displayPageImage('KR1b0018', 'WYG', '038-22b' );" name="038-22b" class="pb">[038-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8738:8760'>　周公以孚為先以警天下後世為臣子之姦者也</span><br/>
<span class='tline' id='l396' data-llen='8760:8783'>　東坡曰國之所恃者法與人也詩曰雖無老成人尚</span><br/>
<span class='tline' id='l397' data-llen='8783:8806'>　有典刑故周公以為惇典而用賢可以定國後之言</span><br/>
<span class='tline' id='l398' data-llen='8806:8829'>　恭者必稽焉傅説有言事不師古以克永世匪説攸</span><br/>
<span class='tline' id='l399' data-llen='8829:8852'>　聞今不師古後不師今故周公以為我當與卿大夫</span><br/>
<span class='tline' id='l400' data-llen='8852:8875'>　士篤前人成烈以答衆心則後之言信者必師焉夫</span><br/>
<span class='tline' id='l401' data-llen='8875:8898'>　以成王之賢周公之信其所以為後世先者不過於</span><br/>
<span class='tline' id='l402' data-llen='8898:8921'>　恭與信而已詩曰自古在昔先民有作温恭朝夕執</span><br/>
<span class='tline' id='l403' data-llen='8921:8948'><a onclick="displayPageImage('KR1b0018', 'WYG', '038-23a' );" name="038-23a" class="pb">[038-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8948:8954'>　事有恪</span><br/>
<span class='tline' id='l405' data-llen='8954:8977'>　閔馬父曰古之稱恭者曰自古曰在昔曰先民其嚴</span><br/>
<span class='tline' id='l406' data-llen='8977:9000'>　如是愚以是知恭之大者蓋堯之允恭孔子之温恭</span><br/>
<span class='tline' id='l407' data-llen='9000:9023'>　非獨世子之恭楚共王之恭也成王以是為後世先</span><br/>
<span class='tline' id='l408' data-llen='9023:9046'>　也不亦宜乎大有上九履信思乎順又以尚賢也是</span><br/>
<span class='tline' id='l409' data-llen='9046:9069'>　以自天祐之吉无不利又曰自古皆有死民無信不</span><br/>
<span class='tline' id='l410' data-llen='9069:9092'>　立信之為徳也重於兵而急於食周公以是為後世</span><br/>
<span class='tline' id='l411' data-llen='9092:9101'>　先也不亦宜乎</span><br/>
<span class='tline' id='l412' data-llen='9101:9128'><a onclick="displayPageImage('KR1b0018', 'WYG', '038-23b' );" name="038-23b" class="pb">[038-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9128:9140'>考朕昭子刑乃單文祖德</span><br/>
<span class='tline' id='l414' data-llen='9140:9163'>　無垢曰周公言凡我所以啟迪開誘成王之法皆文</span><br/>
<span class='tline' id='l415' data-llen='9163:9186'>　王所傳之心也如戒成王初即位有朋黨之心及訓</span><br/>
<span class='tline' id='l416' data-llen='9186:9209'>　成王初即政以大惇典殷賢者此皆文王之心如此</span><br/>
<span class='tline' id='l417' data-llen='9209:9232'>　不必盡考驗其事葢周公所傳於文王以心不以事</span><br/>
<span class='tline' id='l418' data-llen='9232:9242'>　也此所以言徳與</span><br/>
<span class='tline' id='l419' data-llen='9242:9263'>　東坡曰考我所以眀子之法乃盡文王之徳也</span><br/>
<span class='tline' id='l420' data-llen='9263:9286'>伻來毖殷乃命寜予以秬鬯二卣曰明禋拜手稽首休</span><br/>
<span class='tline' id='l421' data-llen='9286:9313'><a onclick="displayPageImage('KR1b0018', 'WYG', '038-24a' );" name="038-24a" class="pb">[038-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9313:9336'>享予不敢宿則禋于文王武王惠篤敘無有遘自疾萬</span><br/>
<span class='tline' id='l423' data-llen='9336:9359'>年厭于乃徳殷乃引考王伻殷乃承叙萬年其永觀朕</span><br/>
<span class='tline' id='l424' data-llen='9359:9364'>子懷德</span><br/>
<span class='tline' id='l425' data-llen='9364:9387'>　東坡曰周公以秬鬯二卣禋于文武且祝使國家順</span><br/>
<span class='tline' id='l426' data-llen='9387:9410'>　厚以叙身其康强無有過疾子孫萬年厭飽乃徳殷</span><br/>
<span class='tline' id='l427' data-llen='9410:9433'>　人亦永壽考王使殷人承叙萬年其永觀法我孺子</span><br/>
<span class='tline' id='l428' data-llen='9433:9440'>　而懐其德</span><br/>
<span class='tline' id='l429' data-llen='9440:9463'>　無垢曰成王以神明事周公此盛禮也周公其敢當</span><br/>
<span class='tline' id='l430' data-llen='9463:9490'><a onclick="displayPageImage('KR1b0018', 'WYG', '038-24b' );" name="038-24b" class="pb">[038-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9490:9513'>　之哉所以不敢留秬鬯于家而即以精意致于文武</span><br/>
<span class='tline' id='l432' data-llen='9513:9536'>　也觀周公此事則夫天子之禮樂周公其敢當之乎</span><br/>
<span class='tline' id='l433' data-llen='9536:9559'>戊辰王在新邑烝祭嵗文王騂牛一武王騂牛一王命</span><br/>
<span class='tline' id='l434' data-llen='9559:9582'>作册逸祝册惟告周公其後王賔殺禋咸格王入太室</span><br/>
<span class='tline' id='l435' data-llen='9582:9606'>祼王命周公後作冊逸誥在十有二月惟周公誕保文武</span><br/>
<span class='tline' id='l436' data-llen='9606:9613'>受命惟七年</span><br/>
<span class='tline' id='l437' data-llen='9613:9636'>　王氏曰太室清廟中央之室清廟神之所在故王入</span><br/>
<span class='tline' id='l438' data-llen='9636:9659'>　太室祼獻鬯酒以告神也祼者灌也王以圭瓚酌鬱</span><br/>
<span class='tline' id='l439' data-llen='9659:9686'><a onclick="displayPageImage('KR1b0018', 'WYG', '038-25a' );" name="038-25a" class="pb">[038-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9686:9709'>　鬯之酒以獻尸尸受祭而灌于地因奠不飲謂之祼</span><br/>
<span class='tline' id='l441' data-llen='9709:9732'>　無垢曰王在洛邑至夏之仲冬行烝祭乃舉行尊周</span><br/>
<span class='tline' id='l442' data-llen='9732:9755'>　公之禮於文王武王前各以一騂牛告文武此異禮</span><br/>
<span class='tline' id='l443' data-llen='9755:9778'>　也成王命史官作册又使史官名逸者祝讀此册惟</span><br/>
<span class='tline' id='l444' data-llen='9778:9802'>　告文王武王為周公立伯禽為後於魯也祭統云古者</span><br/>
<span class='tline' id='l445' data-llen='9802:9825'>　明君爵有德而祿有功必賜爵祿於太廟示不敢専</span><br/>
<span class='tline' id='l446' data-llen='9825:9848'>　也為周公立後而告於文武其祭統之意與然而成</span><br/>
<span class='tline' id='l447' data-llen='9848:9871'>　王在新邑其大號令大政事所以欲新天下耳目者</span><br/>
<span class='tline' id='l448' data-llen='9871:9898'><a onclick="displayPageImage('KR1b0018', 'WYG', '038-25b' );" name="038-25b" class="pb">[038-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9898:9921'>　宜非一矣而史官所載區區以報周公功為大何也</span><br/>
<span class='tline' id='l450' data-llen='9921:9944'>　曰所以固結人心感動天下者莫大於忠厚漢髙祖</span><br/>
<span class='tline' id='l451' data-llen='9944:9967'>　既得天下首殺韓彭唐明皇既得天下首貶鍾紹亰</span><br/>
<span class='tline' id='l452' data-llen='9967:9990'>　劉幽求輩皆非忠厚之道　又曰自戊辰王在新邑</span><br/>
<span class='tline' id='l453' data-llen='9990:10013'>　至惟七年皆史官所記也周公自攝政至宅洛時十</span><br/>
<span class='tline' id='l454' data-llen='10013:10036'>　二月史官計其誕保文武受命已七年矣此語所以</span><br/>
<span class='tline' id='l455' data-llen='10036:10059'>　尊周公也七年而復辟於成王以言周公於七年間</span><br/>
<span class='tline' id='l456' data-llen='10059:10082'>　誕保文武所受天命奉以周旋不敢失墜今幸制禮</span><br/>
<span class='tline' id='l457' data-llen='10082:10109'><a onclick="displayPageImage('KR1b0018', 'WYG', '038-26a' );" name="038-26a" class="pb">[038-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10109:10132'>　作樂時為太平已免責于文武而得釋謗于天下解</span><br/>
<span class='tline' id='l459' data-llen='10132:10155'>　疑于異意之人豈不慶幸乎其間經厯流言叛亂艱</span><br/>
<span class='tline' id='l460' data-llen='10155:10178'>　難險阻得見今日非周公大聖其何以堪之史官記</span><br/>
<span class='tline' id='l461' data-llen='10178:10190'>　此一節所以尊周公也</span><br/>
<span class='tline' id='l462' data-llen='10190:10213'>　林氏曰前言逸祝所以告神也後言逸誥所以告伯</span><br/>
<span class='tline' id='l463' data-llen='10213:10236'>　禽也至若周公誕保文武受命惟七年者葢史氏記</span><br/>
<span class='tline' id='l464' data-llen='10236:10250'>　攝政之厯年至是而復辟也</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0018', 'WYG', '045-1a' );" name="045-1a" class="pb">[045-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書精義卷四十五　　　　宋　黄倫　撰</span><br/>
<span class='tline' id='l10' data-llen='212:234'>成王既伐東夷肅慎來賀王俾榮伯作賄肅慎之命</span><br/>
<span class='tline' id='l11' data-llen='234:257'>　無垢曰夫逺夷以善心來則人主當賞玩其心使其</span><br/>
<span class='tline' id='l12' data-llen='257:280'>　於尊親之義知所涵泳此亦長善之一端也賞玩其</span><br/>
<span class='tline' id='l13' data-llen='280:303'>　心當見於實幣帛所以實之也恐逺夷不足以知此</span><br/>
<span class='tline' id='l14' data-llen='303:326'>　意此成王所以俾榮伯作命也敷述此意非有道徳</span><br/>
<span class='tline' id='l15' data-llen='326:349'>　深究聖人用意處者不足以發揚之在庭之臣亦衆</span><br/>
<span class='tline' id='l16' data-llen='349:375'><a onclick="displayPageImage('KR1b0018', 'WYG', '045-1b' );" name="045-1b" class="pb">[045-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='375:392'>　矣而俾榮伯則榮伯之為人可知也</span><br/>
<span class='tline' id='l18' data-llen='392:414'>　東坡曰東夷淮夷也在周為東肅慎東北逺夷也</span><br/>
<span class='tline' id='l19' data-llen='414:437'>周公在豐將沒欲葬成周公薨成王葬於畢告周公作</span><br/>
<span class='tline' id='l20' data-llen='437:441'>亳姑</span><br/>
<span class='tline' id='l21' data-llen='441:464'>　無垢曰營洛之時大㑹四方諸侯而復子明辟以正</span><br/>
<span class='tline' id='l22' data-llen='464:487'>　君臣之義此古今臣子之大法也夫七年之攝政制</span><br/>
<span class='tline' id='l23' data-llen='487:510'>　禮作樂朝天下諸侯於明堂以此太平天下一旦兩</span><br/>
<span class='tline' id='l24' data-llen='510:533'>　手付與成王退而就臣子之列大㑹諸侯於洛時為</span><br/>
<span class='tline' id='l25' data-llen='533:559'><a onclick="displayPageImage('KR1b0018', 'WYG', '045-2a' );" name="045-2a" class="pb">[045-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='559:582'>　此盛舉周公平生大節無出於此故葬成周此周公</span><br/>
<span class='tline' id='l27' data-llen='582:605'>　之意以謂吾死亦不忘大節也其為天下萬世臣子</span><br/>
<span class='tline' id='l28' data-llen='605:627'>　之計亦已大矣　又曰自周公至周公作亳姑盖</span><br/>
<span class='tline' id='l29' data-llen='627:650'>　皆孔子序作書本意也然周公欲葬成周而成王乃</span><br/>
<span class='tline' id='l30' data-llen='650:673'>　葬於畢周公有死於大節之意成王有尊師重道之</span><br/>
<span class='tline' id='l31' data-llen='673:696'>　意各尊其所聞各行其所知其盛矣哉然而周公雖</span><br/>
<span class='tline' id='l32' data-llen='696:719'>　不獲葬成周不得盡見其死於大節之意孔子乃為</span><br/>
<span class='tline' id='l33' data-llen='719:742'>　序書明言其故使天下後世炯炯見周公之心焉是</span><br/>
<span class='tline' id='l34' data-llen='742:768'><a onclick="displayPageImage('KR1b0018', 'WYG', '045-2b' );" name="045-2b" class="pb">[045-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='768:788'>　不葬猶葬也使無孔子誰與發明此大義哉</span><br/>
<span class='tline' id='l36' data-llen='788:811'>　東坡曰畢有文武墓葬公於畢示不敢臣也亳姑蒲</span><br/>
<span class='tline' id='l37' data-llen='811:832'>　姑也周公告召公作將蒲姑至此并告已遷歟</span><br/>
<span class='tline' id='l38' data-llen='832:850'>周公既没命君陳分正東郊成周作君陳</span><br/>
<span class='tline' id='l39' data-llen='850:873'>　孔氏曰成周周之下都監成周者正是一邑宰爾而</span><br/>
<span class='tline' id='l40' data-llen='873:896'>　特命君陳大其事者成王重周公所營猶恐殷民有</span><br/>
<span class='tline' id='l41' data-llen='896:915'>　不服者故命君陳分居正東郊成周之邑</span><br/>
<span class='tline' id='l42' data-llen='915:938'>　無垢曰其曰分正則使分其善惡而正其是非善者</span><br/>
<span class='tline' id='l43' data-llen='938:964'><a onclick="displayPageImage('KR1b0018', 'WYG', '045-3a' );" name="045-3a" class="pb">[045-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='964:987'>　當世以為是而慕之惡者當世以為非而恥之畢公</span><br/>
<span class='tline' id='l45' data-llen='987:1010'>　旌别淑慝表厥宅里蓋發端於此　又曰鄭氏以君</span><br/>
<span class='tline' id='l46' data-llen='1010:1033'>　陳為周公子也余考一篇中畧無此意然而以繼周</span><br/>
<span class='tline' id='l47' data-llen='1033:1056'>　公必當世大賢者何必周公子哉抑又有可歎者舜</span><br/>
<span class='tline' id='l48' data-llen='1056:1079'>　命九官一編已足而成王命君陳近數百言帝王煩</span><br/>
<span class='tline' id='l49' data-llen='1079:1100'>　簡可概見矣世之浮漓亦可概見矣吁可歎也</span><br/>
<span class='tline' id='l50' data-llen='1100:1123'>　陳氏曰鄭氏以君陳為周公之子或曰不然成王先</span><br/>
<span class='tline' id='l51' data-llen='1123:1146'>　命君陳而後命畢公畢公弼亮四世豈以周公之子</span><br/>
<span class='tline' id='l52' data-llen='1146:1172'><a onclick="displayPageImage('KR1b0018', 'WYG', '045-3b' );" name="045-3b" class="pb">[045-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1172:1196'>　先四世之老臣哉然則君之命臣以先後為老壯固未</span><br/>
<span class='tline' id='l54' data-llen='1196:1219'>　必然至於以為周公之子其不然必矣周公命康叔</span><br/>
<span class='tline' id='l55' data-llen='1219:1242'>　曰乃丕顯考文王又曰乃穆考文王成王命蔡仲曰</span><br/>
<span class='tline' id='l56' data-llen='1242:1265'>　無若爾考之違王命父子之苖裔見於告戒之辭如</span><br/>
<span class='tline' id='l57' data-llen='1265:1288'>　是之審况周公叔父有大勲勞於成王今命其子以</span><br/>
<span class='tline' id='l58' data-llen='1288:1311'>　繼父事獨無懿親之語但曰昔周公師保萬民又曰</span><br/>
<span class='tline' id='l59' data-llen='1311:1335'>　爾式時周公之猷訓又曰爾𢎞周公丕訓若言他人</span><br/>
<span class='tline' id='l60' data-llen='1335:1358'>　然決無是理也君之命辭雖曰告戒亦兼以寵其存</span><br/>
<span class='tline' id='l61' data-llen='1358:1384'><a onclick="displayPageImage('KR1b0018', 'WYG', '045-4a' );" name="045-4a" class="pb">[045-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1384:1407'>　没成王命㣲子且曰殷王元子曰乃祖成湯克齊聖</span><br/>
<span class='tline' id='l63' data-llen='1407:1429'>　廣淵安有命周公之子而不以父子之辭寵之哉</span><br/>
<span class='tline' id='l64' data-llen='1429:1452'>　張氏曰成周之東郊近於妹邦周公嘗遷頑民於此</span><br/>
<span class='tline' id='l65' data-llen='1452:1468'>　而親治其既没也命君陳而繼焉</span><br/>
<span class='tline' id='l66' data-llen='1468:1472'>君陳</span><br/>
<span class='tline' id='l67' data-llen='1472:1495'>王若曰君陳惟爾令徳孝恭惟孝友于兄弟克施有政</span><br/>
<span class='tline' id='l68' data-llen='1495:1505'>命汝尹兹東郊敬哉</span><br/>
<span class='tline' id='l69' data-llen='1505:1528'>　無垢曰夫尹東郊頑民非細事也必須遴選其人今</span><br/>
<span class='tline' id='l70' data-llen='1528:1554'><a onclick="displayPageImage('KR1b0018', 'WYG', '045-4b' );" name="045-4b" class="pb">[045-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1554:1577'>　東郊之民治之不可以急又不可以緩惟性温晏不</span><br/>
<span class='tline' id='l72' data-llen='1577:1600'>　言而飲人以和與人並立而使人化者乃可以治君</span><br/>
<span class='tline' id='l73' data-llen='1600:1623'>　陳令徳孝恭想見其為人矣夫孝恭之人居則氣貌</span><br/>
<span class='tline' id='l74' data-llen='1623:1646'>　温良行則政事和粹以此等人在頑民之上其有不</span><br/>
<span class='tline' id='l75' data-llen='1646:1669'>　令人意消者幾希然而有孝恭而不能用以此自律</span><br/>
<span class='tline' id='l76' data-llen='1669:1692'>　則可以此濟物則暗於幾務失於大體其不招侮而</span><br/>
<span class='tline' id='l77' data-llen='1692:1715'>　召辱者寡矣君陳乃能用孝以友於兄弟又能用孝</span><br/>
<span class='tline' id='l78' data-llen='1715:1738'>　而施於有政則其紬繹事幾調燮乖戾胸中自有造</span><br/>
<span class='tline' id='l79' data-llen='1738:1764'><a onclick="displayPageImage('KR1b0018', 'WYG', '045-5a' );" name="045-5a" class="pb">[045-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1764:1787'>　化矣以此治頑民必有可觀者　又曰孝恭之人日</span><br/>
<span class='tline' id='l81' data-llen='1787:1810'>　在敬中往來今成王又戒之以敬者何也嗚呼人之</span><br/>
<span class='tline' id='l82' data-llen='1810:1833'>　難保也甚矣惟聖罔念作狂聖而罔念猶作狂夫况</span><br/>
<span class='tline' id='l83' data-llen='1833:1856'>　未至於聖者可不戒乎舜自匹夫而為天子其道著</span><br/>
<span class='tline' id='l84' data-llen='1856:1879'>　聞亦已舊矣年餘九十而益方戒之以罔淫於逸罔</span><br/>
<span class='tline' id='l85' data-llen='1879:1891'>　遊於樂聖其可罔念乎</span><br/>
<span class='tline' id='l86' data-llen='1891:1914'>　林氏曰或謂孔子曰子奚不為政子曰書云孝乎惟</span><br/>
<span class='tline' id='l87' data-llen='1914:1937'>　孝友于兄弟施於有政是亦為政奚其為為政百行</span><br/>
<span class='tline' id='l88' data-llen='1937:1963'><a onclick="displayPageImage('KR1b0018', 'WYG', '045-5b' );" name="045-5b" class="pb">[045-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1963:1986'>　之始莫大於孝在家則友于兄弟在邦則克施有政</span><br/>
<span class='tline' id='l90' data-llen='1986:2009'>　孝之施於政也愛敬而已蓋王者愛敬盡於事親而</span><br/>
<span class='tline' id='l91' data-llen='2009:2032'>　徳教可以加乎四海然則施之有政有政者又豈難</span><br/>
<span class='tline' id='l92' data-llen='2032:2055'>　哉當周公既没之後命君陳分政之初其所以命之</span><br/>
<span class='tline' id='l93' data-llen='2055:2078'>　無他語而惟及於孝友令徳者何哉當使君陳念兹</span><br/>
<span class='tline' id='l94' data-llen='2078:2101'>　在兹無替前人之遺訓無墜大臣之美化使其終始</span><br/>
<span class='tline' id='l95' data-llen='2101:2124'>　惟一前後協同收其治功繼其成烈卒至於永永無</span><br/>
<span class='tline' id='l96' data-llen='2124:2147'>　窮斯可矣宜乎成王命之之辭丁寧勑戒以敬哉之</span><br/>
<span class='tline' id='l97' data-llen='2147:2173'><a onclick="displayPageImage('KR1b0018', 'WYG', '045-6a' );" name="045-6a" class="pb">[045-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2173:2180'>　語有旨哉</span><br/>
<span class='tline' id='l99' data-llen='2180:2203'>　吕氏曰師保東郊周家之重任周公既没成王選揀</span><br/>
<span class='tline' id='l100' data-llen='2203:2226'>　分正東郊之人當時如太公畢公厚徳重望布在朝</span><br/>
<span class='tline' id='l101' data-llen='2226:2249'>　廷者不為不賢然成王所以選君陳之意有兩説一</span><br/>
<span class='tline' id='l102' data-llen='2249:2272'>　說周公在成周師保萬民民懐其徳所為綱紀法度</span><br/>
<span class='tline' id='l103' data-llen='2272:2295'>　一切備具了若使一箇才智人去便作聰明亂舊章</span><br/>
<span class='tline' id='l104' data-llen='2295:2318'>　所以選一箇孝弟純謹人庶不忍變周公之法度一</span><br/>
<span class='tline' id='l105' data-llen='2318:2341'>　說當時商民染紂之惡所謂天其與我民彝大泯亂</span><br/>
<span class='tline' id='l106' data-llen='2341:2367'><a onclick="displayPageImage('KR1b0018', 'WYG', '045-6b' );" name="045-6b" class="pb">[045-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2367:2390'>　如子弗服厥父事於弟弗念天顯乃弗克恭厥兄父</span><br/>
<span class='tline' id='l108' data-llen='2390:2413'>　子兄弟乖争淩犯至於如此今欲治之惟有孝弟之</span><br/>
<span class='tline' id='l109' data-llen='2413:2434'>　人去儀刑他感動自化此成王所以獨命君陳</span><br/>
<span class='tline' id='l110' data-llen='2434:2457'>昔周公師保萬民民懷其徳徃慎乃司兹率厥常懋昭</span><br/>
<span class='tline' id='l111' data-llen='2457:2467'>周公之訓惟民其乂</span><br/>
<span class='tline' id='l112' data-llen='2467:2490'>　無垢曰周公聖人其訓有難以常情測知者蓋聖人</span><br/>
<span class='tline' id='l113' data-llen='2490:2513'>　見識甚髙所施為逈出於常情之外有事若疎而實</span><br/>
<span class='tline' id='l114' data-llen='2513:2536'>　密者有計若迂而實切者有防禍於千百年之後者</span><br/>
<span class='tline' id='l115' data-llen='2536:2562'><a onclick="displayPageImage('KR1b0018', 'WYG', '045-7a' );" name="045-7a" class="pb">[045-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2562:2585'>　有止亂於朝夕之間者其歸皆在於乂民使民安泰</span><br/>
<span class='tline' id='l117' data-llen='2585:2608'>　而已君陳以賢繼聖想於其遺訓有不能盡知者然</span><br/>
<span class='tline' id='l118' data-llen='2608:2631'>　君陳不欲乂民則無可言者儻欲乂民其於周公之</span><br/>
<span class='tline' id='l119' data-llen='2631:2654'>　訓其可不勉强學問以昭明之乎惟周公之訓逈出</span><br/>
<span class='tline' id='l120' data-llen='2654:2677'>　常情此所以必待勉强學問乃能一窺其事之萬一</span><br/>
<span class='tline' id='l121' data-llen='2677:2681'>　也</span><br/>
<span class='tline' id='l122' data-llen='2681:2704'>　林氏曰化及當時之人易化及後世之人難化止於</span><br/>
<span class='tline' id='l123' data-llen='2704:2727'>　目前者猶未至民懷於永久者為甚至昔召公之於</span><br/>
<span class='tline' id='l124' data-llen='2727:2753'><a onclick="displayPageImage('KR1b0018', 'WYG', '045-7b' );" name="045-7b" class="pb">[045-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2753:2776'>　南國美化興行人思其徳甘棠至於勿剪勿伐既没</span><br/>
<span class='tline' id='l126' data-llen='2776:2799'>　之後人懷不已究其所以然者不過聽訟一事耳又</span><br/>
<span class='tline' id='l127' data-llen='2799:2822'>　況周公以嚴教之而民不懐其徳者未之有也今君</span><br/>
<span class='tline' id='l128' data-llen='2822:2845'>　陳紹有令緒時底盈成無可為者但嗣守大訓無敢</span><br/>
<span class='tline' id='l129' data-llen='2845:2853'>　昏逾斯可矣</span><br/>
<span class='tline' id='l130' data-llen='2853:2876'>我聞曰至治馨香感于神明黍稷非馨明徳惟馨爾尚</span><br/>
<span class='tline' id='l131' data-llen='2876:2893'>式時周公之猷訓惟日孜孜無敢逸豫</span><br/>
<span class='tline' id='l132' data-llen='2893:2916'>　無垢曰周公猷訓自明徳中來也吾能因其言而求</span><br/>
<span class='tline' id='l133' data-llen='2916:2942'><a onclick="displayPageImage('KR1b0018', 'WYG', '045-8a' );" name="045-8a" class="pb">[045-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2942:2965'>　其心因其心而引吾心則吾之明徳見矣然而先難</span><br/>
<span class='tline' id='l135' data-llen='2965:2988'>　後獲仁者之所為先事後得崇徳之所尚則式法猷</span><br/>
<span class='tline' id='l136' data-llen='2988:3011'>　訓以求明徳所在者不可以易心求之也當惟日孜</span><br/>
<span class='tline' id='l137' data-llen='3011:3034'>　孜以精其念慮當無敢逸豫以收其放心功深力到</span><br/>
<span class='tline' id='l138' data-llen='3034:3055'>　明徳見矣明徳既見尹正東郊沛乎其有餘矣</span><br/>
<span class='tline' id='l139' data-llen='3055:3078'>　陳氏曰君子以情用小人以刑用故禮教刑辱以加</span><br/>
<span class='tline' id='l140' data-llen='3078:3101'>　君子化以情也桎梏鞕朴以加小人化以刑也君子</span><br/>
<span class='tline' id='l141' data-llen='3101:3124'>　不犯辱況於刑乎小人不忌刑況於辱乎若教化之</span><br/>
<span class='tline' id='l142' data-llen='3124:3150'><a onclick="displayPageImage('KR1b0018', 'WYG', '045-8b' );" name="045-8b" class="pb">[045-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3150:3173'>　廢推中人而墜於小人之域教化之行引小人而納</span><br/>
<span class='tline' id='l144' data-llen='3173:3196'>　於君子之塗以是為明徳馨香之説嗚呼小人不忌</span><br/>
<span class='tline' id='l145' data-llen='3196:3219'>　刑則或有之矣其果不畏辱乎榮辱者教化之大權</span><br/>
<span class='tline' id='l146' data-llen='3219:3242'>　也明徳在上則小人畏辱而為君子安有刑情之分</span><br/>
<span class='tline' id='l147' data-llen='3242:3265'>　耶有刑無情木偶人爾何化之有分刑情而言教化</span><br/>
<span class='tline' id='l148' data-llen='3265:3278'>　是不知教化而强言之也</span><br/>
<span class='tline' id='l149' data-llen='3278:3301'>　史氏曰不欺於天地有以見大臣愛慎之心不易其</span><br/>
<span class='tline' id='l150' data-llen='3301:3324'>　典常有以見人君責望之意夫以周公之聖而臨商</span><br/>
<span class='tline' id='l151' data-llen='3324:3350'><a onclick="displayPageImage('KR1b0018', 'WYG', '045-9a' );" name="045-9a" class="pb">[045-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3350:3373'>　民之頑甚易事耳然周公每以事天地之心而為待</span><br/>
<span class='tline' id='l153' data-llen='3373:3396'>　頑民之心故其治馨香四逹上際於天下蟠於地其</span><br/>
<span class='tline' id='l154' data-llen='3396:3419'>　求於徳而不求於物蓋有素也周公嘗行是道成王</span><br/>
<span class='tline' id='l155' data-llen='3419:3442'>　嘗聞是訓今能用其道訓思之而不忘行之而不倦</span><br/>
<span class='tline' id='l156' data-llen='3442:3455'>　則成王之治有不足慮矣</span><br/>
<span class='tline' id='l157' data-llen='3455:3478'>　張氏曰善者陽之類其發為馨香惡者隂之類其發</span><br/>
<span class='tline' id='l158' data-llen='3478:3501'>　為臭穢馨香者人之所好臭穢者人之所惡至治之</span><br/>
<span class='tline' id='l159' data-llen='3501:3524'>　世上恬下熙禮制樂作叶氣嘉生薫為太平此其所</span><br/>
<span class='tline' id='l160' data-llen='3524:3550'><a onclick="displayPageImage('KR1b0018', 'WYG', '045-9b' );" name="045-9b" class="pb">[045-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3550:3573'>　以為馨香也至治之世其馨香之逺聞故可以感於</span><br/>
<span class='tline' id='l162' data-llen='3573:3596'>　神明神明為難感君非有馨香不足以感之雖然至</span><br/>
<span class='tline' id='l163' data-llen='3596:3619'>　治之所謂馨香者非黍稷之馨乃明徳之馨而已謂</span><br/>
<span class='tline' id='l164' data-llen='3619:3642'>　之馨香者其香之逺聞者也三苖之虐發聞惟腥商</span><br/>
<span class='tline' id='l165' data-llen='3642:3665'>　紂之惡穢徳彰聞以此觀之則惟至治為馨香而馨</span><br/>
<span class='tline' id='l166' data-llen='3665:3676'>　香出於明徳可知矣</span><br/>
<span class='tline' id='l167' data-llen='3676:3699'>凡人未見聖若不克見既見聖亦不克由聖爾其戒哉</span><br/>
<span class='tline' id='l168' data-llen='3699:3722'>爾惟風下民惟草圖厥政莫或不艱有廢有興出入自</span><br/>
<span class='tline' id='l169' data-llen='3722:3749'><a onclick="displayPageImage('KR1b0018', 'WYG', '045-10a' );" name="045-10a" class="pb">[045-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3749:3759'>爾師虞庶言同則繹</span><br/>
<span class='tline' id='l171' data-llen='3759:3782'>　林氏曰凡人之情未見聖則思欲見之既見聖未必</span><br/>
<span class='tline' id='l172' data-llen='3782:3805'>　能由聖之所行今君陳親見周公故勉之以化　又</span><br/>
<span class='tline' id='l173' data-llen='3805:3828'>　曰柔而不能立者下民之無知動而有所化者人君</span><br/>
<span class='tline' id='l174' data-llen='3828:3851'>　之至術惟其含仁厚之性惟上命是從則動而化之</span><br/>
<span class='tline' id='l175' data-llen='3851:3874'>　豈可後哉夫然上之化下下之從上莫不披靡而向</span><br/>
<span class='tline' id='l176' data-llen='3874:3897'>　風遷善而不知其可不戒哉　又曰政之當否必繫</span><br/>
<span class='tline' id='l177' data-llen='3897:3920'>　國之安危國之安危在審理之是非是以出入之際</span><br/>
<span class='tline' id='l178' data-llen='3920:3947'><a onclick="displayPageImage('KR1b0018', 'WYG', '045-10b' );" name="045-10b" class="pb">[045-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3947:3970'>　當以衆智度之而庶言既同則又當擇其可否當於</span><br/>
<span class='tline' id='l180' data-llen='3970:3993'>　理則行之不牽當世之浮言不屈衆人之異論窮其</span><br/>
<span class='tline' id='l181' data-llen='3993:4009'>　本緒詰其涯涘而不蔽於一曲矣</span><br/>
<span class='tline' id='l182' data-llen='4009:4032'>　東坡曰夫言有同異則聽者有所考言其利也必有</span><br/>
<span class='tline' id='l183' data-llen='4032:4055'>　為利之道言其害也必有致害之理反覆論辨廷議</span><br/>
<span class='tline' id='l184' data-llen='4055:4078'>　而衆決之長者必伸短者必屈焉真者必遂偽者必</span><br/>
<span class='tline' id='l185' data-llen='4078:4101'>　窒焉故邪正之相攻是非之相稽非君子之所患者</span><br/>
<span class='tline' id='l186' data-llen='4101:4124'>　庶言同而已考同者莫若繹古者謂紬繹絲者必求</span><br/>
<span class='tline' id='l187' data-llen='4124:4151'><a onclick="displayPageImage('KR1b0018', 'WYG', '045-11a' );" name="045-11a" class="pb">[045-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4151:4175'>　其端究其所終太甲曰有言逆于汝心必求諸道有言</span><br/>
<span class='tline' id='l189' data-llen='4175:4194'>　遜於汝志必求諸非道太甲之所謂求也</span><br/>
<span class='tline' id='l190' data-llen='4194:4217'>爾有嘉謀嘉猷則入告爾后于内爾乃順之于外曰斯</span><br/>
<span class='tline' id='l191' data-llen='4217:4238'>謀斯猷惟我后之徳嗚呼臣人咸若時惟良顯哉</span><br/>
<span class='tline' id='l192' data-llen='4238:4261'>　林氏曰善則稱君惡則稱己者臣下之美事臣能歸</span><br/>
<span class='tline' id='l193' data-llen='4261:4284'>　美以報其上者臣下之當然夫人之愛君者豈特貪</span><br/>
<span class='tline' id='l194' data-llen='4284:4307'>　天之功以為己有蓋世之能以為己分必有謀焉則</span><br/>
<span class='tline' id='l195' data-llen='4307:4330'>　義而決之必有猷焉則擬而圖之入告其君使稱其</span><br/>
<span class='tline' id='l196' data-llen='4330:4357'><a onclick="displayPageImage('KR1b0018', 'WYG', '045-11b' );" name="045-11b" class="pb">[045-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4357:4380'>　徳意非我之所能如此此我后之徳也於是嗟呼而</span><br/>
<span class='tline' id='l198' data-llen='4380:4403'>　告之曰臣人苟能順是此所以為良顯之道也今以</span><br/>
<span class='tline' id='l199' data-llen='4403:4426'>　易考之坤之一卦人臣之義也其辭有曰隂雖有美</span><br/>
<span class='tline' id='l200' data-llen='4426:4449'>　含之以從王事弗敢成也言隂非無美而不可見美</span><br/>
<span class='tline' id='l201' data-llen='4449:4472'>　以先陽臣雖有美不可専美以先君故含章以從王</span><br/>
<span class='tline' id='l202' data-llen='4472:4495'>　事代上以従事不敢尸其功豈不以地道之於天順</span><br/>
<span class='tline' id='l203' data-llen='4495:4514'>　從之而已觀易之辭與書之旨相為表裏</span><br/>
<span class='tline' id='l204' data-llen='4514:4538'>王曰君陳爾惟𢎞周公丕訓無依勢作威無倚法以削</span><br/>
<span class='tline' id='l205' data-llen='4538:4565'><a onclick="displayPageImage('KR1b0018', 'WYG', '045-12a' );" name="045-12a" class="pb">[045-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4565:4575'>寛而有制従容以和</span><br/>
<span class='tline' id='l207' data-llen='4575:4598'>　無垢曰凡人之情以其難化則必作威以懼之刻削</span><br/>
<span class='tline' id='l208' data-llen='4598:4621'>　以苦之作威非崇髙之勢則不行刻削非三尺之法</span><br/>
<span class='tline' id='l209' data-llen='4621:4644'>　則不效今君陳為東郊之長勢亦髙矣一邑號令載</span><br/>
<span class='tline' id='l210' data-llen='4644:4667'>　在令甲法亦具矣儻不推聖王之心以其難化也乃</span><br/>
<span class='tline' id='l211' data-llen='4667:4690'>　依勢以威之倚法以削之有何不可苐可以革其面</span><br/>
<span class='tline' id='l212' data-llen='4690:4713'>　而不可以服其心平居無事包藏禍心不見其迹一</span><br/>
<span class='tline' id='l213' data-llen='4713:4736'>　旦有急則疾視其上而為叛為亂以報復其上矣聖</span><br/>
<span class='tline' id='l214' data-llen='4736:4763'><a onclick="displayPageImage('KR1b0018', 'WYG', '045-12b' );" name="045-12b" class="pb">[045-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4763:4785'>　王之道務有以慰人心者以天下之理當如是也</span><br/>
<span class='tline' id='l216' data-llen='4785:4808'>　又曰夫寛則優游而不迫有制則民防範而不過寛</span><br/>
<span class='tline' id='l217' data-llen='4808:4831'>　以慰之有制以節之従容此道以和之使民愛慕感</span><br/>
<span class='tline' id='l218' data-llen='4831:4854'>　激涵泳鼓舞依依乎繩約之中而無强很傲誕乖争</span><br/>
<span class='tline' id='l219' data-llen='4854:4877'>　凌犯之心者此正和民之道也周公丕訓正在於此</span><br/>
<span class='tline' id='l220' data-llen='4877:4900'>　張氏曰勢者上之所以臨下也依勢作威則失於不</span><br/>
<span class='tline' id='l221' data-llen='4900:4923'>　仁法者君之所以治民也倚法以削則失於不義依</span><br/>
<span class='tline' id='l222' data-llen='4923:4946'>　勢作威則用義以讐民之身者也倚法以削則用義</span><br/>
<span class='tline' id='l223' data-llen='4946:4973'><a onclick="displayPageImage('KR1b0018', 'WYG', '045-13a' );" name="045-13a" class="pb">[045-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4973:4996'>　以斂民之財者也用義讐斂商之所以亡者在此君</span><br/>
<span class='tline' id='l225' data-llen='4996:5019'>　陳不可不戒之也居上之道雖貴乎寛寛之失常在</span><br/>
<span class='tline' id='l226' data-llen='5019:5042'>　於縱故欲其有制畜衆之道雖貴於容容之失常在</span><br/>
<span class='tline' id='l227' data-llen='5042:5065'>　於同故欲其以和寛而有制則剛柔足以相濟矣従</span><br/>
<span class='tline' id='l228' data-llen='5065:5088'>　容以和則可否足以相濟矣惟其剛柔可否足以相</span><br/>
<span class='tline' id='l229' data-llen='5088:5102'>　濟此徳所以無一偏之失也</span><br/>
<span class='tline' id='l230' data-llen='5102:5125'>　吕氏曰所謂勢乃分正東郊之勢本不是君陳之勢</span><br/>
<span class='tline' id='l231' data-llen='5125:5148'>　所謂法乃周家之法本不是君陳之法君陳須至公</span><br/>
<span class='tline' id='l232' data-llen='5148:5175'><a onclick="displayPageImage('KR1b0018', 'WYG', '045-13b' );" name="045-13b" class="pb">[045-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5175:5198'>　無一毫私意不可依公家勢作自家威力使公家法</span><br/>
<span class='tline' id='l234' data-llen='5198:5219'>　去侵削人纔依法便是私心此便非代天理物</span><br/>
<span class='tline' id='l235' data-llen='5219:5242'>殷民在辟予曰辟爾惟勿辟予曰宥爾惟勿宥惟厥中</span><br/>
<span class='tline' id='l236' data-llen='5242:5265'>　無垢曰法者天下之大中與天下共守之者也非人</span><br/>
<span class='tline' id='l237' data-llen='5265:5288'>　主所得而私也昔漢文帝欲殺盜環驚馬者而張釋</span><br/>
<span class='tline' id='l238' data-llen='5288:5311'>　之不従此人主不得私殺人當以法為中也漢光武</span><br/>
<span class='tline' id='l239' data-llen='5311:5334'>　欲赦公主家奴而董宣不従此人主不得私宥人當</span><br/>
<span class='tline' id='l240' data-llen='5334:5357'>　以法為中也與天下共守此中則殺之者不以為怨</span><br/>
<span class='tline' id='l241' data-llen='5357:5384'><a onclick="displayPageImage('KR1b0018', 'WYG', '045-14a' );" name="045-14a" class="pb">[045-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5384:5407'>　宥之者不以為徳君子有所怙小人有所懼處事之</span><br/>
<span class='tline' id='l243' data-llen='5407:5415'>　當無出於此</span><br/>
<span class='tline' id='l244' data-llen='5415:5438'>　林氏曰中之為道無施不可苟恃勢以愛人則失其</span><br/>
<span class='tline' id='l245' data-llen='5438:5461'>　中倚法以斂民則失其中惟寛失於縱故欲其有制</span><br/>
<span class='tline' id='l246' data-llen='5461:5484'>　從容者失於同故欲其和蓋臨人之道當審乎此刻</span><br/>
<span class='tline' id='l247' data-llen='5484:5507'>　核太至則不肖之心應之奢侈太至則非理之情報</span><br/>
<span class='tline' id='l248' data-llen='5507:5530'>　之誅求無厭則亂之由階聚斂太重則下之不足惟</span><br/>
<span class='tline' id='l249' data-llen='5530:5553'>　能寛得其法則奉以周旋罔敢失墜施為注措皆得</span><br/>
<span class='tline' id='l250' data-llen='5553:5580'><a onclick="displayPageImage('KR1b0018', 'WYG', '045-14b' );" name="045-14b" class="pb">[045-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5580:5591'>　其平孰謂非中可乎</span><br/>
<span class='tline' id='l252' data-llen='5591:5614'>有弗若于汝政弗化于汝訓辟以止辟乃辟狃于姦宄</span><br/>
<span class='tline' id='l253' data-llen='5614:5624'>敗常亂俗三細不宥</span><br/>
<span class='tline' id='l254' data-llen='5624:5647'>　張氏曰政以正之而有所不順訓以導之而有所不</span><br/>
<span class='tline' id='l255' data-llen='5647:5670'>　變則是其頑不可率矣於是可以致辟焉然則聖人</span><br/>
<span class='tline' id='l256' data-llen='5670:5693'>　不得已然後用刑則刑者期於無刑而已故曰辟以</span><br/>
<span class='tline' id='l257' data-llen='5693:5700'>　止辟乃辟</span><br/>
<span class='tline' id='l258' data-llen='5700:5722'>　無垢曰羊有敗羣羊之所以不育禾有稂莠禾之</span><br/>
<span class='tline' id='l259' data-llen='5722:5749'><a onclick="displayPageImage('KR1b0018', 'WYG', '045-15a' );" name="045-15a" class="pb">[045-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5749:5772'>　所以不蕃狃於姦宄敗常亂俗之人所以倡頑民為</span><br/>
<span class='tline' id='l261' data-llen='5772:5795'>　亂者也其可不刑乎端本清源正在於此此三等輩</span><br/>
<span class='tline' id='l262' data-llen='5795:5818'>　所為雖未見於大惡而㣲有是心者皆刑之而勿宥</span><br/>
<span class='tline' id='l263' data-llen='5818:5830'>　也辟以止辟正謂此爾</span><br/>
<span class='tline' id='l264' data-llen='5830:5853'>　吕氏曰若頑民有不順爾政不化爾訓爾要刑治他</span><br/>
<span class='tline' id='l265' data-llen='5853:5876'>　也須仔細若刑一箇人止得後來不犯法如此方刑</span><br/>
<span class='tline' id='l266' data-llen='5876:5899'>　若刑一箇人未可止絶後來犯法則不可刑何故在</span><br/>
<span class='tline' id='l267' data-llen='5899:5922'>　商民固被周公之化然舊染汚俗一一治他不得須</span><br/>
<span class='tline' id='l268' data-llen='5922:5949'><a onclick="displayPageImage('KR1b0018', 'WYG', '045-15b' );" name="045-15b" class="pb">[045-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5949:5972'>　去要領上治刑一人千萬人懼如一一治他則刑濫</span><br/>
<span class='tline' id='l270' data-llen='5972:5995'>　矣雖是如此若有怙終不悛之人雖三犯細罪也不</span><br/>
<span class='tline' id='l271' data-llen='5995:6018'>　可赦何故這是倡亂之人與尋常犯罪者不同如尋</span><br/>
<span class='tline' id='l272' data-llen='6018:6041'>　常犯罪者是舊染汚俗此不可罪若倡亂之人雖三</span><br/>
<span class='tline' id='l273' data-llen='6041:6063'>　細也不赦如此治之乃得其要領上治刑便自簡</span><br/>
<span class='tline' id='l274' data-llen='6063:6086'>爾無忿疾于頑無求備于一夫必有忍其乃有濟有容</span><br/>
<span class='tline' id='l275' data-llen='6086:6091'>徳乃大</span><br/>
<span class='tline' id='l276' data-llen='6091:6114'>　無垢曰夫各有所長故禆諶謀於野則獲謀於國則</span><br/>
<span class='tline' id='l277' data-llen='6114:6141'><a onclick="displayPageImage('KR1b0018', 'WYG', '045-16a' );" name="045-16a" class="pb">[045-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6141:6164'>　否孟公綽為趙魏老則優不可以為滕薛大夫豈可</span><br/>
<span class='tline' id='l279' data-llen='6164:6187'>　求備乎哉隨其所長而器使之故小以成小大以成</span><br/>
<span class='tline' id='l280' data-llen='6187:6210'>　大則山川丘陵草木裕如也而况人乎成王使君陳</span><br/>
<span class='tline' id='l281' data-llen='6210:6233'>　涵養優容之意可於言辭間得之矣　又曰嗚呼成</span><br/>
<span class='tline' id='l282' data-llen='6233:6256'>　王之待頑民何其仁厚如此也一篇之中皆以仁厚</span><br/>
<span class='tline' id='l283' data-llen='6256:6279'>　為宗如曰無依勢作威無倚法以削曰寛而有制従</span><br/>
<span class='tline' id='l284' data-llen='6279:6302'>　容以和曰辟以止辟乃辟今又曰有忍乃有濟有容</span><br/>
<span class='tline' id='l285' data-llen='6302:6324'>　徳乃大仁厚之心間見層出聖王之道槩可知矣</span><br/>
<span class='tline' id='l286' data-llen='6324:6351'><a onclick="displayPageImage('KR1b0018', 'WYG', '045-16b' );" name="045-16b" class="pb">[045-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6351:6374'>　又曰白起不忍殺四十萬人項羽不忍殺二十萬人</span><br/>
<span class='tline' id='l288' data-llen='6374:6397'>　徒使人怨恨刻骨耳安能有濟乎見累犯者若不可</span><br/>
<span class='tline' id='l289' data-llen='6397:6420'>　寛容曹操不容殺孔融黄祖不容殺禰衡徒使天下</span><br/>
<span class='tline' id='l290' data-llen='6420:6436'>　解體深忿其狹隘耳徳果為大乎</span><br/>
<span class='tline' id='l291' data-llen='6436:6459'>　東坡曰有殘忍之忍有容忍之忍春秋傳曰州吁阻</span><br/>
<span class='tline' id='l292' data-llen='6459:6482'>　兵而安忍此殘忍之忍孔子曰小不忍則亂大謀此</span><br/>
<span class='tline' id='l293' data-llen='6482:6506'>　容忍之忍古今語皆然不可亂也成王指言三細不宥</span><br/>
<span class='tline' id='l294' data-llen='6506:6529'>　則其餘皆當宥之曰必有忍乃其有濟者正孔子所</span><br/>
<span class='tline' id='l295' data-llen='6529:6556'><a onclick="displayPageImage('KR1b0018', 'WYG', '045-17a' );" name="045-17a" class="pb">[045-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6556:6579'>　戒小不忍則亂大謀者也而近世學者乃曰當斷不</span><br/>
<span class='tline' id='l297' data-llen='6579:6602'>　可以不忍忍所以為義是成王教君陳果於刑殺以</span><br/>
<span class='tline' id='l298' data-llen='6602:6625'>　殘忍為義也夫不忍人之心人之本心也故古者以</span><br/>
<span class='tline' id='l299' data-llen='6625:6648'>　不忍勸人以容忍勸人則有之矣未有以殘忍勸人</span><br/>
<span class='tline' id='l300' data-llen='6648:6671'>　者也不仁之禍至六經而止今乃析言誣經以助發</span><br/>
<span class='tline' id='l301' data-llen='6671:6681'>　之予不可以不論</span><br/>
<span class='tline' id='l302' data-llen='6681:6701'>簡厥修亦簡其或不修進厥良以率其或不良</span><br/>
<span class='tline' id='l303' data-llen='6701:6724'>　林氏曰舜有天下選於衆舉皋陶不仁者逺矣湯有</span><br/>
<span class='tline' id='l304' data-llen='6724:6751'><a onclick="displayPageImage('KR1b0018', 'WYG', '045-17b' );" name="045-17b" class="pb">[045-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6751:6774'>　天下選於衆舉伊尹不仁者逺矣今當成王之時周</span><br/>
<span class='tline' id='l306' data-llen='6774:6797'>　公毖商頑民遷於洛邑密邇其訓則昔之心不可馴</span><br/>
<span class='tline' id='l307' data-llen='6797:6820'>　者今則善惡半矣在乎正之直之輔之翼之使自得</span><br/>
<span class='tline' id='l308' data-llen='6820:6843'>　之又従而振徳之正賴君陳之力此成王之於分正</span><br/>
<span class='tline' id='l309' data-llen='6843:6866'>　之際不可不申言也今簡其修徳之人使其不修者</span><br/>
<span class='tline' id='l310' data-llen='6866:6889'>　得以勸進其良善之人使其不良者得以率此正舜</span><br/>
<span class='tline' id='l311' data-llen='6889:6896'>　湯之遺意</span><br/>
<span class='tline' id='l312' data-llen='6896:6919'>　張氏曰修見於所為者也良出於所性者也見於所</span><br/>
<span class='tline' id='l313' data-llen='6919:6946'><a onclick="displayPageImage('KR1b0018', 'WYG', '045-18a' );" name="045-18a" class="pb">[045-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6946:6969'>　為者有修有不修簡其修者則不修者知所勸出於</span><br/>
<span class='tline' id='l315' data-llen='6969:6991'>　所性者有良有不良進其良者則不良者知所勵</span><br/>
<span class='tline' id='l316' data-llen='6991:7009'>惟民生厚因物有遷違上所命従厥攸好</span><br/>
<span class='tline' id='l317' data-llen='7009:7032'>　無垢曰所以使君陳無忿疾無求備且容且忍而簡</span><br/>
<span class='tline' id='l318' data-llen='7032:7055'>　其脩潔進其善良者則以成王真有所見也所見維</span><br/>
<span class='tline' id='l319' data-llen='7055:7078'>　何頑民其生本厚其所以澆薄至此者非其本性也</span><br/>
<span class='tline' id='l320' data-llen='7078:7101'>　因紂之惡習遷染耳如此豈有忿疾豈敢求備所以</span><br/>
<span class='tline' id='l321' data-llen='7101:7124'>　能忍所以能容也　又曰孟子曰有物必有則民之</span><br/>
<span class='tline' id='l322' data-llen='7124:7151'><a onclick="displayPageImage('KR1b0018', 'WYG', '045-18b' );" name="045-18b" class="pb">[045-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7151:7174'>　秉彝也故好是懿徳故堯舜率天下以仁而民従之</span><br/>
<span class='tline' id='l324' data-llen='7174:7197'>　桀紂率天下以暴而民従之其所令反其所好而民</span><br/>
<span class='tline' id='l325' data-llen='7197:7220'>　不従君陳將欲變商之舊習汚俗不必諄諄於號令</span><br/>
<span class='tline' id='l326' data-llen='7220:7243'>　也莫若謹其所好耳文王雝雝在宫肅肅在廟所好</span><br/>
<span class='tline' id='l327' data-llen='7243:7266'>　如此故江漢游女無思犯禮伐條婦人勉夫以正紂</span><br/>
<span class='tline' id='l328' data-llen='7266:7289'>　為天下逋逃主所好如此故殷罔不小大草竊姦宄</span><br/>
<span class='tline' id='l329' data-llen='7289:7312'>　違上所命従厥攸好豈非明甚然我謹其所好而民</span><br/>
<span class='tline' id='l330' data-llen='7312:7335'>　未化焉是吾好之猶未盡也孟子曰行有不得者皆</span><br/>
<span class='tline' id='l331' data-llen='7335:7362'><a onclick="displayPageImage('KR1b0018', 'WYG', '045-19a' );" name="045-19a" class="pb">[045-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7362:7381'>　反求諸已其身正而天下歸之其至矣哉</span><br/>
<span class='tline' id='l333' data-llen='7381:7405'>　林氏曰孟子曰人性善成湯曰惟皇降𠂻於下民若</span><br/>
<span class='tline' id='l334' data-llen='7405:7428'>　有恒性觀此則知民之生厚尚矣然多至於窮人欲</span><br/>
<span class='tline' id='l335' data-llen='7428:7451'>　滅天理梏喪其良心戕賊其正性蓋由因物而遷也</span><br/>
<span class='tline' id='l336' data-llen='7451:7474'>　孔子曰君子之徳風小人之徳草又曰上有好者下</span><br/>
<span class='tline' id='l337' data-llen='7474:7497'>　必有甚焉則知民之従行不従令久矣君仁莫不仁</span><br/>
<span class='tline' id='l338' data-llen='7497:7520'>　君義莫不義君正莫不正則知上之好為民之表固</span><br/>
<span class='tline' id='l339' data-llen='7520:7543'>　不可不謹也斯民不俟教誥視儀而動不令而行其</span><br/>
<span class='tline' id='l340' data-llen='7543:7570'><a onclick="displayPageImage('KR1b0018', 'WYG', '045-19b' );" name="045-19b" class="pb">[045-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7570:7576'>　不然乎</span><br/>
<span class='tline' id='l342' data-llen='7576:7594'>爾克敬典在徳時乃罔不變允升于大猷</span><br/>
<span class='tline' id='l343' data-llen='7594:7617'>　無垢曰爾敬典則殷民父子兄弟之恩深爾在徳則</span><br/>
<span class='tline' id='l344' data-llen='7617:7640'>　殷民父子兄弟之性著恩深則交相親愛性著則自</span><br/>
<span class='tline' id='l345' data-llen='7640:7663'>　然和樂向來乖争陵犯之風一變而為親愛和樂之</span><br/>
<span class='tline' id='l346' data-llen='7663:7686'>　俗向來遺殷頑民今與周民偕升于大道其盛矣哉</span><br/>
<span class='tline' id='l347' data-llen='7686:7709'>　　又曰治國猶治病而不知病之所因則病無自安</span><br/>
<span class='tline' id='l348' data-llen='7709:7732'>　治國而不知國之病處則國無自治殷民之病病在</span><br/>
<span class='tline' id='l349' data-llen='7732:7759'><a onclick="displayPageImage('KR1b0018', 'WYG', '045-20a' );" name="045-20a" class="pb">[045-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7759:7782'>　風俗之薄救民俗之薄在我躬行而已是躬行者乃</span><br/>
<span class='tline' id='l351' data-llen='7782:7805'>　藥風俗之本也躬行者敬典在徳也敬典則五常明</span><br/>
<span class='tline' id='l352' data-llen='7805:7814'>　在徳則五常行</span><br/>
<span class='tline' id='l353' data-llen='7814:7837'>　張氏曰典在外者也欽之而不敢慢徳在我者也在</span><br/>
<span class='tline' id='l354' data-llen='7837:7860'>　之而不敢廢上能欽典則民化之而不至於敗常上</span><br/>
<span class='tline' id='l355' data-llen='7860:7883'>　能在徳則民化之而不至於亂俗則無或狃於姦宄</span><br/>
<span class='tline' id='l356' data-llen='7883:7901'>　也時乃罔不變者言其變惡而従善也</span><br/>
<span class='tline' id='l357' data-llen='7901:7921'>惟予一人膺受多福其爾之休終有辭於永世</span><br/>
<span class='tline' id='l358' data-llen='7921:7948'><a onclick="displayPageImage('KR1b0018', 'WYG', '045-20b' );" name="045-20b" class="pb">[045-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7948:7971'>　無垢曰人君不言福以風俗敦厚為福使人人有士</span><br/>
<span class='tline' id='l360' data-llen='7971:7994'>　君子之行此人君之多福也今商俗丕變商民偕升</span><br/>
<span class='tline' id='l361' data-llen='7994:8017'>　於大道人心忠厚風俗醇朴人君親享此時豈非膺</span><br/>
<span class='tline' id='l362' data-llen='8017:8040'>　受多福乎　又曰風俗敦厚豈特為成王福哉君陳</span><br/>
<span class='tline' id='l363' data-llen='8040:8063'>　之美名亦不泯没于後世矣其曰終有辭於永世者</span><br/>
<span class='tline' id='l364' data-llen='8063:8086'>　以見聖王期於人者甚逺也昔子産為政一年而民</span><br/>
<span class='tline' id='l365' data-llen='8086:8109'>　欲殺之三年而有誰其嗣之之歌向使子産求名於</span><br/>
<span class='tline' id='l366' data-llen='8109:8132'>　旦暮則鄭國何時可理乎惟賢者不求名朝夕而自</span><br/>
<span class='tline' id='l367' data-llen='8132:8159'><a onclick="displayPageImage('KR1b0018', 'WYG', '045-21a' );" name="045-21a" class="pb">[045-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8159:8182'>　期者甚逺聖王亦不責人於朝夕而期人者亦甚逺</span><br/>
<span class='tline' id='l369' data-llen='8182:8205'>　此所以賢者終享美名而聖王亦終享其成功也其</span><br/>
<span class='tline' id='l370' data-llen='8205:8225'>　曰終有辭於永世則成王之所存者盛矣哉</span><br/>
</p>
<p><br/>
</p>
  </div>
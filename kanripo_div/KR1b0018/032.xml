<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0018', 'WYG', '032-1a' );" name="032-1a" class="pb">[032-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書精義卷三十二　　　　宋　黄倫　撰</span><br/>
<span class='tline' id='l10' data-llen='212:235'>武王既喪管叔及其羣弟乃流言於國曰公将不利於</span><br/>
<span class='tline' id='l11' data-llen='235:258'>孺子周公乃告二公曰我之弗辟我無以告我先王周</span><br/>
<span class='tline' id='l12' data-llen='258:281'>公居東二年則罪人斯得于後公乃為詩以貽王名之</span><br/>
<span class='tline' id='l13' data-llen='281:292'>曰鴟鴞王亦未敢誚公</span><br/>
<span class='tline' id='l14' data-llen='292:315'>　無垢曰管叔周公之兄蔡叔霍叔周公之弟天下之</span><br/>
<span class='tline' id='l15' data-llen='315:338'>　至親者莫如吾兄弟也周公大聖宜兄弟之知其心</span><br/>
<span class='tline' id='l16' data-llen='338:364'><a onclick="displayPageImage('KR1b0018', 'WYG', '032-1b' );" name="032-1b" class="pb">[032-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　矣今乃流無實之言以害周公豈人之情也哉曰周</span><br/>
<span class='tline' id='l18' data-llen='387:410'>　公權太重也成王幼弱周公專制天下剖斷萬機雖</span><br/>
<span class='tline' id='l19' data-llen='410:433'>　名曰臣其實行君之事其迹似可疑也則流言之起</span><br/>
<span class='tline' id='l20' data-llen='433:456'>　不為無名矣周公平昔用心兄弟宜知之矣曰不然</span><br/>
<span class='tline' id='l21' data-llen='456:479'>　唯聖知聖唯賢知賢心志既差識趣絶異凡情俗態</span><br/>
<span class='tline' id='l22' data-llen='479:502'>　安能知聖賢之所存乎為兄弟而不知以其心不同</span><br/>
<span class='tline' id='l23' data-llen='502:525'>　也而又何怪乎此亦聖賢之不幸者也公将不利於</span><br/>
<span class='tline' id='l24' data-llen='525:548'>　孺子此所謂流言也嗚呼何待周公之薄哉曰此以</span><br/>
<span class='tline' id='l25' data-llen='548:574'><a onclick="displayPageImage('KR1b0018', 'WYG', '032-2a' );" name="032-2a" class="pb">[032-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='574:597'>　凡俗見周公不以周公見周公也指成王為孺子則</span><br/>
<span class='tline' id='l27' data-llen='597:620'>　天子幼弱可知矣夫殺管叔降霍叔囚蔡叔乃先王</span><br/>
<span class='tline' id='l28' data-llen='620:643'>　之心也使周公懐一毫私意以害兄弟其何以見先</span><br/>
<span class='tline' id='l29' data-llen='643:666'>　王乎所以告太公召公我儻以私意不致辟於三叔</span><br/>
<span class='tline' id='l30' data-llen='666:689'>　我将何以告我先王乎以此知周公之心乃先王之</span><br/>
<span class='tline' id='l31' data-llen='689:712'>　心先王之心乃天下之心而天下之心乃天心也居</span><br/>
<span class='tline' id='l32' data-llen='712:735'>　東二年乃始能殺管叔囚蔡叔降霍叔亦可謂強大</span><br/>
<span class='tline' id='l33' data-llen='735:758'>　矣東征時雖告成王成王不能不惑於流言而以周</span><br/>
<span class='tline' id='l34' data-llen='758:784'><a onclick="displayPageImage('KR1b0018', 'WYG', '032-2b' );" name="032-2b" class="pb">[032-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:807'>　公為可疑既有疑心則成王安敢不從周公之請乃</span><br/>
<span class='tline' id='l36' data-llen='807:830'>　若其心盖以三叔為忠臣而以周公為簒賊也周公</span><br/>
<span class='tline' id='l37' data-llen='830:853'>　既誅三叔則成王疑愈深周公所以作鴟鴞之詩以</span><br/>
<span class='tline' id='l38' data-llen='853:876'>　遺成王成王盖莫之悟也其心方欲責問周公征誅</span><br/>
<span class='tline' id='l39' data-llen='876:896'>　之罪特以兵在公手未敢顯然形於語言耳</span><br/>
<span class='tline' id='l40' data-llen='896:919'>　吕氏曰武王既喪亡後事非是一時但史臣欲把周</span><br/>
<span class='tline' id='l41' data-llen='919:942'>　公始終合為一篇管蔡及羣弟流言於國非是周公</span><br/>
<span class='tline' id='l42' data-llen='942:965'>　待他不至自是他質資卑下以小人之心量聖人且</span><br/>
<span class='tline' id='l43' data-llen='965:991'><a onclick="displayPageImage('KR1b0018', 'WYG', '032-3a' );" name="032-3a" class="pb">[032-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='991:1014'>　四凶在堯朝至舜時乃露其惡態四凶元不是好人</span><br/>
<span class='tline' id='l45' data-llen='1014:1037'>　至舜之時罪不可掩耳管蔡之在武王時不聞其變</span><br/>
<span class='tline' id='l46' data-llen='1037:1060'>　至周公時乃如此其質資卑下遇事則發我之弗辟</span><br/>
<span class='tline' id='l47' data-llen='1060:1083'>　我無以告我先王見周公之不得已處此見舜之待</span><br/>
<span class='tline' id='l48' data-llen='1083:1106'>　象與周公之待管蔡其事雖異而其心則一何者象</span><br/>
<span class='tline' id='l49' data-llen='1106:1129'>　之欲害舜不過是舜之一身當周公時成王幼安危</span><br/>
<span class='tline' id='l50' data-llen='1129:1141'>　之機正决於此宜誅之</span><br/>
<span class='tline' id='l51' data-llen='1141:1164'>秋大熟未穫天大雷電以風禾盡偃大木斯拔邦人大</span><br/>
<span class='tline' id='l52' data-llen='1164:1190'><a onclick="displayPageImage('KR1b0018', 'WYG', '032-3b' );" name="032-3b" class="pb">[032-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1190:1213'>恐王與大夫盡弁以啟金縢之書乃得周公所自以為</span><br/>
<span class='tline' id='l54' data-llen='1213:1236'>功代武王之説二公及王乃問諸史與百執事對曰信</span><br/>
<span class='tline' id='l55' data-llen='1236:1259'>噫公命我勿敢言王執書以泣曰其勿穆卜昔公勤勞</span><br/>
<span class='tline' id='l56' data-llen='1259:1282'>王家惟予沖人弗及知今天動威以彰周公之徳惟朕</span><br/>
<span class='tline' id='l57' data-llen='1282:1305'>小子其新逆我國家禮亦宜之王出郊天乃雨反風禾</span><br/>
<span class='tline' id='l58' data-llen='1305:1328'>則盡起二公命邦人凡大木所偃盡起而築之歳則大</span><br/>
<span class='tline' id='l59' data-llen='1328:1331'>熟</span><br/>
<span class='tline' id='l60' data-llen='1331:1354'>　無垢曰夫雷風之異何自而來哉自成王心中來也</span><br/>
<span class='tline' id='l61' data-llen='1354:1380'><a onclick="displayPageImage('KR1b0018', 'WYG', '032-4a' );" name="032-4a" class="pb">[032-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1380:1403'>　心疑忠聖凝結成象故為雷為電為風以變常也如</span><br/>
<span class='tline' id='l63' data-llen='1403:1426'>　周公忠聖成王信之任之政事一聽之此常也成王</span><br/>
<span class='tline' id='l64' data-llen='1426:1449'>　有常心則為天清為地寜為和氣為太平安得有雷</span><br/>
<span class='tline' id='l65' data-llen='1449:1472'>　風之異成王信小人之言疑周公欲為簒賊此心之</span><br/>
<span class='tline' id='l66' data-llen='1472:1495'>　變常者也成王變常則為雷為電為風以見災異矣</span><br/>
<span class='tline' id='l67' data-llen='1495:1518'>　夫禾民藉以為命大木根蟠本固未易摇動也今禾</span><br/>
<span class='tline' id='l68' data-llen='1518:1542'>　偃木抜尚使人驚駭况如周公天下恃以為命其忠聖</span><br/>
<span class='tline' id='l69' data-llen='1542:1565'>　豈可一日而摇動哉王見天變怛焉恐懼故皮弁素</span><br/>
<span class='tline' id='l70' data-llen='1565:1591'><a onclick="displayPageImage('KR1b0018', 'WYG', '032-4b' );" name="032-4b" class="pb">[032-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1591:1614'>　服以見純實之意且啟金縢求占騐之書乃得周公</span><br/>
<span class='tline' id='l72' data-llen='1614:1637'>　代武王之冊嗚呼成王本無心求此書周公本無心</span><br/>
<span class='tline' id='l73' data-llen='1637:1660'>　留此書為後日計然而䜛謗由此而明盛徳由此而</span><br/>
<span class='tline' id='l74' data-llen='1660:1683'>　著然後知天人之理全在無心處耳使成王有心求</span><br/>
<span class='tline' id='l75' data-llen='1683:1706'>　此書則無風雷之變使周公有心留此書則是姦人</span><br/>
<span class='tline' id='l76' data-llen='1706:1729'>　偽士為身謀巧計豈足以致風雷之變哉故君子當</span><br/>
<span class='tline' id='l77' data-llen='1729:1752'>　盡其所以為臣子之道天人之理昭昭然不可誣也</span><br/>
<span class='tline' id='l78' data-llen='1752:1775'>　太公召公未見此書自知周公忠誠矣然當成王疑</span><br/>
<span class='tline' id='l79' data-llen='1775:1801'><a onclick="displayPageImage('KR1b0018', 'WYG', '032-5a' );" name="032-5a" class="pb">[032-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1801:1824'>　貳之際欲開釋辯明乎則恐成王疑其為黨也欲置</span><br/>
<span class='tline' id='l81' data-llen='1824:1847'>　而不問乎又豈仁人君子之用心哉困心衡慮欲因</span><br/>
<span class='tline' id='l82' data-llen='1847:1870'>　事乘機發明久矣特未有其㑹耳今忽見此書其事</span><br/>
<span class='tline' id='l83' data-llen='1870:1893'>　濟矣猶恐成王未悟也乃倡率成王使問諸史與百</span><br/>
<span class='tline' id='l84' data-llen='1893:1916'>　執事先言二公後言只此史官明著二公倡率之意</span><br/>
<span class='tline' id='l85' data-llen='1916:1939'>　也諸史謂當時告三王時作冊文者百執事謂當時</span><br/>
<span class='tline' id='l86' data-llen='1939:1962'>　告三王時奔走給事者當周公代死時本無一毫顧</span><br/>
<span class='tline' id='l87' data-llen='1962:1985'>　慮為後日心特欲武王安為天下計耳其事秘宻當</span><br/>
<span class='tline' id='l88' data-llen='1985:2011'><a onclick="displayPageImage('KR1b0018', 'WYG', '032-5b' );" name="032-5b" class="pb">[032-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2011:2034'>　時為史者百執事者亦皆一時忠信確實之人不如</span><br/>
<span class='tline' id='l90' data-llen='2034:2057'>　是周公不使與此事也既而周公戒之此事當秘宻</span><br/>
<span class='tline' id='l91' data-llen='2057:2080'>　不可宣露於人則此史官與此百執事者奉此勿敢</span><br/>
<span class='tline' id='l92' data-llen='2080:2103'>　言之説周旋於此罔敢失墜故雖見周公被䜛終不</span><br/>
<span class='tline' id='l93' data-llen='2103:2126'>　敢宣露以明周公之忠誠盖其意以謂周公生死乃</span><br/>
<span class='tline' id='l94' data-llen='2126:2149'>　臣子常事而宣洩所戒乃為不可倚信之人不可倚</span><br/>
<span class='tline' id='l95' data-llen='2149:2172'>　信亦何以為人哉故寜視周公之死而不忍宣洩其</span><br/>
<span class='tline' id='l96' data-llen='2172:2195'>　言也噫者不平有恨之聲也其不平有恨謂何謂周</span><br/>
<span class='tline' id='l97' data-llen='2195:2221'><a onclick="displayPageImage('KR1b0018', 'WYG', '032-6a' );" name="032-6a" class="pb">[032-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2221:2244'>　公命我勿敢言而我言之是負周公也周公既誅管</span><br/>
<span class='tline' id='l99' data-llen='2244:2267'>　蔡未敢遽歸以待成王之悔悟也既而風雷之變在</span><br/>
<span class='tline' id='l100' data-llen='2267:2290'>　上禾木之災在下金縢之書顯其忠諸史百執事證</span><br/>
<span class='tline' id='l101' data-llen='2290:2313'>　其説成王乃知聽流言之過而求自新之路矣自新</span><br/>
<span class='tline' id='l102' data-llen='2313:2336'>　當有其實衮衣繡裳以逆周公且曰我國家待賢之</span><br/>
<span class='tline' id='l103' data-llen='2336:2359'>　禮宜如此非過也夫成王向以流言而暗今以風雷</span><br/>
<span class='tline' id='l104' data-llen='2359:2382'>　而明過而不改是謂過矣過而能改天下仰之成王</span><br/>
<span class='tline' id='l105' data-llen='2382:2406'>　亦未可輕也以衮繡迎周公以玉幣謝天譴出郊所以</span><br/>
<span class='tline' id='l106' data-llen='2406:2432'><a onclick="displayPageImage('KR1b0018', 'WYG', '032-6b' );" name="032-6b" class="pb">[032-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2432:2455'>　謝譴也誰謂天道逺哉向也雷電以風今也雨而反</span><br/>
<span class='tline' id='l108' data-llen='2455:2478'>　風向也禾盡偃今也禾盡起大風反風盡偃盡起特</span><br/>
<span class='tline' id='l109' data-llen='2478:2501'>　在成王疑與不疑之間耳疑則變異如此不疑則為</span><br/>
<span class='tline' id='l110' data-llen='2501:2524'>　瑞如此然後知天止吾心而已矣無求諸髙髙蒼蒼</span><br/>
<span class='tline' id='l111' data-llen='2524:2539'>　之間也是以人主當先治其心</span><br/>
<span class='tline' id='l112' data-llen='2539:2562'>　伊川曰成王者是中才之主也如天大雷電以風而</span><br/>
<span class='tline' id='l113' data-llen='2562:2585'>　啟金縢之書成王無事而啟金縢之書者何耶盖二</span><br/>
<span class='tline' id='l114' data-llen='2585:2608'>　公之道如此欲成王悟周公耳或謂祝史何為藏之</span><br/>
<span class='tline' id='l115' data-llen='2608:2634'><a onclick="displayPageImage('KR1b0018', 'WYG', '032-7a' );" name="032-7a" class="pb">[032-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2634:2657'>　曰或焚或埋後之制也盖上古未有焚埋之制欲重</span><br/>
<span class='tline' id='l117' data-llen='2657:2680'>　其事故藏之金縢以久其傳耳曰然則武王有疾弗</span><br/>
<span class='tline' id='l118' data-llen='2680:2703'>　豫而周公乃冊祝請代武王可謂知命乎曰周公誠</span><br/>
<span class='tline' id='l119' data-llen='2703:2716'>　心只欲代其親何暇知命</span><br/>
<span class='tline' id='l120' data-llen='2716:2739'>　臨川曰然則大雷電以風與乃反風而史書之何也</span><br/>
<span class='tline' id='l121' data-llen='2739:2762'>　曰周公之所以得迎者以雷電風之變也其既迎之</span><br/>
<span class='tline' id='l122' data-llen='2762:2785'>　也則變復而嵗大熟人莫不以迎周公為是而當天</span><br/>
<span class='tline' id='l123' data-llen='2785:2808'>　意也則史可以勿書乎孔子以鬼神為難明而記曰</span><br/>
<span class='tline' id='l124' data-llen='2808:2834'><a onclick="displayPageImage('KR1b0018', 'WYG', '032-7b' );" name="032-7b" class="pb">[032-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2834:2857'>　疑事無質吾以天之變為周公也則是質之也以天</span><br/>
<span class='tline' id='l126' data-llen='2857:2880'>　之變為成王也則是亦質之也故善為史者是可書</span><br/>
<span class='tline' id='l127' data-llen='2880:2891'>　也而不可以質之也</span><br/>
<span class='tline' id='l128' data-llen='2891:2914'>　張氏曰夫天人之理其致一也故民之所欲則天之</span><br/>
<span class='tline' id='l129' data-llen='2914:2937'>　所欲是天之聰明因民而已且周公之居東也西人</span><br/>
<span class='tline' id='l130' data-llen='2937:2960'>　欲其歸則曰公歸不復於汝信宿東人惜其去則曰</span><br/>
<span class='tline' id='l131' data-llen='2960:2983'>　無以我公歸兮無使我心悲兮夫周公之得人者如</span><br/>
<span class='tline' id='l132' data-llen='2983:2995'>　此則其得天者可知矣</span><br/>
<span class='tline' id='l133' data-llen='2995:3021'><a onclick="displayPageImage('KR1b0018', 'WYG', '032-8a' );" name="032-8a" class="pb">[032-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3021:3043'>武王崩三監及淮夷叛周公相成王将黜殷作大誥</span><br/>
<span class='tline' id='l135' data-llen='3043:3066'>　無垢曰周既滅殷分其畿内為三國詩風邶鄘衛是</span><br/>
<span class='tline' id='l136' data-llen='3066:3089'>　也邶以封紂子武庚鄘管叔尹之衛蔡叔尹之以監</span><br/>
<span class='tline' id='l137' data-llen='3089:3112'>　殷民謂之三監盖謂管蔡輔武庚以監此殷民也不</span><br/>
<span class='tline' id='l138' data-llen='3112:3135'>　謂管蔡因武王崩乃與武庚同叛而又挾以徐奄兵</span><br/>
<span class='tline' id='l139' data-llen='3135:3158'>　革四起周公之心以為害在武庚耳使殺武庚絶其</span><br/>
<span class='tline' id='l140' data-llen='3158:3181'>　本根則管蔡徐奄不攻自破矣此周公相成王所以</span><br/>
<span class='tline' id='l141' data-llen='3181:3204'>　當此機㑹専以黜殷為心也孔子識此心故聖筆獨</span><br/>
<span class='tline' id='l142' data-llen='3204:3230'><a onclick="displayPageImage('KR1b0018', 'WYG', '032-8b' );" name="032-8b" class="pb">[032-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3230:3250'>　標之曰周公相成王将黜殷而不及管蔡也</span><br/>
<span class='tline' id='l144' data-llen='3250:3273'>　吕氏曰武王既已滅商不忍商無其後故立武庚禄</span><br/>
<span class='tline' id='l145' data-llen='3273:3296'>　父于衛又恐其叛故使管蔡霍叔監其國故謂之三</span><br/>
<span class='tline' id='l146' data-llen='3296:3319'>　監及武王崩周公攝政為三叔者却挾連武庚及淮</span><br/>
<span class='tline' id='l147' data-llen='3319:3342'>　夷以叛然此序不言武庚叛乃言三監叛者盖此叛</span><br/>
<span class='tline' id='l148' data-llen='3342:3365'>　生於三監之謀欲害周公孔子聖人灼見其情故筆</span><br/>
<span class='tline' id='l149' data-llen='3365:3388'>　之於序獨言三監及淮夷叛其一字之貶有春秋誅</span><br/>
<span class='tline' id='l150' data-llen='3388:3411'>　賞之法周公相成王将黜殷作大誥者盖武王初崩</span><br/>
<span class='tline' id='l151' data-llen='3411:3437'><a onclick="displayPageImage('KR1b0018', 'WYG', '032-9a' );" name="032-9a" class="pb">[032-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3437:3460'>　成王㓜小周公居可畏之地内而三監有不利孺子</span><br/>
<span class='tline' id='l153' data-llen='3460:3483'>　之言外而武庚挾商之怨扇摇周室安危存亡之機</span><br/>
<span class='tline' id='l154' data-llen='3483:3506'>　在此周公大誥萬方明諭厥㫖方行天誅大誥所以</span><br/>
<span class='tline' id='l155' data-llen='3506:3511'>　作也</span><br/>
<span class='tline' id='l156' data-llen='3511:3515'>大誥</span><br/>
<span class='tline' id='l157' data-llen='3515:3538'>王若曰猷大誥爾多邦越爾御事弗弔天降割于我家</span><br/>
<span class='tline' id='l158' data-llen='3538:3561'>不少延洪惟我幼沖人嗣無疆大歴服弗造哲迪民康</span><br/>
<span class='tline' id='l159' data-llen='3561:3572'>矧曰其有能格知天命</span><br/>
<span class='tline' id='l160' data-llen='3572:3598'><a onclick="displayPageImage('KR1b0018', 'WYG', '032-9b' );" name="032-9b" class="pb">[032-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3598:3621'>　無垢曰猷謀也謀黜殷之事大誥多邦及三卿御事</span><br/>
<span class='tline' id='l162' data-llen='3621:3644'>　之臣将徵其兵以行也盖御事者諸侯謀議之臣故</span><br/>
<span class='tline' id='l163' data-llen='3644:3667'>　誥諸侯必及御事三王之盡人情盖如此周公潤色</span><br/>
<span class='tline' id='l164' data-llen='3667:3690'>　成王之意為此罪己之言曰天弗憫弔周民降屠割</span><br/>
<span class='tline' id='l165' data-llen='3690:3713'>　于我家不少延武王之命使我痛苦無極也武王既</span><br/>
<span class='tline' id='l166' data-llen='3713:3736'>　死大惟我㓜童人乃今繼此無疆大歴服也歴天命</span><br/>
<span class='tline' id='l167' data-llen='3736:3759'>　也服人事也夫我幼沖尚弗能深造知人之哲收賢</span><br/>
<span class='tline' id='l168' data-llen='3759:3782'>　才開道民於吉康之地况能感格深知天命之所在</span><br/>
<span class='tline' id='l169' data-llen='3782:3809'><a onclick="displayPageImage('KR1b0018', 'WYG', '032-10a' );" name="032-10a" class="pb">[032-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3809:3832'>　乎以言民事易見尚弗知所以安民之術况天命難</span><br/>
<span class='tline' id='l171' data-llen='3832:3845'>　測其能深識幽明之理乎</span><br/>
<span class='tline' id='l172' data-llen='3845:3868'>　張氏曰爾雅曰猷道也止而有守作而有就一作一</span><br/>
<span class='tline' id='l173' data-llen='3868:3891'>　止無非道也周公之誥多邦與夫御事非妄作也本</span><br/>
<span class='tline' id='l174' data-llen='3891:3898'>　夫道而已</span><br/>
<span class='tline' id='l175' data-llen='3898:3921'>　吕氏曰當時叛周不過淮夷三監今大誥多方者何</span><br/>
<span class='tline' id='l176' data-llen='3921:3944'>　故盖當天下初定人情未安其時乍革商為周天下</span><br/>
<span class='tline' id='l177' data-llen='3944:3967'>　亦未能曉然舉知天命所在加之三監扇動為變恐</span><br/>
<span class='tline' id='l178' data-llen='3967:3994'><a onclick="displayPageImage('KR1b0018', 'WYG', '032-10b' );" name="032-10b" class="pb">[032-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3994:4017'>　其為亂不止於三監淮夷所以大誥多方之諸侯及</span><br/>
<span class='tline' id='l180' data-llen='4017:4040'>　諸侯御事之臣先開他志諭以天命從違之意使其</span><br/>
<span class='tline' id='l181' data-llen='4040:4063'>　心下釋然曉悟則不至變生肘掖然後周公方出東</span><br/>
<span class='tline' id='l182' data-llen='4063:4086'>　征此周公討亂規模後世人君討亂本只是要討一</span><br/>
<span class='tline' id='l183' data-llen='4086:4109'>　處後來絲牽繩聨他處皆亂者只縁不能明告其衆</span><br/>
<span class='tline' id='l184' data-llen='4109:4132'>　耳且如唐有藩鎮之禍徳宗初討田悦後來王武俊</span><br/>
<span class='tline' id='l185' data-llen='4132:4155'>　李希烈之徒相繼而叛只縁徳宗不是天討不能告</span><br/>
<span class='tline' id='l186' data-llen='4155:4178'>　諭萬民故伐叛未幾而叛者相繼惟周公誠意已孚</span><br/>
<span class='tline' id='l187' data-llen='4178:4205'><a onclick="displayPageImage('KR1b0018', 'WYG', '032-11a' );" name="032-11a" class="pb">[032-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4205:4228'>　於告諭之時天下信周公者有素此乃鎮定萬方之</span><br/>
<span class='tline' id='l189' data-llen='4228:4252'>　本後雖東征三年之久而天下如故者由周公先有以</span><br/>
<span class='tline' id='l190' data-llen='4252:4259'>　鎮定之也</span><br/>
<span class='tline' id='l191' data-llen='4259:4277'>己予惟小子若涉淵水予惟往求朕攸濟</span><br/>
<span class='tline' id='l192' data-llen='4277:4300'>　無垢曰既自念弗能造哲以迪民康又不能知天命</span><br/>
<span class='tline' id='l193' data-llen='4300:4323'>　其心茫然不知為計故嘆曰已乎我小子耳今嗣無</span><br/>
<span class='tline' id='l194' data-llen='4323:4346'>　疆大歴服如涉淵水欲罷不能欲進不可姑勉力前</span><br/>
<span class='tline' id='l195' data-llen='4346:4369'>　往求所以濟難之道耳涉淵無舟楫不可濟此艱難</span><br/>
<span class='tline' id='l196' data-llen='4369:4396'><a onclick="displayPageImage('KR1b0018', 'WYG', '032-11b' );" name="032-11b" class="pb">[032-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4396:4404'>　非人其可乎</span><br/>
<span class='tline' id='l198' data-llen='4404:4427'>　吕氏曰大率人君固當抑畏亦當自強兩者並行方</span><br/>
<span class='tline' id='l199' data-llen='4427:4450'>　能有濟若不抑畏以天下不足平則失之輕忽必不</span><br/>
<span class='tline' id='l200' data-llen='4450:4473'>　足以立事若徒然畏縮不求所濟之道只是一箇畏</span><br/>
<span class='tline' id='l201' data-llen='4473:4496'>　懦不能立事之人所以成王説若涉淵水一句便往</span><br/>
<span class='tline' id='l202' data-llen='4496:4511'>　須求攸濟道理亦是知天命也</span><br/>
<span class='tline' id='l203' data-llen='4511:4534'>敷賁敷前人受命兹不忘大功予不敢閉于天降威用</span><br/>
<span class='tline' id='l204' data-llen='4534:4548'>寜王遺我大寳龜紹天明即命</span><br/>
<span class='tline' id='l205' data-llen='4548:4575'><a onclick="displayPageImage('KR1b0018', 'WYG', '032-12a' );" name="032-12a" class="pb">[032-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4575:4598'>　無垢曰武王之所以取此天下皆邦君御事之力也</span><br/>
<span class='tline' id='l207' data-llen='4598:4621'>　邦君御事之功亦大矣我将於人事天命敷大之賁</span><br/>
<span class='tline' id='l208' data-llen='4621:4644'>　飾之則於邦君御事之功其可忘之哉今将謀誅三</span><br/>
<span class='tline' id='l209' data-llen='4644:4667'>　監所以不敢忘邦君御事之功而大誥諸侯共圖此</span><br/>
<span class='tline' id='l210' data-llen='4667:4690'>　功也天無心也福善禍淫殖有禮覆昏暴皆人自取</span><br/>
<span class='tline' id='l211' data-llen='4690:4713'>　耳故淫者必禍昏暴者必覆天之降威常在人為之</span><br/>
<span class='tline' id='l212' data-llen='4713:4736'>　後天子代天以行威者也今三監之惡理取誅戮天</span><br/>
<span class='tline' id='l213' data-llen='4736:4759'>　威明明如此我何敢以私意閉絶此威容惡縱姦以</span><br/>
<span class='tline' id='l214' data-llen='4759:4786'><a onclick="displayPageImage('KR1b0018', 'WYG', '032-12b' );" name="032-12b" class="pb">[032-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4786:4809'>　取怒於天哉所以必當征之也易曰天生神物聖人</span><br/>
<span class='tline' id='l216' data-llen='4809:4832'>　則之神物則大寳龜也寳龜能傳天命之吉凶故武</span><br/>
<span class='tline' id='l217' data-llen='4832:4855'>　王以此龜遺子孫使知天之明而繼之命之所在而</span><br/>
<span class='tline' id='l218' data-llen='4855:4860'>　即之</span><br/>
<span class='tline' id='l219' data-llen='4860:4883'>　東坡曰當時謂武王為寜王以其克殷寜天下也下</span><br/>
<span class='tline' id='l220' data-llen='4883:4906'>　文曰乃寜考知其為武王舊説以為文王非也曰前</span><br/>
<span class='tline' id='l221' data-llen='4906:4920'>　寜人者亦謂武王之舊臣也</span><br/>
<span class='tline' id='l222' data-llen='4920:4943'>　張氏曰人之不勝天久矣又况君之於天猶臣之於</span><br/>
<span class='tline' id='l223' data-llen='4943:4970'><a onclick="displayPageImage('KR1b0018', 'WYG', '032-13a' );" name="032-13a" class="pb">[032-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4970:4993'>　君臣之拒君命為逆則成王之於天威非所敢拒也</span><br/>
<span class='tline' id='l225' data-llen='4993:5016'>　故於是用寜王所遺我之大寳龜以卜知天意夫大</span><br/>
<span class='tline' id='l226' data-llen='5016:5039'>　龜神物也足以前知故能紹天之明而吉凶可預見</span><br/>
<span class='tline' id='l227' data-llen='5039:5062'>　吉凶之形既見夫然後知天意之所趨向而順之知</span><br/>
<span class='tline' id='l228' data-llen='5062:5083'>　天意之所背避而違之此所以能即天之命也</span><br/>
<span class='tline' id='l229' data-llen='5083:5106'>　王氏曰文武皆能安寜天下故謂之寜王是寜王者</span><br/>
<span class='tline' id='l230' data-llen='5106:5129'>　兼文武而言若寜人則又兼文武之臣而言也言寜</span><br/>
<span class='tline' id='l231' data-llen='5129:5138'>　考則謂武王耳</span><br/>
<span class='tline' id='l232' data-llen='5138:5165'><a onclick="displayPageImage('KR1b0018', 'WYG', '032-13b' );" name="032-13b" class="pb">[032-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5165:5188'>　吕氏曰古者大而天下小而一國皆有寳龜以鎮守</span><br/>
<span class='tline' id='l234' data-llen='5188:5211'>　國家若有大疑則卜之所以繼天之明命即此可以</span><br/>
<span class='tline' id='l235' data-llen='5211:5234'>　知天命之所在也夫聖人将舉大事必有定見何故</span><br/>
<span class='tline' id='l236' data-llen='5234:5257'>　只信龜卜非是聖人亦自見得不定也盖聖人至誠</span><br/>
<span class='tline' id='l237' data-llen='5257:5280'>　齊戒神明其徳以騐之於龜而龜者又至誠無私與</span><br/>
<span class='tline' id='l238' data-llen='5280:5303'>　聖人之心相協此天命不易之理非後世技術之卜</span><br/>
<span class='tline' id='l239' data-llen='5303:5307'>　也</span><br/>
<span class='tline' id='l240' data-llen='5307:5330'>曰有大艱于西土西土人亦不靜越兹蠢殷小腆誕敢</span><br/>
<span class='tline' id='l241' data-llen='5330:5357'><a onclick="displayPageImage('KR1b0018', 'WYG', '032-14a' );" name="032-14a" class="pb">[032-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5357:5362'>紀其敘</span><br/>
<span class='tline' id='l243' data-llen='5362:5385'>　無垢曰小國殷蕞爾武庚其地其人如此爾乃不量</span><br/>
<span class='tline' id='l244' data-llen='5385:5408'>　力不度徳大敢求續前人之敘以再王天下真取死</span><br/>
<span class='tline' id='l245' data-llen='5408:5428'>　之道也兵家以氣為主故其言不嫌於鄙薄</span><br/>
<span class='tline' id='l246' data-llen='5428:5451'>　吕氏曰武王崩便是有大禍難于西土西土之人亦</span><br/>
<span class='tline' id='l247' data-llen='5451:5474'>　憂懼惶惑於此時三監蠢動作亂武庚恃其國小小</span><br/>
<span class='tline' id='l248' data-llen='5474:5497'>　富厚便欲復商家之正統乃紀其敘之謂也成王言</span><br/>
<span class='tline' id='l249' data-llen='5497:5520'>　此者説武王既㓕商商之社稷已隳矣宗廟已絶矣</span><br/>
<span class='tline' id='l250' data-llen='5520:5547'><a onclick="displayPageImage('KR1b0018', 'WYG', '032-14b' );" name="032-14b" class="pb">[032-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5547:5570'>　於己隳已絶之中乃扶持而立之是武王有大功於</span><br/>
<span class='tline' id='l252' data-llen='5570:5593'>　商今武庚不知我武王扶持他於隳於絶之中乃大</span><br/>
<span class='tline' id='l253' data-llen='5593:5617'>　敢紀其敘敢之云者言其無所忌憚妄為僣亂欲復商</span><br/>
<span class='tline' id='l254' data-llen='5617:5641'>　之舊業而再為天子夫紂為大惡武王不得已而伐之</span><br/>
<span class='tline' id='l255' data-llen='5641:5664'>　其伐紂之後武王又不忍其無後即武庚而封之在</span><br/>
<span class='tline' id='l256' data-llen='5664:5687'>　武王者亦可謂恩徳周緻矣今武庚輙敢紀其敘言</span><br/>
<span class='tline' id='l257' data-llen='5687:5710'>　其不知恩徳如此武庚如此用心天所不覆地所不</span><br/>
<span class='tline' id='l258' data-llen='5710:5724'>　載成王此言所以説病源也</span><br/>
<span class='tline' id='l259' data-llen='5724:5751'><a onclick="displayPageImage('KR1b0018', 'WYG', '032-15a' );" name="032-15a" class="pb">[032-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5751:5774'>天降威知我國有疵民不康曰予復反鄙我周邦今蠢</span><br/>
<span class='tline' id='l261' data-llen='5774:5797'>今翼日民獻有十夫予翼以于敉寜武圖功我有大事</span><br/>
<span class='tline' id='l262' data-llen='5797:5804'>休朕卜并吉</span><br/>
<span class='tline' id='l263' data-llen='5804:5827'>　無垢曰武庚之叛必乘間而起今所以起者以三叔</span><br/>
<span class='tline' id='l264' data-llen='5827:5850'>　流言於朝骨肉之間自為疑間民心震動是周家有</span><br/>
<span class='tline' id='l265' data-llen='5850:5873'>　疵也故因此而叛焉不言三叔流言而曰天降威者</span><br/>
<span class='tline' id='l266' data-llen='5873:5896'>　起無根之言亂朝廷之治此天所以誅罰而降威也</span><br/>
<span class='tline' id='l267' data-llen='5896:5919'>　以言叔之罪天所不赦也其辭如何曰予當復有天</span><br/>
<span class='tline' id='l268' data-llen='5919:5946'><a onclick="displayPageImage('KR1b0018', 'WYG', '032-15b' );" name="032-15b" class="pb">[032-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5946:5969'>　下為中興之君反以周邦骨肉危疑為可鄙也今四</span><br/>
<span class='tline' id='l270' data-llen='5969:5992'>　國起兵天下驚駭而蠢動起兵之明日四國民之賢</span><br/>
<span class='tline' id='l271' data-llen='5992:6015'>　者有十夫焉知武庚無道必敗惠然來翼我周家以</span><br/>
<span class='tline' id='l272' data-llen='6015:6038'>　撫慰寜王之武事而圖伐叛之功也周公謂我方舉</span><br/>
<span class='tline' id='l273' data-llen='6038:6061'>　兵以伐叛而有十夫來翼是周家之美事也人事既</span><br/>
<span class='tline' id='l274' data-llen='6061:6084'>　爾卜之鬼神卜又并吉并吉謂三龜並以為吉也三</span><br/>
<span class='tline' id='l275' data-llen='6084:6107'>　龜即三兆之法也天意人事如此其伐四國成功必</span><br/>
<span class='tline' id='l276' data-llen='6107:6130'>　矣盖武王方死人心摇撼而又仍之以流言之變武</span><br/>
<span class='tline' id='l277' data-llen='6130:6157'><a onclick="displayPageImage('KR1b0018', 'WYG', '032-16a' );" name="032-16a" class="pb">[032-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6157:6180'>　庚之變非周公安定其心據人事天意以為必勝之</span><br/>
<span class='tline' id='l279' data-llen='6180:6203'>　䇿則事未可知也古人遭變其安定乃如此則夫輕</span><br/>
<span class='tline' id='l280' data-llen='6203:6222'>　愠易喜數驚易摇者安足以議天下事乎</span><br/>
<span class='tline' id='l281' data-llen='6222:6245'>　東坡曰漢髙祖討陳豨至趙得四人皆封之千户曰</span><br/>
<span class='tline' id='l282' data-llen='6245:6268'>　吾以羽檄徵天下兵未有一人至者吾何愛四千户</span><br/>
<span class='tline' id='l283' data-llen='6268:6285'>　不以慰趙子弟乎此亦周公之意也</span><br/>
<span class='tline' id='l284' data-llen='6285:6309'>　黄氏曰天下之變莫大于新造之後易世危疑之際彼</span><br/>
<span class='tline' id='l285' data-llen='6309:6332'>　其抵巇竊發固未足以敗吾天下而其所憂大者特</span><br/>
<span class='tline' id='l286' data-llen='6332:6359'><a onclick="displayPageImage('KR1b0018', 'WYG', '032-16b' );" name="032-16b" class="pb">[032-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6359:6382'>　在於天下觀望以為去就夫天下各懐去就之心則</span><br/>
<span class='tline' id='l288' data-llen='6382:6405'>　其變不止一國亂不止一人也自武庚之叛周書大</span><br/>
<span class='tline' id='l289' data-llen='6405:6428'>　半為商人作而大誥専為周人逺之庶邦近之大臣</span><br/>
<span class='tline' id='l290' data-llen='6428:6451'>　若皆去周即商而其不叛者特十夫爾嗚呼是豈天</span><br/>
<span class='tline' id='l291' data-llen='6451:6474'>　下皆叛而十夫獨忠也哉方危疑之際人懐去就周</span><br/>
<span class='tline' id='l292' data-llen='6474:6497'>　公盖逆探天下之微而奪其欲去之心天下之心奪</span><br/>
<span class='tline' id='l293' data-llen='6497:6507'>　而商人之黨孤矣</span><br/>
<span class='tline' id='l294' data-llen='6507:6530'>　張氏曰夫得天在乎得民得民在乎得賢盖天之視</span><br/>
<span class='tline' id='l295' data-llen='6530:6557'><a onclick="displayPageImage('KR1b0018', 'WYG', '032-17a' );" name="032-17a" class="pb">[032-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6557:6580'>　聽從民民之去就視賢民獻十夫予翼則天與之民</span><br/>
<span class='tline' id='l297' data-llen='6580:6588'>　歸之可知矣</span><br/>
<span class='tline' id='l298' data-llen='6588:6611'>　吕氏曰大率聖人觀天命只就賢愚上看不就衆寡</span><br/>
<span class='tline' id='l299' data-llen='6611:6634'>　上看反鄙我周邦人若甚衆十夫來翼人若甚寡就</span><br/>
<span class='tline' id='l300' data-llen='6634:6657'>　衆寡論時商民實衆十夫實少若就賢愚論時商民</span><br/>
<span class='tline' id='l301' data-llen='6657:6680'>　雖多皆蚩蚩無知之衆若知天命之賢人來雖十人</span><br/>
<span class='tline' id='l302' data-llen='6680:6703'>　已足見得天命人心並歸周家了所謂反鄙周邦都</span><br/>
<span class='tline' id='l303' data-llen='6703:6709'>　不足道</span><br/>
<span class='tline' id='l304' data-llen='6709:6736'><a onclick="displayPageImage('KR1b0018', 'WYG', '032-17b' );" name="032-17b" class="pb">[032-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6736:6759'>肆予告我友邦君越尹氏庶士御事曰予得吉卜予惟</span><br/>
<span class='tline' id='l306' data-llen='6759:6782'>以爾庶邦于伐殷逋播臣爾庶邦君越庶士御事罔不</span><br/>
<span class='tline' id='l307' data-llen='6782:6805'>反曰艱大民不靜亦惟在王宫邦君室越予小子考翼</span><br/>
<span class='tline' id='l308' data-llen='6805:6815'>不可征王害不違卜</span><br/>
<span class='tline' id='l309' data-llen='6815:6838'>　無垢曰盖古人無愧於幽㝠幽㝠信於我故我亦信</span><br/>
<span class='tline' id='l310' data-llen='6838:6861'>　於幽㝠洋洋乎如在其上如在其左右故我凡一卜</span><br/>
<span class='tline' id='l311' data-llen='6861:6884'>　筮若與鬼神合堂同席相與議論者卜而得吉是議</span><br/>
<span class='tline' id='l312' data-llen='6884:6907'>　論以為可也鬼神以為可則何往而不可卜而得凶</span><br/>
<span class='tline' id='l313' data-llen='6907:6934'><a onclick="displayPageImage('KR1b0018', 'WYG', '032-18a' );" name="032-18a" class="pb">[032-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6934:6957'>　是議論以為不可也鬼神以為不可則何往而可此</span><br/>
<span class='tline' id='l315' data-llen='6957:6980'>　古人所以必信於卜也後人平居負於幽㝠者多矣</span><br/>
<span class='tline' id='l316' data-llen='6980:7003'>　非特不我信而我亦不敢必信於幽㝠其顛倒思慮</span><br/>
<span class='tline' id='l317' data-llen='7003:7026'>　傾邪心術誠安在哉古人責人常輕責己常重四國</span><br/>
<span class='tline' id='l318' data-llen='7026:7049'>　之叛必我有以致之豈可恃兵誇武以罪諉人而不</span><br/>
<span class='tline' id='l319' data-llen='7049:7072'>　思責己之道徒快意於一戰乎此心二肆小人得志</span><br/>
<span class='tline' id='l320' data-llen='7072:7095'>　君子無立足之地矣秦皇漢武率此道也觀周公之</span><br/>
<span class='tline' id='l321' data-llen='7095:7118'>　意頗以吉卜十夫為恃似有輕敵之心故庶邦君越</span><br/>
<span class='tline' id='l322' data-llen='7118:7145'><a onclick="displayPageImage('KR1b0018', 'WYG', '032-18b' );" name="032-18b" class="pb">[032-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7145:7169'>　庶士御事無不荅周公曰四國之難甚大豈可輕哉當</span><br/>
<span class='tline' id='l324' data-llen='7169:7192'>　先責己可也宫室皆深邃之地以言四國皆叛民之</span><br/>
<span class='tline' id='l325' data-llen='7192:7215'>　不靜乃吾屋漏暗室中失徳過行之所形見也誠諸</span><br/>
<span class='tline' id='l326' data-llen='7215:7238'>　中形諸外豈可欺哉考求也翼敬也邦君及庶士以</span><br/>
<span class='tline' id='l327' data-llen='7238:7261'>　民不靜在王宫邦君室耳則四國之叛豈可責之他</span><br/>
<span class='tline' id='l328' data-llen='7261:7284'>　人周公當輔成王以求敬之道於慎獨之間以率邦</span><br/>
<span class='tline' id='l329' data-llen='7284:7307'>　君亦求敬於慎獨之間以率天下㣲之顯誠之不可</span><br/>
<span class='tline' id='l330' data-llen='7307:7330'>　掩則干羽舞而有苖格考翼盡而四國歸豈可畧不</span><br/>
<span class='tline' id='l331' data-llen='7330:7357'><a onclick="displayPageImage('KR1b0018', 'WYG', '032-19a' );" name="032-19a" class="pb">[032-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7357:7380'>　思責己之道而遽以征伐為事哉且夫武王倒載干</span><br/>
<span class='tline' id='l333' data-llen='7380:7403'>　戈包之虎皮示不復用今肉未及寒乃遽以干戈為</span><br/>
<span class='tline' id='l334' data-llen='7403:7421'>　事何耶王曷不違卜以盡求敬之道乎</span><br/>
<span class='tline' id='l335' data-llen='7421:7444'>　吕氏曰周公言天人之心並依卜兆又卜如此了方</span><br/>
<span class='tline' id='l336' data-llen='7444:7467'>　敢告諸侯及尹人庶士御事説我已得吉卜則爾衆</span><br/>
<span class='tline' id='l337' data-llen='7467:7490'>　當奉我一人伐逋亡播蕩之臣此是周公敘初征與</span><br/>
<span class='tline' id='l338' data-llen='7490:7513'>　諸侯商量時節盖根本之禍乃在天子之宫諸侯之</span><br/>
<span class='tline' id='l339' data-llen='7513:7536'>　室須自省徳澤之未深教化之未至刑政之未孚初</span><br/>
<span class='tline' id='l340' data-llen='7536:7563'><a onclick="displayPageImage('KR1b0018', 'WYG', '032-19b' );" name="032-19b" class="pb">[032-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7563:7586'>　不在武庚一人之身是當時諸侯只教成王自反自</span><br/>
<span class='tline' id='l342' data-llen='7586:7609'>　反其敬未可出征伐雖龜卜如此分明然且當自反</span><br/>
<span class='tline' id='l343' data-llen='7609:7616'>　何不違卜</span><br/>
<span class='tline' id='l344' data-llen='7616:7639'>肆予沖人永思艱曰嗚呼允蠢鰥寡哀哉予造天役遺</span><br/>
<span class='tline' id='l345' data-llen='7639:7655'>大投艱于朕身越予沖人不卬自恤</span><br/>
<span class='tline' id='l346' data-llen='7655:7678'>　無垢曰周公以謂成王聞邦君御事艱大之言不靜</span><br/>
<span class='tline' id='l347' data-llen='7678:7701'>　之説亦長思其艱而歎曰嗚呼信乎舉兵行師摇動</span><br/>
<span class='tline' id='l348' data-llen='7701:7724'>　天下使鰥夫寡婦有思子之心其哀矣哉是則周公</span><br/>
<span class='tline' id='l349' data-llen='7724:7751'><a onclick="displayPageImage('KR1b0018', 'WYG', '032-20a' );" name="032-20a" class="pb">[032-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7751:7774'>　虚心下意聴邦君御事之言而不敢以其説為不當</span><br/>
<span class='tline' id='l351' data-llen='7774:7797'>　矣然權其輕重緩急動衆乃一時之小害而弭亂乃</span><br/>
<span class='tline' id='l352' data-llen='7797:7820'>　天下之大利我為天子為人所驅役東西南北當聴</span><br/>
<span class='tline' id='l353' data-llen='7820:7843'>　命于天天今遺我以四國之大事投我以四國之艱</span><br/>
<span class='tline' id='l354' data-llen='7843:7867'>　難我以𦕈然一身當此驅役其敢以汝衆責己之言</span><br/>
<span class='tline' id='l355' data-llen='7867:7890'>　委四國不問其罪乃斂然退而求敬而任其自猖獗</span><br/>
<span class='tline' id='l356' data-llen='7890:7913'>　以遺天命哉其理不得不聴十夫及寳龜之言以往</span><br/>
<span class='tline' id='l357' data-llen='7913:7918'>　征也</span><br/>
<span class='tline' id='l358' data-llen='7918:7945'><a onclick="displayPageImage('KR1b0018', 'WYG', '032-20b' );" name="032-20b" class="pb">[032-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7945:7968'>　張氏曰夫勞民以征伐則於民不能無撓而鰥寡尤</span><br/>
<span class='tline' id='l360' data-llen='7968:7991'>　在所可哀盖以鰥寡之民為無告故也予造天役遺</span><br/>
<span class='tline' id='l361' data-llen='7991:8014'>　大投艱于朕身言鰥寡雖可哀然予造天役則其興</span><br/>
<span class='tline' id='l362' data-llen='8014:8037'>　師動衆豈己之所欲為哉造為也不卬自恤者成王</span><br/>
<span class='tline' id='l363' data-llen='8037:8060'>　自言我幼沖之人非自恤也其所恤者在於寜考所</span><br/>
<span class='tline' id='l364' data-llen='8060:8083'>　圖之功所以見其往伐之意上則承天之命下則成</span><br/>
<span class='tline' id='l365' data-llen='8083:8100'>　於寜考圖功非出於一己之私故也</span><br/>
<span class='tline' id='l366' data-llen='8100:8123'>　吕氏曰盖人君代天而有天下無非供天之役今日</span><br/>
<span class='tline' id='l367' data-llen='8123:8150'><a onclick="displayPageImage('KR1b0018', 'WYG', '032-21a' );" name="032-21a" class="pb">[032-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8150:8173'>　之事我當深造天役又况到大艱難之事委在我一</span><br/>
<span class='tline' id='l369' data-llen='8173:8196'>　人之身盖言武王既喪而天役則在我天下至大之</span><br/>
<span class='tline' id='l370' data-llen='8196:8219'>　責亦在我一人之身况王者以萬民為子若坐視而</span><br/>
<span class='tline' id='l371' data-llen='8219:8242'>　不救之是廢天役自我也則我今日豈敢為身計言</span><br/>
<span class='tline' id='l372' data-llen='8242:8250'>　不敢自恤也</span><br/>
<span class='tline' id='l373' data-llen='8250:8273'>義爾邦君越爾多士尹氏御事綏予曰無毖于恤不可</span><br/>
<span class='tline' id='l374' data-llen='8273:8293'>不成乃寜考圖功已予惟小子不敢替上帝命</span><br/>
<span class='tline' id='l375' data-llen='8293:8316'>　無垢曰邦君御事識此公義見我當此大艱時則當</span><br/>
<span class='tline' id='l376' data-llen='8316:8343'><a onclick="displayPageImage('KR1b0018', 'WYG', '032-21b' );" name="032-21b" class="pb">[032-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8343:8366'>　安慰我曰無過憂勞此大艱之事當勉力往征不可</span><br/>
<span class='tline' id='l378' data-llen='8366:8389'>　不成武王所圖定天下之功也毖勞也如此則於義</span><br/>
<span class='tline' id='l379' data-llen='8389:8412'>　為得矣今乃使我求敬違卜以義觀之則為失當矣</span><br/>
<span class='tline' id='l380' data-llen='8412:8435'>　周公當衆論疑貳之際乃獨以義觀之聖人之見其</span><br/>
<span class='tline' id='l381' data-llen='8435:8458'>　造化乃如此大矣哉帝命髙逺何從而知所以傳帝</span><br/>
<span class='tline' id='l382' data-llen='8458:8481'>　意者寳龜也卜龜而吉是上帝欲征之也不從卜之</span><br/>
<span class='tline' id='l383' data-llen='8481:8497'>　言是違上帝命也上帝其可違乎</span><br/>
<span class='tline' id='l384' data-llen='8497:8520'>　張氏曰毖慎也無毖於恤言無慎於征伐之憂也征</span><br/>
<span class='tline' id='l385' data-llen='8520:8547'><a onclick="displayPageImage('KR1b0018', 'WYG', '032-22a' );" name="032-22a" class="pb">[032-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8547:8570'>　伐雖曰大事在所可恤然将欲成寜考所圖之功其</span><br/>
<span class='tline' id='l387' data-llen='8570:8593'>　涉危難故不足恤矣夫靜一天下者寜考所圖之功</span><br/>
<span class='tline' id='l388' data-llen='8593:8616'>　也為之子孫者當繼嗣而成之今三監及淮夷叛苟</span><br/>
<span class='tline' id='l389' data-llen='8616:8640'>　不能征之則寜考圖功或至于㡬成而敗矣卜征而吉</span><br/>
<span class='tline' id='l390' data-llen='8640:8663'>　則征之者出於上帝之命也然則天命其可以廢棄</span><br/>
<span class='tline' id='l391' data-llen='8663:8686'>　之哉昔湯之伐桀曰予畏上帝不敢不正武王之伐</span><br/>
<span class='tline' id='l392' data-llen='8686:8710'>　紂曰予弗順天厥罪惟鈞盖亦以天命之不可替故也</span><br/>
<span class='tline' id='l393' data-llen='8710:8733'>　吕氏曰天人並應卜又吉邦君之衆又都回心則上</span><br/>
<span class='tline' id='l394' data-llen='8733:8760'><a onclick="displayPageImage('KR1b0018', 'WYG', '032-22b' );" name="032-22b" class="pb">[032-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8760:8784'>　帝命我分明我𦕈然一小子既荷上帝之命如此豈</span><br/>
<span class='tline' id='l396' data-llen='8784:8798'>　敢替上帝之命言必往伐矣</span><br/>
<span class='tline' id='l397' data-llen='8798:8821'>天休于寜王興我小邦周寜王惟卜用克綏受兹命今</span><br/>
<span class='tline' id='l398' data-llen='8821:8842'>天其相民矧亦惟卜用嗚呼天明畏弼我丕丕基</span><br/>
<span class='tline' id='l399' data-llen='8842:8865'>　無垢曰武王所為上當天意故天美之何以見美之</span><br/>
<span class='tline' id='l400' data-llen='8865:8888'>　之實哉自小邦諸侯一旦振起之使有天下是也武</span><br/>
<span class='tline' id='l401' data-llen='8888:8911'>　王何以當天意耶曰惟卜是從耳以其取天意於卜</span><br/>
<span class='tline' id='l402' data-llen='8911:8934'>　今我安敢以邦君之言遽疑卜筮以拂上帝而悖先</span><br/>
<span class='tline' id='l403' data-llen='8934:8961'><a onclick="displayPageImage('KR1b0018', 'WYG', '032-23a' );" name="032-23a" class="pb">[032-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8961:8984'>　王乎此所以不可不征也天示吉卜令誅四國又遣</span><br/>
<span class='tline' id='l405' data-llen='8984:9008'>　十夫令誅四國誰謂天窈𡨕難測哉其威命明明如</span><br/>
<span class='tline' id='l406' data-llen='9008:9031'>　此可不敬乎夫商道不衰何以見髙宗四夷不叛何</span><br/>
<span class='tline' id='l407' data-llen='9031:9054'>　以見宣王漢無昌邑之變則無以啟宣帝唐無宫閫</span><br/>
<span class='tline' id='l408' data-llen='9054:9077'>　之變則無以啟明皇由此觀之則四國之亂乃天所</span><br/>
<span class='tline' id='l409' data-llen='9077:9090'>　以弼我周家積累之業也</span><br/>
<span class='tline' id='l410' data-llen='9090:9113'>　張氏曰易曰探賾索隱鈎深致逺以定天下之吉凶</span><br/>
<span class='tline' id='l411' data-llen='9113:9136'>　成天下之亹亹莫大乎蓍龜古之聖人建大功成大</span><br/>
<span class='tline' id='l412' data-llen='9136:9163'><a onclick="displayPageImage('KR1b0018', 'WYG', '032-23b' );" name="032-23b" class="pb">[032-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9163:9186'>　事未嘗不用卜也夫寜王之所有天下莫如天命以</span><br/>
<span class='tline' id='l414' data-llen='9186:9209'>　其惟卜是用今我之征伐亦惟用卜則我之所為有</span><br/>
<span class='tline' id='l415' data-llen='9209:9232'>　以合於寜王若然則三監淮夷之征其可已乎天道</span><br/>
<span class='tline' id='l416' data-llen='9232:9255'>　無私其彰有徳甚明其討有罪可畏三監及淮夷之</span><br/>
<span class='tline' id='l417' data-llen='9255:9278'>　有罪在所宜誅則我周家世世修徳為天所弼可知</span><br/>
<span class='tline' id='l418' data-llen='9278:9301'>　矣積而大謂之丕丕者言其積之大也周之基業肇</span><br/>
<span class='tline' id='l419' data-llen='9301:9320'>　於太王而成於文王此所以謂之丕丕基</span><br/>
<span class='tline' id='l420' data-llen='9320:9343'>　陳氏曰在昔上天休我文王自小邦而有天下未嘗</span><br/>
<span class='tline' id='l421' data-llen='9343:9370'><a onclick="displayPageImage('KR1b0018', 'WYG', '032-24a' );" name="032-24a" class="pb">[032-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9370:9393'>　敢違卜以至於安受天命今天助我民况我敢不用</span><br/>
<span class='tline' id='l423' data-llen='9393:9416'>　卜哉天之命昭然可畏我既不敢違卜汝亦宜順天</span><br/>
<span class='tline' id='l424' data-llen='9416:9427'>　而輔我大此大基也</span><br/>
<span class='tline' id='l425' data-llen='9427:9450'>　吕氏曰天顯道可畏所以艱難禍變乃是天栽培弼</span><br/>
<span class='tline' id='l426' data-llen='9450:9473'>　助我丕丕無窮之基業正如孟子所謂故天將降大</span><br/>
<span class='tline' id='l427' data-llen='9473:9496'>　任於是人也必先苦其心志所以動心忍性増益其</span><br/>
<span class='tline' id='l428' data-llen='9496:9519'>　所不能畏之者乃所以弼之也大抵為國者多成於</span><br/>
<span class='tline' id='l429' data-llen='9519:9542'>　憂患亡於治安人君須知此乃是大欲輔成君徳不</span><br/>
<span class='tline' id='l430' data-llen='9542:9569'><a onclick="displayPageImage('KR1b0018', 'WYG', '032-24b' );" name="032-24b" class="pb">[032-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9569:9575'>　可自沮</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0018', 'WYG', '017-1a' );" name="017-1a" class="pb">[017-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　尚書精義卷十七　　　　　宋　黄倫　撰</span><br/>
<span class='tline' id='l10' data-llen='211:230'>成湯既沒太曱元年伊尹作伊訓肆命徂后</span><br/>
<span class='tline' id='l11' data-llen='230:253'>　伊川曰孟子之意云外丙二年者以為外丙年方二</span><br/>
<span class='tline' id='l12' data-llen='253:276'>　嵗也仲壬四年者以為仲壬年方四嵗也湯方有天</span><br/>
<span class='tline' id='l13' data-llen='276:299'>　下衆心未定乃立㓜君其可乎故伊尹舎外丙仲壬</span><br/>
<span class='tline' id='l14' data-llen='299:319'>　而立太丁之子太曱太曱乃湯之適長孫也</span><br/>
<span class='tline' id='l15' data-llen='319:342'>　東萊曰湯崩以太丁外丙仲壬皆未立而卒於是乃</span><br/>
<span class='tline' id='l16' data-llen='342:368'><a onclick="displayPageImage('KR1b0018', 'WYG', '017-1b' );" name="017-1b" class="pb">[017-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='368:391'>　立湯之嫡孫伊尹以太甲在喪次便思垂訓乘其初</span><br/>
<span class='tline' id='l18' data-llen='391:414'>　之虛心故也太甲此時其心為何如前雖有驕奢淫</span><br/>
<span class='tline' id='l19' data-llen='414:437'>　佚之行至此必掃蕩無餘而虛心願聞治道矣此時</span><br/>
<span class='tline' id='l20' data-llen='437:460'>　格以大訓入其心則其聽之必篤雖久而猶有餘力</span><br/>
<span class='tline' id='l21' data-llen='460:483'>　然則太甲既立而昬迷至後克終允徳其所以誨而</span><br/>
<span class='tline' id='l22' data-llen='483:504'>　為善皆非淺淺者所可及則其訓之之早故也</span><br/>
<span class='tline' id='l23' data-llen='504:508'>伊訓</span><br/>
<span class='tline' id='l24' data-llen='508:531'>惟元祀十有二月乙丑伊尹祠于先王奉嗣王祗見厥</span><br/>
<span class='tline' id='l25' data-llen='531:557'><a onclick="displayPageImage('KR1b0018', 'WYG', '017-2a' );" name="017-2a" class="pb">[017-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='557:580'>祖侯甸羣后咸在百官總已以聽冡宰伊尹乃明言烈</span><br/>
<span class='tline' id='l27' data-llen='580:603'>祖之成徳以訓于王曰嗚呼古有夏先后方懋厥徳罔</span><br/>
<span class='tline' id='l28' data-llen='603:626'>有天災山川鬼神亦莫不寧暨鳥獸魚鼈咸若于其子</span><br/>
<span class='tline' id='l29' data-llen='626:649'>孫弗率皇天降災假手于我有命造攻自鳴條朕哉自</span><br/>
<span class='tline' id='l30' data-llen='649:672'>亳惟我商王布昭聖武代虐以寛兆民允懐今王嗣厥</span><br/>
<span class='tline' id='l31' data-llen='672:695'>徳罔不在初立愛惟親立敬惟長始于家邦終于四海</span><br/>
<span class='tline' id='l32' data-llen='695:718'>嗚呼先王肇修人紀從諌弗咈先民時若居上克明為</span><br/>
<span class='tline' id='l33' data-llen='718:741'>下克忠與人不求備檢身若不及以至于有萬邦茲惟</span><br/>
<span class='tline' id='l34' data-llen='741:767'><a onclick="displayPageImage('KR1b0018', 'WYG', '017-2b' );" name="017-2b" class="pb">[017-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='767:790'>艱哉敷求哲人俾輔于爾後嗣制官刑儆于有位曰敢</span><br/>
<span class='tline' id='l36' data-llen='790:813'>有恒舞于宫酣歌于室時謂巫風敢有殉于貨色恒于</span><br/>
<span class='tline' id='l37' data-llen='813:836'>遊畋時謂淫風敢有侮聖言逆忠直逺耆徳比頑童時</span><br/>
<span class='tline' id='l38' data-llen='836:859'>謂亂風惟茲三風十愆卿士有一于身家必喪邦君有</span><br/>
<span class='tline' id='l39' data-llen='859:882'>一于身國必亡臣下不匡其刑墨具訓于蒙士嗚呼嗣</span><br/>
<span class='tline' id='l40' data-llen='882:905'>王祗厥身念哉聖謨洋洋嘉言孔彰惟上帝不常作善</span><br/>
<span class='tline' id='l41' data-llen='905:928'>降之百祥作不善降之百殃爾惟徳罔小萬邦惟慶爾</span><br/>
<span class='tline' id='l42' data-llen='928:952'>惟不徳罔大墜厥宗<span class='krp-note'>案此篇經解永/樂大典原缺</span></span><br/>
<span class='tline' id='l43' data-llen='952:978'><a onclick="displayPageImage('KR1b0018', 'WYG', '017-3a' );" name="017-3a" class="pb">[017-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='978:1001'>太甲既立不明伊尹放諸桐三年復歸于亳思庸伊尹</span><br/>
<span class='tline' id='l45' data-llen='1001:1008'>作太甲三篇</span><br/>
<span class='tline' id='l46' data-llen='1008:1031'>　無垢曰孔子之序總三篇之意而三篇之意又各有</span><br/>
<span class='tline' id='l47' data-llen='1031:1054'>　所主也上篇言所以放太甲中篇言所以歸太甲下</span><br/>
<span class='tline' id='l48' data-llen='1054:1077'>　篇言告太甲所以為長乆計此不可不辨也庸如庸</span><br/>
<span class='tline' id='l49' data-llen='1077:1100'>　愚之庸謂過惡也思者悔也思庸謂悔過也以悔過</span><br/>
<span class='tline' id='l50' data-llen='1100:1123'>　而歸亳既歸亳而又悔過是其省前日之非終不已</span><br/>
<span class='tline' id='l51' data-llen='1123:1146'>　也人之為惡當其迷時無所不至及其既省則遇舊</span><br/>
<span class='tline' id='l52' data-llen='1146:1172'><a onclick="displayPageImage('KR1b0018', 'WYG', '017-3b' );" name="017-3b" class="pb">[017-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1172:1193'>　事而必驚思故態而必沮其悔至死而未已也</span><br/>
<span class='tline' id='l54' data-llen='1193:1216'>　朱正夫曰放字當作教字伊尹教太甲於桐宫三年</span><br/>
<span class='tline' id='l55' data-llen='1216:1239'>　張氏曰大甲既立不明者言其徳之昏也夫惟其徳</span><br/>
<span class='tline' id='l56' data-llen='1239:1262'>　不明是以性蔽于内物惑于外是非取舎不中厥理</span><br/>
<span class='tline' id='l57' data-llen='1262:1285'>　雖湯之典刑猶且顛覆之此所以伊尹放之于桐者</span><br/>
<span class='tline' id='l58' data-llen='1285:1308'>　將以匡救其惡而已嘗觀伊尹在畎畆之中雖一介</span><br/>
<span class='tline' id='l59' data-llen='1308:1331'>　之㣲不以取與于人非其道義雖禄之天下繫馬千</span><br/>
<span class='tline' id='l60' data-llen='1331:1354'>　駟曽不為之少動其心則其所行非特足以自信而</span><br/>
<span class='tline' id='l61' data-llen='1354:1380'><a onclick="displayPageImage('KR1b0018', 'WYG', '017-4a' );" name="017-4a" class="pb">[017-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1380:1403'>　人信之固有素矣一旦以其君之不義而放之天下</span><br/>
<span class='tline' id='l63' data-llen='1403:1426'>　不以為疑大臣不以為異豈非其行義之素信於人</span><br/>
<span class='tline' id='l64' data-llen='1426:1434'>　者而能之乎</span><br/>
<span class='tline' id='l65' data-llen='1434:1457'>　東萊曰放于桐宫自迹觀之尹無放君之理使太甲</span><br/>
<span class='tline' id='l66' data-llen='1457:1480'>　居幽之義逺朝政而不親亦可也使孔子揜尹之過</span><br/>
<span class='tline' id='l67' data-llen='1480:1503'>　徇迹而言之謂之無放君之事亦無害於孔子序書</span><br/>
<span class='tline' id='l68' data-llen='1503:1526'>　蓋聖人以大公存心使千萬世不敢議其非尹處湯</span><br/>
<span class='tline' id='l69' data-llen='1526:1549'>　没之後遭太甲之昏迷亦不幸之甚何有心於桐宫</span><br/>
<span class='tline' id='l70' data-llen='1549:1575'><a onclick="displayPageImage('KR1b0018', 'WYG', '017-4b' );" name="017-4b" class="pb">[017-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1575:1598'>　之放亦不幸而為是也孔子遽筆伊尹放諸桐非特</span><br/>
<span class='tline' id='l72' data-llen='1598:1621'>　足以見孔子至公之心而尹亦非文過飾非之人其</span><br/>
<span class='tline' id='l73' data-llen='1621:1636'>　放太甲之事亦公天下為心也</span><br/>
<span class='tline' id='l74' data-llen='1636:1641'>太甲上</span><br/>
<span class='tline' id='l75' data-llen='1641:1664'>惟嗣王不恵于阿衡伊尹作書曰先王顧諟天之明命</span><br/>
<span class='tline' id='l76' data-llen='1664:1687'>以承上下神祇社稷宗廟罔不祗肅天監厥徳用集大</span><br/>
<span class='tline' id='l77' data-llen='1687:1694'>命撫綏萬方</span><br/>
<span class='tline' id='l78' data-llen='1694:1717'>　無垢曰恵順也阿依也衡平也言伊尹有道人君倚</span><br/>
<span class='tline' id='l79' data-llen='1717:1743'><a onclick="displayPageImage('KR1b0018', 'WYG', '017-5a' );" name="017-5a" class="pb">[017-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1743:1766'>　之以平天下也夫倚之以平天下其聰明識慮必有</span><br/>
<span class='tline' id='l81' data-llen='1766:1789'>　以大過人矣其可不委心聽之乎大甲器質非君天</span><br/>
<span class='tline' id='l82' data-llen='1789:1812'>　下之才其所思所見逈然與伊尹不相入此所以不</span><br/>
<span class='tline' id='l83' data-llen='1812:1835'>　順於伊尹也太甲之不順阿衡是不順天命阿衡之</span><br/>
<span class='tline' id='l84' data-llen='1835:1858'>　心即天命也此伊尹作書所以首以天之明命為言</span><br/>
<span class='tline' id='l85' data-llen='1858:1881'>　先王無一毫私慾其心常與天通一念慮之起必三</span><br/>
<span class='tline' id='l86' data-llen='1881:1904'>　省於心而後行此所謂顧天命也一事之變必取正</span><br/>
<span class='tline' id='l87' data-llen='1904:1927'>　於心而後斷此所謂諟天命也推顧諟之心以承奉</span><br/>
<span class='tline' id='l88' data-llen='1927:1953'><a onclick="displayPageImage('KR1b0018', 'WYG', '017-5b' );" name="017-5b" class="pb">[017-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1953:1976'>　上天下地右社稷左宗廟是於幽明之間上下左右</span><br/>
<span class='tline' id='l90' data-llen='1976:1999'>　無所不顧諟其心也心即天也人有是心心有是天</span><br/>
<span class='tline' id='l91' data-llen='1999:2022'>　第人未之顧諟耳盡其心者知其性也知其性則知</span><br/>
<span class='tline' id='l92' data-llen='2022:2045'>　天矣存其心養其性所以事天也事天在存其心而</span><br/>
<span class='tline' id='l93' data-llen='2045:2068'>　已存即顧諟之謂也　又曰湯之心是與天同矣為</span><br/>
<span class='tline' id='l94' data-llen='2068:2091'>　人而心與天同天下一人而已矣大命不集於湯而</span><br/>
<span class='tline' id='l95' data-llen='2091:2114'>　誰集乎桀率遏衆力率割夏邑其心紛然為人慾所</span><br/>
<span class='tline' id='l96' data-llen='2114:2137'>　亂日夜自絶於天夫有一人絶於天必有一人合於</span><br/>
<span class='tline' id='l97' data-llen='2137:2163'><a onclick="displayPageImage('KR1b0018', 'WYG', '017-6a' );" name="017-6a" class="pb">[017-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2163:2186'>　天矣况大徳者必受命此自然之理也桀之勞民甚</span><br/>
<span class='tline' id='l99' data-llen='2186:2209'>　矣湯集大命以有天下豈敢有絲髪擾之哉撫綏之</span><br/>
<span class='tline' id='l100' data-llen='2209:2232'>　而已矣湯有撫綏之心而所以左右此心以安天下</span><br/>
<span class='tline' id='l101' data-llen='2232:2245'>　之衆者不無望於聖賢也</span><br/>
<span class='tline' id='l102' data-llen='2245:2268'>　張氏曰先王於天之明命顧之而不敢忘諟之而不</span><br/>
<span class='tline' id='l103' data-llen='2268:2291'>　敢違上以承天之神下以承地之祇中以祗肅於宗</span><br/>
<span class='tline' id='l104' data-llen='2291:2314'>　廟社稷祗者欽之逹乎外也肅者敬之存乎内也於</span><br/>
<span class='tline' id='l105' data-llen='2314:2337'>　上下神祗言承於宗廟社稷言祗肅亦互相備也夫</span><br/>
<span class='tline' id='l106' data-llen='2337:2363'><a onclick="displayPageImage('KR1b0018', 'WYG', '017-6b' );" name="017-6b" class="pb">[017-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2363:2386'>　湯之徳足以昭升於上故天監厥徳用集大命使湯</span><br/>
<span class='tline' id='l108' data-llen='2386:2400'>　足以簡代夏而撫綏萬方也</span><br/>
<span class='tline' id='l109' data-llen='2400:2423'>　東萊曰太甲當不明之時自然與阿衡不相順伊尹</span><br/>
<span class='tline' id='l110' data-llen='2423:2446'>　欲其善反入於惡伊尹欲其勤反肆於縱自然不順</span><br/>
<span class='tline' id='l111' data-llen='2446:2469'>惟尹躬克左右厥辟宅師肆嗣王丕承基緒惟尹躬先</span><br/>
<span class='tline' id='l112' data-llen='2469:2492'>見於西邑夏自周有終相亦惟終其後嗣王罔克有終</span><br/>
<span class='tline' id='l113' data-llen='2492:2515'>相亦罔終嗣王戒哉祗爾厥辟辟不辟忝厥祖王惟庸</span><br/>
<span class='tline' id='l114' data-llen='2515:2520'>罔念聞</span><br/>
<span class='tline' id='l115' data-llen='2520:2546'><a onclick="displayPageImage('KR1b0018', 'WYG', '017-7a' );" name="017-7a" class="pb">[017-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2546:2569'>　無垢曰伊尹見太甲有欺疑之心所以言我親見夏</span><br/>
<span class='tline' id='l117' data-llen='2569:2592'>　之先王君臣所以有終始者以忠信相與而不面欺</span><br/>
<span class='tline' id='l118' data-llen='2592:2615'>　心疑也後嗣君臣所以無終始者則以無忠信之心</span><br/>
<span class='tline' id='l119' data-llen='2615:2639'>　也不欺者忠不疑者信君欺臣臣亦欺君君疑臣臣亦</span><br/>
<span class='tline' id='l120' data-llen='2639:2662'>　疑君伊尹言此是其故太甲之兆未萌也然則伊尹</span><br/>
<span class='tline' id='l121' data-llen='2662:2685'>　何其不幸歟一出則放桀再出而又將放太甲焉此</span><br/>
<span class='tline' id='l122' data-llen='2685:2707'>　豈美事哉人臣之大不幸者也伊尹亦無如之何</span><br/>
<span class='tline' id='l123' data-llen='2707:2730'>　又曰祗爾厥辟者以為太甲宜端嚴尊敬受此君天</span><br/>
<span class='tline' id='l124' data-llen='2730:2756'><a onclick="displayPageImage('KR1b0018', 'WYG', '017-7b' );" name="017-7b" class="pb">[017-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2756:2779'>　下之位不宜輕佻浮躁突梯猜慮如閭巷下俚之熊</span><br/>
<span class='tline' id='l126' data-llen='2779:2802'>　也儻如閭巷下俚之態是辟不辟矣其辱成湯莫大</span><br/>
<span class='tline' id='l127' data-llen='2802:2824'>　焉伊尹諌戒深切如此則太甲之無君道可知矣</span><br/>
<span class='tline' id='l128' data-llen='2824:2847'>　又曰天下之理一念先入其中則他念不入一聞先</span><br/>
<span class='tline' id='l129' data-llen='2847:2870'>　入其中則他聞亦不入伊尹之言如此太甲所以罔</span><br/>
<span class='tline' id='l130' data-llen='2870:2893'>　念聞者何也則以庸愚之念先入其中故伊尹之言</span><br/>
<span class='tline' id='l131' data-llen='2893:2916'>　不念不聞也夫其所謂庸愚者則欲與縱是也其心</span><br/>
<span class='tline' id='l132' data-llen='2916:2939'>　方得天下將逞其欲將縱其心而苦言沓至如何其</span><br/>
<span class='tline' id='l133' data-llen='2939:2965'><a onclick="displayPageImage('KR1b0018', 'WYG', '017-8a' );" name="017-8a" class="pb">[017-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2965:2971'>　念聞哉</span><br/>
<span class='tline' id='l135' data-llen='2971:2994'>　薛氏曰王惟庸者王當申而用之也罔念聞者心不</span><br/>
<span class='tline' id='l136' data-llen='2994:3004'>　是念耳不是聽也</span><br/>
<span class='tline' id='l137' data-llen='3004:3027'>　張氏曰忠信為用而無缺矣忠則不欺信則不疑君</span><br/>
<span class='tline' id='l138' data-llen='3027:3050'>　臣之間能以忠信相與至於不欺不疑故其心徳之</span><br/>
<span class='tline' id='l139' data-llen='3050:3073'>　同不為䜛譖所奪則能有終矣相視君者也君能以</span><br/>
<span class='tline' id='l140' data-llen='3073:3096'>　忠信而有終則相亦惟終矣其後嗣王則桀是也桀</span><br/>
<span class='tline' id='l141' data-llen='3096:3119'>　不能用忠信而罔克有終則其輔相之人亦不用忠</span><br/>
<span class='tline' id='l142' data-llen='3119:3145'><a onclick="displayPageImage('KR1b0018', 'WYG', '017-8b' );" name="017-8b" class="pb">[017-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3145:3168'>　信而罔終矣夫君臣之相與所以有初而無終者非</span><br/>
<span class='tline' id='l144' data-llen='3168:3191'>　他道也蓋以不用忠信而已則嗣王之如此不可不</span><br/>
<span class='tline' id='l145' data-llen='3191:3196'>　戒也</span><br/>
<span class='tline' id='l146' data-llen='3196:3219'>　東萊曰伊尹前舉二叚好與不好底様子如此分明</span><br/>
<span class='tline' id='l147' data-llen='3219:3242'>　嗣王豈得不戒須當敬爾為君之道君不君不特是</span><br/>
<span class='tline' id='l148' data-llen='3242:3265'>　自辱又至於辱乃祖成湯者伊尹至是忠誠懇切告</span><br/>
<span class='tline' id='l149' data-llen='3265:3288'>　太甲至如此太甲方且以為常事雖聽伊尹言似若</span><br/>
<span class='tline' id='l150' data-llen='3288:3295'>　無念聞也</span><br/>
<span class='tline' id='l151' data-llen='3295:3321'><a onclick="displayPageImage('KR1b0018', 'WYG', '017-9a' );" name="017-9a" class="pb">[017-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3321:3344'>伊尹乃言曰先王昧爽丕顯坐以待旦旁求俊彦啓迪</span><br/>
<span class='tline' id='l153' data-llen='3344:3367'>後人無越厥命以自覆慎乃儉徳惟懐永圖若虞機張</span><br/>
<span class='tline' id='l154' data-llen='3367:3390'>往省括於度則釋欽厥止率乃祖攸行惟朕以懌萬世</span><br/>
<span class='tline' id='l155' data-llen='3390:3394'>有辭</span><br/>
<span class='tline' id='l156' data-llen='3394:3417'>　無垢曰伊尹意言湯旁求得我以開導汝汝倘不聽</span><br/>
<span class='tline' id='l157' data-llen='3417:3440'>　是先王之命將失墜於下而汝社稷亦自顛覆而不</span><br/>
<span class='tline' id='l158' data-llen='3440:3463'>　救矣賢者不聽則聽小人之言小人之言進宗社豈</span><br/>
<span class='tline' id='l159' data-llen='3463:3486'>　有安固之理乎　又曰惟欲則奢侈無度惟縱則思</span><br/>
<span class='tline' id='l160' data-llen='3486:3512'><a onclick="displayPageImage('KR1b0018', 'WYG', '017-9b' );" name="017-9b" class="pb">[017-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3512:3535'>　慮不審儉徳之説所以杜其欲虞機之説所以救其</span><br/>
<span class='tline' id='l162' data-llen='3535:3558'>　縱惟儉則可以為長久之計惟審則可以應天下之</span><br/>
<span class='tline' id='l163' data-llen='3558:3581'>　變夫虞之射鳥獸必先省夫矢傳於括括應于度度</span><br/>
<span class='tline' id='l164' data-llen='3581:3604'>　者所射之物也然後釋然舎去所以百發百中倘惟</span><br/>
<span class='tline' id='l165' data-llen='3604:3627'>　在此有絲毫不審則在彼有霄壤之逺矣豈有放心</span><br/>
<span class='tline' id='l166' data-llen='3627:3650'>　蕩意而天下自治者乎然為儉在審必有其要欽厥</span><br/>
<span class='tline' id='l167' data-llen='3650:3673'>　止則不期儉而自儉率乃祖攸行則不期審而自審</span><br/>
<span class='tline' id='l168' data-llen='3673:3693'>　此又伊尹指大甲徑路使之力寡而功倍也</span><br/>
<span class='tline' id='l169' data-llen='3693:3720'><a onclick="displayPageImage('KR1b0018', 'WYG', '017-10a' );" name="017-10a" class="pb">[017-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3720:3743'>　史氏曰捨紛華而入枯淡棄芻豢而甘藜藿此人情</span><br/>
<span class='tline' id='l171' data-llen='3743:3766'>　之所不能安者也前是而後違朝行而夕改始勤而</span><br/>
<span class='tline' id='l172' data-llen='3766:3789'>　終怠其不能為逺謀者必矣慎之於初而使之無偽</span><br/>
<span class='tline' id='l173' data-llen='3789:3812'>　懐之於乆而使之不易率吾自然之性有加無己此</span><br/>
<span class='tline' id='l174' data-llen='3812:3834'>　中材之主所當知者也伊尹所以望太甲者如此</span><br/>
<span class='tline' id='l175' data-llen='3834:3857'>王未克變伊尹曰茲乃不義習與性成予弗狎于弗順</span><br/>
<span class='tline' id='l176' data-llen='3857:3873'>營于桐宫密邇先王其訓無俾世迷</span><br/>
<span class='tline' id='l177' data-llen='3873:3896'>　無垢曰言未克變是太甲心雖省悟然心不勝欲所</span><br/>
<span class='tline' id='l178' data-llen='3896:3923'><a onclick="displayPageImage('KR1b0018', 'WYG', '017-10b' );" name="017-10b" class="pb">[017-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3923:3946'>　以欲變而未能也伊尹見其未能非言語所能救也</span><br/>
<span class='tline' id='l180' data-llen='3946:3969'>　當造化以驅除其惡使之一變而歸於道焉此豈小</span><br/>
<span class='tline' id='l181' data-llen='3969:3992'>　夫淺識所能究其萬一哉　又曰所謂習者乃氣習</span><br/>
<span class='tline' id='l182' data-llen='3992:4015'>　之習是其生也適禀天地之惡徳受隂陽之乖氣其</span><br/>
<span class='tline' id='l183' data-llen='4015:4038'>　為不義亦性情所不能自己者也使聖人無造化之</span><br/>
<span class='tline' id='l184' data-llen='4038:4061'>　術則亦何貴於聖人哉其造化之術如何伊尹乘欲</span><br/>
<span class='tline' id='l185' data-llen='4061:4084'>　變未能之幾乃使不近於弗順義理之人以絶其為</span><br/>
<span class='tline' id='l186' data-llen='4084:4107'>　惡之萌放之於桐宫以起其悲愴之心宻邇先王其</span><br/>
<span class='tline' id='l187' data-llen='4107:4134'><a onclick="displayPageImage('KR1b0018', 'WYG', '017-11a' );" name="017-11a" class="pb">[017-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4134:4157'>　訓以發其仁義之性蓋人之為惡者非有苦楚之則</span><br/>
<span class='tline' id='l189' data-llen='4157:4180'>　其惡不去先王所以有墨劓剕宫之刑有桎牿徽纆</span><br/>
<span class='tline' id='l190' data-llen='4180:4203'>　之法以戕其形體以苦其心志不如是惡氣不殞善</span><br/>
<span class='tline' id='l191' data-llen='4203:4209'>　心不生</span><br/>
<span class='tline' id='l192' data-llen='4209:4221'>王徂桐宫居憂克終允徳</span><br/>
<span class='tline' id='l193' data-llen='4221:4244'>　無垢曰王未克變言未變非不欲變也力不能爾然</span><br/>
<span class='tline' id='l194' data-llen='4244:4267'>　而小人在側惡習在前則又忘之矣是欲變之時乃</span><br/>
<span class='tline' id='l195' data-llen='4267:4290'>　允徳也允徳者誠心發見也惟徂桐宫居憂悲哀哭</span><br/>
<span class='tline' id='l196' data-llen='4290:4317'><a onclick="displayPageImage('KR1b0018', 'WYG', '017-11b' );" name="017-11b" class="pb">[017-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4317:4340'>　泣以愴其心衰絰苴麻以慘其氣茹菜食粥以沮其</span><br/>
<span class='tline' id='l198' data-llen='4340:4363'>　驕則前日欲變之心曠然大明矣是不徂桐宫不居</span><br/>
<span class='tline' id='l199' data-llen='4363:4386'>　憂慼則前日欲變之心不能終也既終允徳為何如</span><br/>
<span class='tline' id='l200' data-llen='4386:4409'>　哉乃知成湯之心乃見伊尹之用乃愴昔時之失路</span><br/>
<span class='tline' id='l201' data-llen='4409:4432'>　乃喜今日之自新形色言語一皆順理動容啟處一</span><br/>
<span class='tline' id='l202' data-llen='4432:4446'>　皆丕變伊尹之功其大矣哉</span><br/>
<span class='tline' id='l203' data-llen='4446:4469'>　張氏曰人性未嘗不善其所以不善者非性之罪習</span><br/>
<span class='tline' id='l204' data-llen='4469:4492'>　使之然耳孔子曰性相近也習相逺也太甲之所以</span><br/>
<span class='tline' id='l205' data-llen='4492:4519'><a onclick="displayPageImage('KR1b0018', 'WYG', '017-12a' );" name="017-12a" class="pb">[017-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4519:4531'>　不義者習以成性而已</span><br/>
<span class='tline' id='l207' data-llen='4531:4536'>太甲中</span><br/>
<span class='tline' id='l208' data-llen='4536:4557'>惟三祀十有二月朔伊尹以冕服奉嗣王歸于亳</span><br/>
<span class='tline' id='l209' data-llen='4557:4580'>　無垢曰太甲元祀十二月朔即位至三祀十有二月</span><br/>
<span class='tline' id='l210' data-llen='4580:4603'>　朔是三十有六月矣此以知太甲雖服闋猶在桐宫</span><br/>
<span class='tline' id='l211' data-llen='4603:4626'>　也至三祀十二月朔乃商家正月朔也然後奉之以</span><br/>
<span class='tline' id='l212' data-llen='4626:4630'>　歸</span><br/>
<span class='tline' id='l213' data-llen='4630:4653'>　東坡曰湯放桀伊尹放太甲古未有是皆聖人不得</span><br/>
<span class='tline' id='l214' data-llen='4653:4680'><a onclick="displayPageImage('KR1b0018', 'WYG', '017-12b' );" name="017-12b" class="pb">[017-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4680:4703'>　已之變也故湯以慙徳為法受惡曰此我之所甚病</span><br/>
<span class='tline' id='l216' data-llen='4703:4726'>　也亂臣賦子庶乎其少衰矣湯不放桀伊尹不放太</span><br/>
<span class='tline' id='l217' data-llen='4726:4749'>　甲獨病一時而已將使後世無道之君謂天下無若</span><br/>
<span class='tline' id='l218' data-llen='4749:4772'>　我何此其為病與慙均耳聖人以為慙已以救天下</span><br/>
<span class='tline' id='l219' data-llen='4772:4795'>　後世故不得已而為之以為不得已之變則可以為</span><br/>
<span class='tline' id='l220' data-llen='4795:4818'>　道固當爾則不可使太甲不思庸伊尹卒放之而更</span><br/>
<span class='tline' id='l221' data-llen='4818:4832'>　立王則其慙有大於湯者矣</span><br/>
<span class='tline' id='l222' data-llen='4832:4855'>作書曰民非后罔克胥匡以生后非民罔以辟四方皇</span><br/>
<span class='tline' id='l223' data-llen='4855:4882'><a onclick="displayPageImage('KR1b0018', 'WYG', '017-13a' );" name="017-13a" class="pb">[017-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4882:4903'>天眷佑有商俾嗣王克終厥徳實萬世無疆之休</span><br/>
<span class='tline' id='l225' data-llen='4903:4926'>　無垢曰前日天下失太甲皇皇然惟恐無君正以兩</span><br/>
<span class='tline' id='l226' data-llen='4926:4949'>　貴不能以相事兩賤不能以相使是民非君無能相</span><br/>
<span class='tline' id='l227' data-llen='4949:4972'>　正以生也此言天下之心也前日太甲在桐宫形單</span><br/>
<span class='tline' id='l228' data-llen='4972:4995'>　影隻無有親附四海之内其誰與歸是君非民罔以</span><br/>
<span class='tline' id='l229' data-llen='4995:5018'>　辟四方也此太甲之心也今太甲復歸朝廷天下知</span><br/>
<span class='tline' id='l230' data-llen='5018:5041'>　有君可依自此方有生路其喜為何如太甲知民復</span><br/>
<span class='tline' id='l231' data-llen='5041:5064'>　歸往于我自此吾得以號令天下其喜為何如是伊</span><br/>
<span class='tline' id='l232' data-llen='5064:5091'><a onclick="displayPageImage('KR1b0018', 'WYG', '017-13b' );" name="017-13b" class="pb">[017-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5091:5114'>　尹一舉既消天下怨忿之心而生其愛君之意　又</span><br/>
<span class='tline' id='l234' data-llen='5114:5137'>　曰聖人以人合天不委於天以義斷命不委於命聖</span><br/>
<span class='tline' id='l235' data-llen='5137:5160'>　賢第知人事與義理而已安肯少假于造化使其自</span><br/>
<span class='tline' id='l236' data-llen='5160:5183'>　治自亂而一委於天命乎伊尹之意以謂太甲不悔</span><br/>
<span class='tline' id='l237' data-llen='5183:5206'>　過是天意不佑商家也今既悔過乃天眷佑之意未</span><br/>
<span class='tline' id='l238' data-llen='5206:5229'>　已此亦開慰太甲之意爾聖賢所學方欲造化天地</span><br/>
<span class='tline' id='l239' data-llen='5229:5242'>　豈有一聽於天命之理乎</span><br/>
<span class='tline' id='l240' data-llen='5242:5265'>　張氏曰民得君則治安非后則無能相正以生矣君</span><br/>
<span class='tline' id='l241' data-llen='5265:5292'><a onclick="displayPageImage('KR1b0018', 'WYG', '017-14a' );" name="017-14a" class="pb">[017-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5292:5315'>　得民則可與守邦非民則無以行法於四方矣君民</span><br/>
<span class='tline' id='l243' data-llen='5315:5338'>　之相須也如此則太甲方其不明於徳伊尹營桐宫</span><br/>
<span class='tline' id='l244' data-llen='5338:5361'>　以放之及其克終允徳則伊尹以冕服而奉之其放</span><br/>
<span class='tline' id='l245' data-llen='5361:5384'>　也其奉也伊尹豈容私意於其間哉盡其愛君之誠</span><br/>
<span class='tline' id='l246' data-llen='5384:5407'>　以聽命於天而已此嗣王之克終厥徳而伊尹所以</span><br/>
<span class='tline' id='l247' data-llen='5407:5415'>　歸之於天也</span><br/>
<span class='tline' id='l248' data-llen='5415:5438'>　東萊曰民非君則强陵弱衆暴寡民無以為生矣后</span><br/>
<span class='tline' id='l249' data-llen='5438:5461'>　非民則無以為君於天下此見伊尹之心謂君民本</span><br/>
<span class='tline' id='l250' data-llen='5461:5488'><a onclick="displayPageImage('KR1b0018', 'WYG', '017-14b' );" name="017-14b" class="pb">[017-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5488:5499'>　一體不可以須臾離</span><br/>
<span class='tline' id='l252' data-llen='5499:5522'>王拜手稽首曰予小子不明于徳自厎不類欲敗度縱</span><br/>
<span class='tline' id='l253' data-llen='5522:5545'>敗禮以速戾于厥躬天作孽猶可違自作孽不可逭既</span><br/>
<span class='tline' id='l254' data-llen='5545:5568'>往背師保之訓弗克于厥初尚賴匡救之徳圖惟厥終</span><br/>
<span class='tline' id='l255' data-llen='5568:5591'>　無垢曰太甲未悔以前善言能聳動之而不能使其</span><br/>
<span class='tline' id='l256' data-llen='5591:5614'>　深入既悔之後伊尹罄欬嚬笑之間皆注乎太甲心</span><br/>
<span class='tline' id='l257' data-llen='5614:5637'>　術之内如箭破的如啄受啐其言形動於外蓋天機</span><br/>
<span class='tline' id='l258' data-llen='5637:5660'>　自然不得而已拜手稽首豈虛為禮文哉誠有不得</span><br/>
<span class='tline' id='l259' data-llen='5660:5687'><a onclick="displayPageImage('KR1b0018', 'WYG', '017-15a' );" name="017-15a" class="pb">[017-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5687:5710'>　不然者爾夫轉不恵惟庸未變之心一旦而為拜手</span><br/>
<span class='tline' id='l261' data-llen='5710:5733'>　稽首亦可以騐伊尹之所學矣豈特可以驗伊尹之</span><br/>
<span class='tline' id='l262' data-llen='5733:5756'>　所學善惡之在心其形狀亦可卜也向者惡注乎心</span><br/>
<span class='tline' id='l263' data-llen='5756:5779'>　使人聞懇切善言其倨傲乃如此今也善注於心略</span><br/>
<span class='tline' id='l264' data-llen='5779:5802'>　聞善端其尊敬乃如此是善惡外見又可於儀容間</span><br/>
<span class='tline' id='l265' data-llen='5802:5825'>　卜之矣　又曰自謂有餘者小人之態常若不足者</span><br/>
<span class='tline' id='l266' data-llen='5825:5848'>　君子之心伊尹前日告戒之幾太甲已得之矣猶自</span><br/>
<span class='tline' id='l267' data-llen='5848:5871'>　以為不足而渇聞如此是其志豈止欲為悔過之君</span><br/>
<span class='tline' id='l268' data-llen='5871:5898'><a onclick="displayPageImage('KR1b0018', 'WYG', '017-15b' );" name="017-15b" class="pb">[017-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5898:5915'>　而已乎其為善之心何其逺且大也</span><br/>
<span class='tline' id='l270' data-llen='5915:5938'>　張氏曰耳之於聲目之於色口之於味鼻之於臭無</span><br/>
<span class='tline' id='l271' data-llen='5938:5961'>　非欲也先王以人之有欲於是為度以防之惰其情</span><br/>
<span class='tline' id='l272' data-llen='5961:5984'>　貌弛其支體無非縱也先王以人之有縱於是制禮</span><br/>
<span class='tline' id='l273' data-llen='5984:6007'>　以防之欲而無以節之則至於敗度縱而無以操之</span><br/>
<span class='tline' id='l274' data-llen='6007:6030'>　則至於敗禮敗度敗禮其為罪大矣天作孽則修徳</span><br/>
<span class='tline' id='l275' data-llen='6030:6053'>　而可以禳故曰猶可違自作孽則在已有以致之何</span><br/>
<span class='tline' id='l276' data-llen='6053:6076'>　可逃乎故曰不可逭太甲以為既往之失雖不可追</span><br/>
<span class='tline' id='l277' data-llen='6076:6103'><a onclick="displayPageImage('KR1b0018', 'WYG', '017-16a' );" name="017-16a" class="pb">[017-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6103:6126'>　而將來者尚可圖之也然則太甲之所以克終厥徳</span><br/>
<span class='tline' id='l279' data-llen='6126:6136'>　豈非伊尹之力歟</span><br/>
<span class='tline' id='l280' data-llen='6136:6159'>　東萊曰太甲不明之初視欲與縱為安泰恬愉之地</span><br/>
<span class='tline' id='l281' data-llen='6159:6182'>　視度與禮反若荆棘束縳然此時惟恐欲之敗度縱</span><br/>
<span class='tline' id='l282' data-llen='6182:6205'>　之敗禮既明矣乃知度與禮自有安泰恬愉之地欲</span><br/>
<span class='tline' id='l283' data-llen='6205:6228'>　與縱乃荆棘也故惟恐欲之敗度縱之敗禮以速戾</span><br/>
<span class='tline' id='l284' data-llen='6228:6251'>　于厥躬言自得罪也天作孽猶可違避如天下水火</span><br/>
<span class='tline' id='l285' data-llen='6251:6274'>　之災人皆得以逃之至於自身作罪則身自被其害</span><br/>
<span class='tline' id='l286' data-llen='6274:6301'><a onclick="displayPageImage('KR1b0018', 'WYG', '017-16b' );" name="017-16b" class="pb">[017-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6301:6312'>　一身之間何所逃哉</span><br/>
<span class='tline' id='l288' data-llen='6312:6335'>伊尹拜手稽首曰修厥身允徳協于下惟明后先王子</span><br/>
<span class='tline' id='l289' data-llen='6335:6358'>恵困窮民服厥命罔有不悦並其有邦厥鄰乃曰徯我</span><br/>
<span class='tline' id='l290' data-llen='6358:6381'>后后來無罰王懋乃徳視乃烈祖無時豫怠奉先思孝</span><br/>
<span class='tline' id='l291' data-llen='6381:6402'>接下思恭視逺惟明聽徳惟聰朕承王之休無斁</span><br/>
<span class='tline' id='l292' data-llen='6402:6425'>　無垢曰人平生立志必有所準的然後可以成功如</span><br/>
<span class='tline' id='l293' data-llen='6425:6448'>　人之學射必先設的於彼然後吾正内志直外體審</span><br/>
<span class='tline' id='l294' data-llen='6448:6471'>　固弓矢手布準繩足蹈規矩念念於的日日於的時</span><br/>
<span class='tline' id='l295' data-llen='6471:6498'><a onclick="displayPageImage('KR1b0018', 'WYG', '017-17a' );" name="017-17a" class="pb">[017-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6498:6521'>　時於的如此則百發百中矣舜不以堯為的不能成</span><br/>
<span class='tline' id='l297' data-llen='6521:6544'>　重華之功禹不以舜為的不能成文命之功湯不以</span><br/>
<span class='tline' id='l298' data-llen='6544:6567'>　禹為的不能成表正之功以至孔子不以周公為的</span><br/>
<span class='tline' id='l299' data-llen='6567:6590'>　何以集大成孟子不以孔子為的何以傳正統太甲</span><br/>
<span class='tline' id='l300' data-llen='6590:6613'>　將欲懋勉允徳安得不以成湯為的視乃厥祖蓋使</span><br/>
<span class='tline' id='l301' data-llen='6613:6636'>　視之為準的也　又曰太甲前日縱欲時則忽祖宗</span><br/>
<span class='tline' id='l302' data-llen='6636:6659'>　忘臣民所視者皆目前之快而不為萬世之計所聽</span><br/>
<span class='tline' id='l303' data-llen='6659:6682'>　者皆淫逸之言而不知仁義之説是孝恭聰明皆為</span><br/>
<span class='tline' id='l304' data-llen='6682:6709'><a onclick="displayPageImage('KR1b0018', 'WYG', '017-17b' );" name="017-17b" class="pb">[017-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6709:6732'>　縱欲所昏矣今既悔過縱欲已除如浮雲開而白日</span><br/>
<span class='tline' id='l306' data-llen='6732:6755'>　自皦塵垢去而軒鑑自明孝恭聰明盡皆發見以奉</span><br/>
<span class='tline' id='l307' data-llen='6755:6778'>　祖宗則此心為孝以接臣民則此心為恭所見者髙</span><br/>
<span class='tline' id='l308' data-llen='6778:6801'>　逺不與凡俗同是此心為明矣所聽者仁義不與巧</span><br/>
<span class='tline' id='l309' data-llen='6801:6812'>　佞合是此心為聰矣</span><br/>
<span class='tline' id='l310' data-llen='6812:6835'>　東坡曰顔淵問仁孔子曰非禮勿視非禮勿聽非禮</span><br/>
<span class='tline' id='l311' data-llen='6835:6858'>　勿言非禮勿動夫視聽期於聰明而已何與於禮非</span><br/>
<span class='tline' id='l312' data-llen='6858:6881'>　禮勿視非禮勿聽是禮也何與於仁曰視聽不以禮</span><br/>
<span class='tline' id='l313' data-llen='6881:6908'><a onclick="displayPageImage('KR1b0018', 'WYG', '017-18a' );" name="017-18a" class="pb">[017-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6908:6931'>　則聰明之害物也甚於聾瞽何以言之明之過也則</span><br/>
<span class='tline' id='l315' data-llen='6931:6955'>　無所不視抉人之私求人之所不及聰之過也則無所</span><br/>
<span class='tline' id='l316' data-llen='6955:6978'>　不聽浸潤之譖膚受之愬或行焉此其害豈特聾瞽</span><br/>
<span class='tline' id='l317' data-llen='6978:7001'>　而已哉故聖人一之以禮君臣上下各視其所當視</span><br/>
<span class='tline' id='l318' data-llen='7001:7017'>　各聽其所當聽而仁不可勝用也</span><br/>
<span class='tline' id='l319' data-llen='7017:7040'>　史氏曰人臣以勉君為訓則必論修徳之方人君以</span><br/>
<span class='tline' id='l320' data-llen='7040:7063'>　成憲為能則必有為徳之效昔伊尹既復政厥辟懼</span><br/>
<span class='tline' id='l321' data-llen='7063:7086'>　其弗克厥終誥誡之辭何其至哉謂孝恭聰明之四</span><br/>
<span class='tline' id='l322' data-llen='7086:7113'><a onclick="displayPageImage('KR1b0018', 'WYG', '017-18b' );" name="017-18b" class="pb">[017-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7113:7136'>　徳皆成湯之所常行也吾能勉其未至先世易忘奉</span><br/>
<span class='tline' id='l324' data-llen='7136:7159'>　之則思孝卑下易忽接之則思恭逺者蔽而難察視</span><br/>
<span class='tline' id='l325' data-llen='7159:7182'>　惟用其明徳言苦而難入聽惟用其聰易者不以為</span><br/>
<span class='tline' id='l326' data-llen='7182:7205'>　易難者不謂其難惟先王成憲是傚然則豈惟措人</span><br/>
<span class='tline' id='l327' data-llen='7205:7228'>　君於無過之地哉成徳之效為人臣亦與有榮焉爾</span><br/>
<span class='tline' id='l328' data-llen='7228:7251'>　張氏曰治天下國家之道者未有不自其身始此伊</span><br/>
<span class='tline' id='l329' data-llen='7251:7274'>　尹之告太甲所以先言修厥身也能修厥身使允徳</span><br/>
<span class='tline' id='l330' data-llen='7274:7297'>　協於下然後可以為明明后也内足以自信外足以</span><br/>
<span class='tline' id='l331' data-llen='7297:7324'><a onclick="displayPageImage('KR1b0018', 'WYG', '017-19a' );" name="017-19a" class="pb">[017-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7324:7347'>　使人信之者允徳也君子之徳升則上合乎天降則</span><br/>
<span class='tline' id='l333' data-llen='7347:7370'>　下合乎民允徳協于下者言徳之降而下合於民也</span><br/>
<span class='tline' id='l334' data-llen='7370:7393'>　困則不能以自興窮則不能以自逹子者所以親愛</span><br/>
<span class='tline' id='l335' data-llen='7393:7416'>　之也恵者所以周濟之也困窮者猶子恵之則其餘</span><br/>
<span class='tline' id='l336' data-llen='7416:7439'>　可知矣惟其能子恵困窮此所以得民之心能得民</span><br/>
<span class='tline' id='l337' data-llen='7439:7462'>　之心此民之所以服厥命而罔有不悦也　又曰髙</span><br/>
<span class='tline' id='l338' data-llen='7462:7485'>　其目而所視者逺然後可以為明下其耳而所聽者</span><br/>
<span class='tline' id='l339' data-llen='7485:7508'>　徳然後可以為聰孝恭足以盡己之性聰明足以得</span><br/>
<span class='tline' id='l340' data-llen='7508:7535'><a onclick="displayPageImage('KR1b0018', 'WYG', '017-19b' );" name="017-19b" class="pb">[017-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7535:7558'>　物之情則王之盛徳充實於内而其美不可以有加</span><br/>
<span class='tline' id='l342' data-llen='7558:7562'>　矣</span><br/>
<span class='tline' id='l343' data-llen='7562:7585'>　東萊曰明與聰自有本然之聰本然之明惟視逺聽</span><br/>
<span class='tline' id='l344' data-llen='7585:7608'>　徳然後為本然之聰明人之能視近而不能視逺以</span><br/>
<span class='tline' id='l345' data-llen='7608:7631'>　物有以蔽之也惟物不能蔽則能視逺能視逺則本</span><br/>
<span class='tline' id='l346' data-llen='7631:7654'>　然之明見矣人之所以不能聽徳以物有以雜之也</span><br/>
<span class='tline' id='l347' data-llen='7654:7677'>　惟所聽非物而非禮勿聽然後為聽徳能聴徳則本</span><br/>
<span class='tline' id='l348' data-llen='7677:7685'>　然之聰見矣</span><br/>
</p>
<p><br/>
</p>
  </div>
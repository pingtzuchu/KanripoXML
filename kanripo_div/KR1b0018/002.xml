<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0018', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　尚書精義卷二　　　　　　宋　黄倫　撰</span><br/>
<span class='tline' id='l10' data-llen='210:233'>分命和仲宅西曰昧谷寅餞納日平秩西成宵中星虚</span><br/>
<span class='tline' id='l11' data-llen='233:246'>以殷仲秋厥民夷鳥獸毛毨</span><br/>
<span class='tline' id='l12' data-llen='246:269'>　無垢曰隂陽之氣各有其分陽為春為夏隂為秋為</span><br/>
<span class='tline' id='l13' data-llen='269:292'>　冬羲仲掌陽之始故曰分命羲叔掌陽之終故曰申</span><br/>
<span class='tline' id='l14' data-llen='292:315'>　命和仲掌隂之始故亦曰分命和叔掌隂之終故亦</span><br/>
<span class='tline' id='l15' data-llen='315:338'>　曰申命其分毫辨析如此想見堯之心深通造化之</span><br/>
<span class='tline' id='l16' data-llen='338:364'><a onclick="displayPageImage('KR1b0018', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　理也寅餞納日謂禾稻成實是刈是穫自日出而就</span><br/>
<span class='tline' id='l18' data-llen='387:410'>　功至日入而止息是其作也迎日而作其息也亦送</span><br/>
<span class='tline' id='l19' data-llen='410:433'>　日而息出入一循乎天此天人一致之理也其曰寅</span><br/>
<span class='tline' id='l20' data-llen='433:456'>　餞者以言其息亦不可緩也大抵聖人之政一循天</span><br/>
<span class='tline' id='l21' data-llen='456:479'>　理天理何自而見乎人情是也自日出而作至日入</span><br/>
<span class='tline' id='l22' data-llen='479:502'>　而息所以少休其勞苦而調養其血氣也强勉不已</span><br/>
<span class='tline' id='l23' data-llen='502:525'>　豈曰不可秋深時變霜露已凝一襲膚體不死則病</span><br/>
<span class='tline' id='l24' data-llen='525:548'>　是逆天理也聖人之政豈有逆天理之事乎寅餞納</span><br/>
<span class='tline' id='l25' data-llen='548:574'><a onclick="displayPageImage('KR1b0018', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='574:597'>　日其義深矣然出日言於春納日言於秋者又有說</span><br/>
<span class='tline' id='l27' data-llen='597:620'>　也其說如何有一嵗之時有一月之時一日之間日</span><br/>
<span class='tline' id='l28' data-llen='620:643'>　出於朝即一嵗之春也日入於夕即一嵗之秋也言</span><br/>
<span class='tline' id='l29' data-llen='643:666'>　出日於春言納日於秋其事亦相類矣宵中亦謂晝</span><br/>
<span class='tline' id='l30' data-llen='666:689'>　夜等也春言日中以春陽事也故以日為主秋言宵</span><br/>
<span class='tline' id='l31' data-llen='689:712'>　中以秋隂事也故以夜為主星虚即北方斗牛女虚</span><br/>
<span class='tline' id='l32' data-llen='712:735'>　危之星至仲秋即昏見於南方也虚見南方則仲秋</span><br/>
<span class='tline' id='l33' data-llen='735:758'>　之氣正矣厥民夷者乍去炎暑之酷小憇涼秋之清</span><br/>
<span class='tline' id='l34' data-llen='758:784'><a onclick="displayPageImage('KR1b0018', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:807'>　無暴背之苦而有樂事之心此所以言夷也夷者以</span><br/>
<span class='tline' id='l36' data-llen='807:830'>　形容其心之凱樂也毛毨謂鳥獸得秋氣則毛羽更</span><br/>
<span class='tline' id='l37' data-llen='830:848'>　生光潤而順理矣此皆秋氣之正者也</span><br/>
<span class='tline' id='l38' data-llen='848:871'>申命和叔宅朔方曰幽都平在朔易日短星昴以正仲</span><br/>
<span class='tline' id='l39' data-llen='871:881'>冬厥民隩鳥獸氄毛</span><br/>
<span class='tline' id='l40' data-llen='881:904'>　無垢曰東作南訛西成未嘗不以方為言獨朔易不</span><br/>
<span class='tline' id='l41' data-llen='904:927'>　言北而云朔易者何也曰北無意義易北為朔其義</span><br/>
<span class='tline' id='l42' data-llen='927:950'>　無窮夫月旦謂之朔是盡時而復生也隂陽之氣至</span><br/>
<span class='tline' id='l43' data-llen='950:976'><a onclick="displayPageImage('KR1b0018', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='976:999'>　冬而盡故曰日窮於次月窮於紀星回於天數將幾</span><br/>
<span class='tline' id='l45' data-llen='999:1022'>　終是朔有盡意然終不可盡也冬而復春豈有既哉</span><br/>
<span class='tline' id='l46' data-llen='1022:1045'>　是盡而更生也朔有盡而更生也朔有盡而更生之</span><br/>
<span class='tline' id='l47' data-llen='1045:1068'>　義北無此義也此所以言朔而不言北也東作南訛</span><br/>
<span class='tline' id='l48' data-llen='1068:1091'>　西成三時趨農人人勞苦至冬無事與三時不同矣</span><br/>
<span class='tline' id='l49' data-llen='1091:1114'>　此所以謂之朔易至於三時言平秩獨冬言平在又</span><br/>
<span class='tline' id='l50' data-llen='1114:1137'>　何也秩以言田事有次序至於冬則已收藏倉廩民</span><br/>
<span class='tline' id='l51' data-llen='1137:1160'>　無餘事何次序之有乎其曰在在察也雖收囷入廩</span><br/>
<span class='tline' id='l52' data-llen='1160:1186'><a onclick="displayPageImage('KR1b0018', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1186:1209'>　然有無盜賊之窺而雀鼠之耗乎此和叔所以為之</span><br/>
<span class='tline' id='l54' data-llen='1209:1232'>　察也厥民隩亦順時而入也秋少憇冬室處豈私意</span><br/>
<span class='tline' id='l55' data-llen='1232:1255'>　哉天道已然矣氄毛孔氏謂鳥獸皆生耎毳細毛以</span><br/>
<span class='tline' id='l56' data-llen='1255:1278'>　自温焉此亦驗天時之一法也余觀羲和所掌獨以</span><br/>
<span class='tline' id='l57' data-llen='1278:1301'>　人時為主其意専在民事而已觀作訛成易以應春</span><br/>
<span class='tline' id='l58' data-llen='1301:1324'>　夏秋冬之氣則人之所為乃天之所為也人或可容</span><br/>
<span class='tline' id='l59' data-llen='1324:1347'>　以偽惟天為不可欺如日之出日之中星鳥昏見鳥</span><br/>
<span class='tline' id='l60' data-llen='1347:1370'>　獸孳尾天豈有心乎適此時也必有此候其欺我哉</span><br/>
<span class='tline' id='l61' data-llen='1370:1396'><a onclick="displayPageImage('KR1b0018', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1396:1419'>　如民之析因夷隩亦豈有心哉適此時也必有此事</span><br/>
<span class='tline' id='l63' data-llen='1419:1440'>　天人交通無有偏陂此堯之治所以為極致也</span><br/>
<span class='tline' id='l64' data-llen='1440:1463'>　王荆公曰冬者休息之時也當豫察來嵗改易之政</span><br/>
<span class='tline' id='l65' data-llen='1463:1486'>　耳事之改易於此時在察之事豫則立國家閒暇乃</span><br/>
<span class='tline' id='l66' data-llen='1486:1496'>　豫圖改易之時也</span><br/>
<span class='tline' id='l67' data-llen='1496:1519'>　胡氏曰夫氣隨天轉人逐時遷春之東作農事興焉</span><br/>
<span class='tline' id='l68' data-llen='1519:1542'>　故其民析老壯分析就功也夏之長養耕稼方盛故</span><br/>
<span class='tline' id='l69' data-llen='1542:1565'>　其民因相因舊功以力田也秋之收歛五榖畢登故</span><br/>
<span class='tline' id='l70' data-llen='1565:1591'><a onclick="displayPageImage('KR1b0018', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1591:1614'>　其民夷平均其力以就嵗功也冬之祁寒人思安居</span><br/>
<span class='tline' id='l72' data-llen='1614:1637'>　故其民隩以入室處也孔安國以隩為室民當改嵗</span><br/>
<span class='tline' id='l73' data-llen='1637:1660'>　入此室處以辟風寒是音隩為鳥到反也說文亦同</span><br/>
<span class='tline' id='l74' data-llen='1660:1683'>　故正義引爾雅釋宫云西南隅謂之隩陸徳明音為</span><br/>
<span class='tline' id='l75' data-llen='1683:1706'>　於陸反馬融云煖也則是冬寒民就隩煖之所也則</span><br/>
<span class='tline' id='l76' data-llen='1706:1721'>　知陸音為長而孔注為迂逺也</span><br/>
<span class='tline' id='l77' data-llen='1721:1744'>帝曰咨汝羲暨和朞三百有六旬有六日以閏月定四</span><br/>
<span class='tline' id='l78' data-llen='1744:1757'>時成歳允釐百工庶績咸熙</span><br/>
<span class='tline' id='l79' data-llen='1757:1783'><a onclick="displayPageImage('KR1b0018', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1783:1806'>　胡氏曰昔之言嵗以四時計者各為日九十以六氣</span><br/>
<span class='tline' id='l81' data-llen='1806:1829'>　計者各為日六十以五行計者各為日七十有二九</span><br/>
<span class='tline' id='l82' data-llen='1829:1852'>　十而四之六十而六之七十有二而五之皆得三百</span><br/>
<span class='tline' id='l83' data-llen='1852:1875'>　六十則其三百六十者天數之正也其五日有竒者</span><br/>
<span class='tline' id='l84' data-llen='1875:1898'>　餘分之積也周天三百六十五度四分度之一而曰</span><br/>
<span class='tline' id='l85' data-llen='1898:1921'>　日行一度則一朞三百六十五日四分日之一舉全</span><br/>
<span class='tline' id='l86' data-llen='1921:1944'>　數以言之故云三百六十六日也傳又解所以須置</span><br/>
<span class='tline' id='l87' data-llen='1944:1967'>　閏之意皆據大率以言之云一嵗十二月一月三十</span><br/>
<span class='tline' id='l88' data-llen='1967:1993'><a onclick="displayPageImage('KR1b0018', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1993:2016'>　日正三百六十日也除小月六又為六日今經云三</span><br/>
<span class='tline' id='l90' data-llen='2016:2039'>　百六十六日故云餘十二日不成朞以一月不整三</span><br/>
<span class='tline' id='l91' data-llen='2039:2062'>　十日今一年餘十二日故未至盈滿三嵗足得一月</span><br/>
<span class='tline' id='l92' data-llen='2062:2085'>　一則置閏也　又曰日行遲月行速日行遲故日運</span><br/>
<span class='tline' id='l93' data-llen='2085:2108'>　一度而成一日月行速故月運十二度十九分度之</span><br/>
<span class='tline' id='l94' data-llen='2108:2131'>　七而成一日隂道常虧故月行周天之數為一月而</span><br/>
<span class='tline' id='l95' data-llen='2131:2154'>　常不足於三十日此所以有小月而嵗餘五日强也</span><br/>
<span class='tline' id='l96' data-llen='2154:2177'>　陽道常饒故日行周天之數為一嵗而常有餘於三</span><br/>
<span class='tline' id='l97' data-llen='2177:2203'><a onclick="displayPageImage('KR1b0018', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2203:2226'>　百六十日此所以有閏而嵗閏亦五日强也以月之</span><br/>
<span class='tline' id='l99' data-llen='2226:2249'>　不足合日之有餘積而成嵗則所謂十一日弱者是</span><br/>
<span class='tline' id='l100' data-llen='2249:2272'>　也故三年一閏為天道之小成也五年再閏為天道</span><br/>
<span class='tline' id='l101' data-llen='2272:2295'>　之大成也古之人歸其餘以置閏三年而一五年而</span><br/>
<span class='tline' id='l102' data-llen='2295:2318'>　再十有九年七閏備矣　又曰天度三百六十有五</span><br/>
<span class='tline' id='l103' data-llen='2318:2341'>　四分度之一而日所行者一日度耳故朞三百六十</span><br/>
<span class='tline' id='l104' data-llen='2341:2364'>　有五日四分度之一以小嵗言之則餘五日有竒矣</span><br/>
<span class='tline' id='l105' data-llen='2364:2387'>　月之行也速月行十二度十九分度之七其周而與</span><br/>
<span class='tline' id='l106' data-llen='2387:2413'><a onclick="displayPageImage('KR1b0018', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2413:2436'>　日合也以二十九日半故月之為月其日不能常足</span><br/>
<span class='tline' id='l108' data-llen='2436:2459'>　於三十而有大小焉推月之不足計日之有餘一嵗</span><br/>
<span class='tline' id='l109' data-llen='2459:2482'>　之所竒凡十有一日弱積嵗之所竒而不為之閏三</span><br/>
<span class='tline' id='l110' data-llen='2482:2505'>　年而差一月九年而以春為夏十有九年而四時皆</span><br/>
<span class='tline' id='l111' data-llen='2505:2528'>　反　又曰道散而後隂陽分隂陽分而後五行具凡</span><br/>
<span class='tline' id='l112' data-llen='2528:2551'>　麗乎隂陽屬乎五行者孰有不隨於數耶故一昆蟲</span><br/>
<span class='tline' id='l113' data-llen='2551:2574'>　之出入一草木之生死莫不待此以成自有心以至</span><br/>
<span class='tline' id='l114' data-llen='2574:2597'>　於無心自有形以至於無形莫不待此以行則數者</span><br/>
<span class='tline' id='l115' data-llen='2597:2623'><a onclick="displayPageImage('KR1b0018', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2623:2646'>　時之所寓焉者也先王之政事皆繫於嵗月日時故</span><br/>
<span class='tline' id='l117' data-llen='2646:2669'>　以閏月定四時成嵗焉蓋日月之運行不能無贏縮</span><br/>
<span class='tline' id='l118' data-llen='2669:2699'>　作<img height='20' width='20' alt='&amp;KR0851' title='KR0851' src='https://raw.githubusercontent.com/kanripo/KR-Gaiji/master/images/KR0851.png'/>之乆也不能無差錯惟以其餘置閏然後嵗月</span><br/>
<span class='tline' id='l119' data-llen='2699:2718'>　日時各得其紀而無先時不及時之患矣</span><br/>
<span class='tline' id='l120' data-llen='2718:2741'>　無垢曰周天三百六十五度四分度之一日運一度</span><br/>
<span class='tline' id='l121' data-llen='2741:2764'>　月運十二度有竒故日一嵗一周天月一月一周天</span><br/>
<span class='tline' id='l122' data-llen='2764:2787'>　日嵗一周天此所以朞三百有六旬有六日也使聖</span><br/>
<span class='tline' id='l123' data-llen='2787:2810'>　人不有以造化之任天之運以日一周天為一嵗則</span><br/>
<span class='tline' id='l124' data-llen='2810:2836'><a onclick="displayPageImage('KR1b0018', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2836:2859'>　一年而立春之候亂矣二年而雨水之候亂矣三年</span><br/>
<span class='tline' id='l126' data-llen='2859:2882'>　而以正月為二月矣五年而以春為夏矣十九年而</span><br/>
<span class='tline' id='l127' data-llen='2882:2905'>　四時相反矣由是知天地之理止此而無能為矣惟</span><br/>
<span class='tline' id='l128' data-llen='2905:2928'>　聖人心與天一置造化於其間一嵗虚六日不用又</span><br/>
<span class='tline' id='l129' data-llen='2928:2951'>　虚五日有竒不用是一嵗積十一日有竒不用矣積</span><br/>
<span class='tline' id='l130' data-llen='2951:2974'>　三年不用之日以置一閏又積其餘五年又置一閏</span><br/>
<span class='tline' id='l131' data-llen='2974:2997'>　於是二十四氣皆得其序而時定矣積十九年四時</span><br/>
<span class='tline' id='l132' data-llen='2997:3020'>　不忒而嵗成矣時定而嵗成則百工之職以時而舉</span><br/>
<span class='tline' id='l133' data-llen='3020:3046'><a onclick="displayPageImage('KR1b0018', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3046:3069'>　以嵗而㑹者皆可以案見而閱實矣允釐百工庶績</span><br/>
<span class='tline' id='l135' data-llen='3069:3092'>　咸熙復何疑乎　又曰聖人大有功於天地矣天地</span><br/>
<span class='tline' id='l136' data-llen='3092:3115'>　亦大矣隂陽亦妙矣使世無聖人任其自生自化則</span><br/>
<span class='tline' id='l137' data-llen='3115:3138'>　草木暢茂禽獸繁殖人類滅絶而天理顛倒矣是天</span><br/>
<span class='tline' id='l138' data-llen='3138:3161'>　地之妙在聖人而聖人之餘為天地余始讀易見其</span><br/>
<span class='tline' id='l139' data-llen='3161:3184'>　所謂財成天地之道輔相天地之宜見其所謂彌綸</span><br/>
<span class='tline' id='l140' data-llen='3184:3207'>　天地之道見其所謂範圍天地之化求其說而不得</span><br/>
<span class='tline' id='l141' data-llen='3207:3230'>　今觀置閏一事而財成輔相彌綸範圍之說廓然大</span><br/>
<span class='tline' id='l142' data-llen='3230:3256'><a onclick="displayPageImage('KR1b0018', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3256:3260'>　明</span><br/>
<span class='tline' id='l144' data-llen='3260:3283'>　王氏日休曰天之度數三百六十五度四分度之一</span><br/>
<span class='tline' id='l145' data-llen='3283:3306'>　四分度之一者謂又一度之中四分之一也度猶分</span><br/>
<span class='tline' id='l146' data-llen='3306:3329'>　界乃天輪有此分界之數日行一度謂之一日行遍</span><br/>
<span class='tline' id='l147' data-llen='3329:3352'>　此度數乃為周嵗蓋天輪自西而東乃所謂左旋也</span><br/>
<span class='tline' id='l148' data-llen='3352:3375'>　日月星辰則自東而西所謂右旋日在天一日止能</span><br/>
<span class='tline' id='l149' data-llen='3375:3398'>　行一度故三百六十五日二十五刻方能行徧天之</span><br/>
<span class='tline' id='l150' data-llen='3398:3421'>　分界故謂之朞朞徧也所以周嵗為朞然則周嵗之</span><br/>
<span class='tline' id='l151' data-llen='3421:3447'><a onclick="displayPageImage('KR1b0018', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3447:3470'>　數乃三百六十五日二十五刻而此言三百有六旬</span><br/>
<span class='tline' id='l153' data-llen='3470:3493'>　有六日者舉其大數也日一日行一度故一嵗則周</span><br/>
<span class='tline' id='l154' data-llen='3493:3516'>　於天之分界所以謂日則一嵗一周天月一日行十</span><br/>
<span class='tline' id='l155' data-llen='3516:3539'>　二度有竒故一月則周於天之分界所以謂月則一</span><br/>
<span class='tline' id='l156' data-llen='3539:3562'>　月一周天然所謂一月者不必三十日以月之行不</span><br/>
<span class='tline' id='l157' data-llen='3562:3585'>　必待三十日乃五十九日則再周天是以月有小大</span><br/>
<span class='tline' id='l158' data-llen='3585:3608'>　盡蓋以五十九日分為兩月故也月既日行十二度</span><br/>
<span class='tline' id='l159' data-llen='3608:3631'>　有竒而星家謂之十三度者亦舉其大數也由是言</span><br/>
<span class='tline' id='l160' data-llen='3631:3657'><a onclick="displayPageImage('KR1b0018', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3657:3680'>　之則日行甚遲月行甚速故月行二十九日有餘則</span><br/>
<span class='tline' id='l162' data-llen='3680:3703'>　追及於日是與日一月㑹於一處其處謂之辰則今</span><br/>
<span class='tline' id='l163' data-llen='3703:3726'>　子丑寅卯至申酉戌亥乃十二辰也天地皆有此分</span><br/>
<span class='tline' id='l164' data-llen='3726:3749'>　位是以日月於正月則㑹於寅二月則㑹於卯以次</span><br/>
<span class='tline' id='l165' data-llen='3749:3772'>　至十二月則㑹於丑矣一嵗之日既三百六十五日</span><br/>
<span class='tline' id='l166' data-llen='3772:3795'>　二十五刻而月之行則有小盡故積其餘日又為一</span><br/>
<span class='tline' id='l167' data-llen='3795:3818'>　月是以謂之閏蓋閏者餘之積也既為此閏月然後</span><br/>
<span class='tline' id='l168' data-llen='3818:3840'>　每嵗四時得正則嵗成矣故曰閏月定四時成嵗</span><br/>
<span class='tline' id='l169' data-llen='3840:3867'><a onclick="displayPageImage('KR1b0018', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3867:3891'>帝曰疇咨若時登庸放齊曰𦙍子朱啓明帝曰吁嚚訟</span><br/>
<span class='tline' id='l171' data-llen='3891:3895'>可乎</span><br/>
<span class='tline' id='l172' data-llen='3895:3918'>　無垢曰夫口不道忠信之言為嚚心險而健者必訟</span><br/>
<span class='tline' id='l173' data-llen='3918:3941'>　口不忠信心險而健一身之理且不能順况能順四</span><br/>
<span class='tline' id='l174' data-llen='3941:3964'>　時之理乎可乎者所以甚言其不可也嗚呼堯之聖</span><br/>
<span class='tline' id='l175' data-llen='3964:3988'>　不可得而見也余于此而畧見之夫人方以𦙍子心</span><br/>
<span class='tline' id='l176' data-llen='3988:4011'>　志開達性識明悟為薦而堯乃以口不忠信心險而</span><br/>
<span class='tline' id='l177' data-llen='4011:4034'>　健為言是衆人之惑而堯已識其所歸堯之聖明如</span><br/>
<span class='tline' id='l178' data-llen='4034:4061'><a onclick="displayPageImage('KR1b0018', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4061:4084'>　此果可欺乎人君有何職事特知人為主而已知人</span><br/>
<span class='tline' id='l180' data-llen='4084:4093'>　如此復何憂乎</span><br/>
<span class='tline' id='l181' data-llen='4093:4116'>　張氏曰帝者之治詳於天而略於人王者之治詳於</span><br/>
<span class='tline' id='l182' data-llen='4116:4139'>　人而略於天惟其詳天此帝堯之世不特命羲和以</span><br/>
<span class='tline' id='l183' data-llen='4139:4162'>　詳天事而又咨若時者而登庸之也時者天之運若</span><br/>
<span class='tline' id='l184' data-llen='4162:4185'>　時者為其能順天道也聖人代天以理物故凡設施</span><br/>
<span class='tline' id='l185' data-llen='4185:4208'>　注措未嘗敢悖於天孟子曰順天者存逆天者亡則</span><br/>
<span class='tline' id='l186' data-llen='4208:4231'>　天道固不可不若之也堯之疇咨於衆有能若時者</span><br/>
<span class='tline' id='l187' data-llen='4231:4258'><a onclick="displayPageImage('KR1b0018', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4258:4283'>　將登而用之放齊曰𦙍子朱啓明者𦙍子即堯子丹</span><br/>
<span class='tline' id='l189' data-llen='4283:4306'>　朱是也啟者言其性之開通明者言其性之敏悟使</span><br/>
<span class='tline' id='l190' data-llen='4306:4329'>　丹朱誠啟明也則登庸之何有不可然而朱之為人</span><br/>
<span class='tline' id='l191' data-llen='4329:4352'>　所好者慢逰所作者傲虐言不忠信而嚚好與物競</span><br/>
<span class='tline' id='l192' data-llen='4352:4375'>　而訟一身之中性命之理不能自若其能若天者乎</span><br/>
<span class='tline' id='l193' data-llen='4375:4387'>　此堯所以歎其不可也</span><br/>
<span class='tline' id='l194' data-llen='4387:4410'>帝曰疇咨若予采驩兜曰都共工方鳩僝功帝曰吁靜</span><br/>
<span class='tline' id='l195' data-llen='4410:4419'>言庸違象恭滔天</span><br/>
<span class='tline' id='l196' data-llen='4419:4446'><a onclick="displayPageImage('KR1b0018', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4446:4470'>　無垢曰采事也即若時之事也前問放齊舉𦙍朱已</span><br/>
<span class='tline' id='l198' data-llen='4470:4493'>　不可用矣今又再問庶幾其得人也驩兜曰都者深</span><br/>
<span class='tline' id='l199' data-llen='4493:4516'>　美歎其人可用也其人為誰曰共工是也其人如何</span><br/>
<span class='tline' id='l200' data-llen='4516:4539'>　曰共工方且聚見其功以言其功顯著非止一事也</span><br/>
<span class='tline' id='l201' data-llen='4539:4562'>　帝曰吁則又識其人而發歎矣其人如何平居論議</span><br/>
<span class='tline' id='l202' data-llen='4562:4599'>　<img height='20' width='20' alt='&amp;KR0851' title='KR0851' src='https://raw.githubusercontent.com/kanripo/KR-Gaiji/master/images/KR0851.png'/><img height='20' width='20' alt='&amp;KR0851' title='KR0851' src='https://raw.githubusercontent.com/kanripo/KR-Gaiji/master/images/KR0851.png'/>若可聽也一旦用之則盡皆背違其說此言其</span><br/>
<span class='tline' id='l203' data-llen='4599:4622'>　罔誕也不獨止此而已其外則有似乎恭其心則妄</span><br/>
<span class='tline' id='l204' data-llen='4622:4645'>　自尊大傲很無上若水之滔天然此言其詐也想見</span><br/>
<span class='tline' id='l205' data-llen='4645:4672'><a onclick="displayPageImage('KR1b0018', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4672:4695'>　其為人虚華而不實謟佞而侮人以無為有以小為</span><br/>
<span class='tline' id='l207' data-llen='4695:4718'>　大善為藻飾以誑天下彼一身之理且不能順況能</span><br/>
<span class='tline' id='l208' data-llen='4718:4725'>　若天事乎</span><br/>
<span class='tline' id='l209' data-llen='4725:4748'>　陳氏曰靜則能言用而違之象恭者貌恭也其貌雖</span><br/>
<span class='tline' id='l210' data-llen='4748:4758'>　恭内實漫滅天理</span><br/>
<span class='tline' id='l211' data-llen='4758:4781'>　張氏曰靜言庸違則行不顧其言象恭滔天則心不</span><br/>
<span class='tline' id='l212' data-llen='4781:4804'>　踐其形是人也言偽而辨順非而澤動則妨事作則</span><br/>
<span class='tline' id='l213' data-llen='4804:4827'>　廢功以之若予采其不敗績者鮮矣宜帝之所以不</span><br/>
<span class='tline' id='l214' data-llen='4827:4854'><a onclick="displayPageImage('KR1b0018', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4854:4859'>　與也</span><br/>
<span class='tline' id='l216' data-llen='4859:4882'>帝曰咨四岳湯湯洪水方割蕩蕩懷山襄陵浩浩滔天</span><br/>
<span class='tline' id='l217' data-llen='4882:4905'>下民其咨有能俾乂僉曰於鯀哉帝曰吁咈哉方命圮</span><br/>
<span class='tline' id='l218' data-llen='4905:4927'>族岳曰异哉試可乃已帝曰往欽哉九載績用弗成</span><br/>
<span class='tline' id='l219' data-llen='4927:4950'>　東坡曰孔安國以四岳為羲和四子而太史公以羲</span><br/>
<span class='tline' id='l220' data-llen='4950:4973'>　和為司馬氏之先以四岳為齊太公之祖則四岳非</span><br/>
<span class='tline' id='l221' data-llen='4973:4984'>　羲和也當以史為正</span><br/>
<span class='tline' id='l222' data-llen='4984:5007'>　荆公曰山髙而陵下陵言襄山言懷何也地髙則襄</span><br/>
<span class='tline' id='l223' data-llen='5007:5034'><a onclick="displayPageImage('KR1b0018', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5034:5057'>　陵地下則懷山　又曰堯知鯀之方命圯族然卒使</span><br/>
<span class='tline' id='l225' data-llen='5057:5080'>　之何也曰方是之時舜禹皆未聞于世也在朝廷所</span><br/>
<span class='tline' id='l226' data-llen='5080:5103'>　與者鯀而已聖人雖有過人之明然不自用也故曰</span><br/>
<span class='tline' id='l227' data-llen='5103:5126'>　稽于衆捨己從人雖疑其不可任苟衆之所與亦不</span><br/>
<span class='tline' id='l228' data-llen='5126:5149'>　廢也故曰誰毁誰譽如有所譽者其有所試矣譽人</span><br/>
<span class='tline' id='l229' data-llen='5149:5172'>　尚必有所試則其廢人也亦必有所試而不勝任然</span><br/>
<span class='tline' id='l230' data-llen='5172:5195'>　後廢之耳鯀既未常試又衆之所與堯雖獨見其不</span><br/>
<span class='tline' id='l231' data-llen='5195:5218'>　可任敢不試而逆度以廢之乎敢違衆而自用乎聖</span><br/>
<span class='tline' id='l232' data-llen='5218:5245'><a onclick="displayPageImage('KR1b0018', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5245:5268'>　人之立法皆以衆人為制中才之君獨見其所見不</span><br/>
<span class='tline' id='l234' data-llen='5268:5291'>　從衆人之所見逆度其不可任而不待其有所試則</span><br/>
<span class='tline' id='l235' data-llen='5291:5314'>　其為失也多矣故堯之聰明雖足以逆知來物明見</span><br/>
<span class='tline' id='l236' data-llen='5314:5337'>　鯀之不可任猶不敢自用所以為中人法也夫利一</span><br/>
<span class='tline' id='l237' data-llen='5337:5360'>　時而其法不可以推之萬世者聖人不為也此所謂</span><br/>
<span class='tline' id='l238' data-llen='5360:5383'>　聖人之仁也用己則聖人有所殆用衆則雖中人可</span><br/>
<span class='tline' id='l239' data-llen='5383:5406'>　以無為而治也故堯之用鯀也以四岳之僉同其用</span><br/>
<span class='tline' id='l240' data-llen='5406:5429'>　舜也亦以四岳之師錫所以為聖人者以其善用衆</span><br/>
<span class='tline' id='l241' data-llen='5429:5456'><a onclick="displayPageImage('KR1b0018', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5456:5479'>　也天聰明自我民聰明唯天為大唯堯則之於試鯀</span><br/>
<span class='tline' id='l243' data-llen='5479:5487'>　與舜見之矣</span><br/>
<span class='tline' id='l244' data-llen='5487:5510'>帝曰咨四岳朕在位七十載汝能庸命㢲朕位岳曰否</span><br/>
<span class='tline' id='l245' data-llen='5510:5516'>徳忝帝位</span><br/>
<span class='tline' id='l246' data-llen='5516:5539'>　無垢曰孔氏注堯年十六以唐侯升為天子在位七</span><br/>
<span class='tline' id='l247' data-llen='5539:5562'>　十年則時年八十六矣七十年為天子數亦過矣而</span><br/>
<span class='tline' id='l248' data-llen='5562:5585'>　忽有洪水之災此天意也其丹朱不肖亦天意也有</span><br/>
<span class='tline' id='l249' data-llen='5585:5609'>　舜抱𤣥徳在下亦天意也此乾上九時也于此而不</span><br/>
<span class='tline' id='l250' data-llen='5609:5636'><a onclick="displayPageImage('KR1b0018', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5636:5659'>　知進退存亡則為亢龍矣堯大聖人也知時知數知</span><br/>
<span class='tline' id='l252' data-llen='5659:5682'>　天意知進退存亡故咨四岳以禪位之說焉　又曰</span><br/>
<span class='tline' id='l253' data-llen='5682:5712'>　堯意雖知徳莫如舜聖莫如舜得天<img height='20' width='20' alt='&amp;KR0851' title='KR0851' src='https://raw.githubusercontent.com/kanripo/KR-Gaiji/master/images/KR0851.png'/>數莫如舜然</span><br/>
<span class='tline' id='l254' data-llen='5712:5735'>　而天下至重一旦不詢于衆不攷之公論斷以已意</span><br/>
<span class='tline' id='l255' data-llen='5735:5758'>　遽以一匹夫為天子此皆怪異不常驚駭觀聴之事</span><br/>
<span class='tline' id='l256' data-llen='5758:5781'>　聖人所不喜也蓋君子言必慮其所終行必稽其所</span><br/>
<span class='tline' id='l257' data-llen='5781:5804'>　敝使堯不先委四岳遽以與匹夫使後世庸君效之</span><br/>
<span class='tline' id='l258' data-llen='5804:5827'>　得以奮其私意至有欲以天位與董賢如哀帝者故</span><br/>
<span class='tline' id='l259' data-llen='5827:5854'><a onclick="displayPageImage('KR1b0018', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5854:5877'>　必先委四岳以順天下之常情然後聽其辭受以卜</span><br/>
<span class='tline' id='l261' data-llen='5877:5907'>　天之<img height='20' width='20' alt='&amp;KR0851' title='KR0851' src='https://raw.githubusercontent.com/kanripo/KR-Gaiji/master/images/KR0851.png'/>數焉岳曰徳忝帝位此非謙辭也天下至重</span><br/>
<span class='tline' id='l262' data-llen='5907:5923'>　豈可不量力不度徳遽欲當之乎</span><br/>
<span class='tline' id='l263' data-llen='5923:5946'>　荆公曰堯固已聞舜矣然且謂岳汝能庸命巽朕位</span><br/>
<span class='tline' id='l264' data-llen='5946:5969'>　然則堯之出此偽歟曰非然也四岳者皆大賢人故</span><br/>
<span class='tline' id='l265' data-llen='5969:5992'>　堯任之以與之釐百工熙庶績者矣堯雖聞舜然未</span><br/>
<span class='tline' id='l266' data-llen='5992:6015'>　敢自用其所聞也以為四岳亦能庸命雖與之天下</span><br/>
<span class='tline' id='l267' data-llen='6015:6038'>　亦可以朝諸侯一天下也此四人苟有賢于已者宜</span><br/>
<span class='tline' id='l268' data-llen='6038:6065'><a onclick="displayPageImage('KR1b0018', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6065:6088'>　亦知之苟知之宜亦推之故推四岳之功善而云欲</span><br/>
<span class='tline' id='l270' data-llen='6088:6111'>　予之天下四人者知足以知聖人而其汚不至乎貪</span><br/>
<span class='tline' id='l271' data-llen='6111:6134'>　天下也舜誠聖人而在下則四人宜知之矣知之則</span><br/>
<span class='tline' id='l272' data-llen='6134:6157'>　宜言之矣其肯相為比黨而蔽在下之賢於己者乎</span><br/>
<span class='tline' id='l273' data-llen='6157:6180'>　此堯稽于衆舎己從人不敢自用其耳目之聰明也</span><br/>
<span class='tline' id='l274' data-llen='6180:6203'>　必待四岳師錫已以舜而後徵庸之耳然則四岳何</span><br/>
<span class='tline' id='l275' data-llen='6203:6226'>　以不蚤舉舜歟曰隂雖有美含之以從王事必待上</span><br/>
<span class='tline' id='l276' data-llen='6226:6249'>　之唱也然後發故四岳雖知舜必待堯之唱也然後</span><br/>
<span class='tline' id='l277' data-llen='6249:6276'><a onclick="displayPageImage('KR1b0018', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6276:6280'>　錫</span><br/>
<span class='tline' id='l279' data-llen='6280:6303'>曰明明揚側陋師錫帝曰有鰥在下曰虞舜帝曰俞予</span><br/>
<span class='tline' id='l280' data-llen='6303:6326'>聞如何岳曰瞽子父頑母嚚象傲克諧以孝烝烝乂不</span><br/>
<span class='tline' id='l281' data-llen='6326:6330'>格姦</span><br/>
<span class='tline' id='l282' data-llen='6330:6353'>　東坡曰明其髙明揚其側陋言不擇貴賤也舉舜而</span><br/>
<span class='tline' id='l283' data-llen='6353:6376'>　言其鰥者欲帝妻之也然余觀衆人舉舜之意非特</span><br/>
<span class='tline' id='l284' data-llen='6376:6399'>　欲帝妻之而已且欲更試舜以妻子之難也彼其未</span><br/>
<span class='tline' id='l285' data-llen='6399:6422'>　娶而處父母兄弟之間孝友之心尚未散也古人云</span><br/>
<span class='tline' id='l286' data-llen='6422:6449'><a onclick="displayPageImage('KR1b0018', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6449:6472'>　妻子具而孝衰於親以匹夫之賤更以天子之女處</span><br/>
<span class='tline' id='l288' data-llen='6472:6495'>　之頑嚚傲很之間而又在父母兄弟妻子之列愛妻</span><br/>
<span class='tline' id='l289' data-llen='6495:6518'>　子則于父母兄弟必有所不終愛父母必于妻子有</span><br/>
<span class='tline' id='l290' data-llen='6518:6541'>　所未盡此天下之最難處也衆人舉舜之意亦豈輕</span><br/>
<span class='tline' id='l291' data-llen='6541:6550'>　以天下予舜哉</span><br/>
<span class='tline' id='l292' data-llen='6550:6573'>　無垢曰天下非一人之天下乃天下之天下也必盡</span><br/>
<span class='tline' id='l293' data-llen='6573:6596'>　天下之公議乃可以與之堯不盡天下之公議遽欲</span><br/>
<span class='tline' id='l294' data-llen='6596:6619'>　與四岳何也曰四岳宰相也宰相為人臣之師為天</span><br/>
<span class='tline' id='l295' data-llen='6619:6646'><a onclick="displayPageImage('KR1b0018', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6646:6669'>　下之表徳不足以先天下才不足以濟天下其可當</span><br/>
<span class='tline' id='l297' data-llen='6669:6692'>　此位哉是位至宰相天下之所心服者也使堯子賢</span><br/>
<span class='tline' id='l298' data-llen='6692:6715'>　則已如其不賢必舉位以授下之賢者使不欲禪位</span><br/>
<span class='tline' id='l299' data-llen='6715:6738'>　則已如其禪位非自四岳始將誰始乎夫舜之處頑</span><br/>
<span class='tline' id='l300' data-llen='6738:6761'>　嚚傲很之間而克盡為人子為人兄之道堯亦知之</span><br/>
<span class='tline' id='l301' data-llen='6761:6784'>　舊矣乃有如何之問何也曰此欲顯舜之徳于天下</span><br/>
<span class='tline' id='l302' data-llen='6784:6807'>　也為人子而父心不則徳義之經母口不道忠信之</span><br/>
<span class='tline' id='l303' data-llen='6807:6830'>　言為人兄而弟傲慢不恭舜之不幸可知矣夫在他</span><br/>
<span class='tline' id='l304' data-llen='6830:6857'><a onclick="displayPageImage('KR1b0018', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6857:6880'>　人有頑嚚傲很者逺之可也絶之可也父母兄弟豈</span><br/>
<span class='tline' id='l306' data-llen='6880:6903'>　有逺之絶之之理乎然則將何以得其心哉欲合其</span><br/>
<span class='tline' id='l307' data-llen='6903:6926'>　心歟必同其頑嚚傲很可也此豈可為耶將潔其身</span><br/>
<span class='tline' id='l308' data-llen='6926:6949'>　歟此吾父母吾弟也吾何忍于父母兄弟問取名乎</span><br/>
<span class='tline' id='l309' data-llen='6949:6972'>　此所謂天下之難處也觀舜之用心真可以為天下</span><br/>
<span class='tline' id='l310' data-llen='6972:6995'>　法矣舜如之何曰天下自見其頑嚚傲很吾止見其</span><br/>
<span class='tline' id='l311' data-llen='6995:7018'>　為吾父母兄弟矣以事父母之道事之以友弟之道</span><br/>
<span class='tline' id='l312' data-llen='7018:7041'>　友之以吾之愛起父母弟之愛以吾之敬起父母弟</span><br/>
<span class='tline' id='l313' data-llen='7041:7068'><a onclick="displayPageImage('KR1b0018', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7068:7091'>　之敬父子天性也兄弟天倫也天性天倫之中無他</span><br/>
<span class='tline' id='l315' data-llen='7091:7114'>　物也愛敬而已特為頑嚚傲很所亂未有以發之耳</span><br/>
<span class='tline' id='l316' data-llen='7114:7137'>　使吾以愛以敬日漸月摩時行時止則頑嚚傲很之</span><br/>
<span class='tline' id='l317' data-llen='7137:7160'>　氣散而愛敬之心見矣此克諧以孝烝烝乂不格姦</span><br/>
<span class='tline' id='l318' data-llen='7160:7183'>　之意也烝烝進也以言其漸也愛敬亦不可急也當</span><br/>
<span class='tline' id='l319' data-llen='7183:7206'>　優而柔之使自得之饜而飫之使自趨之若江海之</span><br/>
<span class='tline' id='l320' data-llen='7206:7229'>　浸膏澤之潤有不知所以然者烝烝之義也益曰日</span><br/>
<span class='tline' id='l321' data-llen='7229:7252'>　號泣于旻天于父母夔䕫齋慄瞽亦允若號泣愛也</span><br/>
<span class='tline' id='l322' data-llen='7252:7279'><a onclick="displayPageImage('KR1b0018', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7279:7302'>　齋慄敬也允信也若順也以愛敬發之而頑嚚一變</span><br/>
<span class='tline' id='l324' data-llen='7302:7325'>　為信順此不格姦之說也嗚呼處父母兄弟之間一</span><br/>
<span class='tline' id='l325' data-llen='7325:7348'>　有不得其所使父母兄弟有惡名著見者皆人子不</span><br/>
<span class='tline' id='l326' data-llen='7348:7355'>　孝之罪也</span><br/>
<span class='tline' id='l327' data-llen='7355:7378'>　胡氏曰自上古以來君天下者父子相繼惟堯禪舜</span><br/>
<span class='tline' id='l328' data-llen='7378:7401'>　舜禪禹禹乃傳子商周遂然故韓詩外傳曰五帝官</span><br/>
<span class='tline' id='l329' data-llen='7401:7424'>　天下三王家天下官以傳賢家以傳子傳賢為民也</span><br/>
<span class='tline' id='l330' data-llen='7424:7447'>　傳子為民也故堯之將禪也先求登庸則嗣子嚚訟</span><br/>
<span class='tline' id='l331' data-llen='7447:7474'><a onclick="displayPageImage('KR1b0018', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7474:7497'>　次求若采則共工象恭巽位則四岳否徳明揚則虞</span><br/>
<span class='tline' id='l333' data-llen='7497:7520'>　舜在下舜徳未舉堯聰已聞故曰明明揚側陋使明</span><br/>
<span class='tline' id='l334' data-llen='7520:7543'>　明舉側陋之人必虞舜也師錫乃曰有鰥在下曰虞</span><br/>
<span class='tline' id='l335' data-llen='7543:7557'>　舜此則側陋之人明舉之也</span><br/>
<span class='tline' id='l336' data-llen='7557:7580'>　周氏範曰唐虞之際君臣之間何其徳之盛而道之</span><br/>
<span class='tline' id='l337' data-llen='7580:7603'>　公歟堯為天子不以傳之子而遜于四岳四岳不以</span><br/>
<span class='tline' id='l338' data-llen='7603:7626'>　遜位為得而曰否徳忝帝位師錫于帝者不以有位</span><br/>
<span class='tline' id='l339' data-llen='7626:7649'>　之大臣而以側微之虞舜蓋是時天下之人不以天</span><br/>
<span class='tline' id='l340' data-llen='7649:7676'><a onclick="displayPageImage('KR1b0018', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7676:7699'>　下為可欲而以天下為不得已茅茨土階非有後世</span><br/>
<span class='tline' id='l342' data-llen='7699:7722'>　之富貴也君臣簡易非有後世之崇髙也有天下之</span><br/>
<span class='tline' id='l343' data-llen='7722:7745'>　憂而無天下之樂有天下之勞而無天下之佚故以</span><br/>
<span class='tline' id='l344' data-llen='7745:7768'>　天子之尊而授天下于在下之匹夫天下不以為異</span><br/>
<span class='tline' id='l345' data-llen='7768:7791'>　而大臣亦無覬覦羨慕之心惟其有至徳者則天下</span><br/>
<span class='tline' id='l346' data-llen='7791:7814'>　相與推尊之以為君而無私天下之心此後世所以</span><br/>
<span class='tline' id='l347' data-llen='7814:7820'>　不及也</span><br/>
<span class='tline' id='l348' data-llen='7820:7843'>　司馬温公曰所貴于舜者為其能以孝和諧其親使</span><br/>
<span class='tline' id='l349' data-llen='7843:7870'><a onclick="displayPageImage('KR1b0018', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7870:7893'>　之進進以善自治而不至于惡也如是則舜為子瞽</span><br/>
<span class='tline' id='l351' data-llen='7893:7916'>　瞍必不殺人矣若不能正其未然使至于殺人執于</span><br/>
<span class='tline' id='l352' data-llen='7916:7939'>　有司乃棄天下竊之以逃狂夫且猶不然而謂舜為</span><br/>
<span class='tline' id='l353' data-llen='7939:7962'>　之乎是特委巷之言也殆非孟子之言也且瞽瞍既</span><br/>
<span class='tline' id='l354' data-llen='7962:7985'>　執于臯陶矣舜惡得而竊之雖負而逃于海濵猶可</span><br/>
<span class='tline' id='l355' data-llen='7985:8008'>　執也若曰臯陶外雖執之以正其法而内實縱之以</span><br/>
<span class='tline' id='l356' data-llen='8008:8031'>　與舜是君臣相與為偽以欺天下也惡得為舜與臯</span><br/>
<span class='tline' id='l357' data-llen='8031:8054'>　陶哉又舜既為天子矣天下之民戴之如父母雖欲</span><br/>
<span class='tline' id='l358' data-llen='8054:8081'><a onclick="displayPageImage('KR1b0018', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8081:8104'>　遵海濵而處民豈聽之哉是臯陶之執瞽瞍得法而</span><br/>
<span class='tline' id='l360' data-llen='8104:8115'>　忘舜也所亡益多矣</span><br/>
<span class='tline' id='l361' data-llen='8115:8138'>帝曰我其試哉女于時觀厥刑于二女釐降二女于媯</span><br/>
<span class='tline' id='l362' data-llen='8138:8148'>汭嬪于虞帝曰欽哉</span><br/>
<span class='tline' id='l363' data-llen='8148:8171'>　無垢曰夫父頑母嚚弟傲而克諧以孝使之不格姦</span><br/>
<span class='tline' id='l364' data-llen='8171:8194'>　則天所以試舜者至矣堯方曰我其試哉夫近之則</span><br/>
<span class='tline' id='l365' data-llen='8194:8217'>　不遜逺之則怨天下之最難處者莫如婦人女子也</span><br/>
<span class='tline' id='l366' data-llen='8217:8240'>　貧賤之女尚難調和而況天子之女貴驕難下乎以</span><br/>
<span class='tline' id='l367' data-llen='8240:8267'><a onclick="displayPageImage('KR1b0018', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8267:8290'>　匹夫之賤而娶天子之女自難處矣況置之于父母</span><br/>
<span class='tline' id='l369' data-llen='8290:8313'>　兄弟頑嚚傲很之間其難處益甚矣向來至孝未有</span><br/>
<span class='tline' id='l370' data-llen='8313:8336'>　妻子孝心天全也今以貴驕之女顔色之私雜于至</span><br/>
<span class='tline' id='l371' data-llen='8336:8359'>　孝之中能保其無疵乎于此而無疵則天下難事不</span><br/>
<span class='tline' id='l372' data-llen='8359:8382'>　足為矣堯曰女于時謂以女妻于是人也觀厥刑于</span><br/>
<span class='tline' id='l373' data-llen='8382:8405'>　二女謂觀二女之從舜以卜舜之家法也舜以烝烝</span><br/>
<span class='tline' id='l374' data-llen='8405:8428'>　之法行于二女下意于媯汭之陋不堪處之中克行</span><br/>
<span class='tline' id='l375' data-llen='8428:8451'>　婦道嬪服于虞氏之族而不恃其貴驕不鄙其㣲陋</span><br/>
<span class='tline' id='l376' data-llen='8451:8478'><a onclick="displayPageImage('KR1b0018', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8478:8501'>　則舜之徳真有大過于人矣推此以治天下蓋所優</span><br/>
<span class='tline' id='l378' data-llen='8501:8506'>　為也</span><br/>
<span class='tline' id='l379' data-llen='8506:8529'>　吕氏曰夫以舜之治家整齊如此堯復以欽哉戒之</span><br/>
<span class='tline' id='l380' data-llen='8529:8552'>　可見聖人不已之意如天之於穆不已文王之純亦</span><br/>
<span class='tline' id='l381' data-llen='8552:8575'>　不已此篇自放勲以下是舉堯徳之大槩自乃命羲</span><br/>
<span class='tline' id='l382' data-llen='8575:8598'>　和以下是舉堯用人一件大處以見其餘後乃說遜</span><br/>
<span class='tline' id='l383' data-llen='8598:8621'>　位大率前面皆是堯盡天下之常自疇咨以下見堯</span><br/>
<span class='tline' id='l384' data-llen='8621:8644'>　所以處天下之變蓋堯朝盡君子今有小人是變也</span><br/>
<span class='tline' id='l385' data-llen='8644:8671'><a onclick="displayPageImage('KR1b0018', 'WYG', '002-22a' );" name="002-22a" class="pb">[002-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8671:8694'>　堯朝盡嘉祥今有洪水是變也既盡常又盡變如此</span><br/>
<span class='tline' id='l387' data-llen='8694:8704'>　可以遜位與人矣</span><br/>
</p>
<p><br/>
</p>
  </div>
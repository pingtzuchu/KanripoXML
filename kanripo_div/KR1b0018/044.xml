<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0018', 'WYG', '044-1a' );" name="044-1a" class="pb">[044-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書精義卷四十四　　　　宋　黄倫　撰</span><br/>
<span class='tline' id='l10' data-llen='212:235'>國則罔有立政用憸人不訓于徳是罔顯在厥世繼自</span><br/>
<span class='tline' id='l11' data-llen='235:255'>今立政其勿以憸人其惟吉士用勱相我國家</span><br/>
<span class='tline' id='l12' data-llen='255:278'>　無垢曰世之言立政者必曰作法考制立經陳紀為</span><br/>
<span class='tline' id='l13' data-llen='278:301'>　一代不刋之典殊不知有治人無治法故人君能繹</span><br/>
<span class='tline' id='l14' data-llen='301:324'>　其心則能立政矣能立政則必不用憸人矣何以知</span><br/>
<span class='tline' id='l15' data-llen='324:347'>　之吾心既正則所好者天下之善所惡者天下之惡</span><br/>
<span class='tline' id='l16' data-llen='347:373'><a onclick="displayPageImage('KR1b0018', 'WYG', '044-1b' );" name="044-1b" class="pb">[044-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='373:396'>　所惡既當則其視憸人如惡惡臭如見怪物聆其語</span><br/>
<span class='tline' id='l18' data-llen='396:419'>　言聲音若將凂我者矣故與圖事者皆天下之君子</span><br/>
<span class='tline' id='l19' data-llen='419:442'>　此立政之本也苟不先正其心則天下之善有逆己</span><br/>
<span class='tline' id='l20' data-llen='442:465'>　而惡之者矣天下之惡有順己而好之者矣顛倒錯</span><br/>
<span class='tline' id='l21' data-llen='465:488'>　亂無所執守而與憸人性合則其所用者皆天下之</span><br/>
<span class='tline' id='l22' data-llen='488:511'>　小人也所謂憸人者傾巧敏給之人詐足以飾非辨</span><br/>
<span class='tline' id='l23' data-llen='511:534'>　足以拒諌得其心則舉桀紂為堯舜失其意則毁伯</span><br/>
<span class='tline' id='l24' data-llen='534:557'>　夷為跖蹻其言可喜可愕聴之令人忘倦退而考察</span><br/>
<span class='tline' id='l25' data-llen='557:583'><a onclick="displayPageImage('KR1b0018', 'WYG', '044-2a' );" name="044-2a" class="pb">[044-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='583:606'>　此言無一是者然人君或用之則是無他故是不知</span><br/>
<span class='tline' id='l27' data-llen='606:624'>　立政之道知立政之道決不用憸人矣</span><br/>
<span class='tline' id='l28' data-llen='624:647'>　林氏曰國家無政則君子退而小人進是憸人得志</span><br/>
<span class='tline' id='l29' data-llen='647:670'>　憸人既得志則不順其徳而惟邪是行則天下無顯</span><br/>
<span class='tline' id='l30' data-llen='670:693'>　著之迹求其令聞譽者無有也自今而後立政任人</span><br/>
<span class='tline' id='l31' data-llen='693:716'>　安可以憸人自用其惟吉徳斯能勱相我國家以隆</span><br/>
<span class='tline' id='l32' data-llen='716:725'>　此不㧞之基也</span><br/>
<span class='tline' id='l33' data-llen='725:748'>今文子文孫孺子王矣其勿誤于庻獄惟有司之牧夫</span><br/>
<span class='tline' id='l34' data-llen='748:774'><a onclick="displayPageImage('KR1b0018', 'WYG', '044-2b' );" name="044-2b" class="pb">[044-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='774:797'>　張氏曰先王以不忍之心行不忍之政其于刑罰皆</span><br/>
<span class='tline' id='l36' data-llen='797:820'>　不得已而用之故立政之篇其于庶獄尤在所諄諄</span><br/>
<span class='tline' id='l37' data-llen='820:843'>　也周公于此又告成王使之勿誤于庶獄惟有司之</span><br/>
<span class='tline' id='l38' data-llen='843:866'>　牧夫者先王建官不必盡賢必得賢者以為之率此</span><br/>
<span class='tline' id='l39' data-llen='866:884'>　有司之牧夫又在所當慎而不可誤也</span><br/>
<span class='tline' id='l40' data-llen='884:907'>　吕氏曰周公憂王室之深成王之幼所以至三兩遍</span><br/>
<span class='tline' id='l41' data-llen='907:930'>　説庶獄葢人君有天下非不嗜殺人則做不得周公</span><br/>
<span class='tline' id='l42' data-llen='930:945'>　所以諄復言之都不覺得諄復</span><br/>
<span class='tline' id='l43' data-llen='945:971'><a onclick="displayPageImage('KR1b0018', 'WYG', '044-3a' );" name="044-3a" class="pb">[044-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='971:994'>其克詰爾戎兵以陟禹之迹方行天下至于海表罔有</span><br/>
<span class='tline' id='l45' data-llen='994:1012'>不服以覲文王之耿光以揚武王之大烈</span><br/>
<span class='tline' id='l46' data-llen='1012:1035'>　林氏曰無怠無荒四夷來王夫人必自侮然後人侮</span><br/>
<span class='tline' id='l47' data-llen='1035:1058'>　之國必自伐然後人伐之苟于政之不修徳之不備</span><br/>
<span class='tline' id='l48' data-llen='1058:1081'>　而欲責人之不服是猶却行而求前無藥而除病多</span><br/>
<span class='tline' id='l49' data-llen='1081:1104'>　見其不能為也夫刑罰不可弛于國鞭笞不可亡于</span><br/>
<span class='tline' id='l50' data-llen='1104:1127'>　家惟能詰其戎以陟禹之迹則威之所加化之所被</span><br/>
<span class='tline' id='l51' data-llen='1127:1150'>　無遠不服無幽不届四夷百蠻罔不率俾東西南北</span><br/>
<span class='tline' id='l52' data-llen='1150:1176'><a onclick="displayPageImage('KR1b0018', 'WYG', '044-3b' );" name="044-3b" class="pb">[044-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1176:1199'>　無思不服然後可以對文王之大徳成武王之丕業</span><br/>
<span class='tline' id='l54' data-llen='1199:1208'>　其功豈不大哉</span><br/>
<span class='tline' id='l55' data-llen='1208:1231'>　晁無咎曰治至于可用師者治之成故善人為邦至</span><br/>
<span class='tline' id='l56' data-llen='1231:1254'>　于可以即戎而後為功也豈非詰戎兵者政之終歟</span><br/>
<span class='tline' id='l57' data-llen='1254:1277'>　故詩曰閔予小子遭家不造又曰蹻蹻王之造盖當</span><br/>
<span class='tline' id='l58' data-llen='1277:1300'>　時成王初即政濫溢者未收泮渙者未圖則法度未</span><br/>
<span class='tline' id='l59' data-llen='1300:1323'>　立而功未成故曰不造告成大武則成王既除䘮而</span><br/>
<span class='tline' id='l60' data-llen='1323:1346'>　即政其武功足以嗣其先君故曰蹻蹻王之造葢言</span><br/>
<span class='tline' id='l61' data-llen='1346:1372'><a onclick="displayPageImage('KR1b0018', 'WYG', '044-4a' );" name="044-4a" class="pb">[044-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1372:1395'>　成王寵受武王之成功而能蹻蹻然征伐四方以成</span><br/>
<span class='tline' id='l63' data-llen='1395:1409'>　祖考之業王業于是乎成矣</span><br/>
<span class='tline' id='l64' data-llen='1409:1432'>　張氏曰文王之徳光于四方則其徳之光可知矣周</span><br/>
<span class='tline' id='l65' data-llen='1432:1455'>　之大勲集于武王則其烈之大可知矣為之子孫者</span><br/>
<span class='tline' id='l66' data-llen='1455:1478'>　能繼承嗣續而粉澤藻飾之則前人之功徳不至于</span><br/>
<span class='tline' id='l67' data-llen='1478:1501'>　泯滅矣以覲文王之耿光者言能昭文王之徳光使</span><br/>
<span class='tline' id='l68' data-llen='1501:1524'>　夫天下之目同見以揚武王之大烈者言能稱武王</span><br/>
<span class='tline' id='l69' data-llen='1524:1547'>　之大功使其愈久而愈不墜然則成王之所以持盈</span><br/>
<span class='tline' id='l70' data-llen='1547:1573'><a onclick="displayPageImage('KR1b0018', 'WYG', '044-4b' );" name="044-4b" class="pb">[044-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1573:1584'>　守成之道在此而已</span><br/>
<span class='tline' id='l72' data-llen='1584:1601'>嗚呼繼自今後王立政其惟克用常人</span><br/>
<span class='tline' id='l73' data-llen='1601:1624'>　無垢曰暴徳之人與夫逸徳之人皆血氣為之也血</span><br/>
<span class='tline' id='l74' data-llen='1624:1647'>　氣之急者必暴血氣之緩者必逸暴者行其一切之</span><br/>
<span class='tline' id='l75' data-llen='1647:1670'>　政必有淫刑濫罰使人無所措其手足謂之常人可</span><br/>
<span class='tline' id='l76' data-llen='1670:1693'>　乎逸則萬事不理機㑹之來必將委而不治謂之常</span><br/>
<span class='tline' id='l77' data-llen='1693:1716'>　人可乎若夫常徳之人初未嘗暴也理義所當急者</span><br/>
<span class='tline' id='l78' data-llen='1716:1739'>　未嘗緩而失事未嘗逸也理義所當緩者亦未嘗急</span><br/>
<span class='tline' id='l79' data-llen='1739:1765'><a onclick="displayPageImage('KR1b0018', 'WYG', '044-5a' );" name="044-5a" class="pb">[044-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1765:1788'>　而傷民終始前後不變其節惟理義之所歸誠得若</span><br/>
<span class='tline' id='l81' data-llen='1788:1811'>　人者而用之政不足立矣　又曰成湯之不邇聲色</span><br/>
<span class='tline' id='l82' data-llen='1811:1834'>　不殖貨利求此常也文王之罔攸兼乎庶言庶獄庻</span><br/>
<span class='tline' id='l83' data-llen='1834:1857'>　慎亦求此常也武王之率惟敉功率惟此常也周公</span><br/>
<span class='tline' id='l84' data-llen='1857:1880'>　所謂時則勿有間之者勿間此常也所謂克由繹之</span><br/>
<span class='tline' id='l85' data-llen='1880:1903'>　者繹此常也吾之徳既常矣則朝廷之上皆常徳朝</span><br/>
<span class='tline' id='l86' data-llen='1903:1926'>　廷之上皆常徳則發一號出一令法度紀綱賞罰刑</span><br/>
<span class='tline' id='l87' data-llen='1926:1949'>　政典章文物禮樂庶事莫不井井乎其不可亂秩秩</span><br/>
<span class='tline' id='l88' data-llen='1949:1975'><a onclick="displayPageImage('KR1b0018', 'WYG', '044-5b' );" name="044-5b" class="pb">[044-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1975:1998'>　乎其不可紊其有暴横之賦斂以朘民之膏血乎其</span><br/>
<span class='tline' id='l90' data-llen='1998:2021'>　有苛刻之刑政以傷民之肌體乎其有黷武窮兵争</span><br/>
<span class='tline' id='l91' data-llen='2021:2044'>　城拓地之舉鬭民于鋒刃之下乎使斯人尊之如神</span><br/>
<span class='tline' id='l92' data-llen='2044:2067'>　明愛之如父母信之重之如四時如金石可殺可辱</span><br/>
<span class='tline' id='l93' data-llen='2067:2086'>　而不可使之為亂也此常人見用之功也</span><br/>
<span class='tline' id='l94' data-llen='2086:2109'>　張氏曰臯陶之戒舜則曰彰厥有常吉哉伊尹之戒</span><br/>
<span class='tline' id='l95' data-llen='2109:2132'>　太甲則曰常厥徳保厥位然則立政用人之道其可</span><br/>
<span class='tline' id='l96' data-llen='2132:2153'>　以不用常人乎故周公于立政時申誥之以此</span><br/>
<span class='tline' id='l97' data-llen='2153:2179'><a onclick="displayPageImage('KR1b0018', 'WYG', '044-6a' );" name="044-6a" class="pb">[044-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2179:2202'>周公若曰太史司宼蘇公式敬爾由獄以長我王國兹</span><br/>
<span class='tline' id='l99' data-llen='2202:2212'>式有慎以列用中罰</span><br/>
<span class='tline' id='l100' data-llen='2212:2235'>　張氏曰成王之時能得人以立政則教化為己明習</span><br/>
<span class='tline' id='l101' data-llen='2235:2258'>　俗為己成為司宼之所慎用者惟中罰而已周官刑</span><br/>
<span class='tline' id='l102' data-llen='2258:2281'>　亂國用重典刑新國用輕典刑平國用中典以列用</span><br/>
<span class='tline' id='l103' data-llen='2281:2292'>　中罰者中典之謂也</span><br/>
<span class='tline' id='l104' data-llen='2292:2310'>成王既黜殷命滅淮夷還歸在豐作周官</span><br/>
<span class='tline' id='l105' data-llen='2310:2333'>　無垢曰成王由周公克由繹之之説深得用人之術</span><br/>
<span class='tline' id='l106' data-llen='2333:2359'><a onclick="displayPageImage('KR1b0018', 'WYG', '044-6b' );" name="044-6b" class="pb">[044-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2359:2382'>　思為天下後世計乃以其所見作為周官以謂必如</span><br/>
<span class='tline' id='l108' data-llen='2382:2405'>　是者乃為三公必如是者乃為三孤如是者為冢宰</span><br/>
<span class='tline' id='l109' data-llen='2405:2428'>　如是者為司徒以至為司馬為司宼且總告别告以</span><br/>
<span class='tline' id='l110' data-llen='2428:2451'>　為子孫之守使子孫髙明者得其心而常才者得免</span><br/>
<span class='tline' id='l111' data-llen='2451:2474'>　過居位者有此才則無愧無此才則懐羞其有補於</span><br/>
<span class='tline' id='l112' data-llen='2474:2482'>　人主也大矣</span><br/>
<span class='tline' id='l113' data-llen='2482:2486'>周官</span><br/>
<span class='tline' id='l114' data-llen='2486:2509'>惟周王撫萬邦巡侯甸四征弗庭綏厥兆民六服羣辟</span><br/>
<span class='tline' id='l115' data-llen='2509:2535'><a onclick="displayPageImage('KR1b0018', 'WYG', '044-7a' );" name="044-7a" class="pb">[044-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2535:2549'>罔不承徳歸于宗周董正治官</span><br/>
<span class='tline' id='l117' data-llen='2549:2572'>　林氏曰朝廷政教之權輿政教百官之綱紀人君之</span><br/>
<span class='tline' id='l118' data-llen='2572:2595'>　於天下正身以正朝廷正朝廷以正百官始之不正</span><br/>
<span class='tline' id='l119' data-llen='2595:2618'>　終莫克正昔文王之時在位皆節儉正直徳如羔羊</span><br/>
<span class='tline' id='l120' data-llen='2618:2641'>　先後禦侮奔奏疏附莫匪正人棫樸之詩美其能官</span><br/>
<span class='tline' id='l121' data-llen='2641:2664'>　人成王者繼文武之丕緒紹祖宗之令猷持盈守成</span><br/>
<span class='tline' id='l122' data-llen='2664:2687'>　神祇安樂人人有士君子之行其作人有道官人有</span><br/>
<span class='tline' id='l123' data-llen='2687:2710'>　法雖百僚之間皆有忠嘉正直之行不必飭戒而自</span><br/>
<span class='tline' id='l124' data-llen='2710:2736'><a onclick="displayPageImage('KR1b0018', 'WYG', '044-7b' );" name="044-7b" class="pb">[044-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2736:2759'>　循董正而自治而成王於此猶云董正者何哉葢既</span><br/>
<span class='tline' id='l126' data-llen='2759:2782'>　黜殷命滅淮夷尚慮朝廷之顯人左右之百官蹈其</span><br/>
<span class='tline' id='l127' data-llen='2782:2805'>　遺風染其舊惡不能自正成王歸于宗周正當閒暇</span><br/>
<span class='tline' id='l128' data-llen='2805:2822'>　之時得不修其政刑而復其治官乎</span><br/>
<span class='tline' id='l129' data-llen='2822:2845'>　史氏曰致治甚易求所以致治者不易安邦非難求</span><br/>
<span class='tline' id='l130' data-llen='2845:2868'>　所以保邦者惟難昔成王承文武之大業徳未著於</span><br/>
<span class='tline' id='l131' data-llen='2868:2891'>　人道未孚於下於是撫萬邦而使之服命巡侯甸而</span><br/>
<span class='tline' id='l132' data-llen='2891:2914'>　使之述職諸侯之不庭者征之兆民之不安者綏之</span><br/>
<span class='tline' id='l133' data-llen='2914:2940'><a onclick="displayPageImage('KR1b0018', 'WYG', '044-8a' );" name="044-8a" class="pb">[044-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2940:2963'>　六服羣辟自是奔走服役而皆知所畏治可謂已致</span><br/>
<span class='tline' id='l135' data-llen='2963:2986'>　邦可謂已安矣然成王制治于未亂保邦於未危其</span><br/>
<span class='tline' id='l136' data-llen='2986:3009'>　謀猶汲汲也歸于宗周董正治事之官所以為子孫</span><br/>
<span class='tline' id='l137' data-llen='3009:3028'>　憑藉扶持之計長乆逺大之法何其至哉</span><br/>
<span class='tline' id='l138' data-llen='3028:3051'>　張氏曰萬邦為逺矣故撫之侯甸為近矣故巡之撫</span><br/>
<span class='tline' id='l139' data-llen='3051:3074'>　之者所以致其美而其事畧巡之者所以致其察而</span><br/>
<span class='tline' id='l140' data-llen='3074:3097'>　其事詳四征弗庭所以誅惡也而惡者有所畏綏厥</span><br/>
<span class='tline' id='l141' data-llen='3097:3120'>　兆民所以佑善也而善者有所怙當周之時六服羣</span><br/>
<span class='tline' id='l142' data-llen='3120:3146'><a onclick="displayPageImage('KR1b0018', 'WYG', '044-8b' );" name="044-8b" class="pb">[044-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3146:3169'>　辟罔不承徳則天子之徳意志慮得以下達也此成</span><br/>
<span class='tline' id='l144' data-llen='3169:3184'>　王之歸于周所以董正治官也</span><br/>
<span class='tline' id='l145' data-llen='3184:3202'>王曰若昔大猷制治于未亂保邦于未危</span><br/>
<span class='tline' id='l146' data-llen='3202:3225'>　張氏曰圖治者必在夫未亂圖安者必在夫未危亂</span><br/>
<span class='tline' id='l147' data-llen='3225:3248'>　而後思治危而後思安則無如之何矣古之人作炳</span><br/>
<span class='tline' id='l148' data-llen='3248:3269'>　於忽𦕈綿之際用智於未奔沉之前者此也</span><br/>
<span class='tline' id='l149' data-llen='3269:3292'>曰唐虞稽古建官惟百内有百揆四岳外有州牧侯伯</span><br/>
<span class='tline' id='l150' data-llen='3292:3315'>庶政惟和萬國咸寧夏商官倍亦克用乂眀王立政不</span><br/>
<span class='tline' id='l151' data-llen='3315:3341'><a onclick="displayPageImage('KR1b0018', 'WYG', '044-9a' );" name="044-9a" class="pb">[044-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3341:3349'>惟其官惟其人</span><br/>
<span class='tline' id='l153' data-llen='3349:3372'>　無垢曰唐虞去上古未逺民淳事簡此所以建官百</span><br/>
<span class='tline' id='l154' data-llen='3372:3395'>　而已内止責成於百揆四嶽外止責成於州牧侯伯</span><br/>
<span class='tline' id='l155' data-llen='3395:3418'>　而内外庶政無不和協天下萬國無不安寧矣夏商</span><br/>
<span class='tline' id='l156' data-llen='3418:3441'>　民漸澆浮事漸叢大此所以不及唐虞之簡静而建</span><br/>
<span class='tline' id='l157' data-llen='3441:3464'>　官有倍於唐虞也建官雖倍亦僅能無危亂而已豈</span><br/>
<span class='tline' id='l158' data-llen='3464:3487'>　敢復望惟和咸寧之盛乎大抵眀王立政不惟其官</span><br/>
<span class='tline' id='l159' data-llen='3487:3510'>　之衆多惟在得其人而已觀成王此言其亦心地眀</span><br/>
<span class='tline' id='l160' data-llen='3510:3536'><a onclick="displayPageImage('KR1b0018', 'WYG', '044-9b' );" name="044-9b" class="pb">[044-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3536:3559'>　白而乃能自立名言矣此葢周公保佑之力而力學</span><br/>
<span class='tline' id='l162' data-llen='3559:3569'>　克由繹之之效也</span><br/>
<span class='tline' id='l163' data-llen='3569:3592'>　東坡曰唐虞官百而天下治夏商曷為倍之徳衰而</span><br/>
<span class='tline' id='l164' data-llen='3592:3615'>　政卑也堯舜官天下不為患失之憂故任人而不任</span><br/>
<span class='tline' id='l165' data-llen='3615:3638'>　法人人得自盡也故法簡官少而事省夏商家天下</span><br/>
<span class='tline' id='l166' data-llen='3638:3662'>　惟恐失之不敢以付人人與法相持而行故法繁官多</span><br/>
<span class='tline' id='l167' data-llen='3662:3685'>　而事冗後世徳愈衰政愈卑人愈不信而一付之法</span><br/>
<span class='tline' id='l168' data-llen='3685:3708'>　吏不敢任事相倚以苟免法愈亂官愈多事愈不舉</span><br/>
<span class='tline' id='l169' data-llen='3708:3735'><a onclick="displayPageImage('KR1b0018', 'WYG', '044-10a' );" name="044-10a" class="pb">[044-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3735:3758'>　人主知此則智矣　又曰天下之事古畧而今詳天</span><br/>
<span class='tline' id='l171' data-llen='3758:3781'>　下之官古寡而今衆聖人非有意於其間勢則然也</span><br/>
<span class='tline' id='l172' data-llen='3781:3804'>　火化之始燔黍捭豚以為靡矣至周而醯醢之屬至</span><br/>
<span class='tline' id='l173' data-llen='3804:3827'>　百二十甕棟宇之始茆茨采椽以為泰矣至周九尺</span><br/>
<span class='tline' id='l174' data-llen='3827:3849'>　之室山節藻梲聖人隨世而用之節文豈得已哉</span><br/>
<span class='tline' id='l175' data-llen='3849:3872'>　又曰聖人不以官之衆寡論治亂者以為治亂在徳</span><br/>
<span class='tline' id='l176' data-llen='3872:3883'>　而不在官之衆寡也</span><br/>
<span class='tline' id='l177' data-llen='3883:3906'>今予小子祗勤于徳夙夜不逮仰惟前代時若訓迪厥</span><br/>
<span class='tline' id='l178' data-llen='3906:3933'><a onclick="displayPageImage('KR1b0018', 'WYG', '044-10b' );" name="044-10b" class="pb">[044-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3933:3956'>官立太師太傅太保兹惟三公論道經邦燮理隂陽官</span><br/>
<span class='tline' id='l180' data-llen='3956:3980'>不必備惟其人少師少傅少保曰三孤貳公𢎞化寅亮</span><br/>
<span class='tline' id='l181' data-llen='3980:3988'>天地弼予一人</span><br/>
<span class='tline' id='l182' data-llen='3988:4011'>　林氏曰君子與上下同流人和則天地之和應上下</span><br/>
<span class='tline' id='l183' data-llen='4011:4034'>　之理雖殊交感之情不異今夫三公之官師道則尊</span><br/>
<span class='tline' id='l184' data-llen='4034:4057'>　傅道則親保則尤親親則幾於䙝而不嚴故師尊於</span><br/>
<span class='tline' id='l185' data-llen='4057:4080'>　傅傅尊於保此三者皆以道為事而佐王者也夫隂</span><br/>
<span class='tline' id='l186' data-llen='4080:4103'>　陽者天之事經邦者人之事論道而後能經邦經邦</span><br/>
<span class='tline' id='l187' data-llen='4103:4130'><a onclick="displayPageImage('KR1b0018', 'WYG', '044-11a' );" name="044-11a" class="pb">[044-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4130:4153'>　而後能燮理隂陽非以道佐主至公無私者疇克任</span><br/>
<span class='tline' id='l189' data-llen='4153:4176'>　爾　又曰天能天而不能地地能地而不能天孰主</span><br/>
<span class='tline' id='l190' data-llen='4176:4199'>　張是孰維持是必有主之者耳大臣特立而無朋故</span><br/>
<span class='tline' id='l191' data-llen='4199:4222'>　曰孤化待徳而後立天地待隂陽而後立此三公之</span><br/>
<span class='tline' id='l192' data-llen='4222:4245'>　任特燮理隂陽耳至三孤之任言寅亮天地者惟道</span><br/>
<span class='tline' id='l193' data-llen='4245:4268'>　足以握造化之權故先隂陽而調之惟徳足以贊化</span><br/>
<span class='tline' id='l194' data-llen='4268:4291'>　育之妙故後天地而奉之天地之化不能無愆我則</span><br/>
<span class='tline' id='l195' data-llen='4291:4314'>　範圍而罔棄曲成而不遺使自生自育若形若色舉</span><br/>
<span class='tline' id='l196' data-llen='4314:4341'><a onclick="displayPageImage('KR1b0018', 'WYG', '044-11b' );" name="044-11b" class="pb">[044-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4341:4364'>　皆自遂而無夭閼之患者孰謂非寅亮之功乎天地</span><br/>
<span class='tline' id='l198' data-llen='4364:4387'>　之道本以固存我則輔相而罔闕裁成而不虧使亘</span><br/>
<span class='tline' id='l199' data-llen='4387:4410'>　古亘今作晝作夜流通不窮而無凝滯之患者孰謂</span><br/>
<span class='tline' id='l200' data-llen='4410:4432'>　非寅亮之徳乎此則三孤之官所以不得不立也</span><br/>
<span class='tline' id='l201' data-llen='4432:4455'>　史氏曰其任專則其責重其責重則其選不容輕甚</span><br/>
<span class='tline' id='l202' data-llen='4455:4478'>　矣三公之官不可以輕授也師所以傳其道傅所以</span><br/>
<span class='tline' id='l203' data-llen='4478:4501'>　作其徳保所以保其躬各專其職如鼎足之承君其</span><br/>
<span class='tline' id='l204' data-llen='4501:4524'>　任不亦專乎講論道義以正君經綸邦國以治民燮</span><br/>
<span class='tline' id='l205' data-llen='4524:4551'><a onclick="displayPageImage('KR1b0018', 'WYG', '044-12a' );" name="044-12a" class="pb">[044-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4551:4574'>　理隂陽以事天苟失一職則三者不治其責不亦重</span><br/>
<span class='tline' id='l207' data-llen='4574:4597'>　乎責既重矣若無全材宿徳之人以居其官其敢虚</span><br/>
<span class='tline' id='l208' data-llen='4597:4605'>　冒而輕議哉</span><br/>
<span class='tline' id='l209' data-llen='4605:4628'>　吕氏曰三公之職朝夕納誨格人主之非心處便是</span><br/>
<span class='tline' id='l210' data-llen='4628:4651'>　燮理隂陽處何故人主之心乃萬化之原一都一俞</span><br/>
<span class='tline' id='l211' data-llen='4651:4674'>　論道間使人主果識本源於本源處轉移得時上則</span><br/>
<span class='tline' id='l212' data-llen='4674:4697'>　日月星辰無不順其序下則山川草木無不得其性</span><br/>
<span class='tline' id='l213' data-llen='4697:4720'>　這是三公之職惟命世間出之材然後可居若不能</span><br/>
<span class='tline' id='l214' data-llen='4720:4747'><a onclick="displayPageImage('KR1b0018', 'WYG', '044-12b' );" name="044-12b" class="pb">[044-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4747:4770'>　論道經邦不知天之精㣲無縁居得此職官不必備</span><br/>
<span class='tline' id='l216' data-llen='4770:4793'>　惟其人則居之無其人則缺之此見三公之職甚重</span><br/>
<span class='tline' id='l217' data-llen='4793:4804'>　處不敢説常有其人</span><br/>
<span class='tline' id='l218' data-llen='4804:4817'>冢宰掌邦治統百官均四海</span><br/>
<span class='tline' id='l219' data-llen='4817:4840'>　東坡曰政教禮刑無所不掌謂之邦治而百官總已</span><br/>
<span class='tline' id='l220' data-llen='4840:4862'>　以聽焉故冢宰為天官必三公兼之餘卿或特命</span><br/>
<span class='tline' id='l221' data-llen='4862:4885'>　無垢曰陳平曰宰相者上佐天子理隂陽順四時下</span><br/>
<span class='tline' id='l222' data-llen='4885:4908'>　遂萬物之宜外鎮撫四夷諸侯内親附百姓使卿大</span><br/>
<span class='tline' id='l223' data-llen='4908:4935'><a onclick="displayPageImage('KR1b0018', 'WYG', '044-13a' );" name="044-13a" class="pb">[044-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4935:4958'>　夫各得任其職則成王命冢宰之説盡見於平之説</span><br/>
<span class='tline' id='l225' data-llen='4958:4962'>　矣</span><br/>
<span class='tline' id='l226' data-llen='4962:4985'>　林氏曰為治之道必有其要人君之職在論其官苟</span><br/>
<span class='tline' id='l227' data-llen='4985:5008'>　得其人則内而百官有以倡率外而四海得以平定</span><br/>
<span class='tline' id='l228' data-llen='5008:5031'>　其倡率之也則有倫有要作綱作紀而咸得其序非</span><br/>
<span class='tline' id='l229' data-llen='5031:5054'>　統而何其平定之也則或逺或近或多或寡咸得其</span><br/>
<span class='tline' id='l230' data-llen='5054:5062'>　正非均而何</span><br/>
<span class='tline' id='l231' data-llen='5062:5085'>　吕氏曰古之稱宰相者多以平為主在商則謂之阿</span><br/>
<span class='tline' id='l232' data-llen='5085:5112'><a onclick="displayPageImage('KR1b0018', 'WYG', '044-13b' );" name="044-13b" class="pb">[044-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5112:5135'>　衡衡平之謂也天之所以立君命相者不過欲平天</span><br/>
<span class='tline' id='l234' data-llen='5135:5158'>　下之所不平者爾使四海之内貴者貴賤者賤耕者</span><br/>
<span class='tline' id='l235' data-llen='5158:5181'>　耕織者織士農工商鰥寡孤獨事事物物咸適其宜</span><br/>
<span class='tline' id='l236' data-llen='5181:5204'>　是冢宰均平天下之道均之一字是宰相之大綱不</span><br/>
<span class='tline' id='l237' data-llen='5204:5227'>　是要作聰眀别有職分均是易簡道理天下本無事</span><br/>
<span class='tline' id='l238' data-llen='5227:5244'>　須是識得易簡道理方盡冢宰之職</span><br/>
<span class='tline' id='l239' data-llen='5244:5257'>司徒掌邦教敷五典擾兆民</span><br/>
<span class='tline' id='l240' data-llen='5257:5280'>　林氏曰天敘有典勑我五典五惇哉天秩有禮自我</span><br/>
<span class='tline' id='l241' data-llen='5280:5307'><a onclick="displayPageImage('KR1b0018', 'WYG', '044-14a' );" name="044-14a" class="pb">[044-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5307:5330'>　五禮有庸哉典雖天敘非人安能惇之禮雖天秩非</span><br/>
<span class='tline' id='l243' data-llen='5330:5353'>　人安能庸之今也司徒之任掌其邦教使其父子有</span><br/>
<span class='tline' id='l244' data-llen='5353:5376'>　親兄弟有順朋友有信夫婦有别長幼有敘舉皆擾</span><br/>
<span class='tline' id='l245' data-llen='5376:5399'>　之使懽忻和睦之心油然而生乖争陵犯之變無自</span><br/>
<span class='tline' id='l246' data-llen='5399:5414'>　而作則知司徒之官安可後邪</span><br/>
<span class='tline' id='l247' data-llen='5414:5427'>宗伯掌邦禮治神人和上下</span><br/>
<span class='tline' id='l248' data-llen='5427:5450'>　無垢曰禮者理也神人皆自有理吾因神人之理使</span><br/>
<span class='tline' id='l249' data-llen='5450:5473'>　之各安其分非曰治乎昔九黎亂徳神人雜揉不可</span><br/>
<span class='tline' id='l250' data-llen='5473:5500'><a onclick="displayPageImage('KR1b0018', 'WYG', '044-14b' );" name="044-14b" class="pb">[044-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5500:5523'>　方物堯命重黎絶地天通此治之之實也上下言和</span><br/>
<span class='tline' id='l252' data-llen='5523:5546'>　者和之者亦禮也上下尊卑各自有理吾因其理而</span><br/>
<span class='tline' id='l253' data-llen='5546:5560'>　調和之使情意交通者和也</span><br/>
<span class='tline' id='l254' data-llen='5560:5583'>　林氏曰神人雜揉上下紊亂此害教之大者也苟能</span><br/>
<span class='tline' id='l255' data-llen='5583:5606'>　因其禮而為之節文循自然之序辨事類之情天地</span><br/>
<span class='tline' id='l256' data-llen='5606:5629'>　自天地隂陽自隂陽不相瀆亂咸正常經則其理胡</span><br/>
<span class='tline' id='l257' data-llen='5629:5652'>　可廢尊卑自尊卑長幼自長幼而順其常理正其人</span><br/>
<span class='tline' id='l258' data-llen='5652:5669'>　倫則其道不可没非宗伯疇能治之</span><br/>
<span class='tline' id='l259' data-llen='5669:5696'><a onclick="displayPageImage('KR1b0018', 'WYG', '044-15a' );" name="044-15a" class="pb">[044-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5696:5709'>司馬掌邦政統六師平邦國</span><br/>
<span class='tline' id='l261' data-llen='5709:5732'>　無垢曰夫周官之法居則為六鄉之民出則為六軍</span><br/>
<span class='tline' id='l262' data-llen='5732:5755'>　之師司馬實掌國之戎馬之職六師之所繫焉者也</span><br/>
<span class='tline' id='l263' data-llen='5755:5778'>　其職曰馮弱犯寡則眚之賊賢害民則伐之暴内凌</span><br/>
<span class='tline' id='l264' data-llen='5778:5801'>　外則壇之野荒民散則削之負固不服則侵之賊殺</span><br/>
<span class='tline' id='l265' data-llen='5801:5824'>　其親則正之放弑其君則殘之犯令陵政則杜之外</span><br/>
<span class='tline' id='l266' data-llen='5824:5843'>　内亂鳥獸行則滅之平邦國之義可見矣</span><br/>
<span class='tline' id='l267' data-llen='5843:5866'>　林氏曰强凌弱衆暴寡苟非平之則乖亂而難治參</span><br/>
<span class='tline' id='l268' data-llen='5866:5893'><a onclick="displayPageImage('KR1b0018', 'WYG', '044-15b' );" name="044-15b" class="pb">[044-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5893:5916'>　差而不齊此禍亂之階也欲治其平非興師以理之</span><br/>
<span class='tline' id='l270' data-llen='5916:5939'>　則安能效順此司馬之任不可闕也夫司馬六軍之</span><br/>
<span class='tline' id='l271' data-llen='5939:5962'>　長使之統治六師而已如在秋官之職負固不服則</span><br/>
<span class='tline' id='l272' data-llen='5962:5985'>　誅之賊賢害能則誅之苟或興師動衆以及窮兵玩</span><br/>
<span class='tline' id='l273' data-llen='5985:6008'>　武非弔民伐罪惟逞意肆欲則非建官之意也惟在</span><br/>
<span class='tline' id='l274' data-llen='6008:6021'>　平之則邦國無有不治矣</span><br/>
<span class='tline' id='l275' data-llen='6021:6034'>司寇掌邦禁詰姦慝刑暴亂</span><br/>
<span class='tline' id='l276' data-llen='6034:6057'>　林氏曰治於己然而未若見於未然刑於己至而未</span><br/>
<span class='tline' id='l277' data-llen='6057:6084'><a onclick="displayPageImage('KR1b0018', 'WYG', '044-16a' );" name="044-16a" class="pb">[044-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6084:6107'>　若戢於未至夫先王之立刑法於天下惟恐天下之</span><br/>
<span class='tline' id='l279' data-llen='6107:6130'>　人入於其中而不能自出故明示利害之端使之心</span><br/>
<span class='tline' id='l280' data-llen='6130:6153'>　知而誠服曰如是之罪必蹈如是之刑如是之惡必</span><br/>
<span class='tline' id='l281' data-llen='6153:6176'>　麗如是之辟俾之知所畏懼而無自陷於機穽也故</span><br/>
<span class='tline' id='l282' data-llen='6176:6199'>　司宼之職特掌邦禁而已及其罪大而不可掩惡積</span><br/>
<span class='tline' id='l283' data-llen='6199:6222'>　而不可解不得已而後加之刑則聖人建官之意可</span><br/>
<span class='tline' id='l284' data-llen='6222:6245'>　謂忠厚矣姦慝者所以為暴亂故詰之暴亂者姦慝</span><br/>
<span class='tline' id='l285' data-llen='6245:6255'>　之加於人故刑之</span><br/>
<span class='tline' id='l286' data-llen='6255:6282'><a onclick="displayPageImage('KR1b0018', 'WYG', '044-16b' );" name="044-16b" class="pb">[044-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6282:6305'>　張氏曰完而支之者宼也人物之養趨完而已彼完</span><br/>
<span class='tline' id='l288' data-llen='6305:6328'>　而我支之是以有刑此刑官所以謂之司宼姦慝者</span><br/>
<span class='tline' id='l289' data-llen='6328:6351'>　暴亂之未施暴亂者姦慝之已著於姦慝言詰於暴</span><br/>
<span class='tline' id='l290' data-llen='6351:6368'>　亂言刑刑之所施將以除暴亂故也</span><br/>
<span class='tline' id='l291' data-llen='6368:6381'>司空掌邦土居四民時地利</span><br/>
<span class='tline' id='l292' data-llen='6381:6404'>　無垢曰上有徳化待君子又有兵刑俟小人則四民</span><br/>
<span class='tline' id='l293' data-llen='6404:6427'>　皆安其居而相地利以種藝為長久之業矣使綱紀</span><br/>
<span class='tline' id='l294' data-llen='6427:6450'>　紊亂小人無所懼君子無所怙民欲安其居得乎六</span><br/>
<span class='tline' id='l295' data-llen='6450:6477'><a onclick="displayPageImage('KR1b0018', 'WYG', '044-17a' );" name="044-17a" class="pb">[044-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6477:6500'>　官之職其不可闕一如此上法於天地四時此葢眀</span><br/>
<span class='tline' id='l297' data-llen='6500:6510'>　天理之不可易也</span><br/>
<span class='tline' id='l298' data-llen='6510:6533'>　林氏曰先六典之職各言其事至此無復有事矣但</span><br/>
<span class='tline' id='l299' data-llen='6533:6556'>　使四民各以其職分地而處然後因地之利而定其</span><br/>
<span class='tline' id='l300' data-llen='6556:6579'>　居焉宫室城郭之制川塗澮洫之施故司空之職當</span><br/>
<span class='tline' id='l301' data-llen='6579:6592'>　察地利而修之以時是也</span><br/>
<span class='tline' id='l302' data-llen='6592:6610'>六卿分職各率其屬以倡九牧阜成兆民</span><br/>
<span class='tline' id='l303' data-llen='6610:6633'>　無垢曰有其人則傳無其人則絶絶則天下亂矣故</span><br/>
<span class='tline' id='l304' data-llen='6633:6660'><a onclick="displayPageImage('KR1b0018', 'WYG', '044-17b' );" name="044-17b" class="pb">[044-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6660:6683'>　自其所得創為此一大典立三公六卿之官分三公</span><br/>
<span class='tline' id='l306' data-llen='6683:6706'>　六卿之職使子孫見有此徳此才者乃使居此位而</span><br/>
<span class='tline' id='l307' data-llen='6706:6729'>　使居此位者知吾所職在此不如此則為曠職為無</span><br/>
<span class='tline' id='l308' data-llen='6729:6752'>　窮之羞其用意亦以勤矣　又曰六卿得其人九牧</span><br/>
<span class='tline' id='l309' data-llen='6752:6775'>　效其職則民自然皆得其所矣葢治教政刑禮事中</span><br/>
<span class='tline' id='l310' data-llen='6775:6798'>　無一事意不在民者葢聖人本心止為民設爾是知</span><br/>
<span class='tline' id='l311' data-llen='6798:6821'>　古先聖王其愛敬民乃至如此後世乃借官職之勢</span><br/>
<span class='tline' id='l312' data-llen='6821:6839'>　以凌虐下民漫無忌憚其欺天也甚矣</span><br/>
<span class='tline' id='l313' data-llen='6839:6866'><a onclick="displayPageImage('KR1b0018', 'WYG', '044-18a' );" name="044-18a" class="pb">[044-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6866:6889'>　林氏曰先王建官必使小大相維内外相聨如尾之</span><br/>
<span class='tline' id='l315' data-llen='6889:6912'>　應首臂之運指然後政無不舉治無不成也　又曰</span><br/>
<span class='tline' id='l316' data-llen='6912:6935'>　夫天地之道非運六子不能成嵗聖人之治非任六</span><br/>
<span class='tline' id='l317' data-llen='6935:6958'>　卿則不能舉治政使天地切切自為而不付以六子</span><br/>
<span class='tline' id='l318' data-llen='6958:6981'>　吾知天地亦天地耳求其成功無有也使聖人規規</span><br/>
<span class='tline' id='l319' data-llen='6981:7004'>　自營而不建以六卿吾知聖人亦聖人耳求其舉治</span><br/>
<span class='tline' id='l320' data-llen='7004:7026'>　者無有也夫然後以倡九牧以阜兆民此其效也</span><br/>
<span class='tline' id='l321' data-llen='7026:7049'>六年五服一朝又六年王乃時巡考制度于四岳諸侯</span><br/>
<span class='tline' id='l322' data-llen='7049:7076'><a onclick="displayPageImage('KR1b0018', 'WYG', '044-18b' );" name="044-18b" class="pb">[044-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7076:7087'>各朝于方岳大明黜陟</span><br/>
<span class='tline' id='l324' data-llen='7087:7110'>　林氏曰虞舜之時一年東方諸侯來朝則赴禴祭之</span><br/>
<span class='tline' id='l325' data-llen='7110:7133'>　禮二年西方諸侯來朝則赴祠祭之禮三年南方諸</span><br/>
<span class='tline' id='l326' data-llen='7133:7156'>　侯來朝則赴烝祭之禮四年北方諸侯來朝則赴嘗</span><br/>
<span class='tline' id='l327' data-llen='7156:7179'>　祭之禮至成周則異於是毎嵗則一服入見故更六</span><br/>
<span class='tline' id='l328' data-llen='7179:7202'>　年而五服各一朝也更十二年五服兩朝王然後巡</span><br/>
<span class='tline' id='l329' data-llen='7202:7225'>　守於春則東於夏則南於秋則西於冬則北故諸侯</span><br/>
<span class='tline' id='l330' data-llen='7225:7248'>　各朝于方岳王者於是觀四方之風俗察政刑之醇</span><br/>
<span class='tline' id='l331' data-llen='7248:7275'><a onclick="displayPageImage('KR1b0018', 'WYG', '044-19a' );" name="044-19a" class="pb">[044-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7275:7298'>　疵考其行能審其治績修制度而増損之使有便於</span><br/>
<span class='tline' id='l333' data-llen='7298:7321'>　時而無負於民也當是之時十二嵗一出而不患其</span><br/>
<span class='tline' id='l334' data-llen='7321:7344'>　疏者葢有大行人小行人撢人之類絡繹於道路審</span><br/>
<span class='tline' id='l335' data-llen='7344:7367'>　究其利病王不必躬行而周知天下之故殆如目之</span><br/>
<span class='tline' id='l336' data-llen='7367:7390'>　所睹無可逃者是使内外之服逺近之民莫不向風</span><br/>
<span class='tline' id='l337' data-llen='7390:7394'>　也</span><br/>
<span class='tline' id='l338' data-llen='7394:7417'>　胡氏曰諸侯朝雖不可弛然責之煩則下有不勝之</span><br/>
<span class='tline' id='l339' data-llen='7417:7440'>　勞期之數則人有咨怨之心何則由侯而至於甸由</span><br/>
<span class='tline' id='l340' data-llen='7440:7467'><a onclick="displayPageImage('KR1b0018', 'WYG', '044-19b' );" name="044-19b" class="pb">[044-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7467:7490'>　甸而至於采衛道途之遼逺山川之險阻其造於王</span><br/>
<span class='tline' id='l342' data-llen='7490:7513'>　非旦暮所可及責之煩期之數則席不暇煖者有之</span><br/>
<span class='tline' id='l343' data-llen='7513:7536'>　肩不及息者有之尚何撫邦境宣徳惠之有哉五服</span><br/>
<span class='tline' id='l344' data-llen='7536:7548'>　一朝必以六嵗為節焉</span><br/>
<span class='tline' id='l345' data-llen='7548:7571'>　聶次山曰茅土之封星列非一人邦國之建鱗比非</span><br/>
<span class='tline' id='l346' data-llen='7571:7594'>　一所徳教有行有不行法則有修與不修度量或不</span><br/>
<span class='tline' id='l347' data-llen='7594:7617'>　同歟瑞節或不達歟人主不下几席雖殫一己聰眀</span><br/>
<span class='tline' id='l348' data-llen='7617:7640'>　烏能周知徧察哉必因巡守以眀其黜陟焉黜之者</span><br/>
<span class='tline' id='l349' data-llen='7640:7667'><a onclick="displayPageImage('KR1b0018', 'WYG', '044-20a' );" name="044-20a" class="pb">[044-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7667:7690'>　所以罰惡也先王之義也陟之者所以賞善也先王</span><br/>
<span class='tline' id='l351' data-llen='7690:7713'>　之仁也先王之取諸侯仁義而已仁義一行則威愛</span><br/>
<span class='tline' id='l352' data-llen='7713:7732'>　兩得此所以能使之敵王愾而蕃王室也</span><br/>
<span class='tline' id='l353' data-llen='7732:7755'>王曰嗚呼凡我有官君子欽乃攸司慎乃出令令出惟</span><br/>
<span class='tline' id='l354' data-llen='7755:7778'>行弗惟反以公滅私民其允懐學古入官議事以制政</span><br/>
<span class='tline' id='l355' data-llen='7778:7797'>乃不迷其爾典常作之師無以利口亂厥官</span><br/>
<span class='tline' id='l356' data-llen='7797:7820'>　無垢曰夫公則無私私必不公公與私常相為勝負</span><br/>
<span class='tline' id='l357' data-llen='7820:7843'>　公勝則私滅私勝則公亦亡矣嗚呼私心勝而公道</span><br/>
<span class='tline' id='l358' data-llen='7843:7870'><a onclick="displayPageImage('KR1b0018', 'WYG', '044-20b' );" name="044-20b" class="pb">[044-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7870:7893'>　亡此亂亡之基也安可不謹乎欲滅此私心以何道</span><br/>
<span class='tline' id='l360' data-llen='7893:7916'>　哉公而已矣公何自而識之哉惟學古先聖王之道</span><br/>
<span class='tline' id='l361' data-llen='7916:7939'>　可也古先聖王之道非一己之私心也乃天下之公</span><br/>
<span class='tline' id='l362' data-llen='7939:7962'>　心也　又曰曲學偏見妄以私心窺測聖人以謂道</span><br/>
<span class='tline' id='l363' data-llen='7962:7985'>　在於我乃以其私心發於利口别立新法盡廢故事</span><br/>
<span class='tline' id='l364' data-llen='7985:8008'>　其持之有故其言之成理其害天下國家而穿鑿聖</span><br/>
<span class='tline' id='l365' data-llen='8008:8031'>　心破碎大道有不可勝誅者按而行之國家典常盡</span><br/>
<span class='tline' id='l366' data-llen='8031:8054'>　皆廢墜苟簡自恣之風成而循理奉法之心亡亂厥</span><br/>
<span class='tline' id='l367' data-llen='8054:8081'><a onclick="displayPageImage('KR1b0018', 'WYG', '044-21a' );" name="044-21a" class="pb">[044-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8081:8104'>　官矣罪莫大焉有官君子所宜深戒也公孫疆之亡</span><br/>
<span class='tline' id='l369' data-llen='8104:8119'>　曹王莽之篡漢皆如是而已矣</span><br/>
<span class='tline' id='l370' data-llen='8119:8142'>　林氏曰靖共爾位好是正直左局右局各司其局無</span><br/>
<span class='tline' id='l371' data-llen='8142:8165'>　以小加大無以彼亂此咸事各率其屬敬之而不敢</span><br/>
<span class='tline' id='l372' data-llen='8165:8188'>　慢循之而不敢違此欽乃攸司之意也　又曰天下</span><br/>
<span class='tline' id='l373' data-llen='8188:8211'>　有同然之是非斯民有同然之好惡得其所同然還</span><br/>
<span class='tline' id='l374' data-llen='8211:8234'>　以導之雖不強之使從駈之使服而民將心悦而誠</span><br/>
<span class='tline' id='l375' data-llen='8234:8257'>　服罔有不懐矣葢狥私欲者不足以得民立私黨者</span><br/>
<span class='tline' id='l376' data-llen='8257:8284'><a onclick="displayPageImage('KR1b0018', 'WYG', '044-21b' );" name="044-21b" class="pb">[044-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8284:8307'>　不足以得民私欲一勝則窮奢極侈適所以擾民私</span><br/>
<span class='tline' id='l378' data-llen='8307:8330'>　黨一奮則分守不明適所以亂民也惟在大公之道</span><br/>
<span class='tline' id='l379' data-llen='8330:8352'>　曉然示之則其心有不可解者其允懐豈不信哉</span><br/>
<span class='tline' id='l380' data-llen='8352:8370'>蓄疑敗謀怠忽荒政不學墻靣莅事惟煩</span><br/>
<span class='tline' id='l381' data-llen='8370:8393'>　無垢曰暗則疑疑則好為異論故敗謀無志則怠忽</span><br/>
<span class='tline' id='l382' data-llen='8393:8416'>　怠忽則常失機㑹故荒政有官君子而使濁暗無志</span><br/>
<span class='tline' id='l383' data-llen='8416:8439'>　之流居其間其敗謀荒政也必矣此非有官君子所</span><br/>
<span class='tline' id='l384' data-llen='8439:8453'>　當自勉亦人君所宜謹擇也</span><br/>
<span class='tline' id='l385' data-llen='8453:8480'><a onclick="displayPageImage('KR1b0018', 'WYG', '044-22a' );" name="044-22a" class="pb">[044-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8480:8503'>　張氏曰天下之事是非可否之相攻相勝雖智者處</span><br/>
<span class='tline' id='l387' data-llen='8503:8526'>　之不能無疑疑而蓄之則其惑愈甚而終莫之解此</span><br/>
<span class='tline' id='l388' data-llen='8526:8549'>　謀之所以敗也古之聖人其有疑明必謀之卿士庶</span><br/>
<span class='tline' id='l389' data-llen='8549:8572'>　人幽必謀之鬼神卜筮然後可以建功立事又况夫</span><br/>
<span class='tline' id='l390' data-llen='8572:8595'>　有官君子其可不知此哉　又曰不學墻面者言其</span><br/>
<span class='tline' id='l391' data-llen='8595:8618'>　蔽而無所見也莅事惟煩者言其勞而不知要也古</span><br/>
<span class='tline' id='l392' data-llen='8618:8635'>　之人必學然後從政未聞以政學者</span><br/>
<span class='tline' id='l393' data-llen='8635:8657'>戒爾卿士功崇惟志業廣惟勤惟克果斷乃罔後艱</span><br/>
<span class='tline' id='l394' data-llen='8657:8684'><a onclick="displayPageImage('KR1b0018', 'WYG', '044-22b' );" name="044-22b" class="pb">[044-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8684:8707'>　温公曰傳曰决者智之君疑署事之蠹蔽近習之知</span><br/>
<span class='tline' id='l396' data-llen='8707:8730'>　則疏逺有所不能入受先入之説則忠者有所不能</span><br/>
<span class='tline' id='l397' data-llen='8730:8753'>　盡所養未厚所資未深則辨是非不早計利害不熟</span><br/>
<span class='tline' id='l398' data-llen='8753:8776'>　决意有為而悔吝乗之矣能無疑乎要之問學以窮</span><br/>
<span class='tline' id='l399' data-llen='8776:8799'>　理虚一以迪心考之以古今之成敗騐之以事物之</span><br/>
<span class='tline' id='l400' data-llen='8799:8822'>　情偽参而伍之觸類而長之則天下之理迎刃而解</span><br/>
<span class='tline' id='l401' data-llen='8822:8845'>　矣　又曰昭帝斷於任霍光則能破燕上官之詐憲</span><br/>
<span class='tline' id='l402' data-llen='8845:8868'>　宗斷於信裴度則能成平蔡之功如其膠於紛紜之</span><br/>
<span class='tline' id='l403' data-llen='8868:8895'><a onclick="displayPageImage('KR1b0018', 'WYG', '044-23a' );" name="044-23a" class="pb">[044-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8895:8918'>　説則䘮其資斧尚能成大功乎元帝牽制文藝非不</span><br/>
<span class='tline' id='l405' data-llen='8918:8941'>　善也然優游不斷而業為之衰又况執狐疑之心以</span><br/>
<span class='tline' id='l406' data-llen='8941:8962'>　來讒賊之口持不斷之意以開羣枉之門者乎</span><br/>
<span class='tline' id='l407' data-llen='8962:8985'>　林氏曰坐而論道謂之三公作而行之謂之大夫卿</span><br/>
<span class='tline' id='l408' data-llen='8985:9008'>　士職業異於士夫故别為之戒不自立者無以與天</span><br/>
<span class='tline' id='l409' data-llen='9008:9031'>　下之務不自勉者無以成天下之功㳺豫不正者安</span><br/>
<span class='tline' id='l410' data-llen='9031:9046'>　能定事苟簡自棄者自遺其咎</span><br/>
<span class='tline' id='l411' data-llen='9046:9069'>　張氏曰所以濟者謂之功所以成功者謂之業功以</span><br/>
<span class='tline' id='l412' data-llen='9069:9096'><a onclick="displayPageImage('KR1b0018', 'WYG', '044-23b' );" name="044-23b" class="pb">[044-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9096:9119'>　志崇若夫柔懦而無志則功無自而崇業以勤廣若</span><br/>
<span class='tline' id='l414' data-llen='9119:9142'>　夫怠惰而不勤則業無自而廣矣知所以崇功廣業</span><br/>
<span class='tline' id='l415' data-llen='9142:9165'>　又在夫及時若夫猶豫失時不能無後患也且天下</span><br/>
<span class='tline' id='l416' data-llen='9165:9188'>　之事當成於敢為發於莫之為則將欲建功業者故</span><br/>
<span class='tline' id='l417' data-llen='9188:9211'>　不可不果斷惟果斷足以有行然後可以無後患也</span><br/>
<span class='tline' id='l418' data-llen='9211:9234'>位不期驕禄不期侈恭儉惟徳無載爾偽作徳心逸日</span><br/>
<span class='tline' id='l419' data-llen='9234:9243'>休作偽心勞日拙</span><br/>
<span class='tline' id='l420' data-llen='9243:9266'>　無垢日治驕當以恭治侈當以儉出恭儉當以徳不</span><br/>
<span class='tline' id='l421' data-llen='9266:9293'><a onclick="displayPageImage('KR1b0018', 'WYG', '044-24a' );" name="044-24a" class="pb">[044-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9293:9316'>　學之人位髙則驕禄厚則侈知驕侈不可為則偽為</span><br/>
<span class='tline' id='l423' data-llen='9316:9339'>　恭儉以沽衆譽其病如此則以不學故也不學則不</span><br/>
<span class='tline' id='l424' data-llen='9339:9362'>　能格物不能格物則不能知至不能知至則不能誠</span><br/>
<span class='tline' id='l425' data-llen='9362:9385'>　意意不誠則是恭儉乃所以行其偽耳　又曰作徳</span><br/>
<span class='tline' id='l426' data-llen='9385:9408'>　者以誠為恭儉也雖闇室屋漏之中常若在青天白</span><br/>
<span class='tline' id='l427' data-llen='9408:9431'>　日之下雖居床第袵席之上常若在大賔大客之前</span><br/>
<span class='tline' id='l428' data-llen='9431:9454'>　其心如此則仰無愧俯不怍所以常安逸也自至誠</span><br/>
<span class='tline' id='l429' data-llen='9454:9477'>　中行日見聖人之心日履聖賢之行日休之説豈曰</span><br/>
<span class='tline' id='l430' data-llen='9477:9504'><a onclick="displayPageImage('KR1b0018', 'WYG', '044-24b' );" name="044-24b" class="pb">[044-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9504:9527'>　不然若夫作偽之人其恭儉非真也皆以偽而為之</span><br/>
<span class='tline' id='l432' data-llen='9527:9550'>　耳其閒居為不善無所不至見君子而後厭然掩其</span><br/>
<span class='tline' id='l433' data-llen='9550:9573'>　不善而著其善人之視己如見其肺肝然則何益矣</span><br/>
<span class='tline' id='l434' data-llen='9573:9596'>　其心如此不亦勞乎彼將防於東而又敗於西成於</span><br/>
<span class='tline' id='l435' data-llen='9596:9619'>　明而又敗於闇取笑天下貽羞家門日拙之説豈曰</span><br/>
<span class='tline' id='l436' data-llen='9619:9642'>　不然夫卿士病在驕侈而偽在恭儉成王既指其病</span><br/>
<span class='tline' id='l437' data-llen='9642:9659'>　而障其偽前挽後推其必知所歸矣</span><br/>
<span class='tline' id='l438' data-llen='9659:9682'>居寵思危罔不惟畏弗畏入畏推賢讓能庶官乃和不</span><br/>
<span class='tline' id='l439' data-llen='9682:9709'><a onclick="displayPageImage('KR1b0018', 'WYG', '044-25a' );" name="044-25a" class="pb">[044-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9709:9730'>和政庬舉能其官惟爾之能稱匪其人惟爾不任</span><br/>
<span class='tline' id='l441' data-llen='9730:9753'>　無垢曰位至卿士則亦寵矣見其寵而忘其危則身</span><br/>
<span class='tline' id='l442' data-llen='9753:9776'>　辱家破可不畏哉不見其寵而思其危處則謙謙之</span><br/>
<span class='tline' id='l443' data-llen='9776:9799'>　恭如集于木惴惴之心如臨于谷戰戰兢兢如臨深</span><br/>
<span class='tline' id='l444' data-llen='9799:9822'>　淵如履薄氷其視爵位無非可畏者其敢恃寵而驕</span><br/>
<span class='tline' id='l445' data-llen='9822:9845'>　侈哉儻惟不畏禍不旋踵矣霍光梁冀滅門破族聖</span><br/>
<span class='tline' id='l446' data-llen='9845:9868'>　人豈欺人哉　又曰作徳之人好賢樂善作偽之人</span><br/>
<span class='tline' id='l447' data-llen='9868:9891'>　妒賢嫉能好賢故見賢者則推舉之樂善故見能者</span><br/>
<span class='tline' id='l448' data-llen='9891:9918'><a onclick="displayPageImage('KR1b0018', 'WYG', '044-25b' );" name="044-25b" class="pb">[044-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9918:9941'>　則遜讓之推遜之風既成於上則雍穆之風自就於</span><br/>
<span class='tline' id='l450' data-llen='9941:9964'>　下庶官乃和卿士推賢讓能之力也夫使作偽之人</span><br/>
<span class='tline' id='l451' data-llen='9964:9987'>　為卿士不特妒賢嫉能使乖爭凌奪習為風俗也而</span><br/>
<span class='tline' id='l452' data-llen='9987:10010'>　便文自安嫁禍自利人人如此政其有不亂乎庬亂</span><br/>
<span class='tline' id='l453' data-llen='10010:10033'>　也　又曰天下事未有不自已出者舉六官之屬而</span><br/>
<span class='tline' id='l454' data-llen='10033:10056'>　屬皆能其官是惟我能其官也使舉六官一有不得</span><br/>
<span class='tline' id='l455' data-llen='10056:10079'>　其人是惟我不勝其任也其敢責諸人乎孟子曰愛</span><br/>
<span class='tline' id='l456' data-llen='10079:10102'>　人不親反其仁治人不治反其智禮人不荅反其敬</span><br/>
<span class='tline' id='l457' data-llen='10102:10129'><a onclick="displayPageImage('KR1b0018', 'WYG', '044-26a' );" name="044-26a" class="pb">[044-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10129:10152'>　行有不得者皆反求諸己其身正而天下歸之其斯</span><br/>
<span class='tline' id='l459' data-llen='10152:10158'>　之謂歟</span><br/>
<span class='tline' id='l460' data-llen='10158:10181'>　張氏曰賢有徳者也推而上之則在位者得以其徳</span><br/>
<span class='tline' id='l461' data-llen='10181:10204'>　顯能有才者也讓而先之則在職者得以其才達大</span><br/>
<span class='tline' id='l462' data-llen='10204:10220'>　臣能推賢讓能則庶官莫不化也</span><br/>
<span class='tline' id='l463' data-llen='10220:10243'>王曰嗚呼三事暨大夫敬爾有官亂爾有政以佑乃辟</span><br/>
<span class='tline' id='l464' data-llen='10243:10254'>永康兆民萬邦惟無斁</span><br/>
<span class='tline' id='l465' data-llen='10254:10277'>　無垢曰安民者人主之職助君以安民者三事以至</span><br/>
<span class='tline' id='l466' data-llen='10277:10304'><a onclick="displayPageImage('KR1b0018', 'WYG', '044-26b' );" name="044-26b" class="pb">[044-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10304:10327'>　大夫之職使四海之内有一夫不獲其所豈特人主</span><br/>
<span class='tline' id='l468' data-llen='10327:10350'>　之病哉亦三事以至大夫輔助之不至也夫三公論</span><br/>
<span class='tline' id='l469' data-llen='10350:10373'>　道三孤洪化六卿分職以倡九牧為何事哉為民而</span><br/>
<span class='tline' id='l470' data-llen='10373:10396'>　已矣一民不安則是四海之内有厭苦之政者為政</span><br/>
<span class='tline' id='l471' data-llen='10396:10419'>　而使人厭苦是人主之罪也為臣子而使人主為民</span><br/>
<span class='tline' id='l472' data-llen='10419:10442'>　所厭苦是三事以至大夫輔助之罪也斁之為言厭</span><br/>
<span class='tline' id='l473' data-llen='10442:10447'>　苦也</span><br/>
<span class='tline' id='l474' data-llen='10447:10470'>　臨川曰自下助上謂之佐自上助下謂之佑今此申</span><br/>
<span class='tline' id='l475' data-llen='10470:10497'><a onclick="displayPageImage('KR1b0018', 'WYG', '044-27a' );" name="044-27a" class="pb">[044-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10497:10520'>　飭羣臣而曰佑乃辟者葢屈己尊賢畏衆之辭天之</span><br/>
<span class='tline' id='l477' data-llen='10520:10543'>　所以立君而君所以設官分職者皆以安民而已民</span><br/>
<span class='tline' id='l478' data-llen='10543:10555'>　安則天下樂推而不厭</span><br/>
<span class='tline' id='l479' data-llen='10555:10578'>　林氏曰人主之職在於一相一相之職在於正百官</span><br/>
<span class='tline' id='l480' data-llen='10578:10601'>　始戒以有官君子中戒以卿士及其終也又言三公</span><br/>
<span class='tline' id='l481' data-llen='10601:10624'>　及於大夫丁寧反復不啻若慈父之訓子弟寛而柔</span><br/>
<span class='tline' id='l482' data-llen='10624:10647'>　順而和焉其曰欽爾有官治于爾政當輔我一人永</span><br/>
<span class='tline' id='l483' data-llen='10647:10666'>　安下民將使萬物樂而無厭永永無窮也</span><br/>
</p>
<p><br/>
</p>
  </div>
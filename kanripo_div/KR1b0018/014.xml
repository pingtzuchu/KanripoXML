<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0018', 'WYG', '014-1a' );" name="014-1a" class="pb">[014-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　尚書精義卷十四　　　　　宋　黄倫　撰</span><br/>
<span class='tline' id='l10' data-llen='211:216'>𦙍征</span><br/>
<span class='tline' id='l11' data-llen='216:240'>惟仲康肇位四海𦙍侯命掌六師羲和廢厥職酒荒于</span><br/>
<span class='tline' id='l12' data-llen='240:252'>厥邑𦙍侯承王命徂征</span><br/>
<span class='tline' id='l13' data-llen='252:276'>　無垢曰此時羿假王命以號令天下𦙍侯之掌六師</span><br/>
<span class='tline' id='l14' data-llen='276:300'>　豈曰王命是羿引𦙍侯為心腹故假王命付兵權以</span><br/>
<span class='tline' id='l15' data-llen='300:324'>　為已役也羲和夏之忠臣也見柄歸簒羿兵在𦙍侯</span><br/>
<span class='tline' id='l16' data-llen='324:350'><a onclick="displayPageImage('KR1b0018', 'WYG', '014-1b' );" name="014-1b" class="pb">[014-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='350:373'>　而仰觀天象隂察厯數將有簒弑之事將欲盡其職</span><br/>
<span class='tline' id='l18' data-llen='373:396'>　以告朝廷乎而事不在仲康徒以生姦人之心耳將</span><br/>
<span class='tline' id='l19' data-llen='396:419'>　隱忍立朝以待其變乎則又恐汙偽而䘮臣子平生</span><br/>
<span class='tline' id='l20' data-llen='419:442'>　之節其心徬徨無聊思所以處此變而逃此禍者而</span><br/>
<span class='tline' id='l21' data-llen='442:465'>　無有得焉此所以一縱於酒使羿不疑因其不疑自</span><br/>
<span class='tline' id='l22' data-llen='465:488'>　放歸國若箕子之佯狂避禍也既以歸國猶以酒自</span><br/>
<span class='tline' id='l23' data-llen='488:511'>　汙思所以起兵匡正國家之難徐結其民將舉大事</span><br/>
<span class='tline' id='l24' data-llen='511:534'>　然天方欲縱羿簒夏又欲使寒浞殺羿事已在冥冥</span><br/>
<span class='tline' id='l25' data-llen='534:560'><a onclick="displayPageImage('KR1b0018', 'WYG', '014-2a' );" name="014-2a" class="pb">[014-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='560:584'>　中羲和之事安得有成此謀所以泄而致𦙍侯之征</span><br/>
<span class='tline' id='l27' data-llen='584:602'>　也然成不成天也其心為無愧於夏矣</span><br/>
<span class='tline' id='l28' data-llen='602:626'>　陳氏曰𦙍侯掌六師果出於仲康之命否耶如出於</span><br/>
<span class='tline' id='l29' data-llen='626:648'>　仲康之命則當為太康討賊矣不當先於羲和也</span><br/>
<span class='tline' id='l30' data-llen='648:671'>　蕭氏曰仲康何以立也禹之德被於民深矣羿以一</span><br/>
<span class='tline' id='l31' data-llen='671:694'>　時之簒天下其從之乎盖是時仲康在洛汭於是乎</span><br/>
<span class='tline' id='l32' data-llen='694:705'>　羣臣立之以反國也</span><br/>
<span class='tline' id='l33' data-llen='705:728'>告于衆曰嗟予有衆聖有謨訓民徴定保先王克謹天</span><br/>
<span class='tline' id='l34' data-llen='728:754'><a onclick="displayPageImage('KR1b0018', 'WYG', '014-2b' );" name="014-2b" class="pb">[014-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='754:772'>戒臣人克有常憲百官修輔厥后惟明明</span><br/>
<span class='tline' id='l36' data-llen='772:796'>　無垢曰姦人欲文致人之罪必借古訓以明用兵動衆</span><br/>
<span class='tline' id='l37' data-llen='796:819'>　非得已之事故嗟嘆以告之然後述其罪狀以言吾</span><br/>
<span class='tline' id='l38' data-llen='819:842'>　所征之者不得已也有扈不服正朔服色故啓征之</span><br/>
<span class='tline' id='l39' data-llen='842:866'>　其嗟猶有說也𦙍侯為簒羿驅役以理論之羲和有</span><br/>
<span class='tline' id='l40' data-llen='866:890'>　罪乎𦙍侯有罪乎有何不足而嗟也小人安於詐偽</span><br/>
<span class='tline' id='l41' data-llen='890:913'>　亦可想見其曰聖有謨訓明徴定保此將借古訓以</span><br/>
<span class='tline' id='l42' data-llen='913:936'>　文致羲和之罪也嗚呼聖人謨訓豈為姦人簒位之</span><br/>
<span class='tline' id='l43' data-llen='936:962'><a onclick="displayPageImage('KR1b0018', 'WYG', '014-3a' );" name="014-3a" class="pb">[014-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='962:971'>　資乎吁可嘆也</span><br/>
<span class='tline' id='l45' data-llen='971:994'>　張氏曰先王奉天者也故當克謹天戒人臣奉君者</span><br/>
<span class='tline' id='l46' data-llen='994:1017'>　也故當克有常憲恐懼修省以消天變此先王克謹</span><br/>
<span class='tline' id='l47' data-llen='1017:1041'>　天戒之道也奉法修職以供乃事此人臣克有常憲之</span><br/>
<span class='tline' id='l48' data-llen='1041:1064'>　道也君能謹天戒於上臣能有常憲於下百官之衆</span><br/>
<span class='tline' id='l49' data-llen='1064:1087'>　各修其職以奉於君為之君者内無失德外無失政</span><br/>
<span class='tline' id='l50' data-llen='1087:1098'>　此其所以為明明后</span><br/>
<span class='tline' id='l51' data-llen='1098:1121'>　陳氏曰謀合大禹者聖人之謀也言合伊尹者聖人</span><br/>
<span class='tline' id='l52' data-llen='1121:1147'><a onclick="displayPageImage('KR1b0018', 'WYG', '014-3b' );" name="014-3b" class="pb">[014-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1147:1170'>　之訓也聖人之謨洋洋乎美大所以謀於一時足以</span><br/>
<span class='tline' id='l54' data-llen='1170:1193'>　傳于萬世聖人之訓亞於其謨非特施於當時亦足</span><br/>
<span class='tline' id='l55' data-llen='1193:1217'>　以垂於後世故言於古必有以騐于今言于微必有以</span><br/>
<span class='tline' id='l56' data-llen='1217:1240'>　顯于著故言稽謨訓於聖人者居室可以見四海處</span><br/>
<span class='tline' id='l57' data-llen='1240:1263'>　今可以聞久逺是其言可以明徵而不疑其事可以</span><br/>
<span class='tline' id='l58' data-llen='1263:1287'>　定保而不危羲和有罪𦙍侯徂征彼其告衆而誓之</span><br/>
<span class='tline' id='l59' data-llen='1287:1310'>　必曰聖有謨訓明徵定保者以謂羲和所為非合聖</span><br/>
<span class='tline' id='l60' data-llen='1310:1330'>　人謨訓不足以明徴定保雖欲無誅得乎哉</span><br/>
<span class='tline' id='l61' data-llen='1330:1356'><a onclick="displayPageImage('KR1b0018', 'WYG', '014-4a' );" name="014-4a" class="pb">[014-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1356:1379'>　陳氏暘曰上所謹也而承之以慢職所有也而處之</span><br/>
<span class='tline' id='l63' data-llen='1379:1402'>　若無則羲和所以為可誅也夫事天者謹其戒事君</span><br/>
<span class='tline' id='l64' data-llen='1402:1425'>　者有其憲皆出於勝已之私則君臣上下無不公矣</span><br/>
<span class='tline' id='l65' data-llen='1425:1448'>　公則明之所以生君明于上臣明于下是之謂明明</span><br/>
<span class='tline' id='l66' data-llen='1448:1471'>　東萊曰百官既修輔則萬幾無蔽自然明而又明然</span><br/>
<span class='tline' id='l67' data-llen='1471:1494'>　謂之明明者人君自有本然之明得臣輔之則明而</span><br/>
<span class='tline' id='l68' data-llen='1494:1500'>　又明也</span><br/>
<span class='tline' id='l69' data-llen='1500:1523'>每歲孟春遒人以木鐸徇于路官師相規工執藝事以</span><br/>
<span class='tline' id='l70' data-llen='1523:1549'><a onclick="displayPageImage('KR1b0018', 'WYG', '014-4b' );" name="014-4b" class="pb">[014-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1549:1560'>諫其或不恭邦有常刑</span><br/>
<span class='tline' id='l72' data-llen='1560:1583'>　無垢曰孟春正月遒人之官振木鐸以警于朝路告</span><br/>
<span class='tline' id='l73' data-llen='1583:1606'>　百官曰官師當交相規正人主之過失百工當執藝</span><br/>
<span class='tline' id='l74' data-llen='1606:1629'>　事以諫人主之過失其或不恭規諌之職者邦有大</span><br/>
<span class='tline' id='l75' data-llen='1629:1652'>　刑以致羲和之罪曰其職當以日食規諌天子也今</span><br/>
<span class='tline' id='l76' data-llen='1652:1675'>　乃沉湎不知是失其職在聖人謨訓當服常刑也然</span><br/>
<span class='tline' id='l77' data-llen='1675:1698'>　而聖人謨訓謂用之君臣上下各得其所之時也豈</span><br/>
<span class='tline' id='l78' data-llen='1698:1721'>　有為人臣廢逐一君挾一君使在位竊其大柄以為</span><br/>
<span class='tline' id='l79' data-llen='1721:1747'><a onclick="displayPageImage('KR1b0018', 'WYG', '014-5a' );" name="014-5a" class="pb">[014-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1747:1770'>　已私以號令天下以恣其簒弑之心而以區區空言</span><br/>
<span class='tline' id='l81' data-llen='1770:1782'>　欺天下天下果可欺乎</span><br/>
<span class='tline' id='l82' data-llen='1782:1805'>　張氏曰遒就也就而宣之欲其家喻而户曉也周官</span><br/>
<span class='tline' id='l83' data-llen='1805:1828'>　文事奮木鐸武事奮金鐸文事仁也故其鐸以木為</span><br/>
<span class='tline' id='l84' data-llen='1828:1851'>　之武事義也故其鐸以金為之有所徇必振鐸者聲</span><br/>
<span class='tline' id='l85' data-llen='1851:1861'>　之而欲其周知也</span><br/>
<span class='tline' id='l86' data-llen='1861:1884'>　蕭氏曰工執藝事亦謂工匠之共事者也雖無化言</span><br/>
<span class='tline' id='l87' data-llen='1884:1907'>　以相規亦執其所治之藝以相諌盖羲和共掌天時</span><br/>
<span class='tline' id='l88' data-llen='1907:1933'><a onclick="displayPageImage('KR1b0018', 'WYG', '014-5b' );" name="014-5b" class="pb">[014-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1933:1951'>　而同為淫湎不能相規諌故言之及此</span><br/>
<span class='tline' id='l90' data-llen='1951:1974'>惟時羲和顛覆厥德沈亂于酒畔官離次俶擾天紀遐</span><br/>
<span class='tline' id='l91' data-llen='1974:1979'>棄厥司</span><br/>
<span class='tline' id='l92' data-llen='1979:2001'>　無垢曰當簒賊執柄君子以權濟事歸于中正無</span><br/>
<span class='tline' id='l93' data-llen='2001:2023'>　愧于天地耳欲加之罪何患無辭乎故小人見其</span><br/>
<span class='tline' id='l94' data-llen='2023:2045'>　迹以為失職君子知其心以為賢者　又曰余竊</span><br/>
<span class='tline' id='l95' data-llen='2045:2067'>　謂羲和先推厯數已知簒羿将有不君之心而其</span><br/>
<span class='tline' id='l96' data-llen='2067:2089'>　影像将著見於日食故心思口計身為夏臣不若</span><br/>
<span class='tline' id='l97' data-llen='2089:2115'><a onclick="displayPageImage('KR1b0018', 'WYG', '014-6a' );" name="014-6a" class="pb">[014-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2115:2138'>　以酒自汙不當復為賊臣修舉職事故知而不告徑</span><br/>
<span class='tline' id='l99' data-llen='2138:2161'>　歸其邑以為匡救王室之計不謂其謀之泄至以兵</span><br/>
<span class='tline' id='l100' data-llen='2161:2185'>　來臨也死則死耳吾報國之心天地知之矣簒羿𦙍</span><br/>
<span class='tline' id='l101' data-llen='2185:2209'>　侯來討聲致其罪余其如之何哉頼吾聖人有𦙍往</span><br/>
<span class='tline' id='l102' data-llen='2209:2232'>　征之一語以見賊臣之力而東坡以事攷之知羲和</span><br/>
<span class='tline' id='l103' data-llen='2232:2255'>　之為忠臣耳誰知數千歲之寃抑至東坡而大明乎</span><br/>
<span class='tline' id='l104' data-llen='2255:2278'>　張氏曰顛則仆而不能以有立覆則傾而不能以有</span><br/>
<span class='tline' id='l105' data-llen='2278:2301'>　濟顛厥德則於德不能以立之者也覆厥德則於德</span><br/>
<span class='tline' id='l106' data-llen='2301:2327'><a onclick="displayPageImage('KR1b0018', 'WYG', '014-6b' );" name="014-6b" class="pb">[014-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2327:2350'>　不能以濟之者也羲和之所以顛覆厥德者其沈亂</span><br/>
<span class='tline' id='l108' data-llen='2350:2373'>　於酒故也沈則為酒所溺矣亂則為酒所惑矣惟其</span><br/>
<span class='tline' id='l109' data-llen='2373:2396'>　沈亂于酒故畔官離次而天紀至於俶擾且天紀未</span><br/>
<span class='tline' id='l110' data-llen='2396:2419'>　嘗亂也而其亂之自羲和始易曰垂象著明莫大乎</span><br/>
<span class='tline' id='l111' data-llen='2419:2442'>　日月則天象者日月星辰之類是也季秋月朔辰弗</span><br/>
<span class='tline' id='l112' data-llen='2442:2465'>　集于房此天象之有變也而羲和主其事乃昏迷而</span><br/>
<span class='tline' id='l113' data-llen='2465:2479'>　不知則其干先王之誅明矣</span><br/>
<span class='tline' id='l114' data-llen='2479:2502'>　東萊曰古時以酒為重後世以酒為輕古之人君務</span><br/>
<span class='tline' id='l115' data-llen='2502:2528'><a onclick="displayPageImage('KR1b0018', 'WYG', '014-7a' );" name="014-7a" class="pb">[014-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2528:2551'>　在導廸民性酒最亂德之原故深禁之如周官羣飲</span><br/>
<span class='tline' id='l117' data-llen='2551:2574'>　者殺如書酒誥一篇以及此言羲和之罪皆凛然嚴</span><br/>
<span class='tline' id='l118' data-llen='2574:2578'>　毅</span><br/>
<span class='tline' id='l119' data-llen='2578:2601'>　林氏曰此遂申言羲和之罪上干先王之誅無所逃</span><br/>
<span class='tline' id='l120' data-llen='2601:2624'>　於刑憲故往征之非是仲康妄興干戈以快一時之</span><br/>
<span class='tline' id='l121' data-llen='2624:2647'>　私怨也酒誥曰天降威我民用大亂䘮德亦罔非酒</span><br/>
<span class='tline' id='l122' data-llen='2647:2670'>　惟行越小大邦用䘮亦罔非酒惟辜酒之為禍大矣</span><br/>
<span class='tline' id='l123' data-llen='2670:2693'>　天子而沈湎於酒則失其天下若夏之太康商之紂</span><br/>
<span class='tline' id='l124' data-llen='2693:2719'><a onclick="displayPageImage('KR1b0018', 'WYG', '014-7b' );" name="014-7b" class="pb">[014-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2719:2742'>　周之幽厲是也卿大夫而沈湎於酒則䘮其國邑若</span><br/>
<span class='tline' id='l126' data-llen='2742:2765'>　羲和是也夫人苟湎於酒則驕奢淫佚無所不至惟</span><br/>
<span class='tline' id='l127' data-llen='2765:2788'>　耽樂之從而廢其職業之所當修者則始䘮其德終</span><br/>
<span class='tline' id='l128' data-llen='2788:2811'>　而至於䘮國亡家其勢然也羲和之罪至於廢官曠</span><br/>
<span class='tline' id='l129' data-llen='2811:2834'>　職上千先王之誅推本而言豈有他哉惟酒為之禍</span><br/>
<span class='tline' id='l130' data-llen='2834:2858'>　而已是以𦙍侯數羲和之罪其言曰惟時羲和棄其</span><br/>
<span class='tline' id='l131' data-llen='2858:2881'>　德而不修若木之顛噐之覆而不能自立者惟沈湎</span><br/>
<span class='tline' id='l132' data-llen='2881:2904'>　䘮亂于酒而已既沈亂於酒則畔其所掌之官離其</span><br/>
<span class='tline' id='l133' data-llen='2904:2930'><a onclick="displayPageImage('KR1b0018', 'WYG', '014-8a' );" name="014-8a" class="pb">[014-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2930:2953'>　所居之位而莫之省也俶始也擾亂也天紀天之五</span><br/>
<span class='tline' id='l135' data-llen='2953:2971'>　紀也即洪範所謂日月星辰厯數是也</span><br/>
<span class='tline' id='l136' data-llen='2971:2994'>　薛氏曰天紀未嘗亂而亂之者自羲和始故俶擾天</span><br/>
<span class='tline' id='l137' data-llen='2994:3017'>　紀此說是也盖自堯舜命羲和厯象日月星辰敬授</span><br/>
<span class='tline' id='l138' data-llen='3017:3040'>　人時之後為羲和者世守其職未嘗亂于天紀盖於</span><br/>
<span class='tline' id='l139' data-llen='3040:3063'>　是而始亂亦猶五子之歌曰惟彼陶唐有此冀方今</span><br/>
<span class='tline' id='l140' data-llen='3063:3086'>　失厥道亂其紀綱乃底滅亡亦謂自陶唐以來紀綱</span><br/>
<span class='tline' id='l141' data-llen='3086:3109'>　未嘗亂至於太康而始亂也遐棄厥司逺棄其所主</span><br/>
<span class='tline' id='l142' data-llen='3109:3135'><a onclick="displayPageImage('KR1b0018', 'WYG', '014-8b' );" name="014-8b" class="pb">[014-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3135:3149'>　之職還其私邑而無忌憚也</span><br/>
<span class='tline' id='l144' data-llen='3149:3172'>乃季秋月朔辰弗集于房瞽奏鼓嗇夫馳庶人走羲和</span><br/>
<span class='tline' id='l145' data-llen='3172:3191'>尸厥官罔聞知昏迷于天象以干先王之誅</span><br/>
<span class='tline' id='l146' data-llen='3191:3214'>　夫羲和之罪至於是仲康猶隱忍未誅之也盖先王</span><br/>
<span class='tline' id='l147' data-llen='3214:3237'>　之討誅有罪乃天下之所共怒衆人之所不與衆人</span><br/>
<span class='tline' id='l148' data-llen='3237:3260'>　共棄之羲和廢職之罪仲康知之久矣而其罪猶未</span><br/>
<span class='tline' id='l149' data-llen='3260:3283'>　暴白于天下至於季秋月朔辰弗集于房瞽奏鼓嗇</span><br/>
<span class='tline' id='l150' data-llen='3283:3306'>　夫馳庶人走而羲和乃罔聞知則既取怨於天下矣</span><br/>
<span class='tline' id='l151' data-llen='3306:3332'><a onclick="displayPageImage('KR1b0018', 'WYG', '014-9a' );" name="014-9a" class="pb">[014-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3332:3355'>　此則不得而不討也亦猶鯀之方命圯族堯固已知</span><br/>
<span class='tline' id='l153' data-llen='3355:3378'>　其不可用矣然猶詢四岳之請而試之使治水至於</span><br/>
<span class='tline' id='l154' data-llen='3378:3401'>　九載績用弗成然後殛之凡此皆因衆之所共怒而</span><br/>
<span class='tline' id='l155' data-llen='3401:3424'>　後誅之也盖非天下之所共怒則雖實有罪先王猶</span><br/>
<span class='tline' id='l156' data-llen='3424:3447'>　未之誅也孟子曰左右皆曰可殺勿聽諸大夫皆曰</span><br/>
<span class='tline' id='l157' data-llen='3447:3470'>　可殺勿聽國人皆曰可殺然後察之見可殺焉然後</span><br/>
<span class='tline' id='l158' data-llen='3470:3493'>　殺之故曰國人殺之也然後可以為民父母此先王</span><br/>
<span class='tline' id='l159' data-llen='3493:3516'>　之誅有罪其所以誅之而天下莫不服者此無他惟</span><br/>
<span class='tline' id='l160' data-llen='3516:3542'><a onclick="displayPageImage('KR1b0018', 'WYG', '014-9b' );" name="014-9b" class="pb">[014-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3542:3565'>　其與國人共殺之而已乃季秋月朔者九月之朔也</span><br/>
<span class='tline' id='l162' data-llen='3565:3588'>　辰弗集於房漢孔氏曰辰日月所會房所舍之次集</span><br/>
<span class='tline' id='l163' data-llen='3588:3611'>　合也不合即日蝕可知據孔氏此言盖以羲和之廢</span><br/>
<span class='tline' id='l164' data-llen='3611:3634'>　厥職至于日有食之變猶不之知也然胡舍人則以</span><br/>
<span class='tline' id='l165' data-llen='3634:3657'>　此說為不然謂日月交㑹之謂辰十二月十二辰之</span><br/>
<span class='tline' id='l166' data-llen='3657:3680'>　次也日行赤道月行黄道日行遲月行疾一月一㑹</span><br/>
<span class='tline' id='l167' data-llen='3680:3703'>　必合於黄道赤道之間或高或低或上或下不相掩</span><br/>
<span class='tline' id='l168' data-llen='3703:3726'>　蔽是謂不食或左或右或先或後而相掩蔽則蝕矣</span><br/>
<span class='tline' id='l169' data-llen='3726:3753'><a onclick="displayPageImage('KR1b0018', 'WYG', '014-10a' );" name="014-10a" class="pb">[014-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3753:3776'>　日食於晝月食於夜則見也日食於夜月食於晝不</span><br/>
<span class='tline' id='l171' data-llen='3776:3799'>　見也日月交㑹則有食矣謂不集所舍而致食乎既</span><br/>
<span class='tline' id='l172' data-llen='3799:3822'>　不集則非晦也非朔也安得謂之季秋月朔乎胡氏</span><br/>
<span class='tline' id='l173' data-llen='3822:3845'>　此說則以謂日月集合而後有蝕既謂辰弗集於房</span><br/>
<span class='tline' id='l174' data-llen='3845:3868'>　則不得謂之日食此說有理然胡氏既疑辰弗集於</span><br/>
<span class='tline' id='l175' data-llen='3868:3891'>　房為非日食至其論弗集于房之義則以為厯誤也</span><br/>
<span class='tline' id='l176' data-llen='3891:3914'>　謂房者二十八宿之房也非是十二次之舍也秋之</span><br/>
<span class='tline' id='l177' data-llen='3914:3937'>　九月日月當合朔於房心之次今也弗集于房者則</span><br/>
<span class='tline' id='l178' data-llen='3937:3964'><a onclick="displayPageImage('KR1b0018', 'WYG', '014-10b' );" name="014-10b" class="pb">[014-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3964:3987'>　是厯之誤非日食也夫厯之誤至於當合朔而不合</span><br/>
<span class='tline' id='l180' data-llen='3987:4010'>　朔也此非精於厯者不足以知之而何至於瞽奏鼓</span><br/>
<span class='tline' id='l181' data-llen='4010:4033'>　嗇夫馳庶人走乎胡氏亦自知其說之不通遂謂先</span><br/>
<span class='tline' id='l182' data-llen='4033:4056'>　厯誤而後日食其迂甚矣唐書律厯志論辰弗集于</span><br/>
<span class='tline' id='l183' data-llen='4056:4079'>　房之義以謂按古文集與輯義同日月嘉㑹而隂陽</span><br/>
<span class='tline' id='l184' data-llen='4079:4102'>　輯睦則陽不愆乎位以常其明隂亦含章示冲以隱</span><br/>
<span class='tline' id='l185' data-llen='4102:4125'>　其形若變而相傷則不輯矣唐志此說殊為可行按</span><br/>
<span class='tline' id='l186' data-llen='4125:4148'>　漢書帝紀東夷北蠻頗未集睦顔師古曰集與輯同</span><br/>
<span class='tline' id='l187' data-llen='4148:4175'><a onclick="displayPageImage('KR1b0018', 'WYG', '014-11a' );" name="014-11a" class="pb">[014-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4175:4198'>　以此觀之則辰弗集于房其為日食審矣但集之義</span><br/>
<span class='tline' id='l189' data-llen='4198:4221'>　當為輯睦之輯盖日月不相輯睦于其舍故得有食</span><br/>
<span class='tline' id='l190' data-llen='4221:4244'>　孔氏以集為集合之集則非其義此其所以起胡氏</span><br/>
<span class='tline' id='l191' data-llen='4244:4267'>　之疑也今當從孔氏之說以為日食而叅之以唐律</span><br/>
<span class='tline' id='l192' data-llen='4267:4290'>　厯志之義以集為輯睦之集則下文相貫矣房有二</span><br/>
<span class='tline' id='l193' data-llen='4290:4313'>　說或以為房星按日月㑹於大火之次正在季秋月</span><br/>
<span class='tline' id='l194' data-llen='4313:4336'>　朔謂之房星理亦可通然唐律厯志曰君子慎疑寜</span><br/>
<span class='tline' id='l195' data-llen='4336:4359'>　以日在之宿為文近代善厯者推仲康時九月合朔</span><br/>
<span class='tline' id='l196' data-llen='4359:4386'><a onclick="displayPageImage('KR1b0018', 'WYG', '014-11b' );" name="014-11b" class="pb">[014-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4386:4409'>　已在房星北矣觀此則以房為所次之舍其說為長</span><br/>
<span class='tline' id='l198' data-llen='4409:4432'>　據左氏傳梓慎曰宋大辰之虗陳太皥之虚鄭祝融</span><br/>
<span class='tline' id='l199' data-llen='4432:4455'>　之虚皆火房也所謂火房與此義同皆所舍之次也</span><br/>
<span class='tline' id='l200' data-llen='4455:4478'>　辰弗集于房盖謂日月不集睦于其所舍之次爾日</span><br/>
<span class='tline' id='l201' data-llen='4478:4501'>　月不集于所舍之次而日有食之其為變也大矣瞽</span><br/>
<span class='tline' id='l202' data-llen='4501:4524'>　奏鼓嗇夫馳庶人走皆所以救日食也按左傳文公</span><br/>
<span class='tline' id='l203' data-llen='4524:4547'>　十五年日有食之天子不舉伐鼓于社諸侯用幣于</span><br/>
<span class='tline' id='l204' data-llen='4547:4570'>　社伐鼓于朝則是古者當夫日食之時有此伐鼓之</span><br/>
<span class='tline' id='l205' data-llen='4570:4597'><a onclick="displayPageImage('KR1b0018', 'WYG', '014-12a' );" name="014-12a" class="pb">[014-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4597:4620'>　禮瞽樂官也奏鼓進鼓而伐之也詩曰奏鼓衎衎與</span><br/>
<span class='tline' id='l207' data-llen='4620:4643'>　此義同日食必奏鼓者曽氏曰日食隂侵陽也鼓陽</span><br/>
<span class='tline' id='l208' data-llen='4643:4666'>　聲也瞽奏鼓者助陽以儆隂義或然也嗇夫周禮無</span><br/>
<span class='tline' id='l209' data-llen='4666:4689'>　此官漢孔氏謂主幣之官鄭氏謂夏官之屬殊無所</span><br/>
<span class='tline' id='l210' data-llen='4689:4712'>　據此亦但以意度之而已百官表鄉有嗇夫職聽訟</span><br/>
<span class='tline' id='l211' data-llen='4712:4736'>　收賦稅上林亦有虎圈嗇夫故漢鄭𤣥第五倫皆常</span><br/>
<span class='tline' id='l212' data-llen='4736:4759'>　為鄉嗇夫則是知嗇夫當是執役之賤者此篇遒人</span><br/>
<span class='tline' id='l213' data-llen='4759:4782'>　與嗇夫考之于周禮皆無此官則知周之建官其名</span><br/>
<span class='tline' id='l214' data-llen='4782:4809'><a onclick="displayPageImage('KR1b0018', 'WYG', '014-12b' );" name="014-12b" class="pb">[014-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4809:4832'>　與夏時異者多矣庶人乃庶人之在官者也嗇夫馳</span><br/>
<span class='tline' id='l216' data-llen='4832:4855'>　庶人走皆所以供日食之百役也春秋榖梁傳曰天</span><br/>
<span class='tline' id='l217' data-llen='4855:4878'>　子救日置五麾陳五鼓曽子問曰諸侯從天子救日</span><br/>
<span class='tline' id='l218' data-llen='4878:4901'>　食各以其方色旗與其兵而周官庭氏云救日食之</span><br/>
<span class='tline' id='l219' data-llen='4901:4924'>　弓矢則是救日之時必有此百役嗇夫庶人之馳走</span><br/>
<span class='tline' id='l220' data-llen='4924:4947'>　盖所以供此役也然必謂之馳走者盖以見日食之</span><br/>
<span class='tline' id='l221' data-llen='4947:4970'>　變天子謹天戒以恐懼修省於上而嗇夫庶人尚且</span><br/>
<span class='tline' id='l222' data-llen='4970:4993'>　馳驅奔走于下以助天子救日如此其急而羲和親</span><br/>
<span class='tline' id='l223' data-llen='4993:5020'><a onclick="displayPageImage('KR1b0018', 'WYG', '014-13a' );" name="014-13a" class="pb">[014-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5020:5043'>　為厯象之官乃沈湎於酒安於其邑而罔聞知也尸</span><br/>
<span class='tline' id='l225' data-llen='5043:5066'>　者不言不為而無所事也日食之變百姓震動而不</span><br/>
<span class='tline' id='l226' data-llen='5066:5089'>　遑寜羲和莫之知可謂尸厥官矣夫先王所以設羲</span><br/>
<span class='tline' id='l227' data-llen='5089:5112'>　和之官者使之仰觀夫日月星辰之運行以候天地</span><br/>
<span class='tline' id='l228' data-llen='5112:5135'>　之氣而知日時寒暑以相叅合使萬民于此而取正</span><br/>
<span class='tline' id='l229' data-llen='5135:5158'>　焉則百工由是而允釐庶績由是而咸熙今也羲和</span><br/>
<span class='tline' id='l230' data-llen='5158:5181'>　畔官離次俶擾天紀遐棄厥司于季秋月朔日有食</span><br/>
<span class='tline' id='l231' data-llen='5181:5204'>　之而曽莫之知則天象于是昏迷而斯民無所取正</span><br/>
<span class='tline' id='l232' data-llen='5204:5231'><a onclick="displayPageImage('KR1b0018', 'WYG', '014-13b' );" name="014-13b" class="pb">[014-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5231:5254'>　違叛先王之訓謨以干犯先王之誅其可誅之罪豈</span><br/>
<span class='tline' id='l234' data-llen='5254:5277'>　特官師之不能相規工不能執藝事以諌而已耶晉</span><br/>
<span class='tline' id='l235' data-llen='5277:5300'>　社元凱曰日行遲一歲一周天月行速一月一周天</span><br/>
<span class='tline' id='l236' data-llen='5300:5323'>　一歲凡十二交㑹然日月動物雖行度不能不少有</span><br/>
<span class='tline' id='l237' data-llen='5323:5346'>　盈縮故有交㑹而不食者或有頻㑹而食者盖日食</span><br/>
<span class='tline' id='l238' data-llen='5346:5369'>　之變有其交㑹不失之常數厯家所可得而逆推之</span><br/>
<span class='tline' id='l239' data-llen='5369:5392'>　也使羲和能修其職逆知乎天將有日食之變以規</span><br/>
<span class='tline' id='l240' data-llen='5392:5415'>　諌於仲康則仲康得以恐懼修省上答天意而銷弭</span><br/>
<span class='tline' id='l241' data-llen='5415:5442'><a onclick="displayPageImage('KR1b0018', 'WYG', '014-14a' );" name="014-14a" class="pb">[014-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5442:5465'>　天變於未然之前今乃不能逆知其變至于日既食</span><br/>
<span class='tline' id='l243' data-llen='5465:5488'>　矣瞽奏鼓嗇夫馳庶人走而猶罔聞知其為不恭孰</span><br/>
<span class='tline' id='l244' data-llen='5488:5511'>　大於此使仲康捨而不誅安得為謹天戒乎泰誓曰</span><br/>
<span class='tline' id='l245' data-llen='5511:5534'>　商罪貫盈天命誅之予弗順天厥罪惟鈞羲和既不</span><br/>
<span class='tline' id='l246' data-llen='5534:5557'>　修其職至於昏迷天象罪在不赦矣使仲康又捨之</span><br/>
<span class='tline' id='l247' data-llen='5557:5581'>　而不誅則是君臣同惡相濟厥罪鈞矣故仲康命𦙍</span><br/>
<span class='tline' id='l248' data-llen='5581:5604'>　侯以征之其征之者盖所以祗畏天命行先王之誅</span><br/>
<span class='tline' id='l249' data-llen='5604:5624'>　而不敢赦也然則用師也亦豈得已而不已</span><br/>
<span class='tline' id='l250' data-llen='5624:5651'><a onclick="displayPageImage('KR1b0018', 'WYG', '014-14b' );" name="014-14b" class="pb">[014-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5651:5669'>政典曰先時者殺無赦不及時者殺無赦</span><br/>
<span class='tline' id='l252' data-llen='5669:5692'>　諸儒解釋此義皆以此屬於上文故漢孔氏曰先時</span><br/>
<span class='tline' id='l253' data-llen='5692:5715'>　謂厯象之法四時之氣弦望朔晦先天時則罪死無</span><br/>
<span class='tline' id='l254' data-llen='5715:5738'>　赦不及時謂厯象後天時雖治其官猶有先後之差</span><br/>
<span class='tline' id='l255' data-llen='5738:5761'>　則無赦唐孔氏遂謂先天時者所名之日在天時之</span><br/>
<span class='tline' id='l256' data-llen='5761:5784'>　先假令天之正時當以甲子為朔今厯象乃以癸亥</span><br/>
<span class='tline' id='l257' data-llen='5784:5807'>　為朔是造厯先天時也若以乙丑為朔是造厯後天</span><br/>
<span class='tline' id='l258' data-llen='5807:5830'>　時也後即不及時也其弦望亦皆如此以某觀之是</span><br/>
<span class='tline' id='l259' data-llen='5830:5857'><a onclick="displayPageImage('KR1b0018', 'WYG', '014-15a' );" name="014-15a" class="pb">[014-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5857:5880'>　殆不然帝王之世雖重厯象之事然厯官之差一日</span><br/>
<span class='tline' id='l261' data-llen='5880:5903'>　一朔則至於殺之無赦雖秦人棄灰于路步過六尺</span><br/>
<span class='tline' id='l262' data-llen='5903:5926'>　之誅亦不過如是之酷也豈先王忠恕待人之道哉</span><br/>
<span class='tline' id='l263' data-llen='5926:5949'>　據此文勢上文言克謹天戒臣人克有常憲至其或</span><br/>
<span class='tline' id='l264' data-llen='5949:5973'>　不恭邦有常刑此盖𦙍侯舉先王之誅以繩羲和之</span><br/>
<span class='tline' id='l265' data-llen='5973:5996'>　罪于是繼之以惟時羲和顛覆厥德以至昏迷于天</span><br/>
<span class='tline' id='l266' data-llen='5996:6019'>　象以干先王之誅其首尾總結文義已足矣自政典</span><br/>
<span class='tline' id='l267' data-llen='6019:6043'>　曰以下乃是𦙍侯誓師勑戒吏士之辭當屬于下文</span><br/>
<span class='tline' id='l268' data-llen='6043:6070'><a onclick="displayPageImage('KR1b0018', 'WYG', '014-15b' );" name="014-15b" class="pb">[014-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6070:6093'>　不當復為指羲和而言也周官冢宰掌建邦之六典</span><br/>
<span class='tline' id='l270' data-llen='6093:6116'>　以佐王治邦國一曰治典二曰教典三曰禮典四曰</span><br/>
<span class='tline' id='l271' data-llen='6116:6139'>　政典五曰刑典六曰事典此周官六卿之典也治典</span><br/>
<span class='tline' id='l272' data-llen='6139:6162'>　者冢宰之所掌也教典者司徒之所掌也禮典者宗</span><br/>
<span class='tline' id='l273' data-llen='6162:6185'>　伯之所掌也政典者司馬之所掌也刑典者司寇之</span><br/>
<span class='tline' id='l274' data-llen='6185:6209'>　所掌也事典者司空之所掌也𦙍侯掌六師為大司</span><br/>
<span class='tline' id='l275' data-llen='6209:6232'>　馬故舉政典以為言盖大司馬法也惟其軍法故有</span><br/>
<span class='tline' id='l276' data-llen='6232:6256'>　先時不及時之誅先時者謂先師期而進是邀功也漢</span><br/>
<span class='tline' id='l277' data-llen='6256:6283'><a onclick="displayPageImage('KR1b0018', 'WYG', '014-16a' );" name="014-16a" class="pb">[014-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6283:6306'>　班勇與張朗共攻焉耆勇從南道朗從北道約期俱</span><br/>
<span class='tline' id='l279' data-llen='6306:6329'>　至焉耆而朗嘗有罪欲邀功自贖遂先期至爵離關</span><br/>
<span class='tline' id='l280' data-llen='6329:6352'>　徑入焉耆若此之類是之謂先時盖不與大軍相期</span><br/>
<span class='tline' id='l281' data-llen='6352:6375'>　㑹而嗜利輕進不可以不誅也故殺無赦不及時者</span><br/>
<span class='tline' id='l282' data-llen='6375:6398'>　謂後期而至是逗留也漢遣霍去病等擊匈奴公孫</span><br/>
<span class='tline' id='l283' data-llen='6398:6421'>　敖出北地二千餘里過居延斬虜首三萬餘級雖有</span><br/>
<span class='tline' id='l284' data-llen='6421:6444'>　功以後期當斬贖為庶人若此之類是之謂不及時</span><br/>
<span class='tline' id='l285' data-llen='6444:6467'>　盖與大軍期而不至而稽延師期亦不可以不誅也</span><br/>
<span class='tline' id='l286' data-llen='6467:6494'><a onclick="displayPageImage('KR1b0018', 'WYG', '014-16b' );" name="014-16b" class="pb">[014-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6494:6517'>　故殺無赦惟此二者皆誅而無赦則軍士莫不用命</span><br/>
<span class='tline' id='l288' data-llen='6517:6530'>　矣此𦙍侯誓師之意也</span><br/>
<span class='tline' id='l289' data-llen='6530:6553'>　東坡曰先時後時罪之薄者也必殺無赦非虐政乎</span><br/>
<span class='tline' id='l290' data-llen='6553:6570'>　惟軍中法或用之穰苴斬荘賈是也</span><br/>
<span class='tline' id='l291' data-llen='6570:6593'>今予以爾有衆奉將天罰爾衆士同力王室尚弼予欽</span><br/>
<span class='tline' id='l292' data-llen='6593:6600'>承天子威命</span><br/>
<span class='tline' id='l293' data-llen='6600:6623'>　無垢曰若禹奉舜之命征有苖未嘗諄諄以王命為</span><br/>
<span class='tline' id='l294' data-llen='6623:6646'>　辭也則以天下知其心也今此征既曰天罰又曰王</span><br/>
<span class='tline' id='l295' data-llen='6646:6673'><a onclick="displayPageImage('KR1b0018', 'WYG', '014-17a' );" name="014-17a" class="pb">[014-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6673:6696'>　室又曰天子威命又曰天吏以天以王室以天子為</span><br/>
<span class='tline' id='l297' data-llen='6696:6720'>　言豈非夸生于不足歟𦙍侯為簒羿腹心用兵以伐</span><br/>
<span class='tline' id='l298' data-llen='6720:6743'>　忠良之人心亦知其不可故喋喋以天以王室以天</span><br/>
<span class='tline' id='l299' data-llen='6743:6761'>　子為言正所謂挾天子以令諸侯者也</span><br/>
<span class='tline' id='l300' data-llen='6761:6784'>　東萊曰法莫嚴於期㑹後世期㑹先後者必殺盖一</span><br/>
<span class='tline' id='l301' data-llen='6784:6807'>　失此勝敗所繫不可不先以此為戒將奉天罰同力</span><br/>
<span class='tline' id='l302' data-llen='6807:6830'>　王室欽承天子威命見古之兵師所以無叛命犯上</span><br/>
<span class='tline' id='l303' data-llen='6830:6853'>　者皆其將帥之所以告勑其衆者未嘗不舉人君以</span><br/>
<span class='tline' id='l304' data-llen='6853:6880'><a onclick="displayPageImage('KR1b0018', 'WYG', '014-17b' );" name="014-17b" class="pb">[014-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6880:6903'>　為言使師旅之心常知有天子人君在上其所以養</span><br/>
<span class='tline' id='l306' data-llen='6903:6916'>　我命我者天子也焉得叛</span><br/>
<span class='tline' id='l307' data-llen='6916:6940'>　林氏曰天子討而不伐諸侯伐而不討仲康之命𦙍</span><br/>
<span class='tline' id='l308' data-llen='6940:6964'>　侯得夫天子討罪之權𦙍侯之征羲和得夫諸侯敵</span><br/>
<span class='tline' id='l309' data-llen='6964:6987'>　愾之義其用兵行師也可謂仗大義而行矣故其辭</span><br/>
<span class='tline' id='l310' data-llen='6987:7010'>　直其義明非若五伯摟諸侯以伐諸侯其辭曲其義</span><br/>
<span class='tline' id='l311' data-llen='7010:7033'>　迂也我之征羲和既已欽承天子已行之威命爾當</span><br/>
<span class='tline' id='l312' data-llen='7033:7052'>　以同力王室為心不可不弼予以徂征也</span><br/>
<span class='tline' id='l313' data-llen='7052:7079'><a onclick="displayPageImage('KR1b0018', 'WYG', '014-18a' );" name="014-18a" class="pb">[014-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7079:7102'>火炎崐岡玉石俱焚天吏逸德烈于猛火殲厥渠魁脅</span><br/>
<span class='tline' id='l315' data-llen='7102:7115'>從罔治舊染汙俗咸與維新</span><br/>
<span class='tline' id='l316' data-llen='7115:7138'>　張氏曰先王用兵之意凡以除暴禦亂故善者在所</span><br/>
<span class='tline' id='l317' data-llen='7138:7161'>　咨惡者在所戮豈若火之焚于崐岡而玉石俱焚之</span><br/>
<span class='tline' id='l318' data-llen='7161:7184'>　哉必也殲厥渠魁所以致吾義脅從罔治所以致吾</span><br/>
<span class='tline' id='l319' data-llen='7184:7188'>　仁</span><br/>
<span class='tline' id='l320' data-llen='7188:7211'>　東萊曰火炎崐岡其勢烈之時不分玉石俱焚之天</span><br/>
<span class='tline' id='l321' data-llen='7211:7234'>　吏逸德自戒其官吏曰凡我衆為天子之吏若放逸</span><br/>
<span class='tline' id='l322' data-llen='7234:7261'><a onclick="displayPageImage('KR1b0018', 'WYG', '014-18b' );" name="014-18b" class="pb">[014-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7261:7284'>　其德甚于猛火其言止欲殲其首虜耳孔氏曰將行</span><br/>
<span class='tline' id='l324' data-llen='7284:7306'>　也奉王命行王誅謂殺湎淫之身而立其賢子弟</span><br/>
<span class='tline' id='l325' data-llen='7306:7310'>　焉</span><br/>
<span class='tline' id='l326' data-llen='7310:7333'>嗚呼威克厥愛允濟愛克厥威允罔功其爾衆士懋戒</span><br/>
<span class='tline' id='l327' data-llen='7333:7336'>哉</span><br/>
<span class='tline' id='l328' data-llen='7336:7359'>　張氏曰愛所以為仁威所以為義用兵之道以威為</span><br/>
<span class='tline' id='l329' data-llen='7359:7382'>　主故威勝愛則可以致功愛勝威則柔而無斷其無</span><br/>
<span class='tline' id='l330' data-llen='7382:7388'>　功必矣</span><br/>
<span class='tline' id='l331' data-llen='7388:7415'><a onclick="displayPageImage('KR1b0018', 'WYG', '014-19a' );" name="014-19a" class="pb">[014-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7415:7438'>　王氏曰威嚴勝於慈愛人則畏而勉力故誠有成若</span><br/>
<span class='tline' id='l333' data-llen='7438:7461'>　愛勝於威嚴則人無所畏而懈怠故誠無功爾衆士</span><br/>
<span class='tline' id='l334' data-llen='7461:7484'>　當勉戒之以期於有功也甘誓之言予則孥戮汝則</span><br/>
<span class='tline' id='l335' data-llen='7484:7507'>　甚峻而幾於虐矣此言威克厥愛愛克厥威而不明</span><br/>
<span class='tline' id='l336' data-llen='7507:7530'>　言其誅盖啟為禹之子生長於富貴不知艱難不知</span><br/>
<span class='tline' id='l337' data-llen='7530:7553'>　危懼故用兵以伐有扈則有孥戮之言此仲康則當</span><br/>
<span class='tline' id='l338' data-llen='7553:7577'>　遭有窮之難而知所警懼故命𦙍侯戒師之言亦温</span><br/>
<span class='tline' id='l339' data-llen='7577:7600'>　和而不至於大暴唯曰威克厥愛愛克厥威以寓其</span><br/>
<span class='tline' id='l340' data-llen='7600:7627'><a onclick="displayPageImage('KR1b0018', 'WYG', '014-19b' );" name="014-19b" class="pb">[014-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7627:7633'>　意而已</span><br/>
<span class='tline' id='l342' data-llen='7633:7656'>　東萊曰威愛當觀其所發發于私雖愛非愛發于公</span><br/>
<span class='tline' id='l343' data-llen='7656:7679'>　雖威非威然威終非聖人之所尚者觀其所居之地</span><br/>
<span class='tline' id='l344' data-llen='7679:7702'>　如何當威而不威不知時措者也記曰祭祀主敬軍</span><br/>
<span class='tline' id='l345' data-llen='7702:7710'>　旅主威故爾</span><br/>
<span class='tline' id='l346' data-llen='7710:7726'>　孔氏曰言當勉以用命戒以辟戮</span><br/>
<span class='tline' id='l347' data-llen='7726:7749'>　林氏曰此言我之所以誓師之意如此爾衆士則不</span><br/>
<span class='tline' id='l348' data-llen='7749:7772'>　可以不勉其心以用我之命也自古國家當中衰之</span><br/>
<span class='tline' id='l349' data-llen='7772:7799'><a onclick="displayPageImage('KR1b0018', 'WYG', '014-20a' );" name="014-20a" class="pb">[014-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7799:7822'>　運則朝廷之上往往行姑息之政故英雄之徒得以</span><br/>
<span class='tline' id='l351' data-llen='7822:7845'>　乘間抵隙肆為桀驁而莫之禁是以大有為之君當</span><br/>
<span class='tline' id='l352' data-llen='7845:7868'>　夫厯運中否社稷阽危之際苟非赫然奮其乾剛之</span><br/>
<span class='tline' id='l353' data-llen='7868:7891'>　斷未見其能有濟也唐自肅代以來一切行姑息之</span><br/>
<span class='tline' id='l354' data-llen='7891:7914'>　政藩鎮戮主帥者因而授以節鉞或聽自擇帥其驕</span><br/>
<span class='tline' id='l355' data-llen='7914:7937'>　子弟皆得以承襲父兄之位及憲宗剛明果斷足以</span><br/>
<span class='tline' id='l356' data-llen='7937:7960'>　有為不憚用兵以剪耡強梗於是平夏平蜀平江東</span><br/>
<span class='tline' id='l357' data-llen='7960:7983'>　平澤潞以至易定魏博貝衛澶相淮蔡莫不率服而</span><br/>
<span class='tline' id='l358' data-llen='7983:8010'><a onclick="displayPageImage('KR1b0018', 'WYG', '014-20b' );" name="014-20b" class="pb">[014-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8010:8033'>　唐室遂以中興此無他惟威克愛故也憲宗雖以剛</span><br/>
<span class='tline' id='l360' data-llen='8033:8056'>　果為政而子孫不能率至於穆敬文宗之世又以姑</span><br/>
<span class='tline' id='l361' data-llen='8056:8079'>　息為政藩鎮復強唐室遂亾仲康之世何以異此當</span><br/>
<span class='tline' id='l362' data-llen='8079:8103'>　其命𦙍侯以征羲和誠得乎威克厥愛之義故足以</span><br/>
<span class='tline' id='l363' data-llen='8103:8126'>　制后羿之強而中興有夏之業惜夫后相繼之不能</span><br/>
<span class='tline' id='l364' data-llen='8126:8149'>　用其果斷以為政浸失天子之權綱卒為羿所簒而</span><br/>
<span class='tline' id='l365' data-llen='8149:8172'>　夏終于不祀此非仲康之失也繼之者非其人也可</span><br/>
<span class='tline' id='l366' data-llen='8172:8178'>　不慎哉</span><br/>
<span class='tline' id='l367' data-llen='8178:8205'><a onclick="displayPageImage('KR1b0018', 'WYG', '014-21a' );" name="014-21a" class="pb">[014-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8205:8228'>自契至于成湯八遷湯始居亳從先王居作帝告釐沃</span><br/>
<span class='tline' id='l369' data-llen='8228:8251'>　張氏曰湯始居亳從先王居者先王契是也契嘗居</span><br/>
<span class='tline' id='l370' data-llen='8251:8261'>　亳至湯復徙居焉</span><br/>
<span class='tline' id='l371' data-llen='8261:8284'>　陳氏曰湯祖契契之父帝嚳自契至成湯凡十四世</span><br/>
<span class='tline' id='l372' data-llen='8284:8307'>　八遷其都嚳始都亳湯後徙亳故曰從先王居釐治</span><br/>
<span class='tline' id='l373' data-llen='8307:8324'>　也理治沃土也帝告者或云告帝嚳</span><br/>
<span class='tline' id='l374' data-llen='8324:8341'>湯征諸侯葛伯不祀湯始征之作湯征</span><br/>
<span class='tline' id='l375' data-llen='8341:8364'>　無垢曰湯征諸侯是夏王使湯為方伯得専征諸侯</span><br/>
<span class='tline' id='l376' data-llen='8364:8391'><a onclick="displayPageImage('KR1b0018', 'WYG', '014-21b' );" name="014-21b" class="pb">[014-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8391:8414'>　也征之為言正也禮曰天子賜弓矢然後征賜鈇鉞</span><br/>
<span class='tline' id='l378' data-llen='8414:8433'>　然後殺湯征諸侯必有弓矢鈇鉞之賜矣</span><br/>
<span class='tline' id='l379' data-llen='8433:8456'>伊尹去亳適夏既醜有夏復歸于亳入自北門乃遇汝</span><br/>
<span class='tline' id='l380' data-llen='8456:8466'>鳩汝方作汝鳩汝方</span><br/>
<span class='tline' id='l381' data-llen='8466:8489'>　無垢曰伊尹有道必能格桀心之非桀仁莫不仁桀</span><br/>
<span class='tline' id='l382' data-llen='8489:8512'>　義莫不義桀正莫不正一正桀而國定矣此湯遣伊</span><br/>
<span class='tline' id='l383' data-llen='8512:8535'>　尹之心也孟子曰五就湯五就桀者伊尹也伊尹初</span><br/>
<span class='tline' id='l384' data-llen='8535:8558'>　往輔桀知桀止有亾天下資而非君四海資也故决</span><br/>
<span class='tline' id='l385' data-llen='8558:8585'><a onclick="displayPageImage('KR1b0018', 'WYG', '014-22a' );" name="014-22a" class="pb">[014-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8585:8608'>　意歸亳湯區區之心尚冀桀之開寤也故五進伊尹</span><br/>
<span class='tline' id='l387' data-llen='8608:8631'>　以輔之及其最後之歸也乃曰既醜有夏是桀之所</span><br/>
<span class='tline' id='l388' data-llen='8631:8645'>　為又甚于前日不可救藥也</span><br/>
<span class='tline' id='l389' data-llen='8645:8668'>　張氏曰湯嘗五進伊尹於桀去亳適夏者所以就桀</span><br/>
<span class='tline' id='l390' data-llen='8668:8691'>　也至於桀德終不可變伊尹遂醜之而復歸於亳所</span><br/>
<span class='tline' id='l391' data-llen='8691:8714'>　以就湯也方其歸亳入自北門乃遇汝鳩汝方遂作</span><br/>
<span class='tline' id='l392' data-llen='8714:8731'>　汝鳩汝方二篇凡此數篇皆亡之矣</span><br/>
</p>
<p><br/>
</p>
  </div>
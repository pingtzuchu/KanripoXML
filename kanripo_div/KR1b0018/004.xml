<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0018', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:209'>　尚書精義卷四　　　　　宋　黄倫　撰</span><br/>
<span class='tline' id='l10' data-llen='209:232'>月正元日舜格于文祖詢于四岳闢四門明四目達四</span><br/>
<span class='tline' id='l11' data-llen='232:235'>聰</span><br/>
<span class='tline' id='l12' data-llen='235:258'>　無垢曰夫天下之情多樂因循而安怠惰所以禍每</span><br/>
<span class='tline' id='l13' data-llen='258:281'>　藏於細㣲而變或起於肘腋非特有以聳動之則不</span><br/>
<span class='tline' id='l14' data-llen='281:304'>　足以興天下之治也舜歴試而先黜四凶攝位而先</span><br/>
<span class='tline' id='l15' data-llen='304:327'>　巡守即位而先詢四岳闢四門明四目達四聰者是</span><br/>
<span class='tline' id='l16' data-llen='327:353'><a onclick="displayPageImage('KR1b0018', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='353:376'>　皆聳動天下之道也不如是治必不興禍必不弭周</span><br/>
<span class='tline' id='l18' data-llen='376:399'>　官曰惟周王撫萬邦巡侯甸四征弗庭綏厥兆民六</span><br/>
<span class='tline' id='l19' data-llen='399:422'>　服羣辟罔不承徳歸於宗周董正治官乃知自古聖</span><br/>
<span class='tline' id='l20' data-llen='422:445'>　王未有不為此舉而後能成天下之治也詢于四岳</span><br/>
<span class='tline' id='l21' data-llen='445:468'>　謂舜與四岳謀所以聳動天下之道也闢四門明四</span><br/>
<span class='tline' id='l22' data-llen='468:491'>　目達四聰此與四岳所謀之事也四門嘗闢矣何待</span><br/>
<span class='tline' id='l23' data-llen='491:514'>　於即位乎曰所謂闢者謂不為深閉固拒尊嚴扞衛</span><br/>
<span class='tline' id='l24' data-llen='514:537'>　凡四方有鬱結之事素不快於心者於即位之時使</span><br/>
<span class='tline' id='l25' data-llen='537:563'><a onclick="displayPageImage('KR1b0018', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='563:586'>　四面皆至盡得以上達也所謂明四目達四聰者謂</span><br/>
<span class='tline' id='l27' data-llen='586:609'>　舜不自用其明用四方之視以為明不自用其聰用</span><br/>
<span class='tline' id='l28' data-llen='609:632'>　四方之聴以為聰庶㡬端拱於一堂而天下之事洪</span><br/>
<span class='tline' id='l29' data-llen='632:655'>　纎曲折至閭巷之態小人婦女之情無不坐列於目</span><br/>
<span class='tline' id='l30' data-llen='655:678'>　前也後世置御史以為朝廷耳目之官置外臺以為</span><br/>
<span class='tline' id='l31' data-llen='678:701'>　天下耳目之官使内自宫閫㢘陛之間外達四方萬</span><br/>
<span class='tline' id='l32' data-llen='701:723'>　里之外無不盡見其底藴者此蓋得舜之遺意也</span><br/>
<span class='tline' id='l33' data-llen='723:746'>　張氏曰堯崩三年之喪畢舜避堯之子於南河之南</span><br/>
<span class='tline' id='l34' data-llen='746:772'><a onclick="displayPageImage('KR1b0018', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='772:795'>　至於朝覲訟獄謳歌者不之堯之子而之舜不得已</span><br/>
<span class='tline' id='l36' data-llen='795:818'>　然後之中國踐天子位方其踐位也必格廟所以受</span><br/>
<span class='tline' id='l37' data-llen='818:841'>　命於祖也蓋舜之未踐位天下無政則即是月而後</span><br/>
<span class='tline' id='l38' data-llen='841:864'>　有正此所以不謂之正月而謂之月正也元日者日</span><br/>
<span class='tline' id='l39' data-llen='864:887'>　之吉也舜之始蓋嘗受命至是復之中國踐天子位</span><br/>
<span class='tline' id='l40' data-llen='887:910'>　故其格廟不必朔旦特用元日而已又曰徧而問之</span><br/>
<span class='tline' id='l41' data-llen='910:933'>　之謂詢開而通之之謂闢詢四岳所以謀之於邇而</span><br/>
<span class='tline' id='l42' data-llen='933:956'>　邇臣之慮得以上聞矣闢四門所以求之於逺而逺</span><br/>
<span class='tline' id='l43' data-llen='956:982'><a onclick="displayPageImage('KR1b0018', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='982:1005'>　人之志得以内達矣牆之外目所不見矣明四目然</span><br/>
<span class='tline' id='l45' data-llen='1005:1028'>　後足以廣覽里之前耳所不聞也達四聰然後足以</span><br/>
<span class='tline' id='l46' data-llen='1028:1051'>　兼聴目欲其照察者也故曰明聴欲其疏通者也故</span><br/>
<span class='tline' id='l47' data-llen='1051:1056'>　曰達</span><br/>
<span class='tline' id='l48' data-llen='1056:1079'>　吕氏曰舜典一篇自此以前舜之於治甚詳自此以</span><br/>
<span class='tline' id='l49' data-llen='1079:1102'>　後舜之於治甚畧蓋當堯在上舜雖受位猶臣道也</span><br/>
<span class='tline' id='l50' data-llen='1102:1125'>　自堯崩始行君道焉觀書者於此以前當知坤作成</span><br/>
<span class='tline' id='l51' data-llen='1125:1148'>　物於此以後當知乾知大始自正月元日舜即位而</span><br/>
<span class='tline' id='l52' data-llen='1148:1174'><a onclick="displayPageImage('KR1b0018', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1174:1197'>　至文祖之廟始然舜之繼堯非有積蔽而不通下情</span><br/>
<span class='tline' id='l54' data-llen='1197:1220'>　者蓋聖人初興自當如此譬如日之朝升日日如此</span><br/>
<span class='tline' id='l55' data-llen='1220:1243'>　當隂雨之後日出固如此當晴時日出亦如此舜之</span><br/>
<span class='tline' id='l56' data-llen='1243:1266'>　通下情雖首於治天下然不無其序四岳累朝之耆</span><br/>
<span class='tline' id='l57' data-llen='1266:1276'>　老舊徳故先詢之</span><br/>
<span class='tline' id='l58' data-llen='1276:1299'>咨十有二牧曰食哉惟時柔逺能邇惇徳允元而難任</span><br/>
<span class='tline' id='l59' data-llen='1299:1306'>人蠻夷率服</span><br/>
<span class='tline' id='l60' data-llen='1306:1329'>　荆公曰古人皆以治逺自近始至於言柔逺能邇則</span><br/>
<span class='tline' id='l61' data-llen='1329:1355'><a onclick="displayPageImage('KR1b0018', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1355:1378'>　先言柔逺者何也不柔逺則逺者將為己患而近者</span><br/>
<span class='tline' id='l63' data-llen='1378:1401'>　不得安矣雖欲善近不可得也欲善近者以柔逺為</span><br/>
<span class='tline' id='l64' data-llen='1401:1424'>　始乃若治之則自身至於家自家至於國自國至於</span><br/>
<span class='tline' id='l65' data-llen='1424:1445'>　天下四海之外未有不始乎近而後及乎逺也</span><br/>
<span class='tline' id='l66' data-llen='1445:1468'>　無垢曰舜既即位十有二牧皆來朝舜既與四岳謀</span><br/>
<span class='tline' id='l67' data-llen='1468:1491'>　天下大務矣又咨於十二牧以治國之道夫侯服之</span><br/>
<span class='tline' id='l68' data-llen='1491:1514'>　外綏服也綏服之外則要荒矣密邇蠻夷易以生患</span><br/>
<span class='tline' id='l69' data-llen='1514:1537'>　然外患常起於内擾内擾常迫於衣食使十二牧知</span><br/>
<span class='tline' id='l70' data-llen='1537:1563'><a onclick="displayPageImage('KR1b0018', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1563:1586'>　務農重榖春耕秋斂境内之民仰事俯育各得其所</span><br/>
<span class='tline' id='l72' data-llen='1586:1609'>　外患何從而至乎此告十二牧所以首以食哉惟時</span><br/>
<span class='tline' id='l73' data-llen='1609:1632'>　也　又曰來則以禮接之去則以寛待之不責以細</span><br/>
<span class='tline' id='l74' data-llen='1632:1655'>　故不擾其封疆使忿無自而作釁無自而成者此柔</span><br/>
<span class='tline' id='l75' data-llen='1655:1678'>　之之術也至於待吾境内則當有以作成之能者作</span><br/>
<span class='tline' id='l76' data-llen='1678:1701'>　成之也夫人各有能非有以聳動之則皆置於腐爛</span><br/>
<span class='tline' id='l77' data-llen='1701:1724'>　朽蠧之地其作成之道何自而入哉曰有徳者有善</span><br/>
<span class='tline' id='l78' data-llen='1724:1747'>　者吾則惇之信之使境内知所慕外若有得中實姦</span><br/>
<span class='tline' id='l79' data-llen='1747:1773'><a onclick="displayPageImage('KR1b0018', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1773:1796'>　邪外若向善中實凶惡如任人者吾則防閑鈐束不</span><br/>
<span class='tline' id='l81' data-llen='1796:1819'>　為艱難使境内知所畏夫聳動境内之民其道如此</span><br/>
<span class='tline' id='l82' data-llen='1819:1842'>　是所謂折衝尊俎運籌帷幄之㡬也蠻夷烏能而不</span><br/>
<span class='tline' id='l83' data-llen='1842:1865'>　服乎所謂服者其心誠有所不敢也以為剛乎而寛</span><br/>
<span class='tline' id='l84' data-llen='1865:1888'>　厚之道每有以注其心以為柔乎而聳動之風每有</span><br/>
<span class='tline' id='l85' data-llen='1888:1911'>　以慴其勢此其所以率服也借使鳥獸其行豺虎其</span><br/>
<span class='tline' id='l86' data-llen='1911:1934'>　心故犯吾圉而干吾威者吾用所以聳動之術以應</span><br/>
<span class='tline' id='l87' data-llen='1934:1950'>　對之將見觸之者碎嬰之者斷矣</span><br/>
<span class='tline' id='l88' data-llen='1950:1976'><a onclick="displayPageImage('KR1b0018', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1976:1999'>舜曰咨四岳有能奮庸熈帝之載使宅百揆亮采惠疇</span><br/>
<span class='tline' id='l90' data-llen='1999:2022'>僉曰伯禹作司空帝曰俞咨禹汝平水土惟時懋哉禹</span><br/>
<span class='tline' id='l91' data-llen='2022:2040'>拜稽首讓于稷契暨臯陶帝曰俞汝徃哉</span><br/>
<span class='tline' id='l92' data-llen='2040:2063'>　無垢曰夫堯之事蓋皆欽明文思安安允恭克讓中</span><br/>
<span class='tline' id='l93' data-llen='2063:2086'>　出也豈因循苟簡鹵莽闒茸者所能廣大其事哉必</span><br/>
<span class='tline' id='l94' data-llen='2086:2109'>　須奮然自勵實有功名之心者晝思夜慮日參月攷</span><br/>
<span class='tline' id='l95' data-llen='2109:2132'>　及事與心對㡬隨事來吾求所以應之之計而未得</span><br/>
<span class='tline' id='l96' data-llen='2132:2155'>　焉及見堯之施為真有合天下之理而遏未然之禍</span><br/>
<span class='tline' id='l97' data-llen='2155:2181'><a onclick="displayPageImage('KR1b0018', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2181:2204'>　者此所以言熈帝之載而必曰奮庸也誠能如此使</span><br/>
<span class='tline' id='l99' data-llen='2204:2227'>　居宰相則能明天下之事順衆人之心矣百揆者宰</span><br/>
<span class='tline' id='l100' data-llen='2227:2250'>　相之職也在廷之臣其可以當此任而合公論者非</span><br/>
<span class='tline' id='l101' data-llen='2250:2273'>　禹不可故衆皆同聲而舉曰伯禹作司空舜之心亦</span><br/>
<span class='tline' id='l102' data-llen='2273:2296'>　謂非禹不可也然而退藏聰明必待衆人舉之者蓋</span><br/>
<span class='tline' id='l103' data-llen='2296:2319'>　宰相之職居百僚之上非衆心歸服其可以吾一己</span><br/>
<span class='tline' id='l104' data-llen='2319:2342'>　之見以蓋衆人哉第觀其所舉者如何耳所舉不當</span><br/>
<span class='tline' id='l105' data-llen='2342:2365'>　吾則引堯故事曰吁曰嚚訟可乎曰静言庸違曰方</span><br/>
<span class='tline' id='l106' data-llen='2365:2391'><a onclick="displayPageImage('KR1b0018', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2391:2414'>　命圯族有何不可而阿黨比周如驩兜者吾方斥逐</span><br/>
<span class='tline' id='l108' data-llen='2414:2437'>　之矣其誰敢為此乎是其所舉者無非公論也所舉</span><br/>
<span class='tline' id='l109' data-llen='2437:2460'>　誠當吾正當順衆人公心而用之天下之人見吾之</span><br/>
<span class='tline' id='l110' data-llen='2460:2483'>　不可欺如此則雖在幽荒僻陋之間常若有執法御</span><br/>
<span class='tline' id='l111' data-llen='2483:2506'>　史在其前後而不敢為欺罔也今舉伯禹此舜所以</span><br/>
<span class='tline' id='l112' data-llen='2506:2525'>　不復疑難而稱禹曰汝平水土惟時懋哉</span><br/>
<span class='tline' id='l113' data-llen='2525:2548'>　張氏曰為而起之謂之奮廣而明之謂之熙有能奮</span><br/>
<span class='tline' id='l114' data-llen='2548:2571'>　庸言民功也熙帝之載言君事也下能致力於民功</span><br/>
<span class='tline' id='l115' data-llen='2571:2597'><a onclick="displayPageImage('KR1b0018', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2597:2620'>　上能廣明於君事人臣之大也故可使之居百揆之</span><br/>
<span class='tline' id='l117' data-llen='2620:2643'>　任百揆者統率百官而以道揆之者也　又曰亮采</span><br/>
<span class='tline' id='l118' data-llen='2643:2666'>　者明其事也惠疇者惠其疇也亮采則其智足以有</span><br/>
<span class='tline' id='l119' data-llen='2666:2689'>　察而百工之事獲其治矣惠疇則其仁足以有愛而</span><br/>
<span class='tline' id='l120' data-llen='2689:2712'>　百工之衆賴其福矣既仁且智則百揆之任得其人</span><br/>
<span class='tline' id='l121' data-llen='2712:2718'>　可知矣</span><br/>
<span class='tline' id='l122' data-llen='2718:2734'>帝曰棄黎民阻飢汝后稷播時百榖</span><br/>
<span class='tline' id='l123' data-llen='2734:2757'>　無垢曰因禹讓百揆之職于稷契臯陶故舜歴稱三</span><br/>
<span class='tline' id='l124' data-llen='2757:2783'><a onclick="displayPageImage('KR1b0018', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2783:2806'>　人之功而慰安之此意未易言也稱棄之功曰黎民</span><br/>
<span class='tline' id='l126' data-llen='2806:2829'>　阻飢汝后稷播時百穀者當洪水之作也懷山襄陵</span><br/>
<span class='tline' id='l127' data-llen='2829:2852'>　豈復有耕稼之地乎觀益稷之篇曰予决九川距四</span><br/>
<span class='tline' id='l128' data-llen='2852:2875'>　海濬畎澮距川暨稷播奏庶艱食鮮食謂民以洪水</span><br/>
<span class='tline' id='l129' data-llen='2875:2898'>　艱於粒食而皆阻飢也禹既决九川距四海濬畎澮</span><br/>
<span class='tline' id='l130' data-llen='2898:2921'>　距川則水復故道昔時為水所浸没者今皆可耕矣</span><br/>
<span class='tline' id='l131' data-llen='2921:2944'>　稷於是時隨地可耕處而為之播種百穀挈飢困之</span><br/>
<span class='tline' id='l132' data-llen='2944:2967'>　民於飽足之地其心不已勤乎　又曰夫黎民阻飢</span><br/>
<span class='tline' id='l133' data-llen='2967:2993'><a onclick="displayPageImage('KR1b0018', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2993:3016'>　棄乃有功蠻夷猾夏臯陶乃有功洪水滔天禹乃有</span><br/>
<span class='tline' id='l135' data-llen='3016:3039'>　功使不遇大變則賢者亦安常守分與衆人同耳豈</span><br/>
<span class='tline' id='l136' data-llen='3039:3062'>　肯表表自將求異於人哉商鞅不知此義盡變先王</span><br/>
<span class='tline' id='l137' data-llen='3062:3085'>　之法以求功宇文融不知此義盡括天下之田以求</span><br/>
<span class='tline' id='l138' data-llen='3085:3108'>　功此在先王之世皆為可誅也謂予不信請觀禹稷</span><br/>
<span class='tline' id='l139' data-llen='3108:3131'>　契臯陶所以為功者豈若鞅融輩生事要功哉亦遇</span><br/>
<span class='tline' id='l140' data-llen='3131:3154'>　大變不得已而有功爾由是知大人君子所為古今</span><br/>
<span class='tline' id='l141' data-llen='3154:3160'>　一揆也</span><br/>
<span class='tline' id='l142' data-llen='3160:3186'><a onclick="displayPageImage('KR1b0018', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3186:3209'>　張氏曰棄以名命之也稷以官稱之也因其生而有</span><br/>
<span class='tline' id='l144' data-llen='3209:3232'>　是名因其事而有是官此所以謂之棄而又謂之后</span><br/>
<span class='tline' id='l145' data-llen='3232:3255'>　稷洚水方平之初民尚艱食則黎民固阻飢矣棄為</span><br/>
<span class='tline' id='l146' data-llen='3255:3278'>　后稷之官播時百穀則烝民乃粒而民食足矣吕刑</span><br/>
<span class='tline' id='l147' data-llen='3278:3301'>　曰稷降播種農殖嘉穀孟子曰后稷教民稼穡樹藝</span><br/>
<span class='tline' id='l148' data-llen='3301:3322'>　五穀五穀熟而民人育則稷之有功於民大矣</span><br/>
<span class='tline' id='l149' data-llen='3322:3345'>帝曰契百姓不親五品不遜汝作司徒敬敷五教在寛</span><br/>
<span class='tline' id='l150' data-llen='3345:3368'>　無垢曰因禹之讓契舜因稱契之功以安慰之也夫</span><br/>
<span class='tline' id='l151' data-llen='3368:3394'><a onclick="displayPageImage('KR1b0018', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3394:3417'>　衣食足而後知禮節倉廩足而後知榮辱無常産者</span><br/>
<span class='tline' id='l153' data-llen='3417:3440'>　無常心此百姓自然之道也民遭洪水其日既久艱</span><br/>
<span class='tline' id='l154' data-llen='3440:3463'>　於粒食煎熬迫逐之態日攢於心其發於外也躁急</span><br/>
<span class='tline' id='l155' data-llen='3463:3486'>　暴慢不親不遜於親戚鄉黨之間者固不足怪禹治</span><br/>
<span class='tline' id='l156' data-llen='3486:3509'>　水稷播種已有生意矣契於是乃因其自然之性乘</span><br/>
<span class='tline' id='l157' data-llen='3509:3532'>　閒暇時啟發其親遜之心使之還其所固有豈不美</span><br/>
<span class='tline' id='l158' data-llen='3532:3555'>　哉夫所以啟發之者亦優而柔之使自趣之饜而飫</span><br/>
<span class='tline' id='l159' data-llen='3555:3578'>　之使自得之若江河之潤膏澤之浸油然而不自知</span><br/>
<span class='tline' id='l160' data-llen='3578:3604'><a onclick="displayPageImage('KR1b0018', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3604:3627'>　也儻惟督迫之驅逐之則斯民將驚苦無聊方晝思</span><br/>
<span class='tline' id='l162' data-llen='3627:3650'>　夜夢之不寧何暇樂於從善乎此孟子養氣所以有</span><br/>
<span class='tline' id='l163' data-llen='3650:3670'>　揠苗之喻而契之敷教所以有在寛之義也</span><br/>
<span class='tline' id='l164' data-llen='3670:3693'>　張氏曰不親者以不能相親也不遜者言其不能屈</span><br/>
<span class='tline' id='l165' data-llen='3693:3716'>　己以相與也夫君臣父子夫婦長㓜朋友之間不能</span><br/>
<span class='tline' id='l166' data-llen='3716:3739'>　屈己以相與此其所以不親也百姓之所以不親五</span><br/>
<span class='tline' id='l167' data-llen='3739:3762'>　品之所以不遜則天與我之民彝日將泯亂此司徒</span><br/>
<span class='tline' id='l168' data-llen='3762:3785'>　之教所以不可緩也教之所行自其貴近者始故特</span><br/>
<span class='tline' id='l169' data-llen='3785:3812'><a onclick="displayPageImage('KR1b0018', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3812:3835'>　言百姓蓋百姓者天下之所視效而聴從者也敷教</span><br/>
<span class='tline' id='l171' data-llen='3835:3858'>　之道在夫率之以身待之以久率之以身故戒之以</span><br/>
<span class='tline' id='l172' data-llen='3858:3881'>　敬敷待之以久故戒之以在寛記曰師嚴然後道尊</span><br/>
<span class='tline' id='l173' data-llen='3881:3904'>　敬敷之謂也詩曰載色載笑匪怒伊教在寛之謂也</span><br/>
<span class='tline' id='l174' data-llen='3904:3927'>帝曰臯陶蠻夷猾夏宼賊姦宄汝作士五刑有服五服</span><br/>
<span class='tline' id='l175' data-llen='3927:3943'>三就五流有宅五宅三居惟明克允</span><br/>
<span class='tline' id='l176' data-llen='3943:3966'>　無垢曰孔安國謂羣行攻刼曰冦殺人曰賊在外曰</span><br/>
<span class='tline' id='l177' data-llen='3966:3989'>　姦在内曰宄且檮杌饕餮渾沌窮竒乃在朝廷而蠻</span><br/>
<span class='tline' id='l178' data-llen='3989:4016'><a onclick="displayPageImage('KR1b0018', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4016:4039'>　夷乃來亂中華之地攻刼者殺人者為不正於内外</span><br/>
<span class='tline' id='l180' data-llen='4039:4062'>　者又雜然四起亂舜之治是雖盛時不免有小人也</span><br/>
<span class='tline' id='l181' data-llen='4062:4086'>　臯陶之作士也乃能處之使終不能為吾患鄭𤣥曰</span><br/>
<span class='tline' id='l182' data-llen='4086:4109'>　士察也孔安國曰士理官也理官以按獄為職也處</span><br/>
<span class='tline' id='l183' data-llen='4109:4132'>　之如何為墨劓剕宫大辟之刑以俟之所謂五刑有</span><br/>
<span class='tline' id='l184' data-llen='4132:4155'>　服也五刑所用各有所犯之事而定其罪服事也然</span><br/>
<span class='tline' id='l185' data-llen='4155:4178'>　罪有輕重則有陳於原野者有刑於朝者有刑於市</span><br/>
<span class='tline' id='l186' data-llen='4178:4201'>　者所謂五服三就也孔安國曰大罪於原野大夫於</span><br/>
<span class='tline' id='l187' data-llen='4201:4228'><a onclick="displayPageImage('KR1b0018', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4228:4251'>　朝士於市意或然矣事在五刑而其情輕未忍寘之</span><br/>
<span class='tline' id='l189' data-llen='4251:4274'>　於死者則有五流之法屏之逺方以宥其罪焉所謂</span><br/>
<span class='tline' id='l190' data-llen='4274:4297'>　五流有宅是也流有輕重有居四裔者有居九州之</span><br/>
<span class='tline' id='l191' data-llen='4297:4320'>　外者有居千里之外者所謂五宅三居也觀五刑有</span><br/>
<span class='tline' id='l192' data-llen='4320:4343'>　服五服三就五流有宅五宅三居之法其亦深體物</span><br/>
<span class='tline' id='l193' data-llen='4343:4366'>　情曲盡人意使姦無所逃情無所隱非明見幽隱信</span><br/>
<span class='tline' id='l194' data-llen='4366:4389'>　及豚魚何以能處之如此哉夫伯禹讓稷契臯陶舜</span><br/>
<span class='tline' id='l195' data-llen='4389:4412'>　乃因禹之言人人而稱奬之深玩其意嗚呼舜之仁</span><br/>
<span class='tline' id='l196' data-llen='4412:4439'><a onclick="displayPageImage('KR1b0018', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4439:4462'>　厚温晏如此使人有悦而忘勞忘死之心矣夫稷契</span><br/>
<span class='tline' id='l198' data-llen='4462:4485'>　臯陶盡心職事而舜乃深知其細㣲樂見其功效當</span><br/>
<span class='tline' id='l199' data-llen='4485:4508'>　朝廷之上羣臣在列之時乃分别其事條列其人舉</span><br/>
<span class='tline' id='l200' data-llen='4508:4531'>　其難以嗟咨之稱其功以慰勉之千世之下讀其遺</span><br/>
<span class='tline' id='l201' data-llen='4531:4554'>　書尚使人感慨不已則當時稷契臯陶之樂於見知</span><br/>
<span class='tline' id='l202' data-llen='4554:4567'>　其忻喜之情又為何如也</span><br/>
<span class='tline' id='l203' data-llen='4567:4590'>　陳氏曰居是官者不明則不足以盡人心不允則不</span><br/>
<span class='tline' id='l204' data-llen='4590:4607'>　足以當人罪故戒臯陶曰惟明克允</span><br/>
<span class='tline' id='l205' data-llen='4607:4634'><a onclick="displayPageImage('KR1b0018', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4634:4657'>帝曰疇若予工僉曰垂哉帝曰俞咨垂汝共工垂拜稽</span><br/>
<span class='tline' id='l207' data-llen='4657:4674'>首讓於殳斨暨伯與帝曰俞徃哉汝諧</span><br/>
<span class='tline' id='l208' data-llen='4674:4697'>　無垢曰舜求百揆則曰有能奮庸而求共工則曰疇</span><br/>
<span class='tline' id='l209' data-llen='4697:4720'>　若予工者意謂誰能順我考工之事以周官攷之有</span><br/>
<span class='tline' id='l210' data-llen='4720:4743'>　攻木之工攻金之工設色之工刮摩之工以下皆工</span><br/>
<span class='tline' id='l211' data-llen='4743:4766'>　也是工之為職器械之所自出也其曰予工者聖人</span><br/>
<span class='tline' id='l212' data-llen='4766:4789'>　在上則器械有法一或不然器械失度即器械可以</span><br/>
<span class='tline' id='l213' data-llen='4789:4812'>　上遡聖人之心其曰予工又何疑哉觀象箸可以知</span><br/>
<span class='tline' id='l214' data-llen='4812:4839'><a onclick="displayPageImage('KR1b0018', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4839:4862'>　桀觀玉杯可以知紂觀金人可以知始皇觀錦帆可</span><br/>
<span class='tline' id='l216' data-llen='4862:4885'>　以知煬帝以至鷸冠成而子臧亡鑑車美而慶封奔</span><br/>
<span class='tline' id='l217' data-llen='4885:4908'>　四載可以見禹之勤五絃可以詠舜之徳而工匠器</span><br/>
<span class='tline' id='l218' data-llen='4908:4931'>　械自元成間鮮能及之亦可以見宣帝勵精政事也</span><br/>
<span class='tline' id='l219' data-llen='4931:4954'>　工曰予工何疑之有其曰若者欲其順器械之理也</span><br/>
<span class='tline' id='l220' data-llen='4954:4977'>　夫刳木為舟剡木為楫乃有涣之象斷木為杵掘地</span><br/>
<span class='tline' id='l221' data-llen='4977:5007'>　為臼乃有小過之象弦木為<img height='20' width='20' alt='&amp;KR1249' title='KR1249' src='https://raw.githubusercontent.com/kanripo/KR-Gaiji/master/images/KR1249.png'/>剡木為矢乃有睽之</span><br/>
<span class='tline' id='l222' data-llen='5007:5030'>　象以至網罟取諸離宫室取諸大壯棺椁以易衣薪</span><br/>
<span class='tline' id='l223' data-llen='5030:5057'><a onclick="displayPageImage('KR1b0018', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5057:5080'>　之野書契以代結繩之陋莫非仰觀俯察逺取近取</span><br/>
<span class='tline' id='l225' data-llen='5080:5103'>　因萬物自然之理而為之制作豈可亂天之經逆物</span><br/>
<span class='tline' id='l226' data-llen='5103:5126'>　之情為竒技淫巧以蕩上心而悦婦人哉此又若之</span><br/>
<span class='tline' id='l227' data-llen='5126:5149'>　意也　又曰夫舉不當而許之亂也舉當其人而不</span><br/>
<span class='tline' id='l228' data-llen='5149:5172'>　許亦亂也一吁一俞之間天下治亂之㡬自此而起</span><br/>
<span class='tline' id='l229' data-llen='5172:5180'>　其可輕也哉</span><br/>
<span class='tline' id='l230' data-llen='5180:5203'>　張氏曰記曰天子之六工曰土工金工木工石工獸</span><br/>
<span class='tline' id='l231' data-llen='5203:5226'>　工草工典制六材則六工皆天子之工也供是職者</span><br/>
<span class='tline' id='l232' data-llen='5226:5253'><a onclick="displayPageImage('KR1b0018', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5253:5276'>　在若之而已守其法信其度因聖人所以創作之制</span><br/>
<span class='tline' id='l234' data-llen='5276:5299'>　而持循之此之謂若　又曰帝於伯禹之讓則曰汝</span><br/>
<span class='tline' id='l235' data-llen='5299:5322'>　徃哉於垂益之讓則曰徃哉汝諧者禹之於百揆可</span><br/>
<span class='tline' id='l236' data-llen='5322:5345'>　以優為之矣故使徃而無所戒可也至於伯夷之典</span><br/>
<span class='tline' id='l237' data-llen='5345:5368'>　禮非特使之徃而又曰欽哉者蓋禮以欽為主謂之</span><br/>
<span class='tline' id='l238' data-llen='5368:5391'>　徃欽哉則又使之徃而加欽也共工治之末朕虞職</span><br/>
<span class='tline' id='l239' data-llen='5391:5414'>　之卑故戒之以汝諧而已蓋以事之不可咈衆之不</span><br/>
<span class='tline' id='l240' data-llen='5414:5427'>　可違此其所以貴於諧也</span><br/>
<span class='tline' id='l241' data-llen='5427:5454'><a onclick="displayPageImage('KR1b0018', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5454:5477'>帝曰疇若予上下草木鳥獸僉曰益哉帝曰俞咨益汝</span><br/>
<span class='tline' id='l243' data-llen='5477:5499'>作朕虞益拜稽首讓于朱虎熊羆帝曰俞徃哉汝諧</span><br/>
<span class='tline' id='l244' data-llen='5499:5522'>　無垢曰聖人以萬物為一體者也故曰予上下草木</span><br/>
<span class='tline' id='l245' data-llen='5522:5545'>　鳥獸曾子知此意乃曰斷一木殺一禽不以其時非</span><br/>
<span class='tline' id='l246' data-llen='5545:5568'>　孝也故暴殄天物紂所以致討而有血氣之類弗身</span><br/>
<span class='tline' id='l247' data-llen='5568:5591'>　踐者所以為君子歟若之者豈一切生之而不殺歟</span><br/>
<span class='tline' id='l248' data-llen='5591:5614'>　曰非然也先王之世山澤之間為之厲禁食之以時</span><br/>
<span class='tline' id='l249' data-llen='5614:5637'>　用之以禮故獺祭魚然後漁人入澤梁豺祭獸然後</span><br/>
<span class='tline' id='l250' data-llen='5637:5664'><a onclick="displayPageImage('KR1b0018', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5664:5687'>　田獵鳩化為鷹然後設罻羅草木零落然後入山林</span><br/>
<span class='tline' id='l252' data-llen='5687:5710'>　不麛不卵不殺胎不殀夭不覆巢此皆若之之術也</span><br/>
<span class='tline' id='l253' data-llen='5710:5733'>　夫聖人在上萬物各得其所則以為之厲禁人不得</span><br/>
<span class='tline' id='l254' data-llen='5733:5756'>　非時非禮以戕賊之也至於牛羊犬豕之類亦有品</span><br/>
<span class='tline' id='l255' data-llen='5756:5779'>　節犯分干時皆在所禁如諸侯無故不殺牛大夫無</span><br/>
<span class='tline' id='l256' data-llen='5779:5802'>　故不殺羊士無故不殺犬豕仲夏斬陽木仲冬斬隂</span><br/>
<span class='tline' id='l257' data-llen='5802:5825'>　木春獻鼈蜃秋獻龜魚之類皆所以安萬物使樂其</span><br/>
<span class='tline' id='l258' data-llen='5825:5848'>　生也故鳥獸魚鼈咸若所以為夏后而麀鹿攸伏白</span><br/>
<span class='tline' id='l259' data-llen='5848:5875'><a onclick="displayPageImage('KR1b0018', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5875:5898'>　鳥翯翯於牣魚躍所以為文王也然草木鳥獸當在</span><br/>
<span class='tline' id='l261' data-llen='5898:5921'>　山澤儻或草木鬯茂禽獸繁殖以害吾中國則益有</span><br/>
<span class='tline' id='l262' data-llen='5921:5944'>　烈山澤之法周公有驅猛獸驅龍蛇之法是所謂若</span><br/>
<span class='tline' id='l263' data-llen='5944:5967'>　之也若者順也居於山澤順也交於中國逆也此又</span><br/>
<span class='tline' id='l264' data-llen='5967:5983'>　聖人之深意豈得以姑息為若哉</span><br/>
<span class='tline' id='l265' data-llen='5983:6006'>　張氏曰先王之政非特親親仁民而已其㣲至於草</span><br/>
<span class='tline' id='l266' data-llen='6006:6029'>　木鳥獸皆有以及之是故取之有時用之有禮不傷</span><br/>
<span class='tline' id='l267' data-llen='6029:6052'>　其生不咈其性則其愛物之心可謂勤且至矣此舜</span><br/>
<span class='tline' id='l268' data-llen='6052:6079'><a onclick="displayPageImage('KR1b0018', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6079:6089'>　所以命官作朕虞</span><br/>
<span class='tline' id='l270' data-llen='6089:6112'>帝曰咨四岳有能典朕三禮僉曰伯夷帝曰俞咨伯汝</span><br/>
<span class='tline' id='l271' data-llen='6112:6135'>作秩宗夙夜惟寅直哉惟清伯拜稽首讓于䕫龍帝曰</span><br/>
<span class='tline' id='l272' data-llen='6135:6141'>俞徃欽哉</span><br/>
<span class='tline' id='l273' data-llen='6141:6164'>　無垢曰三禮即周官天神人鬼地示之禮也言人鬼</span><br/>
<span class='tline' id='l274' data-llen='6164:6187'>　則吉凶軍賓嘉皆在所掌矣夫其數可陳也其義可</span><br/>
<span class='tline' id='l275' data-llen='6187:6210'>　知也知其義而敬守之天子之所以得天下也故曰</span><br/>
<span class='tline' id='l276' data-llen='6210:6233'>　明乎郊社之義禘嘗之禮治國其如示諸掌乎伯夷</span><br/>
<span class='tline' id='l277' data-llen='6233:6260'><a onclick="displayPageImage('KR1b0018', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6260:6283'>　之典禮豈特為祝史之事有司之職哉其亦當知義</span><br/>
<span class='tline' id='l279' data-llen='6283:6306'>　之所存矣其義安在舜戒以夙夜惟寅直哉惟清是</span><br/>
<span class='tline' id='l280' data-llen='6306:6329'>　也夫夙夜匪懈而不知寅敬其心則亦徒勞而已矣</span><br/>
<span class='tline' id='l281' data-llen='6329:6352'>　辦職事則在夙夜而所以感格神人者則在寅也正</span><br/>
<span class='tline' id='l282' data-llen='6352:6375'>　義直指而不知潔清其身則亦徒訐而已矣通幽明</span><br/>
<span class='tline' id='l283' data-llen='6375:6393'>　則在直而所以感格神人者亦在清也</span><br/>
<span class='tline' id='l284' data-llen='6393:6416'>　張氏曰夫禮將以交神人者也交神人之道不可以</span><br/>
<span class='tline' id='l285' data-llen='6416:6439'>　怠慢故戒之以惟寅不可以邪枉故戒之以直哉不</span><br/>
<span class='tline' id='l286' data-llen='6439:6466'><a onclick="displayPageImage('KR1b0018', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6466:6489'>　可以濁穢故戒之以惟清傳曰禮者敬而已矣此所</span><br/>
<span class='tline' id='l288' data-llen='6489:6512'>　以欲其寅也神之聴之好是正直此所以欲其直也</span><br/>
<span class='tline' id='l289' data-llen='6512:6535'>　孟子曰雖有惡人齋戒沐浴則可以祀上帝此所以</span><br/>
<span class='tline' id='l290' data-llen='6535:6558'>　欲其清也舜之巡守則曰修五禮至此則曰典三禮</span><br/>
<span class='tline' id='l291' data-llen='6558:6581'>　者蓋三禮者五禮之體五禮者三禮之用禮之體則</span><br/>
<span class='tline' id='l292' data-llen='6581:6604'>　常而不變故命伯夷典之伯夷者臣也有法守焉故</span><br/>
<span class='tline' id='l293' data-llen='6604:6627'>　也禮之用則因時而為之損益此舜於巡守所以修</span><br/>
<span class='tline' id='l294' data-llen='6627:6644'>　之修之者君道也此其言所以不同</span><br/>
<span class='tline' id='l295' data-llen='6644:6671'><a onclick="displayPageImage('KR1b0018', 'WYG', '004-17a' );" name="004-17a" class="pb">[004-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6671:6694'>帝曰䕫命汝典樂教胄子直而温寛而栗剛而無虐簡</span><br/>
<span class='tline' id='l297' data-llen='6694:6717'>而無傲詩言志歌永言聲依永律和聲八音克諧無相</span><br/>
<span class='tline' id='l298' data-llen='6717:6737'>奪倫神人以和䕫曰於予擊石拊石百獸率舞</span><br/>
<span class='tline' id='l299' data-llen='6737:6760'>　王氏當曰夫聲起於氣而氣生於心蓋心者樂之本</span><br/>
<span class='tline' id='l300' data-llen='6760:6783'>　也故心和而氣和氣和而聲和和之所在物無不應</span><br/>
<span class='tline' id='l301' data-llen='6783:6806'>　故舜之命䕫教胄子曰直而温寛而栗剛而無虐簡</span><br/>
<span class='tline' id='l302' data-llen='6806:6829'>　而無傲而周公之教國子曰中和祗庸孝友未有不</span><br/>
<span class='tline' id='l303' data-llen='6829:6852'>　本於心也彼其素所養者無非其和則在陽無剛暴</span><br/>
<span class='tline' id='l304' data-llen='6852:6879'><a onclick="displayPageImage('KR1b0018', 'WYG', '004-17b' );" name="004-17b" class="pb">[004-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6879:6902'>　難制之聲在隂無憂愁不樂之氣大足以動天地幽</span><br/>
<span class='tline' id='l306' data-llen='6902:6921'>　足以感鬼神㣲足以致鳥獸蓋不足怪也</span><br/>
<span class='tline' id='l307' data-llen='6921:6944'>　史氏曰典樂而先乎中則所化者博作樂而極乎和</span><br/>
<span class='tline' id='l308' data-llen='6944:6952'>　則所格者大</span><br/>
<span class='tline' id='l309' data-llen='6952:6975'>　胡氏曰金尚羽石尚角土絲尚宫匏竹尚徴革木尚</span><br/>
<span class='tline' id='l310' data-llen='6975:6998'>　商此所以聲律相依而皆和故曰八音克諧諧者和</span><br/>
<span class='tline' id='l311' data-llen='6998:7004'>　之謂也</span><br/>
<span class='tline' id='l312' data-llen='7004:7027'>　張氏曰樂所以象成功者也以舜之治如此所以致</span><br/>
<span class='tline' id='l313' data-llen='7027:7054'><a onclick="displayPageImage('KR1b0018', 'WYG', '004-18a' );" name="004-18a" class="pb">[004-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7054:7068'>　衆樂之和由石聲而依永也</span><br/>
<span class='tline' id='l315' data-llen='7068:7091'>　顧氏曰䕫既命而自贊之何也是所以歸美于君也</span><br/>
<span class='tline' id='l316' data-llen='7091:7114'>　然則九官衆矣而歸美止乎䕫者䕫之於樂也辨其</span><br/>
<span class='tline' id='l317' data-llen='7114:7137'>　器而調其音也舜之於樂也修其理而致其應者也</span><br/>
<span class='tline' id='l318' data-llen='7137:7160'>　屬乎器與音者藝也屬乎理與應者徳也神人之和</span><br/>
<span class='tline' id='l319' data-llen='7160:7183'>　與夫鳥獸之舞其皆藝之所能及耶非也徳之所感</span><br/>
<span class='tline' id='l320' data-llen='7183:7206'>　也此䕫之所以自贊而異於他者若夫去樂而為功</span><br/>
<span class='tline' id='l321' data-llen='7206:7221'>　則皆一人之能其又何贊之耶</span><br/>
<span class='tline' id='l322' data-llen='7221:7248'><a onclick="displayPageImage('KR1b0018', 'WYG', '004-18b' );" name="004-18b" class="pb">[004-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7248:7271'>　呉氏曰樂本人心也人心和則氣和氣和則聲和聲</span><br/>
<span class='tline' id='l324' data-llen='7271:7294'>　和則冩之金石被之管絃無不和矣其在易雷出地</span><br/>
<span class='tline' id='l325' data-llen='7294:7317'>　奮豫先王以作樂崇徳言雷一奮地而萬物以之鼓</span><br/>
<span class='tline' id='l326' data-llen='7317:7340'>　舞如聖人樂作而天下無不和悦舜之時可謂和悦</span><br/>
<span class='tline' id='l327' data-llen='7340:7363'>　矣遂作韶故命䕫典之觀其時若此之盛意謂使我</span><br/>
<span class='tline' id='l328' data-llen='7363:7386'>　擊石拊石當可使百獸率舞則舜之治可知矣夫鳥</span><br/>
<span class='tline' id='l329' data-llen='7386:7409'>　獸有知而無情聖人在上徳被者逺雖無情者尚可</span><br/>
<span class='tline' id='l330' data-llen='7409:7421'>　使之率舞况其他者乎</span><br/>
<span class='tline' id='l331' data-llen='7421:7448'><a onclick="displayPageImage('KR1b0018', 'WYG', '004-19a' );" name="004-19a" class="pb">[004-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7448:7471'>帝曰龍朕堲讒説殄行震驚朕師命汝作納言夙夜出</span><br/>
<span class='tline' id='l333' data-llen='7471:7478'>納朕命惟允</span><br/>
<span class='tline' id='l334' data-llen='7478:7501'>　無垢曰垂讓龍舜乃因其讓而命龍為納言專以讒</span><br/>
<span class='tline' id='l335' data-llen='7501:7524'>　説為念也夫讒説之生專害君子變亂黒白詩人以</span><br/>
<span class='tline' id='l336' data-llen='7524:7547'>　比青蠅騰播無實詩人以比南箕比之㚟兔者逐之</span><br/>
<span class='tline' id='l337' data-llen='7547:7570'>　善走也比之貝錦者即之可觀也非大聖明其孰能</span><br/>
<span class='tline' id='l338' data-llen='7570:7593'>　不惑於此哉夫其生也因刑而入乘間而出其入也</span><br/>
<span class='tline' id='l339' data-llen='7593:7616'>　則足以摇動君子其出也則足以摇動朝廷之心震</span><br/>
<span class='tline' id='l340' data-llen='7616:7643'><a onclick="displayPageImage('KR1b0018', 'WYG', '004-19b' );" name="004-19b" class="pb">[004-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7643:7666'>　驚朕師豈欺我哉昔東漢出納帝命乃在宦官其擅</span><br/>
<span class='tline' id='l342' data-llen='7666:7689'>　誅陳蕃也出帝命則曰陳蕃謀反誅者有賞使聴者</span><br/>
<span class='tline' id='l343' data-llen='7689:7712'>　惑焉納帝命則又曰陳蕃謀反臣等已誅之使人主</span><br/>
<span class='tline' id='l344' data-llen='7712:7735'>　惑焉靈帝竟莫知陳蕃為忠正也以此觀之出納君</span><br/>
<span class='tline' id='l345' data-llen='7735:7755'>　命其可以不謹而使宦官如王甫輩為之乎</span><br/>
<span class='tline' id='l346' data-llen='7755:7778'>　史氏曰人君不以去邪為急而以建官為急人臣不</span><br/>
<span class='tline' id='l347' data-llen='7778:7801'>　以承命為勤而以立功為勤何哉讒邪之説雖大聖</span><br/>
<span class='tline' id='l348' data-llen='7801:7824'>　之世有所不能免也殄絶君子之行義震驚天下之</span><br/>
<span class='tline' id='l349' data-llen='7824:7851'><a onclick="displayPageImage('KR1b0018', 'WYG', '004-20a' );" name="004-20a" class="pb">[004-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7851:7874'>　耳目其為患蓋亦甚矣聖人不汲汲於去邪而汲汲</span><br/>
<span class='tline' id='l351' data-llen='7874:7897'>　於建官謂典言者苟得其人則夙夜憂勤出吾之命</span><br/>
<span class='tline' id='l352' data-llen='7897:7920'>　而將有所受納吾之命而將有所報雖上下異勢内</span><br/>
<span class='tline' id='l353' data-llen='7920:7943'>　外異情而能一之以信如是則讒邪之説當不絶自</span><br/>
<span class='tline' id='l354' data-llen='7943:7948'>　去矣</span><br/>
<span class='tline' id='l355' data-llen='7948:7971'>　吕氏曰讒人點白成黒殄行自絶其行此等人出易</span><br/>
<span class='tline' id='l356' data-llen='7971:7994'>　得驚怖人故命納言之官以通上下之情人君之治</span><br/>
<span class='tline' id='l357' data-llen='7994:8017'>　天下最患下情不通上下之情相隔塞中間無一人</span><br/>
<span class='tline' id='l358' data-llen='8017:8044'><a onclick="displayPageImage('KR1b0018', 'WYG', '004-20b' );" name="004-20b" class="pb">[004-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8044:8067'>　為之居職則讒邪便得以相蔽納言之職便是通下</span><br/>
<span class='tline' id='l360' data-llen='8067:8087'>　情之樞舜之時雖無此弊蓋亦不得不隄防</span><br/>
<span class='tline' id='l361' data-llen='8087:8105'>帝曰咨汝二十有二人欽哉惟時亮天功</span><br/>
<span class='tline' id='l362' data-llen='8105:8128'>　無垢曰夫闢四門明四目達四聰天也食哉惟時柔</span><br/>
<span class='tline' id='l363' data-llen='8128:8151'>　逺能邇惇徳允元而難任人天也亮采惠疇天也播</span><br/>
<span class='tline' id='l364' data-llen='8151:8174'>　百穀敷五教明五刑天也若予工若予上下草木鳥</span><br/>
<span class='tline' id='l365' data-llen='8174:8197'>　獸天也典禮以為秩宗典樂以教胄子夙夜出納帝</span><br/>
<span class='tline' id='l366' data-llen='8197:8220'>　命亦天也是皆天所當為舜不敢起一毫私意以亂</span><br/>
<span class='tline' id='l367' data-llen='8220:8247'><a onclick="displayPageImage('KR1b0018', 'WYG', '004-21a' );" name="004-21a" class="pb">[004-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8247:8270'>　之也二十有二人誠知事事皆天而時時不忘其欽</span><br/>
<span class='tline' id='l369' data-llen='8270:8293'>　是乃所以弼亮天功也夫天自有功惟欽其事以弼</span><br/>
<span class='tline' id='l370' data-llen='8293:8316'>　亮之者天功乃見焉如毛羽之文草木之華皆渾然</span><br/>
<span class='tline' id='l371' data-llen='8316:8339'>　天成非人力所能加損者二十有二人所職之事事</span><br/>
<span class='tline' id='l372' data-llen='8339:8362'>　中自有天功特在時時致欽盡心於所職以相輔之</span><br/>
<span class='tline' id='l373' data-llen='8362:8366'>　耳</span><br/>
<span class='tline' id='l374' data-llen='8366:8389'>　林氏曰周官有三公六卿有侯伯而顧命乃同召太</span><br/>
<span class='tline' id='l375' data-llen='8389:8412'>　保奭芮伯彤伯畢公衛侯毛公以人言之則六人而</span><br/>
<span class='tline' id='l376' data-llen='8412:8439'><a onclick="displayPageImage('KR1b0018', 'WYG', '004-21b' );" name="004-21b" class="pb">[004-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8439:8462'>　以職言之則不止於六人也蓋有以三公為六卿者</span><br/>
<span class='tline' id='l378' data-llen='8462:8485'>　有以侯伯入居公卿之位者雖數止六人而實兼數</span><br/>
<span class='tline' id='l379' data-llen='8485:8508'>　職也此四岳九官十二牧當有二十五人但言二十</span><br/>
<span class='tline' id='l380' data-llen='8508:8531'>　二人者蓋或有兼居岳牧之任者或有在州牧之中</span><br/>
<span class='tline' id='l381' data-llen='8531:8554'>　而又居九官之列者世之遼絶不得而知也欽者是</span><br/>
<span class='tline' id='l382' data-llen='8554:8577'>　使四岳十二牧九官各敬其事也所以必在於敬事</span><br/>
<span class='tline' id='l383' data-llen='8577:8600'>　者以其所亮者莫非天功也亮有輔相之義與亮采</span><br/>
<span class='tline' id='l384' data-llen='8600:8623'>　惠疇之亮同臯陶曰兢兢業業一日二日萬㡬無曠</span><br/>
<span class='tline' id='l385' data-llen='8623:8650'><a onclick="displayPageImage('KR1b0018', 'WYG', '004-22a' );" name="004-22a" class="pb">[004-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8650:8673'>　庶官天工人其代之蓋所謂設官分職者凡以代天</span><br/>
<span class='tline' id='l387' data-llen='8673:8696'>　工則四岳九官十二牧莫非所以代天工者故以亮</span><br/>
<span class='tline' id='l388' data-llen='8696:8703'>　天工言之</span><br/>
<span class='tline' id='l389' data-llen='8703:8723'>三載考績三考黜陟幽明庶績咸熈分北三苖</span><br/>
<span class='tline' id='l390' data-llen='8723:8746'>　無垢曰夫人之情放之則怠䇿之則勵雖大人君子</span><br/>
<span class='tline' id='l391' data-llen='8746:8769'>　盡心職事初無意於功賞亦不待於警䇿也然聖人</span><br/>
<span class='tline' id='l392' data-llen='8769:8792'>　言必慮其所終行必稽其所敝使盡以大人君子待</span><br/>
<span class='tline' id='l393' data-llen='8792:8815'>　天下而不為之檢約萬一有如四凶者始以才進後</span><br/>
<span class='tline' id='l394' data-llen='8815:8842'><a onclick="displayPageImage('KR1b0018', 'WYG', '004-22b' );" name="004-22b" class="pb">[004-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8842:8865'>　以姦濟此風一行天下事去也必矣故雖二十二人</span><br/>
<span class='tline' id='l396' data-llen='8865:8888'>　之賢舜所以必三載考績三考黜陟幽明也然考課</span><br/>
<span class='tline' id='l397' data-llen='8888:8911'>　之法急之則詐偽生寛之則功實見漢宣求治太急</span><br/>
<span class='tline' id='l398' data-llen='8911:8934'>　所以有偽增户口以求賞如王成者出焉子産為政</span><br/>
<span class='tline' id='l399' data-llen='8934:8957'>　一年而民欲殺之三年而民歌頌之使如漢宣之太</span><br/>
<span class='tline' id='l400' data-llen='8957:8980'>　急一年之外子産受誅久矣安得有三年而成效乎</span><br/>
<span class='tline' id='l401' data-llen='8980:9003'>　三載而一考之三考而乃黜陟之則所以待之者一</span><br/>
<span class='tline' id='l402' data-llen='9003:9026'>　何寛也待之以寛則在職者不求耳目之功而為千</span><br/>
<span class='tline' id='l403' data-llen='9026:9053'><a onclick="displayPageImage('KR1b0018', 'WYG', '004-23a' );" name="004-23a" class="pb">[004-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9053:9076'>　百載之計其間利害曲折設施開闢有出人意表者</span><br/>
<span class='tline' id='l405' data-llen='9076:9099'>　有使人驚歎者吾得安心肆志展其四體而無懼浮</span><br/>
<span class='tline' id='l406' data-llen='9099:9106'>　言讒説焉</span><br/>
<span class='tline' id='l407' data-llen='9106:9129'>　張氏曰孔子曰三年有成此唐虞考績之法必以三</span><br/>
<span class='tline' id='l408' data-llen='9129:9152'>　載者也雖然聖人猶以為未也故積之之久待之之</span><br/>
<span class='tline' id='l409' data-llen='9152:9175'>　盡至於三考然後為之黜陟是故為善積久而為明</span><br/>
<span class='tline' id='l410' data-llen='9175:9198'>　所以陟之為不善積久而為幽所以黜之善者陽之</span><br/>
<span class='tline' id='l411' data-llen='9198:9221'>　類也積之既久則浸之以明不有以陟之則無以勸</span><br/>
<span class='tline' id='l412' data-llen='9221:9248'><a onclick="displayPageImage('KR1b0018', 'WYG', '004-23b' );" name="004-23b" class="pb">[004-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9248:9271'>　君子不善隂之類也積之既久則浸之以幽不有以</span><br/>
<span class='tline' id='l414' data-llen='9271:9294'>　黜之則無以懲小人既有以黜陟幽明則人皆知賞</span><br/>
<span class='tline' id='l415' data-llen='9294:9317'>　之可慕罰之可畏於是乎樂事勸功此庶績所以咸</span><br/>
<span class='tline' id='l416' data-llen='9317:9340'>　熙也堯典言庶績咸熙在允釐百工之後則庶績之</span><br/>
<span class='tline' id='l417' data-llen='9340:9363'>　熙由於百工之允釐故也此言庶績咸熙在於黜陟</span><br/>
<span class='tline' id='l418' data-llen='9363:9386'>　幽明之後則庶績之熙由於幽明之黜陟故也分北</span><br/>
<span class='tline' id='l419' data-llen='9386:9409'>　三苗者所以黜幽也北者隂陽分背之地苗頑弗即</span><br/>
<span class='tline' id='l420' data-llen='9409:9432'>　工於是分北之則小人與君子異趣矣夫黜幽止於</span><br/>
<span class='tline' id='l421' data-llen='9432:9459'><a onclick="displayPageImage('KR1b0018', 'WYG', '004-24a' );" name="004-24a" class="pb">[004-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9459:9482'>　分北三苗者堯舜之世比屋可封君子多而小人少</span><br/>
<span class='tline' id='l423' data-llen='9482:9495'>　所可黜者三苖一人而已</span><br/>
<span class='tline' id='l424' data-llen='9495:9514'>舜生三十徴庸三十在位五十載陟方乃死</span><br/>
<span class='tline' id='l425' data-llen='9514:9537'>　司馬温公曰舜在帝位治天下五十載升於至道然</span><br/>
<span class='tline' id='l426' data-llen='9537:9551'>　後死爾非謂巡狩為陟方也</span><br/>
<span class='tline' id='l427' data-llen='9551:9574'>　東坡曰舜生三十謂為民三十載也徴庸三十謂歴</span><br/>
<span class='tline' id='l428' data-llen='9574:9597'>　試三十載攝位二十八載也在位五十載陟方乃死</span><br/>
<span class='tline' id='l429' data-llen='9597:9620'>　謂堯崩服喪三年然後即位蓋其年六十二矣在位</span><br/>
<span class='tline' id='l430' data-llen='9620:9647'><a onclick="displayPageImage('KR1b0018', 'WYG', '004-24b' );" name="004-24b" class="pb">[004-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9647:9661'>　五十載而崩壽一百有十二</span><br/>
<span class='tline' id='l432' data-llen='9661:9684'>　孔氏曰孟子云舜服三年喪畢避堯之子故服喪三</span><br/>
<span class='tline' id='l433' data-llen='9684:9707'>　年三年之喪二十五月而畢其一年即在三十在位</span><br/>
<span class='tline' id='l434' data-llen='9707:9730'>　之數惟有二年是舜年六十二為天子五十年是舜</span><br/>
<span class='tline' id='l435' data-llen='9730:9741'>　壽凡百一十二嵗也</span><br/>
<span class='tline' id='l436' data-llen='9741:9764'>帝釐下土方設居方别生分類作汨作九共九篇稾飫</span><br/>
<span class='tline' id='l437' data-llen='9764:9787'>　上官氏曰昔舜理諸侯之事方置其官各居方而統</span><br/>
<span class='tline' id='l438' data-llen='9787:9810'>　治之又别之生而異其類使各相從故序之曰帝釐</span><br/>
<span class='tline' id='l439' data-llen='9810:9837'><a onclick="displayPageImage('KR1b0018', 'WYG', '004-25a' );" name="004-25a" class="pb">[004-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9837:9860'>　下土方設居方别生分類作汨作汨謂之治作謂之</span><br/>
<span class='tline' id='l441' data-llen='9860:9883'>　興言其治功之興也九共九篇則其義亡矣凡師枯</span><br/>
<span class='tline' id='l442' data-llen='9883:9899'>　槁則為賜酒食以飫之故作稾飫</span><br/>
</p>
<p><br/>
</p>
  </div>
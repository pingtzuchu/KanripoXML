<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0018', 'WYG', '027-1a' );" name="027-1a" class="pb">[027-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書精義卷二十七　　　　宋　黄倫　撰</span><br/>
<span class='tline' id='l10' data-llen='212:229'>武王伐殷徃伐歸獸識其政事作武成</span><br/>
<span class='tline' id='l11' data-llen='229:252'>　孔氏曰文王受命有此武功詩之文也彼言武功謂</span><br/>
<span class='tline' id='l12' data-llen='252:275'>　始伐崇耳殷紂尚在其功未成成功在於克商今武</span><br/>
<span class='tline' id='l13' data-llen='275:298'>　始成矣故以武成名篇以泰誓繼文王之年故本之</span><br/>
<span class='tline' id='l14' data-llen='298:304'>　於文王</span><br/>
<span class='tline' id='l15' data-llen='304:317'>　鄭氏曰著武道至此而成</span><br/>
<span class='tline' id='l16' data-llen='317:343'><a onclick="displayPageImage('KR1b0018', 'WYG', '027-1b' );" name="027-1b" class="pb">[027-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='343:366'>　無垢曰惟一月壬辰至一戎衣而天下大定此敘徃</span><br/>
<span class='tline' id='l18' data-llen='366:389'>　伐之事也自乃偃武脩文至示天下弗服此敘歸獸</span><br/>
<span class='tline' id='l19' data-llen='389:412'>　之事也自列爵惟五至垂拱而天下治此敘識其政</span><br/>
<span class='tline' id='l20' data-llen='412:435'>　事之實也夫政事即殷家之政事耳武王特順民心</span><br/>
<span class='tline' id='l21' data-llen='435:458'>　而復之以慰天下之心商紂廢故家政事以失天下</span><br/>
<span class='tline' id='l22' data-llen='458:481'>　故武王復殷家政事以慰天下以此見前聖後聖之</span><br/>
<span class='tline' id='l23' data-llen='481:503'>　心歸於大公至正不以一毫私意紊亂于其間也</span><br/>
<span class='tline' id='l24' data-llen='503:526'>　又曰武成之義以謂武至此而成不復用也夫武王</span><br/>
<span class='tline' id='l25' data-llen='526:552'><a onclick="displayPageImage('KR1b0018', 'WYG', '027-2a' );" name="027-2a" class="pb">[027-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='552:575'>　所以起兵者為何事哉為誅紂耳紂既已誅武功已</span><br/>
<span class='tline' id='l27' data-llen='575:585'>　成矣復安用武哉</span><br/>
<span class='tline' id='l28' data-llen='585:608'>　呂氏曰武成一篇所以緫序武王伐商終始之規模</span><br/>
<span class='tline' id='l29' data-llen='608:631'>　孔子序書撮其大綱此終始之規模皆見於序也徃</span><br/>
<span class='tline' id='l30' data-llen='631:654'>　伐歸獸所謂歸馬放牛是也識其政事所謂列爵分</span><br/>
<span class='tline' id='l31' data-llen='654:677'>　土建官是也大抵取天下之規模與定天下之規模</span><br/>
<span class='tline' id='l32' data-llen='677:700'>　無異後世之君固有恃勢力而取天下者天下平定</span><br/>
<span class='tline' id='l33' data-llen='700:723'>　之後所謂定天下之規模蔑然無聞徃徃不知創業</span><br/>
<span class='tline' id='l34' data-llen='723:749'><a onclick="displayPageImage('KR1b0018', 'WYG', '027-2b' );" name="027-2b" class="pb">[027-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='749:757'>　為可繼之道</span><br/>
<span class='tline' id='l36' data-llen='757:761'>武成</span><br/>
<span class='tline' id='l37' data-llen='761:784'>惟一月壬辰旁死魄越翼日癸巳王朝歩自周于征伐</span><br/>
<span class='tline' id='l38' data-llen='784:787'>商</span><br/>
<span class='tline' id='l39' data-llen='787:805'>　無垢曰一月商之十二月周之正月也</span><br/>
<span class='tline' id='l40' data-llen='805:828'>　東坡曰壬辰未有事先書旁死魄者記月之生死使</span><br/>
<span class='tline' id='l41' data-llen='828:851'>　千載之日後世可考也厯法以月起故書多記生死</span><br/>
<span class='tline' id='l42' data-llen='851:866'>　朏望皆先事而書所以正厯也</span><br/>
<span class='tline' id='l43' data-llen='866:892'><a onclick="displayPageImage('KR1b0018', 'WYG', '027-3a' );" name="027-3a" class="pb">[027-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='892:907'>厥四月哉生明王來自商至于豐</span><br/>
<span class='tline' id='l45' data-llen='907:930'>　孔氏曰哉始也顧命傳以哉生魄為十六日則哉生</span><br/>
<span class='tline' id='l46' data-llen='930:953'>　明為月初矣以三日月光見故傳言始生明月三日</span><br/>
<span class='tline' id='l47' data-llen='953:976'>　也此經無日未必非二日也生明死魄俱是月初上</span><br/>
<span class='tline' id='l48' data-llen='976:999'>　元死魄此云生明而魄死明生互言耳月以望虧望</span><br/>
<span class='tline' id='l49' data-llen='999:1022'>　是月半望在十六日為多通率在十六日者四分居</span><br/>
<span class='tline' id='l50' data-llen='1022:1045'>　三其一在十五日耳此言既生魄故言魄生明死十</span><br/>
<span class='tline' id='l51' data-llen='1045:1068'>　五日之後也丁未祀于周廟已是此月是十九日矣</span><br/>
<span class='tline' id='l52' data-llen='1068:1094'><a onclick="displayPageImage('KR1b0018', 'WYG', '027-3b' );" name="027-3b" class="pb">[027-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1094:1117'>　此受命于周繼生魄言之則受命在祀廟之前故祀</span><br/>
<span class='tline' id='l54' data-llen='1117:1140'>　廟之時諸侯已奔走執事豈得未受周命已助周祭</span><br/>
<span class='tline' id='l55' data-llen='1140:1152'>　明其受命在祀廟前矣</span><br/>
<span class='tline' id='l56' data-llen='1152:1175'>　無垢曰厥四月哉生明謂四月三日也王來自伐商</span><br/>
<span class='tline' id='l57' data-llen='1175:1198'>　至于豐欲行周家之政事也生魄謂月十六日則生</span><br/>
<span class='tline' id='l58' data-llen='1198:1221'>　明謂月三日也朔後明生而魄死望後明死而魄生</span><br/>
<span class='tline' id='l59' data-llen='1221:1244'>　盖朔是死魄二日為旁死魄已有生明之意矣三日</span><br/>
<span class='tline' id='l60' data-llen='1244:1267'>　則明生而魄死矣武王正月二日至商至四月三日</span><br/>
<span class='tline' id='l61' data-llen='1267:1293'><a onclick="displayPageImage('KR1b0018', 'WYG', '027-4a' );" name="027-4a" class="pb">[027-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1293:1316'>　功成而歸也四月三日至豐故十五日以後庶邦冢</span><br/>
<span class='tline' id='l63' data-llen='1316:1329'>　君暨百工聼命于武王也</span><br/>
<span class='tline' id='l64' data-llen='1329:1352'>　張氏曰頒正朔受爵服與之正始而已以明革商命</span><br/>
<span class='tline' id='l65' data-llen='1352:1363'>　而為周於此乎始也</span><br/>
<span class='tline' id='l66' data-llen='1363:1386'>　吕氏曰十六明㓕魄生之日天子諸侯百官皆洗心</span><br/>
<span class='tline' id='l67' data-llen='1386:1409'>　滌慮以聴新天子之號令先是武王受命于上後是</span><br/>
<span class='tline' id='l68' data-llen='1409:1431'>　百官受命于武王武王乃告之以祖宗功徳之盛</span><br/>
<span class='tline' id='l69' data-llen='1431:1454'>乃偃武修文歸馬于華山之陽放牛于桃林之野示天</span><br/>
<span class='tline' id='l70' data-llen='1454:1480'><a onclick="displayPageImage('KR1b0018', 'WYG', '027-4b' );" name="027-4b" class="pb">[027-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1480:1485'>下弗服</span><br/>
<span class='tline' id='l72' data-llen='1485:1508'>　無垢曰嗚呼不祥之噐豈可常玩弄哉武王聖人知</span><br/>
<span class='tline' id='l73' data-llen='1508:1531'>　此舉之不可再也故倒載干戈包以虎皮示天下以</span><br/>
<span class='tline' id='l74' data-llen='1531:1554'>　不可復用之意而修禮樂庠序之事納天下於中和</span><br/>
<span class='tline' id='l75' data-llen='1554:1574'>　之中為國家長久無窮之計其過人也逺矣</span><br/>
<span class='tline' id='l76' data-llen='1574:1597'>　東坡曰華山之陽有川焉然地至險絶可入而不可</span><br/>
<span class='tline' id='l77' data-llen='1597:1620'>　出桃林之野在華山東亦險阻歸馬放牛於此示天</span><br/>
<span class='tline' id='l78' data-llen='1620:1643'>　下弗服也春秋傳曰天生五材民並用之闕一不可</span><br/>
<span class='tline' id='l79' data-llen='1643:1669'><a onclick="displayPageImage('KR1b0018', 'WYG', '027-5a' );" name="027-5a" class="pb">[027-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1669:1692'>　誰能去兵兵不可去則牛馬不可無雖堯舜之世牛</span><br/>
<span class='tline' id='l81' data-llen='1692:1715'>　馬之政不可不修而武歸馬休牛倒載干戈包之虎</span><br/>
<span class='tline' id='l82' data-llen='1715:1738'>　皮示不復用者盖盛徳所在懼者衆矣武庚紂子也</span><br/>
<span class='tline' id='l83' data-llen='1738:1761'>　殺其父用其子付之以殷民武王知其必叛矣然且</span><br/>
<span class='tline' id='l84' data-llen='1761:1784'>　用之紂子且用况其餘乎所以安諸侯之懼也楚靈</span><br/>
<span class='tline' id='l85' data-llen='1784:1807'>　王既縣陳蔡朝諸侯卜曰當得天下民患王之無厭</span><br/>
<span class='tline' id='l86' data-llen='1807:1830'>　也故從亂如歸智伯夫差皆以此亡戰勝而不已非</span><br/>
<span class='tline' id='l87' data-llen='1830:1853'>　獨諸侯懼也吾民先叛矣湯武皆畏之故湯以慙德</span><br/>
<span class='tline' id='l88' data-llen='1853:1879'><a onclick="displayPageImage('KR1b0018', 'WYG', '027-5b' );" name="027-5b" class="pb">[027-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1879:1902'>　令諸侯曰懔懔危懼若將隕于深淵其敢復言兵乎</span><br/>
<span class='tline' id='l90' data-llen='1902:1925'>　武王之偃武則湯之慙徳也秦漢惟不知此故始皇</span><br/>
<span class='tline' id='l91' data-llen='1925:1948'>　不及二世而天下亂漢雖不亡然諸侯功臣皆叛高</span><br/>
<span class='tline' id='l92' data-llen='1948:1963'>　祖以流矢崩皆不偃武之過也</span><br/>
<span class='tline' id='l93' data-llen='1963:1986'>　張氏曰兵猶火也不戢將自焚此所以貴於偃武馬</span><br/>
<span class='tline' id='l94' data-llen='1986:2009'>　上得之不可以馬上治之此所以貴於修文載戢干</span><br/>
<span class='tline' id='l95' data-llen='2009:2032'>　戈載櫜弓矢偃武之謂也敦尚儒術講明禮義修文</span><br/>
<span class='tline' id='l96' data-llen='2032:2055'>　之謂也歸馬于華山之陽放牛於桃林之野盖昔之</span><br/>
<span class='tline' id='l97' data-llen='2055:2081'><a onclick="displayPageImage('KR1b0018', 'WYG', '027-6a' );" name="027-6a" class="pb">[027-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2081:2104'>　戰也馬牛有所服乘今則馬歸華山牛放桃林因其</span><br/>
<span class='tline' id='l99' data-llen='2104:2116'>　土地所宜而牧之者也</span><br/>
<span class='tline' id='l100' data-llen='2116:2139'>　吕氏曰武王之用兵以應天順人不得已而用之一</span><br/>
<span class='tline' id='l101' data-llen='2139:2162'>　之為甚其可再乎大抵聖人舉事兵起於人而不起</span><br/>
<span class='tline' id='l102' data-llen='2162:2185'>　於我故武王所以伐紂而用兵起於紂而不起於武</span><br/>
<span class='tline' id='l103' data-llen='2185:2208'>　王紂㓕而兵自偃何至於再用乎後世兵端起於自</span><br/>
<span class='tline' id='l104' data-llen='2208:2231'>　己而不起於人争城而戰争地而戰至雖得天下以</span><br/>
<span class='tline' id='l105' data-llen='2231:2254'>　後方且好大喜功而不肯止如唐太宗既定天下之</span><br/>
<span class='tline' id='l106' data-llen='2254:2280'><a onclick="displayPageImage('KR1b0018', 'WYG', '027-6b' );" name="027-6b" class="pb">[027-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2280:2303'>　後猶有高麗突厥之舉㸔得武王天下已定不用兵</span><br/>
<span class='tline' id='l108' data-llen='2303:2320'>　時方見得兵起於紂而不起於武王</span><br/>
<span class='tline' id='l109' data-llen='2320:2343'>丁未祀于周廟邦甸侯衞駿奔走執豆籩越三日庚戌</span><br/>
<span class='tline' id='l110' data-llen='2343:2351'>柴望大告武成</span><br/>
<span class='tline' id='l111' data-llen='2351:2374'>　無垢曰孔穎逹謂周正月辛邜朔二月辛酉朔閏二</span><br/>
<span class='tline' id='l112' data-llen='2374:2397'>　月庚寅朔三月庚申朔四月己丑朔則丁未乃是十</span><br/>
<span class='tline' id='l113' data-llen='2397:2420'>　九日也月三日至于豐至十九日而告廟也夫邦甸</span><br/>
<span class='tline' id='l114' data-llen='2420:2443'>　侯衞與武王等為諸侯今一旦躬就臣子之位大小</span><br/>
<span class='tline' id='l115' data-llen='2443:2469'><a onclick="displayPageImage('KR1b0018', 'WYG', '027-7a' );" name="027-7a" class="pb">[027-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2469:2492'>　奔走執豆籩于周廟何以使之如此服從哉豈威刑</span><br/>
<span class='tline' id='l117' data-llen='2492:2515'>　之足懼乎智術之足高乎曰威刑智術可以服其形</span><br/>
<span class='tline' id='l118' data-llen='2515:2538'>　而不可以服其心諸侯之心服則以武王之舉無一</span><br/>
<span class='tline' id='l119' data-llen='2538:2561'>　毫私心與天下同其心耳行天下之同心此天下所</span><br/>
<span class='tline' id='l120' data-llen='2561:2584'>　以心服也越三日此四月二十二日也既祭祖廟乃</span><br/>
<span class='tline' id='l121' data-llen='2584:2607'>　郊天望祭也大告武成以言伐紂之功已成乃復命</span><br/>
<span class='tline' id='l122' data-llen='2607:2630'>　于天也以此知武王之舉豈私意哉天之意也使有</span><br/>
<span class='tline' id='l123' data-llen='2630:2653'>　私意其見祖宗時見上帝時見山川時能不愧於心</span><br/>
<span class='tline' id='l124' data-llen='2653:2679'><a onclick="displayPageImage('KR1b0018', 'WYG', '027-7b' );" name="027-7b" class="pb">[027-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2679:2683'>　乎</span><br/>
<span class='tline' id='l126' data-llen='2683:2706'>　吕氏曰武王既定天下偃武修文告功于宗祖廟見</span><br/>
<span class='tline' id='l127' data-llen='2706:2729'>　得武王伐紂以仁易暴不負祖宗之所付託紂㓕已</span><br/>
<span class='tline' id='l128' data-llen='2729:2752'>　後不自有其功盡歸之於祖宗正如舜巡守以後歸</span><br/>
<span class='tline' id='l129' data-llen='2752:2775'>　格于藝祖春秋之時尚有告摯之禮天下諸侯駿奔</span><br/>
<span class='tline' id='l130' data-llen='2775:2798'>　走執豆籩亦與武王同此一意也先告祖廟又三日</span><br/>
<span class='tline' id='l131' data-llen='2798:2821'>　庚戌之日方燔柴於天地山川夫武王躬行天討乃</span><br/>
<span class='tline' id='l132' data-llen='2821:2844'>　天地山川之本意既有責於我我之伐紂動合天理</span><br/>
<span class='tline' id='l133' data-llen='2844:2870'><a onclick="displayPageImage('KR1b0018', 'WYG', '027-8a' );" name="027-8a" class="pb">[027-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2870:2884'>　功成之後乃告于天地山川</span><br/>
<span class='tline' id='l135' data-llen='2884:2907'>既生魄庶邦冢君暨百工受命于周王若曰嗚呼羣后</span><br/>
<span class='tline' id='l136' data-llen='2907:2930'>惟先王建邦啟土公劉克篤前烈至于大王肇基王迹</span><br/>
<span class='tline' id='l137' data-llen='2930:2953'>王季其勤王家我文考文王克成厥勲誕膺天命以撫</span><br/>
<span class='tline' id='l138' data-llen='2953:2976'>方夏大邦畏其力小邦懐其徳惟九年大統未集予小</span><br/>
<span class='tline' id='l139' data-llen='2976:2983'>子其承厥志</span><br/>
<span class='tline' id='l140' data-llen='2983:3006'>　無垢曰王迹基於大王王家勤於王季王功成於文</span><br/>
<span class='tline' id='l141' data-llen='3006:3029'>　王夫其成也豈偶然哉此天命也天命不可見苐天</span><br/>
<span class='tline' id='l142' data-llen='3029:3055'><a onclick="displayPageImage('KR1b0018', 'WYG', '027-8b' );" name="027-8b" class="pb">[027-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3055:3078'>　下賢者歸之是天命之所歸也文王修徳於几席間</span><br/>
<span class='tline' id='l144' data-llen='3078:3101'>　而坐受天下賢者之來是大膺天命也賢者之來豈</span><br/>
<span class='tline' id='l145' data-llen='3101:3124'>　以為美觀哉將以共取塗炭之民付之安平之地耳</span><br/>
<span class='tline' id='l146' data-llen='3124:3147'>　　又曰文王受命明年伐犬戎又明年伐宻須又明</span><br/>
<span class='tline' id='l147' data-llen='3147:3170'>　年敗耆又明年伐黎又明年伐崇其勢力如此大邦</span><br/>
<span class='tline' id='l148' data-llen='3170:3193'>　安得不畏篤仁敬老慈少其行徳如此小邦安得不</span><br/>
<span class='tline' id='l149' data-llen='3193:3216'>　懐然文王之心苐知修徳而已非計較謀畫曰大邦</span><br/>
<span class='tline' id='l150' data-llen='3216:3239'>　當以力服小邦當以徳懐如此則是霸者之學管樂</span><br/>
<span class='tline' id='l151' data-llen='3239:3265'><a onclick="displayPageImage('KR1b0018', 'WYG', '027-9a' );" name="027-9a" class="pb">[027-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3265:3288'>　申商之術也然則如之何大邦以力服人而文王不</span><br/>
<span class='tline' id='l153' data-llen='3288:3311'>　可以力加小邦以徳望人而文王足以慰其望　又</span><br/>
<span class='tline' id='l154' data-llen='3311:3334'>　曰文王以虞芮之訟諸侯歸之故稱元年至九年而</span><br/>
<span class='tline' id='l155' data-llen='3334:3357'>　崩故曰未集其曰大統是言文王之心不止於三分</span><br/>
<span class='tline' id='l156' data-llen='3357:3380'>　天下有其二矣曰稱王稱元年此天下之心也稱大</span><br/>
<span class='tline' id='l157' data-llen='3380:3403'>　統稱未集此武王之言也　又曰使紂悔過武王承</span><br/>
<span class='tline' id='l158' data-llen='3403:3426'>　文王之志當如之何曰率天下諸侯以就臣子之位</span><br/>
<span class='tline' id='l159' data-llen='3426:3449'>　此承文王之志也以紂之不改天下之心不可遏上</span><br/>
<span class='tline' id='l160' data-llen='3449:3475'><a onclick="displayPageImage('KR1b0018', 'WYG', '027-9b' );" name="027-9b" class="pb">[027-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3475:3498'>　天之命不可忽也故有渡河之舉以繼大統之志焉</span><br/>
<span class='tline' id='l162' data-llen='3498:3521'>　事至大統亦不得已焉耳武王豈以天下為榮哉學</span><br/>
<span class='tline' id='l163' data-llen='3521:3544'>　者當以聖人觀武王不當以凡俗之心觀武王也史</span><br/>
<span class='tline' id='l164' data-llen='3544:3567'>　曰成王業者其積累非一人之力受天命者其懐來</span><br/>
<span class='tline' id='l165' data-llen='3567:3575'>　得四海之心</span><br/>
<span class='tline' id='l166' data-llen='3575:3598'>　于實曰昔周之興也后稷生於姜嫄而天下昭顯文</span><br/>
<span class='tline' id='l167' data-llen='3598:3621'>　武之功起於后稷故其詩曰思文后稷克配彼天又</span><br/>
<span class='tline' id='l168' data-llen='3621:3644'>　曰立我蒸民莫匪爾極又曰實穎實栗即有邰家室</span><br/>
<span class='tline' id='l169' data-llen='3644:3671'><a onclick="displayPageImage('KR1b0018', 'WYG', '027-10a' );" name="027-10a" class="pb">[027-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3671:3694'>　至于公劉遭狄人之亂去邰之豳身服厥勞其詩曰</span><br/>
<span class='tline' id='l171' data-llen='3694:3717'>　乃裹餱糧于橐于囊陟則在巘復降在原以處其民</span><br/>
<span class='tline' id='l172' data-llen='3717:3740'>　以至於太王為戎狄所逼而不忍百姓之命杖䇿而</span><br/>
<span class='tline' id='l173' data-llen='3740:3763'>　去之故其詩曰來朝走馬率西水滸至于岐下周民</span><br/>
<span class='tline' id='l174' data-llen='3763:3786'>　從而思之曰仁人不可失也故從之如歸市居之一</span><br/>
<span class='tline' id='l175' data-llen='3786:3809'>　年成邑二年成市三年五倍其初每勞來而安集之</span><br/>
<span class='tline' id='l176' data-llen='3809:3832'>　故其詩曰乃慰乃止乃左乃右乃疆乃理乃宣乃畝</span><br/>
<span class='tline' id='l177' data-llen='3832:3855'>　以至于王季能貊其徳音故其詩曰克明克類克長</span><br/>
<span class='tline' id='l178' data-llen='3855:3882'><a onclick="displayPageImage('KR1b0018', 'WYG', '027-10b' );" name="027-10b" class="pb">[027-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3882:3905'>　克君載錫之光至于文王備修舊徳而惟新其命故</span><br/>
<span class='tline' id='l180' data-llen='3905:3928'>　其詩曰惟此文王小心翼翼昭事上帝聿懐多福由</span><br/>
<span class='tline' id='l181' data-llen='3928:3951'>　此觀之周家世積忠厚仁及草木内睦九族外尊黄</span><br/>
<span class='tline' id='l182' data-llen='3951:3965'>　耇養老乞言以成其福祿也</span><br/>
<span class='tline' id='l183' data-llen='3965:3988'>　張氏曰周之王功肇基於太王勤勞於王季而其成</span><br/>
<span class='tline' id='l184' data-llen='3988:4011'>　之也實在於文王而已是故民附歌於靈臺官人詠</span><br/>
<span class='tline' id='l185' data-llen='4011:4034'>　於棫樸大明言其明徳皇矣言其修徳其終也旣伐</span><br/>
<span class='tline' id='l186' data-llen='4034:4057'>　于崇作邑于豐則其克成厥勲可知矣大邦畏則義</span><br/>
<span class='tline' id='l187' data-llen='4057:4084'><a onclick="displayPageImage('KR1b0018', 'WYG', '027-11a' );" name="027-11a" class="pb">[027-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4084:4107'>　足以制其彊小邦懐則仁足以綏其弱力之所制者</span><br/>
<span class='tline' id='l189' data-llen='4107:4130'>　外也故使之畏徳之所綏者内也故使之懐四方無</span><br/>
<span class='tline' id='l190' data-llen='4130:4153'>　拂此大邦之所以畏也自西自東自南自北無思不</span><br/>
<span class='tline' id='l191' data-llen='4153:4176'>　服此小邦之所以懐也不先有以制大邦則小為大</span><br/>
<span class='tline' id='l192' data-llen='4176:4199'>　所吞雖欲懐小邦難矣故先言大邦畏而後言小邦</span><br/>
<span class='tline' id='l193' data-llen='4199:4204'>　懐也</span><br/>
<span class='tline' id='l194' data-llen='4204:4227'>　吕氏曰大畏其力則徳在其中大則見文王之所以</span><br/>
<span class='tline' id='l195' data-llen='4227:4250'>　盛小懐其徳則是强之制弱形勢如此不見文王之</span><br/>
<span class='tline' id='l196' data-llen='4250:4277'><a onclick="displayPageImage('KR1b0018', 'WYG', '027-11b' );" name="027-11b" class="pb">[027-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4277:4300'>　大力見文王之徳須去大上識得文王之力文王地</span><br/>
<span class='tline' id='l198' data-llen='4300:4323'>　止百里甲兵尤不多大邦畏者不是畏文王此力所</span><br/>
<span class='tline' id='l199' data-llen='4323:4337'>　以畏者畏文王之徳威而已</span><br/>
<span class='tline' id='l200' data-llen='4337:4360'>厎商之罪告于皇天后土所過名山大川曰惟有道曽</span><br/>
<span class='tline' id='l201' data-llen='4360:4372'>孫周王發將有大正于商</span><br/>
<span class='tline' id='l202' data-llen='4372:4395'>　無垢曰武王伐商以商之罪告于皇天后土所過名</span><br/>
<span class='tline' id='l203' data-llen='4395:4418'>　山大川者言今日之伐非為一己之私以致天地山</span><br/>
<span class='tline' id='l204' data-llen='4418:4441'>　川之意也有道者之曽孫能不墜故家所傳固可以</span><br/>
<span class='tline' id='l205' data-llen='4441:4468'><a onclick="displayPageImage('KR1b0018', 'WYG', '027-12a' );" name="027-12a" class="pb">[027-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4468:4478'>　正無道者之罪矣</span><br/>
<span class='tline' id='l207' data-llen='4478:4501'>　張氏曰對皇祖而言之則謂之曽孫稱周王而曰有</span><br/>
<span class='tline' id='l208' data-llen='4501:4518'>　道曽孫者以明周之有道非一日也</span><br/>
<span class='tline' id='l209' data-llen='4518:4541'>　吕氏曰鋪陳商紂之罪告于皇天后土所過名山大</span><br/>
<span class='tline' id='l210' data-llen='4541:4564'>　川盖武王與天地神明同一理高明在上則曰天厚</span><br/>
<span class='tline' id='l211' data-llen='4564:4587'>　載無疆則曰地融結則曰山流通則曰川聰明時乂</span><br/>
<span class='tline' id='l212' data-llen='4587:4610'>　則曰君實一理耳故黙與天地神明相為賔主相為</span><br/>
<span class='tline' id='l213' data-llen='4610:4633'>　酬酢惟有道曽孫周王發此一句亦見武王不敢自</span><br/>
<span class='tline' id='l214' data-llen='4633:4660'><a onclick="displayPageImage('KR1b0018', 'WYG', '027-12b' );" name="027-12b" class="pb">[027-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4660:4683'>　居之意皆歸於祖宗故自説為有道而已承祖宗之</span><br/>
<span class='tline' id='l216' data-llen='4683:4693'>　意將已大正於商</span><br/>
<span class='tline' id='l217' data-llen='4693:4716'>今商王受無道暴殄天物害虐烝民為天下逋逃主萃</span><br/>
<span class='tline' id='l218' data-llen='4716:4720'>淵藪</span><br/>
<span class='tline' id='l219' data-llen='4720:4743'>　無垢曰帝王天地神明萬物之主主為有道則天地</span><br/>
<span class='tline' id='l220' data-llen='4743:4766'>　幽明山川草木鳥獸魚鱉皆得其所一或無道則山</span><br/>
<span class='tline' id='l221' data-llen='4766:4789'>　川草木鳥獸魚鱉有至於暴殄而不得其性矣四海</span><br/>
<span class='tline' id='l222' data-llen='4789:4812'>　萬方含齒戴髮有至于害虐而亦不得其性矣　又</span><br/>
<span class='tline' id='l223' data-llen='4812:4839'><a onclick="displayPageImage('KR1b0018', 'WYG', '027-13a' );" name="027-13a" class="pb">[027-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4839:4862'>　曰為天下君而藏亡匿姦其亦可怪也已昔唐莊宗</span><br/>
<span class='tline' id='l225' data-llen='4862:4885'>　有天下而好與優人為伍自傅粉墨與優人共戯于</span><br/>
<span class='tline' id='l226' data-llen='4885:4908'>　庭優人謂之李天下諸優出入宫掖侮弄搢紳羣臣</span><br/>
<span class='tline' id='l227' data-llen='4908:4931'>　憤疾莫敢出氣盖莊宗下俚之性與優人合也紂為</span><br/>
<span class='tline' id='l228' data-llen='4931:4953'>　天下逋逃主萃淵薮其亦性與天下凶惡罪人合</span><br/>
<span class='tline' id='l229' data-llen='4953:4976'>　吕氏曰人主當輔相于天代天作子凡上天所生之</span><br/>
<span class='tline' id='l230' data-llen='4976:4999'>　物皆養育之凡上天所生之民皆愛惠之今紂失其</span><br/>
<span class='tline' id='l231' data-llen='4999:5022'>　職反養育為暴殄易愛惠為害虐其他常人暴殄害</span><br/>
<span class='tline' id='l232' data-llen='5022:5049'><a onclick="displayPageImage('KR1b0018', 'WYG', '027-13b' );" name="027-13b" class="pb">[027-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5049:5072'>　虐猶可恕紂受天之責為暴殄害虐之事而紂反蹈</span><br/>
<span class='tline' id='l234' data-llen='5072:5093'>　之正所謂盟主自盗紂負天下之罪不亦深乎</span><br/>
<span class='tline' id='l235' data-llen='5093:5116'>予小子既獲仁人敢祗承上帝以遏亂略華夏蠻貊罔</span><br/>
<span class='tline' id='l236' data-llen='5116:5125'>不率俾恭天成命</span><br/>
<span class='tline' id='l237' data-llen='5125:5148'>　無垢曰仁人之心即上帝之心天下大亂非仁人其</span><br/>
<span class='tline' id='l238' data-llen='5148:5171'>　誰救之於大亂時而有仁人此即天將已天下之亂</span><br/>
<span class='tline' id='l239' data-llen='5171:5194'>　也然則武王獲仁人即是獲上帝也以仁人遏亂人</span><br/>
<span class='tline' id='l240' data-llen='5194:5217'>　之謀又何難乎略謀也明主自有明主之略亂主自</span><br/>
<span class='tline' id='l241' data-llen='5217:5244'><a onclick="displayPageImage('KR1b0018', 'WYG', '027-14a' );" name="027-14a" class="pb">[027-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5244:5267'>　有亂主之略遏亂主之略而以仁人是以治易亂也</span><br/>
<span class='tline' id='l243' data-llen='5267:5290'>　秦之亂漢高祖入關約法三章以遏之隋之亂唐高</span><br/>
<span class='tline' id='l244' data-llen='5290:5313'>　祖入關不戮一人以遏之孟子曰如有不嗜殺人者</span><br/>
<span class='tline' id='l245' data-llen='5313:5336'>　能一之信哉然則獲仁人以遏亂略豈非祗承上帝</span><br/>
<span class='tline' id='l246' data-llen='5336:5340'>　乎</span><br/>
<span class='tline' id='l247' data-llen='5340:5363'>　張氏曰當是時也天下歸周者衆内而華夏外而蠻</span><br/>
<span class='tline' id='l248' data-llen='5363:5386'>　貊莫不相率為我所使則其得人心可知矣觀牧誓</span><br/>
<span class='tline' id='l249' data-llen='5386:5409'>　之友邦冢君與千夫長百夫長則華夏之率俾可知</span><br/>
<span class='tline' id='l250' data-llen='5409:5436'><a onclick="displayPageImage('KR1b0018', 'WYG', '027-14b' );" name="027-14b" class="pb">[027-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5436:5459'>　矣其稱庸蜀羌髳㣲盧彭濮人則蠻貊之率俾可知</span><br/>
<span class='tline' id='l252' data-llen='5459:5482'>　矣恭天成命者謂其伐紂之命也終于無虧謂之成</span><br/>
<span class='tline' id='l253' data-llen='5482:5504'>　天命文王作周於始命武王繼伐於終此成命也</span><br/>
<span class='tline' id='l254' data-llen='5504:5528'>肆予東征綏厥士女惟其士女篚厥𤣥黄昭我周王天</span><br/>
<span class='tline' id='l255' data-llen='5528:5551'>休震動用附我大邑周惟爾有神尚克相予以濟兆民</span><br/>
<span class='tline' id='l256' data-llen='5551:5557'>無作神羞</span><br/>
<span class='tline' id='l257' data-llen='5557:5580'>　無垢曰武王東征豈以富有天下為心哉安此萬民</span><br/>
<span class='tline' id='l258' data-llen='5580:5603'>　而已智可以欺王公不可以欺豚魚力可以得天下</span><br/>
<span class='tline' id='l259' data-llen='5603:5630'><a onclick="displayPageImage('KR1b0018', 'WYG', '027-15a' );" name="027-15a" class="pb">[027-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5630:5653'>　不可以得匹夫匹婦之心惟武王之心心在安民誠</span><br/>
<span class='tline' id='l261' data-llen='5653:5677'>　諸中形諸外此所以致士女之有𤣥黄之迎也夫士</span><br/>
<span class='tline' id='l262' data-llen='5677:5700'>　女之心豈可以智力收之哉今民心如此欲識王者</span><br/>
<span class='tline' id='l263' data-llen='5700:5723'>　之道昭昭然可見矣　又曰古人求天於民而後人</span><br/>
<span class='tline' id='l264' data-llen='5723:5746'>　求天於天求天於天則人事不修或至於亂求天於</span><br/>
<span class='tline' id='l265' data-llen='5746:5769'>　民則以徳撫民以謂民心歸之是天歸之也今士女</span><br/>
<span class='tline' id='l266' data-llen='5769:5793'>　篚厥𤣥黄以迎武王則天休震動可即民心而見之</span><br/>
<span class='tline' id='l267' data-llen='5793:5816'>　矣民心歸周是天附我大邑周也　又曰天地山川</span><br/>
<span class='tline' id='l268' data-llen='5816:5843'><a onclick="displayPageImage('KR1b0018', 'WYG', '027-15b' );" name="027-15b" class="pb">[027-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5843:5866'>　之神惟徳是與武王將為民除害民安則天地山川</span><br/>
<span class='tline' id='l270' data-llen='5866:5885'>　亦安矣使武王之舉不濟則神亦可羞矣</span><br/>
<span class='tline' id='l271' data-llen='5885:5904'>既戊午師逾孟津癸亥陳于商郊俟天休命</span><br/>
<span class='tline' id='l272' data-llen='5904:5927'>　無垢曰考武王一月壬辰歩自周于征伐商而戊午</span><br/>
<span class='tline' id='l273' data-llen='5927:5950'>　師逾孟津是正月三日離周至二十八日至孟津凡</span><br/>
<span class='tline' id='l274' data-llen='5950:5973'>　二十五日周至孟津一千里以日計之是日行四十</span><br/>
<span class='tline' id='l275' data-llen='5973:5996'>　里也自孟津至商郊三百里戊午逾孟津癸亥至商</span><br/>
<span class='tline' id='l276' data-llen='5996:6019'>　郊是日行八十里也向何其緩今何其速也盖自周</span><br/>
<span class='tline' id='l277' data-llen='6019:6046'><a onclick="displayPageImage('KR1b0018', 'WYG', '027-16a' );" name="027-16a" class="pb">[027-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6046:6069'>　至孟津此正兵也渡孟津至商郊此竒計也然而俟</span><br/>
<span class='tline' id='l279' data-llen='6069:6092'>　天休命以師行而雨也冒雨而行師俟霽而征伐此</span><br/>
<span class='tline' id='l280' data-llen='6092:6115'>　俟天休命也説者謂雨者天地神人和同之應休命</span><br/>
<span class='tline' id='l281' data-llen='6115:6124'>　之意或出於此</span><br/>
<span class='tline' id='l282' data-llen='6124:6147'>　蕭氏曰俟天休命俟戰也戰則勝勝則見天之休命</span><br/>
<span class='tline' id='l283' data-llen='6147:6170'>　陳氏曰武王之聖其以甲子日興而紂以甲子日亡</span><br/>
<span class='tline' id='l284' data-llen='6170:6193'>　必有前知之祥以其日而告武王者矣武王由河朔</span><br/>
<span class='tline' id='l285' data-llen='6193:6216'>　經朝歌歴六日而行四百里盖將以赴甲子之休命</span><br/>
<span class='tline' id='l286' data-llen='6216:6243'><a onclick="displayPageImage('KR1b0018', 'WYG', '027-16b' );" name="027-16b" class="pb">[027-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6243:6266'>　不敢緩也且其於甲子之前期陳師以俟之所謂見</span><br/>
<span class='tline' id='l288' data-llen='6266:6278'>　乎夢卜恊于休祥是也</span><br/>
<span class='tline' id='l289' data-llen='6278:6301'>　吕氏曰戊午師逾孟津正前所謂一日戊午師渡孟</span><br/>
<span class='tline' id='l290' data-llen='6301:6324'>　津要㸔武王雖兵到商郊已是成列了若先動時乃</span><br/>
<span class='tline' id='l291' data-llen='6324:6347'>　是武王自動非天之動所以俟之者當動而動便是</span><br/>
<span class='tline' id='l292' data-llen='6347:6370'>　俟天休命也至於甲子紂率其旅若林此乃武王當</span><br/>
<span class='tline' id='l293' data-llen='6370:6377'>　動之時也</span><br/>
<span class='tline' id='l294' data-llen='6377:6400'>甲子昧爽受率其旅若林會于牧野罔有敵于我師前</span><br/>
<span class='tline' id='l295' data-llen='6400:6427'><a onclick="displayPageImage('KR1b0018', 'WYG', '027-17a' );" name="027-17a" class="pb">[027-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6427:6448'>徒倒戈攻于後以北血流漂杵一戎衣天下大定</span><br/>
<span class='tline' id='l297' data-llen='6448:6471'>　無垢曰受率其旅若林會于牧野是紂親征也其來</span><br/>
<span class='tline' id='l298' data-llen='6471:6494'>　如林豈民之心哉刑誅驅之耳其旅若林而㒺有敵</span><br/>
<span class='tline' id='l299' data-llen='6494:6517'>　于我師者是商之民心日徯武王之來伐今乃得其</span><br/>
<span class='tline' id='l300' data-llen='6517:6540'>　所欲也不然視商王如父母視周師如仇讎有進無</span><br/>
<span class='tline' id='l301' data-llen='6540:6563'>　退有死無生如林之師何可當哉前徒倒戈攻于後</span><br/>
<span class='tline' id='l302' data-llen='6563:6586'>　以北是一日之間商民盡變為周民商師盡變為周</span><br/>
<span class='tline' id='l303' data-llen='6586:6609'>　師恊心同力意欲攻紂以快平昔之憤怒攻于後以</span><br/>
<span class='tline' id='l304' data-llen='6609:6636'><a onclick="displayPageImage('KR1b0018', 'WYG', '027-17b' );" name="027-17b" class="pb">[027-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6636:6659'>　北意盖在此嗚呼民亦可畏哉平時紂尊如天民卑</span><br/>
<span class='tline' id='l306' data-llen='6659:6682'>　如地豈謂一朝之變民心遽至於此夫紂失民心非</span><br/>
<span class='tline' id='l307' data-llen='6682:6705'>　始於牧野時也當其沉酗肆虐焚炙忠良賊虐諌輔</span><br/>
<span class='tline' id='l308' data-llen='6705:6728'>　時天下之心已去久矣特因牧野以發泄之耳為人</span><br/>
<span class='tline' id='l309' data-llen='6728:6745'>　君者其可挾恃有天下而不知畏哉</span><br/>
<span class='tline' id='l310' data-llen='6745:6768'>　顧氏曰夫書者猶史也有辭有實夫前徒倒戈攻于</span><br/>
<span class='tline' id='l311' data-llen='6768:6787'>　後以北者謂之實血流漂杵者謂之辭也</span><br/>
<span class='tline' id='l312' data-llen='6787:6810'>　黄敏曰仁者無敵于天下以至仁伐至不仁何其血</span><br/>
<span class='tline' id='l313' data-llen='6810:6837'><a onclick="displayPageImage('KR1b0018', 'WYG', '027-18a' );" name="027-18a" class="pb">[027-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6837:6860'>　之流杵者不仁之黨自殺者也豈非至不仁者之明</span><br/>
<span class='tline' id='l315' data-llen='6860:6883'>　且驗也哉武王之兵不戰而勝故云一戎衣而天下</span><br/>
<span class='tline' id='l316' data-llen='6883:6906'>　大定乃反商政政由舊但一服戎衣不戰而天下大</span><br/>
<span class='tline' id='l317' data-llen='6906:6912'>　定明矣</span><br/>
<span class='tline' id='l318' data-llen='6912:6935'>　張氏曰一戎衣而天下大定者言王師之不勞而可</span><br/>
<span class='tline' id='l319' data-llen='6935:6958'>　以致天下於安静孟子曰武王亦一怒而安天下之</span><br/>
<span class='tline' id='l320' data-llen='6958:6966'>　民亦以此矣</span><br/>
<span class='tline' id='l321' data-llen='6966:6989'>　吕氏曰若林之衆非不多盖紂之所多者虚名而已</span><br/>
<span class='tline' id='l322' data-llen='6989:7016'><a onclick="displayPageImage('KR1b0018', 'WYG', '027-18b' );" name="027-18b" class="pb">[027-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7016:7039'>　武之兵未到時商衆且虚名相逐於行列之間武王</span><br/>
<span class='tline' id='l324' data-llen='7039:7062'>　兵既到斯民皆見其父母是以罔有敵于我師若林</span><br/>
<span class='tline' id='l325' data-llen='7062:7085'>　之旅皆倒戈攻後者何故盖斯民無有不怨紂所與</span><br/>
<span class='tline' id='l326' data-llen='7085:7108'>　紂親者皆四方多罪逋人平日害虐良民者民至此</span><br/>
<span class='tline' id='l327' data-llen='7108:7131'>　自然倒戈殺之血流漂杵言其戰之大也戎衣一着</span><br/>
<span class='tline' id='l328' data-llen='7131:7154'>　天下如何便會大定盖當紂時商人多自殺武王兵</span><br/>
<span class='tline' id='l329' data-llen='7154:7177'>　竟不動渠魁既殱自然大定嘗觀孟子謂至仁伐不</span><br/>
<span class='tline' id='l330' data-llen='7177:7200'>　仁不信血流漂杵之言以謂吾於武成取二三䇿而</span><br/>
<span class='tline' id='l331' data-llen='7200:7227'><a onclick="displayPageImage('KR1b0018', 'WYG', '027-19a' );" name="027-19a" class="pb">[027-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7227:7250'>　已此盖有説也孟子所以不信其言者甚嚴盖戰國</span><br/>
<span class='tline' id='l333' data-llen='7250:7273'>　之時殺人盈地孟子盖欲杜絶其言培飬生意不得</span><br/>
<span class='tline' id='l334' data-llen='7273:7291'>　不發為之説恐當此時藉此恣殺人也</span><br/>
</p>
<p><br/>
</p>
  </div>
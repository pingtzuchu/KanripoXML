<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0018', 'WYG', '036-1a' );" name="036-1a" class="pb">[036-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書精義卷三十六　　　　宋　黄倫　撰</span><br/>
<span class='tline' id='l10' data-llen='212:235'>王曰封我西土棐徂邦君御事小子尚克用文王教不</span><br/>
<span class='tline' id='l11' data-llen='235:250'>腆于酒故我至于今克受殷之命</span><br/>
<span class='tline' id='l12' data-llen='250:273'>　無垢曰言文王之誥行於庻邦以致小子皆不厚於</span><br/>
<span class='tline' id='l13' data-llen='273:296'>　酒而留意於徳商紂方庻羣自酒腥聞在上而文王</span><br/>
<span class='tline' id='l14' data-llen='296:319'>　之化乃使人不厚於酒至顯相之人皆有肅雝之徳</span><br/>
<span class='tline' id='l15' data-llen='319:342'>　而江漢游女無思犯禮伐條婦人勉夫以正此天所</span><br/>
<span class='tline' id='l16' data-llen='342:368'><a onclick="displayPageImage('KR1b0018', 'WYG', '036-1b' );" name="036-1b" class="pb">[036-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='368:391'>　以眷顧我周家至於武王而能受天命以有天下也</span><br/>
<span class='tline' id='l18' data-llen='391:408'>　酒能亂徳如此妹土之民可不儆乎</span><br/>
<span class='tline' id='l19' data-llen='408:431'>　吕氏曰大抵酒者雖人所嗜之物然所性不存焉則</span><br/>
<span class='tline' id='l20' data-llen='431:455'>　為徳甚薄這邊既薄旁邊須厚天下之理相為消長既</span><br/>
<span class='tline' id='l21' data-llen='455:478'>　不去這一邊厚必去那一邊厚纔不厚於酒其於徳</span><br/>
<span class='tline' id='l22' data-llen='478:501'>　業必須厚此其所以能受商之命乃不厚於酒而厚</span><br/>
<span class='tline' id='l23' data-llen='501:509'>　於徳之力也</span><br/>
<span class='tline' id='l24' data-llen='509:532'>王曰封我聞惟曰在昔殷先哲王迪畏天顯小民經徳</span><br/>
<span class='tline' id='l25' data-llen='532:558'><a onclick="displayPageImage('KR1b0018', 'WYG', '036-2a' );" name="036-2a" class="pb">[036-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='558:581'>秉哲自成湯咸至于帝乙成王畏相惟御事厥棐有恭</span><br/>
<span class='tline' id='l27' data-llen='581:595'>不敢自暇自逸矧曰其敢崇飲</span><br/>
<span class='tline' id='l28' data-llen='595:618'>　無垢曰成王言我聞在昔殷先明哲之王以道而畏</span><br/>
<span class='tline' id='l29' data-llen='618:641'>　天以道而顯小民迪道也何謂道畏天之心道也顯</span><br/>
<span class='tline' id='l30' data-llen='641:664'>　民之心亦道也使人主不畏天則放僻邪侈何所不</span><br/>
<span class='tline' id='l31' data-llen='664:687'>　至使人主不顯民則風俗敗壊亦何所不至此所當</span><br/>
<span class='tline' id='l32' data-llen='687:710'>　經徳秉哲以畏天而顯民也經徳則動容周旋皆中</span><br/>
<span class='tline' id='l33' data-llen='710:733'>　於禮秉哲則逺近幽深遂知來物以此顯民盖沛乎</span><br/>
<span class='tline' id='l34' data-llen='733:759'><a onclick="displayPageImage('KR1b0018', 'WYG', '036-2b' );" name="036-2b" class="pb">[036-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='759:782'>　其有餘矣經徳秉哲上以畏天下以顯民逺以成王</span><br/>
<span class='tline' id='l36' data-llen='782:805'>　業近以畏賢相　又曰惟人主畏相故御事所以輔</span><br/>
<span class='tline' id='l37' data-llen='805:828'>　人主者亦恭敬於職事不敢自暇怠逸豫之路以行</span><br/>
<span class='tline' id='l38' data-llen='828:851'>　也自之為言行也以為御事大臣其輔人主皆由恭</span><br/>
<span class='tline' id='l39' data-llen='851:874'>　敬行不敢由暇豫之路以行而廢職事也以是觀之</span><br/>
<span class='tline' id='l40' data-llen='874:897'>　天下之事無非自己而出我畏相而御事有恭敬孟</span><br/>
<span class='tline' id='l41' data-llen='897:920'>　子曰行有不得者皆反求諸己其身正而天下歸之</span><br/>
<span class='tline' id='l42' data-llen='920:943'>　　又曰不敢自暇逸中行况曰其敢聚飲乎盖有心</span><br/>
<span class='tline' id='l43' data-llen='943:969'><a onclick="displayPageImage('KR1b0018', 'WYG', '036-3a' );" name="036-3a" class="pb">[036-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='969:992'>　則有迹無此心則安有此迹御事大臣尚無暇逸之</span><br/>
<span class='tline' id='l45' data-llen='992:1006'>　心人主安得有聚飲之迹乎</span><br/>
<span class='tline' id='l46' data-llen='1006:1029'>　張氏曰夫殷先哲王上能迪畏於天顯則足以為天</span><br/>
<span class='tline' id='l47' data-llen='1029:1052'>　之所輔下能迪畏於小民則足以為民之所式夫天</span><br/>
<span class='tline' id='l48' data-llen='1052:1075'>　顯難忱矣奉之而弗違者所以迪天顯也欽之而不</span><br/>
<span class='tline' id='l49' data-llen='1075:1098'>　忽者所以畏天顯也小民難保矣訓之使不迷者所</span><br/>
<span class='tline' id='l50' data-llen='1098:1121'>　以迪小民也承之而不侮者所以畏小民也經徳則</span><br/>
<span class='tline' id='l51' data-llen='1121:1144'>　常厥徳而不廢也秉哲則操其智而不昧也言殷先</span><br/>
<span class='tline' id='l52' data-llen='1144:1170'><a onclick="displayPageImage('KR1b0018', 'WYG', '036-3b' );" name="036-3b" class="pb">[036-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1170:1193'>　哲王迪畏天顯小民經徳秉哲自成湯以來率皆如</span><br/>
<span class='tline' id='l54' data-llen='1193:1208'>　此以至于帝乙皆成王畏相也</span><br/>
<span class='tline' id='l55' data-llen='1208:1231'>越在外服侯甸男衛邦伯越在内服百僚庻尹惟亞惟</span><br/>
<span class='tline' id='l56' data-llen='1231:1254'>服宗工越百姓里居罔敢湎于酒不惟不敢亦不暇惟</span><br/>
<span class='tline' id='l57' data-llen='1254:1266'>助成王徳顯越尹人祗辟</span><br/>
<span class='tline' id='l58' data-llen='1266:1289'>　無垢曰夫畏者不敢之心也殷先哲王持不敢之心</span><br/>
<span class='tline' id='l59' data-llen='1289:1312'>　以畏天而顯民以成王業以畏賢相故御事亦不敢</span><br/>
<span class='tline' id='l60' data-llen='1312:1335'>　暇逸不敢聚飲内服外服百姓里居亦不敢湎于酒</span><br/>
<span class='tline' id='l61' data-llen='1335:1361'><a onclick="displayPageImage('KR1b0018', 'WYG', '036-4a' );" name="036-4a" class="pb">[036-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1361:1384'>　不敢之心發於先王方寸之間守則為經徳用則為</span><br/>
<span class='tline' id='l63' data-llen='1384:1407'>　秉哲推而上之則為畏天推而下之則為顯民逺之</span><br/>
<span class='tline' id='l64' data-llen='1407:1430'>　則成王業近之則畏賢相而風化所及使内服外服</span><br/>
<span class='tline' id='l65' data-llen='1430:1453'>　百姓里居皆由不敢之心以行嗚呼不敢之心豈不</span><br/>
<span class='tline' id='l66' data-llen='1453:1476'>　大乎使先王少肆不敢之心而為敢則亦何所不至</span><br/>
<span class='tline' id='l67' data-llen='1476:1499'>　哉故殷先哲王如中宗則不敢荒寧中宗傳此不敢</span><br/>
<span class='tline' id='l68' data-llen='1499:1522'>　之心至於髙宗髙宗亦不敢荒寧髙宗傳此不敢之</span><br/>
<span class='tline' id='l69' data-llen='1522:1545'>　心至于祖甲祖甲則不敢侮鰥寡祖甲傳此不敢之</span><br/>
<span class='tline' id='l70' data-llen='1545:1571'><a onclick="displayPageImage('KR1b0018', 'WYG', '036-4b' );" name="036-4b" class="pb">[036-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1571:1594'>　心至于周文王文王則不敢盤于游畋嗚呼不敢之</span><br/>
<span class='tline' id='l72' data-llen='1594:1617'>　心如此其大殷自祖甲之後不敢之心絶而不傳故</span><br/>
<span class='tline' id='l73' data-llen='1617:1640'>　敢于耽樂之從其勇於敢之心小則短命故或十年</span><br/>
<span class='tline' id='l74' data-llen='1640:1663'>　或七八年或五六年或四三年大則䘮邦則紂敢於</span><br/>
<span class='tline' id='l75' data-llen='1663:1686'>　淫酗而至於燔身懸首也嗚呼後世人主其以不敢</span><br/>
<span class='tline' id='l76' data-llen='1686:1708'>　而為聖明以敢而為昏庸者多矣可不知所儆乎</span><br/>
<span class='tline' id='l77' data-llen='1708:1731'>　又曰夫其不暇以經營者果何事哉上則以助成王</span><br/>
<span class='tline' id='l78' data-llen='1731:1754'>　之徳為事下則以正人為事近則以祗辟為事夫以</span><br/>
<span class='tline' id='l79' data-llen='1754:1780'><a onclick="displayPageImage('KR1b0018', 'WYG', '036-5a' );" name="036-5a" class="pb">[036-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1780:1803'>　不敢為主而經營於此三大事可謂有本有用矣天</span><br/>
<span class='tline' id='l81' data-llen='1803:1826'>　子以畏為徳内服外服百姓里居亦以畏應之使天</span><br/>
<span class='tline' id='l82' data-llen='1826:1849'>　子之畏愈深其助成王徳為何如哉下以正人使人</span><br/>
<span class='tline' id='l83' data-llen='1849:1872'>　皆以畏為心而不敢為惡近則敬天子之法以堅固</span><br/>
<span class='tline' id='l84' data-llen='1872:1895'>　我謹畏之心夫不少暇逸而汲汲於此三事天下之</span><br/>
<span class='tline' id='l85' data-llen='1895:1918'>　風俗皆在法度之中行整整乎其不可亂也緝緝乎</span><br/>
<span class='tline' id='l86' data-llen='1918:1930'>　其可法象也其盛矣哉</span><br/>
<span class='tline' id='l87' data-llen='1930:1953'>我聞亦惟曰在今後嗣王酣身厥命罔顯于民祗保越</span><br/>
<span class='tline' id='l88' data-llen='1953:1979'><a onclick="displayPageImage('KR1b0018', 'WYG', '036-5b' );" name="036-5b" class="pb">[036-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1979:2002'>怨不易誕惟厥縱淫泆于非彝用燕䘮威儀民罔不衋</span><br/>
<span class='tline' id='l90' data-llen='2002:2025'>傷心惟荒腆于酒不惟自息乃逸厥心疾很不克畏死</span><br/>
<span class='tline' id='l91' data-llen='2025:2048'>辜在商邑越殷國滅無罹弗惟徳馨香祀登聞于天誕</span><br/>
<span class='tline' id='l92' data-llen='2048:2071'>惟民怨庻羣自酒腥聞在上故天降䘮于殷罔愛于殷</span><br/>
<span class='tline' id='l93' data-llen='2071:2083'>惟逸天非虐惟民自速辜</span><br/>
<span class='tline' id='l94' data-llen='2083:2106'>　無垢曰殷先哲王以道而畏天後嗣王紂以酒而不</span><br/>
<span class='tline' id='l95' data-llen='2106:2129'>　畏天殷先哲王以道而顯民後嗣王紂以酒而不留</span><br/>
<span class='tline' id='l96' data-llen='2129:2152'>　心於教化無以開寤下民殷先哲王以經徳秉哲逺</span><br/>
<span class='tline' id='l97' data-llen='2152:2178'><a onclick="displayPageImage('KR1b0018', 'WYG', '036-6a' );" name="036-6a" class="pb">[036-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2178:2201'>　以成王業近以畏賢相後嗣王紂以酒而顛倒錯亂</span><br/>
<span class='tline' id='l99' data-llen='2201:2224'>　不復以成王業畏賢相為事所祗敬所保䕶者皆天</span><br/>
<span class='tline' id='l100' data-llen='2224:2247'>　下之怨府耳此心顛倒不可改易亡天下敗國家者</span><br/>
<span class='tline' id='l101' data-llen='2247:2270'>　類皆如是夫所以成王業者在得人心而怨府者所</span><br/>
<span class='tline' id='l102' data-llen='2270:2293'>　以失人心者也　又曰天下之尊無逾人主以求一</span><br/>
<span class='tline' id='l103' data-llen='2293:2316'>　燕樂之故而盡䘮人主之威儀至於與下俚等而不</span><br/>
<span class='tline' id='l104' data-llen='2316:2339'>　恥此民所以無不衋然傷心也衋驚也若齊顯祖袒</span><br/>
<span class='tline' id='l105' data-llen='2339:2362'>　露形體唐荘宗自為優人是也盖人主居尊位髙天</span><br/>
<span class='tline' id='l106' data-llen='2362:2388'><a onclick="displayPageImage('KR1b0018', 'WYG', '036-6b' );" name="036-6b" class="pb">[036-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2388:2411'>　下當言思可道行思可樂徳義可尊作事可法容止</span><br/>
<span class='tline' id='l108' data-llen='2411:2434'>　可觀進退可度使民畏而愛之則而象之可也而以</span><br/>
<span class='tline' id='l109' data-llen='2434:2457'>　求一燕樂為此下俚可勝惜哉　又曰民傷心而紂</span><br/>
<span class='tline' id='l110' data-llen='2457:2480'>　方日甚威儀盡䘮猶未已也且人之心於一處重必</span><br/>
<span class='tline' id='l111' data-llen='2480:2503'>　於萬事皆輕紂惟荒于酒故於國家事皆忽惟厚于</span><br/>
<span class='tline' id='l112' data-llen='2503:2527'>　酒故于國家事皆薄史謂以酒為池以肉為林使男女</span><br/>
<span class='tline' id='l113' data-llen='2527:2550'>　倮相逐其間為長夜之飲如此豈肯少自休息乎逸</span><br/>
<span class='tline' id='l114' data-llen='2550:2573'>　樂是慕惟日不足天下將亡必生此怪異不然六七</span><br/>
<span class='tline' id='l115' data-llen='2573:2599'><a onclick="displayPageImage('KR1b0018', 'WYG', '036-7a' );" name="036-7a" class="pb">[036-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2599:2622'>　聖賢所造基業豈易摇動乎　又曰先王之祀以徳</span><br/>
<span class='tline' id='l117' data-llen='2622:2645'>　不以物故奉牲以告奉盛以告奉酒醴以告皆以徳</span><br/>
<span class='tline' id='l118' data-llen='2645:2668'>　為主耳有徳則馨香無徳則臭穢何謂徳天下歌頌</span><br/>
<span class='tline' id='l119' data-llen='2668:2691'>　以為聖主此有徳之君也其馨香為何如哉天以民</span><br/>
<span class='tline' id='l120' data-llen='2691:2714'>　為心民歌頌則是馨香之祀升聞于天矣天下怨怒</span><br/>
<span class='tline' id='l121' data-llen='2714:2737'>　以為殘賊此無徳之君也其腥穢為如何哉紂方日</span><br/>
<span class='tline' id='l122' data-llen='2737:2760'>　視民如仇讐唯恐害之不盡力豈囘心向道愛育斯</span><br/>
<span class='tline' id='l123' data-llen='2760:2783'>　民以薦馨香之祀乎　又曰夫馨香則人所愛腥穢</span><br/>
<span class='tline' id='l124' data-llen='2783:2809'><a onclick="displayPageImage('KR1b0018', 'WYG', '036-7b' );" name="036-7b" class="pb">[036-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2809:2832'>　則人所惡人事如此天理亦然紂既腥穢升聞于天</span><br/>
<span class='tline' id='l126' data-llen='2832:2855'>　天罔愛于殷紂豈天深逺不可測知哉此其理也夫</span><br/>
<span class='tline' id='l127' data-llen='2855:2878'>　人主為天所子父豈不愛其子哉所以得罪于天至</span><br/>
<span class='tline' id='l128' data-llen='2878:2901'>　於如此者無他事也以逸而已盖殷先哲王以徳為</span><br/>
<span class='tline' id='l129' data-llen='2901:2924'>　天所相紂以逸為天所絶畏者何不敢之心也逸者</span><br/>
<span class='tline' id='l130' data-llen='2924:2947'>　何敢也敢其可不慎哉　又曰紂為惡如此故自取</span><br/>
<span class='tline' id='l131' data-llen='2947:2970'>　滅亡焚戮之禍豈天以酷虐為心哉天下之理作善</span><br/>
<span class='tline' id='l132' data-llen='2970:2993'>　則百祥所集作不善則千殃所種紂不作善從百祥</span><br/>
<span class='tline' id='l133' data-llen='2993:3019'><a onclick="displayPageImage('KR1b0018', 'WYG', '036-8a' );" name="036-8a" class="pb">[036-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3019:3042'>　中行乃作不善自千殃中立天雖欲挽之於福祥之</span><br/>
<span class='tline' id='l135' data-llen='3042:3050'>　地不可得也</span><br/>
<span class='tline' id='l136' data-llen='3050:3073'>　東坡曰其心為酒所使忿疾强很不復畏死不醉而</span><br/>
<span class='tline' id='l137' data-llen='3073:3096'>　怒曰奰明醉者常怒也國君醉則殺人士庻人醉則</span><br/>
<span class='tline' id='l138' data-llen='3096:3119'>　相殺明酒之能使人怒也紂之怒至於殺其身而不</span><br/>
<span class='tline' id='l139' data-llen='3119:3123'>　畏</span><br/>
<span class='tline' id='l140' data-llen='3123:3146'>　吕氏曰到此周公又舉商之所亡者告康叔在今後</span><br/>
<span class='tline' id='l141' data-llen='3146:3169'>　嗣王酣身紂為長夜之飲全身在酒裏了其命自然</span><br/>
<span class='tline' id='l142' data-llen='3169:3195'><a onclick="displayPageImage('KR1b0018', 'WYG', '036-8b' );" name="036-8b" class="pb">[036-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3195:3218'>　顛錯昏迷無縁得顯于民到這裏又却都不恤民之</span><br/>
<span class='tline' id='l144' data-llen='3218:3241'>　怨其所以祗敬保養者只是一箇怨更不曽換易先</span><br/>
<span class='tline' id='l145' data-llen='3241:3264'>　王之興只是敬保其徳而不易後世却只敬保其怨</span><br/>
<span class='tline' id='l146' data-llen='3264:3287'>　而不易夫怨不當保又却不能改易祗保者猶言惡</span><br/>
<span class='tline' id='l147' data-llen='3287:3298'>　力未已其勢自然亡</span><br/>
<span class='tline' id='l148' data-llen='3298:3321'>王曰封予不惟若兹多誥古人有言曰人無於水監當</span><br/>
<span class='tline' id='l149' data-llen='3321:3341'>於民監今惟殷墜厥命我其可不大監撫于時</span><br/>
<span class='tline' id='l150' data-llen='3341:3364'>　無垢曰人不可以水照形知形之妍醜無益也當以</span><br/>
<span class='tline' id='l151' data-llen='3364:3390'><a onclick="displayPageImage('KR1b0018', 'WYG', '036-9a' );" name="036-9a" class="pb">[036-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3390:3413'>　民照興亡知民之興亡則吾知所畏慕矣殷先哲王</span><br/>
<span class='tline' id='l153' data-llen='3413:3436'>　以畏而興後嗣王以逸而亡以殷為照吾其畏乎畏</span><br/>
<span class='tline' id='l154' data-llen='3436:3459'>　則吾家當興抑吾逸而不畏乎逸則吾家當亡矣豈</span><br/>
<span class='tline' id='l155' data-llen='3459:3482'>　特人主自士大夫下至庻民以殷士大夫庻民為照</span><br/>
<span class='tline' id='l156' data-llen='3482:3505'>　畏則可以保家逸則淪胥以敗我其可不用殷為一</span><br/>
<span class='tline' id='l157' data-llen='3505:3518'>　大照以兢畏撫安天下乎</span><br/>
<span class='tline' id='l158' data-llen='3518:3541'>予惟曰汝劼毖殷獻臣侯甸男衛矧太史友内史友越</span><br/>
<span class='tline' id='l159' data-llen='3541:3564'>獻臣百宗工矧惟爾事服休服采矧惟若疇圻父薄違</span><br/>
<span class='tline' id='l160' data-llen='3564:3590'><a onclick="displayPageImage('KR1b0018', 'WYG', '036-9b' );" name="036-9b" class="pb">[036-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3590:3606'>農父若保宏父定辟矧汝剛制于酒</span><br/>
<span class='tline' id='l162' data-llen='3606:3629'>　無垢曰劼固也毖慎也東坡曰堅固汝心敬畏殷賢</span><br/>
<span class='tline' id='l163' data-llen='3629:3652'>　臣之在侯甸男衞者其意殷之賢者以國家既亡散</span><br/>
<span class='tline' id='l164' data-llen='3652:3675'>　在侯甸男衛其識殷家典故知殷家之所以興亡汝</span><br/>
<span class='tline' id='l165' data-llen='3675:3698'>　當堅固此心不為私欲所摇蕩以敬畏之庶幾知為</span><br/>
<span class='tline' id='l166' data-llen='3698:3721'>　國之法也　又曰非特太史内史典法所在汝當尊</span><br/>
<span class='tline' id='l167' data-llen='3721:3744'>　敬如汝國之賢臣為百司所宗之官者皆有徳有行</span><br/>
<span class='tline' id='l168' data-llen='3744:3767'>　為可矜式非特獻臣為可尊敬汝所委任服休服采</span><br/>
<span class='tline' id='l169' data-llen='3767:3794'><a onclick="displayPageImage('KR1b0018', 'WYG', '036-10a' );" name="036-10a" class="pb">[036-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3794:3817'>　之人可不尊敬乎圻父司馬也司馬主封圻故曰圻</span><br/>
<span class='tline' id='l171' data-llen='3817:3840'>　父農父司徒也司徒本農事故曰農父宏父司空也</span><br/>
<span class='tline' id='l172' data-llen='3840:3863'>　司空主廓地故曰宏父父尊者之稱成王周公以為</span><br/>
<span class='tline' id='l173' data-llen='3863:3886'>　服休服采之人尚尊敬劼毖况為汝疇匹如司馬之</span><br/>
<span class='tline' id='l174' data-llen='3886:3909'>　伐叛司徒之若保司空之定辟考不可不尊敬之乎</span><br/>
<span class='tline' id='l175' data-llen='3909:3932'>　盖三卿一國尊官皆天子命卿也其勢與康叔等必</span><br/>
<span class='tline' id='l176' data-llen='3932:3952'>　其智慮道徳有足以毗賛康叔者其可輕哉</span><br/>
<span class='tline' id='l177' data-llen='3952:3975'>　王雱曰服休者以徳為事服采者以事為事休徳也</span><br/>
<span class='tline' id='l178' data-llen='3975:4002'><a onclick="displayPageImage('KR1b0018', 'WYG', '036-10b' );" name="036-10b" class="pb">[036-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4002:4025'>　作徳心逸日休者也采事若予采者也皆我所委任</span><br/>
<span class='tline' id='l180' data-llen='4025:4048'>　豈可忽哉司馬主薄伐愆違司徒主若國保民司空</span><br/>
<span class='tline' id='l181' data-llen='4048:4071'>　主治四民定而生之以致辟其意訓薄為伐謂有違</span><br/>
<span class='tline' id='l182' data-llen='4071:4080'>　命者司馬伐之</span><br/>
<span class='tline' id='l183' data-llen='4080:4103'>　吕氏曰剛制二字最有意夫當時酒之為病甚深苟</span><br/>
<span class='tline' id='l184' data-llen='4103:4126'>　泛泛悠悠地制他却不得若非是用力後斷然要制</span><br/>
<span class='tline' id='l185' data-llen='4126:4141'>　他如何制得他住故謂之剛制</span><br/>
<span class='tline' id='l186' data-llen='4141:4164'>厥或誥曰羣飲汝勿佚盡執拘以歸于周予其殺又惟</span><br/>
<span class='tline' id='l187' data-llen='4164:4191'><a onclick="displayPageImage('KR1b0018', 'WYG', '036-11a' );" name="036-11a" class="pb">[036-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4191:4214'>殷之迪諸臣惟工乃湎于酒勿庸殺之姑惟教之有斯</span><br/>
<span class='tline' id='l189' data-llen='4214:4237'>明享乃不用我教辭惟我一人弗恤弗蠲乃事時同于</span><br/>
<span class='tline' id='l190' data-llen='4237:4240'>殺</span><br/>
<span class='tline' id='l191' data-llen='4240:4263'>　東坡曰舊説以謂羣飲者周人則殺之殷人則勿殺</span><br/>
<span class='tline' id='l192' data-llen='4263:4286'>　也民同犯一罪而殺其一不殺其一周人其肯服乎</span><br/>
<span class='tline' id='l193' data-llen='4286:4309'>　民羣飲則死公卿大夫羣飲可不誅乎不誅吏則無</span><br/>
<span class='tline' id='l194' data-llen='4309:4332'>　以禁民吏民皆誅則桀紂之虐不至若此矣皆事之</span><br/>
<span class='tline' id='l195' data-llen='4332:4345'>　必不然者予不可以不論</span><br/>
<span class='tline' id='l196' data-llen='4345:4372'><a onclick="displayPageImage('KR1b0018', 'WYG', '036-11b' );" name="036-11b" class="pb">[036-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4372:4395'>　無垢曰周人素知禮義雖立羣飲其殺之法盖無有</span><br/>
<span class='tline' id='l198' data-llen='4395:4418'>　一人犯之者文王誥毖庻邦則庻邦飲惟祀誥教小</span><br/>
<span class='tline' id='l199' data-llen='4418:4441'>　子則我民厥心臧豈有羣聚飲酒之風乎想有一人</span><br/>
<span class='tline' id='l200' data-llen='4441:4464'>　唱之則必相與驚愕而譏評也至於殷人所以開導</span><br/>
<span class='tline' id='l201' data-llen='4464:4487'>　諸臣百工者惟以沉湎于酒為事一旦立羣飲其殺</span><br/>
<span class='tline' id='l202' data-llen='4487:4510'>　之法豈不酷虐乎先王為政大抵寛厚欲其知義理</span><br/>
<span class='tline' id='l203' data-llen='4510:4533'>　自不犯于有司不欲酷刑虐法置于有罪而其心無</span><br/>
<span class='tline' id='l204' data-llen='4533:4556'>　不自知其為不可犯也故曰勿用殺之姑惟教之姑</span><br/>
<span class='tline' id='l205' data-llen='4556:4583'><a onclick="displayPageImage('KR1b0018', 'WYG', '036-12a' );" name="036-12a" class="pb">[036-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4583:4606'>　惟教之謂當開喻訓導使其心曉然知飲酒無益足</span><br/>
<span class='tline' id='l207' data-llen='4606:4629'>　以䘮徳毁行敗國亡家如見涕唾如聞惡臭而不肯</span><br/>
<span class='tline' id='l208' data-llen='4629:4652'>　近也　又曰成王周公之誥康叔其分明别白如此</span><br/>
<span class='tline' id='l209' data-llen='4652:4675'>　以為汝有此戒酒之效則是明於享上之道乃或不</span><br/>
<span class='tline' id='l210' data-llen='4675:4698'>　用我教辭而躬自飲酒使吏民波蕩從之則是汝康</span><br/>
<span class='tline' id='l211' data-llen='4698:4721'>　叔不以我一人為念沉湎于酒昬愚穢惡濁亂政事</span><br/>
<span class='tline' id='l212' data-llen='4721:4736'>　是以惡政陷民於罪而殺之也</span><br/>
<span class='tline' id='l213' data-llen='4736:4759'>　周氏曰古之用刑自唐以至于周一治一亂顧其間</span><br/>
<span class='tline' id='l214' data-llen='4759:4786'><a onclick="displayPageImage('KR1b0018', 'WYG', '036-12b' );" name="036-12b" class="pb">[036-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4786:4809'>　増損不同而五刑未嘗改也若乃其出入則視國之</span><br/>
<span class='tline' id='l216' data-llen='4809:4832'>　治亂而為之輕重亦不必同也予於酒誥見之矣教</span><br/>
<span class='tline' id='l217' data-llen='4832:4855'>　化已明習俗已成而人有犯上之惡則罪雖小有被</span><br/>
<span class='tline' id='l218' data-llen='4855:4878'>　之大刑者矣其曰厥或誥曰羣飲汝勿佚盡執拘以</span><br/>
<span class='tline' id='l219' data-llen='4878:4901'>　歸于周予其殺是也教化未明習俗未成則所當被</span><br/>
<span class='tline' id='l220' data-llen='4901:4924'>　以大刑者有釋而不治矣其曰殷之迪諸臣惟工乃</span><br/>
<span class='tline' id='l221' data-llen='4924:4947'>　湎于酒勿庸殺之姑惟教之是也後之人苟能視其</span><br/>
<span class='tline' id='l222' data-llen='4947:4968'>　時之治亂而輕重焉帝王之治庻乎其復見矣</span><br/>
<span class='tline' id='l223' data-llen='4968:4995'><a onclick="displayPageImage('KR1b0018', 'WYG', '036-13a' );" name="036-13a" class="pb">[036-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4995:5013'>王曰封汝典聽朕毖勿辯乃司民湎于酒</span><br/>
<span class='tline' id='l225' data-llen='5013:5036'>　東坡曰禁之難行者莫若酒周公憂之深矣故卒告</span><br/>
<span class='tline' id='l226' data-llen='5036:5059'>　之曰汝既常聽我所畏慎者又當専建一司以察沈</span><br/>
<span class='tline' id='l227' data-llen='5059:5082'>　湎若以泛責羣吏而不辯有司禁必不行矣或曰自</span><br/>
<span class='tline' id='l228' data-llen='5082:5105'>　漢武帝以來至于今皆有酒禁刑者有至流賞或不</span><br/>
<span class='tline' id='l229' data-llen='5105:5128'>　貲未嘗少縱而私釀終不能絶也周公獨何以禁之</span><br/>
<span class='tline' id='l230' data-llen='5128:5151'>　曰周公無所利於酒也以正民徳而已甲乙皆笞其</span><br/>
<span class='tline' id='l231' data-llen='5151:5174'>　子甲之子服乙之子不服何也甲笞其子而責之學</span><br/>
<span class='tline' id='l232' data-llen='5174:5201'><a onclick="displayPageImage('KR1b0018', 'WYG', '036-13b' );" name="036-13b" class="pb">[036-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5201:5221'>　乙笞其子而奪之食此周公所以能禁酒也</span><br/>
<span class='tline' id='l234' data-llen='5221:5225'>梓材</span><br/>
<span class='tline' id='l235' data-llen='5225:5248'>王曰封以厥庻民暨厥臣逹大家以厥臣逹王惟邦君</span><br/>
<span class='tline' id='l236' data-llen='5248:5271'>汝若恒越曰我有師師司徒司馬司空尹旅曰予罔厲</span><br/>
<span class='tline' id='l237' data-llen='5271:5294'>殺人亦厥君先敬勞肆徂厥敬勞肆徃姦宄殺人歴人</span><br/>
<span class='tline' id='l238' data-llen='5294:5317'>宥肆亦見厥君事戕敗人宥王啟監厥亂為民曰無胥</span><br/>
<span class='tline' id='l239' data-llen='5317:5340'>戕無胥虐至于敬寡至于屬婦合由以容王其效邦君</span><br/>
<span class='tline' id='l240' data-llen='5340:5363'>越御事厥命曷以引養引恬自古王若兹監罔攸辟惟</span><br/>
<span class='tline' id='l241' data-llen='5363:5390'><a onclick="displayPageImage('KR1b0018', 'WYG', '036-14a' );" name="036-14a" class="pb">[036-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5390:5413'>曰若稽田既勤敷菑惟其陳修為厥疆畎若作室家既</span><br/>
<span class='tline' id='l243' data-llen='5413:5436'>勤垣墉惟其塗塈茨若作梓材既勤樸斲惟其塗丹雘</span><br/>
<span class='tline' id='l244' data-llen='5436:5459'>今王惟曰先王既勤用明徳懐為夾庻邦享作兄弟方</span><br/>
<span class='tline' id='l245' data-llen='5459:5482'>來亦既用明徳后式典集庻邦丕享皇天既付中國民</span><br/>
<span class='tline' id='l246' data-llen='5482:5505'>越厥疆土于先王肆王惟徳用和懌先後迷民用懌先</span><br/>
<span class='tline' id='l247' data-llen='5505:5528'>王受命已若兹監惟曰欲至于萬年惟王子子孫孫永</span><br/>
<span class='tline' id='l248' data-llen='5528:5546'>保民<span class='krp-note'>案此篇經解永/樂大典原缺</span></span><br/>
<span class='tline' id='l249' data-llen='5546:5565'>成王在豐欲宅洛邑使召公先相宅作召誥</span><br/>
<span class='tline' id='l250' data-llen='5565:5592'><a onclick="displayPageImage('KR1b0018', 'WYG', '036-14b' );" name="036-14b" class="pb">[036-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5592:5596'>召誥</span><br/>
<span class='tline' id='l252' data-llen='5596:5619'>惟二月既望越六日乙未王朝歩自周則至于豐惟太</span><br/>
<span class='tline' id='l253' data-llen='5619:5642'>保先周公相宅越若來三月惟丙午朏越三日戊申太</span><br/>
<span class='tline' id='l254' data-llen='5642:5665'>保朝至于洛卜宅厥既得卜則經營越三日庚戌太保</span><br/>
<span class='tline' id='l255' data-llen='5665:5683'>乃以庻殷攻位于洛汭越五日甲寅位成</span><br/>
<span class='tline' id='l256' data-llen='5683:5706'>　無垢曰言成王至豐遣召公先周公相宅也宅洛之</span><br/>
<span class='tline' id='l257' data-llen='5706:5729'>　事召公營之周公定之以此一事付召公平昔思慮</span><br/>
<span class='tline' id='l258' data-llen='5729:5752'>　周宻智意精深可知矣　又曰召公順成王之命以</span><br/>
<span class='tline' id='l259' data-llen='5752:5779'><a onclick="displayPageImage('KR1b0018', 'WYG', '036-15a' );" name="036-15a" class="pb">[036-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5779:5802'>　來相洛二月癸夘晦三月甲辰朔三日丙午也其夜</span><br/>
<span class='tline' id='l261' data-llen='5802:5825'>　月方出而明生故謂之朏言朏則知其為三日矣太</span><br/>
<span class='tline' id='l262' data-llen='5825:5848'>　保自二月乙未受成王卜洛之命至三月戊申初五</span><br/>
<span class='tline' id='l263' data-llen='5848:5871'>　日晨朝至于洛而卜宅自乙未至戊申自豐至洛凡</span><br/>
<span class='tline' id='l264' data-llen='5871:5894'>　十四日也此皆史官闇存歴法于中使後世歩日推</span><br/>
<span class='tline' id='l265' data-llen='5894:5917'>　筴有所考也　又曰於戊申又三日是庚戌乃三月</span><br/>
<span class='tline' id='l266' data-llen='5917:5940'>　七日也其日太保乃以庻殷攻治郊廟社稷朝市之</span><br/>
<span class='tline' id='l267' data-llen='5940:5963'>　位於洛水之北也在漢謂之河南城於庚戌又五日</span><br/>
<span class='tline' id='l268' data-llen='5963:5990'><a onclick="displayPageImage('KR1b0018', 'WYG', '036-15b' );" name="036-15b" class="pb">[036-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5990:6013'>　是甲寅是三月十一日是日攻治郊廟朝市之位已</span><br/>
<span class='tline' id='l270' data-llen='6013:6036'>　定矣攻之為言以為去菑翳定向背量闊狹畫疆畔</span><br/>
<span class='tline' id='l271' data-llen='6036:6045'>　而未及架造也</span><br/>
<span class='tline' id='l272' data-llen='6045:6068'>　胡彦時曰卜宅而得卜攻位而位成者召公也逹觀</span><br/>
<span class='tline' id='l273' data-llen='6068:6091'>　新邑之所營分侯伯以役事者周公也王者所欲而</span><br/>
<span class='tline' id='l274' data-llen='6091:6114'>　一先一後將與悉力以成之此所以為周召歟王朝</span><br/>
<span class='tline' id='l275' data-llen='6114:6137'>　至於豐在於二月之乙未太保朝至於洛在于三月</span><br/>
<span class='tline' id='l276' data-llen='6137:6160'>　之戊申其相距至於旬有四日之近盖上倡下應若</span><br/>
<span class='tline' id='l277' data-llen='6160:6187'><a onclick="displayPageImage('KR1b0018', 'WYG', '036-16a' );" name="036-16a" class="pb">[036-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6187:6210'>　是其速也攻位于庚戌位成于甲寅其成在五日之</span><br/>
<span class='tline' id='l279' data-llen='6210:6228'>　間盖百工庻民趨事赴功如是其急也</span><br/>
<span class='tline' id='l280' data-llen='6228:6251'>若翼日乙卯周公朝至于洛則逹觀于新邑營越三日</span><br/>
<span class='tline' id='l281' data-llen='6251:6274'>丁巳用牲于郊牛二越翼日戊午乃社于新邑牛一羊</span><br/>
<span class='tline' id='l282' data-llen='6274:6279'>一豕一</span><br/>
<span class='tline' id='l283' data-llen='6279:6302'>　無垢曰若助辭也今甲寅明日乃乙夘是三月十二</span><br/>
<span class='tline' id='l284' data-llen='6302:6325'>　日周公此日朝至于洛不及息肩則便四逹觀覽于</span><br/>
<span class='tline' id='l285' data-llen='6325:6348'>　新邑營建之處也　又曰於乙夘又三日乃丁巳是</span><br/>
<span class='tline' id='l286' data-llen='6348:6375'><a onclick="displayPageImage('KR1b0018', 'WYG', '036-16b' );" name="036-16b" class="pb">[036-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6375:6398'>　三月十四日也於是日以牛祭天告定郊天之位于</span><br/>
<span class='tline' id='l288' data-llen='6398:6421'>　此也告天而用二牛則并后稷而告之矣盖周公郊</span><br/>
<span class='tline' id='l289' data-llen='6421:6444'>　祀后稷以配天故有帝牛有稷牛禮曰帝牛不吉以</span><br/>
<span class='tline' id='l290' data-llen='6444:6467'>　為稷牛帝牛必在滌三月稷牛惟具所以别事天神</span><br/>
<span class='tline' id='l291' data-llen='6467:6490'>　與人鬼也　又曰於丁巳之明日是為戊午三月十</span><br/>
<span class='tline' id='l292' data-llen='6490:6513'>　五日也是日以牛羊豕祭社告定社稷之位于此也</span><br/>
<span class='tline' id='l293' data-llen='6513:6536'>　祭天用犢貴誠也祭社稷以備所以羊牛豕俱備也</span><br/>
<span class='tline' id='l294' data-llen='6536:6559'>　禮有少為貴者祭天是也禮有多為貴者祭社稷是</span><br/>
<span class='tline' id='l295' data-llen='6559:6586'><a onclick="displayPageImage('KR1b0018', 'WYG', '036-17a' );" name="036-17a" class="pb">[036-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6586:6609'>　也社稷自古勾龍后稷為配而已禮曰郊特牲而社</span><br/>
<span class='tline' id='l297' data-llen='6609:6632'>　稷太牢二神共一太牢也夫國外曰郊此所以不言</span><br/>
<span class='tline' id='l298' data-llen='6632:6655'>　新邑社在國中此所以言新邑也言郊則祭地可知</span><br/>
<span class='tline' id='l299' data-llen='6655:6678'>　言社則祭稷可知然而祭天必以冬至祭地必以夏</span><br/>
<span class='tline' id='l300' data-llen='6678:6701'>　至今此之祭異於常典特告定郊社之位耳此所以</span><br/>
<span class='tline' id='l301' data-llen='6701:6724'>　於三月而不以冬夏同一日而不俟他日也聖賢以</span><br/>
<span class='tline' id='l302' data-llen='6724:6747'>　義起禮於此可見然而逹觀三日即郊祭郊祭明日</span><br/>
<span class='tline' id='l303' data-llen='6747:6770'>　即告社何僕僕而不少休也又古人之制祭也三日</span><br/>
<span class='tline' id='l304' data-llen='6770:6797'><a onclick="displayPageImage('KR1b0018', 'WYG', '036-17b' );" name="036-17b" class="pb">[036-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6797:6820'>　齋七日戒今何為如此汲汲也曰事有常有變常則</span><br/>
<span class='tline' id='l306' data-llen='6820:6843'>　當守典彝變則當循義理義理所安則急亦可緩亦</span><br/>
<span class='tline' id='l307' data-llen='6843:6866'>　可此所以為大儒之學也學不至於變何以為學孔</span><br/>
<span class='tline' id='l308' data-llen='6866:6889'>　子曰可與立未可與權權即吾所謂變謂權輕重而</span><br/>
<span class='tline' id='l309' data-llen='6889:6895'>　御變也</span><br/>
<span class='tline' id='l310' data-llen='6895:6918'>　葉祖祫曰經之者肇其始營之者成其終逹觀于新</span><br/>
<span class='tline' id='l311' data-llen='6918:6941'>　邑營則經之者可知矣召公得卜則經營之周公至</span><br/>
<span class='tline' id='l312' data-llen='6941:6958'>　洛則位即成矣逹觀于新邑營而已</span><br/>
<span class='tline' id='l313' data-llen='6958:6985'><a onclick="displayPageImage('KR1b0018', 'WYG', '036-18a' );" name="036-18a" class="pb">[036-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6985:7008'>　胡氏曰位成之時惟有事於郊社是也祀天惟用一</span><br/>
<span class='tline' id='l315' data-llen='7008:7031'>　牛而此之用牲于郊牛二者兼祭地而言之也昊天</span><br/>
<span class='tline' id='l316' data-llen='7031:7054'>　有成命曰郊祀天地也盖祭地亦可以郊言之若其</span><br/>
<span class='tline' id='l317' data-llen='7054:7077'>　所郊之方異矣故事天之郊在南祭地之郊在北至</span><br/>
<span class='tline' id='l318' data-llen='7077:7100'>　于言社于新邑則非可與天地之神等也故有事於</span><br/>
<span class='tline' id='l319' data-llen='7100:7107'>　社則饗焉</span><br/>
<span class='tline' id='l320' data-llen='7107:7130'>　張氏曰始則考卜于洛得卜然後經營經營然後位</span><br/>
<span class='tline' id='l321' data-llen='7130:7146'>　成位成然後有事於天地固宜也</span><br/>
<span class='tline' id='l322' data-llen='7146:7173'><a onclick="displayPageImage('KR1b0018', 'WYG', '036-18b' );" name="036-18b" class="pb">[036-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7173:7196'>越七日甲子周公乃朝用書命庻殷侯甸男邦伯厥既</span><br/>
<span class='tline' id='l324' data-llen='7196:7205'>命殷庻庻殷丕作</span><br/>
<span class='tline' id='l325' data-llen='7205:7228'>　無垢曰言命殷庻者盖周民服周之化乆矣號令自</span><br/>
<span class='tline' id='l326' data-llen='7228:7251'>　如殷民染紂之習最難號令今命殷庻而庻殷丕作</span><br/>
<span class='tline' id='l327' data-llen='7251:7274'>　則是衆心齊一衆力協同無有咨嗟怠惰之意也何</span><br/>
<span class='tline' id='l328' data-llen='7274:7289'>　以使之然哉必有以感其心也</span><br/>
<span class='tline' id='l329' data-llen='7289:7312'>　張氏曰古者賦功屬役必有書周公用書命庻邦侯</span><br/>
<span class='tline' id='l330' data-llen='7312:7335'>　甸男邦伯者命之以功役之事也當是時四方民大</span><br/>
<span class='tline' id='l331' data-llen='7335:7362'><a onclick="displayPageImage('KR1b0018', 'WYG', '036-19a' );" name="036-19a" class="pb">[036-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7362:7385'>　和㑹侯甸男邦采衛咸在故周公用書而命之厥既</span><br/>
<span class='tline' id='l333' data-llen='7385:7408'>　命殷庶庻殷丕作者言庻殷之樂於趨事也謂之丕</span><br/>
<span class='tline' id='l334' data-llen='7408:7431'>　作則其所作者不一也夫庻殷讐民也讐民猶且丕</span><br/>
<span class='tline' id='l335' data-llen='7431:7443'>　作則侯甸男邦可知矣</span><br/>
<span class='tline' id='l336' data-llen='7443:7466'>太保乃以庻邦冢君出取幣乃復入錫周公曰拜手稽</span><br/>
<span class='tline' id='l337' data-llen='7466:7482'>首旅王若公誥告庻殷越自乃御事</span><br/>
<span class='tline' id='l338' data-llen='7482:7505'>　無垢曰成王既至洛邑庻邦既丕作故太保與庻邦</span><br/>
<span class='tline' id='l339' data-llen='7505:7528'>　諸侯朝王既朝太保乃率諸侯出取幣乃復入朝其</span><br/>
<span class='tline' id='l340' data-llen='7528:7555'><a onclick="displayPageImage('KR1b0018', 'WYG', '036-19b' );" name="036-19b" class="pb">[036-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7555:7578'>　復出何意也欲於大朝㑹顯明周公復辟之意使當</span><br/>
<span class='tline' id='l342' data-llen='7578:7601'>　時人心上下安定無復生疑後世人臣知天位之不</span><br/>
<span class='tline' id='l343' data-llen='7601:7624'>　可妄處神器之不可私竊又使後世人臣有大勲勞</span><br/>
<span class='tline' id='l344' data-llen='7624:7647'>　如周公者終身止當在臣子之位而已不當有絲髮</span><br/>
<span class='tline' id='l345' data-llen='7647:7670'>　之心可望僥倖也既納幣已乃曰我將陳忠言於成</span><br/>
<span class='tline' id='l346' data-llen='7670:7693'>　王順周公之本意矣周公之意何意也欲成王之修</span><br/>
<span class='tline' id='l347' data-llen='7693:7716'>　敬徳也召公此篇所陳於王者正在此事非順周公</span><br/>
<span class='tline' id='l348' data-llen='7716:7739'>　之意而何　又曰嗚呼召周之言天下之言也非一</span><br/>
<span class='tline' id='l349' data-llen='7739:7766'><a onclick="displayPageImage('KR1b0018', 'WYG', '036-20a' );" name="036-20a" class="pb">[036-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7766:7789'>　人之私言也此誥王意在修敬徳耳上而天子下而</span><br/>
<span class='tline' id='l351' data-llen='7789:7812'>　御事皆當修敬徳也天子不敬不保四海諸侯不敬</span><br/>
<span class='tline' id='l352' data-llen='7812:7835'>　不保社稷卿大夫不敬不保宗廟士庻人不敬不保</span><br/>
<span class='tline' id='l353' data-llen='7835:7858'>　四體顧惟敬之一字豈非天下之公言乎非召公有</span><br/>
<span class='tline' id='l354' data-llen='7858:7881'>　天下之髙識其能因告王而下及於御事乎其用也</span><br/>
<span class='tline' id='l355' data-llen='7881:7888'>　廣矣大矣</span><br/>
<span class='tline' id='l356' data-llen='7888:7911'>　吕氏曰此一段諸儒之説不同一説成王不在洛只</span><br/>
<span class='tline' id='l357' data-llen='7911:7934'>　告周公言不在洛却是以為告周公一篇却無告周</span><br/>
<span class='tline' id='l358' data-llen='7934:7961'><a onclick="displayPageImage('KR1b0018', 'WYG', '036-20b' );" name="036-20b" class="pb">[036-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7961:7984'>　公之辭又有一説終篇只戒成王成王在洛邑纔告</span><br/>
<span class='tline' id='l360' data-llen='7984:8007'>　周公便與告成王一般成王在洛召公以天下諸侯</span><br/>
<span class='tline' id='l361' data-llen='8007:8030'>　以幣來獻者何故不便歸之成王却歸之周公序書</span><br/>
<span class='tline' id='l362' data-llen='8030:8053'>　言成王在豐又不聞在洛史官言太保來相宅不是</span><br/>
<span class='tline' id='l363' data-llen='8053:8070'>　自來此是洛邑事畢周公要歸宗周</span><br/>
</p>
<p><br/>
</p>
  </div>
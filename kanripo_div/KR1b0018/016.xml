<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0018', 'WYG', '016-1a' );" name="016-1a" class="pb">[016-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　尚書精義卷十六　　　　　宋　黄倫　撰</span><br/>
<span class='tline' id='l10' data-llen='211:235'>惟王不邇聲色不殖貨利徳懋懋官功懋懋賞用人惟己</span><br/>
<span class='tline' id='l11' data-llen='235:249'>改過不吝克寛克仁彰信兆民</span><br/>
<span class='tline' id='l12' data-llen='249:273'>　無垢曰不邇聲色不殖貨利想見其尊嚴髙逺矣徳懋</span><br/>
<span class='tline' id='l13' data-llen='273:297'>　懋官功懋懋賞想見其尊賢使能矣用人惟己取人以</span><br/>
<span class='tline' id='l14' data-llen='297:321'>　身也毁譽能動之乎改過不吝急於為善也諫諍有不</span><br/>
<span class='tline' id='l15' data-llen='321:345'>　從乎全徳如此宜責人之深求人之傋也而克寛以養</span><br/>
<span class='tline' id='l16' data-llen='345:371'><a onclick="displayPageImage('KR1b0018', 'WYG', '016-1b' );" name="016-1b" class="pb">[016-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='371:396'>　天下之善克仁以感天下之心其行之也出乎中心之自</span><br/>
<span class='tline' id='l18' data-llen='396:418'>　然非以聲音笑貌為也所以布大信於兆民久矣</span><br/>
<span class='tline' id='l19' data-llen='418:441'>　張氏曰五聲令人耳聾五色令人目盲則聲色所以</span><br/>
<span class='tline' id='l20' data-llen='441:464'>　賊其性者也邇聲色則性為物蔽財猶腻耳近之汚</span><br/>
<span class='tline' id='l21' data-llen='464:487'>　人則貨財所以喪其志者也殖貨利則志為物累惟</span><br/>
<span class='tline' id='l22' data-llen='487:510'>　不邇聲色則視聽不蔽而耳目聰明惟不殖貨利則</span><br/>
<span class='tline' id='l23' data-llen='510:533'>　思慮不惑而心志廣大湯之大徳懋昭而聖敬曰躋</span><br/>
<span class='tline' id='l24' data-llen='533:551'>　者由不邇聲色不殖貨利以積之而已</span><br/>
<span class='tline' id='l25' data-llen='551:577'><a onclick="displayPageImage('KR1b0018', 'WYG', '016-2a' );" name="016-2a" class="pb">[016-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='577:600'>　温公曰成湯聖君也仲虺聖輔也以聖輔而贊揚聖</span><br/>
<span class='tline' id='l27' data-llen='600:623'>　君不稱其無過而稱其改過則聖賢之意較然著明</span><br/>
<span class='tline' id='l28' data-llen='623:646'>　惟以改過為能不以無過為貴蓋為人之行已必有</span><br/>
<span class='tline' id='l29' data-llen='646:669'>　過差上智下愚俱所不免智者改過而遷善愚者恥</span><br/>
<span class='tline' id='l30' data-llen='669:693'>　過而遂非遷善則其徳日新是為君子遂非則其惡彌</span><br/>
<span class='tline' id='l31' data-llen='693:716'>　増斯謂小人故聞義而徙者常情之所難從諫勿咈</span><br/>
<span class='tline' id='l32' data-llen='716:725'>　者聖人之所尚</span><br/>
<span class='tline' id='l33' data-llen='725:748'>　東萊曰湯之本原既已澄澈則凡見於事為無不當</span><br/>
<span class='tline' id='l34' data-llen='748:774'><a onclick="displayPageImage('KR1b0018', 'WYG', '016-2b' );" name="016-2b" class="pb">[016-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='774:797'>　理徳勉者勉之以官功勉者勉之以賞見其崇徳報</span><br/>
<span class='tline' id='l36' data-llen='797:820'>　功不差毫髪也用人惟己者如記所謂取人以身惟</span><br/>
<span class='tline' id='l37' data-llen='820:843'>　本原先正故能以身為度而任天下之材苟吾身自</span><br/>
<span class='tline' id='l38' data-llen='843:866'>　無權衡則何以稱天下之物改過不吝觀顔子可見</span><br/>
<span class='tline' id='l39' data-llen='866:889'>　顔子㡬聖者也其過則不貳所謂有不善未嘗不知</span><br/>
<span class='tline' id='l40' data-llen='889:899'>　知之未嘗復行也</span><br/>
<span class='tline' id='l41' data-llen='899:922'>　林氏曰此又言湯之盛徳善政巍巍如是所以得民</span><br/>
<span class='tline' id='l42' data-llen='922:945'>　之心也孟子曰桀紂之失天下失其民也失其民者</span><br/>
<span class='tline' id='l43' data-llen='945:971'><a onclick="displayPageImage('KR1b0018', 'WYG', '016-3a' );" name="016-3a" class="pb">[016-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='971:994'>　失其心也得天下有道得其民斯得天下矣得其民</span><br/>
<span class='tline' id='l45' data-llen='994:1017'>　有道得其心斯得民矣得其心有道所欲與之聚之</span><br/>
<span class='tline' id='l46' data-llen='1017:1040'>　所惡勿施爾也為湯武毆民者桀與紂也惟湯武之</span><br/>
<span class='tline' id='l47' data-llen='1040:1063'>　徳既有以聚民之欲去民之惡故桀紂之民皆相率</span><br/>
<span class='tline' id='l48' data-llen='1063:1086'>　而歸之雖欲牢辭固遜而不可得是桀紂敺民而使</span><br/>
<span class='tline' id='l49' data-llen='1086:1109'>　歸之非湯武誘民而使來也老子曰惟無以天下為</span><br/>
<span class='tline' id='l50' data-llen='1109:1132'>　者可以有天下舜禹之受禪湯武之征伐奄天下之</span><br/>
<span class='tline' id='l51' data-llen='1132:1155'>　衆而有之貴為天子富有四海而天下不以為過者</span><br/>
<span class='tline' id='l52' data-llen='1155:1181'><a onclick="displayPageImage('KR1b0018', 'WYG', '016-3b' );" name="016-3b" class="pb">[016-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1181:1204'>　惟其未嘗有利之之心而無以天下為苟其有一毫</span><br/>
<span class='tline' id='l54' data-llen='1204:1227'>　利之之心則天下必有不服者豈能創業垂統以貽</span><br/>
<span class='tline' id='l55' data-llen='1227:1250'>　子孫萬世之業乎故仲虺言湯之盛徳而首以不邇</span><br/>
<span class='tline' id='l56' data-llen='1250:1273'>　聲色不殖貨利為言者謂湯之心清浄寡欲湛然不</span><br/>
<span class='tline' id='l57' data-llen='1273:1296'>　動舉天下之聲色貨利曽不足以動其心則其伐夏</span><br/>
<span class='tline' id='l58' data-llen='1296:1319'>　救民以有天下果其有利之之心乎不邇聲色言不</span><br/>
<span class='tline' id='l59' data-llen='1319:1342'>　近嬖寵也不殖貨利言不營財賄也此聖人之盛徳</span><br/>
<span class='tline' id='l60' data-llen='1342:1365'>　至大至剛不為外物之所變遷見於行事之深切著</span><br/>
<span class='tline' id='l61' data-llen='1365:1391'><a onclick="displayPageImage('KR1b0018', 'WYG', '016-4a' );" name="016-4a" class="pb">[016-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1391:1414'>　明者漢孔氏曰既有聖徳兼有此行其説失之矣見</span><br/>
<span class='tline' id='l63' data-llen='1414:1437'>　於所行者是真聖人之徳豈不邇聲色不殖貨利之</span><br/>
<span class='tline' id='l64' data-llen='1437:1460'>　外别有聖徳乎湯之修身行己見於實效者如此其</span><br/>
<span class='tline' id='l65' data-llen='1460:1483'>　取天下固無利之之心也而又能官有徳賞有功與</span><br/>
<span class='tline' id='l66' data-llen='1483:1506'>　天下同其利也人之勉於徳者我則勉之以官與之</span><br/>
<span class='tline' id='l67' data-llen='1506:1529'>　共天位治天職也人之勉於功者我則勉之以賞優</span><br/>
<span class='tline' id='l68' data-llen='1529:1552'>　其禄廩榮其車服以旌寵之不必共天位治天職也</span><br/>
<span class='tline' id='l69' data-llen='1552:1574'>　蓋有徳者以官勉之有功者以賞勉之各稱其實</span><br/>
<span class='tline' id='l70' data-llen='1574:1600'><a onclick="displayPageImage('KR1b0018', 'WYG', '016-4b' );" name="016-4b" class="pb">[016-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1600:1624'>　而已矣武王之崇徳報功亦此也非特此也又能用人</span><br/>
<span class='tline' id='l72' data-llen='1624:1648'>　惟己改過不吝而不徇一己之私也言用人之言如自</span><br/>
<span class='tline' id='l73' data-llen='1648:1672'>　己出若所謂善與人同舍己従人樂取諸人以為善也</span><br/>
<span class='tline' id='l74' data-llen='1672:1695'>　改過不吝則有過必改无復吝惜若所謂過則勿憚</span><br/>
<span class='tline' id='l75' data-llen='1695:1718'>　改也用人惟己則善無不從改過不吝則不善無不</span><br/>
<span class='tline' id='l76' data-llen='1718:1735'>　改此又所以合并為公以成其大也</span><br/>
<span class='tline' id='l77' data-llen='1735:1758'>　王氏曰用人惟已己知可用而後用之如此則是果</span><br/>
<span class='tline' id='l78' data-llen='1758:1781'>　於自任而不從天下之所好惡也王者心術之真大</span><br/>
<span class='tline' id='l79' data-llen='1781:1807'><a onclick="displayPageImage('KR1b0018', 'WYG', '016-5a' );" name="016-5a" class="pb">[016-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1807:1830'>　抵如此改過不吝言已有過則改之無復吝惜若所</span><br/>
<span class='tline' id='l81' data-llen='1830:1853'>　謂過則勿憚改也用人惟已則善者無不從改過不</span><br/>
<span class='tline' id='l82' data-llen='1853:1876'>　吝則不善無不改此所以能合并為公以成其大也</span><br/>
<span class='tline' id='l83' data-llen='1876:1899'>　其發而為政又能寛以居之仁以行之蓋所謂以不</span><br/>
<span class='tline' id='l84' data-llen='1899:1922'>　忍人之心行不忍人之政也惟湯之徳如上所言兹</span><br/>
<span class='tline' id='l85' data-llen='1922:1945'>　其所以明信於天下天下信之而欲以為君也孟子</span><br/>
<span class='tline' id='l86' data-llen='1945:1968'>　曰以萬乗之國伐萬乘之國簞食壺漿以迎王師豈</span><br/>
<span class='tline' id='l87' data-llen='1968:1991'>　有他哉避水火也如水益深如火益熱亦運之而已</span><br/>
<span class='tline' id='l88' data-llen='1991:2017'><a onclick="displayPageImage('KR1b0018', 'WYG', '016-5b' );" name="016-5b" class="pb">[016-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2017:2040'>　矣桀之所以失天下之心者惟其肆為威虐故民墜</span><br/>
<span class='tline' id='l90' data-llen='2040:2063'>　塗炭而莫之拯湯於是時以寛仁之徳彰信於天下</span><br/>
<span class='tline' id='l91' data-llen='2063:2086'>　故天下歸之若大旱之望雲霓然湯之所以能成寛</span><br/>
<span class='tline' id='l92' data-llen='2086:2110'>　仁之徳者其本則自於清淨寡欲𦕈然天下舉不足</span><br/>
<span class='tline' id='l93' data-llen='2110:2133'>　以動其心故能利與人同以施其不忍人之政兹其</span><br/>
<span class='tline' id='l94' data-llen='2133:2156'>　所以彰信於天下也蓋撥亂反正以成帝王之業者</span><br/>
<span class='tline' id='l95' data-llen='2156:2179'>　苟有利之之心則將奪於物欲見利而動惑於聲色</span><br/>
<span class='tline' id='l96' data-llen='2179:2202'>　貨利之私遂至以私害公不能執其所有以與天下</span><br/>
<span class='tline' id='l97' data-llen='2202:2228'><a onclick="displayPageImage('KR1b0018', 'WYG', '016-6a' );" name="016-6a" class="pb">[016-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2228:2251'>　共其利剛愎自用遂其非而莫之改如此則所施者</span><br/>
<span class='tline' id='l99' data-llen='2251:2274'>　無非虐政是水之益深火之益熱也古之人有行之</span><br/>
<span class='tline' id='l100' data-llen='2274:2297'>　者項羽是也漢髙祖與項羽當秦之未俱興義兵以</span><br/>
<span class='tline' id='l101' data-llen='2297:2320'>　除殘去虐較其勢則髙祖之不如羽逺甚然而髙祖</span><br/>
<span class='tline' id='l102' data-llen='2320:2343'>　卒得天下羽失之者以髙祖之寛仁而羽則惟肆其</span><br/>
<span class='tline' id='l103' data-llen='2343:2366'>　暴虐而已原其髙祖之所以寛仁者無他亦本於此</span><br/>
<span class='tline' id='l104' data-llen='2366:2389'>　數者之徳而已觀其入秦闗珍物無所取婦女無所</span><br/>
<span class='tline' id='l105' data-llen='2389:2412'>　幸封秦宫室府庫還軍灞上則其志已不小矣而又</span><br/>
<span class='tline' id='l106' data-llen='2412:2438'><a onclick="displayPageImage('KR1b0018', 'WYG', '016-6b' );" name="016-6b" class="pb">[016-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2438:2461'>　不愛爵賞降城即以侯其將得賂即以分其士好謀</span><br/>
<span class='tline' id='l108' data-llen='2461:2484'>　能聴從諌如轉圜惟此數者之徳皆備于己故其約</span><br/>
<span class='tline' id='l109' data-llen='2484:2507'>　法三章悉除去秦法而秦民皆按堵如故莫不欲髙</span><br/>
<span class='tline' id='l110' data-llen='2507:2530'>　祖王秦者而項羽之所為則皆反是此其成敗之勢</span><br/>
<span class='tline' id='l111' data-llen='2530:2553'>　所以不同也以髙祖之成帝業者而推之則知仲虺</span><br/>
<span class='tline' id='l112' data-llen='2553:2576'>　所以推本成湯誕膺伐夏救民之意始於不邇聲色</span><br/>
<span class='tline' id='l113' data-llen='2576:2599'>　不殖貨利改過不吝然後繼之以克寛克仁彰信兆</span><br/>
<span class='tline' id='l114' data-llen='2599:2610'>　民可謂知所先後矣</span><br/>
<span class='tline' id='l115' data-llen='2610:2636'><a onclick="displayPageImage('KR1b0018', 'WYG', '016-7a' );" name="016-7a" class="pb">[016-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2636:2659'>乃葛伯仇餉初征自葛東征西夷怨南征北狄怨曰奚</span><br/>
<span class='tline' id='l117' data-llen='2659:2682'>獨後予攸徂之民室家相慶曰徯予后后來其蘇民之</span><br/>
<span class='tline' id='l118' data-llen='2682:2690'>戴商厥惟舊哉</span><br/>
<span class='tline' id='l119' data-llen='2690:2712'>　無垢曰怨其來晚慶其已來民心如此此天意也</span><br/>
<span class='tline' id='l120' data-llen='2712:2735'>　張氏曰民之苦於桀故如墜塗炭之中待湯拯之然</span><br/>
<span class='tline' id='l121' data-llen='2735:2758'>　後得其蘇也夫草枯魚凍得和氣乃蘇民之憔悴於</span><br/>
<span class='tline' id='l122' data-llen='2758:2781'>　虐政得湯而蘇亦何異此夫成湯起於七十里而有</span><br/>
<span class='tline' id='l123' data-llen='2781:2804'>　天下則民仰之也非一朝一夕之故其所由來久矣</span><br/>
<span class='tline' id='l124' data-llen='2804:2830'><a onclick="displayPageImage('KR1b0018', 'WYG', '016-7b' );" name="016-7b" class="pb">[016-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2830:2853'>　林氏曰此又言湯既有寛仁之徳彰信兆民矣於是</span><br/>
<span class='tline' id='l126' data-llen='2853:2876'>　言其弔伐之時為天下之所歸向也湯之征伐蓋始</span><br/>
<span class='tline' id='l127' data-llen='2876:2899'>　於葛其畧見於仲虺之言其詳見於孟子孟子曰湯</span><br/>
<span class='tline' id='l128' data-llen='2899:2922'>　居亳至后來無罰孟子之時去古未逺必其載籍之</span><br/>
<span class='tline' id='l129' data-llen='2922:2945'>　所傳者如此是可以發明仲虺之意蓋湯之於葛其</span><br/>
<span class='tline' id='l130' data-llen='2945:2968'>　始也未嘗有伐之之意其祀也則遺之以牛羊既不</span><br/>
<span class='tline' id='l131' data-llen='2968:2991'>　祀也則使亳衆往為之耕及其殺饋餉之童子然後</span><br/>
<span class='tline' id='l132' data-llen='2991:3014'>　不得已而伐之其伐之也非以快一時之私為匹夫</span><br/>
<span class='tline' id='l133' data-llen='3014:3040'><a onclick="displayPageImage('KR1b0018', 'WYG', '016-8a' );" name="016-8a" class="pb">[016-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3040:3063'>　匹婦復讐也湯之伐葛既為匹夫匹婦復讐則匹夫</span><br/>
<span class='tline' id='l135' data-llen='3063:3086'>　匹婦之有讐者莫不願其為之復也故伐葛之後又</span><br/>
<span class='tline' id='l136' data-llen='3086:3109'>　有十一征焉皆所以復匹夫匹婦之讐也蘇氏曰用</span><br/>
<span class='tline' id='l137' data-llen='3109:3132'>　兵如藥石則病者惟恐其來之後也此説善矣故其</span><br/>
<span class='tline' id='l138' data-llen='3132:3155'>　十一征也東面而往征則西夷怨其來之後南面而</span><br/>
<span class='tline' id='l139' data-llen='3155:3178'>　往征則北狄怨其來之後曰均是民也何為先彼而</span><br/>
<span class='tline' id='l140' data-llen='3178:3201'>　後我哉所謂怨者與怨慕之怨同蓋望其來而怨其</span><br/>
<span class='tline' id='l141' data-llen='3201:3224'>　不至非實怨之也言西夷怨北狄怨者孔氏曰舉逺</span><br/>
<span class='tline' id='l142' data-llen='3224:3250'><a onclick="displayPageImage('KR1b0018', 'WYG', '016-8b' );" name="016-8b" class="pb">[016-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3250:3273'>　以言則近者著矣其所未伐之國則怨其來之後其</span><br/>
<span class='tline' id='l144' data-llen='3273:3296'>　所往伐者則室家相慶曰徯予后乆矣我后之來則</span><br/>
<span class='tline' id='l145' data-llen='3296:3319'>　自此可以蘇息矣所未至之國則怨其不至而曰徯</span><br/>
<span class='tline' id='l146' data-llen='3319:3342'>　獨后予其所至之國則慶其來曰徯予后后來其蘇</span><br/>
<span class='tline' id='l147' data-llen='3342:3365'>　民之所以責望於湯者如此其切而桀之惡日以滋</span><br/>
<span class='tline' id='l148' data-llen='3365:3388'>　至民之䧟於水火者日以益多湯雖顧君臣上下之</span><br/>
<span class='tline' id='l149' data-llen='3388:3411'>　分忍而不誅而民之脱於死亡者其廹切之情皆赴</span><br/>
<span class='tline' id='l150' data-llen='3411:3434'>　於湯湯不得而釋之矣昔楚白公之父為鄭所殺白</span><br/>
<span class='tline' id='l151' data-llen='3434:3460'><a onclick="displayPageImage('KR1b0018', 'WYG', '016-9a' );" name="016-9a" class="pb">[016-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3460:3483'>　公請伐鄭於楚以報父之仇子西曰楚未節也不然</span><br/>
<span class='tline' id='l153' data-llen='3483:3506'>　吾不忘也他日又請許之未起師晉人伐鄭楚救之</span><br/>
<span class='tline' id='l154' data-llen='3506:3529'>　與之盟勝怒曰鄭人在此讐不逺矣遂厲劔曰殺子</span><br/>
<span class='tline' id='l155' data-llen='3529:3552'>　西其意蓋以吾讐也子西有可報之道而不為我報</span><br/>
<span class='tline' id='l156' data-llen='3552:3575'>　則讐在子西矣桀為斯民之所讐斯民之意以謂惟</span><br/>
<span class='tline' id='l157' data-llen='3575:3598'>　湯之寛仁可以救吾垂絶之命於水火之中故彼征</span><br/>
<span class='tline' id='l158' data-llen='3598:3621'>　則此怨此征則彼怨苟使湯安然自顧其私而不肯</span><br/>
<span class='tline' id='l159' data-llen='3621:3644'>　勉狥大義以救斯民則民之愁怨反歸於湯矣故寧</span><br/>
<span class='tline' id='l160' data-llen='3644:3670'><a onclick="displayPageImage('KR1b0018', 'WYG', '016-9b' );" name="016-9b" class="pb">[016-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3670:3693'>　使己之有慚徳而不忍失天下之望也民之戴商言</span><br/>
<span class='tline' id='l162' data-llen='3693:3716'>　民之戴我商家而望其拯救蓋初征自葛之時已欲</span><br/>
<span class='tline' id='l163' data-llen='3716:3739'>　其為君以有天下矣非出於一時之偶然乘機射利</span><br/>
<span class='tline' id='l164' data-llen='3739:3748'>　而覬非所望也</span><br/>
<span class='tline' id='l165' data-llen='3748:3771'>佑賢輔徳顯忠遂良兼弱攻昧取亂侮亡推亡固存邦</span><br/>
<span class='tline' id='l166' data-llen='3771:3776'>乃其昌</span><br/>
<span class='tline' id='l167' data-llen='3776:3799'>　無垢曰湯有慙徳仲虺致臣子之心忠愛之義以安</span><br/>
<span class='tline' id='l168' data-llen='3799:3822'>　慰之佑賢輔徳顯忠遂良此乆存之道也兼弱攻昧</span><br/>
<span class='tline' id='l169' data-llen='3822:3849'><a onclick="displayPageImage('KR1b0018', 'WYG', '016-10a' );" name="016-10a" class="pb">[016-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3849:3872'>　取亂侮亡此必亡之道也今湯伐桀疑犯兼攻取侮</span><br/>
<span class='tline' id='l171' data-llen='3872:3894'>　之失然而猶有説者因天下之心而吾無所私也</span><br/>
<span class='tline' id='l172' data-llen='3894:3917'>　又曰君子獨立小人成羣君子寡助小人多朋其主</span><br/>
<span class='tline' id='l173' data-llen='3917:3940'>　張扶持全在人主耳佑輔顯遂此蓋欲湯主張扶持</span><br/>
<span class='tline' id='l174' data-llen='3940:3950'>　不使小人害之也</span><br/>
<span class='tline' id='l175' data-llen='3950:3973'>　蕭氏曰君不能待臣則忠者不得盡其心君惡聞其</span><br/>
<span class='tline' id='l176' data-llen='3973:3996'>　過則忠者無所盡其言是雖有忠臣沉黙而不聞也</span><br/>
<span class='tline' id='l177' data-llen='3996:4019'>　故於忠則顯之良者不為惡者也有以進其志乃能</span><br/>
<span class='tline' id='l178' data-llen='4019:4046'><a onclick="displayPageImage('KR1b0018', 'WYG', '016-10b' );" name="016-10b" class="pb">[016-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4046:4057'>　有成故於良則遂之</span><br/>
<span class='tline' id='l180' data-llen='4057:4073'>徳日新萬邦惟懐志自滿九族乃離</span><br/>
<span class='tline' id='l181' data-llen='4073:4096'>　無垢曰夫懐慙在心則惡念斷絶善路分明使湯以</span><br/>
<span class='tline' id='l182' data-llen='4096:4119'>　慙之故力行善道以寛之則徳日新矣使湯已得天</span><br/>
<span class='tline' id='l183' data-llen='4119:4142'>　下無復顧憚惟已所欲則志自滿矣徳日新則萬邦</span><br/>
<span class='tline' id='l184' data-llen='4142:4165'>　感之無不懐念志自滿則雖骨肉之親亦不親附之</span><br/>
<span class='tline' id='l185' data-llen='4165:4169'>　矣</span><br/>
<span class='tline' id='l186' data-llen='4169:4192'>　東萊曰聖人之徳常運而不息則日新然湯苟以慙</span><br/>
<span class='tline' id='l187' data-llen='4192:4219'><a onclick="displayPageImage('KR1b0018', 'WYG', '016-11a' );" name="016-11a" class="pb">[016-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4219:4242'>　忸之念停於胷中而不化則於徳有所雜雜則止止</span><br/>
<span class='tline' id='l189' data-llen='4242:4265'>　則不能日新蓋曰湯於此正當日新其徳以大其功</span><br/>
<span class='tline' id='l190' data-llen='4265:4276'>　業豈可留慙忸之念</span><br/>
<span class='tline' id='l191' data-llen='4276:4299'>王懋昭大徳建中于民以義制事以禮制心垂裕後昆</span><br/>
<span class='tline' id='l192' data-llen='4299:4322'>　無垢曰大徳謂廣大不自狹之徳也恐其每事如征</span><br/>
<span class='tline' id='l193' data-llen='4322:4345'>　伐之太過故戒之以建中於民欲其為可常行之道</span><br/>
<span class='tline' id='l194' data-llen='4345:4368'>　也恐其處事盡如征伐故戒之以以義制事恐其盡</span><br/>
<span class='tline' id='l195' data-llen='4368:4391'>　變前日不邇不殖之戒故戒之以以禮制心夫湯之</span><br/>
<span class='tline' id='l196' data-llen='4391:4418'><a onclick="displayPageImage('KR1b0018', 'WYG', '016-11b' );" name="016-11b" class="pb">[016-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4418:4441'>　征伐以濟一時之務可也豈可以垂裕後昆乎垂裕</span><br/>
<span class='tline' id='l198' data-llen='4441:4464'>　後昆必其造廣大之地為可行之事必處事以義理</span><br/>
<span class='tline' id='l199' data-llen='4464:4487'>　而不任情必處心以禮法而不縱欲可也儻惟一事</span><br/>
<span class='tline' id='l200' data-llen='4487:4510'>　有悖於此開基創業既已不正子孫其何所不為哉</span><br/>
<span class='tline' id='l201' data-llen='4510:4533'>　　又曰仲虺之戒所以俟其不慙之後自足之時也</span><br/>
<span class='tline' id='l202' data-llen='4533:4556'>　恐其自足之時遇事自足而任情處心自足而縱欲</span><br/>
<span class='tline' id='l203' data-llen='4556:4579'>　故汲汲以子孫為言人之不可保如此也湯且不可</span><br/>
<span class='tline' id='l204' data-llen='4579:4588'>　保而况其他乎</span><br/>
<span class='tline' id='l205' data-llen='4588:4615'><a onclick="displayPageImage('KR1b0018', 'WYG', '016-12a' );" name="016-12a" class="pb">[016-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4615:4638'>　張氏曰抗之以髙明則絶物抑之以卑晦則失已然</span><br/>
<span class='tline' id='l207' data-llen='4638:4661'>　則中也者其天下之本歟湯之於民必曰建中蓋以</span><br/>
<span class='tline' id='l208' data-llen='4661:4684'>　此矣義生於心以之制事則事得其宜禮自外作以</span><br/>
<span class='tline' id='l209' data-llen='4684:4707'>　之制心則心不至縱治外者必以内為之主治内者</span><br/>
<span class='tline' id='l210' data-llen='4707:4730'>　必以外為之正此内外交治之道也湯之為法於天</span><br/>
<span class='tline' id='l211' data-llen='4730:4743'>　下可傳於後世在此道也</span><br/>
<span class='tline' id='l212' data-llen='4743:4766'>　東萊曰湯當此正宜勉明大徳以立民極豈可嘗留</span><br/>
<span class='tline' id='l213' data-llen='4766:4789'>　慙忸而不化以怠其業且以義制事以禮制心古人</span><br/>
<span class='tline' id='l214' data-llen='4789:4816'><a onclick="displayPageImage('KR1b0018', 'WYG', '016-12b' );" name="016-12b" class="pb">[016-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4816:4839'>　論事精詳悉備正如易既言敬以直内又言義以方</span><br/>
<span class='tline' id='l216' data-llen='4839:4862'>　外制事制心亦如此本原既深則取之不盡用之不</span><br/>
<span class='tline' id='l217' data-llen='4862:4875'>　竭自然垂裕於後世子孫</span><br/>
<span class='tline' id='l218' data-llen='4875:4898'>予聞曰能自得師者王謂人莫己若者亡好問則裕自</span><br/>
<span class='tline' id='l219' data-llen='4898:4903'>用則小</span><br/>
<span class='tline' id='l220' data-llen='4903:4926'>　無垢曰有慙徳則不自足故好問惟好問則深體物</span><br/>
<span class='tline' id='l221' data-llen='4926:4949'>　情每見其有餘自足則無忌憚故自用惟自用則不</span><br/>
<span class='tline' id='l222' data-llen='4949:4972'>　恤下情故每見其褊狹嗚呼誰知慙徳其用乃如此</span><br/>
<span class='tline' id='l223' data-llen='4972:4999'><a onclick="displayPageImage('KR1b0018', 'WYG', '016-13a' );" name="016-13a" class="pb">[016-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4999:5022'>　之大乎孔子曰其言之不怍則為之也難蓋人之不</span><br/>
<span class='tline' id='l225' data-llen='5022:5045'>　怍則無可救藥矣孟子曰恥之於人大矣不恥不若</span><br/>
<span class='tline' id='l226' data-llen='5045:5068'>　人何若人有蓋人而無恥則無復成人矣怍恥即慙</span><br/>
<span class='tline' id='l227' data-llen='5068:5091'>　徳也仲虺前言所以安慰者欲其不自沮也後言所</span><br/>
<span class='tline' id='l228' data-llen='5091:5114'>　以警戒者欲其不忘慙徳也抑揚予奪有禹治水周</span><br/>
<span class='tline' id='l229' data-llen='5114:5137'>　公兼夷狄孔子作春秋之用非力學者不足以見仲</span><br/>
<span class='tline' id='l230' data-llen='5137:5143'>　虺之心</span><br/>
<span class='tline' id='l231' data-llen='5143:5166'>　東萊曰人以為有道徳則敬之非所謂自得惟自得</span><br/>
<span class='tline' id='l232' data-llen='5166:5193'><a onclick="displayPageImage('KR1b0018', 'WYG', '016-13b' );" name="016-13b" class="pb">[016-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5193:5216'>　師則真可王矣謂人莫己若則孤峭特立傲然處萬</span><br/>
<span class='tline' id='l234' data-llen='5216:5239'>　物之上焉得而不亡好問則天下之善皆已之善豈</span><br/>
<span class='tline' id='l235' data-llen='5239:5257'>　有不裕自用一已之能有限豈不為小</span><br/>
<span class='tline' id='l236' data-llen='5257:5280'>嗚呼慎厥終惟其始殖有禮覆昏暴欽崇天道永保天</span><br/>
<span class='tline' id='l237' data-llen='5280:5283'>命</span><br/>
<span class='tline' id='l238' data-llen='5283:5306'>　無垢曰禮者敬而已矣敬則明不敬則昏敬則仁不</span><br/>
<span class='tline' id='l239' data-llen='5306:5329'>　敬則暴有禮自取植立昏暴自取覆亡天之道昭然</span><br/>
<span class='tline' id='l240' data-llen='5329:5352'>　如此惟以敬徳不敬徳為戒慎是以欽崇天道也如</span><br/>
<span class='tline' id='l241' data-llen='5352:5379'><a onclick="displayPageImage('KR1b0018', 'WYG', '016-14a' );" name="016-14a" class="pb">[016-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5379:5402'>　此則無所不用其敬而極其至於戒慎不睹恐懼不</span><br/>
<span class='tline' id='l243' data-llen='5402:5425'>　聞不愧屋漏不欺闇室明不歉於天地幽不負於鬼</span><br/>
<span class='tline' id='l244' data-llen='5425:5435'>　神而天命永保矣</span><br/>
<span class='tline' id='l245' data-llen='5435:5458'>　張氏曰殖徳所以福善除惡所以禍淫福善禍淫天</span><br/>
<span class='tline' id='l246' data-llen='5458:5481'>　之道也惟能殖有禮覆昏暴所以能欽崇天道惟能</span><br/>
<span class='tline' id='l247' data-llen='5481:5503'>　欽崇天道則天命可以長享矣故終之以保天命</span><br/>
<span class='tline' id='l248' data-llen='5503:5526'>　荆公曰禮者天之經地之義治道之極彊國之本也</span><br/>
<span class='tline' id='l249' data-llen='5526:5539'>　則人君之所殖孰大乎此</span><br/>
<span class='tline' id='l250' data-llen='5539:5566'><a onclick="displayPageImage('KR1b0018', 'WYG', '016-14b' );" name="016-14b" class="pb">[016-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5566:5589'>　陳氏曰慎厥終惟其始者謂有商之治自今日始不</span><br/>
<span class='tline' id='l252' data-llen='5589:5598'>　治亦自今日始</span><br/>
<span class='tline' id='l253' data-llen='5598:5621'>　東萊曰欽崇天道亦如勑天之命惟時惟幾欽崇便</span><br/>
<span class='tline' id='l254' data-llen='5621:5644'>　是天道天道便是欽崇正如尊徳性永保天命者永</span><br/>
<span class='tline' id='l255' data-llen='5644:5667'>　欽崇則永天命也君之徳日新則民之徳亦日新此</span><br/>
<span class='tline' id='l256' data-llen='5667:5689'>　萬邦懐也　又曰有禮則殖昏暴則覆天之常也</span><br/>
<span class='tline' id='l257' data-llen='5689:5712'>　林氏曰仲虺又嘆而總括其義以湯之始也既能不</span><br/>
<span class='tline' id='l258' data-llen='5712:5735'>　邇聲色不殖貨利克寛克仁彰信兆民以成其王業</span><br/>
<span class='tline' id='l259' data-llen='5735:5762'><a onclick="displayPageImage('KR1b0018', 'WYG', '016-15a' );" name="016-15a" class="pb">[016-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5762:5785'>　豈有他哉惟慎厥終亦如其始則盡之矣能自得師</span><br/>
<span class='tline' id='l261' data-llen='5785:5808'>　以日新其徳此慎終始之道也既能慎終如始矣又</span><br/>
<span class='tline' id='l262' data-llen='5808:5831'>　能於有禮則封殖之於昏暴則覆亡之以終其推亡</span><br/>
<span class='tline' id='l263' data-llen='5831:5854'>　固存之義則民將永受其賜此蓋天之道也天道如</span><br/>
<span class='tline' id='l264' data-llen='5854:5877'>　此而我能欽崇則天之所以命我以休歸者可以永</span><br/>
<span class='tline' id='l265' data-llen='5877:5900'>　保矣商之宗社所以傳祚數十世凡歴六百年賢聖</span><br/>
<span class='tline' id='l266' data-llen='5900:5923'>　之君六七作其天命之永保者如此其原則自夫湯</span><br/>
<span class='tline' id='l267' data-llen='5923:5946'>　之日新其徳湯之日新其徳則自夫仲虺之諄諄告</span><br/>
<span class='tline' id='l268' data-llen='5946:5973'><a onclick="displayPageImage('KR1b0018', 'WYG', '016-15b' );" name="016-15b" class="pb">[016-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5973:5996'>　戒然則仲虺之相成湯其功業殆與伊尹相配矣是</span><br/>
<span class='tline' id='l270' data-llen='5996:6019'>　可以深嘉而屢嘆也若賈誼過秦論曰秦以區區之</span><br/>
<span class='tline' id='l271' data-llen='6019:6042'>　地致萬乗之權招八州而朝同列百有餘年然後以</span><br/>
<span class='tline' id='l272' data-llen='6042:6065'>　六合為家殽函為宫一夫作難而七廟墮身死人手</span><br/>
<span class='tline' id='l273' data-llen='6065:6088'>　為天下笑何也仁義不施而攻守之勢異也其意謂</span><br/>
<span class='tline' id='l274' data-llen='6088:6111'>　攻之可尚詐力而守之必資夫仁義秦以詐力攻之</span><br/>
<span class='tline' id='l275' data-llen='6111:6134'>　而不知以仁義守之故至於亡此説不然夫以詐力</span><br/>
<span class='tline' id='l276' data-llen='6134:6157'>　而攻之矣則其所知者詐力而已豈能復以仁義守</span><br/>
<span class='tline' id='l277' data-llen='6157:6184'><a onclick="displayPageImage('KR1b0018', 'WYG', '016-16a' );" name="016-16a" class="pb">[016-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6184:6207'>　之耶觀仲虺之誥其始言湯之不邇聲色不殖貨利</span><br/>
<span class='tline' id='l279' data-llen='6207:6230'>　以至於克寛克仁見其所以克夏者以此此篇終言</span><br/>
<span class='tline' id='l280' data-llen='6230:6253'>　徳日新萬邦惟懐以至於殖有禮覆昏暴欽崇天道</span><br/>
<span class='tline' id='l281' data-llen='6253:6276'>　言其所以守已成之業以祈天永命者亦惟如此而</span><br/>
<span class='tline' id='l282' data-llen='6276:6291'>　已由是言之攻守豈有異勢哉</span><br/>
<span class='tline' id='l283' data-llen='6291:6310'>湯既黜夏命復歸于亳作湯誥咎單作明居</span><br/>
<span class='tline' id='l284' data-llen='6310:6333'>　無垢曰湯既歸夏萬方皆來朝賀其中豈有無慙徳</span><br/>
<span class='tline' id='l285' data-llen='6333:6356'>　者俱北面事人今一旦歸心於一方伯使逐其君於</span><br/>
<span class='tline' id='l286' data-llen='6356:6383'><a onclick="displayPageImage('KR1b0018', 'WYG', '016-16b' );" name="016-16b" class="pb">[016-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6383:6406'>　深僻之地而推戴人臣以據其位乃共北面以臣事</span><br/>
<span class='tline' id='l288' data-llen='6406:6429'>　之能無慙乎湯又以仲虺之言慰安諸侯挽其慙徳</span><br/>
<span class='tline' id='l289' data-llen='6429:6452'>　共轉入於為善之路所謂與人同過然後其仁可知</span><br/>
<span class='tline' id='l290' data-llen='6452:6457'>　也歟</span><br/>
<span class='tline' id='l291' data-llen='6457:6480'>　林氏曰亳者湯之都也既除桀之暴則不復都夏之</span><br/>
<span class='tline' id='l292' data-llen='6480:6503'>　故地而必歸亳本其王業之所興湯歸於亳諸侯則</span><br/>
<span class='tline' id='l293' data-llen='6503:6526'>　皆朝以見新君不可以無告也　又曰馬融曰咎單</span><br/>
<span class='tline' id='l294' data-llen='6526:6549'>　為湯司空作明居民法一篇大意分明無可序者如</span><br/>
<span class='tline' id='l295' data-llen='6549:6576'><a onclick="displayPageImage('KR1b0018', 'WYG', '016-17a' );" name="016-17a" class="pb">[016-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6576:6599'>　伊尹作咸有一徳周公作無逸作立政之序文惜乎</span><br/>
<span class='tline' id='l297' data-llen='6599:6605'>　其亡矣</span><br/>
<span class='tline' id='l298' data-llen='6605:6609'>湯誥</span><br/>
<span class='tline' id='l299' data-llen='6609:6632'>王歸自克夏至于亳誕告萬方王曰嗟爾萬方有衆明</span><br/>
<span class='tline' id='l300' data-llen='6632:6639'>聽予一人誥</span><br/>
<span class='tline' id='l301' data-llen='6639:6662'>　無垢曰君天下曰天子朝諸侯分職授政任功曰予</span><br/>
<span class='tline' id='l302' data-llen='6662:6685'>　一人今誥萬方曰予一人是湯以天子自處而朝諸</span><br/>
<span class='tline' id='l303' data-llen='6685:6690'>　侯矣</span><br/>
<span class='tline' id='l304' data-llen='6690:6717'><a onclick="displayPageImage('KR1b0018', 'WYG', '016-17b' );" name="016-17b" class="pb">[016-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6717:6740'>　張氏曰蓋衆不能以制衆所以制衆者寡故稱予一</span><br/>
<span class='tline' id='l306' data-llen='6740:6755'>　人者所以對萬方有衆言之也</span><br/>
<span class='tline' id='l307' data-llen='6755:6776'>惟皇上帝降衷于下民若有恒性克綏厥猷惟后</span><br/>
<span class='tline' id='l308' data-llen='6776:6799'>　無垢曰民受天地之中以生所謂命也能者養之以</span><br/>
<span class='tline' id='l309' data-llen='6799:6822'>　受福不能者敗之以取禍然天地能生之所以成之</span><br/>
<span class='tline' id='l310' data-llen='6822:6845'>　者在人主而已矣天命之謂性率性之謂道使一世</span><br/>
<span class='tline' id='l311' data-llen='6845:6868'>　率性以行而能各安其道理者非人主有以造化之</span><br/>
<span class='tline' id='l312' data-llen='6868:6891'>　民其能自至於此哉古之聖王以身教化之以學校</span><br/>
<span class='tline' id='l313' data-llen='6891:6918'><a onclick="displayPageImage('KR1b0018', 'WYG', '016-18a' );" name="016-18a" class="pb">[016-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6918:6941'>　長育之以風俗漸染之使皆不失天地之中而順其</span><br/>
<span class='tline' id='l315' data-llen='6941:6964'>　常性以歸於善孟子所謂性善是也又有五畆之宅</span><br/>
<span class='tline' id='l316' data-llen='6964:6987'>　百畆之田墻下之桑使之仰足以事父母俯足以畜</span><br/>
<span class='tline' id='l317' data-llen='6987:7010'>　妻子各安其道而不流於放僻邪侈之路豈不盛哉</span><br/>
<span class='tline' id='l318' data-llen='7010:7033'>　張氏曰人雖有恒性不能自若故順而道之者君也</span><br/>
<span class='tline' id='l319' data-llen='7033:7056'>　不逆其所有不强其所無因嚴而教之敬因親而教</span><br/>
<span class='tline' id='l320' data-llen='7056:7079'>　之愛此之謂若有恒性能若有恒性然後能克綏厥</span><br/>
<span class='tline' id='l321' data-llen='7079:7102'>　猷猷者道也以作則有就以止則有守無非道也天</span><br/>
<span class='tline' id='l322' data-llen='7102:7129'><a onclick="displayPageImage('KR1b0018', 'WYG', '016-18b' );" name="016-18b" class="pb">[016-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7129:7152'>　道降衷於民保而安之者君也使之利其仁樂其義</span><br/>
<span class='tline' id='l324' data-llen='7152:7170'>　陶陶然歸於日新者此之謂克綏厥猷</span><br/>
<span class='tline' id='l325' data-llen='7170:7193'>　東萊曰惟皇上帝降衷于下民便是天命之謂性若</span><br/>
<span class='tline' id='l326' data-llen='7193:7216'>　有常性是率性之謂道克綏厥猷惟后是修道之謂</span><br/>
<span class='tline' id='l327' data-llen='7216:7239'>　教天之所賦者命人之所受者性子思言修此言綏</span><br/>
<span class='tline' id='l328' data-llen='7239:7262'>夏王滅徳作威以敷虐于爾萬方百姓爾萬方百姓罹</span><br/>
<span class='tline' id='l329' data-llen='7262:7280'>其凶害弗忍荼毒並告無辜于上下神祇</span><br/>
<span class='tline' id='l330' data-llen='7280:7303'>　無垢曰桀雖為君不知使民若有恒性克綏厥猷之</span><br/>
<span class='tline' id='l331' data-llen='7303:7330'><a onclick="displayPageImage('KR1b0018', 'WYG', '016-19a' );" name="016-19a" class="pb">[016-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7330:7353'>　道而自殘滅其徳以作凶暴之威大布虐政於萬方</span><br/>
<span class='tline' id='l333' data-llen='7353:7376'>　百姓皆失其天地之中而逆其常然之性率遏衆力</span><br/>
<span class='tline' id='l334' data-llen='7376:7399'>　率割夏邑使民皆不安其生其凶害之及於人有如</span><br/>
<span class='tline' id='l335' data-llen='7399:7422'>　苦菜之荼蛇虺之毒不可堪忍人疾困極未嘗不呼</span><br/>
<span class='tline' id='l336' data-llen='7422:7445'>　天者窮則反本也民既不聊生萬口一音俯仰之間</span><br/>
<span class='tline' id='l337' data-llen='7445:7468'>　號呼天地所謂並告無辜于上下神祇也為人君而</span><br/>
<span class='tline' id='l338' data-llen='7468:7483'>　使萬方之民如此不亡何待乎</span><br/>
<span class='tline' id='l339' data-llen='7483:7506'>　張氏曰陽為徳隂為威威盛而無徳以將之非所以</span><br/>
<span class='tline' id='l340' data-llen='7506:7533'><a onclick="displayPageImage('KR1b0018', 'WYG', '016-19b' );" name="016-19b" class="pb">[016-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7533:7539'>　為威也</span><br/>
<span class='tline' id='l342' data-llen='7539:7562'>　東萊曰徳者人之本有以私欲而殄滅之故云滅威</span><br/>
<span class='tline' id='l343' data-llen='7562:7585'>　者性之所無以私欲而强作之故曰作以敷虐于爾</span><br/>
<span class='tline' id='l344' data-llen='7585:7608'>　萬方百姓人君者天下之原其勢甚利其君既作威</span><br/>
<span class='tline' id='l345' data-llen='7608:7631'>　則其酷虐自然廣布於萬方百姓而無一人不罹其</span><br/>
<span class='tline' id='l346' data-llen='7631:7635'>　惡</span><br/>
<span class='tline' id='l347' data-llen='7635:7658'>天道福善禍淫降災于夏以彰厥罪肆台小子將天命</span><br/>
<span class='tline' id='l348' data-llen='7658:7665'>明威不敢赦</span><br/>
<span class='tline' id='l349' data-llen='7665:7692'><a onclick="displayPageImage('KR1b0018', 'WYG', '016-20a' );" name="016-20a" class="pb">[016-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7692:7715'>　無垢曰善即福也淫即禍也此天道之自然者夏王</span><br/>
<span class='tline' id='l351' data-llen='7715:7738'>　滅徳作威敷虐萬方此即惡之最淫者善有感召惡</span><br/>
<span class='tline' id='l352' data-llen='7738:7761'>　亦有感召糞穢自招蛆蠅梧桐自招鸞鳯非有驅而</span><br/>
<span class='tline' id='l353' data-llen='7761:7785'>　主之禍者淫之所招淫萌于心禍見于外外之可惡如</span><br/>
<span class='tline' id='l354' data-llen='7785:7808'>　此則吾心中之所藴蓄蓋可見矣細察人事以卜吾</span><br/>
<span class='tline' id='l355' data-llen='7808:7831'>　心萬不失一是降災於夏者所以彰滅徳作威敷虐</span><br/>
<span class='tline' id='l356' data-llen='7831:7854'>　萬方之罪也天生一桀又生一湯是桀之作淫天固</span><br/>
<span class='tline' id='l357' data-llen='7854:7877'>　生湯以待之也使桀改過天命歸桀湯不失為忠臣</span><br/>
<span class='tline' id='l358' data-llen='7877:7904'><a onclick="displayPageImage('KR1b0018', 'WYG', '016-20b' );" name="016-20b" class="pb">[016-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7904:7927'>　使桀不俊天命歸湯湯將天命明威亦豈敢以私赦</span><br/>
<span class='tline' id='l360' data-llen='7927:7950'>　桀惡乎然則何以知天命明威之在我乎天出灾異</span><br/>
<span class='tline' id='l361' data-llen='7950:7970'>　以警桀民心戴商而不回此天命之所在也</span><br/>
<span class='tline' id='l362' data-llen='7970:7993'>　張氏曰善者福之所集淫者禍之所加天之道也天</span><br/>
<span class='tline' id='l363' data-llen='7993:8016'>　道在於福善禍淫故降灾于夏以彰厥罪則禍淫可</span><br/>
<span class='tline' id='l364' data-llen='8016:8039'>　知矣禍福無形灾祥有迹自天而言之則謂之禍福</span><br/>
<span class='tline' id='l365' data-llen='8039:8062'>　自人而言之則謂之灾祥於天言禍淫於夏言降災</span><br/>
<span class='tline' id='l366' data-llen='8062:8085'>　此其别也　又曰明者言天之彰有徳甚明也威者</span><br/>
<span class='tline' id='l367' data-llen='8085:8112'><a onclick="displayPageImage('KR1b0018', 'WYG', '016-21a' );" name="016-21a" class="pb">[016-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8112:8135'>　言天之討有罪可畏也命有徳討有罪莫非天命將</span><br/>
<span class='tline' id='l369' data-llen='8135:8144'>　之者在人而已</span><br/>
<span class='tline' id='l370' data-llen='8144:8167'>　伊川曰或問福善禍淫如何曰此自然之理善則有</span><br/>
<span class='tline' id='l371' data-llen='8167:8190'>　福淫則有禍又曰天道如何曰只是理理便是天道</span><br/>
<span class='tline' id='l372' data-llen='8190:8213'>　也且必説皇天震怒終不是有人在上震怒只是理</span><br/>
<span class='tline' id='l373' data-llen='8213:8233'>　如此又問今人善惡之報如何曰幸不幸也</span><br/>
<span class='tline' id='l374' data-llen='8233:8256'>　東萊曰方天下被桀之虐聳然畏懼若泰山之壓其</span><br/>
<span class='tline' id='l375' data-llen='8256:8279'>　勢不可支威虐之極百姓共怒以怨於桀一人而告</span><br/>
<span class='tline' id='l376' data-llen='8279:8306'><a onclick="displayPageImage('KR1b0018', 'WYG', '016-21b' );" name="016-21b" class="pb">[016-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8306:8329'>　於上下神祇降災於夏而桀至此亦不可逭天之罰</span><br/>
<span class='tline' id='l378' data-llen='8329:8353'>敢用𤣥牡敢昭告於上天神后請罪有夏聿求元聖與</span><br/>
<span class='tline' id='l379' data-llen='8353:8365'>之戮力以與爾有衆請命</span><br/>
<span class='tline' id='l380' data-llen='8365:8389'>　無垢曰湯之𤣥牡告天請夏之罪與元聖戮力請民</span><br/>
<span class='tline' id='l381' data-llen='8389:8403'>　之命豈行隂謀而私一已哉</span><br/>
<span class='tline' id='l382' data-llen='8403:8426'>　張氏曰伊尹以先覺先知之才自任以天下之重是</span><br/>
<span class='tline' id='l383' data-llen='8426:8449'>　其所以為元聖也湯之伐桀必賴伊尹以為之相故</span><br/>
<span class='tline' id='l384' data-llen='8449:8461'>　曰聿求元聖與之戮力</span><br/>
<span class='tline' id='l385' data-llen='8461:8488'><a onclick="displayPageImage('KR1b0018', 'WYG', '016-22a' );" name="016-22a" class="pb">[016-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8488:8511'>上天孚佑下民罪人黜伏天命弗僭賁若草木兆民允</span><br/>
<span class='tline' id='l387' data-llen='8511:8514'>殖</span><br/>
<span class='tline' id='l388' data-llen='8514:8537'>　無垢曰天之於民愛之如子有撫綏之者則以為后</span><br/>
<span class='tline' id='l389' data-llen='8537:8560'>　有殘虐之者則謂之讐桀貴為天子富有天下其尊</span><br/>
<span class='tline' id='l390' data-llen='8560:8583'>　髙之稱在史謂之帝在經謂之王今以虐民之故一</span><br/>
<span class='tline' id='l391' data-llen='8583:8606'>　旦斥遂謂之罪人不復有帝王之稱矣桀謂之罪人</span><br/>
<span class='tline' id='l392' data-llen='8606:8629'>　紂謂之一夫吁可畏哉欲得天者當得民欲得民者</span><br/>
<span class='tline' id='l393' data-llen='8629:8652'>　當布仁政使天下之民悦樂而無憔悴不滿之心者</span><br/>
<span class='tline' id='l394' data-llen='8652:8679'><a onclick="displayPageImage('KR1b0018', 'WYG', '016-22b' );" name="016-22b" class="pb">[016-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8679:8691'>　此天與之也其可忽哉</span><br/>
<span class='tline' id='l396' data-llen='8691:8714'>　薛氏曰天命有信視民所與則殖之所不與則蹶之</span><br/>
<span class='tline' id='l397' data-llen='8714:8730'>　若草木然民所殖亦生不殖亦死</span><br/>
<span class='tline' id='l398' data-llen='8730:8753'>　張氏曰草木者天生之人殖之非天所生則民不能</span><br/>
<span class='tline' id='l399' data-llen='8753:8776'>　殖蓋人非天不能因故也非民所殖則天不能成蓋</span><br/>
<span class='tline' id='l400' data-llen='8776:8797'>　天非人不能成故也湯之興也天與之民立之</span><br/>
<span class='tline' id='l401' data-llen='8797:8820'>　東萊曰聖人知天於未見之先衆人知天於己見之</span><br/>
<span class='tline' id='l402' data-llen='8820:8843'>　後孚佑下民蓋聖人知天於先而至此果不失期也</span><br/>
<span class='tline' id='l403' data-llen='8843:8870'><a onclick="displayPageImage('KR1b0018', 'WYG', '016-23a' );" name="016-23a" class="pb">[016-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8870:8893'>俾予一人輯寧爾邦家兹朕未知獲戾于上下慄慄危</span><br/>
<span class='tline' id='l405' data-llen='8893:8902'>懼若將隕于深淵</span><br/>
<span class='tline' id='l406' data-llen='8902:8925'>　無垢曰桀在上則天下責望於桀桀為無道積失民</span><br/>
<span class='tline' id='l407' data-llen='8925:8948'>　心以至於亡今桀既去乃湯在上天下移責望桀之</span><br/>
<span class='tline' id='l408' data-llen='8948:8971'>　心於湯矣湯自顧放君之罪已布於天下矣使湯能</span><br/>
<span class='tline' id='l409' data-llen='8971:8994'>　副天心民心則湯庶㡬可以免禍使湯偃然以英雄</span><br/>
<span class='tline' id='l410' data-llen='8994:9017'>　自任上忽天下忽民民心將復思夏之賢君則事又</span><br/>
<span class='tline' id='l411' data-llen='9017:9040'>　未可知也此皆言湯慙徳之發見也慄慄危懼若將</span><br/>
<span class='tline' id='l412' data-llen='9040:9067'><a onclick="displayPageImage('KR1b0018', 'WYG', '016-23b' );" name="016-23b" class="pb">[016-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9067:9085'>　隕于深淵非飾辭也湯之心誠是如此</span><br/>
<span class='tline' id='l414' data-llen='9085:9107'>凡我造邦無從匪彝無即慆淫各守爾典以承天休</span><br/>
<span class='tline' id='l415' data-llen='9107:9130'>　無垢曰此成湯慙徳之發見也見桀放逐事至於此</span><br/>
<span class='tline' id='l416' data-llen='9130:9153'>　無可奈何湯雖欲復奉桀為君不可得也徒悵念不</span><br/>
<span class='tline' id='l417' data-llen='9153:9176'>　善之不可為耳故戒諸侯以無從匪彝匪彝者不法</span><br/>
<span class='tline' id='l418' data-llen='9176:9199'>　之事也又戒以無即慆淫慆淫者逸欲之事也桀為</span><br/>
<span class='tline' id='l419' data-llen='9199:9222'>　不法為逸欲以自快耳不謂昔為天子今為罪人昔</span><br/>
<span class='tline' id='l420' data-llen='9222:9245'>　者以天下為家今者以南巢為避禍之所嗚呼傷哉</span><br/>
<span class='tline' id='l421' data-llen='9245:9272'><a onclick="displayPageImage('KR1b0018', 'WYG', '016-24a' );" name="016-24a" class="pb">[016-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9272:9295'>　不法逸欲之不可為如此惟各守法度以承天之美</span><br/>
<span class='tline' id='l423' data-llen='9295:9308'>　耳儻或不然事未可知也</span><br/>
<span class='tline' id='l424' data-llen='9308:9331'>爾有善朕弗敢蔽罪當朕躬弗敢自赦惟簡在上帝之</span><br/>
<span class='tline' id='l425' data-llen='9331:9334'>心</span><br/>
<span class='tline' id='l426' data-llen='9334:9357'>　無垢曰若爾有善我弗敢蔽惟行加地進律之賞使</span><br/>
<span class='tline' id='l427' data-llen='9357:9380'>　其善暴白於天下胥訓胥效俾萬國咸樂於為善耳</span><br/>
<span class='tline' id='l428' data-llen='9380:9403'>　此慙徳之言也若伐桀之罪有不合天意當在我躬</span><br/>
<span class='tline' id='l429' data-llen='9403:9426'>　我亦豈敢自恕惟屏息待命以聽上帝擇之察之耳</span><br/>
<span class='tline' id='l430' data-llen='9426:9453'><a onclick="displayPageImage('KR1b0018', 'WYG', '016-24b' );" name="016-24b" class="pb">[016-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9453:9463'>　此亦慙徳之言也</span><br/>
<span class='tline' id='l432' data-llen='9463:9486'>　東萊曰天之心有善則福之人君在中間或蔽塞之</span><br/>
<span class='tline' id='l433' data-llen='9486:9509'>　則天之福不得及於善故凡為君者致天之命於民</span><br/>
<span class='tline' id='l434' data-llen='9509:9532'>　而弗蔽足矣而已之有罪亦豈敢咈天之意而自赦</span><br/>
<span class='tline' id='l435' data-llen='9532:9536'>　歟</span><br/>
<span class='tline' id='l436' data-llen='9536:9558'>其爾萬方有罪在予一人予一人有罪無以爾萬方</span><br/>
<span class='tline' id='l437' data-llen='9558:9581'>　無垢曰斂天下之罪以歸於一身湯方且俯仰進退</span><br/>
<span class='tline' id='l438' data-llen='9581:9598'>　之間憂惶兢懼之不暇其敢少肆乎</span><br/>
<span class='tline' id='l439' data-llen='9598:9625'><a onclick="displayPageImage('KR1b0018', 'WYG', '016-25a' );" name="016-25a" class="pb">[016-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9625:9648'>　王氏曰此非謙而過厚之辭乃誠然矣天下有罪豈</span><br/>
<span class='tline' id='l441' data-llen='9648:9670'>　非天子不能治化故然乎天子有罪萬方何與焉</span><br/>
<span class='tline' id='l442' data-llen='9670:9682'>嗚呼尚克時忱乃亦有終</span><br/>
<span class='tline' id='l443' data-llen='9682:9705'>　無垢曰忱者信也言之不足故嗟嘆之意以謂警懼</span><br/>
<span class='tline' id='l444' data-llen='9705:9728'>　之心言之不盡也使萬方庶幾能信我是言則可以</span><br/>
<span class='tline' id='l445' data-llen='9728:9751'>　長保社稷倘惟不信其可恃乎顛覆宗社一身竄逐</span><br/>
<span class='tline' id='l446' data-llen='9751:9763'>　如桀者亦可以為戒矣</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0018', 'WYG', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　尚書精義卷十二　　　　　宋　黄倫　撰</span><br/>
<span class='tline' id='l10' data-llen='211:226'>導弱水至于合黎餘波入于流沙</span><br/>
<span class='tline' id='l11' data-llen='226:249'>　無垢曰此又言導川之事也夫導山之首尾既已具</span><br/>
<span class='tline' id='l12' data-llen='249:272'>　于前則導水之首尾亦豈可闕哉盖禹不特為當世</span><br/>
<span class='tline' id='l13' data-llen='272:295'>　計盖欲使萬世知山川首尾如此在山則不可絶其</span><br/>
<span class='tline' id='l14' data-llen='295:318'>　地脉在川則不可失其故道山川得其性則人禽草</span><br/>
<span class='tline' id='l15' data-llen='318:341'>　木亦各得其所止其意顧不逺哉弱水在雍州界導</span><br/>
<span class='tline' id='l16' data-llen='341:367'><a onclick="displayPageImage('KR1b0018', 'WYG', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='367:390'>　山導川事皆自雍始何也合禹治水至雍州而功畢</span><br/>
<span class='tline' id='l18' data-llen='390:413'>　故因言所以導山川以次及於餘州也其謂之流沙</span><br/>
<span class='tline' id='l19' data-llen='413:436'>　者以其沙日夜流而不止也其亦異矣弱水失其性</span><br/>
<span class='tline' id='l20' data-llen='436:459'>　亦為害于雍州今導歸故道則不復為害矣禹之功</span><br/>
<span class='tline' id='l21' data-llen='459:466'>　其大矣哉</span><br/>
<span class='tline' id='l22' data-llen='466:489'>　張曰禹之導水始于西終于東南以入海盖東南者</span><br/>
<span class='tline' id='l23' data-llen='489:512'>　地勢之最卑而百川水潦之所歸故也弱水在雍州</span><br/>
<span class='tline' id='l24' data-llen='512:535'>　其勢極西順而導之以至于合黎使其餘波西溢入</span><br/>
<span class='tline' id='l25' data-llen='535:561'><a onclick="displayPageImage('KR1b0018', 'WYG', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='561:575'>　於流沙流沙亦最西之地也</span><br/>
<span class='tline' id='l27' data-llen='575:588'>導黑水至于三危入于南海</span><br/>
<span class='tline' id='l28' data-llen='588:611'>　張氏曰黒水在雍梁二州之間三危在雍州之西導</span><br/>
<span class='tline' id='l29' data-llen='611:633'>　黒水自雍而南經三危之山遂自梁而入于南海</span><br/>
<span class='tline' id='l30' data-llen='633:643'>導河積石至于龍門</span><br/>
<span class='tline' id='l31' data-llen='643:666'>　無垢曰釋水謂河出崑崙虚色白郭璞謂發原髙處</span><br/>
<span class='tline' id='l32' data-llen='666:689'>　激湊故水色白潛流地中受渠衆多渾濁故水色黄</span><br/>
<span class='tline' id='l33' data-llen='689:712'>　而漢書西域志乃云河有兩源一出蔥嶺一出于闐</span><br/>
<span class='tline' id='l34' data-llen='712:738'><a onclick="displayPageImage('KR1b0018', 'WYG', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='738:761'>　是河源不知所從來也或以為出崑崙或以為出于</span><br/>
<span class='tline' id='l36' data-llen='761:784'>　闐蔥嶺至茫昧小説乃謂張騫乘槎窮河源至天上</span><br/>
<span class='tline' id='l37' data-llen='784:807'>　得牛女支機石以還太史占天以其夜有客星犯牛</span><br/>
<span class='tline' id='l38' data-llen='807:830'>　女以明河源出天上也禹貢導淮自桐柏導渭自鳥</span><br/>
<span class='tline' id='l39' data-llen='830:853'>　鼠道洛自熊耳是淮出桐柏渭出鳥鼠洛出熊耳故</span><br/>
<span class='tline' id='l40' data-llen='853:876'>　皆言自至於導河積石不以自字綴之以見河不自</span><br/>
<span class='tline' id='l41' data-llen='876:899'>　積石出也故安國謂施功發於積石積石在金城西</span><br/>
<span class='tline' id='l42' data-llen='899:922'>　南耳以此知雖禹亦不能窮河源所出以治之治水</span><br/>
<span class='tline' id='l43' data-llen='922:948'><a onclick="displayPageImage('KR1b0018', 'WYG', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='948:971'>　不得其源則其施功尤為倍費故鑿龍門以行河北</span><br/>
<span class='tline' id='l45' data-llen='971:994'>　此因河之下流治之所以為費力也使河源果在中</span><br/>
<span class='tline' id='l46' data-llen='994:1014'>　國余知禹将自其源而治之不為如此紛紛</span><br/>
<span class='tline' id='l47' data-llen='1014:1037'>　甘氏曰夫今古之患在河也禹所先治者也書曰導</span><br/>
<span class='tline' id='l48' data-llen='1037:1060'>　河自積石言來自西北也砥柱析城至于王屋言自</span><br/>
<span class='tline' id='l49' data-llen='1060:1083'>　此而河正東也禹之治河自大伾循山而北矣故曰</span><br/>
<span class='tline' id='l50' data-llen='1083:1106'>　覃懐底績者言自今河已致功而北也至于衡漳今</span><br/>
<span class='tline' id='l51' data-llen='1106:1113'>　漳水是矣</span><br/>
<span class='tline' id='l52' data-llen='1113:1139'><a onclick="displayPageImage('KR1b0018', 'WYG', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1139:1157'>南至于華隂東至于厎柱又東至于孟津</span><br/>
<span class='tline' id='l54' data-llen='1157:1180'>　無垢曰河自龍門南行至華山之隂又東行至于厎</span><br/>
<span class='tline' id='l55' data-llen='1180:1203'>　柱底柱山在西虢界河水分流包山而趨山在河中</span><br/>
<span class='tline' id='l56' data-llen='1203:1226'>　若一柱然又自底柱東趨以至于孟津在河内河陽</span><br/>
<span class='tline' id='l57' data-llen='1226:1249'>　縣南堯都於冀往來者皆道孟津以出入冀都故衆</span><br/>
<span class='tline' id='l58' data-llen='1249:1272'>　路輻湊於此以渡焉古今常以為津耳酈道元曰禹</span><br/>
<span class='tline' id='l59' data-llen='1272:1295'>　之治水山陵當道者毁之故破山以通河河水分流</span><br/>
<span class='tline' id='l60' data-llen='1295:1313'>　包山而過山見水中若柱故謂之底柱</span><br/>
<span class='tline' id='l61' data-llen='1313:1339'><a onclick="displayPageImage('KR1b0018', 'WYG', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1339:1349'>東過洛汭至于大伾</span><br/>
<span class='tline' id='l63' data-llen='1349:1372'>　無垢曰言河所行之道也河自孟津東過洛汭迤邐</span><br/>
<span class='tline' id='l64' data-llen='1372:1395'>　至于大伾也洛汭入河處正在河南鞏縣東大伾之</span><br/>
<span class='tline' id='l65' data-llen='1395:1418'>　説不一論伾之義當從爾雅之説而河行之勢又不</span><br/>
<span class='tline' id='l66' data-llen='1418:1426'>　可不細考也</span><br/>
<span class='tline' id='l67' data-llen='1426:1436'>北過降水至于大陸</span><br/>
<span class='tline' id='l68' data-llen='1436:1459'>　無垢曰河自大伾北過降水迤邐至于大陸也大陸</span><br/>
<span class='tline' id='l69' data-llen='1459:1480'>　又在降水之北故自大陸而觀則降水在南矣</span><br/>
<span class='tline' id='l70' data-llen='1480:1506'><a onclick="displayPageImage('KR1b0018', 'WYG', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1506:1521'>又北播為九河同為逆河入于海</span><br/>
<span class='tline' id='l72' data-llen='1521:1544'>　無垢曰河自大陸以北遂分為九河又逆九河之流</span><br/>
<span class='tline' id='l73' data-llen='1544:1567'>　為一大河使河流入于渤海余觀禹治河以不得其</span><br/>
<span class='tline' id='l74' data-llen='1567:1590'>　源故極為費力鑿龍門以開水路又分九河以殺水</span><br/>
<span class='tline' id='l75' data-llen='1590:1613'>　怒又為逆河以引歸于渤海雖曰行其所無事然其</span><br/>
<span class='tline' id='l76' data-llen='1613:1636'>　探水之本性亦已勞矣使河源在中國余知禹治河</span><br/>
<span class='tline' id='l77' data-llen='1636:1659'>　當與導渭導洛導淮等耳後世河流為患最大者禹</span><br/>
<span class='tline' id='l78' data-llen='1659:1682'>　既不得其源而禹之故迹亦復堙塞則其決壊夫復</span><br/>
<span class='tline' id='l79' data-llen='1682:1708'><a onclick="displayPageImage('KR1b0018', 'WYG', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1708:1713'>　何疑</span><br/>
<span class='tline' id='l81' data-llen='1713:1733'>　王介甫曰逆河者逆設之河非並時分流也</span><br/>
<span class='tline' id='l82' data-llen='1733:1750'>嶓冢導漾東流為漢又東為滄浪之水</span><br/>
<span class='tline' id='l83' data-llen='1750:1773'>　無垢曰黒水弱水沇水皆言導而不言自不言山導</span><br/>
<span class='tline' id='l84' data-llen='1773:1796'>　淮自桐栢導渭自鳥鼠導洛自熊耳皆言自而導河</span><br/>
<span class='tline' id='l85' data-llen='1796:1819'>　積石獨不言自嶓冢導漾岷山導江則又有異焉者</span><br/>
<span class='tline' id='l86' data-llen='1819:1842'>　列山於上與淮渭洛河大為不同地理志便以武都</span><br/>
<span class='tline' id='l87' data-llen='1842:1865'>　為漢水豈以沔水乃漢水之上流其流不逺而更名</span><br/>
<span class='tline' id='l88' data-llen='1865:1891'><a onclick="displayPageImage('KR1b0018', 'WYG', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1891:1914'>　為漢故不復别沔漢之名乎此漢水東流為滄浪之</span><br/>
<span class='tline' id='l90' data-llen='1914:1937'>　水也漢水梁州界滄浪荆州界也漾水有四名始出</span><br/>
<span class='tline' id='l91' data-llen='1937:1960'>　山謂之漾東南流謂之沔東行謂之漢又東行謂之</span><br/>
<span class='tline' id='l92' data-llen='1960:1983'>　滄浪一水而四名其亦異矣沇一水而三名皆以味</span><br/>
<span class='tline' id='l93' data-llen='1983:1989'>　别之也</span><br/>
<span class='tline' id='l94' data-llen='1989:2012'>過三澨至于大别南入于江東匯澤為彭蠡東為北江</span><br/>
<span class='tline' id='l95' data-llen='2012:2017'>入于海</span><br/>
<span class='tline' id='l96' data-llen='2017:2040'>　無垢曰三澨水名也此漢水為滄浪又滚滚而過三</span><br/>
<span class='tline' id='l97' data-llen='2040:2066'><a onclick="displayPageImage('KR1b0018', 'WYG', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2066:2089'>　澨至于大别也大别漢上山也漾雖為沔為漢為滄</span><br/>
<span class='tline' id='l99' data-llen='2089:2112'>　浪至于漢之名獨逺首自武都迤邐流至荆楚而漢</span><br/>
<span class='tline' id='l100' data-llen='2112:2135'>　名獨傳漾水既東南流為沔至漢中東行為漢又東</span><br/>
<span class='tline' id='l101' data-llen='2135:2158'>　行為滄浪又過三澨至于大别乃南入于大江漢水</span><br/>
<span class='tline' id='l102' data-llen='2158:2181'>　既入江其性又東行至揚州界為彭蠡矣匯迴也其</span><br/>
<span class='tline' id='l103' data-llen='2181:2204'>　性本東為山所激而南故又東迴而行至彭蠡之地</span><br/>
<span class='tline' id='l104' data-llen='2204:2227'>　以遂其本性其地窪下故鍾而為澤也彭蠡能止其</span><br/>
<span class='tline' id='l105' data-llen='2227:2250'>　性乎曰不能也漢水之性欲東耳非至于海不止也</span><br/>
<span class='tline' id='l106' data-llen='2250:2276'><a onclick="displayPageImage('KR1b0018', 'WYG', '012-6b' );" name="012-6b" class="pb">[012-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2276:2299'>　特以其地窪下其勢且當鍾聚耳非漢水欲鍾聚也</span><br/>
<span class='tline' id='l108' data-llen='2299:2322'>　漢水之性雖匯為彭蠡豈嘗一念忘海哉故又自彭</span><br/>
<span class='tline' id='l109' data-llen='2322:2345'>　蠡而東為北江入于海也北江之義如何曰岷山之</span><br/>
<span class='tline' id='l110' data-llen='2345:2368'>　江亦匯為彭蠡與漢水合而入于海故其東也則謂</span><br/>
<span class='tline' id='l111' data-llen='2368:2374'>　之中江</span><br/>
<span class='tline' id='l112' data-llen='2374:2389'>岷山導江東别為沱又東至于澧</span><br/>
<span class='tline' id='l113' data-llen='2389:2412'>　無垢曰江水源出岷山禹自其源而導之然江水本</span><br/>
<span class='tline' id='l114' data-llen='2412:2435'>　東南流耳而至荆州忽分一派别為東行此江水之</span><br/>
<span class='tline' id='l115' data-llen='2435:2461'><a onclick="displayPageImage('KR1b0018', 'WYG', '012-7a' );" name="012-7a" class="pb">[012-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2461:2484'>　性也豈人力所能為哉漾水南入于江非本性也為</span><br/>
<span class='tline' id='l117' data-llen='2484:2507'>　大别山所擊耳至于江水忽分為沱乃其性欲然非</span><br/>
<span class='tline' id='l118' data-llen='2507:2530'>　若漾有所擊也水性如此其可逆乎此言江水枝流</span><br/>
<span class='tline' id='l119' data-llen='2530:2549'>　别為沱而正水乃至于澧也澧亦在荆州</span><br/>
<span class='tline' id='l120' data-llen='2549:2564'>過九江至于東陵東迆北會于匯</span><br/>
<span class='tline' id='l121' data-llen='2564:2587'>　無垢曰江水至東陵東陵不足以受之遂溢而散流</span><br/>
<span class='tline' id='l122' data-llen='2587:2606'>　彭蠡卑下故諸散流者遂北㑹于彭蠡也</span><br/>
<span class='tline' id='l123' data-llen='2606:2615'>東為中江入于海</span><br/>
<span class='tline' id='l124' data-llen='2615:2641'><a onclick="displayPageImage('KR1b0018', 'WYG', '012-7b' );" name="012-7b" class="pb">[012-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2641:2664'>　無垢曰江水自彭蠡東趨自為中江以入于海也夫</span><br/>
<span class='tline' id='l126' data-llen='2664:2687'>　漾自彭蠡出為北江豫章自彭蠡出為南江故蜀江</span><br/>
<span class='tline' id='l127' data-llen='2687:2710'>　自彭蠡出為中江也班固曰南江從㑹稽吳縣入海</span><br/>
<span class='tline' id='l128' data-llen='2710:2733'>　中江從丹陽蕪湖縣西東至㑹稽陽羡東入海北江</span><br/>
<span class='tline' id='l129' data-llen='2733:2756'>　從㑹稽毗陵縣北東入海㑹稽丹陽原有此三江然</span><br/>
<span class='tline' id='l130' data-llen='2756:2779'>　皆是東南支流小水自相派别而入海者禹貢所謂</span><br/>
<span class='tline' id='l131' data-llen='2779:2802'>　中江北江自彭蠡出者也徒見禹貢有三江中北江</span><br/>
<span class='tline' id='l132' data-llen='2802:2819'>　之名而不悟一江三分合而異味也</span><br/>
<span class='tline' id='l133' data-llen='2819:2845'><a onclick="displayPageImage('KR1b0018', 'WYG', '012-8a' );" name="012-8a" class="pb">[012-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2845:2860'>導沇水東流為濟入于河溢為滎</span><br/>
<span class='tline' id='l135' data-llen='2860:2883'>　無垢曰導沇水歸海之路也沇濟一也發源為沇既</span><br/>
<span class='tline' id='l136' data-llen='2883:2906'>　流為濟如漾水東流為漢江水東别為沱漾水既為</span><br/>
<span class='tline' id='l137' data-llen='2906:2929'>　漢則漾水之名熄矣故為漢之後不復名為漾沇水</span><br/>
<span class='tline' id='l138' data-llen='2929:2952'>　既為濟則沇之名熄矣故為濟之後不復名為沇至</span><br/>
<span class='tline' id='l139' data-llen='2952:2973'>　江水東别為沱乃其支流耳江水之名自若也</span><br/>
<span class='tline' id='l140' data-llen='2973:2996'>東出于陶丘北又東至于菏又東北會于汶又北東入</span><br/>
<span class='tline' id='l141' data-llen='2996:3000'>于海</span><br/>
<span class='tline' id='l142' data-llen='3000:3026'><a onclick="displayPageImage('KR1b0018', 'WYG', '012-8b' );" name="012-8b" class="pb">[012-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3026:3049'>　無垢曰濟水自滎澤東出于陶丘之北又東至于菏</span><br/>
<span class='tline' id='l144' data-llen='3049:3072'>　澤又東北㑹于汶是汶水自西南來濟水自東北往</span><br/>
<span class='tline' id='l145' data-llen='3072:3095'>　以汶言則㑹于濟故前曰浮于汶逹于濟以濟言則</span><br/>
<span class='tline' id='l146' data-llen='3095:3118'>　㑹于汶故今言又東北㑹于汶也濟水既與汶㑹遂</span><br/>
<span class='tline' id='l147' data-llen='3118:3130'>　自北趨東以入于海也</span><br/>
<span class='tline' id='l148' data-llen='3130:3146'>導淮自桐柏東會于泗沂東入于海</span><br/>
<span class='tline' id='l149' data-llen='3146:3169'>　無垢曰在堯時雖胎簮亦謂之桐柏耳豈若後世於</span><br/>
<span class='tline' id='l150' data-llen='3169:3192'>　桐柏中别指其名為胎簮乎決不肯以胎簮為桐柏</span><br/>
<span class='tline' id='l151' data-llen='3192:3218'><a onclick="displayPageImage('KR1b0018', 'WYG', '012-9a' );" name="012-9a" class="pb">[012-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3218:3241'>　以惑亂後世也沂水出泰山盖縣南至下邳入泗泗</span><br/>
<span class='tline' id='l153' data-llen='3241:3264'>　水出濟隂乗氏縣至臨淮睢陵縣入淮是沂水先入</span><br/>
<span class='tline' id='l154' data-llen='3264:3287'>　泗泗水乃入淮今曰東㑹于泗沂者沂入泗泗挾沂</span><br/>
<span class='tline' id='l155' data-llen='3287:3310'>　水而來而淮乃自桐柏而往三水合㑹而東共入于</span><br/>
<span class='tline' id='l156' data-llen='3310:3333'>　海也在九水中無若淮之所厯未乆而遽入于海也</span><br/>
<span class='tline' id='l157' data-llen='3333:3356'>　然而與四瀆並列者以其發源甚微而滔滔東注横</span><br/>
<span class='tline' id='l158' data-llen='3356:3374'>　厲于徐揚之間其勢不減江河與濟也</span><br/>
<span class='tline' id='l159' data-llen='3374:3397'>導渭自鳥鼠同穴東㑹于灃又東㑹于涇又東過漆沮</span><br/>
<span class='tline' id='l160' data-llen='3397:3423'><a onclick="displayPageImage('KR1b0018', 'WYG', '012-9b' );" name="012-9b" class="pb">[012-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3423:3428'>入于河</span><br/>
<span class='tline' id='l162' data-llen='3428:3451'>　無垢曰鳥鼠同穴天下無此理也而渭水所出乃有</span><br/>
<span class='tline' id='l163' data-llen='3451:3474'>　此異焉是天下之事不可以耳目所止而决其有無</span><br/>
<span class='tline' id='l164' data-llen='3474:3497'>　也造化之理何所不有雀化為鴿鳩化為鷹此豈可</span><br/>
<span class='tline' id='l165' data-llen='3497:3520'>　臆决哉鳥鼠同穴此渭水凝結成象也惟智者黙而</span><br/>
<span class='tline' id='l166' data-llen='3520:3543'>　識之盖渭水自西南趨東而灃水自扶風來㑹涇水</span><br/>
<span class='tline' id='l167' data-llen='3543:3566'>　又自安定來㑹是渭水先㑹于灃又㑹于涇也必以</span><br/>
<span class='tline' id='l168' data-llen='3566:3589'>　渭為主者以渭水兼受二水以趨河也漆沮二水其</span><br/>
<span class='tline' id='l169' data-llen='3589:3616'><a onclick="displayPageImage('KR1b0018', 'WYG', '012-10a' );" name="012-10a" class="pb">[012-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3616:3639'>　原自西來入渭既而先渭水而流行至洛渭水反在</span><br/>
<span class='tline' id='l171' data-llen='3639:3662'>　其後渭水性本與漆沮合漆沮既在前故渭水過之</span><br/>
<span class='tline' id='l172' data-llen='3662:3672'>　同入洛以趨河也</span><br/>
<span class='tline' id='l173' data-llen='3672:3695'>　王氏曰導渭自此山向東乃㑹于灃水又向東㑹于</span><br/>
<span class='tline' id='l174' data-llen='3695:3712'>　涇水又向東過漆沮二水乃入于河</span><br/>
<span class='tline' id='l175' data-llen='3712:3735'>　陳氏曰灃文王所都也漆沮武王所都也即所謂鎬</span><br/>
<span class='tline' id='l176' data-llen='3735:3758'>　京也漆沮之名有二公劉詩言民之初生自土沮漆</span><br/>
<span class='tline' id='l177' data-llen='3758:3781'>　公劉都豳此漆沮之在扶風者也瞻彼洛矣維水泱</span><br/>
<span class='tline' id='l178' data-llen='3781:3808'><a onclick="displayPageImage('KR1b0018', 'WYG', '012-10b' );" name="012-10b" class="pb">[012-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3808:3831'>　泱釋者以為漆沮之水入洛此漆沮之在鎬京者也</span><br/>
<span class='tline' id='l180' data-llen='3831:3854'>　今長安南三十里鎬京之洛又與東都伊洛之洛不</span><br/>
<span class='tline' id='l181' data-llen='3854:3858'>　同</span><br/>
<span class='tline' id='l182' data-llen='3858:3881'>導洛自熊耳東北㑹于澗瀍又東㑹于伊又東北入于</span><br/>
<span class='tline' id='l183' data-llen='3881:3884'>河</span><br/>
<span class='tline' id='l184' data-llen='3884:3908'>　無垢曰導弱水以至導洛凡九水澗水出𢎞農新安</span><br/>
<span class='tline' id='l185' data-llen='3908:3933'>　縣東南入洛瀍水出河南穀城縣潛亭北東南入洛洛水</span><br/>
<span class='tline' id='l186' data-llen='3933:3956'>　東南向東北流入于河而澗瀍皆在東北二水適與</span><br/>
<span class='tline' id='l187' data-llen='3956:3983'><a onclick="displayPageImage('KR1b0018', 'WYG', '012-11a' );" name="012-11a" class="pb">[012-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3983:4005'>　洛㑹故皆隨洛水以入于河也且澗瀍入洛其意</span><br/>
<span class='tline' id='l189' data-llen='4005:4027'>　非謂逆流以入洛也謂洛水自東北流故二水入</span><br/>
<span class='tline' id='l190' data-llen='4027:4049'>　洛以趨河耳今曰東會于伊是伊水在澗瀍之下</span><br/>
<span class='tline' id='l191' data-llen='4049:4071'>　洛水既流與澗瀍會乃與澗瀍流東而又與伊水</span><br/>
<span class='tline' id='l192' data-llen='4071:4093'>　會也四水既合為一乃又東北流而入于河也四</span><br/>
<span class='tline' id='l193' data-llen='4093:4115'>　水之性以入河為主向也皆失其故道故豫州有</span><br/>
<span class='tline' id='l194' data-llen='4115:4137'>　水患今禹既導洛而四水已復其性豫州之水患</span><br/>
<span class='tline' id='l195' data-llen='4137:4142'>　除矣</span><br/>
<span class='tline' id='l196' data-llen='4142:4169'><a onclick="displayPageImage('KR1b0018', 'WYG', '012-11b' );" name="012-11b" class="pb">[012-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4169:4192'>　王氏曰洛水出于熊耳山導此水自熊耳山向東又</span><br/>
<span class='tline' id='l198' data-llen='4192:4215'>　北乃會于澗瀍二水又東㑹于伊水又東而復北乃</span><br/>
<span class='tline' id='l199' data-llen='4215:4221'>　入于河</span><br/>
<span class='tline' id='l200' data-llen='4221:4244'>九州攸同四隩既宅九山刋旅九川滌源九澤既陂四</span><br/>
<span class='tline' id='l201' data-llen='4244:4267'>海㑹同六府孔修庶土交正厎慎財賦咸則三壤成賦</span><br/>
<span class='tline' id='l202' data-llen='4267:4271'>中邦</span><br/>
<span class='tline' id='l203' data-llen='4271:4293'>　無垢曰九州攸同者言水復故道九州同無墊溺</span><br/>
<span class='tline' id='l204' data-llen='4293:4315'>　之患也四隩既宅者室隅為隩謂其僻逺也言水</span><br/>
<span class='tline' id='l205' data-llen='4315:4342'><a onclick="displayPageImage('KR1b0018', 'WYG', '012-12a' );" name="012-12a" class="pb">[012-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4342:4364'>　患既除四方僻逺之處亦各安其所居也禹之功</span><br/>
<span class='tline' id='l207' data-llen='4364:4386'>　大矣取九州四海之民於陷溺之中使皆享其有</span><br/>
<span class='tline' id='l208' data-llen='4386:4408'>　生之樂九州之山本自旅祭九州之川本自不壅</span><br/>
<span class='tline' id='l209' data-llen='4408:4430'>　九州之澤本自不溢向也洪水滔天致失其故道</span><br/>
<span class='tline' id='l210' data-llen='4430:4452'>　禹行其所無事而治之使九州之山無大無小皆</span><br/>
<span class='tline' id='l211' data-llen='4452:4474'>　已表道而復其旅祭矣九州之川無大無小皆已</span><br/>
<span class='tline' id='l212' data-llen='4474:4496'>　滌源而復其不壅矣九州之澤無大無小皆已隄</span><br/>
<span class='tline' id='l213' data-llen='4496:4518'>　障而復其不溢矣昔之水失故道一皆顛倒敗壞</span><br/>
<span class='tline' id='l214' data-llen='4518:4545'><a onclick="displayPageImage('KR1b0018', 'WYG', '012-12b' );" name="012-12b" class="pb">[012-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4545:4567'>　何敢云㑹同孔修乎今水患既去非特九州之民</span><br/>
<span class='tline' id='l216' data-llen='4567:4589'>　往來無阻而蠻夷戎狄皆復㑹同于京師矣非特</span><br/>
<span class='tline' id='l217' data-llen='4589:4611'>　水得其性而火金木土穀亦各得其性而為天下</span><br/>
<span class='tline' id='l218' data-llen='4611:4633'>　用矣曰厎慎者以言不敢忽也蓋一或不慎則多</span><br/>
<span class='tline' id='l219' data-llen='4633:4655'>　寡不當有無不實而貽斯民萬世無窮之禍夫不</span><br/>
<span class='tline' id='l220' data-llen='4655:4677'>　以土地相比較何從知肥瘠髙下之宜民此言厎</span><br/>
<span class='tline' id='l221' data-llen='4677:4699'>　慎財賦所以必先以庶土交正也既以厎慎庶土</span><br/>
<span class='tline' id='l222' data-llen='4699:4722'>　比較財賦然後立上中下三等以别九州之壤而定</span><br/>
<span class='tline' id='l223' data-llen='4722:4749'><a onclick="displayPageImage('KR1b0018', 'WYG', '012-13a' );" name="012-13a" class="pb">[012-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4749:4772'>　賦髙下則又準三壤以分輕重而立賦法焉四夷財</span><br/>
<span class='tline' id='l225' data-llen='4772:4793'>　賦不及聴其貢篚而已故言成賦且曰中邦也</span><br/>
<span class='tline' id='l226' data-llen='4793:4816'>　王氏曰水火金木土穀惟修財賦乃所以敷於下而</span><br/>
<span class='tline' id='l227' data-llen='4816:4839'>　用於上者前此則未知其髙下多矣今方得其數故</span><br/>
<span class='tline' id='l228' data-llen='4839:4862'>　謹其出入也其言中邦者盖對夷狄而言謂禹之治</span><br/>
<span class='tline' id='l229' data-llen='4862:4885'>　水有及於四夷者而不取其賦故言中邦之賦而已</span><br/>
<span class='tline' id='l230' data-llen='4885:4907'>　若崑崙析支之類乃在荒服之外是豈取其賦哉</span><br/>
<span class='tline' id='l231' data-llen='4907:4930'>　張氏曰淫溢之患去而昬墊之災彌四方萬里得以</span><br/>
<span class='tline' id='l232' data-llen='4930:4957'><a onclick="displayPageImage('KR1b0018', 'WYG', '012-13b' );" name="012-13b" class="pb">[012-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4957:4980'>　通㑹于京師而㑹同之禮可以講矣嗚呼禹之功如</span><br/>
<span class='tline' id='l234' data-llen='4980:5003'>　此其利溥矣自九山刋旅析而名之則山之名見於</span><br/>
<span class='tline' id='l235' data-llen='5003:5026'>　經者三十有五自九川滌源析而名之則水之名見</span><br/>
<span class='tline' id='l236' data-llen='5026:5049'>　於經者四十有五自九澤既陂析而名之則澤之名</span><br/>
<span class='tline' id='l237' data-llen='5049:5072'>　見於經者九貢篚名其物田賦差其等内而中國外</span><br/>
<span class='tline' id='l238' data-llen='5072:5095'>　而戎夷舟車所至雨露所濡而禹迹無所不及宜乎</span><br/>
<span class='tline' id='l239' data-llen='5095:5107'>　稱美之以為萬世所賴</span><br/>
<span class='tline' id='l240' data-llen='5107:5120'>錫土姓祗台德先不距朕行</span><br/>
<span class='tline' id='l241' data-llen='5120:5147'><a onclick="displayPageImage('KR1b0018', 'WYG', '012-14a' );" name="012-14a" class="pb">[012-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5147:5170'>　無垢曰夫禹懲創丹朱以傲而殄厥世故過門而不</span><br/>
<span class='tline' id='l243' data-llen='5170:5207'>　入啓<img height='20' width='20' alt='&amp;KR0561' title='KR0561' src='https://raw.githubusercontent.com/kanripo/KR-Gaiji/master/images/KR0561.png'/><img height='20' width='20' alt='&amp;KR0561' title='KR0561' src='https://raw.githubusercontent.com/kanripo/KR-Gaiji/master/images/KR0561.png'/>而弗子祗勤我徳以先之遂弼成五服至</span><br/>
<span class='tline' id='l244' data-llen='5207:5230'>　于五千而州十有二師外薄四海之長各迪有功皆</span><br/>
<span class='tline' id='l245' data-llen='5230:5253'>　不違我之所行焉以是知禹所以成此大功者非求</span><br/>
<span class='tline' id='l246' data-llen='5253:5276'>　之他也祗我勤徳以先之而已天下事豈不自我而</span><br/>
<span class='tline' id='l247' data-llen='5276:5299'>　出哉文王雝雝在宮肅肅在廟而江漢之人無思犯</span><br/>
<span class='tline' id='l248' data-llen='5299:5322'>　禮伐條婦人勉夫以正夫其無犯禮勉以正處乃雝</span><br/>
<span class='tline' id='l249' data-llen='5322:5345'>　雝肅肅之效也信乎簫韶奏而鳯凰儀干羽舞而有</span><br/>
<span class='tline' id='l250' data-llen='5345:5372'><a onclick="displayPageImage('KR1b0018', 'WYG', '012-14b' );" name="012-14b" class="pb">[012-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5372:5395'>　苖格髙宗思而傅説肖成王悔而天反風皆祗台徳</span><br/>
<span class='tline' id='l252' data-llen='5395:5402'>　先之機也</span><br/>
<span class='tline' id='l253' data-llen='5402:5425'>　王氏曰古者姓如封爵故人多無姓今以水患既去</span><br/>
<span class='tline' id='l254' data-llen='5425:5437'>　故有功徳者則與之姓</span><br/>
<span class='tline' id='l255' data-llen='5437:5460'>　上官氏曰不得於家不可以為教而姓立家之本也</span><br/>
<span class='tline' id='l256' data-llen='5460:5483'>　不得於民不可以為政而土聚民之勢也故錫之以</span><br/>
<span class='tline' id='l257' data-llen='5483:5506'>　土使之有國錫之以姓使之有家有國以君之有家</span><br/>
<span class='tline' id='l258' data-llen='5506:5529'>　以宗之然後可以責其祗徳而不違行法而不距也</span><br/>
<span class='tline' id='l259' data-llen='5529:5556'><a onclick="displayPageImage('KR1b0018', 'WYG', '012-15a' );" name="012-15a" class="pb">[012-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5556:5579'>　聶氏曰錫土者使之立國也錫姓者使之立宗也因</span><br/>
<span class='tline' id='l261' data-llen='5579:5602'>　姓可以别氏因氏可以别族昭穆以辨尊卑以序嗣</span><br/>
<span class='tline' id='l262' data-llen='5602:5626'>　以子而統之有宗奕以孫而𫝊之罔極以嚴宗廟以</span><br/>
<span class='tline' id='l263' data-llen='5626:5649'>　重社稷錫土者利也錫姓者名也先王輕與人以利</span><br/>
<span class='tline' id='l264' data-llen='5649:5672'>　而重與人以名故錫土而不錫姓者有之未有錫姓</span><br/>
<span class='tline' id='l265' data-llen='5672:5681'>　而不錫土者也</span><br/>
<span class='tline' id='l266' data-llen='5681:5704'>五百里甸服百里賦納總二百里納銍三百里納秸服</span><br/>
<span class='tline' id='l267' data-llen='5704:5714'>四百里粟五百里米</span><br/>
<span class='tline' id='l268' data-llen='5714:5741'><a onclick="displayPageImage('KR1b0018', 'WYG', '012-15b' );" name="012-15b" class="pb">[012-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5741:5764'>　無垢曰王畿規方五百里皆謂之甸服甸者以言五</span><br/>
<span class='tline' id='l270' data-llen='5764:5787'>　百里内以田事供役也總者何物也安國曰禾藁曰</span><br/>
<span class='tline' id='l271' data-llen='5787:5810'>　總禾則穀穗藁則禾秸也既納禾又納藁以其近地</span><br/>
<span class='tline' id='l272' data-llen='5810:5833'>　易輸将故責之備也聖人體盡人情以天下為身其</span><br/>
<span class='tline' id='l273' data-llen='5833:5856'>　血脉相貫使人樂於從役而無愁勞嘆苦之聲銍穫</span><br/>
<span class='tline' id='l274' data-llen='5856:5879'>　禾鐵也禾穂用銍以銍表禾穂也百里之内納總以</span><br/>
<span class='tline' id='l275' data-llen='5879:5902'>　其近也二百里差逺也故止納禾穗而不納秸也王</span><br/>
<span class='tline' id='l276' data-llen='5902:5925'>　畿三百里内彌逺故止納藁秸而已不納帶藁之穗</span><br/>
<span class='tline' id='l277' data-llen='5925:5952'><a onclick="displayPageImage('KR1b0018', 'WYG', '012-16a' );" name="012-16a" class="pb">[012-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5952:5975'>　也盖秸輕而穗重二百里納帶藁之穗三百里止納</span><br/>
<span class='tline' id='l279' data-llen='5975:5998'>　藁秸以其逺而彌輕也其間納數之多寡則亦有曲</span><br/>
<span class='tline' id='l280' data-llen='5998:6021'>　折焉大抵彌逺者彌寡此聖賢仁心隨在而見矣藁</span><br/>
<span class='tline' id='l281' data-llen='6021:6044'>　秸雖輕而舟車負載不若粟米之數少也其賦藁秸</span><br/>
<span class='tline' id='l282' data-llen='6044:6067'>　也數多而賦粟米也數少彌逺彌輕之説見矣粟麄</span><br/>
<span class='tline' id='l283' data-llen='6067:6083'>　而米精是米又不若粟數之多也</span><br/>
<span class='tline' id='l284' data-llen='6083:6102'>　張氏曰甸者井牧其地什伍其民之謂也</span><br/>
<span class='tline' id='l285' data-llen='6102:6125'>　王氏曰王者使人耕甸而服事於王故名甸服服者</span><br/>
<span class='tline' id='l286' data-llen='6125:6152'><a onclick="displayPageImage('KR1b0018', 'WYG', '012-16b' );" name="012-16b" class="pb">[012-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6152:6171'>　大畧若今所謂路如京畿路京西路之類</span><br/>
<span class='tline' id='l288' data-llen='6171:6194'>　傅楫曰惟其金石羽毛可以飾器皿絲枲絺紵可以</span><br/>
<span class='tline' id='l289' data-llen='6194:6217'>　具衣服菁茅可以薦鬼神土木可以備采章王國之</span><br/>
<span class='tline' id='l290' data-llen='6217:6240'>　所無四方之所有然後諸侯貢之以充於王府也推</span><br/>
<span class='tline' id='l291' data-llen='6240:6263'>　此以觀則賦税之専屬於天子者止於甸服之内甸</span><br/>
<span class='tline' id='l292' data-llen='6263:6286'>　服之外則盡歸於諸侯之君而天子無與焉此所以</span><br/>
<span class='tline' id='l293' data-llen='6286:6292'>　不言也</span><br/>
<span class='tline' id='l294' data-llen='6292:6315'>　東萊曰甸服王畿王畿而以甸名者井牧丘甸大率</span><br/>
<span class='tline' id='l295' data-llen='6315:6342'><a onclick="displayPageImage('KR1b0018', 'WYG', '012-17a' );" name="012-17a" class="pb">[012-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6342:6365'>　相似夏時常以甸為準奕奕梁山惟禹甸之少康中</span><br/>
<span class='tline' id='l297' data-llen='6365:6388'>　興一成之田可以見甸制推而上之則為同為畿推</span><br/>
<span class='tline' id='l298' data-llen='6388:6399'>　而下之則為丘為井</span><br/>
<span class='tline' id='l299' data-llen='6399:6419'>五百里侯服百里采二百里男邦三百里諸侯</span><br/>
<span class='tline' id='l300' data-llen='6419:6442'>　王氏曰侯服之内百里乃王者食采諸侯所封之地</span><br/>
<span class='tline' id='l301' data-llen='6442:6465'>　不得有其地唯采其所産之物故謂之采此外百里</span><br/>
<span class='tline' id='l302' data-llen='6465:6488'>　為二百里謂之男邦謂得有其地而封以為男此男</span><br/>
<span class='tline' id='l303' data-llen='6488:6511'>　邦之外統三百里以封諸侯以其國大而勢强故封</span><br/>
<span class='tline' id='l304' data-llen='6511:6538'><a onclick="displayPageImage('KR1b0018', 'WYG', '012-17b' );" name="012-17b" class="pb">[012-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6538:6547'>　於外以為扞禦</span><br/>
<span class='tline' id='l306' data-llen='6547:6570'>　張氏曰内足以捍難外足以庇人者侯也諸侯有君</span><br/>
<span class='tline' id='l307' data-llen='6570:6593'>　道焉故以庇民為事有臣道焉故以捍難為職此建</span><br/>
<span class='tline' id='l308' data-llen='6593:6616'>　諸侯之國也建男邦於近則内不外偪建侯國於逺</span><br/>
<span class='tline' id='l309' data-llen='6616:6624'>　則外不内陵</span><br/>
<span class='tline' id='l310' data-llen='6624:6643'>五百里綏服三百里揆文教二百里奮武衛</span><br/>
<span class='tline' id='l311' data-llen='6643:6663'>　韋氏曰以文教武衛為安王之賔因以名服</span><br/>
<span class='tline' id='l312' data-llen='6663:6686'>　陳氏曰揆文教者四方于宣也奮武衛者四國于蕃</span><br/>
<span class='tline' id='l313' data-llen='6686:6713'><a onclick="displayPageImage('KR1b0018', 'WYG', '012-18a' );" name="012-18a" class="pb">[012-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6713:6736'>　也天子内服亦未嘗無武但徳柔中國刑威四夷於</span><br/>
<span class='tline' id='l315' data-llen='6736:6746'>　逺者尤宜尚武爾</span><br/>
<span class='tline' id='l316' data-llen='6746:6769'>　張氏曰綏安也以其用中國之政務以安民為事故</span><br/>
<span class='tline' id='l317' data-llen='6769:6792'>　也文教言揆者以綏服於京師為甚逺其於文教則</span><br/>
<span class='tline' id='l318' data-llen='6792:6815'>　揆之而已不必一一以遵上之法也武衛言奮者以</span><br/>
<span class='tline' id='l319' data-llen='6815:6833'>　其鄰於戎狄故使之奮武以衛中國也</span><br/>
<span class='tline' id='l320' data-llen='6833:6856'>　胡氏曰綏服者五服之中也内而之中國則為逺外</span><br/>
<span class='tline' id='l321' data-llen='6856:6879'>　而逼蠻夷則為近内三百里揆文教外二百里奮武</span><br/>
<span class='tline' id='l322' data-llen='6879:6906'><a onclick="displayPageImage('KR1b0018', 'WYG', '012-18b' );" name="012-18b" class="pb">[012-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6906:6929'>　衛也惟其内以揆文教外以奮武衛所以有安之道</span><br/>
<span class='tline' id='l324' data-llen='6929:6952'>　盖不能揆文教則不足以接内治不能奮武衛則不</span><br/>
<span class='tline' id='l325' data-llen='6952:6968'>　足以禦外侮雖欲安之不可得也</span><br/>
<span class='tline' id='l326' data-llen='6968:6991'>　東萊曰綏服者去王畿漸逺不可不常存綏撫之心</span><br/>
<span class='tline' id='l327' data-llen='6991:7013'>　聖人非私於彼加意於逺算計見效與近者均也</span><br/>
<span class='tline' id='l328' data-llen='7013:7028'>五百里要服三百里夷二百里蔡</span><br/>
<span class='tline' id='l329' data-llen='7028:7051'>　無垢曰要者以言在九州之外非如九州可用詳治</span><br/>
<span class='tline' id='l330' data-llen='7051:7074'>　也要服三百里之内已有夷狄之風當存要約而已</span><br/>
<span class='tline' id='l331' data-llen='7074:7101'><a onclick="displayPageImage('KR1b0018', 'WYG', '012-19a' );" name="012-19a" class="pb">[012-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7101:7124'>　盖夷狄與中國之性居處嗜好率皆不同倘以中國</span><br/>
<span class='tline' id='l333' data-llen='7124:7147'>　望之非特夷狄不安其生而聖賢之心亦無時少寧</span><br/>
<span class='tline' id='l334' data-llen='7147:7170'>　矣其餘二百里則謂之蔡蔡謂人之有罪不忍殺之</span><br/>
<span class='tline' id='l335' data-llen='7170:7193'>　者放之於此矣放之於此者困苦之也道里既逺來</span><br/>
<span class='tline' id='l336' data-llen='7193:7216'>　有䟦涉之勞風俗又乖動有性命之害所謂苦其心</span><br/>
<span class='tline' id='l337' data-llen='7216:7239'>　志勞其筋骨餓其體膚空乏其身行拂亂其所為所</span><br/>
<span class='tline' id='l338' data-llen='7239:7255'>　以動心忍性増益其所不能者也</span><br/>
<span class='tline' id='l339' data-llen='7255:7278'>　張氏曰政弗致詳刑弗致嚴使無乖離散徙以為吾</span><br/>
<span class='tline' id='l340' data-llen='7278:7305'><a onclick="displayPageImage('KR1b0018', 'WYG', '012-19b' );" name="012-19b" class="pb">[012-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7305:7315'>　中國之害者要也</span><br/>
<span class='tline' id='l342' data-llen='7315:7330'>五百里荒服三百里蠻二百里流</span><br/>
<span class='tline' id='l343' data-llen='7330:7353'>　無垢曰自要服之外又規方五百里謂之荒服荒者</span><br/>
<span class='tline' id='l344' data-llen='7353:7376'>　以言居要服之外荒忽無常不可要約待之也等之</span><br/>
<span class='tline' id='l345' data-llen='7376:7400'>　禽獸而已來則際之以禮去則任而弗責朝則在明堂</span><br/>
<span class='tline' id='l346' data-llen='7400:7423'>　之外宴則有折體之簡其待之如此者以其荒忽無</span><br/>
<span class='tline' id='l347' data-llen='7423:7446'>　常則亦以若有若無之禮待之故視其來如有及其</span><br/>
<span class='tline' id='l348' data-llen='7446:7469'>　去如無欲不遜則為吾禮所防欲生怨則為吾樂所</span><br/>
<span class='tline' id='l349' data-llen='7469:7496'><a onclick="displayPageImage('KR1b0018', 'WYG', '012-20a' );" name="012-20a" class="pb">[012-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7496:7500'>　感</span><br/>
<span class='tline' id='l351' data-llen='7500:7523'>　張氏曰荒則不治也以其去王畿為最逺又不可以</span><br/>
<span class='tline' id='l352' data-llen='7523:7546'>　要而治之也故其服謂之荒雖然亦服中國之正朔</span><br/>
<span class='tline' id='l353' data-llen='7546:7569'>　此所以列於五服之内也蠻者慢也蠻之外二百里</span><br/>
<span class='tline' id='l354' data-llen='7569:7592'>　曰流者流罪人於此也舜之去四凶於驩兠言放以</span><br/>
<span class='tline' id='l355' data-llen='7592:7615'>　驩兠之罪輕則放之者也於共工言流以共工之罪</span><br/>
<span class='tline' id='l356' data-llen='7615:7638'>　重則流之者也蔡在要服流則荒服則流之有甚於</span><br/>
<span class='tline' id='l357' data-llen='7638:7645'>　蔡可知矣</span><br/>
<span class='tline' id='l358' data-llen='7645:7672'><a onclick="displayPageImage('KR1b0018', 'WYG', '012-20b' );" name="012-20b" class="pb">[012-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7672:7696'>東漸于海西被于流沙朔南暨聲敎訖于四海禹錫𤣥</span><br/>
<span class='tline' id='l360' data-llen='7696:7717'>圭告厥成功<span class='krp-note'>按此條經觧永/樂大典原闕</span></span><br/>
</p>
<p><br/>
</p>
  </div>
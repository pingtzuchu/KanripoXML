<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0018', 'WYG', '018-1a' );" name="018-1a" class="pb">[018-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　尚書精義卷十八　　　　　宋　黄倫　撰</span><br/>
<span class='tline' id='l10' data-llen='211:216'>太甲下</span><br/>
<span class='tline' id='l11' data-llen='216:239'>伊尹申誥于王曰嗚呼惟天無親克敬惟親民罔常懐</span><br/>
<span class='tline' id='l12' data-llen='239:262'>懐于有仁鬼神無常享享于克誠天位艱哉徳惟治否</span><br/>
<span class='tline' id='l13' data-llen='262:280'>徳亂與治同道罔不興與亂同事罔不亡</span><br/>
<span class='tline' id='l14' data-llen='280:303'>　無垢曰敬而非誠則不能格天愛而非誠則不能感</span><br/>
<span class='tline' id='l15' data-llen='303:326'>　人誠而不用於愛敬則不足以繼祖宗伊尹之意以</span><br/>
<span class='tline' id='l16' data-llen='326:352'><a onclick="displayPageImage('KR1b0018', 'WYG', '018-1b' );" name="018-1b" class="pb">[018-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='352:375'>　謂太甲悔過其誠然耶其亦免禍而勉强耶人心之</span><br/>
<span class='tline' id='l18' data-llen='375:398'>　難知也乆矣伊尹於太甲中篇戒以允徳協於下矣</span><br/>
<span class='tline' id='l19' data-llen='398:421'>　今又於愛敬之外加以誠字允即誠誠即允也使太</span><br/>
<span class='tline' id='l20' data-llen='421:444'>　甲不誠則是憂苦之中愈生姦詭其何補乎使太甲</span><br/>
<span class='tline' id='l21' data-llen='444:467'>　一出於誠則皇天萬民祖宗皆得所託矣　又曰與</span><br/>
<span class='tline' id='l22' data-llen='467:490'>　有徳之人是與治同道也雖亂必興與無徳之人是</span><br/>
<span class='tline' id='l23' data-llen='490:513'>　與亂同事也雖治必亡其始與君子也多出於抑情</span><br/>
<span class='tline' id='l24' data-llen='513:536'>　抑情者易怠其終與小人也多出於快意快意者無</span><br/>
<span class='tline' id='l25' data-llen='536:562'><a onclick="displayPageImage('KR1b0018', 'WYG', '018-2a' );" name="018-2a" class="pb">[018-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='562:585'>　窮以易怠之心而君子以直道正之每見其咈違耳</span><br/>
<span class='tline' id='l27' data-llen='585:609'>　及快意之時而小人以邪道悅之每見其遜順爾此所</span><br/>
<span class='tline' id='l28' data-llen='609:632'>　以始鋭於君子者終入於小人之術也慎厥與非安</span><br/>
<span class='tline' id='l29' data-llen='632:655'>　禮義之君不能也知禮義則其心常明任血氣則其</span><br/>
<span class='tline' id='l30' data-llen='655:678'>　心常昏終始與君子日遊禮義之中其心明明有如</span><br/>
<span class='tline' id='l31' data-llen='678:691'>　日月曰明明后豈欺我哉</span><br/>
<span class='tline' id='l32' data-llen='691:714'>　東萊曰敬是天之理仁是民之心誠乃鬼神之徳兢</span><br/>
<span class='tline' id='l33' data-llen='714:737'>　兢業業無貳爾心盖兢業之心即天之心故克敬方</span><br/>
<span class='tline' id='l34' data-llen='737:763'><a onclick="displayPageImage('KR1b0018', 'WYG', '018-2b' );" name="018-2b" class="pb">[018-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='763:786'>　得天之理自然相親四方九州之廣本不可以智刼</span><br/>
<span class='tline' id='l36' data-llen='786:809'>　力求惟以我同然之心感彼同然之心故自然常懐</span><br/>
<span class='tline' id='l37' data-llen='809:832'>　鬼神之道本自有誠如中庸言鬼神之徳其至矣乎</span><br/>
<span class='tline' id='l38' data-llen='832:855'>　至言夫微之顯誠之不可揜如此夫故惟克誠則自</span><br/>
<span class='tline' id='l39' data-llen='855:878'>　然來享　又曰大凡與治世同道無有不興使今日</span><br/>
<span class='tline' id='l40' data-llen='878:901'>　之治如堯舜之世則安得不興與亂世同事無有不</span><br/>
<span class='tline' id='l41' data-llen='901:920'>　亡使今日之治如桀紂之世則安得不亡</span><br/>
<span class='tline' id='l42' data-llen='920:943'>終始慎厥與惟明明后先王惟時懋敬厥徳克配上帝</span><br/>
<span class='tline' id='l43' data-llen='943:969'><a onclick="displayPageImage('KR1b0018', 'WYG', '018-3a' );" name="018-3a" class="pb">[018-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='969:992'>今王嗣有令緒尚監兹哉若升髙必自下若陟遐必自</span><br/>
<span class='tline' id='l45' data-llen='992:1011'>邇無輕民事惟難無安厥位惟危慎終于始</span><br/>
<span class='tline' id='l46' data-llen='1011:1034'>　無垢曰夫上帝尊居宸極而日月星辰皆有紀而不</span><br/>
<span class='tline' id='l47' data-llen='1034:1057'>　亂先王尊居九重而朝廷邦國亦有紀而不亂是人</span><br/>
<span class='tline' id='l48' data-llen='1057:1080'>　主即天帝使人主在天則為上帝使上帝在人間則</span><br/>
<span class='tline' id='l49' data-llen='1080:1103'>　為先王克配上帝義盖如此人主其可自輕乎然而</span><br/>
<span class='tline' id='l50' data-llen='1103:1126'>　有徳則尊無徳則賤尊則同於上帝賤則等於匹夫</span><br/>
<span class='tline' id='l51' data-llen='1126:1149'>　千官在列萬玉同趨此堯舜禹湯之所以為尊也放</span><br/>
<span class='tline' id='l52' data-llen='1149:1175'><a onclick="displayPageImage('KR1b0018', 'WYG', '018-3b' );" name="018-3b" class="pb">[018-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1175:1198'>　于南巢懸于白旗此桀紂之所以為賤也悲夫人主</span><br/>
<span class='tline' id='l54' data-llen='1198:1221'>　本同於上帝乃卑賤至於若此然則有天下者其於</span><br/>
<span class='tline' id='l55' data-llen='1221:1244'>　愛敬誠之三字在已可不自强而求賢可不以此為</span><br/>
<span class='tline' id='l56' data-llen='1244:1267'>　凖耶　又曰夫學不躐等教不陵節悔過而少見先</span><br/>
<span class='tline' id='l57' data-llen='1267:1290'>　王之心未可止是而自欺也其上有事焉第如登泰</span><br/>
<span class='tline' id='l58' data-llen='1290:1313'>　山而始升一級適燕越而始進一步耳豈可止一級</span><br/>
<span class='tline' id='l59' data-llen='1313:1336'>　遽自欺以為泰山之頂止一步遽自欺以為燕越之</span><br/>
<span class='tline' id='l60' data-llen='1336:1341'>　都乎</span><br/>
<span class='tline' id='l61' data-llen='1341:1367'><a onclick="displayPageImage('KR1b0018', 'WYG', '018-4a' );" name="018-4a" class="pb">[018-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1367:1390'>　張氏曰若升髙必自下者告之使進徳也若陟遐必</span><br/>
<span class='tline' id='l63' data-llen='1390:1413'>　自邇者告之使修業也徳欲崇故以升髙譬之業欲</span><br/>
<span class='tline' id='l64' data-llen='1413:1423'>　廣故以陟遐譬之</span><br/>
<span class='tline' id='l65' data-llen='1423:1446'>　潁濵曰欲田甫田則必自其小者始小之有餘而甫</span><br/>
<span class='tline' id='l66' data-llen='1446:1469'>　田可啓矣欲來逺人則必自其近者始近者既服而</span><br/>
<span class='tline' id='l67' data-llen='1469:1492'>　逺人自至矣苟由其道其勢可以自得苟不由其道</span><br/>
<span class='tline' id='l68' data-llen='1492:1502'>　雖强求而不獲也</span><br/>
<span class='tline' id='l69' data-llen='1502:1525'>　范祖禹曰孔子云為君難夫知所難而後可以有為</span><br/>
<span class='tline' id='l70' data-llen='1525:1551'><a onclick="displayPageImage('KR1b0018', 'WYG', '018-4b' );" name="018-4b" class="pb">[018-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1551:1574'>　也傳曰君以為易則其難也將至矣君以為難則其</span><br/>
<span class='tline' id='l72' data-llen='1574:1595'>　易也將至矣太宗知守文之難所以能有終也</span><br/>
<span class='tline' id='l73' data-llen='1595:1618'>有言逆于汝心必求諸道有言遜于汝志必求諸非道</span><br/>
<span class='tline' id='l74' data-llen='1618:1638'>嗚呼弗慮胡獲弗為胡成一人元良萬邦以貞</span><br/>
<span class='tline' id='l75' data-llen='1638:1661'>　無垢曰天下莫易革於有過之過莫難革於無過之</span><br/>
<span class='tline' id='l76' data-llen='1661:1684'>　過有過之過見於行事可以指陳若三風十愆是也</span><br/>
<span class='tline' id='l77' data-llen='1684:1707'>　無過之過著於性情雖聲色弗邇貨利弗殖而自謂</span><br/>
<span class='tline' id='l78' data-llen='1707:1732'>　賢聖不容開陳便是過惟恐己有過則喜聞逆心之言惡</span><br/>
<span class='tline' id='l79' data-llen='1732:1758'><a onclick="displayPageImage('KR1b0018', 'WYG', '018-5a' );" name="018-5a" class="pb">[018-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1758:1781'>　聞遜志之言人之常情逆則不喜遜則樂聞言逆于</span><br/>
<span class='tline' id='l81' data-llen='1781:1804'>　心是正中吾之過也必由其言以求吾所以不喜者</span><br/>
<span class='tline' id='l82' data-llen='1804:1827'>　是何物也既得其病格而去之過去言行則大道見</span><br/>
<span class='tline' id='l83' data-llen='1827:1850'>　矣言遜于志是乃長吾之過也必由其言以求吾所</span><br/>
<span class='tline' id='l84' data-llen='1850:1873'>　以樂聞者是何物也既得其病亦格而去之過去言</span><br/>
<span class='tline' id='l85' data-llen='1873:1896'>　止則非道亡矣於逆心處必求諸道於遜志處必求</span><br/>
<span class='tline' id='l86' data-llen='1896:1919'>　非道此乃痛自抑節知吾心以為逆者乃善道也吾</span><br/>
<span class='tline' id='l87' data-llen='1919:1942'>　志以為遜者乃非道也　又曰夫人可欺也心不可</span><br/>
<span class='tline' id='l88' data-llen='1942:1968'><a onclick="displayPageImage('KR1b0018', 'WYG', '018-5b' );" name="018-5b" class="pb">[018-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1968:1991'>　欺也一人之心天下之心也不喜逆心之言樂聞遜</span><br/>
<span class='tline' id='l90' data-llen='1991:2014'>　志之言是自欺其心也借是逆心之言杳然不聞而</span><br/>
<span class='tline' id='l91' data-llen='2014:2037'>　遜志之言洋洋盈耳不知其於暗室之中屋漏之下</span><br/>
<span class='tline' id='l92' data-llen='2037:2060'>　端居之時夢寐之内其心安乎儻有分毫之愧則元</span><br/>
<span class='tline' id='l93' data-llen='2060:2071'>　良之性為之障蔽矣</span><br/>
<span class='tline' id='l94' data-llen='2071:2094'>　李泰伯曰讒者沮善者也諫者抑惡者也名之諫者</span><br/>
<span class='tline' id='l95' data-llen='2094:2117'>　皆知好焉名之讒者皆知惡焉然而人主不免於信</span><br/>
<span class='tline' id='l96' data-llen='2117:2140'>　讒者讒似乎諫也愎諫者諫似乎讒也君曰可用臣</span><br/>
<span class='tline' id='l97' data-llen='2140:2166'><a onclick="displayPageImage('KR1b0018', 'WYG', '018-6a' );" name="018-6a" class="pb">[018-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2166:2189'>　曰不可用不可之辭同而情則異矣用君子而小人</span><br/>
<span class='tline' id='l99' data-llen='2189:2212'>　沮之是為讒用小人而君子抑之則為諫君子小人</span><br/>
<span class='tline' id='l100' data-llen='2212:2235'>　之心恍惚而不可用是讒諌所以亂也好諫而不慎</span><br/>
<span class='tline' id='l101' data-llen='2235:2258'>　則姦臣進惡讒而不察則正人退世有信讒則衆非</span><br/>
<span class='tline' id='l102' data-llen='2258:2270'>　之矣愎諫則衆笑之矣</span><br/>
<span class='tline' id='l103' data-llen='2270:2293'>　温公曰孔子曰人之言曰予無樂乎為君惟其言而</span><br/>
<span class='tline' id='l104' data-llen='2293:2316'>　莫予違也如其善而莫之違也不亦善乎如不善而</span><br/>
<span class='tline' id='l105' data-llen='2316:2339'>　莫之違也不幾乎一言而喪邦乎是故明君之於聽</span><br/>
<span class='tline' id='l106' data-llen='2339:2365'><a onclick="displayPageImage('KR1b0018', 'WYG', '018-6b' );" name="018-6b" class="pb">[018-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2365:2388'>　納無彼我無親疎無先後惟其是而已矣若重我所</span><br/>
<span class='tline' id='l108' data-llen='2388:2411'>　有輕彼所陳信其所親而疑其所賤主先入之言而</span><br/>
<span class='tline' id='l109' data-llen='2411:2434'>　拒後來之議則雖有是者亦不可得而見矣夫人心</span><br/>
<span class='tline' id='l110' data-llen='2434:2457'>　之所好者見醜而為美所惡者見善而為惡苟能以</span><br/>
<span class='tline' id='l111' data-llen='2457:2480'>　平心察之則是非易見矣若必待合聖意則悅而從</span><br/>
<span class='tline' id='l112' data-llen='2480:2503'>　之不合則怒而棄之吾恐讒諂日進方正日疎殆非</span><br/>
<span class='tline' id='l113' data-llen='2503:2514'>　所以増社稷之福也</span><br/>
<span class='tline' id='l114' data-llen='2514:2537'>　張氏曰言之逆於汝心則苦言是也言之遜於汝志</span><br/>
<span class='tline' id='l115' data-llen='2537:2563'><a onclick="displayPageImage('KR1b0018', 'WYG', '018-7a' );" name="018-7a" class="pb">[018-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2563:2586'>　則甘言是也苦言則訐直而逆耳甘言則愉順而可</span><br/>
<span class='tline' id='l117' data-llen='2586:2609'>　聽言之逆心者不可以私惡而拒之也當求之於道</span><br/>
<span class='tline' id='l118' data-llen='2609:2632'>　恐有道之言而反逆故也言之遜志者不可以私喜</span><br/>
<span class='tline' id='l119' data-llen='2632:2655'>　而從之也當求之於非道恐人亦非道而媚故也心</span><br/>
<span class='tline' id='l120' data-llen='2655:2678'>　者道之所寓心之官不思則或失其道故有道之言</span><br/>
<span class='tline' id='l121' data-llen='2678:2701'>　逆于汝心者必當求之於道然後知所從也心之所</span><br/>
<span class='tline' id='l122' data-llen='2701:2724'>　之謂之志心之本未嘗非道其有所之則或迷而失</span><br/>
<span class='tline' id='l123' data-llen='2724:2747'>　道故非道之言遜于汝志必當求於非道然後知所</span><br/>
<span class='tline' id='l124' data-llen='2747:2773'><a onclick="displayPageImage('KR1b0018', 'WYG', '018-7b' );" name="018-7b" class="pb">[018-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2773:2796'>　違也　又曰仁善謂之元甚善謂之良一人元良則</span><br/>
<span class='tline' id='l126' data-llen='2796:2819'>　在我者順性命之理而無違矣故萬邦化之莫不各</span><br/>
<span class='tline' id='l127' data-llen='2819:2842'>　正其性命此之謂萬邦以正盖萬邦之所以取正者</span><br/>
<span class='tline' id='l128' data-llen='2842:2851'>　在於一人故也</span><br/>
<span class='tline' id='l129' data-llen='2851:2874'>　王氏曰遜順也有人之言雖於汝心為逆必於道理</span><br/>
<span class='tline' id='l130' data-llen='2874:2897'>　中求之恐其合於道而有益也有人之言雖於汝志</span><br/>
<span class='tline' id='l131' data-llen='2897:2920'>　為順必於非道理中求之恐其不合於道而有損也</span><br/>
<span class='tline' id='l132' data-llen='2920:2943'>　東萊曰大抵逆順之言須以理觀方知是非且觀逆</span><br/>
<span class='tline' id='l133' data-llen='2943:2969'><a onclick="displayPageImage('KR1b0018', 'WYG', '018-8a' );" name="018-8a" class="pb">[018-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2969:2992'>　耳之言有不合理處要知合處多不合處少遜志之</span><br/>
<span class='tline' id='l135' data-llen='2992:3015'>　言有合理處要知合處少不合處多求之于己非說</span><br/>
<span class='tline' id='l136' data-llen='3015:3038'>　便以逆耳為是遜志為非但於逆順求合於理然後</span><br/>
<span class='tline' id='l137' data-llen='3038:3061'>　為當伊尹之言自有言外之意如逆耳之言但以理</span><br/>
<span class='tline' id='l138' data-llen='3061:3084'>　觀不可以一己之私遂以為非遜志之言亦以理觀</span><br/>
<span class='tline' id='l139' data-llen='3084:3107'>　不可以一己之私遂以為是此伊尹所以言其無我</span><br/>
<span class='tline' id='l140' data-llen='3107:3130'>　之意也　又曰弗慮則安能知理弗為則安能有成</span><br/>
<span class='tline' id='l141' data-llen='3130:3146'>　太甲之自怨自艾此慮而能獲也</span><br/>
<span class='tline' id='l142' data-llen='3146:3172'><a onclick="displayPageImage('KR1b0018', 'WYG', '018-8b' );" name="018-8b" class="pb">[018-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3172:3195'>君罔以辯言亂舊政臣罔以寵利居成功邦其永孚于</span><br/>
<span class='tline' id='l144' data-llen='3195:3198'>休</span><br/>
<span class='tline' id='l145' data-llen='3198:3221'>　無垢曰君一失其道則天下不安宰相一失其道則</span><br/>
<span class='tline' id='l146' data-llen='3221:3244'>　天下亦不安今太甲所可憂者矯激太過將有辯言</span><br/>
<span class='tline' id='l147' data-llen='3244:3267'>　亂舊政之事使天下不安伊尹所自憂者顧位不去</span><br/>
<span class='tline' id='l148' data-llen='3267:3290'>　將有寵利居成功之事使天下不安使太甲知辯言</span><br/>
<span class='tline' id='l149' data-llen='3290:3313'>　之可戒而一守先王之政使伊尹知寵利之可畏而</span><br/>
<span class='tline' id='l150' data-llen='3313:3336'>　致政以歸則太甲自此為商家為君之法而伊尹自</span><br/>
<span class='tline' id='l151' data-llen='3336:3362'><a onclick="displayPageImage('KR1b0018', 'WYG', '018-9a' );" name="018-9a" class="pb">[018-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3362:3385'>　此為商家為臣之法而天下自此將可永保為太平</span><br/>
<span class='tline' id='l153' data-llen='3385:3391'>　之世矣</span><br/>
<span class='tline' id='l154' data-llen='3391:3414'>　張氏曰舊政可由也以辯言而亂之則失其政成功</span><br/>
<span class='tline' id='l155' data-llen='3414:3430'>　可退也貪寵利而居之則喪厥功</span><br/>
<span class='tline' id='l156' data-llen='3430:3453'>　東萊曰雖然人君既知道非不知先王之成法不可</span><br/>
<span class='tline' id='l157' data-llen='3453:3476'>　亂惟辯言乃可喜處所以慮其或蔽於可喜人臣非</span><br/>
<span class='tline' id='l158' data-llen='3476:3499'>　不知成功不可居惟寵利乃情之可喜所以慮其或</span><br/>
<span class='tline' id='l159' data-llen='3499:3522'>　縱於可喜此兩句雖是戒君與伊尹自戒亦是總言</span><br/>
<span class='tline' id='l160' data-llen='3522:3548'><a onclick="displayPageImage('KR1b0018', 'WYG', '018-9b' );" name="018-9b" class="pb">[018-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3548:3556'>　君臣之大體</span><br/>
<span class='tline' id='l162' data-llen='3556:3565'>伊尹作咸有一徳</span><br/>
<span class='tline' id='l163' data-llen='3565:3588'>　無垢曰伊尹與成湯君臣之間皆超然真有所得上</span><br/>
<span class='tline' id='l164' data-llen='3588:3611'>　當天心可以受歴數而君九有革夏政夫一徳之所</span><br/>
<span class='tline' id='l165' data-llen='3611:3634'>　在天之所在民心之所在也有此一徳天必祐之民</span><br/>
<span class='tline' id='l166' data-llen='3634:3657'>　必歸之猶影之隨形響之逐聲也豈天私於我我求</span><br/>
<span class='tline' id='l167' data-llen='3657:3680'>　於民哉徳之所在理固然耳夫成湯咸有一徳而至</span><br/>
<span class='tline' id='l168' data-llen='3680:3703'>　得天下夏桀弗克庸徳而至失天下然則吉凶在人</span><br/>
<span class='tline' id='l169' data-llen='3703:3730'><a onclick="displayPageImage('KR1b0018', 'WYG', '018-10a' );" name="018-10a" class="pb">[018-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3730:3753'>　災祥在徳復何怨尤哉　又曰夫有堯必有舜有舜</span><br/>
<span class='tline' id='l171' data-llen='3753:3776'>　必有禹有湯必有伊尹猶天必有地隂必有陽日必</span><br/>
<span class='tline' id='l172' data-llen='3776:3799'>　有月有一徳之君必有一徳之臣此自然之理也自</span><br/>
<span class='tline' id='l173' data-llen='3799:3822'>　堯舜禹湯文武以來其所以巍巍赫赫者則亦有所</span><br/>
<span class='tline' id='l174' data-llen='3822:3845'>　得非勉强而能爾也然湯學於伊尹其一徳雖湯所</span><br/>
<span class='tline' id='l175' data-llen='3845:3868'>　固有乃伊尹指而示之也伊尹天民之先覺覺者一</span><br/>
<span class='tline' id='l176' data-llen='3868:3891'>　徳也湯與伊尹皆有此徳故足以斡旋天命變堯舜</span><br/>
<span class='tline' id='l177' data-llen='3891:3914'>　之所為而不疑其見於用也取民於水火之中而處</span><br/>
<span class='tline' id='l178' data-llen='3914:3941'><a onclick="displayPageImage('KR1b0018', 'WYG', '018-10b' );" name="018-10b" class="pb">[018-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3941:3964'>　之堯舜之世一徳為用其如何哉伊尹既用此以放</span><br/>
<span class='tline' id='l180' data-llen='3964:3987'>　桀又用此以放太甲而使之以悔過中超然有得嗚</span><br/>
<span class='tline' id='l181' data-llen='3987:3999'>　呼一徳之用其大矣哉</span><br/>
<span class='tline' id='l182' data-llen='3999:4022'>　東坡曰或以千金與人而人不喜或以一言使人而</span><br/>
<span class='tline' id='l183' data-llen='4022:4045'>　人死之者誠與不誠是也稽天下之潦不能終朝而</span><br/>
<span class='tline' id='l184' data-llen='4045:4068'>　一綫之溜可以達石者一與不一故也誠而一古之</span><br/>
<span class='tline' id='l185' data-llen='4068:4081'>　聖人不能加毫末於此矣</span><br/>
<span class='tline' id='l186' data-llen='4081:4104'>　張氏曰道一而已散而為徳未始不一也是故入乎</span><br/>
<span class='tline' id='l187' data-llen='4104:4131'><a onclick="displayPageImage('KR1b0018', 'WYG', '018-11a' );" name="018-11a" class="pb">[018-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4131:4154'>　一則道將得出乎一則道將失然則君臣之徳豈可</span><br/>
<span class='tline' id='l189' data-llen='4154:4177'>　以二三而不一乎雖然有一徳之君必須一徳之臣</span><br/>
<span class='tline' id='l190' data-llen='4177:4200'>　以為之佐有一徳之臣必頼一徳之君以為之主君</span><br/>
<span class='tline' id='l191' data-llen='4200:4223'>　臣之間所以貴於咸有一徳然後道同志合而政治</span><br/>
<span class='tline' id='l192' data-llen='4223:4246'>　立矣此伊尹之將告歸所以作咸有一徳以陳戒於</span><br/>
<span class='tline' id='l193' data-llen='4246:4269'>　太甲也太甲昔嘗居憂而在亮隂之間則天下之政</span><br/>
<span class='tline' id='l194' data-llen='4269:4292'>　聽於伊尹矣至於三年之喪畢此伊尹所以復政厥</span><br/>
<span class='tline' id='l195' data-llen='4292:4312'>　辟也將告歸者盖功成不居將致政而歸也</span><br/>
<span class='tline' id='l196' data-llen='4312:4339'><a onclick="displayPageImage('KR1b0018', 'WYG', '018-11b' );" name="018-11b" class="pb">[018-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4339:4362'>　東萊曰太甲悔過既力入道既深故伊尹於此篇講</span><br/>
<span class='tline' id='l198' data-llen='4362:4385'>　究實理以入道之極處告太甲自古以來前聖入道</span><br/>
<span class='tline' id='l199' data-llen='4385:4408'>　各有自得處在堯舜禹則謂之執中在伊尹則謂之</span><br/>
<span class='tline' id='l200' data-llen='4408:4431'>　一徳在孔子則謂之忠恕在子思則謂之中庸在孟</span><br/>
<span class='tline' id='l201' data-llen='4431:4454'>　子則謂之仁義皆所以發明前聖之所未明處故此</span><br/>
<span class='tline' id='l202' data-llen='4454:4477'>　篇前後都說一徳天之難信以其命之不常也徳之</span><br/>
<span class='tline' id='l203' data-llen='4477:4500'>　常不常則位之保不保在反覆手耳太抵造道之深</span><br/>
<span class='tline' id='l204' data-llen='4500:4523'>　其言不易發故伊尹必先以天為言而重其事亦欲</span><br/>
<span class='tline' id='l205' data-llen='4523:4550'><a onclick="displayPageImage('KR1b0018', 'WYG', '018-12a' );" name="018-12a" class="pb">[018-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4550:4560'>　起太甲之敬心也</span><br/>
<span class='tline' id='l207' data-llen='4560:4566'>咸有一徳</span><br/>
<span class='tline' id='l208' data-llen='4566:4583'>伊尹既復政厥辟將告歸乃陳戒于徳</span><br/>
<span class='tline' id='l209' data-llen='4583:4606'>　無垢曰為人臣如伊尹亦可謂不幸矣使君如堯伊</span><br/>
<span class='tline' id='l210' data-llen='4606:4629'>　尹如舜可也使君如舜伊尹如禹可也今乃不然一</span><br/>
<span class='tline' id='l211' data-llen='4629:4652'>　出而桀為君乃相湯而伐之此豈美事乎再傳而太</span><br/>
<span class='tline' id='l212' data-llen='4652:4675'>　甲為君乃身自放之豈美事乎其不幸有如此者使</span><br/>
<span class='tline' id='l213' data-llen='4675:4698'>　太甲悔過復政之後伊尹不去其有待耶　又曰髙</span><br/>
<span class='tline' id='l214' data-llen='4698:4725'><a onclick="displayPageImage('KR1b0018', 'WYG', '018-12b' );" name="018-12b" class="pb">[018-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4725:4748'>　哉伊尹既不使人主有殺功臣之惡又使人主有入</span><br/>
<span class='tline' id='l216' data-llen='4748:4771'>　徳之門進退裕如不見其失功滿天地而心不有徳</span><br/>
<span class='tline' id='l217' data-llen='4771:4794'>　垂億載而心不怠放君迎君而心不悔釋位而去而</span><br/>
<span class='tline' id='l218' data-llen='4794:4810'>　心不疑人臣如伊尹其亦難矣哉</span><br/>
<span class='tline' id='l219' data-llen='4810:4833'>曰嗚呼天難諶命靡常常厥徳保厥位厥徳匪常九有</span><br/>
<span class='tline' id='l220' data-llen='4833:4837'>以亡</span><br/>
<span class='tline' id='l221' data-llen='4837:4860'>　無垢曰將恃天乎天則難諶將恃命乎命則靡常不</span><br/>
<span class='tline' id='l222' data-llen='4860:4883'>　可恃也天雖難諶而吾徳可諶命雖靡常而吾徳有</span><br/>
<span class='tline' id='l223' data-llen='4883:4910'><a onclick="displayPageImage('KR1b0018', 'WYG', '018-13a' );" name="018-13a" class="pb">[018-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4910:4933'>　常使吾有常徳則可以變易造化闔闢隂陽天命豈</span><br/>
<span class='tline' id='l225' data-llen='4933:4956'>　不為吾徳之聽乎故常厥徳者保厥位而厥徳匪常</span><br/>
<span class='tline' id='l226' data-llen='4956:4964'>　九有必亡也</span><br/>
<span class='tline' id='l227' data-llen='4964:4987'>　張氏曰詩云天難忱斯周公曰天不可信所謂天難</span><br/>
<span class='tline' id='l228' data-llen='4987:5010'>　忱者以其命之靡常故也天雖命吉矣不能應之以</span><br/>
<span class='tline' id='l229' data-llen='5010:5033'>　徳則有時而凶天雖命凶矣能修徳以禳之則有時</span><br/>
<span class='tline' id='l230' data-llen='5033:5056'>　而吉此天命所以為靡常也常厥徳則其徳一矣不</span><br/>
<span class='tline' id='l231' data-llen='5056:5079'>　常厥徳則其徳二三矣徳惟一者動罔不吉此所以</span><br/>
<span class='tline' id='l232' data-llen='5079:5106'><a onclick="displayPageImage('KR1b0018', 'WYG', '018-13b' );" name="018-13b" class="pb">[018-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5106:5129'>　能保厥位也徳二三者動罔不凶故雖九有亦至於</span><br/>
<span class='tline' id='l234' data-llen='5129:5146'>　亡言九有以亡則不能保位可知矣</span><br/>
<span class='tline' id='l235' data-llen='5146:5169'>夏王弗克庸徳慢神虐民皇天弗保監于萬方啓迪有</span><br/>
<span class='tline' id='l236' data-llen='5169:5192'>命眷求一徳俾作神主惟尹躬暨湯咸有一徳克享天</span><br/>
<span class='tline' id='l237' data-llen='5192:5209'>心受天明命以有九有之師爰革夏正</span><br/>
<span class='tline' id='l238' data-llen='5209:5232'>　無垢曰夏王不知講學為人欲所亂故其徳不常所</span><br/>
<span class='tline' id='l239' data-llen='5232:5255'>　嚮皆惡動皆負於幽明幽則慢神明則虐民天豈欲</span><br/>
<span class='tline' id='l240' data-llen='5255:5278'>　以多欲之主偃然在民上為天下君乎盖徳即天也</span><br/>
<span class='tline' id='l241' data-llen='5278:5305'><a onclick="displayPageImage('KR1b0018', 'WYG', '018-14a' );" name="018-14a" class="pb">[018-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5305:5328'>　夫一徳之所在天之所在也非一徳之外别有所謂</span><br/>
<span class='tline' id='l243' data-llen='5328:5351'>　天而天之外别有所謂徳也　又曰方天厭惡夏王</span><br/>
<span class='tline' id='l244' data-llen='5351:5374'>　眷求一徳之人付以厯數為天地神明之主而伊尹</span><br/>
<span class='tline' id='l245' data-llen='5374:5397'>　與湯皆豁然悟入天理超然真有所得上契天心盖</span><br/>
<span class='tline' id='l246' data-llen='5397:5420'>　伊尹與湯之心即天之心也民之心也以天之心故</span><br/>
<span class='tline' id='l247' data-llen='5420:5443'>　克享天心受天明命以民之心故有九有之師爰革</span><br/>
<span class='tline' id='l248' data-llen='5443:5448'>　夏正</span><br/>
<span class='tline' id='l249' data-llen='5448:5471'>　張氏曰桀徳不常幽則慢神而神怨之也明則虐民</span><br/>
<span class='tline' id='l250' data-llen='5471:5498'><a onclick="displayPageImage('KR1b0018', 'WYG', '018-14b' );" name="018-14b" class="pb">[018-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5498:5521'>　而民讎之也孔子曰敬鬼神則神非可慢也又曰寛</span><br/>
<span class='tline' id='l252' data-llen='5521:5544'>　則得衆則民非可虐也今夏王弗克庸徳而慢神虐</span><br/>
<span class='tline' id='l253' data-llen='5544:5567'>　民非特神民之所不與而皇天且將不保矣啟者所</span><br/>
<span class='tline' id='l254' data-llen='5567:5590'>　以開導之也迪者所以導達之也天之命人常在于</span><br/>
<span class='tline' id='l255' data-llen='5590:5613'>　人為之後謂之有命盖言其徳足以有命此天之所</span><br/>
<span class='tline' id='l256' data-llen='5613:5636'>　以啓迪之也眷求一徳俾作神主盖惟一徳為能有</span><br/>
<span class='tline' id='l257' data-llen='5636:5659'>　命故也可則因否則革桀之暴徳無道其政非可因</span><br/>
<span class='tline' id='l258' data-llen='5659:5667'>　也革之而已</span><br/>
<span class='tline' id='l259' data-llen='5667:5694'><a onclick="displayPageImage('KR1b0018', 'WYG', '018-15a' );" name="018-15a" class="pb">[018-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5694:5717'>　史氏曰有一聖人起必有賢人為之偶何也天將以</span><br/>
<span class='tline' id='l261' data-llen='5717:5740'>　天下託聖人顧其事甚重而不能諄諄以告之故又</span><br/>
<span class='tline' id='l262' data-llen='5740:5763'>　以聖人託於賢俾致其命焉者也夏桀弗類天擇其</span><br/>
<span class='tline' id='l263' data-llen='5763:5786'>　主而託之者甚急也天欲以天下託于湯是以先以</span><br/>
<span class='tline' id='l264' data-llen='5786:5809'>　湯託於伊尹伊尹知之故曰天之生斯民也使先知</span><br/>
<span class='tline' id='l265' data-llen='5809:5832'>　覺後知使先覺覺後覺予天民之先覺者非予覺之</span><br/>
<span class='tline' id='l266' data-llen='5832:5855'>　而誰是盖知天有以命之也命之至天不容以言傳</span><br/>
<span class='tline' id='l267' data-llen='5855:5878'>　伊尹不得以言受然動靜語黙不啻影響之應者天</span><br/>
<span class='tline' id='l268' data-llen='5878:5905'><a onclick="displayPageImage('KR1b0018', 'WYG', '018-15b' );" name="018-15b" class="pb">[018-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5905:5917'>　以心傳伊尹以心受也</span><br/>
<span class='tline' id='l270' data-llen='5917:5940'>　東萊曰徳者天地神明之所同然者也惟夏王弗克</span><br/>
<span class='tline' id='l271' data-llen='5940:5963'>　庸徳則自然慢神虐民天自然不保此言視幽明人</span><br/>
<span class='tline' id='l272' data-llen='5963:5980'>　已為二皆是徳之反未言徳之正也</span><br/>
<span class='tline' id='l273' data-llen='5980:6003'>非天私我有商惟天佑于一徳非商求于下民惟民歸</span><br/>
<span class='tline' id='l274' data-llen='6003:6026'>于一徳徳惟一動罔不吉徳二三動罔不凶惟吉凶不</span><br/>
<span class='tline' id='l275' data-llen='6026:6038'>僭在人惟天降災祥在徳</span><br/>
<span class='tline' id='l276' data-llen='6038:6061'>　無垢曰無心于求天而天佑之無心于求民而民歸</span><br/>
<span class='tline' id='l277' data-llen='6061:6088'><a onclick="displayPageImage('KR1b0018', 'WYG', '018-16a' );" name="018-16a" class="pb">[018-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6088:6111'>　之天非私我也以天心在此天雖欲外吾心不可得</span><br/>
<span class='tline' id='l279' data-llen='6111:6134'>　也我非求民也以民心在此民雖欲外吾心亦不可</span><br/>
<span class='tline' id='l280' data-llen='6134:6157'>　得也是一徳者乃天與民歸之機也或者於此心之</span><br/>
<span class='tline' id='l281' data-llen='6157:6180'>　外别求天佑於此心之外别求民歸是不知本者也</span><br/>
<span class='tline' id='l282' data-llen='6180:6203'>　盖此心即天心非此心之外别有天也此心即民心</span><br/>
<span class='tline' id='l283' data-llen='6203:6226'>　非此心之外别有民也　又曰一者天理二三者人</span><br/>
<span class='tline' id='l284' data-llen='6226:6249'>　欲天理無往而不吉則以其體即吉也人欲無往而</span><br/>
<span class='tline' id='l285' data-llen='6249:6272'>　不凶則以其體即凶也所得在天理舉天下不得以</span><br/>
<span class='tline' id='l286' data-llen='6272:6299'><a onclick="displayPageImage('KR1b0018', 'WYG', '018-16b' );" name="018-16b" class="pb">[018-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6299:6322'>　亂故一所得在人欲注於東則已奔于西注於此則</span><br/>
<span class='tline' id='l288' data-llen='6322:6345'>　已分於彼非一之外别有吉非二三之外别有凶一</span><br/>
<span class='tline' id='l289' data-llen='6345:6368'>　則吉二三則凶也在人謂之吉凶在天謂之災祥夫</span><br/>
<span class='tline' id='l290' data-llen='6368:6391'>　一即吉即祥二三即凶即災是吉凶不僭在人如何</span><br/>
<span class='tline' id='l291' data-llen='6391:6414'>　耳天降災祥在徳如何耳古之論福者乃謂信義而</span><br/>
<span class='tline' id='l292' data-llen='6414:6437'>　詩人之歌福履則曰后妃逮下是逮下有福非逮下</span><br/>
<span class='tline' id='l293' data-llen='6437:6459'>　之外别有福也信義乃福非信義之外别有福也</span><br/>
<span class='tline' id='l294' data-llen='6459:6482'>　史氏曰天人以無常觀聖人之心聖人以有常得天</span><br/>
<span class='tline' id='l295' data-llen='6482:6509'><a onclick="displayPageImage('KR1b0018', 'WYG', '018-17a' );" name="018-17a" class="pb">[018-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6509:6532'>　人之助天人無心視聖人如何而應之耳應之以治</span><br/>
<span class='tline' id='l297' data-llen='6532:6555'>　則吉應之以亂則凶天固無常者也撫我則后虐我</span><br/>
<span class='tline' id='l298' data-llen='6555:6578'>　則讎民固無常者也聖人其可不汲汲於修徳而求</span><br/>
<span class='tline' id='l299' data-llen='6578:6601'>　其無常也哉終始惟一時乃日新此聖人有常之徳</span><br/>
<span class='tline' id='l300' data-llen='6601:6624'>　也修我有常之徳而應彼無常之理自然幽明之間</span><br/>
<span class='tline' id='l301' data-llen='6624:6648'>　不期于天佑而天自佑不必于民歸而民自歸矣不然</span><br/>
<span class='tline' id='l302' data-llen='6648:6664'>　則天豈容私民豈可求而得之耶</span><br/>
<span class='tline' id='l303' data-llen='6664:6687'>　張氏曰天無私親也所親者一徳而已民無常懐也</span><br/>
<span class='tline' id='l304' data-llen='6687:6714'><a onclick="displayPageImage('KR1b0018', 'WYG', '018-17b' );" name="018-17b" class="pb">[018-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6714:6737'>　所懐者亦一徳而已皇天之所以眷佑有商者非天</span><br/>
<span class='tline' id='l306' data-llen='6737:6760'>　私商而佑之也盖天之所佑者佑其徳也民之所以</span><br/>
<span class='tline' id='l307' data-llen='6760:6783'>　戴商者望之若大旱之望雨非商求民而民歸之也</span><br/>
<span class='tline' id='l308' data-llen='6783:6806'>　盖民之所歸者歸其徳也徳出乎道者也道一而已</span><br/>
<span class='tline' id='l309' data-llen='6806:6829'>　則徳不可以不慎終於始常而不變此徳之所以一</span><br/>
<span class='tline' id='l310' data-llen='6829:6852'>　也一出一入或作或輟此徳之所以二三也夫物類</span><br/>
<span class='tline' id='l311' data-llen='6852:6875'>　之起必有所始榮辱之來必象其徳故徳惟一者動</span><br/>
<span class='tline' id='l312' data-llen='6875:6898'>　罔不吉徳二三者動罔不凶吉凶者災祥之始災祥</span><br/>
<span class='tline' id='l313' data-llen='6898:6925'><a onclick="displayPageImage('KR1b0018', 'WYG', '018-18a' );" name="018-18a" class="pb">[018-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6925:6948'>　者吉凶之應於人言其始故謂之吉凶於徳言其應</span><br/>
<span class='tline' id='l315' data-llen='6948:6971'>　故謂之災祥在人者先吉而後凶所以誘之而使勸</span><br/>
<span class='tline' id='l316' data-llen='6971:6991'>　也在天者先災而後祥所以威之而使畏也</span><br/>
<span class='tline' id='l317' data-llen='6991:7014'>　東萊曰惟其徳一則天也人也神也周旋曲折酬酢</span><br/>
<span class='tline' id='l318' data-llen='7014:7037'>　泛應無非此一故動則合於理苟二三則周旋泛應</span><br/>
<span class='tline' id='l319' data-llen='7037:7060'>　之際不能一故動則背於理此所以有吉凶所謂吉</span><br/>
<span class='tline' id='l320' data-llen='7060:7079'>　凶者降災降祥也合理與背理便是吉凶</span><br/>
<span class='tline' id='l321' data-llen='7079:7112'>今嗣王新服厥命惟新厥徳終始惟一時乃日新<span class='krp-note'>按此條永樂/大典原缺</span></span><br/>
<span class='tline' id='l322' data-llen='7112:7139'><a onclick="displayPageImage('KR1b0018', 'WYG', '018-18b' );" name="018-18b" class="pb">[018-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7139:7162'>任官惟賢材左右惟其人臣為上為徳為下為民其難</span><br/>
<span class='tline' id='l324' data-llen='7162:7170'>其愼惟和惟一</span><br/>
<span class='tline' id='l325' data-llen='7170:7193'>　無垢曰夫成湯與伊尹咸有一徳所以能至格天之</span><br/>
<span class='tline' id='l326' data-llen='7193:7216'>　治今伊尹既告太甲以一徳之說其求人材可不以</span><br/>
<span class='tline' id='l327' data-llen='7216:7239'>　一徳是凖乎不如是不足以傳成湯伊尹之心矣此</span><br/>
<span class='tline' id='l328' data-llen='7239:7262'>　任官所以必惟賢材左右所以必惟其人也賢材而</span><br/>
<span class='tline' id='l329' data-llen='7262:7285'>　有一徳則在位在職者皆精白而無他心左右而有</span><br/>
<span class='tline' id='l330' data-llen='7285:7308'>　一徳則上自三宅下至僕從皆忠良而無邪心如此</span><br/>
<span class='tline' id='l331' data-llen='7308:7335'><a onclick="displayPageImage('KR1b0018', 'WYG', '018-19a' );" name="018-19a" class="pb">[018-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7335:7358'>　精擇則以為臣之道上在朝廷為公卿則當助成君</span><br/>
<span class='tline' id='l333' data-llen='7358:7381'>　徳下在有司百執事之列則當膏澤斯民其任匪輕</span><br/>
<span class='tline' id='l334' data-llen='7381:7404'>　其責甚重則人君之求賢才左右不可輕易也故曰</span><br/>
<span class='tline' id='l335' data-llen='7404:7427'>　其難不可簡忽也故曰其慎一不難則小人朋來一</span><br/>
<span class='tline' id='l336' data-llen='7427:7450'>　不慎則小人乘間和則其容晬穆一則其心開濟以</span><br/>
<span class='tline' id='l337' data-llen='7450:7461'>　此求之萬不失一矣</span><br/>
<span class='tline' id='l338' data-llen='7461:7484'>　張氏曰庶官得賢才左右得其人則上可以致君下</span><br/>
<span class='tline' id='l339' data-llen='7484:7507'>　足以成民故次之曰臣為上為徳為下為民美則將</span><br/>
<span class='tline' id='l340' data-llen='7507:7534'><a onclick="displayPageImage('KR1b0018', 'WYG', '018-19b' );" name="018-19b" class="pb">[018-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7534:7557'>　順惡則正救陳善以閉邪獻可以替否使君不失其</span><br/>
<span class='tline' id='l342' data-llen='7557:7580'>　聰明聖智之徳此為上為徳也教之誨之輔之翼之</span><br/>
<span class='tline' id='l343' data-llen='7580:7603'>　使民不失其孝悌忠信之行此為下為民也上言為</span><br/>
<span class='tline' id='l344' data-llen='7603:7626'>　徳則知為民者行也下言為民則知為徳者君也伊</span><br/>
<span class='tline' id='l345' data-llen='7626:7649'>　尹嘗欲使是君為堯舜之君則為上為徳可知矣欲</span><br/>
<span class='tline' id='l346' data-llen='7649:7672'>　使是民為堯舜之民則為下為民可知矣夫人臣之</span><br/>
<span class='tline' id='l347' data-llen='7672:7693'>　責如此其重則選任不可不難聽察不可不慎</span><br/>
<span class='tline' id='l348' data-llen='7693:7716'>　東坡曰易曰天下之動貞夫一者也夫動者不安者</span><br/>
<span class='tline' id='l349' data-llen='7716:7743'><a onclick="displayPageImage('KR1b0018', 'WYG', '018-20a' );" name="018-20a" class="pb">[018-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7743:7766'>　也夫惟不安故求安者而託焉惟一者為能安天地</span><br/>
<span class='tline' id='l351' data-llen='7766:7789'>　惟能一故萬物資生焉日月惟能一故天下資明焉</span><br/>
<span class='tline' id='l352' data-llen='7789:7812'>　天一於覆地一於載日月一於照聖人一於仁非有</span><br/>
<span class='tline' id='l353' data-llen='7812:7835'>　二事也晝夜之代謝寒暑之往來風雨之作止未嘗</span><br/>
<span class='tline' id='l354' data-llen='7835:7858'>　一日不變也變而不失其常晦而不失其明殺而不</span><br/>
<span class='tline' id='l355' data-llen='7858:7877'>　失其生豈非所謂一者常存而不變故耶</span><br/>
<span class='tline' id='l356' data-llen='7877:7900'>　蕭氏曰於身也精進而不已於民也樂推而不厭此</span><br/>
<span class='tline' id='l357' data-llen='7900:7909'>　徳之所以日新</span><br/>
<span class='tline' id='l358' data-llen='7909:7936'><a onclick="displayPageImage('KR1b0018', 'WYG', '018-20b' );" name="018-20b" class="pb">[018-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7936:7959'>　東萊曰臣之所以為上者輔君徳也臣之所以為下</span><br/>
<span class='tline' id='l360' data-llen='7959:7982'>　者本不要役民為君安撫其民也此亦是視君民為</span><br/>
<span class='tline' id='l361' data-llen='7982:8005'>　一也其難其慎者慮小人也難之慎之者慮君子小</span><br/>
<span class='tline' id='l362' data-llen='8005:8028'>　人混然無辨也惟慎擇其不善者去之則吾之純一</span><br/>
<span class='tline' id='l363' data-llen='8028:8051'>　始見惟和惟一而皆為君子也惟君臣之間和同無</span><br/>
<span class='tline' id='l364' data-llen='8051:8067'>　間而展盡一心此其所以為一也</span><br/>
<span class='tline' id='l365' data-llen='8067:8090'>徳無常師主善為師善無常主協于克一俾萬姓咸曰</span><br/>
<span class='tline' id='l366' data-llen='8090:8113'>大哉王言又曰一哉王心克綏先王之祿永底烝民之</span><br/>
<span class='tline' id='l367' data-llen='8113:8140'><a onclick="displayPageImage('KR1b0018', 'WYG', '018-21a' );" name="018-21a" class="pb">[018-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8140:8143'>生</span><br/>
<span class='tline' id='l369' data-llen='8143:8166'>　無垢曰有一徳之君乃能識一徳之臣是賢材左右</span><br/>
<span class='tline' id='l370' data-llen='8166:8189'>　之有一徳正在太甲先有一徳乃能識之耳此伊尹</span><br/>
<span class='tline' id='l371' data-llen='8189:8212'>　所以反覆為太甲言一徳之說也太甲悔過必有所</span><br/>
<span class='tline' id='l372' data-llen='8212:8235'>　得也豈有無所得遽能脫去縱欲而克終允徳乎内</span><br/>
<span class='tline' id='l373' data-llen='8235:8258'>　磨琢以檢察外切磋於師友功深力到一旦豁然人</span><br/>
<span class='tline' id='l374' data-llen='8258:8281'>　欲斷絶天理滋彰一徳見矣一徳既見未發號令未</span><br/>
<span class='tline' id='l375' data-llen='8281:8304'>　見稱譽以前先王之祿已綏烝民之生以永則以先</span><br/>
<span class='tline' id='l376' data-llen='8304:8331'><a onclick="displayPageImage('KR1b0018', 'WYG', '018-21b' );" name="018-21b" class="pb">[018-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8331:8347'>　王之心烝民之心皆㑹于一徳也</span><br/>
<span class='tline' id='l378' data-llen='8347:8370'>　黄成曰貞而不變者謂之一一者道之極也物之不</span><br/>
<span class='tline' id='l379' data-llen='8370:8393'>　齊物之情也然自其一者視之萬物莫不一也故得</span><br/>
<span class='tline' id='l380' data-llen='8393:8416'>　夫一則無往而不一不得夫一則物無以正其心矣</span><br/>
<span class='tline' id='l381' data-llen='8416:8439'>　東萊曰徳之運用無常師也主善便是師善無常主</span><br/>
<span class='tline' id='l382' data-llen='8439:8462'>　如仁義禮樂皆非一也然仁義禮樂之用咸歸于一</span><br/>
<span class='tline' id='l383' data-llen='8462:8474'>　耳此所以謂之協一也</span><br/>
<span class='tline' id='l384' data-llen='8474:8497'>嗚呼七世之廟可以觀徳萬夫之長可以觀政后非民</span><br/>
<span class='tline' id='l385' data-llen='8497:8524'><a onclick="displayPageImage('KR1b0018', 'WYG', '018-22a' );" name="018-22a" class="pb">[018-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8524:8547'>罔使民非后罔事無自廣以狹人匹夫匹婦不獲自盡</span><br/>
<span class='tline' id='l387' data-llen='8547:8556'>民主罔與成厥功</span><br/>
<span class='tline' id='l388' data-llen='8556:8579'>　無垢曰七世之廟尚觀其徳萬夫之長尚觀其政况</span><br/>
<span class='tline' id='l389' data-llen='8579:8602'>　后非民罔使民非后罔事其相須之急如此其可自</span><br/>
<span class='tline' id='l390' data-llen='8602:8625'>　謂有一徳而狹天下之民以謂不足與計乎一徳者</span><br/>
<span class='tline' id='l391' data-llen='8625:8648'>　每見其不足故有進法而無止法孔子惜顏子曰吾</span><br/>
<span class='tline' id='l392' data-llen='8648:8671'>　見其進也未見其止也此真一徳之用也盖匹夫匹</span><br/>
<span class='tline' id='l393' data-llen='8671:8694'>　婦各有所見儻四海之内有一夫一婦不得自盡其</span><br/>
<span class='tline' id='l394' data-llen='8694:8721'><a onclick="displayPageImage('KR1b0018', 'WYG', '018-22b' );" name="018-22b" class="pb">[018-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8721:8744'>　情則吾之徳亦有所闕矣伊尹始告太甲以允徳及</span><br/>
<span class='tline' id='l396' data-llen='8744:8767'>　其將歸也又告太甲以一徳又告以求臣下之一徳</span><br/>
<span class='tline' id='l397' data-llen='8767:8790'>　其末又告之以求四海之内匹夫匹婦之徳此無他</span><br/>
<span class='tline' id='l398' data-llen='8790:8813'>　猶富家老翁平生所秘者厥子罔知及臨絶將死之</span><br/>
<span class='tline' id='l399' data-llen='8813:8836'>　際盡出所未見者兩手而付之其意亦已切矣伊尹</span><br/>
<span class='tline' id='l400' data-llen='8836:8857'>　將去其付與太甲者無餘藴矣太甲宜如之何</span><br/>
<span class='tline' id='l401' data-llen='8857:8880'>　張氏曰后非民罔使者兩貴不能以相使君必得民</span><br/>
<span class='tline' id='l402' data-llen='8880:8903'>　然後有所使矣民非后罔事者兩賤不能以相事民</span><br/>
<span class='tline' id='l403' data-llen='8903:8930'><a onclick="displayPageImage('KR1b0018', 'WYG', '018-23a' );" name="018-23a" class="pb">[018-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8930:8953'>　必得君然後有所事矣然而為上之道常在乎并謀</span><br/>
<span class='tline' id='l405' data-llen='8953:8976'>　兼智樂取於人然後可以成功則自廣狹人於所當</span><br/>
<span class='tline' id='l406' data-llen='8976:8999'>　戒也自廣則以己為有餘狹人則以人為不足自廣</span><br/>
<span class='tline' id='l407' data-llen='8999:9036'>　以狹人則<img height='20' width='20' alt='&amp;KR1138' title='KR1138' src='https://raw.githubusercontent.com/kanripo/KR-Gaiji/master/images/KR1138.png'/><img height='20' width='20' alt='&amp;KR1138' title='KR1138' src='https://raw.githubusercontent.com/kanripo/KR-Gaiji/master/images/KR1138.png'/>之聲音顏色拒人于千里之外使匹</span><br/>
<span class='tline' id='l408' data-llen='9036:9059'>　夫匹婦不得以自盡則民主其何以成功哉民主之</span><br/>
<span class='tline' id='l409' data-llen='9059:9082'>　功非一人之智力所能致必在夫積衆智以成之者</span><br/>
<span class='tline' id='l410' data-llen='9082:9086'>　也</span><br/>
<span class='tline' id='l411' data-llen='9086:9109'>　史氏曰所傳者逺則其所積也必厚所服者大則其</span><br/>
<span class='tline' id='l412' data-llen='9109:9136'><a onclick="displayPageImage('KR1b0018', 'WYG', '018-23b' );" name="018-23b" class="pb">[018-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9136:9159'>　所行也必至因所傳之逺近以求其所積之厚薄因</span><br/>
<span class='tline' id='l414' data-llen='9159:9182'>　所服之大小以察所行之至否其徳與政何以逃智</span><br/>
<span class='tline' id='l415' data-llen='9182:9205'>　者之觀察哉伊尹勸太甲以修徳為政之道其激進</span><br/>
<span class='tline' id='l416' data-llen='9205:9212'>　之也如此</span><br/>
<span class='tline' id='l417' data-llen='9212:9235'>　東萊曰君民之一體也無自廣以狹人君民既一體</span><br/>
<span class='tline' id='l418' data-llen='9235:9258'>　苟自以為廣而以人為狹亦非一矣雖匹夫匹婦之</span><br/>
<span class='tline' id='l419' data-llen='9258:9279'>　至賤不得自盡亦非一矣如此則人主無成功</span><br/>
<span class='tline' id='l420' data-llen='9279:9299'>沃丁既葬伊尹于亳咎單遂訓伊尹事作沃丁</span><br/>
<span class='tline' id='l421' data-llen='9299:9326'><a onclick="displayPageImage('KR1b0018', 'WYG', '018-24a' );" name="018-24a" class="pb">[018-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9326:9349'>　無垢曰嗚呼商家不可一日無伊尹也乆矣伊尹雖</span><br/>
<span class='tline' id='l423' data-llen='9349:9372'>　告歸朝廷有大務人主宰相所不能决者想太甲父</span><br/>
<span class='tline' id='l424' data-llen='9372:9395'>　子必就問之古禮所謂九十者天子欲有問焉則就</span><br/>
<span class='tline' id='l425' data-llen='9395:9418'>　其室以珍從是也及伊尹既死死已既葬朝廷皇皇</span><br/>
<span class='tline' id='l426' data-llen='9418:9441'>　焉意以謂有謀誰决有事誰咨有大患難其誰慿藉</span><br/>
<span class='tline' id='l427' data-llen='9441:9464'>　乎故咎單遂述伊尹平生法度以告沃丁使之遵守</span><br/>
<span class='tline' id='l428' data-llen='9464:9468'>　也</span><br/>
<span class='tline' id='l429' data-llen='9468:9491'>　東坡曰咎單作明居司空之職也舜宅百揆亦司空</span><br/>
<span class='tline' id='l430' data-llen='9491:9518'><a onclick="displayPageImage('KR1b0018', 'WYG', '018-24b' );" name="018-24b" class="pb">[018-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9518:9541'>　之事也禹作司空以此考之自堯舜至商盖嘗以司</span><br/>
<span class='tline' id='l432' data-llen='9541:9548'>　空為政也</span><br/>
<span class='tline' id='l433' data-llen='9548:9571'>伊陟相太戊亳有祥桑榖共生於朝伊陟贊于巫咸作</span><br/>
<span class='tline' id='l434' data-llen='9571:9577'>咸乂四篇</span><br/>
<span class='tline' id='l435' data-llen='9577:9600'>　無垢曰商家猶有堯舜之風後世弗可及者昔益有</span><br/>
<span class='tline' id='l436' data-llen='9600:9623'>　昌言禹拜而俞之禹有昌言臯陶俞而師之其雍穆</span><br/>
<span class='tline' id='l437' data-llen='9623:9646'>　揖遜之風使人樂而不厭今伊尹既葬而咎單遂訓</span><br/>
<span class='tline' id='l438' data-llen='9646:9670'>　伊尹事亳有祥桑伊陟乃贊于巫咸其虚心克己惟朝</span><br/>
<span class='tline' id='l439' data-llen='9670:9697'><a onclick="displayPageImage('KR1b0018', 'WYG', '018-25a' );" name="018-25a" class="pb">[018-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9697:9720'>　廷是憂初不欲善之在已過之在人此堯舜之風也</span><br/>
<span class='tline' id='l441' data-llen='9720:9733'>太戊贊于伊陟作伊陟原命</span><br/>
<span class='tline' id='l442' data-llen='9733:9756'>　無垢曰伊陟原命所載皆恐懼修省之事原孔安國</span><br/>
<span class='tline' id='l443' data-llen='9756:9779'>　以為臣名是太戊贊伊陟又命原以天變之事也其</span><br/>
<span class='tline' id='l444' data-llen='9779:9802'>　間君臣答問雖不得而知想見不過君臣相戒修徳</span><br/>
<span class='tline' id='l445' data-llen='9802:9812'>　修政以答天意耳</span><br/>
<span class='tline' id='l446' data-llen='9812:9822'>仲丁遷于嚻作仲丁</span><br/>
<span class='tline' id='l447' data-llen='9822:9845'>　無垢曰嚻皇甫謐謂在河北或曰今河南敖倉余因</span><br/>
<span class='tline' id='l448' data-llen='9845:9872'><a onclick="displayPageImage('KR1b0018', 'WYG', '018-25b' );" name="018-25b" class="pb">[018-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9872:9895'>　遷都事乃知桑榖之妖轉而為遷都耳夫太戊占之</span><br/>
<span class='tline' id='l450' data-llen='9895:9918'>　曰野木生朝國其亡乎是太戊不修徳必有亡國之</span><br/>
<span class='tline' id='l451' data-llen='9918:9933'>　災惟其修徳所以止於遷都耳</span><br/>
<span class='tline' id='l452' data-llen='9933:9944'>河亶甲居相作河亶甲</span><br/>
<span class='tline' id='l453' data-llen='9944:9967'>　無垢曰太史公云仲丁崩弟外壬立外壬崩弟河亶</span><br/>
<span class='tline' id='l454' data-llen='9967:9990'>　甲立仲丁遷于嚻方一傳至河亶甲則又遷居于相</span><br/>
<span class='tline' id='l455' data-llen='9990:9994'>　矣</span><br/>
<span class='tline' id='l456' data-llen='9994:10004'>祖乙圮于耿作祖乙</span><br/>
<span class='tline' id='l457' data-llen='10004:10031'><a onclick="displayPageImage('KR1b0018', 'WYG', '018-26a' );" name="018-26a" class="pb">[018-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10031:10054'>　無垢曰太史公曰河亶甲崩子祖乙立河亶甲時殷</span><br/>
<span class='tline' id='l459' data-llen='10054:10077'>　復衰故又有遷都之變而祖乙又遷于耿也桑榖之</span><br/>
<span class='tline' id='l460' data-llen='10077:10100'>　祥亦可畏矣皇甫謐曰耿在河東皮氏縣耿鄉至耿</span><br/>
<span class='tline' id='l461' data-llen='10100:10123'>　為河水所圮壊又不安其居此乃桑榖之祥又發於</span><br/>
<span class='tline' id='l462' data-llen='10123:10129'>　河患也</span><br/>
</p>
<p><br/>
</p>
  </div>
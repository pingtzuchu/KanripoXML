<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0018', 'WYG', '031-1a' );" name="031-1a" class="pb">[031-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書精義卷三十一　　　　宋　黄倫　撰</span><br/>
<span class='tline' id='l10' data-llen='212:223'>西旅獻獒大保作旅獒</span><br/>
<span class='tline' id='l11' data-llen='223:234'>　東坡曰大保召公也</span><br/>
<span class='tline' id='l12' data-llen='234:238'>旅獒</span><br/>
<span class='tline' id='l13' data-llen='238:261'>惟克商遂通道於九夷八蠻西旅厎貢厥獒太保乃作</span><br/>
<span class='tline' id='l14' data-llen='261:269'>旅獒用訓於王</span><br/>
<span class='tline' id='l15' data-llen='269:292'>　無垢曰紂在上九夷八蠻皆不得其所故誠意斷絶</span><br/>
<span class='tline' id='l16' data-llen='292:318'><a onclick="displayPageImage('KR1b0018', 'WYG', '031-1b' );" name="031-1b" class="pb">[031-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='318:341'>　不復修朝貢之禮及武王克商小人盡去弊政盡除</span><br/>
<span class='tline' id='l18' data-llen='341:364'>　四海一家中國一人九夷八蠻皆有獻誠之路而西</span><br/>
<span class='tline' id='l19' data-llen='364:387'>　旅所以致四尺之獒以為貢也犬四尺曰獒然則西</span><br/>
<span class='tline' id='l20' data-llen='387:410'>　旅貢非所當貢之物亦有罪乎曰夷狄何罪其國中</span><br/>
<span class='tline' id='l21' data-llen='410:433'>　所出者惟獒故以通誠意耳至受與不受有教化存</span><br/>
<span class='tline' id='l22' data-llen='433:456'>　焉受之則夷狄以謂中國好珍竒狗馬之玩將有輕</span><br/>
<span class='tline' id='l23' data-llen='456:479'>　中國之心不受則使四夷知中國所尚者理義不以</span><br/>
<span class='tline' id='l24' data-llen='479:502'>　竒玩為髙也其敢不儆乎昔穆王征犬戎得四白狼</span><br/>
<span class='tline' id='l25' data-llen='502:528'><a onclick="displayPageImage('KR1b0018', 'WYG', '031-2a' );" name="031-2a" class="pb">[031-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='528:551'>　四白鹿以歸自是荒服者不至然則受與不受利害</span><br/>
<span class='tline' id='l27' data-llen='551:563'>　如此召公豈得黙黙哉</span><br/>
<span class='tline' id='l28' data-llen='563:586'>　張氏曰西旅之獒非所當獻也武王之聖非所當受</span><br/>
<span class='tline' id='l29' data-llen='586:609'>　也非所當獻而獻之則其獻無名非所當受而受之</span><br/>
<span class='tline' id='l30' data-llen='609:632'>　則其受無義若然則召公之為太保其可以黙而無</span><br/>
<span class='tline' id='l31' data-llen='632:645'>　言乎此旅獒之所以作也</span><br/>
<span class='tline' id='l32' data-llen='645:668'>　吕氏曰武王初克商歸馬放牛驅虎豹犀象而逺之</span><br/>
<span class='tline' id='l33' data-llen='668:691'>　論來武王初克商如此獒之微物必不能動武王何</span><br/>
<span class='tline' id='l34' data-llen='691:717'><a onclick="displayPageImage('KR1b0018', 'WYG', '031-2b' );" name="031-2b" class="pb">[031-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='717:740'>　故前日歸許多馬放許多牛方驅許多虎豹犀象了</span><br/>
<span class='tline' id='l36' data-llen='740:763'>　不數日而西旅獻獒獒似不足以動武王而召公所</span><br/>
<span class='tline' id='l37' data-llen='763:786'>　以勤勤者盖惟聖罔念作狂惟狂克念作聖聖與狂</span><br/>
<span class='tline' id='l38' data-llen='786:809'>　初不相逺特在念與不念之間耳何况創業之時若</span><br/>
<span class='tline' id='l39' data-llen='809:832'>　有一毫之累便不垂統於後則後必有丘山之累此</span><br/>
<span class='tline' id='l40' data-llen='832:855'>　正本謹始召公所以不得不戒武王方歸馬放牛驅</span><br/>
<span class='tline' id='l41' data-llen='855:878'>　虎豹犀象固是不得為一獒所動然武王初定天下</span><br/>
<span class='tline' id='l42' data-llen='878:901'>　已能歸馬放牛驅虎豹犀象若不又警戒時此心必</span><br/>
<span class='tline' id='l43' data-llen='901:927'><a onclick="displayPageImage('KR1b0018', 'WYG', '031-3a' );" name="031-3a" class="pb">[031-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='927:950'>　恐便倚恃已前曽逺得珍禽竒獸便是罔念道理此</span><br/>
<span class='tline' id='l45' data-llen='950:961'>　召公之意正在此也</span><br/>
<span class='tline' id='l46' data-llen='961:984'>曰嗚呼明王慎徳四夷咸賔無有逺邇畢獻方物惟服</span><br/>
<span class='tline' id='l47' data-llen='984:989'>食器用</span><br/>
<span class='tline' id='l48' data-llen='989:1012'>　無垢曰禹貢九州所貢邇也萊夷所貢逺也各以其</span><br/>
<span class='tline' id='l49' data-llen='1012:1035'>　方所生之物為獻盖土地所生風氣所宜先王不責</span><br/>
<span class='tline' id='l50' data-llen='1035:1058'>　以所無不廢其所有也然其所獻者非以資耳目之</span><br/>
<span class='tline' id='l51' data-llen='1058:1081'>　玩逞心志之欲如漢武以天馬而伐大宛以蒟醬而</span><br/>
<span class='tline' id='l52' data-llen='1081:1107'><a onclick="displayPageImage('KR1b0018', 'WYG', '031-3b' );" name="031-3b" class="pb">[031-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1107:1127'>　開西南夷也惟服食器用所不可缺者而已</span><br/>
<span class='tline' id='l54' data-llen='1127:1151'>　孔氏曰𤣥纁絺紵供服也橘柚菁茅供食也羽毛齒</span><br/>
<span class='tline' id='l55' data-llen='1151:1174'>　革瑶琨篠簜供器用也是則以器用為一或以羽毛</span><br/>
<span class='tline' id='l56' data-llen='1174:1193'>　齒革瑶琨篠簜器也牛馬大龜之類用也</span><br/>
<span class='tline' id='l57' data-llen='1193:1216'>　吕氏曰聖人之心不曾留意於物所以受者盖縁是</span><br/>
<span class='tline' id='l58' data-llen='1216:1239'>　少不得聖人不可不受至于珍禽竒獸聖人何嘗言</span><br/>
<span class='tline' id='l59' data-llen='1239:1262'>　盖方物之來便是慎徳之所召若方物之至玩好之</span><br/>
<span class='tline' id='l60' data-llen='1262:1285'>　物也受此心便是荒怠不是初致方物之本心聖人</span><br/>
<span class='tline' id='l61' data-llen='1285:1311'><a onclick="displayPageImage('KR1b0018', 'WYG', '031-4a' );" name="031-4a" class="pb">[031-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1311:1323'>　慎徳工夫所以無窮也</span><br/>
<span class='tline' id='l63' data-llen='1323:1346'>王乃昭徳之致於異姓之邦無替厥服分寶玉於伯叔</span><br/>
<span class='tline' id='l64' data-llen='1346:1362'>之國時庸展親人不易物惟徳其物</span><br/>
<span class='tline' id='l65' data-llen='1362:1385'>　無垢曰畢獻方物乃吾徳之形見也徳豈吾所敢自</span><br/>
<span class='tline' id='l66' data-llen='1385:1408'>　居哉亦惟異姓諸侯同心協德所致耳先王不忌不</span><br/>
<span class='tline' id='l67' data-llen='1408:1431'>　刻善與人同之意可想見矣然則異姓諸侯受朝廷</span><br/>
<span class='tline' id='l68' data-llen='1431:1454'>　之賜其可少怠於徳而不修其所服之職事乎上下</span><br/>
<span class='tline' id='l69' data-llen='1454:1477'>　修德則方物是來倘惟不徳則兵革亦至矣　又曰</span><br/>
<span class='tline' id='l70' data-llen='1477:1503'><a onclick="displayPageImage('KR1b0018', 'WYG', '031-4b' );" name="031-4b" class="pb">[031-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1503:1526'>　賜異姓以服食器用之物賜同姓以寳玉之物同是</span><br/>
<span class='tline' id='l72' data-llen='1526:1549'>　物也桀紂以是賜人則人恥之堯舜以是賜人則人</span><br/>
<span class='tline' id='l73' data-llen='1549:1572'>　貴之是物又以徳為主也人所以不敢輕易吾君之</span><br/>
<span class='tline' id='l74' data-llen='1572:1595'>　所賜者以徳在物也重其人則亦重其物矣禮論祭</span><br/>
<span class='tline' id='l75' data-llen='1595:1618'>　祀必求仁者之粟以祀其親粟一也而必求仁者豈</span><br/>
<span class='tline' id='l76' data-llen='1618:1627'>　非以徳為貴乎</span><br/>
<span class='tline' id='l77' data-llen='1627:1650'>　吕氏曰明徳之致於異姓之邦者盖方物之獻徳之</span><br/>
<span class='tline' id='l78' data-llen='1650:1673'>　所以致以事論之如肅慎來賀成王賜之賄是明徳</span><br/>
<span class='tline' id='l79' data-llen='1673:1699'><a onclick="displayPageImage('KR1b0018', 'WYG', '031-5a' );" name="031-5a" class="pb">[031-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1699:1722'>　之致於異姓之邦無替厥服者所以教他因我所賜</span><br/>
<span class='tline' id='l81' data-llen='1722:1745'>　之物常思守邦敬守王度分寳玉於伯叔之國時庸</span><br/>
<span class='tline' id='l82' data-llen='1745:1768'>　展親者如魯之所謂寳玉大弓是王者雖公天下為</span><br/>
<span class='tline' id='l83' data-llen='1768:1791'>　心然自親以及疎所謂異姓之邦則疎所賜者不過</span><br/>
<span class='tline' id='l84' data-llen='1791:1814'>　逺方所貢方物而遇伯叔之國乃是枝葉之親故以</span><br/>
<span class='tline' id='l85' data-llen='1814:1829'>　重寳珍玉賜之以展親親之義</span><br/>
<span class='tline' id='l86' data-llen='1829:1852'>德盛不狎侮狎侮君子罔以盡人心狎侮小人罔以盡</span><br/>
<span class='tline' id='l87' data-llen='1852:1856'>其力</span><br/>
<span class='tline' id='l88' data-llen='1856:1882'><a onclick="displayPageImage('KR1b0018', 'WYG', '031-5b' );" name="031-5b" class="pb">[031-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1882:1905'>　無垢曰君子勞心小人勞力君子盡心則經綸謀慮</span><br/>
<span class='tline' id='l90' data-llen='1905:1928'>　興起治功於旦暮之頃防閑禍患於千載之後何以</span><br/>
<span class='tline' id='l91' data-llen='1928:1951'>　使君子得盡其心乎尊敬之委重之可也倘惟狎侮</span><br/>
<span class='tline' id='l92' data-llen='1951:1974'>　加於君子彼將振衣引去無復肯為朝廷盡心矣人</span><br/>
<span class='tline' id='l93' data-llen='1974:1997'>　主其誰恃乎昔宋孝武好狎侮大臣自太宰義恭以</span><br/>
<span class='tline' id='l94' data-llen='1997:2021'>　下不免穢辱常呼王𤣥謨為老傖劉秀之為老慳顔</span><br/>
<span class='tline' id='l95' data-llen='2021:2044'>　師伯為齴宗靈秀體肥每至集㑹多所賜予欲其瞻</span><br/>
<span class='tline' id='l96' data-llen='2044:2067'>　謝傾踣以為歡笑故身死未幾太宰義恭受遺輔政</span><br/>
<span class='tline' id='l97' data-llen='2067:2093'><a onclick="displayPageImage('KR1b0018', 'WYG', '031-6a' );" name="031-6a" class="pb">[031-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2093:2116'>　而引身避事政歸近習至廢帝受弑其誰唘之　又</span><br/>
<span class='tline' id='l99' data-llen='2116:2139'>　曰天下之功曷嘗不自尊嚴中成小人以力事上當</span><br/>
<span class='tline' id='l100' data-llen='2139:2162'>　至誠尊嚴以待之使其臨事不敢慢而櫛風沐雨侵</span><br/>
<span class='tline' id='l101' data-llen='2162:2185'>　寒犯暑罔或怠惰可也倘以狎侮待之君子知禮義</span><br/>
<span class='tline' id='l102' data-llen='2185:2208'>　第奉身而退耳小人不知此理亦以狎侮報之苟簡</span><br/>
<span class='tline' id='l103' data-llen='2208:2231'>　鹵莽偷閒怠惰而不肯盡其力矣何至此哉宋公靳</span><br/>
<span class='tline' id='l104' data-llen='2231:2254'>　宋萬而卒為宋萬所弑唐敬宗與羣小狎昵亦卒為</span><br/>
<span class='tline' id='l105' data-llen='2254:2277'>　羣小所弑其禍乃至於如此者召公之言優游不迫</span><br/>
<span class='tline' id='l106' data-llen='2277:2303'><a onclick="displayPageImage('KR1b0018', 'WYG', '031-6b' );" name="031-6b" class="pb">[031-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2303:2312'>　未欲極其説耳</span><br/>
<span class='tline' id='l108' data-llen='2312:2335'>　張氏曰狎則外有所䙝侮則内有所慢狎侮君子則</span><br/>
<span class='tline' id='l109' data-llen='2335:2358'>　遇君子不以禮矣此君子所以莫肯為之用也狎侮</span><br/>
<span class='tline' id='l110' data-llen='2358:2381'>　小人則遇小人不以禮矣此小人所以莫肯為之使</span><br/>
<span class='tline' id='l111' data-llen='2381:2404'>　也君子則人之所徳而信之者也故狎侮君子非特</span><br/>
<span class='tline' id='l112' data-llen='2404:2428'>　罔以盡其心焉人之心且皆莫肯為之盡矣小人則非</span><br/>
<span class='tline' id='l113' data-llen='2428:2451'>　人之所徳而信之者也故狎侮小人特曰罔以盡其</span><br/>
<span class='tline' id='l114' data-llen='2451:2457'>　力而已</span><br/>
<span class='tline' id='l115' data-llen='2457:2483'><a onclick="displayPageImage('KR1b0018', 'WYG', '031-7a' );" name="031-7a" class="pb">[031-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2483:2501'>不役耳目百度惟貞玩人喪徳玩物喪志</span><br/>
<span class='tline' id='l117' data-llen='2501:2524'>　無垢曰愚者以耳目為我聖人以心為我以耳目為</span><br/>
<span class='tline' id='l118' data-llen='2524:2547'>　我則姦聲亂色足以熒惑其心志以心為我耳目具</span><br/>
<span class='tline' id='l119' data-llen='2547:2570'>　位而不縱天下萬事皆以心造化之心正則耳目正</span><br/>
<span class='tline' id='l120' data-llen='2570:2593'>　矣盖心體本正以心為我無往而不正故百事之度</span><br/>
<span class='tline' id='l121' data-llen='2593:2616'>　皆得其正玩人而䘮徳如紂為酒池肉林使男女倮</span><br/>
<span class='tline' id='l122' data-llen='2616:2639'>　逐其間者此玩人也如此所為何徳之可言玩物䘮</span><br/>
<span class='tline' id='l123' data-llen='2639:2662'>　志如漢武帝為一馬之故至起兵而伐人國此玩物</span><br/>
<span class='tline' id='l124' data-llen='2662:2688'><a onclick="displayPageImage('KR1b0018', 'WYG', '031-7b' );" name="031-7b" class="pb">[031-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2688:2711'>　也如此所為何志之可言盖有徳者常以敬自持故</span><br/>
<span class='tline' id='l126' data-llen='2711:2734'>　不敢以人為玩有志者常以道為準故不敢以物為</span><br/>
<span class='tline' id='l127' data-llen='2734:2738'>　玩</span><br/>
<span class='tline' id='l128' data-llen='2738:2761'>　張氏曰耳之於聲目之於色性也而君子不謂性若</span><br/>
<span class='tline' id='l129' data-llen='2761:2784'>　夫為耳目所役則逐物而不知返是故役於目則亂</span><br/>
<span class='tline' id='l130' data-llen='2784:2807'>　五色淫文章役於耳則亂五聲淫六律如此則百度</span><br/>
<span class='tline' id='l131' data-llen='2807:2830'>　所以失其正矣玩人則狎侮狎侮所以䘮徳玩物則</span><br/>
<span class='tline' id='l132' data-llen='2830:2853'>　役耳目役耳目所以䘮志玩人有甚於玩物䘮徳有</span><br/>
<span class='tline' id='l133' data-llen='2853:2879'><a onclick="displayPageImage('KR1b0018', 'WYG', '031-8a' );" name="031-8a" class="pb">[031-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2879:2902'>　甚於䘮志君子之志志於仁義而已今也一於玩物</span><br/>
<span class='tline' id='l135' data-llen='2902:2919'>　而不能居仁由義此志之所以䘮也</span><br/>
<span class='tline' id='l136' data-llen='2919:2942'>　吕氏曰心之官以耳目為主當要虚中無我若是心</span><br/>
<span class='tline' id='l137' data-llen='2942:2965'>　聽命於耳目為耳目所使則心流於玩好本源如此</span><br/>
<span class='tline' id='l138' data-llen='2965:2988'>　則事皆頽壞百度所以不正惟是心之官虛中無我</span><br/>
<span class='tline' id='l139' data-llen='2988:3011'>　坐應萬變則百度無不正若為耳目所役則此心流</span><br/>
<span class='tline' id='l140' data-llen='3011:3034'>　於一物上唐莊宗好聲樂隋煬帝好宫室二君之心</span><br/>
<span class='tline' id='l141' data-llen='3034:3057'>　為耳目所役便在聲樂宫室上其他事都不理為人</span><br/>
<span class='tline' id='l142' data-llen='3057:3083'><a onclick="displayPageImage('KR1b0018', 'WYG', '031-8b' );" name="031-8b" class="pb">[031-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3083:3106'>　君者乃是萬化之本原本原須是十分澄徹虚中無</span><br/>
<span class='tline' id='l144' data-llen='3106:3124'>　我方是不為耳目所役百度自然正矣</span><br/>
<span class='tline' id='l145' data-llen='3124:3134'>志以道寧言以道接</span><br/>
<span class='tline' id='l146' data-llen='3134:3157'>　無垢曰道即心也誠求得其本心以此出而為志則</span><br/>
<span class='tline' id='l147' data-llen='3157:3177'>　常安而不摇以此發而為言則善應而有法</span><br/>
<span class='tline' id='l148' data-llen='3177:3200'>　張氏曰志者心之所之也言者心之聲也心之本未</span><br/>
<span class='tline' id='l149' data-llen='3200:3223'>　嘗非道則心者道之所舍及其出而為志必以道而</span><br/>
<span class='tline' id='l150' data-llen='3223:3246'>　後足以寧身發而為言必以道而後足以接物若夫</span><br/>
<span class='tline' id='l151' data-llen='3246:3272'><a onclick="displayPageImage('KR1b0018', 'WYG', '031-9a' );" name="031-9a" class="pb">[031-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3272:3295'>　志不以道則志為物累驕奢淫佚無所不為身有不</span><br/>
<span class='tline' id='l153' data-llen='3295:3318'>　寧者矣言不以道則言不循理詖邪淫遁無所不至</span><br/>
<span class='tline' id='l154' data-llen='3318:3327'>　物有不接者矣</span><br/>
<span class='tline' id='l155' data-llen='3327:3349'>不作無益害有益功乃成不貴異物賤用物民乃足</span><br/>
<span class='tline' id='l156' data-llen='3349:3372'>　無垢曰作無益必害有益貴異物必賤用物此不易</span><br/>
<span class='tline' id='l157' data-llen='3372:3395'>　之理也故以有益為主則無益者自廢以用物為主</span><br/>
<span class='tline' id='l158' data-llen='3395:3403'>　則異物自廢</span><br/>
<span class='tline' id='l159' data-llen='3403:3426'>　史氏曰解心之繆則治身之效著去徳之累則及人</span><br/>
<span class='tline' id='l160' data-llen='3426:3452'><a onclick="displayPageImage('KR1b0018', 'WYG', '031-9b' );" name="031-9b" class="pb">[031-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3452:3475'>　之利溥今夫畋遊宴樂無益者也道徳仁義有益者</span><br/>
<span class='tline' id='l162' data-llen='3475:3498'>　也吾不作無益而反害有益則心之繆解矣用以治</span><br/>
<span class='tline' id='l163' data-llen='3498:3521'>　身功其有不成者乎珍竒淫巧異物也黍稷桑麻用</span><br/>
<span class='tline' id='l164' data-llen='3521:3544'>　物也吾不貴其所異而反賤其所常用則徳之累去</span><br/>
<span class='tline' id='l165' data-llen='3544:3567'>　矣推以及人民其有不足者乎苟人君私縱耳目之</span><br/>
<span class='tline' id='l166' data-llen='3567:3590'>　欲一作於心而害生於彼一貴於上而賤及於下則</span><br/>
<span class='tline' id='l167' data-llen='3590:3612'>　自身以至於人顛倒錯亂其禍有不可勝救者矣</span><br/>
<span class='tline' id='l168' data-llen='3612:3635'>　張氏曰事之有益於理者可以為也不作無益以害</span><br/>
<span class='tline' id='l169' data-llen='3635:3662'><a onclick="displayPageImage('KR1b0018', 'WYG', '031-10a' );" name="031-10a" class="pb">[031-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3662:3686'>　之則有以興民之利故功乃成物之有適於用者可以</span><br/>
<span class='tline' id='l171' data-llen='3686:3709'>　貴也不貴異物而賤之則有以裕民之財故民乃足</span><br/>
<span class='tline' id='l172' data-llen='3709:3732'>犬馬非其土性不畜珍禽竒獸不育於國不寳逺物則</span><br/>
<span class='tline' id='l173' data-llen='3732:3745'>逺人格所寳惟賢則邇人安</span><br/>
<span class='tline' id='l174' data-llen='3745:3768'>　東坡曰王者之世宜尚亷而怯貪古之循吏能以亷</span><br/>
<span class='tline' id='l175' data-llen='3768:3791'>　服逺方者多矣而貪吏適足以致冦况於王乎周穆</span><br/>
<span class='tline' id='l176' data-llen='3791:3805'>　王得狼鹿而荒服因以不至</span><br/>
<span class='tline' id='l177' data-llen='3805:3828'>　無垢曰孟子曰君子居是國也其君用之則安富尊</span><br/>
<span class='tline' id='l178' data-llen='3828:3855'><a onclick="displayPageImage('KR1b0018', 'WYG', '031-10b' );" name="031-10b" class="pb">[031-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3855:3878'>　榮其子弟從之則孝悌忠信使人主視寳玉竒珍如</span><br/>
<span class='tline' id='l180' data-llen='3878:3901'>　糞土而以賢者為寳則必建長乆之策致人主於三</span><br/>
<span class='tline' id='l181' data-llen='3901:3924'>　代之隆而中國之民人人得其所矣安富尊榮孝悌</span><br/>
<span class='tline' id='l182' data-llen='3924:3947'>　忠信何止邇人安哉决不為白狼而起犬戎之師决</span><br/>
<span class='tline' id='l183' data-llen='3947:3970'>　不為天馬而興大宛之役以人主所寳者賢也然則</span><br/>
<span class='tline' id='l184' data-llen='3970:3983'>　人主於所寳其可不謹哉</span><br/>
<span class='tline' id='l185' data-llen='3983:4006'>　張氏曰不寳逺物則於逺無所取而逺人不擾矣故</span><br/>
<span class='tline' id='l186' data-llen='4006:4029'>　逺人格逺人格則四夷來王是也所寳惟賢則於賢</span><br/>
<span class='tline' id='l187' data-llen='4029:4056'><a onclick="displayPageImage('KR1b0018', 'WYG', '031-11a' );" name="031-11a" class="pb">[031-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4056:4079'>　無所遺而邇人可以治矣故邇人安邇人安則四方</span><br/>
<span class='tline' id='l189' data-llen='4079:4102'>　無虞是也傳曰寳珠玉者殃必及身又曰仁人者國</span><br/>
<span class='tline' id='l190' data-llen='4102:4123'>　之寳也則有天下國家者其於所寳可不謹哉</span><br/>
<span class='tline' id='l191' data-llen='4123:4146'>　吕氏曰不寳逺物則逺人格這一句自衰周至於漢</span><br/>
<span class='tline' id='l192' data-llen='4146:4169'>　唐上自朝廷下至守邉吏所以蠻夷不服者都縁是</span><br/>
<span class='tline' id='l193' data-llen='4169:4192'>　貪太保這一句最親切的當如此曹丕求明珠孫權</span><br/>
<span class='tline' id='l194' data-llen='4192:4215'>　便不服穆王求白狼白鹿方物便不至後世守邉吏</span><br/>
<span class='tline' id='l195' data-llen='4215:4238'>　所以開邉釁而致戎狄之害者只縁是受逺物在乎</span><br/>
<span class='tline' id='l196' data-llen='4238:4265'><a onclick="displayPageImage('KR1b0018', 'WYG', '031-11b' );" name="031-11b" class="pb">[031-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4265:4288'>　貪也所寳惟賢一件事相為消長若見得賢實可寳</span><br/>
<span class='tline' id='l198' data-llen='4288:4311'>　之物則虛化之物定是不寳人惟不知賢之可寳見</span><br/>
<span class='tline' id='l199' data-llen='4311:4334'>　得一個異物可喜所以貪冒致戎狄之禍若真誠義</span><br/>
<span class='tline' id='l200' data-llen='4334:4357'>　理天下所可重所可寳者豈過於賢者入賢者門庭</span><br/>
<span class='tline' id='l201' data-llen='4357:4380'>　安賢者趣味逺物自然視如浮雲鴻毛之輕秋毫之</span><br/>
<span class='tline' id='l202' data-llen='4380:4397'>　微識其不可寳者則所寳莫非賢矣</span><br/>
<span class='tline' id='l203' data-llen='4397:4420'>嗚呼夙夜罔或不勤不矜細行終累大徳為山九仞功</span><br/>
<span class='tline' id='l204' data-llen='4420:4437'>虧一簣允迪茲生民保厥居惟乃世王</span><br/>
<span class='tline' id='l205' data-llen='4437:4464'><a onclick="displayPageImage('KR1b0018', 'WYG', '031-12a' );" name="031-12a" class="pb">[031-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4464:4487'>　無垢曰干雲蔽日之木起於萌芽懷山襄陵之水起</span><br/>
<span class='tline' id='l207' data-llen='4487:4510'>　於濫觴萌芽不絶則斧斤勞濫觴不治則胼胝苦盖</span><br/>
<span class='tline' id='l208' data-llen='4510:4533'>　莫見乎隱莫顯乎微此古人於細行所以必愛惜也</span><br/>
<span class='tline' id='l209' data-llen='4533:4556'>　一時失路未為害也往而不已豈非為大徳之害乎</span><br/>
<span class='tline' id='l210' data-llen='4556:4579'>　終累大徳真格言哉終之為言謂其不已也受一獒</span><br/>
<span class='tline' id='l211' data-llen='4579:4602'>　之獻細行也狎侮之心珍竒之念自此而起源源不</span><br/>
<span class='tline' id='l212' data-llen='4602:4625'>　絶將為漢武帝矣可不戒哉九仞之山以一簣而虧</span><br/>
<span class='tline' id='l213' data-llen='4625:4648'>　細行不慎為大徳之累是始之非難終之為難也允</span><br/>
<span class='tline' id='l214' data-llen='4648:4675'><a onclick="displayPageImage('KR1b0018', 'WYG', '031-12b' );" name="031-12b" class="pb">[031-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4675:4698'>　信也迪行也召公言武王信行慎徳則此心安靜不</span><br/>
<span class='tline' id='l216' data-llen='4698:4721'>　為非法以擾動天下使生民皆得安其居耕田鑿井</span><br/>
<span class='tline' id='l217' data-llen='4721:4744'>　仰事俯育熙熙然知有生之可樂矣民心如此天心</span><br/>
<span class='tline' id='l218' data-llen='4744:4767'>　在焉天人同心幽明協徳武王世世作民父母為天</span><br/>
<span class='tline' id='l219' data-llen='4767:4778'>　下王此自然之理也</span><br/>
<span class='tline' id='l220' data-llen='4778:4801'>　陸氏曰夫小者大之漸微者著之萌故君子慎初聖</span><br/>
<span class='tline' id='l221' data-llen='4801:4824'>　人存戒知機者所貴乎不逺而復知理者必在於未</span><br/>
<span class='tline' id='l222' data-llen='4824:4847'>　亂之前立輔臣置之左右朝夕納誨意在防微微而</span><br/>
<span class='tline' id='l223' data-llen='4847:4874'><a onclick="displayPageImage('KR1b0018', 'WYG', '031-13a' );" name="031-13a" class="pb">[031-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4874:4897'>　防之乃其識也涓涓不遏終徧桑田燄燄不除卒燎</span><br/>
<span class='tline' id='l225' data-llen='4897:4921'>　原野流煽己甚禍災遂成雖欲救之固無及矣易曰小</span><br/>
<span class='tline' id='l226' data-llen='4921:4944'>　人以小善謂無益而不為也以小惡為無傷而不去</span><br/>
<span class='tline' id='l227' data-llen='4944:4967'>　也故惡積而不可掩罪大而不可解然則小之不可</span><br/>
<span class='tline' id='l228' data-llen='4967:4975'>　不慎也如此</span><br/>
<span class='tline' id='l229' data-llen='4975:4987'>巢伯來朝芮伯作旅巢命</span><br/>
<span class='tline' id='l230' data-llen='4987:5010'>　無垢曰夫巢伯來朝非朝武王也朝武王徳也芮伯</span><br/>
<span class='tline' id='l231' data-llen='5010:5033'>　作旅巢命旅陳也安國謂芮伯周同姓圻内之國為</span><br/>
<span class='tline' id='l232' data-llen='5033:5060'><a onclick="displayPageImage('KR1b0018', 'WYG', '031-13b' );" name="031-13b" class="pb">[031-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5060:5083'>　卿大夫其所陳者述武王之意以命巢伯也其中必</span><br/>
<span class='tline' id='l234' data-llen='5083:5100'>　有戒飭如冏命畢命之意其篇亡矣</span><br/>
<span class='tline' id='l235' data-llen='5100:5111'>武王有疾周公作金縢</span><br/>
<span class='tline' id='l236' data-llen='5111:5134'>　無垢曰武王有疾周公有代死之册在金縢之匱今</span><br/>
<span class='tline' id='l237' data-llen='5134:5157'>　録而成篇金縢之册非周公而誰作乎至於成王信</span><br/>
<span class='tline' id='l238' data-llen='5157:5180'>　流言以金縢之書而悔上天動雷電以金縢之書而</span><br/>
<span class='tline' id='l239' data-llen='5180:5203'>　知故史官因敘其事以見金縢之作以明周公之心</span><br/>
<span class='tline' id='l240' data-llen='5203:5226'>　也使武王無病則金縢之書不作使上天不怒則金</span><br/>
<span class='tline' id='l241' data-llen='5226:5253'><a onclick="displayPageImage('KR1b0018', 'WYG', '031-14a' );" name="031-14a" class="pb">[031-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5253:5276'>　縢之書不開然則因流言因天威乃見周公金縢之</span><br/>
<span class='tline' id='l243' data-llen='5276:5299'>　書所以孔子判之曰武王有疾周公作金縢也　又</span><br/>
<span class='tline' id='l244' data-llen='5299:5322'>　曰聖人存心不求人知而求天知成王信流言疑周</span><br/>
<span class='tline' id='l245' data-llen='5322:5345'>　公周公雖死不自明也夫不自明而周公死豈不陷</span><br/>
<span class='tline' id='l246' data-llen='5345:5368'>　成王為有過之主哉曰吾之心取信於天耳使吾心</span><br/>
<span class='tline' id='l247' data-llen='5368:5391'>　無愧於天則成王必寤儻成王不寤而周公死是周</span><br/>
<span class='tline' id='l248' data-llen='5391:5414'>　公之心終有愧於天而天不為之動也其何怨天尤</span><br/>
<span class='tline' id='l249' data-llen='5414:5421'>　人之有乎</span><br/>
<span class='tline' id='l250' data-llen='5421:5448'><a onclick="displayPageImage('KR1b0018', 'WYG', '031-14b' );" name="031-14b" class="pb">[031-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5448:5471'>　周氏曰周公作金縢其訓諸後世之為臣者忠於其</span><br/>
<span class='tline' id='l252' data-llen='5471:5494'>　上雖其命有可易焉信乎曰周公之教人備矣昔武</span><br/>
<span class='tline' id='l253' data-llen='5494:5517'>　王老成王幼管蔡不可教周公身任天下之重也身</span><br/>
<span class='tline' id='l254' data-llen='5517:5540'>　任天下之重萬世我頼變不謀寧亂不謀定惡足為</span><br/>
<span class='tline' id='l255' data-llen='5540:5563'>　周公哉衛道也周慮患也深防患未然其唯金縢乎</span><br/>
<span class='tline' id='l256' data-llen='5563:5573'>　微是周室其變矣</span><br/>
<span class='tline' id='l257' data-llen='5573:5596'>　蘇子才曰案金縢乃周公策命之書自納金縢之匱</span><br/>
<span class='tline' id='l258' data-llen='5596:5620'>　及為流言所謗成王悟而開之史敘其事乃作此篇非</span><br/>
<span class='tline' id='l259' data-llen='5620:5647'><a onclick="displayPageImage('KR1b0018', 'WYG', '031-15a' );" name="031-15a" class="pb">[031-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5647:5654'>　周公作也</span><br/>
<span class='tline' id='l261' data-llen='5654:5658'>金縢</span><br/>
<span class='tline' id='l262' data-llen='5658:5681'>既克商二年王有疾弗豫二公曰我其為王穆卜周公</span><br/>
<span class='tline' id='l263' data-llen='5681:5704'>曰未可以戚我先王公乃自以為功為三壇同墠為壇</span><br/>
<span class='tline' id='l264' data-llen='5704:5727'>於南方北面周公立焉植璧秉珪乃告大王王季文王</span><br/>
<span class='tline' id='l265' data-llen='5727:5750'>　無垢曰克商明年武王有疾而弗豫弗豫猶不懌也</span><br/>
<span class='tline' id='l266' data-llen='5750:5773'>　盖疾既甚則情思昬憒支體疲怠氣息微弱安有悅</span><br/>
<span class='tline' id='l267' data-llen='5773:5796'>　豫之心哉病至於弗豫則疾勢危矣臣子之心亦安</span><br/>
<span class='tline' id='l268' data-llen='5796:5823'><a onclick="displayPageImage('KR1b0018', 'WYG', '031-15b' );" name="031-15b" class="pb">[031-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5823:5846'>　得不憂哉夫武王年八十三伐紂八十四即位是弗</span><br/>
<span class='tline' id='l270' data-llen='5846:5869'>　豫之年已八十四矣年亦老矣而疾至於弗豫死為</span><br/>
<span class='tline' id='l271' data-llen='5869:5892'>　必然而生亦僥倖矣此召公太公所以欲敬而求諸</span><br/>
<span class='tline' id='l272' data-llen='5892:5915'>　龜卜也卜而吉固可慶也卜而不吉則將為立子計</span><br/>
<span class='tline' id='l273' data-llen='5915:5938'>　爾周公以謂若卜而不吉非周家之福也故以未可</span><br/>
<span class='tline' id='l274' data-llen='5938:5961'>　以憂我先王之辭拒二公若夫代死之事吾位居冢</span><br/>
<span class='tline' id='l275' data-llen='5961:5984'>　宰親則兄弟當自任之不可以委二公也功事也自</span><br/>
<span class='tline' id='l276' data-llen='5984:6007'>　以為己功者自以代死為己事也非以詐辭拒二公</span><br/>
<span class='tline' id='l277' data-llen='6007:6034'><a onclick="displayPageImage('KR1b0018', 'WYG', '031-16a' );" name="031-16a" class="pb">[031-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6034:6057'>　而自取其功也學者觀聖賢當以聖賢之心為心築</span><br/>
<span class='tline' id='l279' data-llen='6057:6080'>　土曰壇除地曰墠先除地以祛穢濁後立壇以尊神</span><br/>
<span class='tline' id='l280' data-llen='6080:6103'>　明為三壇於墠中故曰為三壇同墠也三壇之外又</span><br/>
<span class='tline' id='l281' data-llen='6103:6126'>　為一壇於三壇之南所以北面三壇而周公立於此</span><br/>
<span class='tline' id='l282' data-llen='6126:6149'>　壇也植璧於神坐而秉珪於掌握告太王王季文王</span><br/>
<span class='tline' id='l283' data-llen='6149:6158'>　以代死之事焉</span><br/>
<span class='tline' id='l284' data-llen='6158:6181'>　楊氏曰或曰二公曰我其為王穆卜周公曰未可以</span><br/>
<span class='tline' id='l285' data-llen='6181:6204'>　戚我先王其為臣子一也在他人則拒之在己則為</span><br/>
<span class='tline' id='l286' data-llen='6204:6231'><a onclick="displayPageImage('KR1b0018', 'WYG', '031-16b' );" name="031-16b" class="pb">[031-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6231:6254'>　之仲尼書之曰公乃自以為功得非過之也於此見</span><br/>
<span class='tline' id='l288' data-llen='6254:6277'>　周公之大也噫苟非公乃自以為功之一句則周公</span><br/>
<span class='tline' id='l289' data-llen='6277:6300'>　之心安顯哉嘗試論之武王之崩克商已五年矣尚</span><br/>
<span class='tline' id='l290' data-llen='6300:6323'>　有武庚三監叛於内奄及淮夷叛於外而况克商之</span><br/>
<span class='tline' id='l291' data-llen='6323:6346'>　二年而王有疾則天下之心未盡固矣宗廟社稷未</span><br/>
<span class='tline' id='l292' data-llen='6346:6369'>　為無慮矣於時周公自以安國定社稷為己事豈非</span><br/>
<span class='tline' id='l293' data-llen='6369:6374'>　大哉</span><br/>
<span class='tline' id='l294' data-llen='6374:6397'>　張氏曰昔孔子有疾子路請禱子曰丘之禱乆矣示</span><br/>
<span class='tline' id='l295' data-llen='6397:6424'><a onclick="displayPageImage('KR1b0018', 'WYG', '031-17a' );" name="031-17a" class="pb">[031-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6424:6447'>　其無事於禱也然則武王之疾周公必欲禱之者豈</span><br/>
<span class='tline' id='l297' data-llen='6447:6470'>　固異哉孔子之不禱為己故也周公之必禱為君親</span><br/>
<span class='tline' id='l298' data-llen='6470:6493'>　也為己而禱是不知命也為君親而不禱是不知義</span><br/>
<span class='tline' id='l299' data-llen='6493:6516'>　也無義無命豈周公孔子之所為哉此其所以不同</span><br/>
<span class='tline' id='l300' data-llen='6516:6539'>　也雖然命出於天其死生夀夭之數固非人之所能</span><br/>
<span class='tline' id='l301' data-llen='6539:6562'>　為而欲以身代武王之死則周公豈不知天而苟為</span><br/>
<span class='tline' id='l302' data-llen='6562:6585'>　之哉盖其愛君親之心出於至誠固足以感通於神</span><br/>
<span class='tline' id='l303' data-llen='6585:6607'>　明自非深知死生之故鬼神之情將曷足以及此</span><br/>
<span class='tline' id='l304' data-llen='6607:6634'><a onclick="displayPageImage('KR1b0018', 'WYG', '031-17b' );" name="031-17b" class="pb">[031-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6634:6657'>史乃册祝曰惟爾元孫某遘厲虐疾若爾三王是有丕</span><br/>
<span class='tline' id='l306' data-llen='6657:6680'>子之責於天以旦代某之身予仁若考能多材多藝能</span><br/>
<span class='tline' id='l307' data-llen='6680:6703'>事鬼神乃元孫不若旦多材多藝不能事鬼神乃命于</span><br/>
<span class='tline' id='l308' data-llen='6703:6726'>帝庭敷估四方用能定爾子孫於下地四方之民罔不</span><br/>
<span class='tline' id='l309' data-llen='6726:6749'>祗畏嗚呼無墜天之降寳命我先王亦永有依歸今我</span><br/>
<span class='tline' id='l310' data-llen='6749:6772'>即命於元龜爾之許我我其以璧與珪歸俟爾命爾不</span><br/>
<span class='tline' id='l311' data-llen='6772:6782'>許我我乃屏璧與珪</span><br/>
<span class='tline' id='l312' data-llen='6782:6805'>　無垢曰祝辭曰若爾三王有大子之責於天則以旦</span><br/>
<span class='tline' id='l313' data-llen='6805:6832'><a onclick="displayPageImage('KR1b0018', 'WYG', '031-18a' );" name="031-18a" class="pb">[031-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6832:6855'>　代發之身責猶取責於人之責言天必欲周一大子</span><br/>
<span class='tline' id='l315' data-llen='6855:6878'>　之死三王不得而已也今我有一䇿可以免武王之</span><br/>
<span class='tline' id='l316' data-llen='6878:6901'>　死塞上天之責其策如何以旦代發之身是也事鬼</span><br/>
<span class='tline' id='l317' data-llen='6901:6924'>　神之道當誠實不當有隱情詩稱周公曰公孫碩膚</span><br/>
<span class='tline' id='l318' data-llen='6924:6947'>　以言周公有大美而遜退也今對三王自稱我仁孝</span><br/>
<span class='tline' id='l319' data-llen='6947:6970'>　能順曾祖考皇祖考皇考又稱我多材能多技藝能</span><br/>
<span class='tline' id='l320' data-llen='6970:6993'>　事鬼神安在其能遜退哉無乃有驕吝之心乎曰不</span><br/>
<span class='tline' id='l321' data-llen='6993:7016'>　然盖遜退乃周公之本心而自稱乃窮迫不得已之</span><br/>
<span class='tline' id='l322' data-llen='7016:7043'><a onclick="displayPageImage('KR1b0018', 'WYG', '031-18b' );" name="031-18b" class="pb">[031-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7043:7066'>　辭也事鬼神之際當以誠實不當有隱情此周公所</span><br/>
<span class='tline' id='l324' data-llen='7066:7089'>　以自稱材徳而不疑也不如是不足以動天地感鬼</span><br/>
<span class='tline' id='l325' data-llen='7089:7112'>　神矣人各有能有不能事鬼神者周公之能佑四方</span><br/>
<span class='tline' id='l326' data-llen='7112:7135'>　者武王之能周公之意以謂天必欲周家一子之死</span><br/>
<span class='tline' id='l327' data-llen='7135:7158'>　當取能事鬼神者不當取佑四方者取周公以事鬼</span><br/>
<span class='tline' id='l328' data-llen='7158:7181'>　神留武王以佑四方豈不為當乎下地對上天而言</span><br/>
<span class='tline' id='l329' data-llen='7181:7204'>　也四方之民知武王在上皆祗敬畏服不敢起姦邪</span><br/>
<span class='tline' id='l330' data-llen='7204:7227'>　之心盖天下方定民心易摇使武王於是死則子子</span><br/>
<span class='tline' id='l331' data-llen='7227:7254'><a onclick="displayPageImage('KR1b0018', 'WYG', '031-19a' );" name="031-19a" class="pb">[031-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7254:7277'>　孫孫基業未可知也何以言之大位姦之窺也危病</span><br/>
<span class='tline' id='l333' data-llen='7277:7300'>　邪之伺也四方姦心將有不可知者矣其何敢保其</span><br/>
<span class='tline' id='l334' data-llen='7300:7323'>　祗畏乎且武王一死三監及淮夷乃挾武庚以叛則</span><br/>
<span class='tline' id='l335' data-llen='7323:7346'>　周公之説可謂先見事幾矣天之降寳命謂天使武</span><br/>
<span class='tline' id='l336' data-llen='7346:7369'>　王得天下也武王在則寳命長存寳命長存則宗廟</span><br/>
<span class='tline' id='l337' data-llen='7369:7392'>　嚴奉三王血食有所矣武王死則姦邪將起寳命殞</span><br/>
<span class='tline' id='l338' data-llen='7392:7415'>　墜寳命殞墜則宗廟以隳廢矣三王其何所依歸乎</span><br/>
<span class='tline' id='l339' data-llen='7415:7438'>　許我則兆見其吉是武王生而周公得死所也我將</span><br/>
<span class='tline' id='l340' data-llen='7438:7465'><a onclick="displayPageImage('KR1b0018', 'WYG', '031-19b' );" name="031-19b" class="pb">[031-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7465:7488'>　以此璧此珪歸家以待三王之命晏然而就死焉不</span><br/>
<span class='tline' id='l342' data-llen='7488:7511'>　許則兆見其凶是必欲王之死而不許周公之代也</span><br/>
<span class='tline' id='l343' data-llen='7511:7534'>　璧珪所以事鬼神既不許周公代武王之死是周公</span><br/>
<span class='tline' id='l344' data-llen='7534:7554'>　不可以事鬼神也故屏璧與珪而無所事焉</span><br/>
<span class='tline' id='l345' data-llen='7554:7577'>　東坡曰死生有可相代之理世多疑之予觀近世匹</span><br/>
<span class='tline' id='l346' data-llen='7577:7600'>　夫匹婦為其父母發一至誠之心以動天地感鬼神</span><br/>
<span class='tline' id='l347' data-llen='7600:7623'>　多矣况周公乎且周公之禱非獨弟為兄臣為君也</span><br/>
<span class='tline' id='l348' data-llen='7623:7646'>　乃為天下為先王禱也上帝聽而從之無足議者世</span><br/>
<span class='tline' id='l349' data-llen='7646:7673'><a onclick="displayPageImage('KR1b0018', 'WYG', '031-20a' );" name="031-20a" class="pb">[031-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7673:7694'>　之所以疑者以己之多偽而疑聖人之不情也</span><br/>
<span class='tline' id='l351' data-llen='7694:7717'>　鄭氏曰君父疾病方困忠臣孝子不忍嘿爾視其歔</span><br/>
<span class='tline' id='l352' data-llen='7717:7740'>　欷而就死中心惻然欲為請命周公達於此理著在</span><br/>
<span class='tline' id='l353' data-llen='7740:7763'>　尚書若君父之病不為請命豈忠孝之至也然則命</span><br/>
<span class='tline' id='l354' data-llen='7763:7786'>　有定分非可代死周公為此者自申臣子之心非謂</span><br/>
<span class='tline' id='l355' data-llen='7786:7809'>　死實可代自古不廢亦有其人但不見爾未必周公</span><br/>
<span class='tline' id='l356' data-llen='7809:7815'>　獨為之</span><br/>
<span class='tline' id='l357' data-llen='7815:7838'>　吕氏曰天命所在夀夭長短自有定數當武王疾時</span><br/>
<span class='tline' id='l358' data-llen='7838:7865'><a onclick="displayPageImage('KR1b0018', 'WYG', '031-20b' );" name="031-20b" class="pb">[031-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7865:7888'>　周公聖人豈不知天命所在而欲以身代武王之死</span><br/>
<span class='tline' id='l360' data-llen='7888:7911'>　謂公出于一時忠愛之故不暇顧其正理亦不然於</span><br/>
<span class='tline' id='l361' data-llen='7911:7923'>　此當知天命一原之理</span><br/>
<span class='tline' id='l362' data-llen='7923:7946'>乃卜三龜一習吉啟籥見書乃并是吉公曰體王其罔</span><br/>
<span class='tline' id='l363' data-llen='7946:7969'>害予小子新命於三王惟永終是圖茲攸俟能念予一</span><br/>
<span class='tline' id='l364' data-llen='7969:7988'>人公歸乃納册於金縢之匱中王翼日乃瘳</span><br/>
<span class='tline' id='l365' data-llen='7988:8011'>　無垢曰是三龜非三王各設一龜以卜吉凶也乃用</span><br/>
<span class='tline' id='l366' data-llen='8011:8034'>　三代兆法以卜之故謂之三龜也一習吉者習因也</span><br/>
<span class='tline' id='l367' data-llen='8034:8061'><a onclick="displayPageImage('KR1b0018', 'WYG', '031-21a' );" name="031-21a" class="pb">[031-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8061:8084'>　先卜夏兆夏之兆法既以為吉次卜商兆商之兆法</span><br/>
<span class='tline' id='l369' data-llen='8084:8107'>　因之又以為吉次卜周兆周之兆法因之亦以為吉</span><br/>
<span class='tline' id='l370' data-llen='8107:8130'>　三兆雖不同而一皆因為吉則武王之不死無疑矣</span><br/>
<span class='tline' id='l371' data-llen='8130:8153'>　周官占人凢卜筮君占體大夫占色史占墨卜人占</span><br/>
<span class='tline' id='l372' data-llen='8153:8176'>　坼鄭康成解云體兆象也色兆氣也墨兆廣也坼兆</span><br/>
<span class='tline' id='l373' data-llen='8176:8199'>　舋也未見占書時大夫與卜人已見兆之為吉矣及</span><br/>
<span class='tline' id='l374' data-llen='8199:8222'>　取占書證之又見其為吉然後周公取兆以觀之兆</span><br/>
<span class='tline' id='l375' data-llen='8222:8245'>　即體也乃占兆之大象知王必安而無害矣新命於</span><br/>
<span class='tline' id='l376' data-llen='8245:8272'><a onclick="displayPageImage('KR1b0018', 'WYG', '031-21b' );" name="031-21b" class="pb">[031-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8272:8295'>　三王謂新得吉卜之命於三王也若此則武王不死</span><br/>
<span class='tline' id='l378' data-llen='8295:8318'>　而可創立䂓模為子孫長乆之計矣茲攸俟所謂歸</span><br/>
<span class='tline' id='l379' data-llen='8318:8341'>　俟爾命也能念予一人謂三王果能以武王為念使</span><br/>
<span class='tline' id='l380' data-llen='8341:8364'>　武王安也然則三王能念予一人則天下安不能念</span><br/>
<span class='tline' id='l381' data-llen='8364:8387'>　予一人則天下未可知也公歸歸俟三王之命乃納</span><br/>
<span class='tline' id='l382' data-llen='8387:8409'>　册於金縢之匱是祝册之明日武王即獲平安也</span><br/>
</p>
<p><br/>
</p>
  </div>
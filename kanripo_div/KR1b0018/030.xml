<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0018', 'WYG', '030-1a' );" name="030-1a" class="pb">[030-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　尚書精義卷三十　　　　　宋　黄倫　撰</span><br/>
<span class='tline' id='l10' data-llen='211:234'>六三徳一曰正直二曰剛克三曰柔克平康正直彊弗</span><br/>
<span class='tline' id='l11' data-llen='234:251'>友剛克燮友柔克沈潛剛克髙明柔克</span><br/>
<span class='tline' id='l12' data-llen='251:274'>　無垢曰所謂三徳者發于正直剛柔之間皆中其節</span><br/>
<span class='tline' id='l13' data-llen='274:297'>　乃皇極之用自然如此也無皇極又安有三徳哉正</span><br/>
<span class='tline' id='l14' data-llen='297:320'>　則無邪直則順理剛克者其剛過人也克勝也嚴威</span><br/>
<span class='tline' id='l15' data-llen='320:343'>　儼恪端居廟堂可畏而不可犯彊梗不順之人其有</span><br/>
<span class='tline' id='l16' data-llen='343:369'><a onclick="displayPageImage('KR1b0018', 'WYG', '030-1b' );" name="030-1b" class="pb">[030-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='369:392'>　不心慴而氣沮乎是故號之則聴令之則止柔克者</span><br/>
<span class='tline' id='l18' data-llen='392:415'>　其柔過人也温顔愉色開慰誘掖使其知善之可樂</span><br/>
<span class='tline' id='l19' data-llen='415:438'>　而徳之可慕是故吉良之人皆安於為善而無所沮</span><br/>
<span class='tline' id='l20' data-llen='438:461'>　喪且平康之人用正直待之正直者非剛非柔萬世</span><br/>
<span class='tline' id='l21' data-llen='461:484'>　常行中和之道也如舜詢于四岳闢四門明四目達</span><br/>
<span class='tline' id='l22' data-llen='484:507'>　四聰咨十有二牧曰食哉惟時柔逺能邇惇徳允元</span><br/>
<span class='tline' id='l23' data-llen='507:530'>　而難任人此皆待平康之人萬世常行正直之道也</span><br/>
<span class='tline' id='l24' data-llen='530:553'>　非剛柔之偏勝也彊謂彊禦弗友謂弗順如此等人</span><br/>
<span class='tline' id='l25' data-llen='553:579'><a onclick="displayPageImage('KR1b0018', 'WYG', '030-2a' );" name="030-2a" class="pb">[030-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='579:602'>　當以剛待之如舜流共工于幽洲放驩兜于崇山竄</span><br/>
<span class='tline' id='l27' data-llen='602:625'>　三苖于三危殛鯀于羽山此待彊弗友以剛克也是</span><br/>
<span class='tline' id='l28' data-llen='625:648'>　流放竄殛乃天理也豈舜私意也哉燮謂和燮友謂</span><br/>
<span class='tline' id='l29' data-llen='648:671'>　順理如此等人當以柔待之如舜命九官稱禹治水</span><br/>
<span class='tline' id='l30' data-llen='671:694'>　之功稱皋陶明刑之功此待燮友以柔克也三徳之</span><br/>
<span class='tline' id='l31' data-llen='694:702'>　用舜兼備之</span><br/>
<span class='tline' id='l32' data-llen='702:725'>　富氏曰王者行洪範九疇則彝倫攸敘故先五行次</span><br/>
<span class='tline' id='l33' data-llen='725:748'>　五事用八政協五紀建皇極至于皇極則治道成矣</span><br/>
<span class='tline' id='l34' data-llen='748:774'><a onclick="displayPageImage('KR1b0018', 'WYG', '030-2b' );" name="030-2b" class="pb">[030-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='774:796'>　治道既成則君常執中以為徳聖人慮其執中而</span><br/>
<span class='tline' id='l36' data-llen='796:818'>　無權權所以適其變通也　又曰敢問沈潛剛克</span><br/>
<span class='tline' id='l37' data-llen='818:840'>　髙明柔克何謂也曰沈者深沈之謂也髙者髙大</span><br/>
<span class='tline' id='l38' data-llen='840:862'>　之謂也俾人君深潛剛徳于内大明柔徳于外外</span><br/>
<span class='tline' id='l39' data-llen='862:884'>　其柔則其下愛而親之内其剛則其下畏而服之</span><br/>
<span class='tline' id='l40' data-llen='884:906'>　故泰卦泰内陽而外陰内健而外順為君子之道</span><br/>
<span class='tline' id='l41' data-llen='906:910'>　也</span><br/>
<span class='tline' id='l42' data-llen='910:933'>　髙氏曰徳本也本無剛柔亦無正直然人有殊習時</span><br/>
<span class='tline' id='l43' data-llen='933:959'><a onclick="displayPageImage('KR1b0018', 'WYG', '030-3a' );" name="030-3a" class="pb">[030-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='959:982'>　有殊尚可剛則剛可柔則柔可中則中凡因彼而已</span><br/>
<span class='tline' id='l45' data-llen='982:1005'>　裂一為三聖人應世之迹也有剛有柔又有剛柔之</span><br/>
<span class='tline' id='l46' data-llen='1005:1013'>　中交相治焉</span><br/>
<span class='tline' id='l47' data-llen='1013:1036'>　張氏曰道生一一生二二生三道之生也以三而成</span><br/>
<span class='tline' id='l48' data-llen='1036:1059'>　至其變也以三而復是故在天則有陰有陽有隂陽</span><br/>
<span class='tline' id='l49' data-llen='1059:1082'>　之中在人則有剛有柔有剛柔之中天之消息盈虚</span><br/>
<span class='tline' id='l50' data-llen='1082:1105'>　雖不同不過是三者之相代君之云為雖不一不過</span><br/>
<span class='tline' id='l51' data-llen='1105:1114'>　是三者之迭用</span><br/>
<span class='tline' id='l52' data-llen='1114:1140'><a onclick="displayPageImage('KR1b0018', 'WYG', '030-3b' );" name="030-3b" class="pb">[030-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1140:1163'>惟辟作福惟辟作威惟辟玉食臣無有作福作威玉食</span><br/>
<span class='tline' id='l54' data-llen='1163:1186'>臣之有作福作威玉食其害于而家凶于而國人用側</span><br/>
<span class='tline' id='l55' data-llen='1186:1194'>頗僻民用僭忒</span><br/>
<span class='tline' id='l56' data-llen='1194:1217'>　無垢曰惟辟作福柔克也惟辟作威剛克也惟辟玉</span><br/>
<span class='tline' id='l57' data-llen='1217:1240'>　食此萬世常行之分此正直也若非滿朝平康人君</span><br/>
<span class='tline' id='l58' data-llen='1240:1263'>　方且憂皇之不給何暇玉食乎三徳之柄不可在臣</span><br/>
<span class='tline' id='l59' data-llen='1263:1286'>　下也使人臣而用柔克以作福用剛克以作威用玉</span><br/>
<span class='tline' id='l60' data-llen='1286:1306'>　食以奉養天下止知有權臣而不知有天子</span><br/>
<span class='tline' id='l61' data-llen='1306:1332'><a onclick="displayPageImage('KR1b0018', 'WYG', '030-4a' );" name="030-4a" class="pb">[030-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1332:1355'>　張氏曰惟辟作福者言柔克之見乎政也惟辟作威</span><br/>
<span class='tline' id='l63' data-llen='1355:1378'>　者言剛克之見乎政也作福作威人君之權也有其</span><br/>
<span class='tline' id='l64' data-llen='1378:1401'>　權必彰之以其禮故繼之以惟辟玉食玉食者言人</span><br/>
<span class='tline' id='l65' data-llen='1401:1424'>　君之食備四海九州之美味故也作福作威玉食人</span><br/>
<span class='tline' id='l66' data-llen='1424:1447'>　君之所獨而臣弗與焉臣之有作福作威則下有以</span><br/>
<span class='tline' id='l67' data-llen='1447:1470'>　侵上之權臣之有玉食則下有以僭上之禮下侵權</span><br/>
<span class='tline' id='l68' data-llen='1470:1493'>　則上失政下僭禮則上失位既失位又失政此大亂</span><br/>
<span class='tline' id='l69' data-llen='1493:1516'>　之道也故至于害于而家凶于而國先害而後凶先</span><br/>
<span class='tline' id='l70' data-llen='1516:1542'><a onclick="displayPageImage('KR1b0018', 'WYG', '030-4b' );" name="030-4b" class="pb">[030-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1542:1565'>　家而後國此其亂之由内以及外由微以至著也非</span><br/>
<span class='tline' id='l72' data-llen='1565:1588'>　特害于家凶于國而天下之人莫不化之者矣故人</span><br/>
<span class='tline' id='l73' data-llen='1588:1611'>　用是以側頗僻民用是以僭忒側則不正頗則不平</span><br/>
<span class='tline' id='l74' data-llen='1611:1634'>　僻則不中人之所以側頗僻者由臣有作福作威而</span><br/>
<span class='tline' id='l75' data-llen='1634:1657'>　化之也僭則犯上忒則不當民所以僭忒者由臣有</span><br/>
<span class='tline' id='l76' data-llen='1657:1666'>　玉食而化之也</span><br/>
<span class='tline' id='l77' data-llen='1666:1689'>　吕氏曰大扺中者天下之大本人君亦是天下之本</span><br/>
<span class='tline' id='l78' data-llen='1689:1712'>　福威玉食只可出于一人纔出于臣下便是二出于</span><br/>
<span class='tline' id='l79' data-llen='1712:1738'><a onclick="displayPageImage('KR1b0018', 'WYG', '030-5a' );" name="030-5a" class="pb">[030-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1738:1761'>　臣下便不是中了亦不是權臣無有作福作威玉食</span><br/>
<span class='tline' id='l81' data-llen='1761:1784'>　臣之有作福作威玉食小而卿大夫則害于家大而</span><br/>
<span class='tline' id='l82' data-llen='1784:1807'>　人君必害于國在朝之臣則皆頗僻而植黨懐私下</span><br/>
<span class='tline' id='l83' data-llen='1807:1824'>　及于庶民則皆僭忒而心疏志蕩也</span><br/>
<span class='tline' id='l84' data-llen='1824:1847'>七稽疑擇建立卜筮人乃命卜筮曰雨曰霽曰蒙曰驛</span><br/>
<span class='tline' id='l85' data-llen='1847:1855'>曰克曰貞曰悔</span><br/>
<span class='tline' id='l86' data-llen='1855:1878'>　顧氏曰善用卜筮者聖人也能成聖人者卜筮也聖</span><br/>
<span class='tline' id='l87' data-llen='1878:1901'>　人将有為之初其功逺大而難明其事幽隱而不可</span><br/>
<span class='tline' id='l88' data-llen='1901:1927'><a onclick="displayPageImage('KR1b0018', 'WYG', '030-5b' );" name="030-5b" class="pb">[030-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1927:1950'>　測是以天下之人或有不從者聖人将以使之從義</span><br/>
<span class='tline' id='l90' data-llen='1950:1973'>　于是灼燧以占兆揲蓍以布卦舉而告天下曰此天</span><br/>
<span class='tline' id='l91' data-llen='1973:1996'>　地鬼神之命也然則天下之人其有敢以逆之者乎</span><br/>
<span class='tline' id='l92' data-llen='1996:2019'>　無也舜之禪禹也其辭曰龜筮協從周公之戒三監</span><br/>
<span class='tline' id='l93' data-llen='2019:2042'>　曰寧王遺我大寶龜紹天明命此則聖人假之以役</span><br/>
<span class='tline' id='l94' data-llen='2042:2065'>　人者也夫民之有所不從而終由蓍龜而從我故曰</span><br/>
<span class='tline' id='l95' data-llen='2065:2076'>　能成聖人者卜筮也</span><br/>
<span class='tline' id='l96' data-llen='2076:2099'>　史氏曰稽疑者卜筮之稱也聖人之意用而次三徳</span><br/>
<span class='tline' id='l97' data-llen='2099:2125'><a onclick="displayPageImage('KR1b0018', 'WYG', '030-6a' );" name="030-6a" class="pb">[030-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2125:2148'>　者盖使後世之君先以徳而化民民安俗康皆積徳</span><br/>
<span class='tline' id='l99' data-llen='2148:2171'>　之效凡欲舉行大事以斷天下之疑則君臣契心立</span><br/>
<span class='tline' id='l100' data-llen='2171:2194'>　籌建䇿然後假卜筮之語以傳先祖之命也故舜謂</span><br/>
<span class='tline' id='l101' data-llen='2194:2217'>　禹曰朕志先定詢謀僉同鬼神其依龜筮協從卜不</span><br/>
<span class='tline' id='l102' data-llen='2217:2240'>　習吉然而天子諸侯動作於事則必告于廟尊所天</span><br/>
<span class='tline' id='l103' data-llen='2240:2244'>　也</span><br/>
<span class='tline' id='l104' data-llen='2244:2267'>　張氏曰可以作可以無作事之不能無疑也疑如之</span><br/>
<span class='tline' id='l105' data-llen='2267:2290'>　何稽之而已明則稽諸人以盡其智幽則稽諸鬼神</span><br/>
<span class='tline' id='l106' data-llen='2290:2316'><a onclick="displayPageImage('KR1b0018', 'WYG', '030-6b' );" name="030-6b" class="pb">[030-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2316:2339'>　以盡其神　又曰古者鑽龜以卜揲蓍而筮龜天産</span><br/>
<span class='tline' id='l108' data-llen='2339:2362'>　也卜象也故曰雨曰霽曰蒙曰驛曰克以天下事言</span><br/>
<span class='tline' id='l109' data-llen='2362:2385'>　之也蓍地産也筮數也故曰貞曰悔以人事言之也</span><br/>
<span class='tline' id='l110' data-llen='2385:2408'>　天地合然後雨故曰雨言陰陽之和也天地辨然後</span><br/>
<span class='tline' id='l111' data-llen='2408:2431'>　霽故曰霽言陰陽之辨也蒙如蒙雜之蒙故蒙言陰</span><br/>
<span class='tline' id='l112' data-llen='2431:2454'>　陽之相雜驛如驛傳之驛故驛言陰陽之相傳克如</span><br/>
<span class='tline' id='l113' data-llen='2454:2477'>　克勝之克故克言陰陽之相勝也内則静而正故其</span><br/>
<span class='tline' id='l114' data-llen='2477:2500'>　卦謂之貞外則動而過故其卦謂之悔自雨至克五</span><br/>
<span class='tline' id='l115' data-llen='2500:2526'><a onclick="displayPageImage('KR1b0018', 'WYG', '030-7a' );" name="030-7a" class="pb">[030-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2526:2549'>　者所以為卜此以象稽之也自貞至悔所以為筮此</span><br/>
<span class='tline' id='l117' data-llen='2549:2568'>　以數推之也凡卜五占用二者以此而已</span><br/>
<span class='tline' id='l118' data-llen='2568:2591'>　吕氏曰聖賢之占卜不比後世之占卜聖人之卜假</span><br/>
<span class='tline' id='l119' data-llen='2591:2614'>　蓍龜以寓其誠者然蓍龜又是至公無私之物須是</span><br/>
<span class='tline' id='l120' data-llen='2614:2634'>　擇其卜筮之人亦如此至公無私方纔可卜</span><br/>
<span class='tline' id='l121' data-llen='2634:2657'>凡七卜五占用二衍忒立時人作卜筮三人占則從二</span><br/>
<span class='tline' id='l122' data-llen='2657:2680'>人之言汝則有大疑謀及乃心謀及卿士謀及庶人謀</span><br/>
<span class='tline' id='l123' data-llen='2680:2685'>及卜筮</span><br/>
<span class='tline' id='l124' data-llen='2685:2711'><a onclick="displayPageImage('KR1b0018', 'WYG', '030-7b' );" name="030-7b" class="pb">[030-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2711:2734'>　無垢曰夫天下事有小疑有大疑小疑易判大疑難</span><br/>
<span class='tline' id='l126' data-llen='2734:2757'>　決大疑出于人主人主先當以所疑事謀之于心若</span><br/>
<span class='tline' id='l127' data-llen='2757:2780'>　曰如此而利乎如此而害乎則又曰如此若利矣得</span><br/>
<span class='tline' id='l128' data-llen='2780:2803'>　無其中有如此害乎如此若害矣得無其中有如此</span><br/>
<span class='tline' id='l129' data-llen='2803:2826'>　利乎其謀如此可謂盡矣心不能決然後以此疑謀</span><br/>
<span class='tline' id='l130' data-llen='2826:2849'>　及朝廷卿士卿士又不能決主心之疑然後謀及卑</span><br/>
<span class='tline' id='l131' data-llen='2849:2872'>　賤如庶人者庶人又不能決吾心之疑然後謀及卜</span><br/>
<span class='tline' id='l132' data-llen='2872:2895'>　筮謀至于卜筮則吾心及卿士庶人智慮一切屏絶</span><br/>
<span class='tline' id='l133' data-llen='2895:2921'><a onclick="displayPageImage('KR1b0018', 'WYG', '030-8a' );" name="030-8a" class="pb">[030-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2921:2944'>　而惟卜筮是聽焉卜筮以為可吾心與庶人雖以為</span><br/>
<span class='tline' id='l135' data-llen='2944:2967'>　不可不敢任也第從卜筮所謂可而已卜筮以為不</span><br/>
<span class='tline' id='l136' data-llen='2967:2990'>　可吾心與庶人雖以為可不敢任也第從卜筮所謂</span><br/>
<span class='tline' id='l137' data-llen='2990:3013'>　不可而已盖自庶人以上謀之人也卜筮謀之鬼也</span><br/>
<span class='tline' id='l138' data-llen='3013:3036'>　事至謀及卜筮則亦極矣人之智慮盡矣故一聽鬼</span><br/>
<span class='tline' id='l139' data-llen='3036:3059'>　神之命而無所可否焉此又洛書之意天理之自然</span><br/>
<span class='tline' id='l140' data-llen='3059:3082'>　者然則人之有疑是亦天理也天理有疑雖聖人不</span><br/>
<span class='tline' id='l141' data-llen='3082:3105'>　得無疑若以謂聖人獨智舉事無有疑者是欺天也</span><br/>
<span class='tline' id='l142' data-llen='3105:3131'><a onclick="displayPageImage('KR1b0018', 'WYG', '030-8b' );" name="030-8b" class="pb">[030-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3131:3154'>汝則從龜從筮從卿士從庶民從是之謂大同身其康</span><br/>
<span class='tline' id='l144' data-llen='3154:3177'>彊子孫其逢吉汝則從龜從筮從卿士逆庶民逆吉卿</span><br/>
<span class='tline' id='l145' data-llen='3177:3200'>士從龜從筮從汝則逆庶民逆吉庶民從龜從筮從汝</span><br/>
<span class='tline' id='l146' data-llen='3200:3223'>則逆卿士逆吉汝則從龜從筮逆卿士逆庶民逆作内</span><br/>
<span class='tline' id='l147' data-llen='3223:3241'>吉作外凶龜筮共違于人用靜吉用作凶</span><br/>
<span class='tline' id='l148' data-llen='3241:3264'>　無垢曰三從二違又以庶民龜筮為決也我心雖與</span><br/>
<span class='tline' id='l149' data-llen='3264:3287'>　卿士不以為然而亦獲吉盖庶民與龜筮同也稽疑</span><br/>
<span class='tline' id='l150' data-llen='3287:3310'>　以龜筮為決又可見矣然而三從之内龜筮盡從為</span><br/>
<span class='tline' id='l151' data-llen='3310:3336'><a onclick="displayPageImage('KR1b0018', 'WYG', '030-9a' );" name="030-9a" class="pb">[030-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3336:3359'>　吉儻龜從筮違筮從龜違而汝與庶民皆從若四從</span><br/>
<span class='tline' id='l153' data-llen='3359:3382'>　一違者吉乎凶乎曰吉夫稽疑以龜筮為決兩有一</span><br/>
<span class='tline' id='l154' data-llen='3382:3405'>　違安得為吉曰以其從者多矣儻汝與卿士庶民互</span><br/>
<span class='tline' id='l155' data-llen='3405:3428'>　有二從而龜筮亦有一從是亦為三從二違也其吉</span><br/>
<span class='tline' id='l156' data-llen='3428:3451'>　乎凶乎曰吉以龜筮有一從者異乎龜筮共違于人</span><br/>
<span class='tline' id='l157' data-llen='3451:3474'>　也箕子不盡言之者此留餘意以待武王自解也書</span><br/>
<span class='tline' id='l158' data-llen='3474:3497'>　不盡言言不盡意存乎其人如何耳　又曰夫人主</span><br/>
<span class='tline' id='l159' data-llen='3497:3520'>　與卿士庶民謀事而無疑夫何俟于卜筮所謂卜以</span><br/>
<span class='tline' id='l160' data-llen='3520:3546'><a onclick="displayPageImage('KR1b0018', 'WYG', '030-9b' );" name="030-9b" class="pb">[030-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3546:3569'>　決疑不疑何卜也惟謀事而人主之心終有疑焉而</span><br/>
<span class='tline' id='l162' data-llen='3569:3592'>　卿士庶民不足以決其疑此所以一取信于龜筮也</span><br/>
<span class='tline' id='l163' data-llen='3592:3615'>　若人主與卿士庶民以為當如此而龜與筮皆以為</span><br/>
<span class='tline' id='l164' data-llen='3615:3638'>　不然此所謂龜筮共違于人如此則人主之疑是矣</span><br/>
<span class='tline' id='l165' data-llen='3638:3655'>　静而别謀則獲吉作而妄行則必凶</span><br/>
<span class='tline' id='l166' data-llen='3655:3678'>　髙氏曰有同心而無離心有同志而無異志謂之大</span><br/>
<span class='tline' id='l167' data-llen='3678:3701'>　同身其康彊子孫其逢吉大同之效之吉不足以盡</span><br/>
<span class='tline' id='l168' data-llen='3701:3724'>　之舜之命禹而曰枚卜功臣而謂朕志先定詢謀僉</span><br/>
<span class='tline' id='l169' data-llen='3724:3751'><a onclick="displayPageImage('KR1b0018', 'WYG', '030-10a' );" name="030-10a" class="pb">[030-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3751:3774'>　同鬼神其依龜筮協從此大同也是以天之歴數在</span><br/>
<span class='tline' id='l171' data-llen='3774:3797'>　汝躬啓賢能繼其道則身其康彊子孫其逢吉可知</span><br/>
<span class='tline' id='l172' data-llen='3797:3820'>　矣成王之欲宅洛邑也召公來相之周公往營之四</span><br/>
<span class='tline' id='l173' data-llen='3820:3843'>　方民大和㑹卜澗水西曰惟洛食卜瀍水東而曰亦</span><br/>
<span class='tline' id='l174' data-llen='3843:3866'>　惟洛食此大同也是以卜年八百卜世三十而終踰</span><br/>
<span class='tline' id='l175' data-llen='3866:3889'>　過歴之期則身其康彊子孫其逢吉可知矣至于或</span><br/>
<span class='tline' id='l176' data-llen='3889:3912'>　從或逆而龜筮之不違則皆云其吉而于筮逆則曰</span><br/>
<span class='tline' id='l177' data-llen='3912:3935'>　作内吉龜筮共違于人則曰用静吉何也盖稽必以</span><br/>
<span class='tline' id='l178' data-llen='3935:3962'><a onclick="displayPageImage('KR1b0018', 'WYG', '030-10b' );" name="030-10b" class="pb">[030-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3962:3985'>　卜筮為正故也聖人之意人之所疑不得不疑而謂</span><br/>
<span class='tline' id='l180' data-llen='3985:4008'>　卜以決疑當從其所卜而已又况有心者未若無心</span><br/>
<span class='tline' id='l181' data-llen='4008:4031'>　之為公有情者未若無情之為信豈謂枯莖朽骨而</span><br/>
<span class='tline' id='l182' data-llen='4031:4054'>　不靈于人哉不然又安得盤庚之遷都民咨胥怨羣</span><br/>
<span class='tline' id='l183' data-llen='4054:4077'>　臣乃言不和吉言于百姓則違而不從者多矣而卜</span><br/>
<span class='tline' id='l184' data-llen='4077:4100'>　稽曰其如台又曰我非敢違卜而已成王之東征也</span><br/>
<span class='tline' id='l185' data-llen='4100:4123'>　爾邦君庶士御事咸曰艱大則違而不從者衆矣而</span><br/>
<span class='tline' id='l186' data-llen='4123:4146'>　言曰朕不并吉又曰卜陳惟若兹而已故曰稽疑以</span><br/>
<span class='tline' id='l187' data-llen='4146:4173'><a onclick="displayPageImage('KR1b0018', 'WYG', '030-11a' );" name="030-11a" class="pb">[030-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4173:4180'>　卜筮為正</span><br/>
<span class='tline' id='l189' data-llen='4180:4203'>　吕氏曰天下一理聖人與天地萬物無不合所謂大</span><br/>
<span class='tline' id='l190' data-llen='4203:4226'>　同者是無一理之不該無一物之不順而一處之不</span><br/>
<span class='tline' id='l191' data-llen='4226:4249'>　合即是也身其康彊子孫其逢吉自然流慶無窮也</span><br/>
<span class='tline' id='l192' data-llen='4249:4272'>　古者人君洗心滌慮假至公無私之物以寓吾之誠</span><br/>
<span class='tline' id='l193' data-llen='4272:4295'>　惟龜與筮皆從庶幾吾無一毫未是處若龜從而筮</span><br/>
<span class='tline' id='l194' data-llen='4295:4318'>　不從亦是吾自身必有未盡處故作内吉如祭祀之</span><br/>
<span class='tline' id='l195' data-llen='4318:4341'>　事則可作外凶如征伐之事則不可龜筮二物共違</span><br/>
<span class='tline' id='l196' data-llen='4341:4368'><a onclick="displayPageImage('KR1b0018', 'WYG', '030-11b' );" name="030-11b" class="pb">[030-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4368:4391'>　于人用静吉用作凶謂卿士與庶民皆從汝又自從</span><br/>
<span class='tline' id='l198' data-llen='4391:4414'>　獨龜筮二物皆不從人君於此何必獨信枯莖朽骨</span><br/>
<span class='tline' id='l199' data-llen='4414:4437'>　只縁古人之卜筮不與後世同龜筮之不從便是揆</span><br/>
<span class='tline' id='l200' data-llen='4437:4460'>　之于理有未當處然卿士庶民與我雖從然其間必</span><br/>
<span class='tline' id='l201' data-llen='4460:4483'>　竟未免得一箇人為惟龜筮却是無心之物苟如此</span><br/>
<span class='tline' id='l202' data-llen='4483:4499'>　惟是守常則吉纔有所動作便凶</span><br/>
<span class='tline' id='l203' data-llen='4499:4522'>八庶徵曰雨曰暘曰燠曰寒曰風曰時五者來備各以</span><br/>
<span class='tline' id='l204' data-llen='4522:4538'>其敘庶草蕃廡一極備凶一極無凶</span><br/>
<span class='tline' id='l205' data-llen='4538:4565'><a onclick="displayPageImage('KR1b0018', 'WYG', '030-12a' );" name="030-12a" class="pb">[030-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4565:4588'>　無垢曰稽疑以龜筮可以無疑而自作矣然而天理</span><br/>
<span class='tline' id='l207' data-llen='4588:4611'>　猶以為未盡也更當以庶徵卜之雨暘寒燠風以時</span><br/>
<span class='tline' id='l208' data-llen='4611:4634'>　是吾肅乂晢謀聖之應也雨暘寒燠風之失時是吾</span><br/>
<span class='tline' id='l209' data-llen='4634:4657'>　狂僭豫急蒙之應也豈可謂龜筮之外更無事乎人</span><br/>
<span class='tline' id='l210' data-llen='4657:4680'>　事即天道人事可欺天道不妄以天道之徵以驗吾</span><br/>
<span class='tline' id='l211' data-llen='4680:4699'>　人事則分毫不差矣嗚呼人主其可肆乎</span><br/>
<span class='tline' id='l212' data-llen='4699:4722'>　張氏曰在天者有是事在人者有是理取諸彼以證</span><br/>
<span class='tline' id='l213' data-llen='4722:4745'>　此故謂之徵陽氣降而雨陰氣收而暘暘暖而燠凍</span><br/>
<span class='tline' id='l214' data-llen='4745:4772'><a onclick="displayPageImage('KR1b0018', 'WYG', '030-12b' );" name="030-12b" class="pb">[030-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4772:4795'>　凝而寒陰陽之氣吹嘘鼓動而為風五者備各以其</span><br/>
<span class='tline' id='l216' data-llen='4795:4818'>　序則陰陽調風雨時寒暑平三光全而萬物得以極</span><br/>
<span class='tline' id='l217' data-llen='4818:4825'>　其髙大矣</span><br/>
<span class='tline' id='l218' data-llen='4825:4848'>曰休徵曰肅時雨若曰乂時暘若曰晢時燠若曰謀時</span><br/>
<span class='tline' id='l219' data-llen='4848:4857'>寒若曰聖時風若</span><br/>
<span class='tline' id='l220' data-llen='4857:4880'>　無垢曰肅乂晢謀聖所謂休也雨暘寒燠風所謂徵</span><br/>
<span class='tline' id='l221' data-llen='4880:4903'>　也肅乂晢謀聖在我雨暘寒燠風在彼在我者五事</span><br/>
<span class='tline' id='l222' data-llen='4903:4926'>　皆敬則在彼者五物皆以時矣若順也謂人君貌而</span><br/>
<span class='tline' id='l223' data-llen='4926:4953'><a onclick="displayPageImage('KR1b0018', 'WYG', '030-13a' );" name="030-13a" class="pb">[030-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4953:4976'>　恭以恭作肅則時雨順之然則人君之于起居動作</span><br/>
<span class='tline' id='l225' data-llen='4976:4999'>　之間其可不謹乎貌而恭恭而肅則四海之内蒙時</span><br/>
<span class='tline' id='l226' data-llen='4999:5022'>　雨之休矣人君言而從從而作乂則時暘順之言當</span><br/>
<span class='tline' id='l227' data-llen='5022:5045'>　於理而從事當于理而乂則四海之内無陰霖之苦</span><br/>
<span class='tline' id='l228' data-llen='5045:5068'>　而有清明之休矣言發于此而暘應于彼人主於聲</span><br/>
<span class='tline' id='l229' data-llen='5068:5091'>　音謦欬之間其可忽乎人君視而明明而作晢則時</span><br/>
<span class='tline' id='l230' data-llen='5091:5114'>　燠順之盖内視而明無所不察而晢則時燠之幾已</span><br/>
<span class='tline' id='l231' data-llen='5114:5136'>　在此矣故煖氣應之而萬物相見繁昌而盛大矣</span><br/>
<span class='tline' id='l232' data-llen='5136:5163'><a onclick="displayPageImage('KR1b0018', 'WYG', '030-13b' );" name="030-13b" class="pb">[030-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5163:5186'>　視起于此而燠應于彼人主于是非邪正之際其可</span><br/>
<span class='tline' id='l234' data-llen='5186:5209'>　忽乎人君聴而聰聰而作謀則時寒順之矣盖反聴</span><br/>
<span class='tline' id='l235' data-llen='5209:5232'>　而聰事皆知其微而成謀則時寒之幾已在此矣此</span><br/>
<span class='tline' id='l236' data-llen='5232:5255'>　所以一之日觱發二之日栗烈而上天同雲雨雪紛</span><br/>
<span class='tline' id='l237' data-llen='5255:5279'>　紛益之以霡霂既優既渥既霑既足矣聴起于此而寒</span><br/>
<span class='tline' id='l238' data-llen='5279:5302'>　應于彼人主于利害成敗其可忽乎人君思而睿睿</span><br/>
<span class='tline' id='l239' data-llen='5302:5325'>　而作聖則時風順之矣盖自通于理而睿事無所不</span><br/>
<span class='tline' id='l240' data-llen='5325:5348'>　通而聖則時風之幾已在此矣此所以八風各以時</span><br/>
<span class='tline' id='l241' data-llen='5348:5375'><a onclick="displayPageImage('KR1b0018', 'WYG', '030-14a' );" name="030-14a" class="pb">[030-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5375:5398'>　至而萬物皆得極其髙大也思起于此而風應于彼</span><br/>
<span class='tline' id='l243' data-llen='5398:5413'>　人主于幾微慎獨其可不謹乎</span><br/>
<span class='tline' id='l244' data-llen='5413:5436'>　呂氏曰肅謂收斂無散漫故時雨若乂謂明辨故時</span><br/>
<span class='tline' id='l245' data-llen='5436:5459'>　暘若晢謂明晢故時燠若謀謂深沈故時寒若聖謂</span><br/>
<span class='tline' id='l246' data-llen='5459:5482'>　鼓舞動蕩故時風若大抵為于此則彼必應如古者</span><br/>
<span class='tline' id='l247' data-llen='5482:5505'>　一匹夫尚能動天孝婦含寃而死六月飛霜又况人</span><br/>
<span class='tline' id='l248' data-llen='5505:5528'>　君一身之氣便是天地之氣若鼓之應枹響之隨聲</span><br/>
<span class='tline' id='l249' data-llen='5528:5551'>曰咎徵曰狂恒雨若曰僭恒暘若曰豫恒燠若曰急恒</span><br/>
<span class='tline' id='l250' data-llen='5551:5578'><a onclick="displayPageImage('KR1b0018', 'WYG', '030-14b' );" name="030-14b" class="pb">[030-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5578:5587'>寒若曰蒙恒風若</span><br/>
<span class='tline' id='l252' data-llen='5587:5610'>　無垢曰反肅為狂貌不恭之應也貌不恭則强心作</span><br/>
<span class='tline' id='l253' data-llen='5610:5633'>　狂心起于此而恒雨順于彼是恒雨者即此之狂心</span><br/>
<span class='tline' id='l254' data-llen='5633:5656'>　形見于彼也反乂為僭言不從之應也言不從則僭</span><br/>
<span class='tline' id='l255' data-llen='5656:5679'>　心作僭心作於此而恒暘順于彼是恒暘者即此之</span><br/>
<span class='tline' id='l256' data-llen='5679:5702'>　僭心形見于彼也反晢為豫視不明之應也視不明</span><br/>
<span class='tline' id='l257' data-llen='5702:5725'>　則所見者不逺故忽逺圖而徇目前此逸豫之心所</span><br/>
<span class='tline' id='l258' data-llen='5725:5748'>　以作也豫心作于此而恒燠順于彼是恒燠者即此</span><br/>
<span class='tline' id='l259' data-llen='5748:5775'><a onclick="displayPageImage('KR1b0018', 'WYG', '030-15a' );" name="030-15a" class="pb">[030-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5775:5798'>　逸豫之心形見于彼也反謀為急聴不聰之應也聴</span><br/>
<span class='tline' id='l261' data-llen='5798:5821'>　不聰則急心作急心作于此則恒寒應于彼是恒寒</span><br/>
<span class='tline' id='l262' data-llen='5821:5844'>　者即此急心形見於彼也盖聴不聰則不原事之始</span><br/>
<span class='tline' id='l263' data-llen='5844:5867'>　終不見幾之先後不觀理之久近第欲千百年之成</span><br/>
<span class='tline' id='l264' data-llen='5867:5890'>　功立見于目前百千萬里之響應立至于頃刻倒行</span><br/>
<span class='tline' id='l265' data-llen='5890:5913'>　逆施而萬事皆不得其敘反聖為蒙思不睿之應也</span><br/>
<span class='tline' id='l266' data-llen='5913:5936'>　思不睿則蒙心作蒙心作于此則恒風應于彼是恒</span><br/>
<span class='tline' id='l267' data-llen='5936:5959'>　風者即此蒙心形見于彼也盖思不睿則放意而行</span><br/>
<span class='tline' id='l268' data-llen='5959:5986'><a onclick="displayPageImage('KR1b0018', 'WYG', '030-15b' );" name="030-15b" class="pb">[030-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5986:6009'>　直情而前恒風之應豈偶然哉恒雨恒暘恒燠恒寒</span><br/>
<span class='tline' id='l270' data-llen='6009:6032'>　恒風皆我之敗徳凝結而為戾氣耳然則人主於五</span><br/>
<span class='tline' id='l271' data-llen='6032:6055'>　事其可不敬乎不敬于一念而貽害于天下使凶荒</span><br/>
<span class='tline' id='l272' data-llen='6055:6078'>　札瘥毒流斯民其可忍乎休咎皆稱曰者丁寧之意</span><br/>
<span class='tline' id='l273' data-llen='6078:6082'>　也</span><br/>
<span class='tline' id='l274' data-llen='6082:6105'>曰王省惟歲卿士惟月師尹惟日歲月日時無易百穀</span><br/>
<span class='tline' id='l275' data-llen='6105:6128'>用成乂用明俊民用章家用平康日月歲時既易百穀</span><br/>
<span class='tline' id='l276' data-llen='6128:6146'>用不成乂用昏不明俊民用微家用不寧</span><br/>
<span class='tline' id='l277' data-llen='6146:6173'><a onclick="displayPageImage('KR1b0018', 'WYG', '030-16a' );" name="030-16a" class="pb">[030-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6173:6196'>　張氏曰無為而治者王不勞而成者嵗也嵗者王之</span><br/>
<span class='tline' id='l279' data-llen='6196:6219'>　徵也積月以成嵗月者嵗之所總也卿士之職則總</span><br/>
<span class='tline' id='l280' data-llen='6219:6242'>　于王猶月之總于嵗月者卿士之證也積日以成月</span><br/>
<span class='tline' id='l281' data-llen='6242:6265'>　日者月之所總也師尹之職則總于卿士猶日之總</span><br/>
<span class='tline' id='l282' data-llen='6265:6288'>　于月日者師尹之證也嵗月日三者相繫屬大小詳</span><br/>
<span class='tline' id='l283' data-llen='6288:6311'>　畧各有常度而不可僭差猶王之與卿士師尹三者</span><br/>
<span class='tline' id='l284' data-llen='6311:6334'>　亦相繫屬尊卑小大各有常職而不可踰越是故大</span><br/>
<span class='tline' id='l285' data-llen='6334:6357'>　者治其大而畧小者治其小而詳上者安于上而不</span><br/>
<span class='tline' id='l286' data-llen='6357:6384'><a onclick="displayPageImage('KR1b0018', 'WYG', '030-16b' );" name="030-16b" class="pb">[030-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6384:6407'>　敢與下同徳下者安于下而不敢與上同道如嵗月</span><br/>
<span class='tline' id='l288' data-llen='6407:6430'>　日時之無易而嵗功以之成矣夫惟如是則功用以</span><br/>
<span class='tline' id='l289' data-llen='6430:6453'>　興分職以治以天事言則陰陽調風雨時而百穀成</span><br/>
<span class='tline' id='l290' data-llen='6453:6476'>　矣以人事言則禮義修政事立而乂用明矣若夫大</span><br/>
<span class='tline' id='l291' data-llen='6476:6499'>　者不能治其大小者不能治其小上偪下而與下同</span><br/>
<span class='tline' id='l292' data-llen='6499:6522'>　徳下僭上而與上同道如日月嵗時之既易而嵗功</span><br/>
<span class='tline' id='l293' data-llen='6522:6539'>　無由成故俊民微而家之所以不寧</span><br/>
<span class='tline' id='l294' data-llen='6539:6562'>　吕氏曰此言嵗功有統紀然治功亦有統紀前皆是</span><br/>
<span class='tline' id='l295' data-llen='6562:6589'><a onclick="displayPageImage('KR1b0018', 'WYG', '030-17a' );" name="030-17a" class="pb">[030-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6589:6612'>　天應處此又是人做處謂王一如嵗一般統十二月</span><br/>
<span class='tline' id='l297' data-llen='6612:6635'>　王在上為百官之統須當省察我亦如嵗一般卿士</span><br/>
<span class='tline' id='l298' data-llen='6635:6658'>　惟月各為方伯連帥之長師尹惟日又統十二辰苟</span><br/>
<span class='tline' id='l299' data-llen='6658:6681'>　嵗月日時無易謂上下各安厥職百穀自然成治自</span><br/>
<span class='tline' id='l300' data-llen='6681:6704'>　然明俊民自然章賢人在位國家自然平康苟日月</span><br/>
<span class='tline' id='l301' data-llen='6704:6727'>　嵗時既易謂上下各踰其位則百穀便不成治便不</span><br/>
<span class='tline' id='l302' data-llen='6727:6750'>　明俊民便微所謂邦無道則卷而懐之國家便不寧</span><br/>
<span class='tline' id='l303' data-llen='6750:6773'>庶民惟星星有好風星有好雨日月之行則有冬有夏</span><br/>
<span class='tline' id='l304' data-llen='6773:6800'><a onclick="displayPageImage('KR1b0018', 'WYG', '030-17b' );" name="030-17b" class="pb">[030-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6800:6824'>月之從星則以風雨<span class='krp-note'>案此條經解永/樂大典原缺</span></span><br/>
<span class='tline' id='l306' data-llen='6824:6847'>九五福一曰夀二曰富三曰康寧四曰攸好徳五曰考</span><br/>
<span class='tline' id='l307' data-llen='6847:6851'>終命</span><br/>
<span class='tline' id='l308' data-llen='6851:6874'>　無垢曰記曰百年曰期頥古語曰人夀一百二十又</span><br/>
<span class='tline' id='l309' data-llen='6874:6897'>　曰上夀一百中夀八十下夀六十是人夀本百年也</span><br/>
<span class='tline' id='l310' data-llen='6897:6920'>　得中之數極其夀所以使之滿百年者實人主敬用</span><br/>
<span class='tline' id='l311' data-llen='6920:6943'>　五事以錫厥中于天下也　又曰死而不弔者三畏</span><br/>
<span class='tline' id='l312' data-llen='6943:6966'>　壓溺畏而死壓而死溺而死皆不成其所終之命也</span><br/>
<span class='tline' id='l313' data-llen='6966:6993'><a onclick="displayPageImage('KR1b0018', 'WYG', '030-18a' );" name="030-18a" class="pb">[030-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6993:7016'>　所終之命如何謂死于正寢死于牖下不死于婦人</span><br/>
<span class='tline' id='l315' data-llen='7016:7039'>　之手者也聖人在上人人皆知性命之理豈有横死</span><br/>
<span class='tline' id='l316' data-llen='7039:7061'>　不成其所終之命者乎是五福之柄全在人主也</span><br/>
<span class='tline' id='l317' data-llen='7061:7084'>　張氏曰終其天命而不中道夭者夀也足衣足食而</span><br/>
<span class='tline' id='l318' data-llen='7084:7107'>　無凍餒之阨者富也既夀而富安居徐行無患害禍</span><br/>
<span class='tline' id='l319' data-llen='7107:7130'>　難以擾之則康寧矣故三曰康寧康寧者安之至也</span><br/>
<span class='tline' id='l320' data-llen='7130:7153'>　既康寧而不知好徳則㒺之生也幸而免何足道哉</span><br/>
<span class='tline' id='l321' data-llen='7153:7176'>　故四曰攸好徳福夀康寧而能知好徳又在夫考終</span><br/>
<span class='tline' id='l322' data-llen='7176:7203'><a onclick="displayPageImage('KR1b0018', 'WYG', '030-18b' );" name="030-18b" class="pb">[030-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7203:7226'>　命者也考終命則順受其正矣若夫立乎巖牆之下</span><br/>
<span class='tline' id='l324' data-llen='7226:7245'>　動而徵病行而招死則非所謂考終命也</span><br/>
<span class='tline' id='l325' data-llen='7245:7269'>六極一曰凶短折二曰疾三曰憂四曰貧五曰惡六曰弱</span><br/>
<span class='tline' id='l326' data-llen='7269:7292'>　無垢曰鄭康成以為凶短折皆是夭枉之名漢書五</span><br/>
<span class='tline' id='l327' data-llen='7292:7315'>　行志並與孔不同以余觀之凶對五曰考終命而言</span><br/>
<span class='tline' id='l328' data-llen='7315:7338'>　短折對一曰夀而言也凡不得其所而死曰凶未至</span><br/>
<span class='tline' id='l329' data-llen='7338:7361'>　下夀而死曰短暴死曰折皆謂未至百二十年而言</span><br/>
<span class='tline' id='l330' data-llen='7361:7384'>　也五福之説多寛平故富次夀六極之説多急迫故</span><br/>
<span class='tline' id='l331' data-llen='7384:7411'><a onclick="displayPageImage('KR1b0018', 'WYG', '030-19a' );" name="030-19a" class="pb">[030-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7411:7434'>　疾次凶短折也疾當如伯牛之疾是也賢者而有此</span><br/>
<span class='tline' id='l333' data-llen='7434:7457'>　疾是和氣不盛所至也顔子之短伯牛之疾有以也</span><br/>
<span class='tline' id='l334' data-llen='7457:7480'>　夫哀哉作徳心逸日休何憂之有作偽心勞日拙此</span><br/>
<span class='tline' id='l335' data-llen='7480:7503'>　所以多憂也聖王在上使兔置之人莫不好徳今乃</span><br/>
<span class='tline' id='l336' data-llen='7503:7526'>　使人作偽而多憂是誰之過與古人曰貧者士之常</span><br/>
<span class='tline' id='l337' data-llen='7526:7549'>　聖王在上有徳者滿朝廷食君之禄何為而貧民百</span><br/>
<span class='tline' id='l338' data-llen='7549:7572'>　畝有田牆下有桑雞豚有畜何為而貧今使人至于</span><br/>
<span class='tline' id='l339' data-llen='7572:7595'>　貧者亦人主之治有未至也好徳之人雞鳴而起孳</span><br/>
<span class='tline' id='l340' data-llen='7595:7622'><a onclick="displayPageImage('KR1b0018', 'WYG', '030-19b' );" name="030-19b" class="pb">[030-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7622:7645'>　孳為善不好徳之人雞鳴而起孳孳為不善如王温</span><br/>
<span class='tline' id='l342' data-llen='7645:7668'>　舒為中尉則心開目明居他惛惛不辨此天生使之</span><br/>
<span class='tline' id='l343' data-llen='7668:7691'>　為惡也所以使之至此者亦人君教化不至也江漢</span><br/>
<span class='tline' id='l344' data-llen='7691:7714'>　游女無思犯禮伐條婦人勉夫以正豈可厚誣人為</span><br/>
<span class='tline' id='l345' data-llen='7714:7737'>　無善心哉見㡬不作見義不為如胡廣趙戒之徒是</span><br/>
<span class='tline' id='l346' data-llen='7737:7760'>　也好徳之人見賢思齊就義若渇其剛如此安得弱</span><br/>
<span class='tline' id='l347' data-llen='7760:7783'>　乎所以使之如此者亦人君立徳不至也裴矩在隋</span><br/>
<span class='tline' id='l348' data-llen='7783:7806'>　為佞臣在唐為賢士是則福極之柄全在人君而已</span><br/>
<span class='tline' id='l349' data-llen='7806:7833'><a onclick="displayPageImage('KR1b0018', 'WYG', '030-20a' );" name="030-20a" class="pb">[030-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7833:7856'>　矣人君敬用五事錫福庶民則天下之人皆嚮慕五</span><br/>
<span class='tline' id='l351' data-llen='7856:7872'>　福唯恐失之畏逺六極若將凂焉</span><br/>
<span class='tline' id='l352' data-llen='7872:7895'>　東坡曰夫五行之相沴本不至于六六沴者起于諸</span><br/>
<span class='tline' id='l353' data-llen='7895:7918'>　儒欲以六極分配五行于是始以皇極附益而為六</span><br/>
<span class='tline' id='l354' data-llen='7918:7941'>　夫皇極者五事皆得六極者五事皆失非所以與五</span><br/>
<span class='tline' id='l355' data-llen='7941:7964'>　事並列而别為一者也是故有眊而又有蒙有極而</span><br/>
<span class='tline' id='l356' data-llen='7964:7980'>　無福曰五福此應亦自知其疎也</span><br/>
<span class='tline' id='l357' data-llen='7980:8003'>　張氏曰不得其死曰凶凶者考終命之反也不永曰</span><br/>
<span class='tline' id='l358' data-llen='8003:8030'><a onclick="displayPageImage('KR1b0018', 'WYG', '030-20b' );" name="030-20b" class="pb">[030-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8030:8053'>　短中絶曰折短折者夀之反也禍莫大于凶短折故</span><br/>
<span class='tline' id='l360' data-llen='8053:8076'>　六極以凶短折為先而疾次之憂次之貧又次之憂</span><br/>
<span class='tline' id='l361' data-llen='8076:8099'>　疾則不康寧矣貧則不富矣惡者小人之剛也弱者</span><br/>
<span class='tline' id='l362' data-llen='8099:8122'>　小人之柔也惡弱則不能攸好徳矣五福人之所同</span><br/>
<span class='tline' id='l363' data-llen='8122:8145'>　好也所以使之慕而欲其至故其序以其所致之次</span><br/>
<span class='tline' id='l364' data-llen='8145:8168'>　而為之先後六極人之所同惡也所以使之畏而欲</span><br/>
<span class='tline' id='l365' data-llen='8168:8191'>　其亡故其序以人之所尤畏者為先而猶愈者次之</span><br/>
<span class='tline' id='l366' data-llen='8191:8207'>武王既勝殷邦諸侯班宗彝作分器</span><br/>
<span class='tline' id='l367' data-llen='8207:8234'><a onclick="displayPageImage('KR1b0018', 'WYG', '030-21a' );" name="030-21a" class="pb">[030-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8234:8257'>　無垢曰武王既勝殷其有功於伐紂者皆裂地而封</span><br/>
<span class='tline' id='l369' data-llen='8257:8280'>　之不特封之又頒以宗彝之器使之保其宗廟社稷</span><br/>
<span class='tline' id='l370' data-llen='8280:8303'>　焉故有分器之篇此篇亡矣徒其序存爾宗彝者宗</span><br/>
<span class='tline' id='l371' data-llen='8303:8326'>　廟之酒尊也周禮有司尊彝之官孔頴達以謂盛鬯</span><br/>
<span class='tline' id='l372' data-llen='8326:8349'>　者為彝盛酒者為尊是彝上尊也左氏曰諸侯之封</span><br/>
<span class='tline' id='l373' data-llen='8349:8371'>　皆受明器于王室是封侯之法當以彝器賜之也</span><br/>
</p>
<p><br/>
</p>
  </div>
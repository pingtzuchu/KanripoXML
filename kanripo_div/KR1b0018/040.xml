<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0018', 'WYG', '040-1a' );" name="040-1a" class="pb">[040-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　尚書精義卷四十　　　　　宋　黄倫　撰</span><br/>
<span class='tline' id='l10' data-llen='211:234'>周公曰嗚呼厥亦惟我周太王王季克自抑畏文王卑</span><br/>
<span class='tline' id='l11' data-llen='234:257'>服即康功田功徽柔懿恭懐保小民恵鮮鰥寡自朝至</span><br/>
<span class='tline' id='l12' data-llen='257:272'>于日中昃不遑暇食用咸和萬民</span><br/>
<span class='tline' id='l13' data-llen='272:295'>　無垢曰文王抑畏之心又見於卑薄其衣服卑服如</span><br/>
<span class='tline' id='l14' data-llen='295:318'>　所謂惡衣服是也其不留意衣服之間其心必有所</span><br/>
<span class='tline' id='l15' data-llen='318:341'>　主也康功謂安民之功田功謂稼穡之功安民欲其</span><br/>
<span class='tline' id='l16' data-llen='341:367'><a onclick="displayPageImage('KR1b0018', 'WYG', '040-1b' );" name="040-1b" class="pb">[040-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='367:390'>　有功則於民之細㣲無不體究矣治田欲其有功則</span><br/>
<span class='tline' id='l18' data-llen='390:414'>　於田之利害無不諳悉矣其曰功者必欲民之康田之</span><br/>
<span class='tline' id='l19' data-llen='414:437'>　豐而後已也卑薄其衣服而留意在此所以謂之即</span><br/>
<span class='tline' id='l20' data-llen='437:460'>　歟　又曰抑畏在心故無剛暴之氣每見其徽柔無</span><br/>
<span class='tline' id='l21' data-llen='460:483'>　倨傲之状每見其懿恭徽懿皆羙也羙在其中而暢</span><br/>
<span class='tline' id='l22' data-llen='483:506'>　於四肢發於事業暢於四肢故柔則徽而恭則懿可</span><br/>
<span class='tline' id='l23' data-llen='506:529'>　以想見文王之聖容發於事業故小民則懐保之鰥</span><br/>
<span class='tline' id='l24' data-llen='529:552'>　寡則恵鮮之可以想見文王之徳政有諸中形諸外</span><br/>
<span class='tline' id='l25' data-llen='552:578'><a onclick="displayPageImage('KR1b0018', 'WYG', '040-2a' );" name="040-2a" class="pb">[040-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='578:601'>　此理之必致者也　又曰葢一日之㡬有萬儻稍失</span><br/>
<span class='tline' id='l27' data-llen='601:624'>　其㑹則禍必及於天下惟以勤爲心事事經理使發</span><br/>
<span class='tline' id='l28' data-llen='624:644'>　號施令無一人不滿其意者此咸和之理也</span><br/>
<span class='tline' id='l29' data-llen='644:667'>　陳晉之曰卑服則不自尊其身即康功田功則致其</span><br/>
<span class='tline' id='l30' data-llen='667:690'>　力於民即康功所以安天下孟子所謂文王一怒安</span><br/>
<span class='tline' id='l31' data-llen='690:713'>　天下是也即田功所以養天下孟子所謂文王制其</span><br/>
<span class='tline' id='l32' data-llen='713:736'>　田里是也言卑服則不耽樂之從可知言即康功田</span><br/>
<span class='tline' id='l33' data-llen='736:754'>　功則聞小人之勞知稼穡之艱難可知</span><br/>
<span class='tline' id='l34' data-llen='754:780'><a onclick="displayPageImage('KR1b0018', 'WYG', '040-2b' );" name="040-2b" class="pb">[040-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='780:803'>　胡氏曰抑有遏之之意人所以肆行而無畏者不能</span><br/>
<span class='tline' id='l36' data-llen='803:826'>　自抑也遏其妄情止其私慾惟義是從則必畏天命</span><br/>
<span class='tline' id='l37' data-llen='826:849'>　必畏祖宗必畏師必畏諌必畏謗讟必畏禍亂凡可</span><br/>
<span class='tline' id='l38' data-llen='849:872'>　以致治者無不爲凢可以致亂者無不去也此非他</span><br/>
<span class='tline' id='l39' data-llen='872:895'>　人所能惟我而已故曰克自抑畏言其自爲之不由</span><br/>
<span class='tline' id='l40' data-llen='895:918'>　乎人也然畏一也有當畏者有不當畏者雖聖人不</span><br/>
<span class='tline' id='l41' data-llen='918:941'>　敢不畏若夫逆理之臣子反道之夷狄則當修明刑</span><br/>
<span class='tline' id='l42' data-llen='941:964'>　政以攘却之如舜罰有苖周征三監高宗伐鬼方宣</span><br/>
<span class='tline' id='l43' data-llen='964:990'><a onclick="displayPageImage('KR1b0018', 'WYG', '040-3a' );" name="040-3a" class="pb">[040-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='990:1002'>　王伐玁狁亦何所畏哉</span><br/>
<span class='tline' id='l45' data-llen='1002:1026'>文王不敢盤于逰田以庻邦惟正之供文王受命惟中身</span><br/>
<span class='tline' id='l46' data-llen='1026:1034'>厥享國五十年</span><br/>
<span class='tline' id='l47' data-llen='1034:1057'>　無垢曰文王爲西伯則西道諸侯皆聴命而供貢賦</span><br/>
<span class='tline' id='l48' data-llen='1057:1080'>　是以文王不敢盤樂於遊逸田獵惡夫以庻邦所貢</span><br/>
<span class='tline' id='l49' data-llen='1080:1103'>　賦供逸遊之好也夫四方貢賦皆出於霑體塗足愁</span><br/>
<span class='tline' id='l50' data-llen='1103:1126'>　筋苦骨之餘上以奉宗廟朝廷下以給百官有司庻</span><br/>
<span class='tline' id='l51' data-llen='1126:1149'>　乎其可也而乃欲以供逸樂之具天理豈肯容乎周</span><br/>
<span class='tline' id='l52' data-llen='1149:1175'><a onclick="displayPageImage('KR1b0018', 'WYG', '040-3b' );" name="040-3b" class="pb">[040-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1175:1198'>　公於中宗言不敢荒寜於高宗亦言不敢荒寜於祖</span><br/>
<span class='tline' id='l54' data-llen='1198:1221'>　甲言不敢侮鰥寡於文王言不敢盤於遊田者此葢</span><br/>
<span class='tline' id='l55' data-llen='1221:1244'>　無逸之心也葢無逸則兢畏而不敢逸則肆而無不</span><br/>
<span class='tline' id='l56' data-llen='1244:1267'>　敢使以敢爲心則亦何所不可哉欲行無逸當以敬</span><br/>
<span class='tline' id='l57' data-llen='1267:1279'>　欲行敬當自不敢中入</span><br/>
<span class='tline' id='l58' data-llen='1279:1302'>　吕氏曰文王之所以壽只爲不養其小體成王若欲</span><br/>
<span class='tline' id='l59' data-llen='1302:1325'>　壽初不在養其小體以此知此最是周公感悟成王</span><br/>
<span class='tline' id='l60' data-llen='1325:1348'>　親切䖏何故纔養其小體便去理㑹衣服飲食遊田</span><br/>
<span class='tline' id='l61' data-llen='1348:1374'><a onclick="displayPageImage('KR1b0018', 'WYG', '040-4a' );" name="040-4a" class="pb">[040-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1374:1397'>　殊不知此乃是伐心之斧溺身之穽却是夭之端若</span><br/>
<span class='tline' id='l63' data-llen='1397:1420'>　是一个養其大體使心和氣平乃是長乆享壽之道</span><br/>
<span class='tline' id='l64' data-llen='1420:1443'>　理文王如此勤勞却享許多壽當知勤勞中元不曽</span><br/>
<span class='tline' id='l65' data-llen='1443:1466'>　有焦熬地位勤勞之中自有樂地文王所以能如此</span><br/>
<span class='tline' id='l66' data-llen='1466:1487'>　勤勞而自樂者乃是文王徽柔懿恭所養至此</span><br/>
<span class='tline' id='l67' data-llen='1487:1510'>周公曰嗚呼繼自今嗣王則其無淫于觀于逸于遊于</span><br/>
<span class='tline' id='l68' data-llen='1510:1520'>田以萬民惟正之供</span><br/>
<span class='tline' id='l69' data-llen='1520:1543'>　無垢曰商之三宗周之文王不敢逸豫享國乆長明</span><br/>
<span class='tline' id='l70' data-llen='1543:1569'><a onclick="displayPageImage('KR1b0018', 'WYG', '040-4b' );" name="040-4b" class="pb">[040-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1569:1592'>　白如此今後嗣王欲為賢聖之君不墜祖宗基業而</span><br/>
<span class='tline' id='l72' data-llen='1592:1615'>　享國長乆者無他道也法則三宗文王之不過於觀</span><br/>
<span class='tline' id='l73' data-llen='1615:1638'>　眺逸樂遊冶田獵而已夫此四事有一于此上廢㡬</span><br/>
<span class='tline' id='l74' data-llen='1638:1662'>　務下傷民財萬民之供賦役以備百官郊祀有司之奉</span><br/>
<span class='tline' id='l75' data-llen='1662:1685'>　宗廟社稷朝廷之大而已非以供觀逸遊田也夫逸</span><br/>
<span class='tline' id='l76' data-llen='1685:1708'>　豫之作常見於觀逸遊田此三宗文王所以不敢為</span><br/>
<span class='tline' id='l77' data-llen='1708:1721'>　此以貽子孫後世之患也</span><br/>
<span class='tline' id='l78' data-llen='1721:1744'>　胡氏曰何謂觀如魯隠公觀魚于棠莊公觀社于齊</span><br/>
<span class='tline' id='l79' data-llen='1744:1770'><a onclick="displayPageImage('KR1b0018', 'WYG', '040-5a' );" name="040-5a" class="pb">[040-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1770:1793'>　景公欲觀于轉附朝儛魯臧孫所謂不軌不物曹劌</span><br/>
<span class='tline' id='l81' data-llen='1793:1816'>　所謂後嗣何觀而晏子所謂流連荒亡為諸侯憂則</span><br/>
<span class='tline' id='l82' data-llen='1816:1839'>　觀之過也何謂逸如魯文公三不㑹盟而怠於誄祭</span><br/>
<span class='tline' id='l83' data-llen='1839:1863'>　大室屋壊而怠於宗廟自正月不雨至于秋七月而怠</span><br/>
<span class='tline' id='l84' data-llen='1863:1886'>　于憂旱魯國失自文公始則逸之過也何謂遊如周</span><br/>
<span class='tline' id='l85' data-llen='1886:1909'>　穆王欲肆其志周行天下將必有車轍馬跡焉秦始</span><br/>
<span class='tline' id='l86' data-llen='1909:1932'>　皇隋煬帝作離宫别館不知其數千乘萬騎極意廵</span><br/>
<span class='tline' id='l87' data-llen='1932:1955'>　行百姓嗟怨以亡其國則遊之過也何謂田如夏太</span><br/>
<span class='tline' id='l88' data-llen='1955:1981'><a onclick="displayPageImage('KR1b0018', 'WYG', '040-5b' );" name="040-5b" class="pb">[040-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1981:2004'>　康畋于有洛之表十旬弗反為羿所奪漢武帝㣲行</span><br/>
<span class='tline' id='l90' data-llen='2004:2027'>　出獵夜過桓谷渴而求漿為主人所辱則田之過也</span><br/>
<span class='tline' id='l91' data-llen='2027:2050'>　故于觀于逸于遊于田則必輕費妄用萬民正供之</span><br/>
<span class='tline' id='l92' data-llen='2050:2073'>　賦不足以歛之而重歛於民民至困窮弱者死溝壑</span><br/>
<span class='tline' id='l93' data-llen='2073:2096'>　其終如此此聖人所以長慮却顧而戒之於其初也</span><br/>
<span class='tline' id='l94' data-llen='2096:2119'>　吕氏曰前說以庻邦惟正之供後說以萬民惟正之</span><br/>
<span class='tline' id='l95' data-llen='2119:2142'>　供以此知天下之貢賦非要供奉天子夲不是供人</span><br/>
<span class='tline' id='l96' data-llen='2142:2165'>　主之身乃是供人主之位何故天作之君作之師所</span><br/>
<span class='tline' id='l97' data-llen='2165:2191'><a onclick="displayPageImage('KR1b0018', 'WYG', '040-6a' );" name="040-6a" class="pb">[040-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2191:2214'>　以使萬民來貢賦夲不是私奉一人之身所以惟是</span><br/>
<span class='tline' id='l99' data-llen='2214:2237'>　宗廟賔客合當用者方用貢賦只是供人主之位不</span><br/>
<span class='tline' id='l100' data-llen='2237:2260'>　是私奉人主之心何故當時所以使他貢賦㡬曽要</span><br/>
<span class='tline' id='l101' data-llen='2260:2283'>　供人主之觀逸遊田當知夲不是如此此周公又警</span><br/>
<span class='tline' id='l102' data-llen='2283:2292'>　動成王親切處</span><br/>
<span class='tline' id='l103' data-llen='2292:2315'>無皇曰今日耽樂乃非民攸訓非天攸若時人丕則有</span><br/>
<span class='tline' id='l104' data-llen='2315:2331'>愆無若殷王受之迷亂酗于酒徳哉</span><br/>
<span class='tline' id='l105' data-llen='2331:2354'>　無垢曰淫于觀逸遊田則人欲動蕩其心迷亂不復</span><br/>
<span class='tline' id='l106' data-llen='2354:2380'><a onclick="displayPageImage('KR1b0018', 'WYG', '040-6b' );" name="040-6b" class="pb">[040-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2380:2403'>　知天理所在故反以酗酒為徳夫酒所以䘮徳也紂</span><br/>
<span class='tline' id='l108' data-llen='2403:2426'>　因得以鼓其凶燄乃認以為徳意逸豫之極盖有如</span><br/>
<span class='tline' id='l109' data-llen='2426:2441'>　此顛倒成王得不以此為戒哉</span><br/>
<span class='tline' id='l110' data-llen='2441:2464'>　吕氏曰這心一開便収不得何故纔說我是今曰暫</span><br/>
<span class='tline' id='l111' data-llen='2464:2488'>　耽樂便上不順天下不順于人便是自絶于天自絶于</span><br/>
<span class='tline' id='l112' data-llen='2488:2511'>　民了以此知此心不可頃刻放下人君纔放下時天</span><br/>
<span class='tline' id='l113' data-llen='2511:2534'>　下便陷于災害之地時今人為惡多是自初間說道</span><br/>
<span class='tline' id='l114' data-llen='2534:2557'>　我今日時暫如此到得後來為惡日長不可禁遏皆</span><br/>
<span class='tline' id='l115' data-llen='2557:2583'><a onclick="displayPageImage('KR1b0018', 'WYG', '040-7a' );" name="040-7a" class="pb">[040-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2583:2590'>　縁初間始</span><br/>
<span class='tline' id='l117' data-llen='2590:2613'>周公曰嗚呼我聞曰古之人猶胥訓告胥保惠胥教誨</span><br/>
<span class='tline' id='l118' data-llen='2613:2636'>民無或胥譸張為幻此厥不聽人乃訓之乃變亂先王</span><br/>
<span class='tline' id='l119' data-llen='2636:2658'>之正刑至于小大民否則厥心違怨否則厥口詛祝</span><br/>
<span class='tline' id='l120' data-llen='2658:2681'>　無垢曰古之人即中宗至文王也君臣上下皆以無</span><br/>
<span class='tline' id='l121' data-llen='2681:2704'>　逸為徳故君臣上下率由無逸之中豈不儼然如上</span><br/>
<span class='tline' id='l122' data-llen='2704:2727'>　天森然如北極天下焉有不太平神祇祖宗焉有不</span><br/>
<span class='tline' id='l123' data-llen='2727:2750'>　安樂乎　又曰君臣相訓告保惠教誨以無逸而君</span><br/>
<span class='tline' id='l124' data-llen='2750:2776'><a onclick="displayPageImage('KR1b0018', 'WYG', '040-7b' );" name="040-7b" class="pb">[040-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2776:2799'>　或不肯聴臣下無逸之言則放逸之言得入矣先王</span><br/>
<span class='tline' id='l126' data-llen='2799:2822'>　正刑自無逸中出放逸之言入則必盡變亂先王之</span><br/>
<span class='tline' id='l127' data-llen='2822:2845'>　正刑若小若大盡皆變亂以快私意此理之自然也</span><br/>
<span class='tline' id='l128' data-llen='2845:2868'>　又曰民心違怨民口詛祝怨氣充塞安有壽考之理</span><br/>
<span class='tline' id='l129' data-llen='2868:2891'>　乎夫民者天也民心違怨是天違怨也民口詛祝是</span><br/>
<span class='tline' id='l130' data-llen='2891:2910'>　天誅譴也如此國家亦安得有吉祥事乎</span><br/>
<span class='tline' id='l131' data-llen='2910:2933'>　史氏曰人君有迪哲之性不修則不明凢人有好亂</span><br/>
<span class='tline' id='l132' data-llen='2933:2956'>　之心不防則不止夫交修並用謂之胥君臣之間胥</span><br/>
<span class='tline' id='l133' data-llen='2956:2982'><a onclick="displayPageImage('KR1b0018', 'WYG', '040-8a' );" name="040-8a" class="pb">[040-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2982:3005'>　訓告則相示以法胥保惠則相愛以徳胥教誨則相</span><br/>
<span class='tline' id='l135' data-llen='3005:3028'>　規以道古之聰明睿智之君其盛徳雖出於天縱於</span><br/>
<span class='tline' id='l136' data-llen='3028:3051'>　是三者猶眷眷而不忘豈有他哉凢以開悟其迪哲</span><br/>
<span class='tline' id='l137' data-llen='3051:3072'>　之性而隄防小人好亂之心者盖不得不爾也</span><br/>
<span class='tline' id='l138' data-llen='3072:3095'>周公曰嗚呼自殷王中宗及高宗及祖甲及我周文王</span><br/>
<span class='tline' id='l139' data-llen='3095:3118'>兹四人迪哲厥或告之曰小人怨汝詈汝則皇自敬徳</span><br/>
<span class='tline' id='l140' data-llen='3118:3135'>厥愆曰朕之愆允若時不啻不敢含怒</span><br/>
<span class='tline' id='l141' data-llen='3135:3158'>　無垢曰迪蹈也行也謂用知人之哲以自照也盖知</span><br/>
<span class='tline' id='l142' data-llen='3158:3184'><a onclick="displayPageImage('KR1b0018', 'WYG', '040-8b' );" name="040-8b" class="pb">[040-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3184:3207'>　人之是非則易見知己之是非則難行知人之是非</span><br/>
<span class='tline' id='l144' data-llen='3207:3230'>　以反照己之是非則入聖人之域矣故聞怨詈則自</span><br/>
<span class='tline' id='l145' data-llen='3230:3253'>　敬徳愆在於彼則曰朕之愆正孟子所謂行有不得</span><br/>
<span class='tline' id='l146' data-llen='3253:3276'>　者皆反諸己其身正而天下歸之之意也於殷獨舉</span><br/>
<span class='tline' id='l147' data-llen='3276:3299'>　三宗而不及湯於周獨舉文而不及武王此學者所</span><br/>
<span class='tline' id='l148' data-llen='3299:3322'>　以多說也盖湯武親以兵臨桀紂之罪其無逸也不</span><br/>
<span class='tline' id='l149' data-llen='3322:3345'>　足言三宗皆承富貴之後文王亦承積累之基其無</span><br/>
<span class='tline' id='l150' data-llen='3345:3368'>　逸也為可法此正為成王言也　又曰天下莫難受</span><br/>
<span class='tline' id='l151' data-llen='3368:3394'><a onclick="displayPageImage('KR1b0018', 'WYG', '040-9a' );" name="040-9a" class="pb">[040-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3394:3417'>　於怨詈我誠有過則彼之怨詈為有物我元無過則</span><br/>
<span class='tline' id='l153' data-llen='3417:3440'>　彼之怨詈為讒賊此衆人聞怨詈所以多怒也夫以</span><br/>
<span class='tline' id='l154' data-llen='3440:3463'>　三宗文王尚不免小人怨詈况未及三宗文王者乃</span><br/>
<span class='tline' id='l155' data-llen='3463:3486'>　遽欲人人稱頌乎第三宗文王之處怨詈也有道其</span><br/>
<span class='tline' id='l156' data-llen='3486:3509'>　道何如迪哲而已聞怨詈之至則用平生知人之哲</span><br/>
<span class='tline' id='l157' data-llen='3509:3532'>　即怨詈而自照焉其果有也則改之不疑其無有也</span><br/>
<span class='tline' id='l158' data-llen='3532:3555'>　則愈加檢飭使吾心無一毫之玷而後己大自敬徳</span><br/>
<span class='tline' id='l159' data-llen='3555:3562'>　此之謂也</span><br/>
<span class='tline' id='l160' data-llen='3562:3588'><a onclick="displayPageImage('KR1b0018', 'WYG', '040-9b' );" name="040-9b" class="pb">[040-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3588:3611'>　胡氏曰哲者知也迪者由也由其天稟之智不以私</span><br/>
<span class='tline' id='l162' data-llen='3611:3628'>　昏之則其明不蔽所以人莫之欺也</span><br/>
<span class='tline' id='l163' data-llen='3628:3651'>　史氏曰以畏慎處已以忠厚待人此聖人盛徳之事</span><br/>
<span class='tline' id='l164' data-llen='3651:3674'>　也聞譽則喜聞毁則怒善則稱諸已惡則歸諸人此</span><br/>
<span class='tline' id='l165' data-llen='3674:3697'>　理之必然也凢人情之所不堪者吾今一切反之非</span><br/>
<span class='tline' id='l166' data-llen='3697:3706'>　盛徳孰能之哉</span><br/>
<span class='tline' id='l167' data-llen='3706:3729'>　張氏曰自知者明知人者哲哲者明之發乎外足以</span><br/>
<span class='tline' id='l168' data-llen='3729:3752'>　知人之謂也人孰不有是哲不能迪之則茅塞其心</span><br/>
<span class='tline' id='l169' data-llen='3752:3779'><a onclick="displayPageImage('KR1b0018', 'WYG', '040-10a' );" name="040-10a" class="pb">[040-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3779:3802'>　而昏惑闇黯之累生焉是故哲出於性迪之者人而</span><br/>
<span class='tline' id='l171' data-llen='3802:3825'>　已自殷王中宗以至於我周文王兹四人迪哲者於</span><br/>
<span class='tline' id='l172' data-llen='3825:3846'>　哲則能迪之則其性天之明不為物之所蔽也</span><br/>
<span class='tline' id='l173' data-llen='3846:3869'>此厥不聽人乃或譸張為幻曰小人怨汝詈汝則信之</span><br/>
<span class='tline' id='l174' data-llen='3869:3892'>則若時不永念厥辟不寛綽厥心亂罰無罪殺無辜怨</span><br/>
<span class='tline' id='l175' data-llen='3892:3912'>有同是叢于厥身周公曰嗚呼嗣王其監于兹</span><br/>
<span class='tline' id='l176' data-llen='3912:3935'>　無垢曰夫聞怨詈之言而迪哲以自照則變忿怒為</span><br/>
<span class='tline' id='l177' data-llen='3935:3958'>　和緩此心已在三宗文王閫域中矣安得不長有天</span><br/>
<span class='tline' id='l178' data-llen='3958:3985'><a onclick="displayPageImage('KR1b0018', 'WYG', '040-10b' );" name="040-10b" class="pb">[040-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3985:4008'>　下亦安得其心不常寛裕乎聞怨詈之言而輕信以</span><br/>
<span class='tline' id='l180' data-llen='4008:4031'>　含怒此心已在桀紂室中矣豈復能長有天下乎不</span><br/>
<span class='tline' id='l181' data-llen='4031:4054'>　知迪哲自責之道而信讒含怒因事而發不復審問</span><br/>
<span class='tline' id='l182' data-llen='4054:4077'>　是非所在乃恣罰無罪殺無辜之人以快一時之憤</span><br/>
<span class='tline' id='l183' data-llen='4077:4100'>　凢有同是無罪無辜而被殺罰者無不怨恨以叢萃</span><br/>
<span class='tline' id='l184' data-llen='4100:4124'>　於一人夫以𦕈然一己而天下之怨皆萃而歸焉不</span><br/>
<span class='tline' id='l185' data-llen='4124:4147'>　知其何以堪之此古帝王之所畏也邴歜殺其君有</span><br/>
<span class='tline' id='l186' data-llen='4147:4170'>　以也夫　又曰無逸迪哲之說上引三宗近質文王</span><br/>
<span class='tline' id='l187' data-llen='4170:4197'><a onclick="displayPageImage('KR1b0018', 'WYG', '040-11a' );" name="040-11a" class="pb">[040-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4197:4220'>　凢治亂安危之㣲享國長短之要盡於此矣此古今</span><br/>
<span class='tline' id='l189' data-llen='4220:4229'>　存亡一大鑑也</span><br/>
<span class='tline' id='l190' data-llen='4229:4252'>　吕氏曰惟無逸則勤勞勤勞則公明謙遜虚受自然</span><br/>
<span class='tline' id='l191' data-llen='4252:4275'>　樂於聞過若自此縱逸則怠惰驕傲必至於自滿何</span><br/>
<span class='tline' id='l192' data-llen='4275:4298'>　縁㑹聽人之言惟是無逸方能聽言周公所以又嘆</span><br/>
<span class='tline' id='l193' data-llen='4298:4320'>　息嗣王其監于兹盖欲成王看這怠逸存亡樣子</span><br/>
<span class='tline' id='l194' data-llen='4320:4343'>召公為保周公為師相成王為左右召公不悦周公作</span><br/>
<span class='tline' id='l195' data-llen='4343:4347'>君奭</span><br/>
<span class='tline' id='l196' data-llen='4347:4374'><a onclick="displayPageImage('KR1b0018', 'WYG', '040-11b' );" name="040-11b" class="pb">[040-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4374:4397'>　無垢曰太保之職其救王惡太師之職其詔王媺盖</span><br/>
<span class='tline' id='l198' data-llen='4397:4420'>　與之同太師太保皆宰相也召公為保周公為師相</span><br/>
<span class='tline' id='l199' data-llen='4420:4443'>　成王而左右夾輔之其任重矣使成王有微惡萌於</span><br/>
<span class='tline' id='l200' data-llen='4443:4466'>　心則召公為失職使成王有一善之不為則周公為</span><br/>
<span class='tline' id='l201' data-llen='4466:4489'>　失職而以成王資質論之管蔡流言成王遽疑周公</span><br/>
<span class='tline' id='l202' data-llen='4489:4512'>　丕視功載成王悉用私人是其心惡氣昜生善端猶</span><br/>
<span class='tline' id='l203' data-llen='4512:4528'>　蔽此召公所以不悦而欲求去也</span><br/>
<span class='tline' id='l204' data-llen='4528:4551'>　荆公曰召公不悦何也曰成王可與為善可與為惡</span><br/>
<span class='tline' id='l205' data-llen='4551:4578'><a onclick="displayPageImage('KR1b0018', 'WYG', '040-12a' );" name="040-12a" class="pb">[040-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4578:4601'>　者也周公既復辟成王既即位盖公懼王之不能終</span><br/>
<span class='tline' id='l207' data-llen='4601:4624'>　而廢先王之業也是以不説焉夫周之先王非聖人</span><br/>
<span class='tline' id='l208' data-llen='4624:4647'>　則仁人也積徳累行數世而後受命以周公繼之累</span><br/>
<span class='tline' id='l209' data-llen='4647:4670'>　年而後太平民之習治也乆矣成王以中才承其後</span><br/>
<span class='tline' id='l210' data-llen='4670:4693'>　則其不得罪於天下之民而無負於先王之烈也不</span><br/>
<span class='tline' id='l211' data-llen='4693:4713'>　亦難乎如此則責任之臣不得不以為憂也</span><br/>
<span class='tline' id='l212' data-llen='4713:4736'>　賈氏曰成王㓜在襁褓之中召公為太保周公為太</span><br/>
<span class='tline' id='l213' data-llen='4736:4758'>　傅太公為太師保保其身體傅傅之徳義師道之</span><br/>
<span class='tline' id='l214' data-llen='4758:4785'><a onclick="displayPageImage('KR1b0018', 'WYG', '040-12b' );" name="040-12b" class="pb">[040-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4785:4808'>　教訓三公之職也於是皆選天下之端士孝弟博有</span><br/>
<span class='tline' id='l216' data-llen='4808:4831'>　道術者以衛翼之使與天子居處出入故天子初生</span><br/>
<span class='tline' id='l217' data-llen='4831:4854'>　固見正事聞正言行正道左視右視前後皆正人也</span><br/>
<span class='tline' id='l218' data-llen='4854:4868'>　習與正人居之不能無正也</span><br/>
<span class='tline' id='l219' data-llen='4868:4891'>　楊氏曰召公不説者非不説周公之留也召公之與</span><br/>
<span class='tline' id='l220' data-llen='4891:4914'>　周公同心而同徳者若使不説周公之留則召公之</span><br/>
<span class='tline' id='l221' data-llen='4914:4937'>　心豈其有疑乎周公無可疑之事召公無疑周公之</span><br/>
<span class='tline' id='l222' data-llen='4937:4960'>　心使召公果有疑之之心則當疑於權在手未歸政</span><br/>
<span class='tline' id='l223' data-llen='4960:4987'><a onclick="displayPageImage('KR1b0018', 'WYG', '040-13a' );" name="040-13a" class="pb">[040-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4987:5010'>　之前必不疑於己歸政之後也君奭之篇即周公已</span><br/>
<span class='tline' id='l225' data-llen='5010:5033'>　攝政之初復子明辟之後周公留為太師與召公相</span><br/>
<span class='tline' id='l226' data-llen='5033:5056'>　成王為左右之時也而召公方有疑之之心無乃後</span><br/>
<span class='tline' id='l227' data-llen='5056:5079'>　哉或曰召公之所以不悦者何哉曰召公見周公己</span><br/>
<span class='tline' id='l228' data-llen='5079:5102'>　歸政成王歸就臣位而成王中主也方在弱冠新即</span><br/>
<span class='tline' id='l229' data-llen='5102:5125'>　大政召公之心盖憂其志慮謀意或未保於無過宗</span><br/>
<span class='tline' id='l230' data-llen='5125:5148'>　廟社稷或未任於負荷盖其心憂國之深故不悦也</span><br/>
<span class='tline' id='l231' data-llen='5148:5171'>　周公因其憂而不悦於是歴陳商之所以亡周之所</span><br/>
<span class='tline' id='l232' data-llen='5171:5198'><a onclick="displayPageImage('KR1b0018', 'WYG', '040-13b' );" name="040-13b" class="pb">[040-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5198:5221'>　以興復謂自古國家多難得賢臣則安盖將以古賢</span><br/>
<span class='tline' id='l234' data-llen='5221:5244'>　臣之功勉召公而寛其憂成其忠相與協力以濟成</span><br/>
<span class='tline' id='l235' data-llen='5244:5254'>　王於太平之域也</span><br/>
<span class='tline' id='l236' data-llen='5254:5258'>君奭</span><br/>
<span class='tline' id='l237' data-llen='5258:5281'>周公若曰君奭弗弔天降喪于殷殷既墜厥命我有周</span><br/>
<span class='tline' id='l238' data-llen='5281:5304'>既受我不敢知曰厥基永孚于休若天棐忱我亦不敢</span><br/>
<span class='tline' id='l239' data-llen='5304:5314'>知曰其終出于不祥</span><br/>
<span class='tline' id='l240' data-llen='5314:5337'>　無垢曰我周既已受殷家有天下之命其吉其凶未</span><br/>
<span class='tline' id='l241' data-llen='5337:5364'><a onclick="displayPageImage('KR1b0018', 'WYG', '040-14a' );" name="040-14a" class="pb">[040-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5364:5387'>　可知也我不敢知周家基業其永信如今日之休美</span><br/>
<span class='tline' id='l243' data-llen='5387:5410'>　而子孫能順天道天其常輔子孫之誠乎我又不知</span><br/>
<span class='tline' id='l244' data-llen='5410:5433'>　其終出于不祥如殷紂乎此周公憂懼之深故以問</span><br/>
<span class='tline' id='l245' data-llen='5433:5439'>　召公也</span><br/>
<span class='tline' id='l246' data-llen='5439:5462'>　張氏曰在天者有命在人者有義命之在天莫之致</span><br/>
<span class='tline' id='l247' data-llen='5462:5485'>　而至其可必哉所可必者在我之義而已是故殷之</span><br/>
<span class='tline' id='l248' data-llen='5485:5508'>　墜命與夫周之受命非周公之所敢知也厥基永孚</span><br/>
<span class='tline' id='l249' data-llen='5508:5531'>　于休與夫其終出于不祥亦非周公之所敢知也凡</span><br/>
<span class='tline' id='l250' data-llen='5531:5558'><a onclick="displayPageImage('KR1b0018', 'WYG', '040-14b' );" name="040-14b" class="pb">[040-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5558:5581'>　此言天難諶命靡常吉凶禍福相為休長相為倚伏</span><br/>
<span class='tline' id='l252' data-llen='5581:5590'>　不可得而知矣</span><br/>
<span class='tline' id='l253' data-llen='5590:5613'>嗚呼君已曰時我我亦不敢寧于上帝命弗永逺念天</span><br/>
<span class='tline' id='l254' data-llen='5613:5624'>威越我民罔尤違惟人</span><br/>
<span class='tline' id='l255' data-llen='5624:5647'>　東坡曰周公昔嘗問召公曰天其將使周室永孚于</span><br/>
<span class='tline' id='l256' data-llen='5647:5670'>　休歟抑將出于不祥歟皆未可知也于時召公荅曰</span><br/>
<span class='tline' id='l257' data-llen='5670:5693'>　是在我而已我若能祗上帝之命不敢荒寧則天將</span><br/>
<span class='tline' id='l258' data-llen='5693:5716'>　永孚于休若其弗念天威及使民無所尤違則天將</span><br/>
<span class='tline' id='l259' data-llen='5716:5743'><a onclick="displayPageImage('KR1b0018', 'WYG', '040-15a' );" name="040-15a" class="pb">[040-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5743:5766'>　終出于不祥此皆在人而已今我不去正為此耳故</span><br/>
<span class='tline' id='l261' data-llen='5766:5776'>　舉其昔言以喻之</span><br/>
<span class='tline' id='l262' data-llen='5776:5799'>　無垢曰于民無所尤是任其作惡也于民無所違是</span><br/>
<span class='tline' id='l263' data-llen='5799:5822'>　順其作惡也民知善之所向惟上之人於其為善而</span><br/>
<span class='tline' id='l264' data-llen='5822:5845'>　任順之則人人有士君子之行而見風俗之厚矣儻</span><br/>
<span class='tline' id='l265' data-llen='5845:5868'>　惟于民任順其為惡而無所尤違惡俗已成其終出</span><br/>
<span class='tline' id='l266' data-llen='5868:5878'>　于不祥也無疑矣</span><br/>
<span class='tline' id='l267' data-llen='5878:5901'>　荆公曰此言君奭既曰是在我我亦不敢暇逸于天</span><br/>
<span class='tline' id='l268' data-llen='5901:5928'><a onclick="displayPageImage('KR1b0018', 'WYG', '040-15b' );" name="040-15b" class="pb">[040-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5928:5951'>　命而不永逺念天威之於我民無尤違言天威於民</span><br/>
<span class='tline' id='l270' data-llen='5951:5968'>　皆當其罪無僣差已不可以不念也</span><br/>
<span class='tline' id='l271' data-llen='5968:5991'>　張氏曰謂之禍矣福有時而來謂之吉矣凶有時而</span><br/>
<span class='tline' id='l272' data-llen='5991:6014'>　至則上帝之命我之所以不敢安也作不善而降之</span><br/>
<span class='tline' id='l273' data-llen='6014:6037'>　殃不欽徳而墜厥命則上天之威無過也無違也未</span><br/>
<span class='tline' id='l274' data-llen='6037:6060'>　始或僣焉苟能作徳則天威雖曰可畏不足畏也已</span><br/>
<span class='tline' id='l275' data-llen='6060:6083'>　不敢寧于上帝命所謂雖休勿休是也不敢不永逺</span><br/>
<span class='tline' id='l276' data-llen='6083:6103'>　念天威越我民罔尤違所謂雖畏勿畏是也</span><br/>
<span class='tline' id='l277' data-llen='6103:6130'><a onclick="displayPageImage('KR1b0018', 'WYG', '040-16a' );" name="040-16a" class="pb">[040-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6130:6153'>在我後嗣子孫大弗克恭上下遏佚前人光在家不知</span><br/>
<span class='tline' id='l279' data-llen='6153:6176'>天命不易天難諶乃其墜命弗克經歴嗣前人恭明徳</span><br/>
<span class='tline' id='l280' data-llen='6176:6199'>　無垢曰天道難保有徳者輔之無徳者去之既不能</span><br/>
<span class='tline' id='l281' data-llen='6199:6222'>　恭承天地又不能宣重文武之徳又與宦官女子昏</span><br/>
<span class='tline' id='l282' data-llen='6222:6245'>　于深宫不知天命之不可輕是則天必將墜其有天</span><br/>
<span class='tline' id='l283' data-llen='6245:6268'>　下之命亡不旋踵豈能經歴乆逺以嗣文武恭天地</span><br/>
<span class='tline' id='l284' data-llen='6268:6291'>　之徳與夫文武光明之徳乎此言成王中才正在周</span><br/>
<span class='tline' id='l285' data-llen='6291:6307'>　召夾輔之意不可求去以為高也</span><br/>
<span class='tline' id='l286' data-llen='6307:6334'><a onclick="displayPageImage('KR1b0018', 'WYG', '040-16b' );" name="040-16b" class="pb">[040-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6334:6357'>　荆公曰前既言在我者不敢不勉此乃言在人者非</span><br/>
<span class='tline' id='l288' data-llen='6357:6380'>　我所及知也惟在人者若我後嗣上則大不克敬恭</span><br/>
<span class='tline' id='l289' data-llen='6380:6403'>　天與祖考下則大不克敬恭諸侯臣民遏佚前人光</span><br/>
<span class='tline' id='l290' data-llen='6403:6426'>　在室家之中沈溺于近習而不知天下之艱難則天</span><br/>
<span class='tline' id='l291' data-llen='6426:6449'>　命靡常難可諶信乃其墜命不能經歴乆逺嗣前人</span><br/>
<span class='tline' id='l292' data-llen='6449:6456'>　敬明之徳</span><br/>
<span class='tline' id='l293' data-llen='6456:6478'>在今予小子旦非克有正迪惟前人光施于我沖子</span><br/>
<span class='tline' id='l294' data-llen='6478:6501'>　無垢曰惟恐其不能嗣前人恭明徳故在今我小子</span><br/>
<span class='tline' id='l295' data-llen='6501:6528'><a onclick="displayPageImage('KR1b0018', 'WYG', '040-17a' );" name="040-17a" class="pb">[040-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6528:6551'>　旦不敢去國而留佐成王也然而我之佐成王豈敢</span><br/>
<span class='tline' id='l297' data-llen='6551:6574'>　自以為能正之哉此盖周公不敢以大人自處也第</span><br/>
<span class='tline' id='l298' data-llen='6574:6597'>　行文武之明徳以開警于成王爾夫闇室之中灼燈</span><br/>
<span class='tline' id='l299' data-llen='6597:6620'>　則闇者皆明前人光即燈也成王猶闇室耳使周公</span><br/>
<span class='tline' id='l300' data-llen='6620:6641'>　行文武明徳以示成王則成王闇處皆廓然矣</span><br/>
<span class='tline' id='l301' data-llen='6641:6664'>　張氏曰正已而率之者正也先身而道之者迪也周</span><br/>
<span class='tline' id='l302' data-llen='6664:6687'>　公自謂我非能有所正也亦非能有所迪也惟以前</span><br/>
<span class='tline' id='l303' data-llen='6687:6701'>　人光明之徳施之成王而已</span><br/>
<span class='tline' id='l304' data-llen='6701:6728'><a onclick="displayPageImage('KR1b0018', 'WYG', '040-17b' );" name="040-17b" class="pb">[040-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6728:6751'>又曰天不可信我道惟寧王徳延天不庸釋于文王受</span><br/>
<span class='tline' id='l306' data-llen='6751:6754'>命</span><br/>
<span class='tline' id='l307' data-llen='6754:6777'>　無垢曰天不可信我其柰何哉惟道行武王安天下</span><br/>
<span class='tline' id='l308' data-llen='6777:6800'>　之徳使周家享國延長庶㡬天不用釋廢王所受之</span><br/>
<span class='tline' id='l309' data-llen='6800:6823'>　命也盖受命者文王武王有聖徳復受天命周公道</span><br/>
<span class='tline' id='l310' data-llen='6823:6846'>　行武王之徳則其享國長延也無疑矣大誥寧王指</span><br/>
<span class='tline' id='l311' data-llen='6846:6862'>　武王故知此所謂寧王者武王也</span><br/>
<span class='tline' id='l312' data-llen='6862:6885'>　吕氏曰天不可信周公前既説天難諶至這裏又説</span><br/>
<span class='tline' id='l313' data-llen='6885:6912'><a onclick="displayPageImage('KR1b0018', 'WYG', '040-18a' );" name="040-18a" class="pb">[040-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6912:6935'>　天不可信周公非不知天何故不信天盖天元不在</span><br/>
<span class='tline' id='l315' data-llen='6935:6958'>　外若外面信天便是外面别有箇天不要倚靠外面</span><br/>
<span class='tline' id='l316' data-llen='6958:6981'>　底天紂言我生不有命在天紂自不去理㑹一身只</span><br/>
<span class='tline' id='l317' data-llen='6981:7004'>　専信天却自外討天盖天元不在外心外别無天紂</span><br/>
<span class='tline' id='l318' data-llen='7004:7027'>　愈攀援天天愈絶紂維武王自盡其徳自敬其徳可</span><br/>
<span class='tline' id='l319' data-llen='7027:7048'>　也天命自無窮此欲逺却近若是紂欲近却逺</span><br/>
<span class='tline' id='l320' data-llen='7048:7071'>公曰君奭我聞在昔成湯既受命時則有若伊尹格于</span><br/>
<span class='tline' id='l321' data-llen='7071:7094'>皇天在太甲時則有若保衡在太戊時則有若伊陟臣</span><br/>
<span class='tline' id='l322' data-llen='7094:7121'><a onclick="displayPageImage('KR1b0018', 'WYG', '040-18b' );" name="040-18b" class="pb">[040-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7121:7144'>扈格于上帝巫咸乂王家在祖乙時則有若巫賢在武</span><br/>
<span class='tline' id='l324' data-llen='7144:7167'>丁時則有若甘盤率惟兹有陳保乂有殷故殷禮陟配</span><br/>
<span class='tline' id='l325' data-llen='7167:7174'>天多歴年所</span><br/>
<span class='tline' id='l326' data-llen='7174:7197'>　無垢曰伊尹在太甲時伊陟臣扈在太戊時皆能格</span><br/>
<span class='tline' id='l327' data-llen='7197:7220'>　于上帝夫天帝一也而周公于湯時言格于皇天于</span><br/>
<span class='tline' id='l328' data-llen='7220:7243'>　太甲太戊時言格于上帝何也盖上帝則秉禍福之</span><br/>
<span class='tline' id='l329' data-llen='7243:7266'>　權而作善者降之百祥矣天則日月星辰是也格于</span><br/>
<span class='tline' id='l330' data-llen='7266:7289'>　皇天則日月合璧五星連珠甘露降醴泉湧山出器</span><br/>
<span class='tline' id='l331' data-llen='7289:7316'><a onclick="displayPageImage('KR1b0018', 'WYG', '040-19a' );" name="040-19a" class="pb">[040-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7316:7339'>　車河出馬圖鳳凰麒麟皆在郊陬朝廷盖可知也格</span><br/>
<span class='tline' id='l333' data-llen='7339:7362'>　于上帝則慮而有獲動而有成子孫千億四夷來王</span><br/>
<span class='tline' id='l334' data-llen='7362:7385'>　矣其心之體無絲毫之欺是格于皇天也其心之用</span><br/>
<span class='tline' id='l335' data-llen='7385:7408'>　無絲毫之欺是格于上帝也　又曰夫乂王家者治</span><br/>
<span class='tline' id='l336' data-llen='7408:7431'>　人事也伊陟告于巫咸巫咸修人事以應桑榖之變</span><br/>
<span class='tline' id='l337' data-llen='7431:7454'>　桑榖既消則人事修之力也人事修則治與上帝之</span><br/>
<span class='tline' id='l338' data-llen='7454:7477'>　心同矣上帝秉禍福之權以馭萬物人主秉禍福之</span><br/>
<span class='tline' id='l339' data-llen='7477:7500'>　權以馭萬民其理一也人事不治則有桑榖之妖人</span><br/>
<span class='tline' id='l340' data-llen='7500:7527'><a onclick="displayPageImage('KR1b0018', 'WYG', '040-19b' );" name="040-19b" class="pb">[040-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7527:7550'>　事既治則格于上帝是則人主代天無求合於天也</span><br/>
<span class='tline' id='l342' data-llen='7550:7573'>　第脩吾人之事而已矣　又曰巫賢之於祖乙甘盤</span><br/>
<span class='tline' id='l343' data-llen='7573:7596'>　之于高宗亦用格于皇天上帝與夫乂王家之道也</span><br/>
<span class='tline' id='l344' data-llen='7596:7619'>　然則商家所以得天命者以此數賢輔弼之力也周</span><br/>
<span class='tline' id='l345' data-llen='7619:7642'>　公與召公豈可去朝廷乎去則高矣其如文武之業</span><br/>
<span class='tline' id='l346' data-llen='7642:7665'>　何不去則夾輔成王不失皇天上帝之意使天不庸</span><br/>
<span class='tline' id='l347' data-llen='7665:7688'>　釋于文王受命利害皎然夫復何疑　又曰殷之賢</span><br/>
<span class='tline' id='l348' data-llen='7688:7711'>　君皆得賢者輔相故皆以禮終陟升遐也以禮終則</span><br/>
<span class='tline' id='l349' data-llen='7711:7738'><a onclick="displayPageImage('KR1b0018', 'WYG', '040-20a' );" name="040-20a" class="pb">[040-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7738:7761'>　其死也配天而無愧矣其道相傳如此故殷之享國</span><br/>
<span class='tline' id='l351' data-llen='7761:7784'>　多歴年所而不中絶命也然則賢者所係如此其可</span><br/>
<span class='tline' id='l352' data-llen='7784:7801'>　輕去朝廷而不以天下國家為念乎</span><br/>
<span class='tline' id='l353' data-llen='7801:7824'>　荆公曰伊尹保衡其實一也在成湯時則格于皇天</span><br/>
<span class='tline' id='l354' data-llen='7824:7847'>　在太甲時則格于上帝其故何哉文公曰可與盡道</span><br/>
<span class='tline' id='l355' data-llen='7847:7870'>　則盡道可與盡徳則盡徳成湯可與盡道者也太甲</span><br/>
<span class='tline' id='l356' data-llen='7870:7879'>　可與盡徳者也</span><br/>
<span class='tline' id='l357' data-llen='7879:7902'>　張氏曰天人之理其致一也所謂天之道者即吾身</span><br/>
<span class='tline' id='l358' data-llen='7902:7929'><a onclick="displayPageImage('KR1b0018', 'WYG', '040-20b' );" name="040-20b" class="pb">[040-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7929:7952'>　之道是也所謂帝之徳者即吾身之徳是也體此道</span><br/>
<span class='tline' id='l360' data-llen='7952:7975'>　而神焉是與天同道斯足以格于皇天矣得此徳而</span><br/>
<span class='tline' id='l361' data-llen='7975:7998'>　明焉是與帝同徳斯足以格于上帝矣格于皇天者</span><br/>
<span class='tline' id='l362' data-llen='7998:8021'>　是其道之至而與天無間也格于上帝者是其徳之</span><br/>
<span class='tline' id='l363' data-llen='8021:8044'>　至而與帝合一也若夫道徳有所未至則未可以言</span><br/>
<span class='tline' id='l364' data-llen='8044:8061'>　於于皇天上帝故特曰乂王家而已</span><br/>
<span class='tline' id='l365' data-llen='8061:8084'>天惟純佑命則商實百姓王人罔不秉徳明恤小臣屏</span><br/>
<span class='tline' id='l366' data-llen='8084:8107'>侯甸矧咸奔走惟兹惟徳稱用乂厥辟故一人有事于</span><br/>
<span class='tline' id='l367' data-llen='8107:8134'><a onclick="displayPageImage('KR1b0018', 'WYG', '040-21a' );" name="040-21a" class="pb">[040-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8134:8145'>四方若卜筮罔不是孚</span><br/>
<span class='tline' id='l369' data-llen='8145:8168'>　無垢曰言天之所以大佑命商家者則以商家百姓</span><br/>
<span class='tline' id='l370' data-llen='8168:8191'>　大族王人之㣲者無不秉徳明恤下民以至為小臣</span><br/>
<span class='tline' id='l371' data-llen='8191:8214'>　者皆可以藩屏侯甸如所謂赳赳武夫公侯干城之</span><br/>
<span class='tline' id='l372' data-llen='8214:8237'>　意則夫天之佑商家者則以商家得人故也　又曰</span><br/>
<span class='tline' id='l373' data-llen='8237:8260'>　朝廷四海形異而心同勢逺而理一故天子出一號</span><br/>
<span class='tline' id='l374' data-llen='8260:8283'>　發一令則四方罔不是而信之則以上下逺近内外</span><br/>
<span class='tline' id='l375' data-llen='8283:8306'>　表裏皆有徳之士也嗚呼儻非伊尹伊陟臣扈諸人</span><br/>
<span class='tline' id='l376' data-llen='8306:8333'><a onclick="displayPageImage('KR1b0018', 'WYG', '040-21b' );" name="040-21b" class="pb">[040-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8333:8356'>　有以倡之其能如此之盛乎審知此義則周召之不</span><br/>
<span class='tline' id='l378' data-llen='8356:8365'>　可不留也審矣</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0018', 'WYG', '023-1a' );" name="023-1a" class="pb">[023-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書精義卷二十三　　　　宋　黄倫　撰</span><br/>
<span class='tline' id='l10' data-llen='212:234'>殷始咎周周人乗黎祖伊恐奔告于受作西伯戡黎</span><br/>
<span class='tline' id='l11' data-llen='234:257'>　鄭氏曰西伯周文王也時國於岐封為雍州伯也國</span><br/>
<span class='tline' id='l12' data-llen='257:266'>　在西故曰西伯</span><br/>
<span class='tline' id='l13' data-llen='266:289'>　無垢曰始文王遵養韜晦殷人不以西伯為意紂日</span><br/>
<span class='tline' id='l14' data-llen='289:312'>　夜為惡西伯日夜為善天下之心日夜去紂而歸西</span><br/>
<span class='tline' id='l15' data-llen='312:335'>　伯殷之賢者為國家深思逺慮知天下之勢將盡歸</span><br/>
<span class='tline' id='l16' data-llen='335:361'><a onclick="displayPageImage('KR1b0018', 'WYG', '023-1b' );" name="023-1b" class="pb">[023-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='361:384'>　于文王紂將盡亡祖宗社稷此所以始咎周也夫黎</span><br/>
<span class='tline' id='l18' data-llen='384:407'>　近王圻文王威徳日隆動無不克其勢將至王朝矣</span><br/>
<span class='tline' id='l19' data-llen='407:430'>　此祖伊所以恐而奔告也恐而奔告其驚懼之心亦</span><br/>
<span class='tline' id='l20' data-llen='430:453'>　可見矣夫文王稱兵廹近王畿使朝廷大臣驚恐此</span><br/>
<span class='tline' id='l21' data-llen='453:476'>　不赦之罪也借使得專征伐當如是之恣乎使紂按</span><br/>
<span class='tline' id='l22' data-llen='476:499'>　其不臣之心下令而廢黜之有何不可至無以為計</span><br/>
<span class='tline' id='l23' data-llen='499:522'>　稱天自解何也曰天下之勢已歸文王矣王者無勢</span><br/>
<span class='tline' id='l24' data-llen='522:545'>　以天下之勢為勢勢既去矣特一獨夫耳禁之誰止</span><br/>
<span class='tline' id='l25' data-llen='545:571'><a onclick="displayPageImage('KR1b0018', 'WYG', '023-2a' );" name="023-2a" class="pb">[023-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='571:594'>　令之誰從使文王肯聽天子之令天下其肯舍文王</span><br/>
<span class='tline' id='l27' data-llen='594:617'>　乎賴文王大聖不肯遽順天下之心舉成湯故事使</span><br/>
<span class='tline' id='l28' data-llen='617:640'>　當伊尹成湯之際紂有南巢之放久矣孔子見其心</span><br/>
<span class='tline' id='l29' data-llen='640:655'>　故曰周之徳可謂至徳也已矣</span><br/>
<span class='tline' id='l30' data-llen='655:678'>　黄氏曰商始咎周周人乗黎黎近邑也祖伊恐奔告</span><br/>
<span class='tline' id='l31' data-llen='678:701'>　于受則勢亡已廹矣文王三分天下有其二天下未</span><br/>
<span class='tline' id='l32' data-llen='701:724'>　有非之者及其戡黎而聖人獨念之深如此葢以非</span><br/>
<span class='tline' id='l33' data-llen='724:747'>　吾有以取之而心歸焉則受天下而不為非君臣之</span><br/>
<span class='tline' id='l34' data-llen='747:773'><a onclick="displayPageImage('KR1b0018', 'WYG', '023-2b' );" name="023-2b" class="pb">[023-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='773:796'>　間一有嫌隙而遽秉其近邑若將廹而取之則黎雖</span><br/>
<span class='tline' id='l36' data-llen='796:819'>　區區不得無罪雖然一邑不可取則天下宜不可取</span><br/>
<span class='tline' id='l37' data-llen='819:842'>　取一邑為罪則取天下宜為大罪夫不許其取一邑</span><br/>
<span class='tline' id='l38' data-llen='842:865'>　也益以見其不取天下之為至徳也耶且事君如文</span><br/>
<span class='tline' id='l39' data-llen='865:888'>　王至矣而以一邑獲罪况其下文王一等者乎嗚呼</span><br/>
<span class='tline' id='l40' data-llen='888:898'>　聖人之心微矣哉</span><br/>
<span class='tline' id='l41' data-llen='898:921'>　張氏曰紂之無道天下歸周乆矣然昏迷而不悟至</span><br/>
<span class='tline' id='l42' data-llen='921:944'>　於周人乗黎乃始咎周夫黎之與殷輔車之相依今</span><br/>
<span class='tline' id='l43' data-llen='944:970'><a onclick="displayPageImage('KR1b0018', 'WYG', '023-3a' );" name="023-3a" class="pb">[023-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='970:993'>　既乗黎則是唇亡齒寒殷之所以惡周以此而已祖</span><br/>
<span class='tline' id='l45' data-llen='993:1016'>　伊紂之臣也方且恐懼奔走以告于王憫其䘮亡無</span><br/>
<span class='tline' id='l46' data-llen='1016:1030'>　日此西伯戡黎之所以作也</span><br/>
<span class='tline' id='l47' data-llen='1030:1053'>　吕氏曰紂之惡日盛周之徳日著此祖伊之所以咎</span><br/>
<span class='tline' id='l48' data-llen='1053:1076'>　謂之始咎者商元不曾咎周便見得商人安於文武</span><br/>
<span class='tline' id='l49' data-llen='1076:1099'>　甚久亦文武有君人之大徳事君之小心也黎國近</span><br/>
<span class='tline' id='l50' data-llen='1099:1122'>　紂都與同惡之國周戡伐其逼近紂都之國事勢近</span><br/>
<span class='tline' id='l51' data-llen='1122:1135'>　廹故祖伊奔走而告于受</span><br/>
<span class='tline' id='l52' data-llen='1135:1161'><a onclick="displayPageImage('KR1b0018', 'WYG', '023-3b' );" name="023-3b" class="pb">[023-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1161:1167'>西伯戡黎</span><br/>
<span class='tline' id='l54' data-llen='1167:1190'>西伯既戡黎祖伊恐奔告于王曰天子天既訖我殷命</span><br/>
<span class='tline' id='l55' data-llen='1190:1200'>格人元龜罔敢知吉</span><br/>
<span class='tline' id='l56' data-llen='1200:1223'>　無垢曰文王為西伯則凡西方一道諸侯皆得以征</span><br/>
<span class='tline' id='l57' data-llen='1223:1246'>　伐之使紂在上朝廷清明西伯戡黎乃方伯稱職何</span><br/>
<span class='tline' id='l58' data-llen='1246:1269'>　警懼之有則夫祖伊所以恐而奔告者以朝廷紊亂</span><br/>
<span class='tline' id='l59' data-llen='1269:1292'>　故深為之疑慮也以事勢觀天命將歸于周而絶于</span><br/>
<span class='tline' id='l60' data-llen='1292:1315'>　殷此祖伊之見也未敢以為然而問之至道之人至</span><br/>
<span class='tline' id='l61' data-llen='1315:1341'><a onclick="displayPageImage('KR1b0018', 'WYG', '023-4a' );" name="023-4a" class="pb">[023-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1341:1364'>　道之人以謂殷命將絶矣又卜之元龜元龜之兆亦</span><br/>
<span class='tline' id='l63' data-llen='1364:1387'>　以謂殷命將絶人謀鬼謀無有以為吉者其歸周也</span><br/>
<span class='tline' id='l64' data-llen='1387:1392'>　必矣</span><br/>
<span class='tline' id='l65' data-llen='1392:1415'>　陳氏曰格至也大學曰致知在格物所謂致知者窮</span><br/>
<span class='tline' id='l66' data-llen='1415:1438'>　理也窮理而至萬物之所至則格之為言能極物理</span><br/>
<span class='tline' id='l67' data-llen='1438:1461'>　之所至也至誠之道可以前知國家將興必有禎祥</span><br/>
<span class='tline' id='l68' data-llen='1461:1484'>　國家將亡必有妖孽見乎蓍龜動乎四體今以格人</span><br/>
<span class='tline' id='l69' data-llen='1484:1502'>　而考元龜不見其吉則商之事可知矣</span><br/>
<span class='tline' id='l70' data-llen='1502:1528'><a onclick="displayPageImage('KR1b0018', 'WYG', '023-4b' );" name="023-4b" class="pb">[023-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1528:1551'>　張氏曰周已勝黎祖伊恐而奔告于王者欲其畏禍</span><br/>
<span class='tline' id='l72' data-llen='1551:1574'>　而知改也將告之以天命故以天子稱之天既訖我</span><br/>
<span class='tline' id='l73' data-llen='1574:1597'>　殷命者言文王三分天下有其二則其受命久矣周</span><br/>
<span class='tline' id='l74' data-llen='1597:1620'>　既受命今又戡黎則殷王之命於此乎終矣格人則</span><br/>
<span class='tline' id='l75' data-llen='1620:1643'>　其誠足以前知者也元龜則其神足以前知者也格</span><br/>
<span class='tline' id='l76' data-llen='1643:1666'>　人元龜罔敢知吉則其凶咎必至于天人之所不與</span><br/>
<span class='tline' id='l77' data-llen='1666:1689'>　也惟其天人不與此所以不能保其宗廟社稷而至</span><br/>
<span class='tline' id='l78' data-llen='1689:1695'>　于覆亡</span><br/>
<span class='tline' id='l79' data-llen='1695:1721'><a onclick="displayPageImage('KR1b0018', 'WYG', '023-5a' );" name="023-5a" class="pb">[023-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1721:1744'>　吕氏曰當時人皆不恐懼獨祖伊恐懼者何故祖伊</span><br/>
<span class='tline' id='l81' data-llen='1744:1767'>　是衆醉中獨醒者奔告于王呼天子言天已絶了我</span><br/>
<span class='tline' id='l82' data-llen='1767:1779'>　商家之命其情甚急切</span><br/>
<span class='tline' id='l83' data-llen='1779:1802'>非先王不相我後人惟王淫戲用自絶故天棄我不有</span><br/>
<span class='tline' id='l84' data-llen='1802:1814'>康食不虞天性不迪率典</span><br/>
<span class='tline' id='l85' data-llen='1814:1837'>　無垢曰先王以儉而紂以淫先王以恭而紂以戲先</span><br/>
<span class='tline' id='l86' data-llen='1837:1860'>　王以恭儉垂後而紂以淫戲絶之是先王絶紂乎紂</span><br/>
<span class='tline' id='l87' data-llen='1860:1883'>　絶先王乎此所以謂之自絶也且紂嬖婦人愛妲已</span><br/>
<span class='tline' id='l88' data-llen='1883:1909'><a onclick="displayPageImage('KR1b0018', 'WYG', '023-5b' );" name="023-5b" class="pb">[023-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1909:1932'>　收狗馬竒物作沙丘苑臺其淫乃如此北里之舞靡</span><br/>
<span class='tline' id='l90' data-llen='1932:1955'>　靡之樂以酒為池以肉為林使男女相倮逐其間其</span><br/>
<span class='tline' id='l91' data-llen='1955:1979'>　戲乃如此將何以見先王乎想祖宗在𡨕㝠之中方</span><br/>
<span class='tline' id='l92' data-llen='1979:2002'>　悲悼不已雖欲以私意祐之不可得也使祖宗祐之</span><br/>
<span class='tline' id='l93' data-llen='2002:2025'>　是祖宗為淫戲者作淵藪也神人一理人所惡則祖</span><br/>
<span class='tline' id='l94' data-llen='2025:2048'>　宗神靈亦惡之矣又何疑哉　又曰祖宗即天也自</span><br/>
<span class='tline' id='l95' data-llen='2048:2071'>　絶于祖宗則亦自絶于天也自絶于天故天棄之自</span><br/>
<span class='tline' id='l96' data-llen='2071:2094'>　絶于先王則先王亦棄之無疑矣何以見棄之之實</span><br/>
<span class='tline' id='l97' data-llen='2094:2120'><a onclick="displayPageImage('KR1b0018', 'WYG', '023-6a' );" name="023-6a" class="pb">[023-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2120:2143'>　乎天下之民無有安于田畆而康食者以皆苦征役</span><br/>
<span class='tline' id='l99' data-llen='2143:2166'>　無有安其常心而虞天性者以皆為草竊無有事父</span><br/>
<span class='tline' id='l100' data-llen='2166:2189'>　母畜妻子而迪率厥典者以皆為敵讎事至于此則</span><br/>
<span class='tline' id='l101' data-llen='2189:2204'>　天人之意祖宗之意葢可知矣</span><br/>
<span class='tline' id='l102' data-llen='2204:2227'>　張氏曰不有康食言其困窮也不虞天性言其内不</span><br/>
<span class='tline' id='l103' data-llen='2227:2250'>　足以度知天命不迪率典者言其外不足以率循常</span><br/>
<span class='tline' id='l104' data-llen='2250:2273'>　道也夫紂之將亡民可以食鮮可以飽此之謂不有</span><br/>
<span class='tline' id='l105' data-llen='2273:2296'>　康食惟其不有康食則常心遂喪於内則不虞天性</span><br/>
<span class='tline' id='l106' data-llen='2296:2322'><a onclick="displayPageImage('KR1b0018', 'WYG', '023-6b' );" name="023-6b" class="pb">[023-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2322:2345'>　而至於無命于外則不迪率典而至於無義此殷之</span><br/>
<span class='tline' id='l108' data-llen='2345:2353'>　所以即喪也</span><br/>
<span class='tline' id='l109' data-llen='2353:2373'>　王荆公曰不虞天性能度天性而行則義矣</span><br/>
<span class='tline' id='l110' data-llen='2373:2398'>　吕氏曰商之賢聖之君六七作非不可以憑藉扶持先王</span><br/>
<span class='tline' id='l111' data-llen='2398:2422'>　亦非不相助爾後人自是爾淫酗戲狎以自絶于先王</span><br/>
<span class='tline' id='l112' data-llen='2422:2445'>今我民罔弗欲喪曰天曷不降威大命不摯今王其如</span><br/>
<span class='tline' id='l113' data-llen='2445:2459'>台王曰嗚呼我生不有命在天</span><br/>
<span class='tline' id='l114' data-llen='2459:2482'>　無垢曰先王之心天之心也天之心民之心也紂自</span><br/>
<span class='tline' id='l115' data-llen='2482:2508'><a onclick="displayPageImage('KR1b0018', 'WYG', '023-7a' );" name="023-7a" class="pb">[023-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2508:2531'>　絶于先王故自絶于天而天棄之天棄之故民棄之</span><br/>
<span class='tline' id='l117' data-llen='2531:2554'>　今民無不欲紂之亡者是民棄之也原其所以自棄</span><br/>
<span class='tline' id='l118' data-llen='2554:2577'>　于先王者則以先王之心乃天之心也天之心乃民</span><br/>
<span class='tline' id='l119' data-llen='2577:2600'>　之心也何以見民欲紂之亡乎其為言曰天何不降</span><br/>
<span class='tline' id='l120' data-llen='2600:2623'>　威命誅紂又大命在於廢昏立明今何為不至乎摯</span><br/>
<span class='tline' id='l121' data-llen='2623:2646'>　至也言欲天早誅廢紂而立明君也今王能信如我</span><br/>
<span class='tline' id='l122' data-llen='2646:2669'>　之所言而改悔乎尚庶㡬天命之復囬也　又曰為</span><br/>
<span class='tline' id='l123' data-llen='2669:2692'>　天下君豈有無所顧藉者紂無賴乃有如閭巷下俚</span><br/>
<span class='tline' id='l124' data-llen='2692:2718'><a onclick="displayPageImage('KR1b0018', 'WYG', '023-7b' );" name="023-7b" class="pb">[023-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2718:2741'>　之所為者豈人情也哉葢亦有所恃也所恃者何天</span><br/>
<span class='tline' id='l126' data-llen='2741:2764'>　也不知紂以天為何物哉觀其言天乃以天為無知</span><br/>
<span class='tline' id='l127' data-llen='2764:2787'>　之物專驕養人主使恣心極意為無道以取娛樂耳</span><br/>
<span class='tline' id='l128' data-llen='2787:2810'>　是凡為人主者皆天私之而不問其賢否也殊不知</span><br/>
<span class='tline' id='l129' data-llen='2810:2824'>　天心乃民心得民則得天矣</span><br/>
<span class='tline' id='l130' data-llen='2824:2847'>　周氏曰夫命者聖人之所罕言凡國之所以興亡時</span><br/>
<span class='tline' id='l131' data-llen='2847:2870'>　之所以治亂莫不係于人為而非由命也世之賤者</span><br/>
<span class='tline' id='l132' data-llen='2870:2893'>　衆而貴者鮮愚者多而賢者少中人安於擯棄俟時</span><br/>
<span class='tline' id='l133' data-llen='2893:2919'><a onclick="displayPageImage('KR1b0018', 'WYG', '023-8a' );" name="023-8a" class="pb">[023-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2919:2942'>　而動而不競葢聖人以此籠愚賤息爭端也夫謂之</span><br/>
<span class='tline' id='l135' data-llen='2942:2965'>　命則有命之者安可生而黙定哉桀紂據禹湯之資</span><br/>
<span class='tline' id='l136' data-llen='2965:2984'>　不善守而亡民斯為下矣其能不曰命哉</span><br/>
<span class='tline' id='l137' data-llen='2984:3007'>　吕氏曰我自有命在天大抵為惡之人多不自省悟</span><br/>
<span class='tline' id='l138' data-llen='3007:3030'>　一如陳後主方隋師韓擒虎等渡江邊帥告急之疏</span><br/>
<span class='tline' id='l139' data-llen='3030:3053'>　陳後主皆不覺及隋已滅陳乃知前日邊帥告急之</span><br/>
<span class='tline' id='l140' data-llen='3053:3076'>　疏皆未曾開以此知亂世無道之君都不自悟如此</span><br/>
<span class='tline' id='l141' data-llen='3076:3100'>祖伊反曰嗚呼乃罪多參在上乃能責命于天殷之即喪</span><br/>
<span class='tline' id='l142' data-llen='3100:3126'><a onclick="displayPageImage('KR1b0018', 'WYG', '023-8b' );" name="023-8b" class="pb">[023-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3126:3137'>指乃功不無戮于爾邦</span><br/>
<span class='tline' id='l144' data-llen='3137:3160'>　無垢曰祖伊見紂不悟恃天以為惡故報之曰汝罪</span><br/>
<span class='tline' id='l145' data-llen='3160:3183'>　其數多矣今參列布于上天天將按罪相聖人誅汝</span><br/>
<span class='tline' id='l146' data-llen='3183:3206'>　至於此時汝尚能責天以命殷之喪亡不俟終日將</span><br/>
<span class='tline' id='l147' data-llen='3206:3229'>　在即日矣其喪亡之由皆汝功事所致指由也紂有</span><br/>
<span class='tline' id='l148' data-llen='3229:3252'>　何功哉功一也聖主功於養人暴主功於殺人天隨</span><br/>
<span class='tline' id='l149' data-llen='3252:3275'>　其功而報之功於養人故天報周以數過其厯功於</span><br/>
<span class='tline' id='l150' data-llen='3275:3298'>　殺人故天報紂以燔身懸頭以亡其社稷不無戮于</span><br/>
<span class='tline' id='l151' data-llen='3298:3324'><a onclick="displayPageImage('KR1b0018', 'WYG', '023-9a' );" name="023-9a" class="pb">[023-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3324:3333'>　爾邦盖指紂也</span><br/>
<span class='tline' id='l153' data-llen='3333:3356'>　張氏曰夫莫之為而為者天也莫之致而至者命也</span><br/>
<span class='tline' id='l154' data-llen='3356:3379'>　乃罪多參在上則是為之致之在我而已其可以責</span><br/>
<span class='tline' id='l155' data-llen='3379:3402'>　天命哉功者積力而致其成也積力以為善則有為</span><br/>
<span class='tline' id='l156' data-llen='3402:3425'>　善之功積力以為惡則有為惡之功紂徒積惡而已</span><br/>
<span class='tline' id='l157' data-llen='3425:3448'>　故亦謂之功言惡如此不能無戮于爾邦此書所謂</span><br/>
<span class='tline' id='l158' data-llen='3448:3458'>　自作孽不可逭也</span><br/>
<span class='tline' id='l159' data-llen='3458:3473'>殷既錯天命微子作誥父師少師</span><br/>
<span class='tline' id='l160' data-llen='3473:3499'><a onclick="displayPageImage('KR1b0018', 'WYG', '023-9b' );" name="023-9b" class="pb">[023-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3499:3522'>　無垢曰夫天生民以司牧之使不失性今紂作惡於</span><br/>
<span class='tline' id='l162' data-llen='3522:3545'>　上變亂風俗至於如此豈天所以命紂為人主之意</span><br/>
<span class='tline' id='l163' data-llen='3545:3568'>　哉一切顛倒天理而窮心極意以騁其私欲耳微子</span><br/>
<span class='tline' id='l164' data-llen='3568:3591'>　知天命將移祚於周家而殷之將亡不乆也欲去則</span><br/>
<span class='tline' id='l165' data-llen='3591:3614'>　有所不忍欲留則有所不可屈原所謂心煩意亂不</span><br/>
<span class='tline' id='l166' data-llen='3614:3637'>　知所從者也况㣲子與比干箕子皆宗臣也利害一</span><br/>
<span class='tline' id='l167' data-llen='3637:3660'>　體故作誥以問二公而求所安焉　又曰商之亂至</span><br/>
<span class='tline' id='l168' data-llen='3660:3683'>　此極矣無可為者然三人之心尚庶㡬其萬一焉故</span><br/>
<span class='tline' id='l169' data-llen='3683:3710'><a onclick="displayPageImage('KR1b0018', 'WYG', '023-10a' );" name="023-10a" class="pb">[023-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3710:3733'>　微子則去國以警紂比干則直諫以警紂紂殺比干</span><br/>
<span class='tline' id='l171' data-llen='3733:3756'>　至箕子獨佯狂而不死者尚庶㡬紂之警悔吾可以</span><br/>
<span class='tline' id='l172' data-llen='3756:3779'>　成就之也紂終不悔而死此三人者一存宗祀一守</span><br/>
<span class='tline' id='l173' data-llen='3779:3802'>　死節一陳洪範去者非叛死者非訐生者非偷故孔</span><br/>
<span class='tline' id='l174' data-llen='3802:3825'>　子表而出之曰殷有三仁焉以此知臣子之處心當</span><br/>
<span class='tline' id='l175' data-llen='3825:3848'>　究觀微子一篇可也又以知所謂仁者或去或死或</span><br/>
<span class='tline' id='l176' data-llen='3848:3871'>　留皆仁也倘以去為是而留為非以死為是而生為</span><br/>
<span class='tline' id='l177' data-llen='3871:3894'>　非皆常人之客氣而非聖人之道也苐顧其心於宗</span><br/>
<span class='tline' id='l178' data-llen='3894:3921'><a onclick="displayPageImage('KR1b0018', 'WYG', '023-10b' );" name="023-10b" class="pb">[023-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3921:3928'>　社如何耳</span><br/>
<span class='tline' id='l180' data-llen='3928:3951'>　楊繪曰噫錯之一言不以深乎商周之不敵一言盡</span><br/>
<span class='tline' id='l181' data-llen='3951:3974'>　之矣夫天之所以命君者俾之司民也而紂專虐民</span><br/>
<span class='tline' id='l182' data-llen='3974:3997'>　非錯天之命而文王專愛民非合天之命而何非天</span><br/>
<span class='tline' id='l183' data-llen='3997:4020'>　惡商商之所為自錯其命而已非天私周周之所為</span><br/>
<span class='tline' id='l184' data-llen='4020:4043'>　自合其命而已錯其命者滅合其命者興天人相與</span><br/>
<span class='tline' id='l185' data-llen='4043:4056'>　之際君天下者其監茲哉</span><br/>
<span class='tline' id='l186' data-llen='4056:4079'>　李太伯曰存其身存其祀亦仁也亡其身存其國亦</span><br/>
<span class='tline' id='l187' data-llen='4079:4106'><a onclick="displayPageImage('KR1b0018', 'WYG', '023-11a' );" name="023-11a" class="pb">[023-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4106:4129'>　仁也若進死者退生者狂狷之士將奔走焉褒生者</span><br/>
<span class='tline' id='l189' data-llen='4129:4152'>　敗死者宴安之人將寘力焉故同歸諸仁各順其志</span><br/>
<span class='tline' id='l190' data-llen='4152:4175'>　殊途而一揆異行而齊政俾後之人優柔而自得焉</span><br/>
<span class='tline' id='l191' data-llen='4175:4186'>　葢春秋微婉之義也</span><br/>
<span class='tline' id='l192' data-llen='4186:4209'>　孫覺曰君可去乎曰不可國滅而祀滅去之可古之</span><br/>
<span class='tline' id='l193' data-llen='4209:4232'>　人有行之者微子是也君可詐乎曰不可君不道全</span><br/>
<span class='tline' id='l194' data-llen='4232:4255'>　身詐之可古之人有行之者箕子是也君可死乎曰</span><br/>
<span class='tline' id='l195' data-llen='4255:4278'>　不可言不從而死之可古之人有行之者比干是也</span><br/>
<span class='tline' id='l196' data-llen='4278:4305'><a onclick="displayPageImage('KR1b0018', 'WYG', '023-11b' );" name="023-11b" class="pb">[023-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4305:4328'>　商之衰紂為不道而時乎微子死則商滅去則商祀</span><br/>
<span class='tline' id='l198' data-llen='4328:4351'>　微子者如之何而不去時乎箕子内明而外難進戮</span><br/>
<span class='tline' id='l199' data-llen='4351:4374'>　退戮為箕子者如之何而不奴時乎比干祀存乎微</span><br/>
<span class='tline' id='l200' data-llen='4374:4397'>　道行乎箕尚一言而悟其心者如之何而不死曰然</span><br/>
<span class='tline' id='l201' data-llen='4397:4420'>　則三子者舉皆有過矣舍其君而去之不忠詐其君</span><br/>
<span class='tline' id='l202' data-llen='4420:4443'>　而奴之不信君不可諫諫之不智忠信智三子未盡</span><br/>
<span class='tline' id='l203' data-llen='4443:4466'>　孰為仁哉曰去其可去孰為之忠詐其可詐孰為之</span><br/>
<span class='tline' id='l204' data-llen='4466:4489'>　信死其可死孰為之智告一世之君而存百世之祀</span><br/>
<span class='tline' id='l205' data-llen='4489:4516'><a onclick="displayPageImage('KR1b0018', 'WYG', '023-12a' );" name="023-12a" class="pb">[023-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4516:4539'>　微子之仁也志不得乎亂世而道行乎治平箕子之</span><br/>
<span class='tline' id='l207' data-llen='4539:4562'>　仁也安一身之死而勸萬世之臣比干之仁也微子</span><br/>
<span class='tline' id='l208' data-llen='4562:4585'>　去商祀綿箕子奴周道彝比干死臣節殫其所行異</span><br/>
<span class='tline' id='l209' data-llen='4585:4608'>　其為道同易地則皆然也去奴死其號各殊其所以</span><br/>
<span class='tline' id='l210' data-llen='4608:4615'>　為仁一也</span><br/>
<span class='tline' id='l211' data-llen='4615:4638'>　劉氏曰三人或死或生其事不同而同謂之仁者明</span><br/>
<span class='tline' id='l212' data-llen='4638:4661'>　死生不足言仁也夫仁者有成質略舉其大方而言</span><br/>
<span class='tline' id='l213' data-llen='4661:4684'>　之則不遷怒不貳過不樂生不惡死端而虚靜而一</span><br/>
<span class='tline' id='l214' data-llen='4684:4711'><a onclick="displayPageImage('KR1b0018', 'WYG', '023-12b' );" name="023-12b" class="pb">[023-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4711:4735'>　若是者人貌而天其有利害夀夭成敗是非則寒暑燥</span><br/>
<span class='tline' id='l216' data-llen='4735:4758'>　濕春夏秋冬四時之運也故命仁者以其成質非語</span><br/>
<span class='tline' id='l217' data-llen='4758:4781'>　其運之變而名之也成質卞氏之玉也運之變者或</span><br/>
<span class='tline' id='l218' data-llen='4781:4804'>　刻以為璽或刻以為璧也璽與璧則異矣然而稱寳</span><br/>
<span class='tline' id='l219' data-llen='4804:4813'>　者卞氏之玉也</span><br/>
<span class='tline' id='l220' data-llen='4813:4836'>　張氏曰天之立君命之以治民而已今殷王弗或亂</span><br/>
<span class='tline' id='l221' data-llen='4836:4859'>　正四方此所謂錯天命者也殷既錯天命則其覆亡</span><br/>
<span class='tline' id='l222' data-llen='4859:4882'>　無日故微子作誥以告父師少師所以陳其出處去</span><br/>
<span class='tline' id='l223' data-llen='4882:4909'><a onclick="displayPageImage('KR1b0018', 'WYG', '023-13a' );" name="023-13a" class="pb">[023-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4909:4916'>　就之節也</span><br/>
<span class='tline' id='l225' data-llen='4916:4939'>　吕氏曰大抵天下有道仁人君子相與謀議於朝天</span><br/>
<span class='tline' id='l226' data-llen='4939:4962'>　下無道仁人君子相與謀議於家微子一篇是微子</span><br/>
<span class='tline' id='l227' data-llen='4962:4985'>　比干箕子以紂之將亡相與謀議各致其一身之義</span><br/>
<span class='tline' id='l228' data-llen='4985:5008'>　使三仁人遇堯舜之朝必如臯䕫相與謀議於堯舜</span><br/>
<span class='tline' id='l229' data-llen='5008:5031'>　之前使其在湯之朝必如仲虺相與謀議於成湯之</span><br/>
<span class='tline' id='l230' data-llen='5031:5054'>　右惟其居無道之世此所以自相議論各欲自致一</span><br/>
<span class='tline' id='l231' data-llen='5054:5077'>　身之義於此足以見仁人君子之用心處孔子所謂</span><br/>
<span class='tline' id='l232' data-llen='5077:5104'><a onclick="displayPageImage('KR1b0018', 'WYG', '023-13b' );" name="023-13b" class="pb">[023-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5104:5114'>　殷有三仁者以此</span><br/>
<span class='tline' id='l234' data-llen='5114:5118'>微子</span><br/>
<span class='tline' id='l235' data-llen='5118:5141'>微子若曰父師少師殷其弗或亂正四方我祖底遂陳</span><br/>
<span class='tline' id='l236' data-llen='5141:5158'>于上我用沈酗于酒用亂敗厥徳于下</span><br/>
<span class='tline' id='l237' data-llen='5158:5181'>　無垢曰或有也殷家將不復有治正四方之事矣天</span><br/>
<span class='tline' id='l238' data-llen='5181:5204'>　子所以治正四方者也不復有治正四方之事則是</span><br/>
<span class='tline' id='l239' data-llen='5204:5227'>　大器將移於他人之手矣　又曰底致也言終始其</span><br/>
<span class='tline' id='l240' data-llen='5227:5250'>　徳也遂成也言成為法度也以言我祖成湯終始其</span><br/>
<span class='tline' id='l241' data-llen='5250:5277'><a onclick="displayPageImage('KR1b0018', 'WYG', '023-14a' );" name="023-14a" class="pb">[023-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5277:5300'>　徳設為法度森然陳布于上世以垂裕後昆而紂乃</span><br/>
<span class='tline' id='l243' data-llen='5300:5323'>　沈湎酗醟以敗之詩曰人之齊聖飲酒温克彼昏不</span><br/>
<span class='tline' id='l244' data-llen='5323:5346'>　知一醉日富是有徳之人乃不為酒所亂無徳之人</span><br/>
<span class='tline' id='l245' data-llen='5346:5368'>　飲酒則昏惑不復知義理所在矣是酒能敗徳也</span><br/>
<span class='tline' id='l246' data-llen='5368:5391'>　張氏曰治亂之謂亂正直之謂正弗或亂正四方者</span><br/>
<span class='tline' id='l247' data-llen='5391:5414'>　言紂之無道不能治正於四方也易曰或之者疑之</span><br/>
<span class='tline' id='l248' data-llen='5414:5432'>　也言弗或亂正四方則其為不能必矣</span><br/>
<span class='tline' id='l249' data-llen='5432:5455'>　吕氏曰此一篇書不可把做憤疾㸔當做憫惻㸔此</span><br/>
<span class='tline' id='l250' data-llen='5455:5482'><a onclick="displayPageImage('KR1b0018', 'WYG', '023-14b' );" name="023-14b" class="pb">[023-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5482:5505'>　一書中皆是憫惻之辭如此方㸔得出其者疑而未</span><br/>
<span class='tline' id='l252' data-llen='5505:5528'>　定之辭也紂已是不能治正四方微子不敢便言紂</span><br/>
<span class='tline' id='l253' data-llen='5528:5551'>　不能治正四方乃謂殷其弗或亂正四方乃是疑而</span><br/>
<span class='tline' id='l254' data-llen='5551:5574'>　未定之辭於此見得微子之用心忠厚處商之賢聖</span><br/>
<span class='tline' id='l255' data-llen='5574:5597'>　之君六七作我祖先王之功陳列於上紂乃沉湎于</span><br/>
<span class='tline' id='l256' data-llen='5597:5620'>　酒至於敗壊喪亂其徳於下當時沉湎于酒自是紂</span><br/>
<span class='tline' id='l257' data-llen='5620:5643'>　初不是微子何故不説紂用沉湎于酒乃説我沉湎</span><br/>
<span class='tline' id='l258' data-llen='5643:5666'>　于酒於此見得君臣一體紂之沉湎于酒便是微子</span><br/>
<span class='tline' id='l259' data-llen='5666:5693'><a onclick="displayPageImage('KR1b0018', 'WYG', '023-15a' );" name="023-15a" class="pb">[023-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5693:5702'>　沉湎于酒相似</span><br/>
<span class='tline' id='l261' data-llen='5702:5725'>殷罔不小大好草竊姦宄卿士師師非度凡有辜罪乃</span><br/>
<span class='tline' id='l262' data-llen='5725:5748'>罔恒獲小民方興相為敵讎今殷其淪喪若渉大水其</span><br/>
<span class='tline' id='l263' data-llen='5748:5760'>無津涯殷遂喪越至于今</span><br/>
<span class='tline' id='l264' data-llen='5760:5783'>　無垢曰朝廷風俗如此而無知小民所在而起作敵</span><br/>
<span class='tline' id='l265' data-llen='5783:5806'>　讎不復知有朝廷紀綱至此亦大亂矣且夫文王雝</span><br/>
<span class='tline' id='l266' data-llen='5806:5829'>　雝在宫肅肅在廟而江漢游女無思犯禮汝墳婦人</span><br/>
<span class='tline' id='l267' data-llen='5829:5852'>　勉夫以正今紂沉酗於上而小大草竊姦宄卿士師</span><br/>
<span class='tline' id='l268' data-llen='5852:5879'><a onclick="displayPageImage('KR1b0018', 'WYG', '023-15b' );" name="023-15b" class="pb">[023-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5879:5902'>　師非度小民相為敵讎以此知天下治亂盡在人主</span><br/>
<span class='tline' id='l270' data-llen='5902:5925'>　而已人主治亂盡在一心而已使人主正心誠意如</span><br/>
<span class='tline' id='l271' data-llen='5925:5948'>　文王雝雝肅肅行於宫室宗廟之間則徳風潛行天</span><br/>
<span class='tline' id='l272' data-llen='5948:5971'>　下安妥朝廷尊嚴小民和樂豈有此等風俗乎如微</span><br/>
<span class='tline' id='l273' data-llen='5971:5994'>　子所言商家社稷不可拯救矣　又曰微子見天下</span><br/>
<span class='tline' id='l274' data-llen='5994:6017'>　朝廷小民風俗大壊如此雖有區區拯救之心而紂</span><br/>
<span class='tline' id='l275' data-llen='6017:6040'>　沉酗不可嚮邇茫然四顧無可依憑徒見殷之滅亡</span><br/>
<span class='tline' id='l276' data-llen='6040:6064'>　如大水中𣺌無津岸不可拯救耳臣子忠誠之心其</span><br/>
<span class='tline' id='l277' data-llen='6064:6091'><a onclick="displayPageImage('KR1b0018', 'WYG', '023-16a' );" name="023-16a" class="pb">[023-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6091:6114'>　如何哉　又曰葢賢者觀理不觀形理既顛倒如此</span><br/>
<span class='tline' id='l279' data-llen='6114:6137'>　雖位居九五衆號億萬宗臣滿朝其覆亡必矣理儻</span><br/>
<span class='tline' id='l280' data-llen='6137:6160'>　安平雖越在草莽衆止三户人才不多其勃興也必</span><br/>
<span class='tline' id='l281' data-llen='6160:6177'>　矣是以觀人之國者每以理為斷也</span><br/>
<span class='tline' id='l282' data-llen='6177:6200'>　吕氏曰君道善羣君能善羣則强不凌弱衆不暴寡</span><br/>
<span class='tline' id='l283' data-llen='6200:6223'>　民何縁㑹至於草竊姦宄君不能善羣則强凌弱衆</span><br/>
<span class='tline' id='l284' data-llen='6223:6240'>　暴寡無小無大已皆好為草竊姦宄</span><br/>
<span class='tline' id='l285' data-llen='6240:6263'>曰父師少師我其發出狂吾家耄遜于荒今爾無指告</span><br/>
<span class='tline' id='l286' data-llen='6263:6290'><a onclick="displayPageImage('KR1b0018', 'WYG', '023-16b' );" name="023-16b" class="pb">[023-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6290:6299'>予顛隮若之何其</span><br/>
<span class='tline' id='l288' data-llen='6299:6322'>　無垢曰微子既言殷之亂亡然後問箕子比干以處</span><br/>
<span class='tline' id='l289' data-llen='6322:6345'>　已之事言我以紂之故積憂生疾發出為狂在家耄</span><br/>
<span class='tline' id='l290' data-llen='6345:6368'>　亂遯于荒野以寫其憂其不能處如此嗚呼宗臣之</span><br/>
<span class='tline' id='l291' data-llen='6368:6391'>　心乃如此其烈乎　又曰微子憂國狂亂如此責箕</span><br/>
<span class='tline' id='l292' data-llen='6391:6414'>　子比干略無一言告我以國之顛隕隮墜當如何其</span><br/>
<span class='tline' id='l293' data-llen='6414:6437'>　救之也以此見微子區區為宗社計隕穫至於如此</span><br/>
<span class='tline' id='l294' data-llen='6437:6460'>　然而當時自有釣於渭濵如太公者亦有居北海之</span><br/>
<span class='tline' id='l295' data-llen='6460:6487'><a onclick="displayPageImage('KR1b0018', 'WYG', '023-17a' );" name="023-17a" class="pb">[023-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6487:6510'>　濵如伯夷者微子何乃憂苦如是哉葢宗臣以社稷</span><br/>
<span class='tline' id='l297' data-llen='6510:6533'>　為己任不得不爾也至吾夫子聖之時有可以仕而</span><br/>
<span class='tline' id='l298' data-llen='6533:6556'>　仕可以止而止可以乆而乆可以速而速之説然後</span><br/>
<span class='tline' id='l299' data-llen='6556:6579'>　吾道其沛然矣出乎其類㧞乎其萃自生民以來未</span><br/>
<span class='tline' id='l300' data-llen='6579:6595'>　有盛於夫子惜乎微子未之知也</span><br/>
<span class='tline' id='l301' data-llen='6595:6618'>　張氏曰微子言紂之遂喪憂傷之至無如之何故其</span><br/>
<span class='tline' id='l302' data-llen='6618:6641'>　發生狂亂昬惑不知所處故欲遜于荒野此微子有</span><br/>
<span class='tline' id='l303' data-llen='6641:6664'>　去之之意也今汝父師少師無意告我以商祀顛隮</span><br/>
<span class='tline' id='l304' data-llen='6664:6691'><a onclick="displayPageImage('KR1b0018', 'WYG', '023-17b' );" name="023-17b" class="pb">[023-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6691:6713'>　之事當如之何若之何其者問其䇿之安所出也</span><br/>
<span class='tline' id='l306' data-llen='6713:6736'>父師若曰王子天毒降災荒殷邦方興沈酗于酒乃罔</span><br/>
<span class='tline' id='l307' data-llen='6736:6748'>畏畏咈其耉長舊有位人</span><br/>
<span class='tline' id='l308' data-llen='6748:6771'>　無垢曰箕子亦順其事而答之故亦稱若曰也稱王</span><br/>
<span class='tline' id='l309' data-llen='6771:6794'>　子以知微子為帝乙首子也今天酷毒降此災殃故</span><br/>
<span class='tline' id='l310' data-llen='6794:6817'>　生紂專以亂殷邦為事則昏亂暴恣豈復知所畏乎</span><br/>
<span class='tline' id='l311' data-llen='6817:6840'>　君子之所畏者三畏天命畏大人畏聖人之言乃罔</span><br/>
<span class='tline' id='l312' data-llen='6840:6863'>　畏畏則是於天命大人聖人之言皆不知所畏矣咈</span><br/>
<span class='tline' id='l313' data-llen='6863:6890'><a onclick="displayPageImage('KR1b0018', 'WYG', '023-18a' );" name="023-18a" class="pb">[023-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6890:6913'>　老成前軰元功重徳者不足怪也夫為民而不事耕</span><br/>
<span class='tline' id='l315' data-llen='6913:6936'>　稼不樂本業以飲酒為事且不畏天命狎大人侮聖</span><br/>
<span class='tline' id='l316' data-llen='6936:6959'>　人之言於長者明徳動為咈逆是朝廷無刑辟也如</span><br/>
<span class='tline' id='l317' data-llen='6959:6969'>　此為國不亡何待</span><br/>
<span class='tline' id='l318' data-llen='6969:6992'>　張氏曰夫耉長舊有位人皆能守先王之法度不從</span><br/>
<span class='tline' id='l319' data-llen='6992:7015'>　紂以為惡非所宜咈也今汝咈之而不從則其惡積</span><br/>
<span class='tline' id='l320' data-llen='7015:7025'>　罪大而不可化矣</span><br/>
<span class='tline' id='l321' data-llen='7025:7048'>　吕氏曰到這裏皆無畏憚孔子所謂畏天命畏大人</span><br/>
<span class='tline' id='l322' data-llen='7048:7075'><a onclick="displayPageImage('KR1b0018', 'WYG', '023-18b' );" name="023-18b" class="pb">[023-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7075:7098'>　畏聖人之言他都不畏了老成之人君所當畏也今</span><br/>
<span class='tline' id='l324' data-llen='7098:7121'>　來咈逆之舊有位人君所當畏也今乃慢忽之此最</span><br/>
<span class='tline' id='l325' data-llen='7121:7131'>　是亡國之大證騐</span><br/>
<span class='tline' id='l326' data-llen='7131:7154'>今殷民乃攘竊神祇之犧牷牲用以容將食無災降監</span><br/>
<span class='tline' id='l327' data-llen='7154:7175'>殷民用乂讎斂召敵讎不怠罪合于一多瘠罔詔</span><br/>
<span class='tline' id='l328' data-llen='7175:7198'>　無垢曰夫祭天地神祇犧牷牲用此人主精神之所</span><br/>
<span class='tline' id='l329' data-llen='7198:7221'>　寓也其可忽乎今殷民乃敢攘竊之是不知有天地</span><br/>
<span class='tline' id='l330' data-llen='7221:7244'>　神祇不知有人主也其罪豈可勝誅推原其心雖弑</span><br/>
<span class='tline' id='l331' data-llen='7244:7271'><a onclick="displayPageImage('KR1b0018', 'WYG', '023-19a' );" name="023-19a" class="pb">[023-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7271:7294'>　父與君亦安行而為之矣宜乎見之者憤聞之者驚</span><br/>
<span class='tline' id='l333' data-llen='7294:7317'>　而朝廷不以為意乃公然容縱使行而食之略無忌</span><br/>
<span class='tline' id='l334' data-llen='7317:7340'>　憚又無罪災以及之如此則是滿朝不知天地神祗</span><br/>
<span class='tline' id='l335' data-llen='7340:7363'>　不知有人主矣　又曰夫人者天地之德陰陽之交</span><br/>
<span class='tline' id='l336' data-llen='7363:7386'>　鬼神之㑹五行之秀氣合之則神一之則强得之則</span><br/>
<span class='tline' id='l337' data-llen='7386:7409'>　為王而乃戕賊如此用虐法乂之又視之如仇讐又</span><br/>
<span class='tline' id='l338' data-llen='7409:7432'>　斂之如盗賊日夜失民之心起敵讐之志而不恤不</span><br/>
<span class='tline' id='l339' data-llen='7432:7455'>　懼竭力虐政專以戕賊為事夫戕賊斯民是戕賊天</span><br/>
<span class='tline' id='l340' data-llen='7455:7482'><a onclick="displayPageImage('KR1b0018', 'WYG', '023-19b' );" name="023-19b" class="pb">[023-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7482:7505'>　地陰陽鬼神五行也安得有吉祥之事乎　又曰上</span><br/>
<span class='tline' id='l342' data-llen='7505:7528'>　觀紂所為如此下觀殷民所為又如此若形之於影</span><br/>
<span class='tline' id='l343' data-llen='7528:7551'>　聲之於響無有少異者是其上下君民之罪同出於</span><br/>
<span class='tline' id='l344' data-llen='7551:7565'>　一律皆當受天之誅無疑也</span><br/>
<span class='tline' id='l345' data-llen='7565:7588'>　東坡曰殷之君臣下視其民若仇讐而聚斂之以此</span><br/>
<span class='tline' id='l346' data-llen='7588:7604'>　為治力行不怠皆召敵讐之道也</span><br/>
<span class='tline' id='l347' data-llen='7604:7627'>　張氏曰今紂之弗欽上帝遺厥先宗廟弗祀故犧牷</span><br/>
<span class='tline' id='l348' data-llen='7627:7650'>　牲用既為殷民所攘竊㦯以容㦯將或食皆無災以</span><br/>
<span class='tline' id='l349' data-llen='7650:7677'><a onclick="displayPageImage('KR1b0018', 'WYG', '023-20a' );" name="023-20a" class="pb">[023-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7677:7700'>　及之此即所謂凡有辜罪乃罔常獲者也夫殷之上</span><br/>
<span class='tline' id='l351' data-llen='7700:7723'>　下以讐斂而召敵讐至於罪合于一復有惠澤之加</span><br/>
<span class='tline' id='l352' data-llen='7723:7746'>　乎民哉此民之多瘠而無告愬故曰多瘠罔詔謂之</span><br/>
<span class='tline' id='l353' data-llen='7746:7758'>　多瘠言其困病之甚也</span><br/>
<span class='tline' id='l354' data-llen='7758:7781'>　吕氏曰天之降視商民甚是分明商民不知天之所</span><br/>
<span class='tline' id='l355' data-llen='7781:7804'>　以降視者甚分明其朝夕用工夫只是相仇讐相斂</span><br/>
<span class='tline' id='l356' data-llen='7804:7827'>　怨上用工夫其所以召仇敵怨讐更不曾㑹倦怠所</span><br/>
<span class='tline' id='l357' data-llen='7827:7850'>　謂吉人為善惟日不足凶人為不善亦惟日不足做</span><br/>
<span class='tline' id='l358' data-llen='7850:7877'><a onclick="displayPageImage('KR1b0018', 'WYG', '023-20b' );" name="023-20b" class="pb">[023-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7877:7900'>　好事要住也不能得做惡事要住也不能得論來只</span><br/>
<span class='tline' id='l360' data-llen='7900:7923'>　是一箇闗捩纔撥轉得過為惡不怠便是為善不怠</span><br/>
<span class='tline' id='l361' data-llen='7923:7946'>　亦合于一天下皆化紂之惡與紂一般了大抵源清</span><br/>
<span class='tline' id='l362' data-llen='7946:7969'>　則流清紂恰是天下之本源本源既濁亂了流派亦</span><br/>
<span class='tline' id='l363' data-llen='7969:7992'>　從而濁亂所以謂之罪合一言其上下皆同惡也多</span><br/>
<span class='tline' id='l364' data-llen='7992:8015'>　瘠罔詔以此便見民多疾病都無説處天下未至於</span><br/>
<span class='tline' id='l365' data-llen='8015:8038'>　大無道雖或説與君不得亦可説與公卿公卿不得</span><br/>
<span class='tline' id='l366' data-llen='8038:8061'>　亦可説與大夫事到這裏上也無説處下也無説處</span><br/>
<span class='tline' id='l367' data-llen='8061:8088'><a onclick="displayPageImage('KR1b0018', 'WYG', '023-21a' );" name="023-21a" class="pb">[023-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8088:8111'>商今其有災我興受其敗商其淪喪我罔為臣僕詔王</span><br/>
<span class='tline' id='l369' data-llen='8111:8134'>子出迪我舊云刻子王子弗出我乃顛隮自靖人自獻</span><br/>
<span class='tline' id='l370' data-llen='8134:8144'>于先王我不顧行遯</span><br/>
<span class='tline' id='l371' data-llen='8144:8167'>　無垢曰商既淪沒喪亡箕子與比干將與社稷俱亡</span><br/>
<span class='tline' id='l372' data-llen='8167:8190'>　耳是比干將以死諫而箕子將佯狂以觀紂之改否</span><br/>
<span class='tline' id='l373' data-llen='8190:8213'>　也箕子比干處心已定已無去國之意故曰我罔為</span><br/>
<span class='tline' id='l374' data-llen='8213:8236'>　臣僕以謂誓不為他人所臣屬也孔頴逹謂於時箕</span><br/>
<span class='tline' id='l375' data-llen='8236:8259'>　子蓋請立啓而帝乙不聽然則微子不去非特宗祀</span><br/>
<span class='tline' id='l376' data-llen='8259:8286'><a onclick="displayPageImage('KR1b0018', 'WYG', '023-21b' );" name="023-21b" class="pb">[023-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8286:8309'>　不保兩人必皆受誅微子去則箕子可少安矣此正</span><br/>
<span class='tline' id='l378' data-llen='8309:8334'>　與劉𤦺之事相合昔劉表以𤦺貌類於己甚愛之後</span><br/>
<span class='tline' id='l379' data-llen='8334:8359'>　妻蔡氏愛琮而惡𤦺毁譽之言日聞於表𤦺不自寧</span><br/>
<span class='tline' id='l380' data-llen='8359:8382'>　嘗與諸葛亮謀自安之術亮初不對後乃共升髙樓</span><br/>
<span class='tline' id='l381' data-llen='8382:8405'>　因令去梯謂亮曰今日上不至天下不至地言出子</span><br/>
<span class='tline' id='l382' data-llen='8405:8428'>　口而入吾耳可以言乎亮曰君不見申生在内而危</span><br/>
<span class='tline' id='l383' data-llen='8428:8452'>　重耳居外而安乎𤦺感悟隂䂓出計以是知微子止</span><br/>
<span class='tline' id='l384' data-llen='8452:8475'>　有去計耳無他説也　又曰靖謀也言三人各自謀</span><br/>
<span class='tline' id='l385' data-llen='8475:8502'><a onclick="displayPageImage('KR1b0018', 'WYG', '023-22a' );" name="023-22a" class="pb">[023-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8502:8525'>　所以獻于先王而無愧者微子自謀存宗祀以獻于</span><br/>
<span class='tline' id='l387' data-llen='8525:8548'>　先王比干自謀死諫以獻于先王箕子自謀佯狂俟</span><br/>
<span class='tline' id='l388' data-llen='8548:8571'>　紂悔過以獻于先王亦豈必同哉况一人之身豈能</span><br/>
<span class='tline' id='l389' data-llen='8571:8594'>　兼此三人之事各守一節可也三人之志將各為謀</span><br/>
<span class='tline' id='l390' data-llen='8594:8617'>　以謂葢棺之後可以藉口見先王於天上無愧心足</span><br/>
<span class='tline' id='l391' data-llen='8617:8640'>　矣豈有一毫為身計為家計而不為國計用其智巧</span><br/>
<span class='tline' id='l392' data-llen='8640:8653'>　恃其虚譁以獻于先王耶</span><br/>
<span class='tline' id='l393' data-llen='8653:8676'>　東坡曰刻害也箕子在帝乙時以微子長且賢欲立</span><br/>
<span class='tline' id='l394' data-llen='8676:8703'><a onclick="displayPageImage('KR1b0018', 'WYG', '023-22b' );" name="023-22b" class="pb">[023-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8703:8726'>　之而帝乙不可卒立紂紂忌此兩人故箕子曰子之</span><br/>
<span class='tline' id='l396' data-llen='8726:8749'>　出固其道也我舊所云害子子若不出則我與子皆</span><br/>
<span class='tline' id='l397' data-llen='8749:8754'>　危矣</span><br/>
<span class='tline' id='l398' data-llen='8754:8777'>　荆公曰我舊云刻子刻責也舊以社禝之責責微子</span><br/>
<span class='tline' id='l399' data-llen='8777:8800'>　也乂讐歛言因用公治法以刑讐民以職斂民讐民</span><br/>
<span class='tline' id='l400' data-llen='8800:8823'>　則召民敵斂民則召民讐也因用治法讐斂民所謂</span><br/>
<span class='tline' id='l401' data-llen='8823:8837'>　阻法度之威以責於下者也</span><br/>
<span class='tline' id='l402' data-llen='8837:8860'>　吳氏曰商業已墜賢人親戚遯退而天下歸於周矣</span><br/>
<span class='tline' id='l403' data-llen='8860:8887'><a onclick="displayPageImage('KR1b0018', 'WYG', '023-23a' );" name="023-23a" class="pb">[023-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8887:8910'>　傳謂告二師而去非也觀此篇之文但微子言紂惡</span><br/>
<span class='tline' id='l405' data-llen='8910:8933'>　之甚使我心不寧而生狂疾吾殷家昏亂已在荒廢</span><br/>
<span class='tline' id='l406' data-llen='8933:8956'>　汝當告我以何道箕子乃勸微子去以存商後為祭</span><br/>
<span class='tline' id='l407' data-llen='8956:8979'>　祀之主二子非不知紂不可諫而不去者葢欲存臣</span><br/>
<span class='tline' id='l408' data-llen='8979:8986'>　子之節也</span><br/>
<span class='tline' id='l409' data-llen='8986:9009'>　劉氏曰刻猶害也言我舊云紂常欲害子今王子不</span><br/>
<span class='tline' id='l410' data-llen='9009:9032'>　出必見殺王子見殺我乃隕滅矣所以然者三仁存</span><br/>
<span class='tline' id='l411' data-llen='9032:9055'>　則商存三仁亡則商亡武王觀兵此其騐也均之不</span><br/>
<span class='tline' id='l412' data-llen='9055:9082'><a onclick="displayPageImage('KR1b0018', 'WYG', '023-23b' );" name="023-23b" class="pb">[023-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9082:9105'>　可亡而微子先遜于荒者微子以地逼見疑欲害與</span><br/>
<span class='tline' id='l414' data-llen='9105:9128'>　其見殺而速亡不如避禍而緩死也然則三人亦何</span><br/>
<span class='tline' id='l415' data-llen='9128:9151'>　向何背何去何處特勢㑹之變微子以母兄宜避比</span><br/>
<span class='tline' id='l416' data-llen='9151:9174'>　干箕子以同姓宜留此仁者之外化内不化也故可</span><br/>
<span class='tline' id='l417' data-llen='9174:9181'>　為百世師</span><br/>
<span class='tline' id='l418' data-llen='9181:9204'>　張氏曰夫先王之所以望於後世子孫者惟忠與孝</span><br/>
<span class='tline' id='l419' data-llen='9204:9227'>　而微子去之則自獻以其孝箕子為之奴比干諫而</span><br/>
<span class='tline' id='l420' data-llen='9227:9250'>　死則自獻以其忠先王之所以望後世在於忠孝而</span><br/>
<span class='tline' id='l421' data-llen='9250:9277'><a onclick="displayPageImage('KR1b0018', 'WYG', '023-24a' );" name="023-24a" class="pb">[023-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9277:9300'>　三子之所自獻者亦以忠孝此所以無負於先王者</span><br/>
<span class='tline' id='l423' data-llen='9300:9323'>　也此孔子所以謂之三仁其去則利而不貞其死則</span><br/>
<span class='tline' id='l424' data-llen='9323:9346'>　貞而不利惟箕子之囚為利貞故易曰箕子之明夷</span><br/>
<span class='tline' id='l425' data-llen='9346:9354'>　利貞者此也</span><br/>
<span class='tline' id='l426' data-llen='9354:9377'>　吕氏曰箕子昔日嘗言於帝乙立微子帝乙不從箕</span><br/>
<span class='tline' id='l427' data-llen='9377:9400'>　子之言而立紂故箕子告微子我舊時之言為汝之</span><br/>
<span class='tline' id='l428' data-llen='9400:9423'>　害使微子而不出我則立致於顛隮箕子教微子出</span><br/>
<span class='tline' id='l429' data-llen='9423:9446'>　猶有彌縫紂之意大抵人有疑心縱有好言語亦不</span><br/>
<span class='tline' id='l430' data-llen='9446:9473'><a onclick="displayPageImage('KR1b0018', 'WYG', '023-24b' );" name="023-24b" class="pb">[023-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9473:9496'>　能聴箕子舊日曾言立微子紂之心到今亦不能無</span><br/>
<span class='tline' id='l432' data-llen='9496:9519'>　疑惟微子既出則紂無疑心無疑心箕子庶可與紂</span><br/>
<span class='tline' id='l433' data-llen='9519:9524'>　説話</span><br/>
</p>
<p><br/>
</p>
  </div>
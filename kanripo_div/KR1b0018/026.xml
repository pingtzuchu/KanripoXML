<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0018', 'WYG', '026-1a' );" name="026-1a" class="pb">[026-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書精義卷二十六　　　　宋　黄倫　撰</span><br/>
<span class='tline' id='l10' data-llen='212:235'>古人有言曰撫我則后虐我則讐獨夫受洪惟作威乃</span><br/>
<span class='tline' id='l11' data-llen='235:248'>汝世讐樹徳務滋除惡務本</span><br/>
<span class='tline' id='l12' data-llen='248:271'>　無垢曰夫行徳則天下歸之天下歸之者天子也暴</span><br/>
<span class='tline' id='l13' data-llen='271:294'>　虐則天下叛之天下叛之㷀㷀然擁虚器以在人上</span><br/>
<span class='tline' id='l14' data-llen='294:317'>　豈非獨夫乎天下叛之矣不知畏懼乃大惟作威以</span><br/>
<span class='tline' id='l15' data-llen='317:340'>　殺戮賢人君子不修郊社宗祀則天下視之又甚世</span><br/>
<span class='tline' id='l16' data-llen='340:366'><a onclick="displayPageImage('KR1b0018', 'WYG', '026-1b' );" name="026-1b" class="pb">[026-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='366:389'>　之仇敵矣　又曰徳欲廣及惡欲知幾故立徳者務</span><br/>
<span class='tline' id='l18' data-llen='389:412'>　滋欲其延蔓不已也除惡者務本欲其萌芽絶去也</span><br/>
<span class='tline' id='l19' data-llen='412:435'>　然則天下之惡皆萌芽於紂欲除天下之惡當除紂</span><br/>
<span class='tline' id='l20' data-llen='435:458'>　一人而已紂既滅絶則天下之惡脉理皆斷矣脉理</span><br/>
<span class='tline' id='l21' data-llen='458:470'>　皆斷善端自然發見焉</span><br/>
<span class='tline' id='l22' data-llen='470:493'>　張氏曰詩云惠而好我擕手同歸此撫我則后之謂</span><br/>
<span class='tline' id='l23' data-llen='493:516'>　也湯誓曰夏王率遏衆力率割夏邑有衆率怠弗協</span><br/>
<span class='tline' id='l24' data-llen='516:539'>　曰予及汝皆亡此虐我則讐之謂也獨夫受洪惟作</span><br/>
<span class='tline' id='l25' data-llen='539:565'><a onclick="displayPageImage('KR1b0018', 'WYG', '026-2a' );" name="026-2a" class="pb">[026-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='565:588'>　威乃汝世讐者謂之獨夫受以其孤危寡獨喪其君</span><br/>
<span class='tline' id='l27' data-llen='588:595'>　人之道也</span><br/>
<span class='tline' id='l28' data-llen='595:618'>　吕氏曰君臣之間如天尊地卑自有定分其所以相</span><br/>
<span class='tline' id='l29' data-llen='618:641'>　與固結者皆天理自然如此若其撫則后虐則讐如</span><br/>
<span class='tline' id='l30' data-llen='641:664'>　是容易是君不君乃反掌之間耳此盖未知君臣之</span><br/>
<span class='tline' id='l31' data-llen='664:687'>　禮須當看古人有為而言亦當知武王有為而舉武</span><br/>
<span class='tline' id='l32' data-llen='687:710'>　王説天之所以設君者本不是居九重之尊這便是</span><br/>
<span class='tline' id='l33' data-llen='710:733'>　后盖受天之寄為天子以撫養百姓這始是后若是</span><br/>
<span class='tline' id='l34' data-llen='733:759'><a onclick="displayPageImage('KR1b0018', 'WYG', '026-2b' );" name="026-2b" class="pb">[026-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='759:782'>　縱暴肆虐失其君道這是民之讐葢天之立君本是</span><br/>
<span class='tline' id='l36' data-llen='782:805'>　撫育百姓今失天之職肆虐於民便是讐　又曰大</span><br/>
<span class='tline' id='l37' data-llen='805:828'>　抵廣徳滋長則天下之人皆到可封之地位若除惡</span><br/>
<span class='tline' id='l38' data-llen='828:851'>　當就本根上除何故大抵惡豈人之所願為若不幸</span><br/>
<span class='tline' id='l39' data-llen='851:874'>　而為汙俗所染人君安可舉世除之除一人則天下</span><br/>
<span class='tline' id='l40' data-llen='874:882'>　之惡自除矣</span><br/>
<span class='tline' id='l41' data-llen='882:905'>肆予小子誕以爾衆士殄殲乃讐爾衆士其尚迪果毅</span><br/>
<span class='tline' id='l42' data-llen='905:921'>以登乃辟功多有厚賞不迪有顯戮</span><br/>
<span class='tline' id='l43' data-llen='921:947'><a onclick="displayPageImage('KR1b0018', 'WYG', '026-3a' );" name="026-3a" class="pb">[026-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='947:970'>　無垢曰紂為天下冦讐乃天下所同疾特無有倡之</span><br/>
<span class='tline' id='l45' data-llen='970:993'>　者耳武王一倡則天下皆應之然則武王之倡非私</span><br/>
<span class='tline' id='l46' data-llen='993:1016'>　怒也孟子識此意曰武王一怒而安天下之民夫天</span><br/>
<span class='tline' id='l47' data-llen='1016:1039'>　下皆視紂如冦讐而欲殄殲之則紂之為人主可謂</span><br/>
<span class='tline' id='l48' data-llen='1039:1062'>　失其所操持矣　又曰迪進也登成也夫未舉事之</span><br/>
<span class='tline' id='l49' data-llen='1062:1085'>　前以謀為主既舉事之後以决為主故曰老者之智</span><br/>
<span class='tline' id='l50' data-llen='1085:1108'>　壯者之决武王之謀已無遺策矣今既渡河有進無</span><br/>
<span class='tline' id='l51' data-llen='1108:1131'>　退正用决之時也故其告如此以為爾衆士庶幾進</span><br/>
<span class='tline' id='l52' data-llen='1131:1157'><a onclick="displayPageImage('KR1b0018', 'WYG', '026-3b' );" name="026-3b" class="pb">[026-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1157:1180'>　於果决必取商紂以成我為辟之道　又曰賞以進</span><br/>
<span class='tline' id='l54' data-llen='1180:1203'>　之則人皆知進戮以懲之則人不敢退戰功曰多以</span><br/>
<span class='tline' id='l55' data-llen='1203:1226'>　多為勝也功多則賞厚士卒其有自足之心乎不進</span><br/>
<span class='tline' id='l56' data-llen='1226:1242'>　則有顯戮士卒其有反顧之心乎</span><br/>
<span class='tline' id='l57' data-llen='1242:1265'>嗚呼惟我文考若日月之照臨光于四方顯于西土惟</span><br/>
<span class='tline' id='l58' data-llen='1265:1288'>我有周誕受多方予克受非予武惟朕文考無罪受克</span><br/>
<span class='tline' id='l59' data-llen='1288:1303'>予非朕文考有罪惟予小子無良</span><br/>
<span class='tline' id='l60' data-llen='1303:1326'>　無垢曰紂所以暴虐者以昏文王所以光于四方顯</span><br/>
<span class='tline' id='l61' data-llen='1326:1352'><a onclick="displayPageImage('KR1b0018', 'WYG', '026-4a' );" name="026-4a" class="pb">[026-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1352:1375'>　于西土者以明其明如何若日月之照臨明豈有既</span><br/>
<span class='tline' id='l63' data-llen='1375:1398'>　乎日煜乎晝月煜乎夜晝夜常明想見文王心地無</span><br/>
<span class='tline' id='l64' data-llen='1398:1421'>　一毫之滓矣晝而思想皆無失念夜而夢寐皆無失</span><br/>
<span class='tline' id='l65' data-llen='1421:1444'>　路況事至乎前物形於眹其有不灼知其所從來而</span><br/>
<span class='tline' id='l66' data-llen='1444:1467'>　鑒觀其所往乎　又曰昏為暴虐故有臣億萬惟億</span><br/>
<span class='tline' id='l67' data-llen='1467:1490'>　萬心明為仁聖故以西土之地而誕受多方也三分</span><br/>
<span class='tline' id='l68' data-llen='1490:1513'>　天下有其二其是之謂歟以此知明徳之尊雖無意</span><br/>
<span class='tline' id='l69' data-llen='1513:1536'>　於天下而天下當自歸昏徳之賤雖貴為天子富有</span><br/>
<span class='tline' id='l70' data-llen='1536:1562'><a onclick="displayPageImage('KR1b0018', 'WYG', '026-4b' );" name="026-4b" class="pb">[026-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1562:1585'>　天下不免為一獨夫而已　又曰文王仁聖誕受多</span><br/>
<span class='tline' id='l72' data-llen='1585:1608'>　方則克紂者乃文王積徳深仁感動天下之力豈獨</span><br/>
<span class='tline' id='l73' data-llen='1608:1631'>　武王今日之武哉夫以臣伐君雖以武王伐紂不免</span><br/>
<span class='tline' id='l74' data-llen='1631:1654'>　於有罪使武王勝紂僅能免文王之罪而已文王三</span><br/>
<span class='tline' id='l75' data-llen='1654:1677'>　分天下有其二以服事殷有何罪哉詩序以謂武王</span><br/>
<span class='tline' id='l76' data-llen='1677:1700'>　能廣文王之聲卒其伐功則伐紂者乃文王之心乎</span><br/>
<span class='tline' id='l77' data-llen='1700:1723'>　使武王不克紂文王能免罪乎　又曰夫克紂則以</span><br/>
<span class='tline' id='l78' data-llen='1723:1746'>　文王為無罪不勝紂則以小子為無良以善歸親引</span><br/>
<span class='tline' id='l79' data-llen='1746:1772'><a onclick="displayPageImage('KR1b0018', 'WYG', '026-5a' );" name="026-5a" class="pb">[026-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1772:1795'>　惡歸已武王用心忠厚如此其肯貪位苟得為伐紂</span><br/>
<span class='tline' id='l81' data-llen='1795:1813'>　之舉哉舉天命人心所迫不得不然也</span><br/>
<span class='tline' id='l82' data-llen='1813:1836'>　張氏曰易曰垂象著明莫大乎日月又曰日月相推</span><br/>
<span class='tline' id='l83' data-llen='1836:1859'>　而明生焉則明之至者莫明乎日月文王有明徳而</span><br/>
<span class='tline' id='l84' data-llen='1859:1882'>　詩人謂之明明在上故於此喻之若日月之照臨也</span><br/>
<span class='tline' id='l85' data-llen='1882:1905'>　宜矣照以言其明臨以言其髙惟其如日月之照臨</span><br/>
<span class='tline' id='l86' data-llen='1905:1928'>　故逺足以光于四方近足以顯于西土四方外也故</span><br/>
<span class='tline' id='l87' data-llen='1928:1940'>　言光西土内也故言顯</span><br/>
<span class='tline' id='l88' data-llen='1940:1966'><a onclick="displayPageImage('KR1b0018', 'WYG', '026-5b' );" name="026-5b" class="pb">[026-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1966:1990'>　吕氏曰文王盛徳光華如此武王以𦕈然一身繼其</span><br/>
<span class='tline' id='l90' data-llen='1990:2013'>　後為甚難故武王常有不足之心使我克受非我之</span><br/>
<span class='tline' id='l91' data-llen='2013:2036'>　能乃文王之徳無愆文王仰不愧俯不怍故武王得</span><br/>
<span class='tline' id='l92' data-llen='2036:2059'>　承藉餘休所以能克受若受勝我非文王盛徳之不</span><br/>
<span class='tline' id='l93' data-llen='2059:2082'>　至乃是我無良不能繼文王耳這一段最見武王之</span><br/>
<span class='tline' id='l94' data-llen='2082:2105'>　心武王奉行天罰以紂為獨夫自然戰必勝攻必取</span><br/>
<span class='tline' id='l95' data-llen='2105:2128'>　不知武王纔説了必之一字便不是天心便不是天</span><br/>
<span class='tline' id='l96' data-llen='2128:2151'>　討武王言自㑹伐紂便是有我便非無心非無心便</span><br/>
<span class='tline' id='l97' data-llen='2151:2177'><a onclick="displayPageImage('KR1b0018', 'WYG', '026-6a' );" name="026-6a" class="pb">[026-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2177:2200'>　非天討武王到此尚把紂來計較勝負見得武王無</span><br/>
<span class='tline' id='l99' data-llen='2200:2223'>　必予克受非予武見得武王無我此見得武王與天</span><br/>
<span class='tline' id='l100' data-llen='2223:2235'>　同心益見得武王無必</span><br/>
<span class='tline' id='l101' data-llen='2235:2258'>武王戎車三百兩虎賁三百人與受戰于牧野作牧誓</span><br/>
<span class='tline' id='l102' data-llen='2258:2281'>　無垢曰合天下蠻夷之師豈止戎車三百兩虎賁三</span><br/>
<span class='tline' id='l103' data-llen='2281:2304'>　百人哉此止謂武王西土之衆腹心之師也武王為</span><br/>
<span class='tline' id='l104' data-llen='2304:2327'>　倡以率西土西土為倡以率天下故與武王同心死</span><br/>
<span class='tline' id='l105' data-llen='2327:2350'>　生者止在西土爾其餘輔贊之師雖盡力於武王武</span><br/>
<span class='tline' id='l106' data-llen='2350:2376'><a onclick="displayPageImage('KR1b0018', 'WYG', '026-6b' );" name="026-6b" class="pb">[026-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2376:2399'>　王不盡責以必死也此躬自厚而不責人之意至于</span><br/>
<span class='tline' id='l108' data-llen='2399:2422'>　總誓諸侯與蠻夷曰爾所不勖其于爾躬有戮此亦</span><br/>
<span class='tline' id='l109' data-llen='2422:2430'>　為之大門耳</span><br/>
<span class='tline' id='l110' data-llen='2430:2453'>　胡氏曰乗車既是虎賁左右必須勇士豈但有虎賁</span><br/>
<span class='tline' id='l111' data-llen='2453:2476'>　而無左右哉百夫長既乗戎車千夫長必非徒歩何</span><br/>
<span class='tline' id='l112' data-llen='2476:2499'>　從有車而乗哉兵車甲士歩卒共七十五人孔氏惟</span><br/>
<span class='tline' id='l113' data-llen='2499:2522'>　言歩卒而不數甲士豈虎賁人猶御一車而不戰鬭</span><br/>
<span class='tline' id='l114' data-llen='2522:2545'>　邪以七十二人歩卒計三百兩之戎車總二萬一千</span><br/>
<span class='tline' id='l115' data-llen='2545:2571'><a onclick="displayPageImage('KR1b0018', 'WYG', '026-7a' );" name="026-7a" class="pb">[026-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2571:2594'>　六百人不言六百人而言舉全數舉全數者乃自解</span><br/>
<span class='tline' id='l117' data-llen='2594:2617'>　注文非釋經也以舉全數三字易六百人之三字於</span><br/>
<span class='tline' id='l118' data-llen='2617:2634'>　文不暢豈如言二萬一千六百人哉</span><br/>
<span class='tline' id='l119' data-llen='2634:2657'>　張氏曰必記戎車虎賁之數者盖言明殷商之衆其</span><br/>
<span class='tline' id='l120' data-llen='2657:2680'>　㑹如林而武王所以勝之在徳不在衆也易野則以</span><br/>
<span class='tline' id='l121' data-llen='2680:2703'>　車為主險野則以人為主戎車即兵車是也虎賁即</span><br/>
<span class='tline' id='l122' data-llen='2703:2726'>　武勇之士也詩曰有力如虎謂之虎賁者取其有力</span><br/>
<span class='tline' id='l123' data-llen='2726:2731'>　而已</span><br/>
<span class='tline' id='l124' data-llen='2731:2757'><a onclick="displayPageImage('KR1b0018', 'WYG', '026-7b' );" name="026-7b" class="pb">[026-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2757:2780'>　吕氏曰大抵誓師有誓於軍門之外者有交刄而誓</span><br/>
<span class='tline' id='l126' data-llen='2780:2803'>　者故司馬法曰三王誓于軍中欲民先成其慮也或</span><br/>
<span class='tline' id='l127' data-llen='2803:2826'>　誓于軍門之外欲民先意以待事也或將交刃而誓</span><br/>
<span class='tline' id='l128' data-llen='2826:2844'>　致民志也武王此誓乃是交刃而誓也</span><br/>
<span class='tline' id='l129' data-llen='2844:2848'>牧誓</span><br/>
<span class='tline' id='l130' data-llen='2848:2871'>時甲子昧爽王朝至于商郊牧野乃誓王左杖黄鉞右</span><br/>
<span class='tline' id='l131' data-llen='2871:2885'>秉白旄以麾曰逖矣西土之人</span><br/>
<span class='tline' id='l132' data-llen='2885:2908'>　無垢曰逖逺也以温言勞之曰逺矣西土之人以言</span><br/>
<span class='tline' id='l133' data-llen='2908:2934'><a onclick="displayPageImage('KR1b0018', 'WYG', '026-8a' );" name="026-8a" class="pb">[026-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2934:2956'>　其跋渉之勞征行之苦使其心悦於上之見知也</span><br/>
<span class='tline' id='l135' data-llen='2956:2979'>　胡氏曰禮稱人道尚右戎事尚左記曰進退有度左</span><br/>
<span class='tline' id='l136' data-llen='2979:3002'>　右有局各司其局然而男子尚左女子尚右隂陽之</span><br/>
<span class='tline' id='l137' data-llen='3002:3025'>　義也偏將軍處左上將軍處右生殺之義也是則小</span><br/>
<span class='tline' id='l138' data-llen='3025:3049'>　戴之文未有定據老聃之説獨立𤣥言豈以一經一</span><br/>
<span class='tline' id='l139' data-llen='3049:3072'>　句以為凖哉白旄者取其易見也夫以色之易見者</span><br/>
<span class='tline' id='l140' data-llen='3072:3095'>　莫鮮於赤故朱干朱户以章其禮赤紱赤舄以異其</span><br/>
<span class='tline' id='l141' data-llen='3095:3118'>　數旄不以赤而以白者周之車服旌旗器械皆尚赤</span><br/>
<span class='tline' id='l142' data-llen='3118:3144'><a onclick="displayPageImage('KR1b0018', 'WYG', '026-8b' );" name="026-8b" class="pb">[026-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3144:3167'>　則所麾之旄必以白白者金之正色甲兵之事故異</span><br/>
<span class='tline' id='l144' data-llen='3167:3180'>　於赤而易見者謂以此也</span><br/>
<span class='tline' id='l145' data-llen='3180:3203'>　張氏曰鉞所以誅黄中也所以為信旄所以教白西</span><br/>
<span class='tline' id='l146' data-llen='3203:3226'>　也所以為義鉞用黄誅之必以信故也旄用白教之</span><br/>
<span class='tline' id='l147' data-llen='3226:3249'>　必以義故也武王杖信秉義足以致其來曰逖矣西</span><br/>
<span class='tline' id='l148' data-llen='3249:3269'>　土之人者叙其情憫其勞而勞其來之逺也</span><br/>
<span class='tline' id='l149' data-llen='3269:3292'>　吕氏曰武王自臨戰與士卒同其勞苦以鉞與旄任</span><br/>
<span class='tline' id='l150' data-llen='3292:3315'>　地指麾説道是逖矣西土之人觀此氣象至誠惻怛</span><br/>
<span class='tline' id='l151' data-llen='3315:3341'><a onclick="displayPageImage('KR1b0018', 'WYG', '026-9a' );" name="026-9a" class="pb">[026-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3341:3364'>　恁不敢不勉士卒見此自然不顧其矢石之勞亡其</span><br/>
<span class='tline' id='l153' data-llen='3364:3378'>　霜露之苦亦皆領武王之和</span><br/>
<span class='tline' id='l154' data-llen='3378:3401'>王曰嗟我友邦冢君御事司徒司馬司空亞旅師氏千</span><br/>
<span class='tline' id='l155' data-llen='3401:3424'>夫長百夫長及庸蜀羌髳微盧彭濮人稱爾戈比爾干</span><br/>
<span class='tline' id='l156' data-llen='3424:3432'>立爾矛予其誓</span><br/>
<span class='tline' id='l157' data-llen='3432:3455'>　無垢曰前言逖矣西土之人此誓武王之師也今曰</span><br/>
<span class='tline' id='l158' data-llen='3455:3478'>　嗟我友邦冢君此誓諸侯之衆也今誓至于旅則諸</span><br/>
<span class='tline' id='l159' data-llen='3478:3501'>　侯之官盡在於此矣師氏謂軍中以兵守門者千夫</span><br/>
<span class='tline' id='l160' data-llen='3501:3527'><a onclick="displayPageImage('KR1b0018', 'WYG', '026-9b' );" name="026-9b" class="pb">[026-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3527:3550'>　長謂一師之帥也百夫長謂一卒之長也戈㦸也㦸</span><br/>
<span class='tline' id='l162' data-llen='3550:3573'>　柄既長可以言稱矣想武王之時指㦸為戈耳方言</span><br/>
<span class='tline' id='l163' data-llen='3573:3596'>　干又云楯自闗而東或謂之楯或謂之干闗西謂楯</span><br/>
<span class='tline' id='l164' data-llen='3596:3619'>　是干楯為一也此特辨戈㦸干楯之名耳至於曰稱</span><br/>
<span class='tline' id='l165' data-llen='3619:3642'>　曰比曰立此又見行陣之法而威儀之壯也想像稱</span><br/>
<span class='tline' id='l166' data-llen='3642:3665'>　戈比干立矛之時森嚴縝宻其何可犯乎　又曰八</span><br/>
<span class='tline' id='l167' data-llen='3665:3688'>　國皆蠻夷也文王為西伯故西南夷來助文王美化</span><br/>
<span class='tline' id='l168' data-llen='3688:3711'>　行乎江漢之域故江漢之夷來助紂為無道非特諸</span><br/>
<span class='tline' id='l169' data-llen='3711:3738'><a onclick="displayPageImage('KR1b0018', 'WYG', '026-10a' );" name="026-10a" class="pb">[026-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3738:3761'>　侯欲伐之雖西南夷江漢夷亦欲伐之矣失人心如</span><br/>
<span class='tline' id='l171' data-llen='3761:3771'>　此尚欲君天下乎</span><br/>
<span class='tline' id='l172' data-llen='3771:3794'>　張氏曰武王之伐紂六卿莫不具在而特舉司徒司</span><br/>
<span class='tline' id='l173' data-llen='3794:3817'>　馬司空者盖徒衆之令則聽之司徒軍旅之令則聴</span><br/>
<span class='tline' id='l174' data-llen='3817:3840'>　之司馬營壘之令則聴之司空此其誓所以特先於</span><br/>
<span class='tline' id='l175' data-llen='3840:3863'>　三卿也　又曰庸蜀羌髳微盧彭濮人此皆西南之</span><br/>
<span class='tline' id='l176' data-llen='3863:3886'>　酋長也當是之時皆㑹於牧野之地故舉而誓之此</span><br/>
<span class='tline' id='l177' data-llen='3886:3909'>　所謂華夏蠻貊罔不率俾者也君子臨事而懼故雖</span><br/>
<span class='tline' id='l178' data-llen='3909:3936'><a onclick="displayPageImage('KR1b0018', 'WYG', '026-10b' );" name="026-10b" class="pb">[026-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3936:3946'>　將戰而猶誓之也</span><br/>
<span class='tline' id='l180' data-llen='3946:3969'>　吕氏曰武王到臨陣之時不止誓西土之人至于小</span><br/>
<span class='tline' id='l181' data-llen='3969:3992'>　大逺近諸國皆誓之武王嘗言來歸者八百國諸侯</span><br/>
<span class='tline' id='l182' data-llen='3992:4015'>　之衆何獨止言庸蜀羌髳微盧彭濮人此亦是史官</span><br/>
<span class='tline' id='l183' data-llen='4015:4039'>　序事之法舉逺而知近舉小而知大舉微而知著此言</span><br/>
<span class='tline' id='l184' data-llen='4039:4062'>　軍威須當辦備各各恁地整頓精神聴我一人誓命</span><br/>
<span class='tline' id='l185' data-llen='4062:4083'>王曰古人有言曰牝雞無晨牝雞之晨惟家之索</span><br/>
<span class='tline' id='l186' data-llen='4083:4106'>　無垢曰盖雞之為物雄鳴雌哺此常理也使䳄代雄</span><br/>
<span class='tline' id='l187' data-llen='4106:4133'><a onclick="displayPageImage('KR1b0018', 'WYG', '026-11a' );" name="026-11a" class="pb">[026-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4133:4156'>　鳴乃惡氣所感其家必有不祥事　又曰家以牝雞</span><br/>
<span class='tline' id='l189' data-llen='4156:4179'>　司晨卜不祥國以婦人專政卜不祥將言紂用妲己</span><br/>
<span class='tline' id='l190' data-llen='4179:4191'>　之言故引古占卜為訓</span><br/>
<span class='tline' id='l191' data-llen='4191:4214'>　張氏曰男正位乎外女正位乎内内外異位則婦人</span><br/>
<span class='tline' id='l192' data-llen='4214:4237'>　故無預於外事矣婦人預於外事鮮不敗亂是猶牝</span><br/>
<span class='tline' id='l193' data-llen='4237:4252'>　雞之晨其懲遂至惟家之索也</span><br/>
<span class='tline' id='l194' data-llen='4252:4275'>　吕氏曰大抵天地中各自有定位如君唱而臣和男</span><br/>
<span class='tline' id='l195' data-llen='4275:4298'>　外而女内夫行而婦隨此皆不可易者至如牝雞司</span><br/>
<span class='tline' id='l196' data-llen='4298:4325'><a onclick="displayPageImage('KR1b0018', 'WYG', '026-11b' );" name="026-11b" class="pb">[026-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4325:4348'>　晨隂陽繆盭則一家索矣言天本不曽與紂易位以</span><br/>
<span class='tline' id='l198' data-llen='4348:4363'>　紂先自易位故天亦從而易之</span><br/>
<span class='tline' id='l199' data-llen='4363:4386'>今商王受惟婦言是用昏棄厥肆祀弗答昬棄厥遺王</span><br/>
<span class='tline' id='l200' data-llen='4386:4393'>父母弟不迪</span><br/>
<span class='tline' id='l201' data-llen='4393:4416'>　無垢曰放出師保囚奴正士焚炙忠良而惟婦人言</span><br/>
<span class='tline' id='l202' data-llen='4416:4439'>　是用此逆天理者也以牝雞之説卜之國之將亡也</span><br/>
<span class='tline' id='l203' data-llen='4439:4462'>　必矣家生敗子則有牝雞之晨國出亂君則惟婦言</span><br/>
<span class='tline' id='l204' data-llen='4462:4485'>　是用此皆不祥之兆矣　又曰肆陳也答報也祭有</span><br/>
<span class='tline' id='l205' data-llen='4485:4512'><a onclick="displayPageImage('KR1b0018', 'WYG', '026-12a' );" name="026-12a" class="pb">[026-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4512:4535'>　祈焉有報焉載芟春祈社稷之詩良耜秋報社稷之</span><br/>
<span class='tline' id='l207' data-llen='4535:4558'>　詩以至蜡之祭迎猫為其食田鼠迎虎為其食田豕</span><br/>
<span class='tline' id='l208' data-llen='4558:4581'>　此皆報之之謂也紂惟婦言是用無往不昏使人神</span><br/>
<span class='tline' id='l209' data-llen='4581:4604'>　皆不得其所郊天祭地四時享廟皆人道之常也紂</span><br/>
<span class='tline' id='l210' data-llen='4604:4627'>　以昏故棄其陳祀不敬天地鬼神非特不敬而已凡</span><br/>
<span class='tline' id='l211' data-llen='4627:4650'>　當報答之祭亦皆棄之　又曰紂惟婦言是用無往</span><br/>
<span class='tline' id='l212' data-llen='4650:4673'>　不昏同王父同母昆弟人之所愛敬也今皆棄而遺</span><br/>
<span class='tline' id='l213' data-llen='4673:4696'>　之不知待以昆弟之道是不復知有骨肉矣此豈人</span><br/>
<span class='tline' id='l214' data-llen='4696:4723'><a onclick="displayPageImage('KR1b0018', 'WYG', '026-12b' );" name="026-12b" class="pb">[026-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4723:4746'>　理也哉夫不敬天地鬼神不知有王父母弟安得有</span><br/>
<span class='tline' id='l216' data-llen='4746:4753'>　吉祥事乎</span><br/>
<span class='tline' id='l217' data-llen='4753:4776'>　吕氏曰所謂尊有常尊紂昏棄肆祀弗答是不能尊</span><br/>
<span class='tline' id='l218' data-llen='4776:4799'>　其常尊所謂親有常親紂昏棄王父母弟不迪是不</span><br/>
<span class='tline' id='l219' data-llen='4799:4807'>　能親其常親</span><br/>
<span class='tline' id='l220' data-llen='4807:4830'>乃惟四方之多罪逋逃是崇是長是信是使是以為大</span><br/>
<span class='tline' id='l221' data-llen='4830:4853'>夫卿士俾暴虐于百姓以姦宄于商邑今予發惟恭行</span><br/>
<span class='tline' id='l222' data-llen='4853:4858'>天之罰</span><br/>
<span class='tline' id='l223' data-llen='4858:4885'><a onclick="displayPageImage('KR1b0018', 'WYG', '026-13a' );" name="026-13a" class="pb">[026-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4885:4908'>　無垢曰暴虐百姓姦宄商邑正紂之心亦四方多罪</span><br/>
<span class='tline' id='l225' data-llen='4908:4931'>　逋逃之心有此心而又有此才此紂所以是崇是長</span><br/>
<span class='tline' id='l226' data-llen='4931:4954'>　是信是使是以為大夫卿士也言暴虐則有殘民害</span><br/>
<span class='tline' id='l227' data-llen='4954:4977'>　物之事言姦宄則有蹤跡詭秘之事多罪逋逃有此</span><br/>
<span class='tline' id='l228' data-llen='4977:5000'>　才而紂能使之可謂同惡相濟矣天將亡商故生紂</span><br/>
<span class='tline' id='l229' data-llen='5000:5017'>　又生多罪逋逃以破壞殘滅之傷哉</span><br/>
<span class='tline' id='l230' data-llen='5017:5040'>　張氏曰夫惟幽不能欽神明不能愛親乃惟四方之</span><br/>
<span class='tline' id='l231' data-llen='5040:5063'>　多罪逋逃者是崇是長是信是使是以為大夫卿士</span><br/>
<span class='tline' id='l232' data-llen='5063:5090'><a onclick="displayPageImage('KR1b0018', 'WYG', '026-13b' );" name="026-13b" class="pb">[026-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5090:5113'>　則所與同于厥邦者皆羞刑暴徳之人所與同于厥</span><br/>
<span class='tline' id='l234' data-llen='5113:5136'>　政者皆庶習逸徳之人如是則紂孰與為善哉是崇</span><br/>
<span class='tline' id='l235' data-llen='5136:5159'>　者尊其道也是長者長其惡也是信者信其言也是</span><br/>
<span class='tline' id='l236' data-llen='5159:5182'>　使者用其力也是崇是長則以為之卿士而承之者</span><br/>
<span class='tline' id='l237' data-llen='5182:5199'>　也是信是使則以為大夫庸之者也</span><br/>
<span class='tline' id='l238' data-llen='5199:5222'>今日之事不愆于六歩七歩乃止齊焉夫子勖哉不愆</span><br/>
<span class='tline' id='l239' data-llen='5222:5245'>于四伐五伐六伐七伐乃止齊焉勖哉夫子尚桓桓如</span><br/>
<span class='tline' id='l240' data-llen='5245:5268'>虎如貔如熊如羆于商郊弗迓克奔以役西土勖哉夫</span><br/>
<span class='tline' id='l241' data-llen='5268:5295'><a onclick="displayPageImage('KR1b0018', 'WYG', '026-14a' );" name="026-14a" class="pb">[026-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5295:5308'>子爾所弗勖其于爾躬有戮</span><br/>
<span class='tline' id='l243' data-llen='5308:5331'>　無垢曰夫不過六歩七歩乃一休止而整齊焉亦可</span><br/>
<span class='tline' id='l244' data-llen='5331:5354'>　謂深宻矣休止以養其力整齊以警其慢稱夫子以</span><br/>
<span class='tline' id='l245' data-llen='5354:5377'>　壯其志稱勖哉以警其慢擊刺之法小進則四五大</span><br/>
<span class='tline' id='l246' data-llen='5377:5400'>　進則六七又休止而整齊之夫當其交戰之時而其</span><br/>
<span class='tline' id='l247' data-llen='5400:5423'>　法乃森宻如此況其平居乎行陣之内其法乃森宻</span><br/>
<span class='tline' id='l248' data-llen='5423:5446'>　如此況其大禮乎誰得而乗其便而伺其怠耶　又</span><br/>
<span class='tline' id='l249' data-llen='5446:5469'>　曰上先稱夫子後言勖哉自此以後皆先稱勖哉後</span><br/>
<span class='tline' id='l250' data-llen='5469:5496'><a onclick="displayPageImage('KR1b0018', 'WYG', '026-14b' );" name="026-14b" class="pb">[026-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5496:5519'>　夫子大抵兵事以警備為體也桓桓武貌也如虎如</span><br/>
<span class='tline' id='l252' data-llen='5519:5542'>　貔如熊如羆此桓桓貌也夫此四獸搏物也其作威</span><br/>
<span class='tline' id='l253' data-llen='5542:5565'>　其猛厲為如何哉使將士之武如此四獸亦何可當</span><br/>
<span class='tline' id='l254' data-llen='5565:5588'>　也　又曰克奔歸我者弗迓擊之第使之聴役于西</span><br/>
<span class='tline' id='l255' data-llen='5588:5611'>　土之衆而已夫西土之衆腹心之衆也彼奔歸我者</span><br/>
<span class='tline' id='l256' data-llen='5611:5634'>　安知非姦人刺客乃遽處之腹心之内兵事貴嚴如</span><br/>
<span class='tline' id='l257' data-llen='5634:5657'>　此何也此武王太公所以處商人也昔銅馬降光武</span><br/>
<span class='tline' id='l258' data-llen='5657:5680'>　光武遽入其營銅馬之衆曰蕭王以赤心置人腹中</span><br/>
<span class='tline' id='l259' data-llen='5680:5707'><a onclick="displayPageImage('KR1b0018', 'WYG', '026-15a' );" name="026-15a" class="pb">[026-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5707:5730'>　安得不投死乎使紂之人為腹心之衆其安反側也</span><br/>
<span class='tline' id='l261' data-llen='5730:5753'>　可知矣武王之舉誅其君而弔其民民之望武王如</span><br/>
<span class='tline' id='l262' data-llen='5753:5775'>　大旱之望雲霓也上下之心如此復何疑之有哉</span><br/>
<span class='tline' id='l263' data-llen='5775:5798'>　東坡曰孫武言用兵其勢險其節短故不過六歩七</span><br/>
<span class='tline' id='l264' data-llen='5798:5817'>　歩四伐五伐六伐七伐必少休而整齊之</span><br/>
<span class='tline' id='l265' data-llen='5817:5840'>　張氏曰用兵行師之道其坐作進退莫不有法其攻</span><br/>
<span class='tline' id='l266' data-llen='5840:5863'>　殺擊刺莫不有制不愆于六歩七歩乃止齊焉者告</span><br/>
<span class='tline' id='l267' data-llen='5863:5886'>　之以坐作進退之法使之不敢過也不愆于四伐五</span><br/>
<span class='tline' id='l268' data-llen='5886:5913'><a onclick="displayPageImage('KR1b0018', 'WYG', '026-15b' );" name="026-15b" class="pb">[026-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5913:5936'>　伐六伐七伐乃止齊焉者告之以攻殺擊刺之制使</span><br/>
<span class='tline' id='l270' data-llen='5936:5943'>　不敢踰也</span><br/>
<span class='tline' id='l271' data-llen='5943:5966'>　蕭氏曰先王之使人也始勉之以所慕終肅之以所</span><br/>
<span class='tline' id='l272' data-llen='5966:5990'>　畏然後人有所勸懲而功成焉泰誓曰立定厥功惟克</span><br/>
<span class='tline' id='l273' data-llen='5990:6013'>　永世始勉之者也下篇曰功多有厚賞不迪有顯戮</span><br/>
<span class='tline' id='l274' data-llen='6013:6036'>　自所勉而肅之也至此惟曰弗勖有戮者終于肅之</span><br/>
<span class='tline' id='l275' data-llen='6036:6041'>　而已</span><br/>
<span class='tline' id='l276' data-llen='6041:6064'>　吕氏曰當舜之時但只言罰弗及嗣賞延于世至啟</span><br/>
<span class='tline' id='l277' data-llen='6064:6091'><a onclick="displayPageImage('KR1b0018', 'WYG', '026-16a' );" name="026-16a" class="pb">[026-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6091:6114'>　有扈啟自度不如禹於法之外又添予則孥戮汝孥</span><br/>
<span class='tline' id='l279' data-llen='6114:6137'>　戮却不是盡殺其妻孥但言累及妻孥至湯伐桀與</span><br/>
<span class='tline' id='l280' data-llen='6137:6160'>　啟未逺亦未能便變得此法亦説予則孥戮汝至武</span><br/>
<span class='tline' id='l281' data-llen='6160:6183'>　王伐紂却説其于爾躬有戮到此又看得聖人雖到</span><br/>
<span class='tline' id='l282' data-llen='6183:6206'>　世變風移又自能厚其已薄之俗于數千百年之下</span><br/>
<span class='tline' id='l283' data-llen='6206:6229'>　又不是湯不如武王到武王之時上承太王王季文</span><br/>
<span class='tline' id='l284' data-llen='6229:6252'>　王許多人積累之徳民心薰蒸之久啟既開此門武</span><br/>
<span class='tline' id='l285' data-llen='6252:6266'>　王到此因而又與閉了此門</span><br/>
</p>
<p><br/>
</p>
  </div>
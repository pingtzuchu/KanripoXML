<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0018', 'WYG', '028-1a' );" name="028-1a" class="pb">[028-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書精義卷二十八　　　　宋　黄倫　撰</span><br/>
<span class='tline' id='l10' data-llen='212:235'>乃反商政政由舊釋箕子囚封比干墓式商容閭散鹿</span><br/>
<span class='tline' id='l11' data-llen='235:255'>臺之財發鉅橋之粟大賚于四海而萬姓悦服</span><br/>
<span class='tline' id='l12' data-llen='255:278'>　無垢曰紂反先王之政而天下亂武王反紂之政而</span><br/>
<span class='tline' id='l13' data-llen='278:301'>　天下治反紂之政豈用武王私意哉一由商之舊政</span><br/>
<span class='tline' id='l14' data-llen='301:324'>　耳商之舊政民心在焉政一由舊則民心歸矣　又</span><br/>
<span class='tline' id='l15' data-llen='324:347'>　曰紂以箕子為有罪而囚之以比干為有罪而殺之</span><br/>
<span class='tline' id='l16' data-llen='347:373'><a onclick="displayPageImage('KR1b0018', 'WYG', '028-1b' );" name="028-1b" class="pb">[028-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='373:396'>　又以商容為有罪而絀之夫此三人者商民之所歸</span><br/>
<span class='tline' id='l18' data-llen='396:419'>　心也紂乃囚之殺之絀之則民心去矣今武王一入</span><br/>
<span class='tline' id='l19' data-llen='419:442'>　商邑解釋箕子之囚增封比干之墓式敬商容之閭</span><br/>
<span class='tline' id='l20' data-llen='442:465'>　民心歡欣當如何哉皆知武王之心與民心同矣武</span><br/>
<span class='tline' id='l21' data-llen='465:488'>　王知民心在此其入商邑未及一話一言首為此舉</span><br/>
<span class='tline' id='l22' data-llen='488:509'>　而民皆悦之八百年基業自此立矣於乎盛哉</span><br/>
<span class='tline' id='l23' data-llen='509:532'>　老泉曰武王以天命誅獨夫紂揭天下大義而行夫</span><br/>
<span class='tline' id='l24' data-llen='532:555'>　何䘏天下之人而其發粟散財何如此之汲汲也意</span><br/>
<span class='tline' id='l25' data-llen='555:581'><a onclick="displayPageImage('KR1b0018', 'WYG', '028-2a' );" name="028-2a" class="pb">[028-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='581:604'>　者雖武王亦不能以徒義加天下也乾文言曰利者</span><br/>
<span class='tline' id='l27' data-llen='604:627'>　義之和又曰利物足以和義嗚呼盡之矣君子之恥</span><br/>
<span class='tline' id='l28' data-llen='627:640'>　言利亦恥言夫徒利而已</span><br/>
<span class='tline' id='l29' data-llen='640:663'>　東坡曰實者所以信其名而名者所以求其實也有</span><br/>
<span class='tline' id='l30' data-llen='663:686'>　名而無實則其名不行有實而無名則其實不長凡</span><br/>
<span class='tline' id='l31' data-llen='686:709'>　今儒者之所論皆其名也昔武王既克商散財發粟</span><br/>
<span class='tline' id='l32' data-llen='709:732'>　使天下知其不貪禮下賢俊使天下知其不驕封先</span><br/>
<span class='tline' id='l33' data-llen='732:755'>　聖之後使天下知其仁誅飛亷之惡使天下知其義</span><br/>
<span class='tline' id='l34' data-llen='755:781'><a onclick="displayPageImage('KR1b0018', 'WYG', '028-2b' );" name="028-2b" class="pb">[028-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='781:804'>　如此則其教化天下之實固已立矣天下聳然皆有</span><br/>
<span class='tline' id='l36' data-llen='804:827'>　忠信亷恥之心然後文之以禮樂教之以學校觀之</span><br/>
<span class='tline' id='l37' data-llen='827:850'>　以射御而謹之以冠昏䘮祭民是以目擊而心喻安</span><br/>
<span class='tline' id='l38' data-llen='850:858'>　行而自得也</span><br/>
<span class='tline' id='l39' data-llen='858:881'>　張氏曰繼治世者其道同繼亂世者其道變武王之</span><br/>
<span class='tline' id='l40' data-llen='881:904'>　伐商則繼亂世而已故反商紂之惡政而政由舊也</span><br/>
<span class='tline' id='l41' data-llen='904:927'>　如湯之伐桀所謂纉乃舊服同義釋箕子囚封比干</span><br/>
<span class='tline' id='l42' data-llen='927:950'>　墓式商容閭所以禮君子也散鹿臺之財發鉅橋之</span><br/>
<span class='tline' id='l43' data-llen='950:976'><a onclick="displayPageImage('KR1b0018', 'WYG', '028-3a' );" name="028-3a" class="pb">[028-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='976:999'>　粟所以恤小民也大賚於四海所以錫予善人也蓋</span><br/>
<span class='tline' id='l45' data-llen='999:1022'>　武王於建萬國親諸侯而大封之将以與之共治也</span><br/>
<span class='tline' id='l46' data-llen='1022:1037'>　惟其如此此萬姓之所以悦服</span><br/>
<span class='tline' id='l47' data-llen='1037:1060'>　呂氏曰武王與成湯合徳同心紂之所以亡者縁其</span><br/>
<span class='tline' id='l48' data-llen='1060:1083'>　盡變舊政武王伐之豈有他哉欲盡還天下之舊使</span><br/>
<span class='tline' id='l49' data-llen='1083:1106'>　天下再見湯太甲六七賢君也聖人同心同道如此</span><br/>
<span class='tline' id='l50' data-llen='1106:1129'>　箕子賢人也前日囚之吾今日則釋之比干亦賢人</span><br/>
<span class='tline' id='l51' data-llen='1129:1152'>　也前日殺之吾今日則封之商容亦賢人也前日貶</span><br/>
<span class='tline' id='l52' data-llen='1152:1178'><a onclick="displayPageImage('KR1b0018', 'WYG', '028-3b' );" name="028-3b" class="pb">[028-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1178:1201'>　之吾今日則式而禮之此都是天地重開日月還明</span><br/>
<span class='tline' id='l54' data-llen='1201:1224'>　之氣象也紂之利己不利人不知天之生財生粟本</span><br/>
<span class='tline' id='l55' data-llen='1224:1247'>　欲要養天下之人是人人有分也下之供上如九賦</span><br/>
<span class='tline' id='l56' data-llen='1247:1270'>　九貢固自有常數也紂欲歛天下之財粟而為己有</span><br/>
<span class='tline' id='l57' data-llen='1270:1293'>　聚之於鹿臺鉅橋奪天生養民之具自歸於己是以</span><br/>
<span class='tline' id='l58' data-llen='1293:1316'>　聚天下之怨武王一發散之解其前日之怨還合當</span><br/>
<span class='tline' id='l59' data-llen='1316:1339'>　有分之物萬姓自然悦服後世以私心看武王乃謂</span><br/>
<span class='tline' id='l60' data-llen='1339:1362'>　武王收天下之心以紂歛天下之怨使武王欲收天</span><br/>
<span class='tline' id='l61' data-llen='1362:1388'><a onclick="displayPageImage('KR1b0018', 'WYG', '028-4a' );" name="028-4a" class="pb">[028-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1388:1411'>　下之心是亦一紂也武王豈有此意哉武王循天理</span><br/>
<span class='tline' id='l63' data-llen='1411:1416'>　而已</span><br/>
<span class='tline' id='l64' data-llen='1416:1426'>列爵惟五分土惟三</span><br/>
<span class='tline' id='l65' data-llen='1426:1449'>　胡氏曰列爵惟五者孟子謂五等附庸在其間也其</span><br/>
<span class='tline' id='l66' data-llen='1449:1472'>　列爵也公侯伯子男凡五等其分土也公侯百里伯</span><br/>
<span class='tline' id='l67' data-llen='1472:1495'>　七十里子男五十里凡三等庶邦冢君暨百工受命</span><br/>
<span class='tline' id='l68' data-llen='1495:1518'>　於周故其制則列爵惟五分土惟三而異乎商之制</span><br/>
<span class='tline' id='l69' data-llen='1518:1541'>　也王制言公侯伯子男凡五等此列爵惟五也公侯</span><br/>
<span class='tline' id='l70' data-llen='1541:1567'><a onclick="displayPageImage('KR1b0018', 'WYG', '028-4b' );" name="028-4b" class="pb">[028-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1567:1590'>　百里伯七十里子男五十里此分土惟三也周官言</span><br/>
<span class='tline' id='l72' data-llen='1590:1613'>　諸公之地封疆五百里侯四百里伯三百里子二百</span><br/>
<span class='tline' id='l73' data-llen='1613:1636'>　里男百里其制與此不同者葢武成孟子王制言其</span><br/>
<span class='tline' id='l74' data-llen='1636:1659'>　封之實而周官之制兼附庸而言之徳不倍者不異</span><br/>
<span class='tline' id='l75' data-llen='1659:1682'>　其爵功不倍者不異其土以徳異爵此公侯伯子男</span><br/>
<span class='tline' id='l76' data-llen='1682:1705'>　所以别之以五也以功異土此公侯百里伯七十里</span><br/>
<span class='tline' id='l77' data-llen='1705:1720'>　子男五十里所以分之為三也</span><br/>
<span class='tline' id='l78' data-llen='1720:1743'>建官惟賢位事惟能重民五教惟食䘮祭惇信明義崇</span><br/>
<span class='tline' id='l79' data-llen='1743:1769'><a onclick="displayPageImage('KR1b0018', 'WYG', '028-5a' );" name="028-5a" class="pb">[028-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1769:1780'>徳報功垂拱而天下治</span><br/>
<span class='tline' id='l81' data-llen='1780:1803'>　無垢曰建官非賢其何以成朝廷治事非能其何以</span><br/>
<span class='tline' id='l82' data-llen='1803:1826'>　濟度庶物官若公孤之屬非大有徳行不可以居此</span><br/>
<span class='tline' id='l83' data-llen='1826:1849'>　位事若六卿之屬非大有才智亦不可以居此位然</span><br/>
<span class='tline' id='l84' data-llen='1849:1872'>　則徳者責以才智乎才智其有徳行乎曰是何言也</span><br/>
<span class='tline' id='l85' data-llen='1872:1895'>　公孤位重才智為不足道爾六卿羣司之長使無徳</span><br/>
<span class='tline' id='l86' data-llen='1895:1918'>　行亦豈能在朝廷苐公孤以徳行為任故稱賢六卿</span><br/>
<span class='tline' id='l87' data-llen='1918:1941'>　以才智為大故稱能武王新得天下豈容有無徳無</span><br/>
<span class='tline' id='l88' data-llen='1941:1967'><a onclick="displayPageImage('KR1b0018', 'WYG', '028-5b' );" name="028-5b" class="pb">[028-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1967:1990'>　才者居公卿之位乎此可以意㑹也民者邦之本五</span><br/>
<span class='tline' id='l90' data-llen='1990:2013'>　教者人之大倫食者民之天䘮者人之送終祭者人</span><br/>
<span class='tline' id='l91' data-llen='2013:2036'>　之報本此五事者皆有天下者之所當尊敬也重然</span><br/>
<span class='tline' id='l92' data-llen='2036:2059'>　諾者其言可法故當厚待之惇者厚待之也謹踐履</span><br/>
<span class='tline' id='l93' data-llen='2059:2082'>　者其行可師故當顯揚之明者顯揚之也徳為天下</span><br/>
<span class='tline' id='l94' data-llen='2082:2105'>　所尊故當崇功之在人有不可忘者故當報此皆百</span><br/>
<span class='tline' id='l95' data-llen='2105:2128'>　王之所同千聖之所傳也豈為過分也哉夫使人主</span><br/>
<span class='tline' id='l96' data-llen='2128:2151'>　厚待然諾之人顯揚踐履之士尊徳行而報功勞此</span><br/>
<span class='tline' id='l97' data-llen='2151:2177'><a onclick="displayPageImage('KR1b0018', 'WYG', '028-6a' );" name="028-6a" class="pb">[028-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2177:2200'>　豈非太平之主乎武王一得天下其所施為皆當人</span><br/>
<span class='tline' id='l99' data-llen='2200:2223'>　心嗚呼其盛哉　又曰謂垂拱而天下治何也天下</span><br/>
<span class='tline' id='l100' data-llen='2223:2246'>　之理順而行之則其心初無為其廢其興一於理而</span><br/>
<span class='tline' id='l101' data-llen='2246:2269'>　已矣夫武王之伐商豈於天地之外有一毫私心哉</span><br/>
<span class='tline' id='l102' data-llen='2269:2292'>　商勻當伐紂自當死箕子自當釋比干自當封商容</span><br/>
<span class='tline' id='l103' data-llen='2292:2315'>　自當式鹿臺自當散鉅橋自當發四海自當賚諸侯</span><br/>
<span class='tline' id='l104' data-llen='2315:2338'>　自當受命廟自當祀天自當郊武自當偃文自當修</span><br/>
<span class='tline' id='l105' data-llen='2338:2361'>　以至信自當惇義自當明徳自當崇功自當報此天</span><br/>
<span class='tline' id='l106' data-llen='2361:2387'><a onclick="displayPageImage('KR1b0018', 'WYG', '028-6b' );" name="028-6b" class="pb">[028-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2387:2410'>　理也武王垂衣拱手坐觀衆理而行之豈有一毫私</span><br/>
<span class='tline' id='l108' data-llen='2410:2418'>　心以為之哉</span><br/>
<span class='tline' id='l109' data-llen='2418:2441'>　呂氏曰建官位事在内之政官不賢不可居其官所</span><br/>
<span class='tline' id='l110' data-llen='2441:2464'>　以天工人其代之須與天相似便是賢位事者各随</span><br/>
<span class='tline' id='l111' data-llen='2464:2487'>　其能重民五教王者之事不過教養而已重之者非</span><br/>
<span class='tline' id='l112' data-llen='2487:2510'>　强使之重五教扵食䘮祭之中非食䘮祭之外别有</span><br/>
<span class='tline' id='l113' data-llen='2510:2533'>　五教而已所謂衣食足然後知禮節惇信明義崇徳</span><br/>
<span class='tline' id='l114' data-llen='2533:2556'>　報功武王各因其所當然有信則惇之有義則明之</span><br/>
<span class='tline' id='l115' data-llen='2556:2582'><a onclick="displayPageImage('KR1b0018', 'WYG', '028-7a' );" name="028-7a" class="pb">[028-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2582:2605'>　徳則崇功則報萬物各得其所自然垂拱無為而天</span><br/>
<span class='tline' id='l117' data-llen='2605:2628'>　下治與舜優㳺南面垂拱無為而天下治太平無異</span><br/>
<span class='tline' id='l118' data-llen='2628:2632'>　也</span><br/>
<span class='tline' id='l119' data-llen='2632:2650'>武王勝殷殺受立武庚以箕子歸作洪範</span><br/>
<span class='tline' id='l120' data-llen='2650:2673'>　無垢曰洪大也範法也言九疇乃自有天地以来天</span><br/>
<span class='tline' id='l121' data-llen='2673:2696'>　地之大法不可違也不謂之法而謂之範法則入範</span><br/>
<span class='tline' id='l122' data-llen='2696:2719'>　則出猶植之在範以一而生無窮之物也九疇造化</span><br/>
<span class='tline' id='l123' data-llen='2719:2729'>　天下豈有紀極哉</span><br/>
<span class='tline' id='l124' data-llen='2729:2755'><a onclick="displayPageImage('KR1b0018', 'WYG', '028-7b' );" name="028-7b" class="pb">[028-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2755:2778'>　東坡曰殺受立武庚非所以問洪範者而孔子於此</span><br/>
<span class='tline' id='l126' data-llen='2778:2801'>　言之明箕子之徳武王葢師而不臣也箕子之言曰</span><br/>
<span class='tline' id='l127' data-llen='2801:2824'>　今殷其淪䘮我罔為臣僕殷亡則箕子無復往之道</span><br/>
<span class='tline' id='l128' data-llen='2824:2847'>　以此表正萬世為君臣之法如伯夷叔齊之志也箕</span><br/>
<span class='tline' id='l129' data-llen='2847:2870'>　子之道徳賢扵微子而况武庚乎武王将立殷後必</span><br/>
<span class='tline' id='l130' data-llen='2870:2893'>　以箕子為首微子次之而卒立武庚必二子辭焉武</span><br/>
<span class='tline' id='l131' data-llen='2893:2916'>　庚死而立微子則是箕子固辭而不可立也太史公</span><br/>
<span class='tline' id='l132' data-llen='2916:2940'>　曰武王封箕子于朝鮮而不臣也非五服之外賔客之</span><br/>
<span class='tline' id='l133' data-llen='2940:2966'><a onclick="displayPageImage('KR1b0018', 'WYG', '028-8a' );" name="028-8a" class="pb">[028-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2966:2979'>　國則箕子不可得而侯也</span><br/>
<span class='tline' id='l135' data-llen='2979:3002'>　楊氏曰且殺受立武庚無預扵作洪範若曰武王勝</span><br/>
<span class='tline' id='l136' data-llen='3002:3025'>　商以箕子歸作洪範斯亦可矣然仲尼叙洪範必載</span><br/>
<span class='tline' id='l137' data-llen='3025:3048'>　殺受立武庚於其間者著武王周公之失也夫立商</span><br/>
<span class='tline' id='l138' data-llen='3048:3071'>　之後者非若居常繼世以立諸侯然使之開國以奉</span><br/>
<span class='tline' id='l139' data-llen='3071:3094'>　商世先王之祀非為紂一人而已豈得知箕子之賢</span><br/>
<span class='tline' id='l140' data-llen='3094:3117'>　訪之以洪範而不立之俾奉商祀而立其殺者不肖</span><br/>
<span class='tline' id='l141' data-llen='3117:3140'>　之子俾為二王後茲非失乎至成王時武庚果作叛</span><br/>
<span class='tline' id='l142' data-llen='3140:3166'><a onclick="displayPageImage('KR1b0018', 'WYG', '028-8b' );" name="028-8b" class="pb">[028-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3166:3189'>　卒至扵動兵勞衆而僅克誅之則武王周公作事謀</span><br/>
<span class='tline' id='l144' data-llen='3189:3200'>　始之失不亦著矣哉</span><br/>
<span class='tline' id='l145' data-llen='3200:3223'>　張氏曰道散而為隂陽隂陽散而為五行五行散而</span><br/>
<span class='tline' id='l146' data-llen='3223:3246'>　為萬物萬物盈天地之間出於機入於機有待也而</span><br/>
<span class='tline' id='l147' data-llen='3246:3269'>　生有待也而死物之所聴者命命者命於此而已物</span><br/>
<span class='tline' id='l148' data-llen='3269:3292'>　之所由者道道者道於此而已六合為大矣未離其</span><br/>
<span class='tline' id='l149' data-llen='3292:3315'>　内秋毫為細矣待之成體此五行之所莫適而為大</span><br/>
<span class='tline' id='l150' data-llen='3315:3338'>　矣洪範之所謂洪者指五行而言之也是故合之則</span><br/>
<span class='tline' id='l151' data-llen='3338:3364'><a onclick="displayPageImage('KR1b0018', 'WYG', '028-9a' );" name="028-9a" class="pb">[028-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3364:3387'>　為洪圍之則為範範雖未離乎形而有形者之所自</span><br/>
<span class='tline' id='l153' data-llen='3387:3410'>　出此所謂洪範　又曰紂為無道殺之義也立武庚</span><br/>
<span class='tline' id='l154' data-llen='3410:3433'>　以為之後仁而有禮也惟其勝殷殺受而又為立武</span><br/>
<span class='tline' id='l155' data-llen='3433:3456'>　庚以繼其後則武王之所遇商者可謂盡其道矣苟</span><br/>
<span class='tline' id='l156' data-llen='3456:3475'>　為不然則箕子孰肯歸周而為之陳洪範</span><br/>
<span class='tline' id='l157' data-llen='3475:3498'>　呂氏曰武王殺受乃是應天順人為革命之舉此至</span><br/>
<span class='tline' id='l158' data-llen='3498:3521'>　大之事箕子只是區區一箇奴囚以他歸作洪範自</span><br/>
<span class='tline' id='l159' data-llen='3521:3544'>　與上件輕重不同如何却将来對説以迹而論固有</span><br/>
<span class='tline' id='l160' data-llen='3544:3570'><a onclick="displayPageImage('KR1b0018', 'WYG', '028-9b' );" name="028-9b" class="pb">[028-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3570:3593'>　是間然以理而論武王革命之舉固欲除天下之大</span><br/>
<span class='tline' id='l162' data-llen='3593:3613'>　害以箕子歸又欲傳天下之大法都無輕重</span><br/>
<span class='tline' id='l163' data-llen='3613:3617'>洪範</span><br/>
<span class='tline' id='l164' data-llen='3617:3629'>惟十有三祀王訪于箕子</span><br/>
<span class='tline' id='l165' data-llen='3629:3651'>　孔氏曰此經開源於首覆更演説非復一問一答</span><br/>
<span class='tline' id='l166' data-llen='3651:3674'>　之勢必自箕子自為之也發首二句自記被問之年</span><br/>
<span class='tline' id='l167' data-llen='3674:3697'>　自王乃言至彝倫攸敘王問之辭自箕子乃言至彝</span><br/>
<span class='tline' id='l168' data-llen='3697:3720'>　倫攸敘言禹得九疇之由自初一曰至威用六極言</span><br/>
<span class='tline' id='l169' data-llen='3720:3747'><a onclick="displayPageImage('KR1b0018', 'WYG', '028-10a' );" name="028-10a" class="pb">[028-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3747:3770'>　禹第敘九疇之次自一五行以下箕子更條説九疇</span><br/>
<span class='tline' id='l171' data-llen='3770:3793'>　之義此條説者當時亦以對王更復退而修撰定其</span><br/>
<span class='tline' id='l172' data-llen='3793:3803'>　文辭使成典教耳</span><br/>
<span class='tline' id='l173' data-llen='3803:3826'>　無垢曰此篇箕子自具問答之由目之曰洪範非周</span><br/>
<span class='tline' id='l174' data-llen='3826:3849'>　史所作也何以言之商曰祀周曰年如泰誓言惟十</span><br/>
<span class='tline' id='l175' data-llen='3849:3872'>　有三年春大㑹於孟津稱年而不稱祀今曰惟十有</span><br/>
<span class='tline' id='l176' data-llen='3872:3895'>　三祀稱祀而不稱年扵以見不忘扵殷之意不臣於</span><br/>
<span class='tline' id='l177' data-llen='3895:3918'>　周之心也周之史官不敢沒其意者以箕子之心天</span><br/>
<span class='tline' id='l178' data-llen='3918:3945'><a onclick="displayPageImage('KR1b0018', 'WYG', '028-10b' );" name="028-10b" class="pb">[028-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3945:3968'>　地鬼神知之舊矣豈可沒也以箕子歸未聞箕子朝</span><br/>
<span class='tline' id='l180' data-llen='3968:3991'>　武王而首云王訪于箕子則武王寛大之徳遂其不</span><br/>
<span class='tline' id='l181' data-llen='3991:4014'>　臣於周不忘於殷之節亦可以見武王矣然而箕子</span><br/>
<span class='tline' id='l182' data-llen='4014:4032'>　作洪範首書此者以名節之不可失也</span><br/>
<span class='tline' id='l183' data-llen='4032:4055'>　上官公裕曰唐虞曰載夏曰嵗商曰祀周曰年載言</span><br/>
<span class='tline' id='l184' data-llen='4055:4078'>　王事之有成嵗言陽步之有終祀者記其祭之周年</span><br/>
<span class='tline' id='l185' data-llen='4078:4101'>　者記其榖之稔帝道運而不息是以稱載夏道尊時</span><br/>
<span class='tline' id='l186' data-llen='4101:4124'>　故稱嵗焉商道尊神故稱祀焉周道尊榖故稱年焉</span><br/>
<span class='tline' id='l187' data-llen='4124:4151'><a onclick="displayPageImage('KR1b0018', 'WYG', '028-11a' );" name="028-11a" class="pb">[028-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4151:4174'>　洪範周書也而曰十有三祀者葢主箕子而言祀亦</span><br/>
<span class='tline' id='l189' data-llen='4174:4197'>　猶禹貢記堯之時事則稱十有三載多方誥商之餘</span><br/>
<span class='tline' id='l190' data-llen='4197:4220'>　民則稱五祀也　又曰方周之興賢人衆多而武王</span><br/>
<span class='tline' id='l191' data-llen='4220:4243'>　乃訪洪範於箕子豈以箕子為獨賢哉亦其權而已</span><br/>
<span class='tline' id='l192' data-llen='4243:4266'>　矣夫紂之亡亦不用箕子之言而箕子之設心豈忍</span><br/>
<span class='tline' id='l193' data-llen='4266:4296'>　幸君之亡以逞吾私憤哉亦必有<img height='20' width='20' alt='&amp;KR0579' title='KR0579' src='https://raw.githubusercontent.com/kanripo/KR-Gaiji/master/images/KR0579.png'/>怛之心焉故嘗</span><br/>
<span class='tline' id='l194' data-llen='4296:4319'>　曰商今其淪䘮我罔為臣僕其一於事商而不以存</span><br/>
<span class='tline' id='l195' data-llen='4319:4342'>　亡二其心者也武王入商釋其囚而收之故曰以箕</span><br/>
<span class='tline' id='l196' data-llen='4342:4369'><a onclick="displayPageImage('KR1b0018', 'WYG', '028-11b' );" name="028-11b" class="pb">[028-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4369:4392'>　子歸以此見箕子不二於周也特武王收之而與歸</span><br/>
<span class='tline' id='l198' data-llen='4392:4415'>　耳然則箕子之心豈能無愧乎故武王因而訪之所</span><br/>
<span class='tline' id='l199' data-llen='4415:4425'>　以釋其心之愧也</span><br/>
<span class='tline' id='l200' data-llen='4425:4448'>王乃言曰嗚呼箕子惟天隂騭下民相協厥居我不知</span><br/>
<span class='tline' id='l201' data-llen='4448:4455'>其彞倫攸敘</span><br/>
<span class='tline' id='l202' data-llen='4455:4478'>　孔氏曰騭定也言民是天所生形神天之所授故天</span><br/>
<span class='tline' id='l203' data-llen='4478:4501'>　不言而黙定下民羣生受氣流形各有性靈心識下</span><br/>
<span class='tline' id='l204' data-llen='4501:4524'>　民不知其然是黙定也相助也協合也助合其居者</span><br/>
<span class='tline' id='l205' data-llen='4524:4551'><a onclick="displayPageImage('KR1b0018', 'WYG', '028-12a' );" name="028-12a" class="pb">[028-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4551:4574'>　言民有其心天佑助之令其諧合其生出言是非立</span><br/>
<span class='tline' id='l207' data-llen='4574:4597'>　行得失衣食之用動止之宜無不禀諸上天乃得諧</span><br/>
<span class='tline' id='l208' data-llen='4597:4620'>　合失道則死合道則生言天非徒賦命於人授以形</span><br/>
<span class='tline' id='l209' data-llen='4620:4643'>　體心識乃復佑助諧合其居業使有常生之資九疇</span><br/>
<span class='tline' id='l210' data-llen='4643:4657'>　施之於民皆是天助之事也</span><br/>
<span class='tline' id='l211' data-llen='4657:4680'>　無垢曰隲升也夫隂升下民而不顯示其符不如是</span><br/>
<span class='tline' id='l212' data-llen='4680:4703'>　則神怪民惑而奸人得志矣人君代天造化者也相</span><br/>
<span class='tline' id='l213' data-llen='4703:4726'>　協厥居者乃人君之職相助也協和也居其所禀常</span><br/>
<span class='tline' id='l214' data-llen='4726:4753'><a onclick="displayPageImage('KR1b0018', 'WYG', '028-12b' );" name="028-12b" class="pb">[028-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4753:4776'>　性也天以五行隂升之人君以五事至福極助和之</span><br/>
<span class='tline' id='l216' data-llen='4776:4799'>　則天為萬物父母元后作民父母之説行矣夫惟助</span><br/>
<span class='tline' id='l217' data-llen='4799:4822'>　和其性當有常理次叙而武王未之學焉此所以下</span><br/>
<span class='tline' id='l218' data-llen='4822:4829'>　訪而問也</span><br/>
<span class='tline' id='l219' data-llen='4829:4852'>　張氏曰道散而為五行五行之在天地之間也一始</span><br/>
<span class='tline' id='l220' data-llen='4852:4875'>　一終而終始有不可窮之彞一先一後而先後有不</span><br/>
<span class='tline' id='l221' data-llen='4875:4898'>　可亂之倫是故方生方死方死方生新故相仍往来</span><br/>
<span class='tline' id='l222' data-llen='4898:4921'>　相繼此其彞之不可窮也天一地二天三地四天五</span><br/>
<span class='tline' id='l223' data-llen='4921:4948'><a onclick="displayPageImage('KR1b0018', 'WYG', '028-13a' );" name="028-13a" class="pb">[028-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4948:4971'>　地六天七地八天九地十此其倫之不可亂也因其</span><br/>
<span class='tline' id='l225' data-llen='4971:4994'>　不可窮也故推使之通因其不可亂也故辨使之治</span><br/>
<span class='tline' id='l226' data-llen='4994:5017'>　此彞倫之所以得其敘者天也敘之者人也武王欲</span><br/>
<span class='tline' id='l227' data-llen='5017:5036'>　知其彞倫攸敘所以道箕子而使之言也</span><br/>
<span class='tline' id='l228' data-llen='5036:5059'>　陳氏曰隲升也天降格於民民升達扵天使其性命</span><br/>
<span class='tline' id='l229' data-llen='5059:5082'>　之理隂有以相通也天之使是民相通其道葢将以</span><br/>
<span class='tline' id='l230' data-llen='5082:5105'>　助民而協其居所謂助民而協其居者資之以生生</span><br/>
<span class='tline' id='l231' data-llen='5105:5128'>　之道也水火土金木自是而用矣九疇自是而起矣</span><br/>
<span class='tline' id='l232' data-llen='5128:5155'><a onclick="displayPageImage('KR1b0018', 'WYG', '028-13b' );" name="028-13b" class="pb">[028-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5155:5178'>　武王言我不知其常倫之所敘是咨之以九疇之次</span><br/>
<span class='tline' id='l234' data-llen='5178:5183'>　序也</span><br/>
<span class='tline' id='l235' data-llen='5183:5206'>箕子乃言曰我聞在昔鯀陻洪水汨陳其五行帝乃震</span><br/>
<span class='tline' id='l236' data-llen='5206:5229'>怒不畀洪範九疇彞倫攸斁鯀則殛死禹乃嗣興天乃</span><br/>
<span class='tline' id='l237' data-llen='5229:5241'>錫禹洪範九疇彞倫攸敘</span><br/>
<span class='tline' id='l238' data-llen='5241:5264'>　無垢曰五行在天不能無偏勝故其在人不能為全</span><br/>
<span class='tline' id='l239' data-llen='5264:5287'>　徳賴聖人輔相調和之如何耳堯時洪水為害是五</span><br/>
<span class='tline' id='l240' data-llen='5287:5310'>　行中水偏勝也輔相調和之當以常理水之常理趨</span><br/>
<span class='tline' id='l241' data-llen='5310:5337'><a onclick="displayPageImage('KR1b0018', 'WYG', '028-14a' );" name="028-14a" class="pb">[028-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5337:5360'>　下為理鯀不知此理也乃出私智以湮塞之使水失</span><br/>
<span class='tline' id='l243' data-llen='5360:5383'>　趨下之理然則輔相調和之道安在哉夫五行一物</span><br/>
<span class='tline' id='l244' data-llen='5383:5406'>　失性則五物顛倒葢五物相資以生者也如水生木</span><br/>
<span class='tline' id='l245' data-llen='5406:5429'>　木生火火生土土生金金生水水失其性則生理亂</span><br/>
<span class='tline' id='l246' data-llen='5429:5452'>　矣木火土金安得不亂乎上帝以五行造化萬物而</span><br/>
<span class='tline' id='l247' data-llen='5452:5475'>　鯀陻洪水汨陳其五行使造化之權不行安得不震</span><br/>
<span class='tline' id='l248' data-llen='5475:5498'>　怒乎夫識萬理之自然而行其所無事者乃能知九</span><br/>
<span class='tline' id='l249' data-llen='5498:5521'>　疇之理鯀方命圯族不循常理豈受九疇之資乎不</span><br/>
<span class='tline' id='l250' data-llen='5521:5548'><a onclick="displayPageImage('KR1b0018', 'WYG', '028-14b' );" name="028-14b" class="pb">[028-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5548:5571'>　與洪範九疇而常理皆壊不足怪也　又曰鯀之殛</span><br/>
<span class='tline' id='l252' data-llen='5571:5594'>　乃舜也而曰帝乃震怒又曰鯀則殛死以此知舜之</span><br/>
<span class='tline' id='l253' data-llen='5594:5617'>　心即上帝之心舜之殛鯀乃上帝殛鯀也則有天下</span><br/>
<span class='tline' id='l254' data-llen='5617:5640'>　者其操賞罰可以私喜怒而亂天道乎吁可懼也鯀</span><br/>
<span class='tline' id='l255' data-llen='5640:5663'>　死而禹興大舜何心哉上帝亦何心哉禹之為人也</span><br/>
<span class='tline' id='l256' data-llen='5663:5686'>　克勤克儉不矜不伐是循常理以行也其治水也行</span><br/>
<span class='tline' id='l257' data-llen='5686:5709'>　其所無事因水自然之性而開導之是循水之常理</span><br/>
<span class='tline' id='l258' data-llen='5709:5732'>　而行也九疇天下之常理而已矣惟循常理之人然</span><br/>
<span class='tline' id='l259' data-llen='5732:5759'><a onclick="displayPageImage('KR1b0018', 'WYG', '028-15a' );" name="028-15a" class="pb">[028-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5759:5782'>　後可以授造化常理之柄此天所以錫禹洪範九疇</span><br/>
<span class='tline' id='l261' data-llen='5782:5793'>　而常理一皆有敘也</span><br/>
<span class='tline' id='l262' data-llen='5793:5816'>　劉正叟曰謹按河出圖洛出書聖人則之是圖書之</span><br/>
<span class='tline' id='l263' data-llen='5816:5839'>　説在羲皇作易之先也圖書其備天理之數爾何以</span><br/>
<span class='tline' id='l264' data-llen='5839:5862'>　知之觀仲尼大衍則可知當時圖書之㫖也是則洛</span><br/>
<span class='tline' id='l265' data-llen='5862:5885'>　書之出非禹之時也前乎禹則為堯也堯之治天下</span><br/>
<span class='tline' id='l266' data-llen='5885:5908'>　而任九子各主其一九疇之數九子之職也至於農</span><br/>
<span class='tline' id='l267' data-llen='5908:5931'>　用八政司空司徒之官唐虞已設之矣協用五紀羲</span><br/>
<span class='tline' id='l268' data-llen='5931:5958'><a onclick="displayPageImage('KR1b0018', 'WYG', '028-15b' );" name="028-15b" class="pb">[028-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5958:5981'>　和氏已正之矣此則非俟禹受洛書之後而後設其</span><br/>
<span class='tline' id='l270' data-llen='5981:6004'>　官其道素行也葢伏羲而降洛書止存其數爾聖聖</span><br/>
<span class='tline' id='l271' data-llen='6004:6027'>　相師觀其㫖義明其體用達其事變意授而心傳之</span><br/>
<span class='tline' id='l272' data-llen='6027:6050'>　以治天下不俟其辭故未著於典墳也禹則敘而陳</span><br/>
<span class='tline' id='l273' data-llen='6050:6071'>　究極天下之故畀法萬世與天地同其覆載也</span><br/>
<span class='tline' id='l274' data-llen='6071:6094'>　富鄭公曰或曰命為一人之私既聞之矣敢問教為</span><br/>
<span class='tline' id='l275' data-llen='6094:6117'>　天下之公何謂也曰五福六極不能獨為教通九疇</span><br/>
<span class='tline' id='l276' data-llen='6117:6140'>　而用之然後福與極著於民矣敢問何謂也曰在昔</span><br/>
<span class='tline' id='l277' data-llen='6140:6167'><a onclick="displayPageImage('KR1b0018', 'WYG', '028-16a' );" name="028-16a" class="pb">[028-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6167:6190'>　帝不畀鯀洪範九疇彞倫攸斁天乃錫禹洪範九疇</span><br/>
<span class='tline' id='l279' data-llen='6190:6213'>　彞倫攸敘彞倫者九疇也王者體五行以立徳謹五</span><br/>
<span class='tline' id='l280' data-llen='6213:6236'>　事以修身厚八政以分職協五紀以正時建皇極以</span><br/>
<span class='tline' id='l281' data-llen='6236:6259'>　臨人乂三徳以適變明稽疑以有為念庶徴以調氣</span><br/>
<span class='tline' id='l282' data-llen='6259:6282'>　彞倫攸敘是謂治世至治之世五福被於民彞倫攸</span><br/>
<span class='tline' id='l283' data-llen='6282:6305'>　斁是謂至亂至亂之世六極傷於民　又曰或曰敢</span><br/>
<span class='tline' id='l284' data-llen='6305:6328'>　問彞倫攸斁則六極如何傷於民也曰王者不謹五</span><br/>
<span class='tline' id='l285' data-llen='6328:6351'>　事則五常失其道五行失其性五星失其度四時失</span><br/>
<span class='tline' id='l286' data-llen='6351:6378'><a onclick="displayPageImage('KR1b0018', 'WYG', '028-16b' );" name="028-16b" class="pb">[028-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6378:6401'>　其平五聲失其和五色失其正五味失其常故政隳</span><br/>
<span class='tline' id='l288' data-llen='6401:6424'>　焉農失業則食不足商失業則貨不通祀失時則神</span><br/>
<span class='tline' id='l289' data-llen='6424:6447'>　不享司空失職則土地曠司徒失職則政教衰司冦</span><br/>
<span class='tline' id='l290' data-llen='6447:6470'>　失職則刑罰濫賔失儀則禮壊師不練則威削五紀</span><br/>
<span class='tline' id='l291' data-llen='6470:6493'>　亂則政令差皇極傾則王路塞三徳乖則治道廢稽</span><br/>
<span class='tline' id='l292' data-llen='6493:6516'>　疑逆則衆心異夫然故小人在位君子在野忠信亷</span><br/>
<span class='tline' id='l293' data-llen='6516:6539'>　遜之道消纎巧詐偽之風扇盗賊起而刑莫制戎夷</span><br/>
<span class='tline' id='l294' data-llen='6539:6561'>　動而兵莫加故咎徴作焉咎徴者悖五事之應也</span><br/>
<span class='tline' id='l295' data-llen='6561:6588'><a onclick="displayPageImage('KR1b0018', 'WYG', '028-17a' );" name="028-17a" class="pb">[028-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6588:6611'>　蕭氏曰水為五行之本陻之則失其故常而五行亦</span><br/>
<span class='tline' id='l297' data-llen='6611:6634'>　汨矣五行為九疇之首汨陳之則亂其所以範圍之</span><br/>
<span class='tline' id='l298' data-llen='6634:6657'>　道而九疇亦敗矣違天者天所不佑故曰震怒不畀</span><br/>
<span class='tline' id='l299' data-llen='6657:6677'>　天之常理未嘗失也由人之所敗故曰攸斁</span><br/>
<span class='tline' id='l300' data-llen='6677:6700'>　張氏曰夫彞倫之敘天之道也因其敘而敘之者人</span><br/>
<span class='tline' id='l301' data-llen='6700:6723'>　而已聖人因其彞倫之有敘於是裁成之以道輔相</span><br/>
<span class='tline' id='l302' data-llen='6723:6746'>　之以宜使五者各得自然之敘也是故能敘之以相</span><br/>
<span class='tline' id='l303' data-llen='6746:6769'>　天則天之所畀不能敘之以逆天則帝之所怒　又</span><br/>
<span class='tline' id='l304' data-llen='6769:6796'><a onclick="displayPageImage('KR1b0018', 'WYG', '028-17b' );" name="028-17b" class="pb">[028-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6796:6819'>　曰夫道立於一成於三變扵九至扵九也復變扵一</span><br/>
<span class='tline' id='l306' data-llen='6819:6838'>　終則有始之謂也此洪範之疇所以有九</span><br/>
<span class='tline' id='l307' data-llen='6838:6861'>　呂氏曰人君代天理物輔相裁成豈可不知其彞倫</span><br/>
<span class='tline' id='l308' data-llen='6861:6884'>　所敘須當訪問箕子然武王非是真箇不知堯以是</span><br/>
<span class='tline' id='l309' data-llen='6884:6907'>　傳之舜舜以是傳之禹禹以是傳之文武周公道統</span><br/>
<span class='tline' id='l310' data-llen='6907:6930'>　已在文武武王所以謂我不知其彞倫攸敘者武王</span><br/>
<span class='tline' id='l311' data-llen='6930:6953'>　灼然見得聖學無窮處㸔王乃言曰又看箕子乃言</span><br/>
<span class='tline' id='l312' data-llen='6953:6976'>　曰這兩句看得武王不敢輕問箕子不敢輕説皇極</span><br/>
<span class='tline' id='l313' data-llen='6976:7003'><a onclick="displayPageImage('KR1b0018', 'WYG', '028-18a' );" name="028-18a" class="pb">[028-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7003:7026'>　九疇雖未説出也自見得了洪水之方害須自去疏</span><br/>
<span class='tline' id='l315' data-llen='7026:7049'>　通他鯀却去陻塞了鯀只是陻塞其水却謂汨陳其</span><br/>
<span class='tline' id='l316' data-llen='7049:7072'>　五行水只是五行之一何故四行都堙沒此便見五</span><br/>
<span class='tline' id='l317' data-llen='7072:7078'>　行一原</span><br/>
<span class='tline' id='l318' data-llen='7078:7085'>初一曰五行</span><br/>
<span class='tline' id='l319' data-llen='7085:7108'>　無垢曰五行以言五行於天地間最為初始也夫天</span><br/>
<span class='tline' id='l320' data-llen='7108:7131'>　以五行造化萬物而人為五行之秀氣故為萬物之</span><br/>
<span class='tline' id='l321' data-llen='7131:7154'>　最靈民得其所則五行順序一夫不得其所則五行</span><br/>
<span class='tline' id='l322' data-llen='7154:7181'><a onclick="displayPageImage('KR1b0018', 'WYG', '028-18b' );" name="028-18b" class="pb">[028-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7181:7204'>　已為之變動故善治五行者専㑹養教育斯民使得</span><br/>
<span class='tline' id='l324' data-llen='7204:7227'>　其所使人人有士君子之行是以在天則五星循軌</span><br/>
<span class='tline' id='l325' data-llen='7227:7237'>　在地則六府允治</span><br/>
<span class='tline' id='l326' data-llen='7237:7260'>　富氏曰或問九疇自五事而下皆曰用唯五行不言</span><br/>
<span class='tline' id='l327' data-llen='7260:7283'>　用何謂也曰洪範五行之數之性之味之臭之聲之</span><br/>
<span class='tline' id='l328' data-llen='7283:7306'>　色之物葢天地之五行非人之日用者故不曰用焉</span><br/>
<span class='tline' id='l329' data-llen='7306:7329'>　由五事而下皆人君所用之道用之得失皆通扵五</span><br/>
<span class='tline' id='l330' data-llen='7329:7352'>　行者因其數明其性成其器辨其味有其臭著其聲</span><br/>
<span class='tline' id='l331' data-llen='7352:7379'><a onclick="displayPageImage('KR1b0018', 'WYG', '028-19a' );" name="028-19a" class="pb">[028-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7379:7402'>　彰其色為其物各以類而推之故五行繫九疇之首</span><br/>
<span class='tline' id='l333' data-llen='7402:7411'>　為政教之源矣</span><br/>
<span class='tline' id='l334' data-llen='7411:7434'>　上官氏曰初者氣之始而未離乎形也一者萬之總</span><br/>
<span class='tline' id='l335' data-llen='7434:7458'>　而未離乎數也先天地而無始極方来而無終其博也</span><br/>
<span class='tline' id='l336' data-llen='7458:7481'>　數之所不能窮其㣲也數之所不能分皆道也道無</span><br/>
<span class='tline' id='l337' data-llen='7481:7504'>　終始則不可以言初道無多寡則不可以言一及其</span><br/>
<span class='tline' id='l338' data-llen='7504:7521'>　散而播扵四時之間也五行而已矣</span><br/>
<span class='tline' id='l339' data-llen='7521:7544'>　張氏曰太初有無無有無名一之所起有一未形物</span><br/>
<span class='tline' id='l340' data-llen='7544:7571'><a onclick="displayPageImage('KR1b0018', 'WYG', '028-19b' );" name="028-19b" class="pb">[028-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7571:7594'>　以生之謂恵是故有太初然後各有初有太一然後</span><br/>
<span class='tline' id='l342' data-llen='7594:7617'>　各有一初者氣之始也一者形之兆也五行萬物之</span><br/>
<span class='tline' id='l343' data-llen='7617:7640'>　所資莫之或先故初一曰五行此五者往来乎天地</span><br/>
<span class='tline' id='l344' data-llen='7640:7663'>　之間而不窮是以謂之行雖然九疇之言五事八政</span><br/>
<span class='tline' id='l345' data-llen='7663:7686'>　皆曰用扵五行獨不言用者葢五行出於道也其先</span><br/>
<span class='tline' id='l346' data-llen='7686:7709'>　後有自然之倫其始終有自然之彞道萬物而無所</span><br/>
<span class='tline' id='l347' data-llen='7709:7727'>　由命萬物而無所聴其可以用言之哉</span><br/>
<span class='tline' id='l348' data-llen='7727:7750'>　呂氏曰太極動而為隂陽布而為五行五行上既有</span><br/>
<span class='tline' id='l349' data-llen='7750:7777'><a onclick="displayPageImage('KR1b0018', 'WYG', '028-20a' );" name="028-20a" class="pb">[028-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7777:7800'>　隂陽隂陽上又有太極何故便説初一曰五行這箇</span><br/>
<span class='tline' id='l351' data-llen='7800:7821'>　須當仔細看貎言視聴思此五者須當敬而用</span><br/>
<span class='tline' id='l352' data-llen='7821:7830'>次二曰敬用五事</span><br/>
<span class='tline' id='l353' data-llen='7830:7853'>　無垢曰五事亦多門矣而其用處止在一敬字而已</span><br/>
<span class='tline' id='l354' data-llen='7853:7876'>　惟敬則百念皆正百邪皆逺視聴言貌思皆自敬中</span><br/>
<span class='tline' id='l355' data-llen='7876:7887'>　出則與上帝同心矣</span><br/>
<span class='tline' id='l356' data-llen='7887:7910'>　張氏曰在天則有五行在人則有五事謂之事者以</span><br/>
<span class='tline' id='l357' data-llen='7910:7933'>　其具於有思有為乃其事耳非可以道名之也五事</span><br/>
<span class='tline' id='l358' data-llen='7933:7960'><a onclick="displayPageImage('KR1b0018', 'WYG', '028-20b' );" name="028-20b" class="pb">[028-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7960:7983'>　出於人心不可以不敬敬者所以直内也故曰敬用</span><br/>
<span class='tline' id='l360' data-llen='7983:7988'>　五事</span><br/>
<span class='tline' id='l361' data-llen='7988:7997'>次三曰農用八政</span><br/>
<span class='tline' id='l362' data-llen='7997:8020'>　無垢曰政亦多術矣而其用處止在一農事而已農</span><br/>
<span class='tline' id='l363' data-llen='8020:8043'>　者厚也厚於食則薄税歛省徭役厚扵貨則市㕓而</span><br/>
<span class='tline' id='l364' data-llen='8043:8066'>　不征關譏而不征厚於祀則三日齋七日戒不敢簡</span><br/>
<span class='tline' id='l365' data-llen='8066:8089'>　忽也厚於司空則土堦三尺茅茨不剪不敢奢侈也</span><br/>
<span class='tline' id='l366' data-llen='8089:8112'>　厚於司徒則父子篤兄弟睦夫婦和不敢悖亂也厚</span><br/>
<span class='tline' id='l367' data-llen='8112:8139'><a onclick="displayPageImage('KR1b0018', 'WYG', '028-21a' );" name="028-21a" class="pb">[028-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8139:8162'>　扵賔則薪芻館舍各有攸司厚扵師則不斬祀不殺</span><br/>
<span class='tline' id='l369' data-llen='8162:8177'>　厲故天下風俗皆為忠厚之行</span><br/>
<span class='tline' id='l370' data-llen='8177:8200'>　張氏曰農厚也言君子之道施於有政取諸此以厚</span><br/>
<span class='tline' id='l371' data-llen='8200:8206'>　彼而已</span><br/>
<span class='tline' id='l372' data-llen='8206:8215'>次四曰協用五紀</span><br/>
<span class='tline' id='l373' data-llen='8215:8238'>　無垢曰政必有主之者故嵗月日星辰厯象生焉五</span><br/>
<span class='tline' id='l374' data-llen='8238:8261'>　者不同其用在和協而不亂也人事不亂則五紀和</span><br/>
<span class='tline' id='l375' data-llen='8261:8284'>　矣王省惟嵗卿士惟月師尹惟日天下政事皆總扵</span><br/>
<span class='tline' id='l376' data-llen='8284:8311'><a onclick="displayPageImage('KR1b0018', 'WYG', '028-21b' );" name="028-21b" class="pb">[028-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8311:8334'>　此師尹總日要卿士總月要天子受嵗㑹天下之事</span><br/>
<span class='tline' id='l378' data-llen='8334:8357'>　整整乎不可亂矣然庶民惟星其好惡則天子卿士</span><br/>
<span class='tline' id='l379' data-llen='8357:8380'>　師尹所當察也日月之行則有冬有夏厯數自此而</span><br/>
<span class='tline' id='l380' data-llen='8380:8394'>　生矣皆以人事協和王事也</span><br/>
<span class='tline' id='l381' data-llen='8394:8417'>　張氏曰八政人之政也五紀人之紀也為政之道必</span><br/>
<span class='tline' id='l382' data-llen='8417:8440'>　協之以嵗月日星辰厯數之紀故農用八政之後繼</span><br/>
<span class='tline' id='l383' data-llen='8440:8449'>　之以協用五紀</span><br/>
<span class='tline' id='l384' data-llen='8449:8458'>次五曰建用皇極</span><br/>
<span class='tline' id='l385' data-llen='8458:8485'><a onclick="displayPageImage('KR1b0018', 'WYG', '028-22a' );" name="028-22a" class="pb">[028-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8485:8508'>　張氏曰皇道也極中也君以道建中故謂之皇極皇</span><br/>
<span class='tline' id='l387' data-llen='8508:8531'>　之有極則衆材之所㑹辰之有極則衆星之所拱凡</span><br/>
<span class='tline' id='l388' data-llen='8531:8554'>　以其中故也此舜之用中湯之建中易之二五禮之</span><br/>
<span class='tline' id='l389' data-llen='8554:8570'>　中庸春秋之權衡皆皇極之謂也</span><br/>
<span class='tline' id='l390' data-llen='8570:8579'>次六曰乂用三徳</span><br/>
<span class='tline' id='l391' data-llen='8579:8602'>　無垢曰中徳出而治民則為三徳人君於三徳其用</span><br/>
<span class='tline' id='l392' data-llen='8602:8625'>　處在治民而已乂治也遇强弗友則剛克為中遇燮</span><br/>
<span class='tline' id='l393' data-llen='8625:8648'>　友則柔克為中遇平康則正直為中故随所遇而用</span><br/>
<span class='tline' id='l394' data-llen='8648:8675'><a onclick="displayPageImage('KR1b0018', 'WYG', '028-22b' );" name="028-22b" class="pb">[028-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8675:8698'>　三徳治之世皆以無過不及為中而不知過亦有中</span><br/>
<span class='tline' id='l396' data-llen='8698:8721'>　不及亦有中子莫不識中乃於為我兼愛間求一中</span><br/>
<span class='tline' id='l397' data-llen='8721:8744'>　以執之孟子曰執中無權猶執一也所惡執一者為</span><br/>
<span class='tline' id='l398' data-llen='8744:8767'>　其賊道也舉一而廢百也是故非用皇極者安能用</span><br/>
<span class='tline' id='l399' data-llen='8767:8773'>　三徳也</span><br/>
<span class='tline' id='l400' data-llen='8773:8795'>　胡氏曰皇極則見聖人之道三徳則見聖人之徳</span><br/>
<span class='tline' id='l401' data-llen='8795:8804'>次七曰明用稽疑</span><br/>
<span class='tline' id='l402' data-llen='8804:8827'>　無垢曰事有是非未分邪正未判㡬微之間有大禍</span><br/>
<span class='tline' id='l403' data-llen='8827:8854'><a onclick="displayPageImage('KR1b0018', 'WYG', '028-23a' );" name="028-23a" class="pb">[028-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8854:8877'>　福大榮辱大利害存乎其中者安得無疑也謀之人</span><br/>
<span class='tline' id='l405' data-llen='8877:8900'>　不足以决吾疑則謀之鬼神其可已乎稽疑而卜筮</span><br/>
<span class='tline' id='l406' data-llen='8900:8923'>　謀之鬼神也鬼神之隠誰得而知此稽疑用處所以</span><br/>
<span class='tline' id='l407' data-llen='8923:8938'>　在乎明也胡為而明惟敬則明</span><br/>
<span class='tline' id='l408' data-llen='8938:8961'>　張氏曰天下之事紛紛擾擾是是非非在我者不能</span><br/>
<span class='tline' id='l409' data-llen='8961:8984'>　無疑疑則如之何稽之而已是故明則稽於人以盡</span><br/>
<span class='tline' id='l410' data-llen='8984:9007'>　其智幽則稽扵鬼神以盡其神然則稽之不可不明</span><br/>
<span class='tline' id='l411' data-llen='9007:9017'>　不明則終於疑矣</span><br/>
<span class='tline' id='l412' data-llen='9017:9044'><a onclick="displayPageImage('KR1b0018', 'WYG', '028-23b' );" name="028-23b" class="pb">[028-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9044:9053'>次八曰念用庶徴</span><br/>
<span class='tline' id='l414' data-llen='9053:9076'>　無垢曰天下萬事廓然無疑可以已乎曰未也誠諸</span><br/>
<span class='tline' id='l415' data-llen='9076:9099'>　中者形扵外雨暘燠寒風其徴在彼其兆在此故庶</span><br/>
<span class='tline' id='l416' data-llen='9099:9122'>　徴用處在人主之念也惟念念於肅乂晢謀聖則五</span><br/>
<span class='tline' id='l417' data-llen='9122:9145'>　者来備矣失念則恒雨恒暘恒燠恒寒恒風此豈自</span><br/>
<span class='tline' id='l418' data-llen='9145:9168'>　外来哉皆吾心中物耳儻不以五者為徴則是天人</span><br/>
<span class='tline' id='l419' data-llen='9168:9175'>　皆可欺也</span><br/>
<span class='tline' id='l420' data-llen='9175:9198'>　張氏曰在我者其事有得有失在天者其徴有休有</span><br/>
<span class='tline' id='l421' data-llen='9198:9225'><a onclick="displayPageImage('KR1b0018', 'WYG', '028-24a' );" name="028-24a" class="pb">[028-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9225:9229'>　咎</span><br/>
<span class='tline' id='l423' data-llen='9229:9242'>次九曰嚮用五福威用六極</span><br/>
<span class='tline' id='l424' data-llen='9242:9265'>　無垢曰福極之柄以人主論之則在天以下民論之</span><br/>
<span class='tline' id='l425' data-llen='9265:9288'>　則在人主五福其用在嚮六極其用在威以嚮用五</span><br/>
<span class='tline' id='l426' data-llen='9288:9311'>　福則天下皆歸以威用六極則天下皆畏納天下於</span><br/>
<span class='tline' id='l427' data-llen='9311:9334'>　大中之福此人主之本心也顧此一章皆洛書所載</span><br/>
<span class='tline' id='l428' data-llen='9334:9357'>　天理之自然者也禹敢加損哉説者謂初一至次九</span><br/>
<span class='tline' id='l429' data-llen='9357:9380'>　敬用至威用皆禹所演以余觀之有不然者初一至</span><br/>
<span class='tline' id='l430' data-llen='9380:9407'><a onclick="displayPageImage('KR1b0018', 'WYG', '028-24b' );" name="028-24b" class="pb">[028-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9407:9430'>　次九皆天理之敘敬用至威用皆相協五行之妙也</span><br/>
<span class='tline' id='l432' data-llen='9430:9442'>　皆天理也禹敢加損哉</span><br/>
<span class='tline' id='l433' data-llen='9442:9465'>　張氏曰自五事至於庶徴行之得其序則五福之所</span><br/>
<span class='tline' id='l434' data-llen='9465:9488'>　自来自五事至於庶徴行之失其序則六極之所由</span><br/>
<span class='tline' id='l435' data-llen='9488:9511'>　集此九疇所以終之以嚮用五福威用六極五福言</span><br/>
<span class='tline' id='l436' data-llen='9511:9533'>　嚮欲其慕而趨之也六極言威欲其畏而避之也</span><br/>
</p>
<p><br/>
</p>
  </div>
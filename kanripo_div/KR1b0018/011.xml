<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0018', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　尚書精義卷十一　　　　　宋　黄倫　撰</span><br/>
<span class='tline' id='l10' data-llen='211:218'>荆河惟豫州</span><br/>
<span class='tline' id='l11' data-llen='218:241'>　無垢曰自北條南山至於河皆豫州界東坡以地形</span><br/>
<span class='tline' id='l12' data-llen='241:264'>　考之北條至河北勢甚促如何其為州也故云當是</span><br/>
<span class='tline' id='l13' data-llen='264:287'>　跨荆而南猶濟河惟兖州也觀此州言伊洛瀍澗則</span><br/>
<span class='tline' id='l14' data-llen='287:311'>　西至𢎞農矣言滎波既瀦則北過大河南至滎陽矣</span><br/>
<span class='tline' id='l15' data-llen='311:334'>　言菏澤孟瀦則東至定陶又至睢陽矣此州當南北</span><br/>
<span class='tline' id='l16' data-llen='334:360'><a onclick="displayPageImage('KR1b0018', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='360:367'>　狹東西長</span><br/>
<span class='tline' id='l18' data-llen='367:390'>　陳氏曰冀州帝都不言疆界所至豫州當冀州之南</span><br/>
<span class='tline' id='l19' data-llen='390:413'>　故言豫州之北境以表冀豫之界至於荆州又居豫</span><br/>
<span class='tline' id='l20' data-llen='413:436'>　州之南故言荆及衡陽惟荆州則南荆山以北之地</span><br/>
<span class='tline' id='l21' data-llen='436:444'>　為豫州之境</span><br/>
<span class='tline' id='l22' data-llen='444:464'>伊洛瀍澗既入於河滎波既豬導菏澤被孟豬</span><br/>
<span class='tline' id='l23' data-llen='464:488'>　無垢曰伊瀍澗皆入洛惟洛水徑入河是伊瀍澗之水</span><br/>
<span class='tline' id='l24' data-llen='488:511'>　附洛水而入河也向也四水皆失故道泛濫漂溢為</span><br/>
<span class='tline' id='l25' data-llen='511:537'><a onclick="displayPageImage('KR1b0018', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='537:560'>　民之病今禹順伊瀍澗之性使復入于洛又順洛之</span><br/>
<span class='tline' id='l27' data-llen='560:583'>　性復合伊瀍澗之水並入于河四水又附河水入于</span><br/>
<span class='tline' id='l28' data-llen='583:606'>　海沇水東流為濟入于河溢為滎沇水東流則為濟</span><br/>
<span class='tline' id='l29' data-llen='606:629'>　濟水潛行地中自河而溢出則為滎即今滎陽是也</span><br/>
<span class='tline' id='l30' data-llen='629:652'>　盖濟既入于河潛行地中至滎澤又溢出也其言滎</span><br/>
<span class='tline' id='l31' data-llen='652:675'>　波則是滎水至堯時失其本性遂駕為波浪為民病</span><br/>
<span class='tline' id='l32' data-llen='675:698'>　也夫滎水本不波浪其所以然者以衆水失道並流</span><br/>
<span class='tline' id='l33' data-llen='698:721'>　入滎故有波浪之患矣今伊洛瀍澗既入于河衆水</span><br/>
<span class='tline' id='l34' data-llen='721:747'><a onclick="displayPageImage('KR1b0018', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='747:770'>　皆復故道故滎澤之水亦復其本性豬蓄為澤不復</span><br/>
<span class='tline' id='l36' data-llen='770:793'>　為民患也　又曰既入既豬既導底平底定之語皆</span><br/>
<span class='tline' id='l37' data-llen='793:816'>　禹導之而使然也向也言其成功而不言其所以成</span><br/>
<span class='tline' id='l38' data-llen='816:839'>　功者今曰導菏澤被孟豬因此一字則前後之説皆</span><br/>
<span class='tline' id='l39' data-llen='839:862'>　煥然矣然導菏澤之水使之被孟豬之澤有所儲蓄</span><br/>
<span class='tline' id='l40' data-llen='862:880'>　而不泛溢非菏澤之水為孟豬之害也</span><br/>
<span class='tline' id='l41' data-llen='880:904'>　蕭氏曰凡言既澤豬之大也凡言既豬澤之小也導菏</span><br/>
<span class='tline' id='l42' data-llen='904:928'>　澤被孟豬菏澤大可導而被孟豬也東匯澤為彭蠡者</span><br/>
<span class='tline' id='l43' data-llen='928:954'><a onclick="displayPageImage('KR1b0018', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='954:970'>　對下文震澤底定則彭蠡亦小矣</span><br/>
<span class='tline' id='l45' data-llen='970:993'>　王氏曰於滎而言波者豈非滎澤之旁地卑而波蕩</span><br/>
<span class='tline' id='l46' data-llen='993:1016'>　之水多今治導之則其波皆入于澤乎以菏澤地髙</span><br/>
<span class='tline' id='l47' data-llen='1016:1039'>　孟豬地卑故言導菏澤之水加被於孟豬則水患去</span><br/>
<span class='tline' id='l48' data-llen='1039:1044'>　可知</span><br/>
<span class='tline' id='l49' data-llen='1044:1067'>　張氏曰洪水既平則滎之澤可以蓄水故曰既豬導</span><br/>
<span class='tline' id='l50' data-llen='1067:1090'>　菏澤被孟豬者孟豬在菏澤之東北導其菏澤之水</span><br/>
<span class='tline' id='l51' data-llen='1090:1111'>　以被孟豬之藪則孟豬資之以為灌溉之利矣</span><br/>
<span class='tline' id='l52' data-llen='1111:1137'><a onclick="displayPageImage('KR1b0018', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1137:1157'>厥土惟壤下土墳壚厥田惟中上厥賦錯上中</span><br/>
<span class='tline' id='l54' data-llen='1157:1180'>　無垢曰厥土惟壤下土尚皆墳壚土性之肥美如此</span><br/>
<span class='tline' id='l55' data-llen='1180:1203'>　而田止第四賦因雜出乃為第一何也向來未有洪</span><br/>
<span class='tline' id='l56' data-llen='1203:1226'>　水之患人力不至故賦正第二今洪水既退人力加</span><br/>
<span class='tline' id='l57' data-llen='1226:1249'>　功所以雜出第一賦耳夫何故以其土性本美也如</span><br/>
<span class='tline' id='l58' data-llen='1249:1272'>　揚州厥土惟塗泥土性不美故田第九賦第七以漢</span><br/>
<span class='tline' id='l59' data-llen='1272:1295'>　考之乃歳出百萬粟以給闗中田賦何遽如此則以</span><br/>
<span class='tline' id='l60' data-llen='1295:1318'>　人力之至耳况厥土惟墳下土尚皆墳壚賦其有不</span><br/>
<span class='tline' id='l61' data-llen='1318:1344'><a onclick="displayPageImage('KR1b0018', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1344:1358'>　為第一乎特在人力何如耳</span><br/>
<span class='tline' id='l63' data-llen='1358:1381'>　張氏曰墳言其土之脉而起壚言其土之剛而黒言</span><br/>
<span class='tline' id='l64' data-llen='1381:1404'>　下土墳壚則知惟壤者其色不一也厥田惟中上則</span><br/>
<span class='tline' id='l65' data-llen='1404:1427'>　田在第四厥賦錯上中則正賦第二或雜出第一故</span><br/>
<span class='tline' id='l66' data-llen='1427:1431'>　也</span><br/>
<span class='tline' id='l67' data-llen='1431:1454'>　王氏曰上言土下言下土則上為平地下乃地之卑</span><br/>
<span class='tline' id='l68' data-llen='1454:1477'>　者可知矣皆不言色者豈非皆土之本色不必言乎</span><br/>
<span class='tline' id='l69' data-llen='1477:1492'>　東萊曰下土墳壚見土色不一</span><br/>
<span class='tline' id='l70' data-llen='1492:1518'><a onclick="displayPageImage('KR1b0018', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1518:1534'>厥貢漆枲絺紵厥篚纎纊錫貢磬錯</span><br/>
<span class='tline' id='l72' data-llen='1534:1557'>　無垢曰以土性之美故陸産有漆枲絺紵地宜蠶桑</span><br/>
<span class='tline' id='l73' data-llen='1557:1580'>　故有纎纊之篚以是知聖賢貢篚皆因土地之自然</span><br/>
<span class='tline' id='l74' data-llen='1580:1603'>　不貢其所無也荆陽去冀都甚逺其待錫命則有説</span><br/>
<span class='tline' id='l75' data-llen='1603:1626'>　矣豫州比近冀都而聖賢惜人力如此以此推之則</span><br/>
<span class='tline' id='l76' data-llen='1626:1649'>　夫崇飾臺榭以為遊觀輦運土木以資妄費此聖賢</span><br/>
<span class='tline' id='l77' data-llen='1649:1660'>　所深惡矣可不警哉</span><br/>
<span class='tline' id='l78' data-llen='1660:1683'>　王氏曰枲麻也絺細葛也紵謂紵布與漆四者為貢</span><br/>
<span class='tline' id='l79' data-llen='1683:1709'><a onclick="displayPageImage('KR1b0018', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1709:1732'>　纊綿也細綿則今之好綿盛於篚以貢磬錯謂治磬</span><br/>
<span class='tline' id='l81' data-llen='1732:1752'>　之石此微物而不常貢故有以與之而後貢</span><br/>
<span class='tline' id='l82' data-llen='1752:1760'>浮于洛逹于河</span><br/>
<span class='tline' id='l83' data-llen='1760:1783'>　無垢曰豫州水患既平故浮洛逹河以奏冀都也豫</span><br/>
<span class='tline' id='l84' data-llen='1783:1806'>　去帝都甚邇似不必面奏即往梁州併以二州水事</span><br/>
<span class='tline' id='l85' data-llen='1806:1829'>　奏陳亦不為簡忽矣何為區區如此哉曰帝都治水</span><br/>
<span class='tline' id='l86' data-llen='1829:1852'>　患既畢尚自碣石入于河以奏事况豫州哉君命豈</span><br/>
<span class='tline' id='l87' data-llen='1852:1875'>　可忽耶想禹每治一州皆廟堂豫計次第而治之其</span><br/>
<span class='tline' id='l88' data-llen='1875:1901'><a onclick="displayPageImage('KR1b0018', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1901:1924'>　間曲折利害有未能盡者當即面奏可否施行焉豈</span><br/>
<span class='tline' id='l90' data-llen='1924:1947'>　容自便以肆怠惰簡慢之心耶嗚呼聖賢之慮深矣</span><br/>
<span class='tline' id='l91' data-llen='1947:1963'>　張氏曰由洛然後逹河而㑹帝都</span><br/>
<span class='tline' id='l92' data-llen='1963:1972'>華陽黒水惟梁州</span><br/>
<span class='tline' id='l93' data-llen='1972:1995'>　無垢曰嶓冢導漾岷山導江江漢之水皆發源此州</span><br/>
<span class='tline' id='l94' data-llen='1995:2018'>　是今之東西兩川及梁洋之地苐其大界東至華山</span><br/>
<span class='tline' id='l95' data-llen='2018:2028'>　之陽西至黒水耳</span><br/>
<span class='tline' id='l96' data-llen='2028:2051'>　陳氏曰東據華山之南西距黒水華山在豫州境内</span><br/>
<span class='tline' id='l97' data-llen='2051:2077'><a onclick="displayPageImage('KR1b0018', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2077:2090'>　梁州不得華山故言華陽</span><br/>
<span class='tline' id='l99' data-llen='2090:2108'>岷嶓既藝沱潛既道蔡蒙旅平和夷厎績</span><br/>
<span class='tline' id='l100' data-llen='2108:2131'>　無垢曰岷山在西徼外江水所出也隴西郡西嶓冢</span><br/>
<span class='tline' id='l101' data-llen='2131:2154'>　山西漢水所出也而自江别出為沱自漢别出為潛</span><br/>
<span class='tline' id='l102' data-llen='2154:2177'>　江出於岷漢出於嶓岷嶓既可以種藝則江漢之源</span><br/>
<span class='tline' id='l103' data-llen='2177:2200'>　治矣况自江漢别出為沱潛之水者安得不由其故</span><br/>
<span class='tline' id='l104' data-llen='2200:2223'>　道乎沱潛發源此州以入荆州故梁荆二州皆言沱</span><br/>
<span class='tline' id='l105' data-llen='2223:2246'>　潛也禹治水皆自其源而正之天下之事儻不正其</span><br/>
<span class='tline' id='l106' data-llen='2246:2272'><a onclick="displayPageImage('KR1b0018', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2272:2295'>　本源而欲障隄末流豈不遽止然隄防一失為害大</span><br/>
<span class='tline' id='l108' data-llen='2295:2318'>　矣鯀失此義所以致上帝震怒禹行其所以天乃錫</span><br/>
<span class='tline' id='l109' data-llen='2318:2341'>　禹洪範九疇歟梁州之地不過岷嶓沱潛蔡蒙和夷</span><br/>
<span class='tline' id='l110' data-llen='2341:2364'>　為水所病耳一州大致盡該於此今禹治之岷嶓既</span><br/>
<span class='tline' id='l111' data-llen='2364:2387'>　藝矣沱潛既道矣蔡蒙二山可以設祭而水患平矣</span><br/>
<span class='tline' id='l112' data-llen='2387:2410'>　和夷之水亦去而治水之功成矣是梁州之所病者</span><br/>
<span class='tline' id='l113' data-llen='2410:2433'>　皆已除矣夫道修載叙乂之言皆以言其治也千百</span><br/>
<span class='tline' id='l114' data-llen='2433:2456'>　載之下欲考一州山川利病之迹可以按此而知矣</span><br/>
<span class='tline' id='l115' data-llen='2456:2482'><a onclick="displayPageImage('KR1b0018', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2482:2505'>　王氏曰所以言底績者以其用功多故特稱其底績</span><br/>
<span class='tline' id='l117' data-llen='2505:2516'>　冀州覃懐底績亦同</span><br/>
<span class='tline' id='l118' data-llen='2516:2539'>　東萊曰旅平旅蔡蒙之山或謂禹不自有其功而歸</span><br/>
<span class='tline' id='l119' data-llen='2539:2562'>　於山川之神正不如此盖山為天地作鎮能生雲氣</span><br/>
<span class='tline' id='l120' data-llen='2562:2585'>　出水源故聖人重之後世不知鬼神之義凡山川必</span><br/>
<span class='tline' id='l121' data-llen='2585:2608'>　泥刻為人形此大失其意夫山亦是萬物中一類止</span><br/>
<span class='tline' id='l122' data-llen='2608:2631'>　者為山流者為川飛者為禽獸人在於其間亦是一</span><br/>
<span class='tline' id='l123' data-llen='2631:2651'>　類今必欲山川為人則人亦可以為山川乎</span><br/>
<span class='tline' id='l124' data-llen='2651:2677'><a onclick="displayPageImage('KR1b0018', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2677:2694'>厥土青黎厥田惟下上厥賦下中三錯</span><br/>
<span class='tline' id='l126' data-llen='2694:2717'>　無垢曰冀州言上上錯揚州言下上上錯豫州言錯</span><br/>
<span class='tline' id='l127' data-llen='2717:2740'>　上中此州言下中三錯孔頴逹曰多者為正小者為</span><br/>
<span class='tline' id='l128' data-llen='2740:2763'>　雜冀州言錯在正下謂本賦第一雜出第二之賦也</span><br/>
<span class='tline' id='l129' data-llen='2763:2786'>　豫州言錯上中謂本賦第二雜出第一之賦也惟揚</span><br/>
<span class='tline' id='l130' data-llen='2786:2809'>　州言下上上錯與此州言下中三錯最為難明盖言</span><br/>
<span class='tline' id='l131' data-llen='2809:2832'>　下上上錯其意言本賦第七雜出第六之賦也誠如</span><br/>
<span class='tline' id='l132' data-llen='2832:2855'>　此説何不如豫州之法曰錯上中乎曰此史官小變</span><br/>
<span class='tline' id='l133' data-llen='2855:2881'><a onclick="displayPageImage('KR1b0018', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2881:2904'>　其辭以相發明也豫州言錯上中是本賦第二雜出</span><br/>
<span class='tline' id='l135' data-llen='2904:2927'>　其上第一之賦也然而不明言雜出其上之賦恐後</span><br/>
<span class='tline' id='l136' data-llen='2927:2950'>　世無所質正焉故於此發明曰下上本賦第七也上</span><br/>
<span class='tline' id='l137' data-llen='2950:2973'>　錯雜出其上第六之賦也以明錯字居上者謂雜出</span><br/>
<span class='tline' id='l138' data-llen='2973:2996'>　其上之賦也此史官作文之巧也如此則下中三錯</span><br/>
<span class='tline' id='l139' data-llen='2996:3019'>　兼該上下可不言而喻矣然如冀州本賦上上揚州</span><br/>
<span class='tline' id='l140' data-llen='3019:3042'>　本賦下上豫州本賦上中梁州本賦下中是其地出</span><br/>
<span class='tline' id='l141' data-llen='3042:3059'>　本賦特多而其雜出不可以為常也</span><br/>
<span class='tline' id='l142' data-llen='3059:3085'><a onclick="displayPageImage('KR1b0018', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3085:3108'>　王氏曰凡言錯者皆不指名其物以其物微不足書</span><br/>
<span class='tline' id='l144' data-llen='3108:3117'>　故縂言錯而已</span><br/>
<span class='tline' id='l145' data-llen='3117:3133'>厥貢璆鐡銀鏤砮磬熊羆狐貍織皮</span><br/>
<span class='tline' id='l146' data-llen='3133:3156'>　無垢曰此州貢此十物而熊羆狐貍獨貢其織皮耳</span><br/>
<span class='tline' id='l147' data-llen='3156:3177'>　璆美玉也鏤亦鐡也第其鋒剛利可以鏤物耳</span><br/>
<span class='tline' id='l148' data-llen='3177:3197'>西傾因桓是來浮于潛逾於沔入於渭亂于河</span><br/>
<span class='tline' id='l149' data-llen='3197:3220'>　無垢曰西傾在隴西臨洮縣西南桓水出蜀郡蜀山</span><br/>
<span class='tline' id='l150' data-llen='3220:3243'>　西南行入羌中自桓入潛自潛入沔逾渭捨舟陸行</span><br/>
<span class='tline' id='l151' data-llen='3243:3269'><a onclick="displayPageImage('KR1b0018', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3269:3292'>　潛即沔也豈有陸行入沔之理乎故知自沔陸行至</span><br/>
<span class='tline' id='l153' data-llen='3292:3315'>　渭也逾字正謂入渭而設也自渭至河中絶流而入</span><br/>
<span class='tline' id='l154' data-llen='3315:3337'>　河可以歸冀都奏事故曰亂于河也正絶流曰亂</span><br/>
<span class='tline' id='l155' data-llen='3337:3346'>黒水西河惟雍州</span><br/>
<span class='tline' id='l156' data-llen='3346:3369'>　陳氏曰豫州當冀州之南豫冀分境則河為南河雍</span><br/>
<span class='tline' id='l157' data-llen='3369:3392'>　州當冀州之西雍冀分境則河為西河按地理志益</span><br/>
<span class='tline' id='l158' data-llen='3392:3415'>　州郡計在蜀郡西南三千餘里故滇王國也漢武帝</span><br/>
<span class='tline' id='l159' data-llen='3415:3438'>　元狩二年始開為郡郡内有黒水祠止言有其祠不</span><br/>
<span class='tline' id='l160' data-llen='3438:3464'><a onclick="displayPageImage('KR1b0018', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3464:3487'>　知水之所在今梁雍二州之境自黒氷分後世不可</span><br/>
<span class='tline' id='l162' data-llen='3487:3502'>　考諒去雍梁二州之境壤逺矣</span><br/>
<span class='tline' id='l163' data-llen='3502:3525'>弱水既西涇屬渭汭漆沮既從灃水攸同荆岐既旅終</span><br/>
<span class='tline' id='l164' data-llen='3525:3548'>南惇物至于鳥鼠原隰底績至于豬野三危既宅三苖</span><br/>
<span class='tline' id='l165' data-llen='3548:3552'>丕敘</span><br/>
<span class='tline' id='l166' data-llen='3552:3575'>　無垢曰天下之水既東趨惟弱水為西下是天下之</span><br/>
<span class='tline' id='l167' data-llen='3575:3598'>　水其性東流而弱水之性獨西流也禹行其所無事</span><br/>
<span class='tline' id='l168' data-llen='3598:3621'>　不敢於水性之外増損一毫也故導河導江導漾皆</span><br/>
<span class='tline' id='l169' data-llen='3621:3648'><a onclick="displayPageImage('KR1b0018', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3648:3671'>　随其性使之東趨而導弱水獨至於合黎餘波入於</span><br/>
<span class='tline' id='l171' data-llen='3671:3694'>　流沙此盖隨其性而使西流也豈獨治水哉聖人之</span><br/>
<span class='tline' id='l172' data-llen='3694:3717'>　治天下無不行其所無事此天下所以亹亹然日趨</span><br/>
<span class='tline' id='l173' data-llen='3717:3740'>　於治也盖廣谷大川異地民生其間異俗剛柔遲速</span><br/>
<span class='tline' id='l174' data-llen='3740:3763'>　輕重異和器械異制衣服異宜修其教不易其俗齊</span><br/>
<span class='tline' id='l175' data-llen='3763:3786'>　其政不異其宜是亦衆水性東而亦隨其東弱水性</span><br/>
<span class='tline' id='l176' data-llen='3786:3809'>　西而亦随其西之意如商鞅變法是欲使弱水東流</span><br/>
<span class='tline' id='l177' data-llen='3809:3832'>　之比也一時隄防激發豈不勉强及力到勢大潰然</span><br/>
<span class='tline' id='l178' data-llen='3832:3859'><a onclick="displayPageImage('KR1b0018', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3859:3882'>　一决天下已矣涇水入渭此本性也向也水失故道</span><br/>
<span class='tline' id='l180' data-llen='3882:3905'>　涇水亂流今弱水既西故涇水亦屬渭汭也渭水自</span><br/>
<span class='tline' id='l181' data-llen='3905:3928'>　鳥鼠山來地理志云隴西首陽西南有鳥鼠同穴山</span><br/>
<span class='tline' id='l182' data-llen='3928:3951'>　渭水出焉夫渭水之大受涇水漆水沮水灃水而不</span><br/>
<span class='tline' id='l183' data-llen='3951:3974'>　溢故涇水自安定涇陽縣來入渭漆水自岐山縣來</span><br/>
<span class='tline' id='l184' data-llen='3974:3997'>　入渭灃水自扶風縣來入渭沮水自北地來入渭夫</span><br/>
<span class='tline' id='l185' data-llen='3997:4020'>　以一水而受四水則渭水之大可知矣惟涇水來入</span><br/>
<span class='tline' id='l186' data-llen='4020:4044'>　于渭乃得其性故曰屬惟漆沮二水来入于渭乃得其</span><br/>
<span class='tline' id='l187' data-llen='4044:4071'><a onclick="displayPageImage('KR1b0018', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4071:4094'>　性故曰從惟灃水來入於渭乃得其性故曰同屬也</span><br/>
<span class='tline' id='l189' data-llen='4094:4117'>　從也同也其理一耳荆山岐山以水患既退皆可旅</span><br/>
<span class='tline' id='l190' data-llen='4117:4140'>　祭豈特荆岐哉終南惇物亦可旅祭矣豈特終南惇</span><br/>
<span class='tline' id='l191' data-llen='4140:4163'>　物哉其逺如隴西鳥鼠山亦可旅祭矣深以見水患</span><br/>
<span class='tline' id='l192' data-llen='4163:4186'>　既除四境之内山川各得安其所而有司無事得講</span><br/>
<span class='tline' id='l193' data-llen='4186:4209'>　典禮也原隰詩所謂度其隰原者也豬野即地理志</span><br/>
<span class='tline' id='l194' data-llen='4209:4232'>　所謂武威縣東北休屠澤者是也禹自隰原治水成</span><br/>
<span class='tline' id='l195' data-llen='4232:4255'>　功至于豬野而後已是皆涇漆沮灃四水入于渭而</span><br/>
<span class='tline' id='l196' data-llen='4255:4282'><a onclick="displayPageImage('KR1b0018', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4282:4305'>　不泛濫之效也向者雖竄三苖于三危洪水為害未</span><br/>
<span class='tline' id='l198' data-llen='4305:4328'>　可居止及禹使涇漆沮灃四水皆入於渭則三危之</span><br/>
<span class='tline' id='l199' data-llen='4328:4351'>　地可居而三苖之族皆得其所而大有次敘矣以此</span><br/>
<span class='tline' id='l200' data-llen='4351:4374'>　知舜之遷逐四凶終無疾惡之心必欲使之大有次</span><br/>
<span class='tline' id='l201' data-llen='4374:4397'>　序安其居止而無憂愁不聊之苦而後已此聖人之</span><br/>
<span class='tline' id='l202' data-llen='4397:4403'>　仁心也</span><br/>
<span class='tline' id='l203' data-llen='4403:4426'>　張氏曰禹之道弱水使之西流至于合黎而後入于</span><br/>
<span class='tline' id='l204' data-llen='4426:4449'>　流沙則弱水之西注可知矣夫水萬折必東水之理</span><br/>
<span class='tline' id='l205' data-llen='4449:4476'><a onclick="displayPageImage('KR1b0018', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4476:4499'>　也今弱水既西者地勢使然也水北曰汭涇水之流</span><br/>
<span class='tline' id='l207' data-llen='4499:4522'>　連屬於渭水之北故曰涇屬漆沮自北而從之所謂</span><br/>
<span class='tline' id='l208' data-llen='4522:4545'>　漆沮既從者以其從於渭也其上則灃水自南而同</span><br/>
<span class='tline' id='l209' data-llen='4545:4568'>　之渭也荆岐二山也水退而可以旅祭矣故曰既旅</span><br/>
<span class='tline' id='l210' data-llen='4568:4590'>　繼之以終南惇物至于鳥鼠則三山亦旅可知矣</span><br/>
<span class='tline' id='l211' data-llen='4590:4613'>　蕭氏曰舜竄三苖于三危其時盖有水災其黨散處</span><br/>
<span class='tline' id='l212' data-llen='4613:4636'>　而未大敘至禹治水三危盡可居而三苖大敘矣而</span><br/>
<span class='tline' id='l213' data-llen='4636:4649'>　特其君之頑者弗即工焉</span><br/>
<span class='tline' id='l214' data-llen='4649:4676'><a onclick="displayPageImage('KR1b0018', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4676:4699'>　史氏曰弱水有可疑者二天傾西北地不滿東南故</span><br/>
<span class='tline' id='l216' data-llen='4699:4722'>　天下之水皆趨而下之既曰弱水而其力乃能逆流</span><br/>
<span class='tline' id='l217' data-llen='4722:4745'>　而至於西可疑一也水不勝載導而使西宜矣然中</span><br/>
<span class='tline' id='l218' data-llen='4745:4768'>　國四夷皆吾民也中國雖不為患其不念西之為魚</span><br/>
<span class='tline' id='l219' data-llen='4768:4776'>　乎可疑二也</span><br/>
<span class='tline' id='l220' data-llen='4776:4799'>　東萊曰萬壑東注惟弱水之勢不可東使禹治水不</span><br/>
<span class='tline' id='l221' data-llen='4799:4822'>　順其勢必欲導之使東則弱水終不東流而水患未</span><br/>
<span class='tline' id='l222' data-llen='4822:4845'>　可盡平惟聖人深得時中之理順其勢而導之不害</span><br/>
<span class='tline' id='l223' data-llen='4845:4872'><a onclick="displayPageImage('KR1b0018', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4872:4895'>　其為無患且天下之理自古如此春夏之時萬物生</span><br/>
<span class='tline' id='l225' data-llen='4895:4918'>　長然當時猶有枯朽之根秋冬之時萬物肅殺然當</span><br/>
<span class='tline' id='l226' data-llen='4918:4941'>　時固有發榮之實㡬曽害其為夏冬之莭世之曲士</span><br/>
<span class='tline' id='l227' data-llen='4941:4964'>　不明此理以一囬之夭一跖之夀遂疑天地之常道</span><br/>
<span class='tline' id='l228' data-llen='4964:4987'>　亦如此三苗不道竄於三危自後世觀之凡以罪流</span><br/>
<span class='tline' id='l229' data-llen='4987:5010'>　放者聴其自殘自生在所不恤聖人之心不如此方</span><br/>
<span class='tline' id='l230' data-llen='5010:5033'>　其有罪必行竄棄刑行之後施仁發政自當同及故</span><br/>
<span class='tline' id='l231' data-llen='5033:5056'>　禹治水至三危亦為畫其居宅其與漢文時所論王</span><br/>
<span class='tline' id='l232' data-llen='5056:5083'><a onclick="displayPageImage('KR1b0018', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5083:5106'>　制不同凡禹之導山導水必窮極首尾跨渉數州故</span><br/>
<span class='tline' id='l234' data-llen='5106:5129'>　言其制别於後若其細者不能槩舉則分見諸州雍</span><br/>
<span class='tline' id='l235' data-llen='5129:5147'>　州東據河曰西河者自冀看則為西也</span><br/>
<span class='tline' id='l236' data-llen='5147:5170'>厥土惟黄壤厥田惟上上厥賦中下厥貢惟球琳琅玕</span><br/>
<span class='tline' id='l237' data-llen='5170:5193'>　無垢曰土性不美厚加培擁所獲必多今以肥美之</span><br/>
<span class='tline' id='l238' data-llen='5193:5216'>　地棄於無用殊可惜也聖賢處事豈為此哉球琳美</span><br/>
<span class='tline' id='l239' data-llen='5216:5239'>　玉名而琅玕石似珠者以雍州之富秦漢所都使貢</span><br/>
<span class='tline' id='l240' data-llen='5239:5262'>　賦如此何以立都乎乃知禹治水之後其於貢賦闊</span><br/>
<span class='tline' id='l241' data-llen='5262:5289'><a onclick="displayPageImage('KR1b0018', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5289:5312'>　畧簡易如此者思深慮逺不肯貽禍於萬世以啓昏</span><br/>
<span class='tline' id='l243' data-llen='5312:5335'>　君亂主之侈心也萬世之後想見其心使人抱經而</span><br/>
<span class='tline' id='l244' data-llen='5335:5339'>　歎</span><br/>
<span class='tline' id='l245' data-llen='5339:5362'>　王氏曰土色黄而無塊此則地之不甚美者而田則</span><br/>
<span class='tline' id='l246' data-llen='5362:5385'>　第一或以土性不甚美田雖美而或少故賦為第六</span><br/>
<span class='tline' id='l247' data-llen='5385:5401'>浮于積石至于龍門西河㑹于渭汭</span><br/>
<span class='tline' id='l248' data-llen='5401:5424'>　無垢曰自積石至于龍門亦已逺矣釋水云河千里</span><br/>
<span class='tline' id='l249' data-llen='5424:5447'>　一曲一直故安國以謂千里而東千里而南河自積</span><br/>
<span class='tline' id='l250' data-llen='5447:5474'><a onclick="displayPageImage('KR1b0018', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5474:5497'>　石順流而北又自北順流而至龍門西河凡二千里</span><br/>
<span class='tline' id='l252' data-llen='5497:5520'>　亦已逺矣此所以言至于也積石非河之源禹治雍</span><br/>
<span class='tline' id='l253' data-llen='5520:5543'>　州極于積石耳積石在金城河闗縣西南龍門山在</span><br/>
<span class='tline' id='l254' data-llen='5543:5566'>　馮翊夏陽縣北禹鑿此山以通大河此河正在冀州</span><br/>
<span class='tline' id='l255' data-llen='5566:5589'>　西界故謂之西河禹自此河入冀都奏白雍州畢工</span><br/>
<span class='tline' id='l256' data-llen='5589:5593'>　也</span><br/>
<span class='tline' id='l257' data-llen='5593:5616'>　東坡曰渭水至長安東北入河河始大自渭汭而下</span><br/>
<span class='tline' id='l258' data-llen='5616:5640'>　巨舟重載皆可以逹冀州矣如此則是言㑹渭汭之水</span><br/>
<span class='tline' id='l259' data-llen='5640:5667'><a onclick="displayPageImage('KR1b0018', 'WYG', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5667:5679'>　入河非謂再入雍州也</span><br/>
<span class='tline' id='l261' data-llen='5679:5702'>　王氏曰㑹渭逆流而上此順流而浮于積石山之水</span><br/>
<span class='tline' id='l262' data-llen='5702:5725'>　至于龍門山遂至于西河乃逆水上而至于渭水之</span><br/>
<span class='tline' id='l263' data-llen='5725:5729'>　北</span><br/>
<span class='tline' id='l264' data-llen='5729:5743'>織皮崐崘析支渠搜西戎即敘</span><br/>
<span class='tline' id='l265' data-llen='5743:5766'>　無垢曰雍州之水既治雖西戎皆得其所且致織皮</span><br/>
<span class='tline' id='l266' data-llen='5766:5789'>　之篚以效區區臣子之意也崐崙析支渠搜頴逹分</span><br/>
<span class='tline' id='l267' data-llen='5789:5813'>　渠搜為二國以解安國四國之説鄭𤣥則併為一國</span><br/>
<span class='tline' id='l268' data-llen='5813:5840'><a onclick="displayPageImage('KR1b0018', 'WYG', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5840:5863'>　又以為三山而東坡直以為三國意以謂貢篚者此</span><br/>
<span class='tline' id='l270' data-llen='5863:5886'>　三國也至于言西戎即敘則不止于三國皆無水患</span><br/>
<span class='tline' id='l271' data-llen='5886:5894'>　而獲安定也</span><br/>
<span class='tline' id='l272' data-llen='5894:5908'>　顔氏曰崑崙析支渠搜三國</span><br/>
<span class='tline' id='l273' data-llen='5908:5931'>　張氏曰崑崙也析支也渠搜也皆織皮以為衣故曰</span><br/>
<span class='tline' id='l274' data-llen='5931:5954'>　織皮崑崙析支渠搜凡此三國皆西戎之地也西戎</span><br/>
<span class='tline' id='l275' data-llen='5954:5977'>　即敘者言西戎于是就功也言即敘于此則始未必</span><br/>
<span class='tline' id='l276' data-llen='5977:6000'>　即敘矣盛哉禹之烈也際天所覆極地所載無乎不</span><br/>
<span class='tline' id='l277' data-llen='6000:6027'><a onclick="displayPageImage('KR1b0018', 'WYG', '011-16a' );" name="011-16a" class="pb">[011-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6027:6050'>　被之也陽鳥攸居則動物之有及乎飛鳥草木漸包</span><br/>
<span class='tline' id='l279' data-llen='6050:6073'>　則植物之有及乎草木也島夷之皮服卉服和夷之</span><br/>
<span class='tline' id='l280' data-llen='6073:6096'>　厎績西戎之即叙逺而四夷有以及之也當時之人</span><br/>
<span class='tline' id='l281' data-llen='6096:6119'>　得以降髙丘宅平土而兔為魚之患則禹之功有補</span><br/>
<span class='tline' id='l282' data-llen='6119:6128'>　於世不為少矣</span><br/>
<span class='tline' id='l283' data-llen='6128:6151'>　陳氏曰織與皮當為三戎國貢篚之物戎國貢篚所</span><br/>
<span class='tline' id='l284' data-llen='6151:6159'>　以為即敘也</span><br/>
<span class='tline' id='l285' data-llen='6159:6182'>導岍及岐至于荆山逾于河壺口雷首至于太岳厎柱</span><br/>
<span class='tline' id='l286' data-llen='6182:6209'><a onclick="displayPageImage('KR1b0018', 'WYG', '011-16b' );" name="011-16b" class="pb">[011-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6209:6217'>析城至于王屋</span><br/>
<span class='tline' id='l288' data-llen='6217:6240'>　無垢曰九州分别已顯矣然山川相連固有非一州</span><br/>
<span class='tline' id='l289' data-llen='6240:6263'>　所能該盡者此禹所以于别九州之外又言導山導</span><br/>
<span class='tline' id='l290' data-llen='6263:6286'>　川之事通貫數州横厲天下使後之作者有所考焉</span><br/>
<span class='tline' id='l291' data-llen='6286:6309'>　此意亦已深矣其言導山之事自雍州始岍山在扶</span><br/>
<span class='tline' id='l292' data-llen='6309:6332'>　風東坡謂即吳岳也岐在美陽縣西北荆山有三條</span><br/>
<span class='tline' id='l293' data-llen='6332:6355'>　岍為北條以北條之山起自岍岐而逾于河以至太</span><br/>
<span class='tline' id='l294' data-llen='6355:6378'>　岳東盡碣石以入于海是河不能絶也至于山言導</span><br/>
<span class='tline' id='l295' data-llen='6378:6405'><a onclick="displayPageImage('KR1b0018', 'WYG', '011-17a' );" name="011-17a" class="pb">[011-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6405:6428'>　者以向者洪水滔天首尾不辨今水患既除使山川</span><br/>
<span class='tline' id='l297' data-llen='6428:6452'>　復其夲性隨山之勢窮極其首尾以遂其風土之宜此</span><br/>
<span class='tline' id='l298' data-llen='6452:6476'>　言導之意也豈特導水云乎哉乾坤猶一身也而山川</span><br/>
<span class='tline' id='l299' data-llen='6476:6500'>　乃其血脉耳人在天地之中其喜怒哀樂足以致鳯麟</span><br/>
<span class='tline' id='l300' data-llen='6500:6524'>　泉露之瑞召水旱札瘥之災不足怪也故記禮者謂人</span><br/>
<span class='tline' id='l301' data-llen='6524:6548'>　者天地之心則以天地之運用處乃在人也其可忽哉</span><br/>
<span class='tline' id='l302' data-llen='6548:6571'>　張氏曰導岍及岐以至于敷淺原則所導者九州之</span><br/>
<span class='tline' id='l303' data-llen='6571:6594'>　山也導弱水以至于導渭導洛則所導者九州之川</span><br/>
<span class='tline' id='l304' data-llen='6594:6621'><a onclick="displayPageImage('KR1b0018', 'WYG', '011-17b' );" name="011-17b" class="pb">[011-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6621:6644'>　也夫水之流行莫不有道因其故道而發之者導也</span><br/>
<span class='tline' id='l306' data-llen='6644:6667'>　禹之治水先導山之澗谷而納之川然後由川而導</span><br/>
<span class='tline' id='l307' data-llen='6667:6690'>　之以納于海此其先後之序也禹之治水其于九州</span><br/>
<span class='tline' id='l308' data-llen='6690:6713'>　則自下而上故始于冀終于雍其于導山則自髙而</span><br/>
<span class='tline' id='l309' data-llen='6713:6736'>　卑故始于西與西南終于南與東南盖自下而上者</span><br/>
<span class='tline' id='l310' data-llen='6736:6759'>　所以䟽水勢而使水有所泄自髙而卑者所以滌川</span><br/>
<span class='tline' id='l311' data-llen='6759:6776'>　源而使水有所通此其治有不同矣</span><br/>
<span class='tline' id='l312' data-llen='6776:6799'>　髙氏曰導岍及岐嶓冡導漾所導者皆山也導山者</span><br/>
<span class='tline' id='l313' data-llen='6799:6826'><a onclick="displayPageImage('KR1b0018', 'WYG', '011-18a' );" name="011-18a" class="pb">[011-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6826:6849'>　導之澗谷而納之川也導弱水導黒水導河導漾導</span><br/>
<span class='tline' id='l315' data-llen='6849:6872'>　江導沇導淮導渭導洛所導者皆川也導川者導而</span><br/>
<span class='tline' id='l316' data-llen='6872:6895'>　納之河海也其地理之逺近其水勢之髙下作書者</span><br/>
<span class='tline' id='l317' data-llen='6895:6918'>　載之注書者言之固自有序焉然益稷曰予决九河</span><br/>
<span class='tline' id='l318' data-llen='6918:6941'>　距四海濬畎澮距川與此不同何也盖水曰潤下可</span><br/>
<span class='tline' id='l319' data-llen='6941:6964'>　使在山可使過顙是豈水之性哉禹之治水自下而</span><br/>
<span class='tline' id='l320' data-llen='6964:6987'>　上先導川而後距海後導澗谷而距川則地理順而</span><br/>
<span class='tline' id='l321' data-llen='6987:7010'>　水勢便也不然則以隣國為壑是白圭治水而已故</span><br/>
<span class='tline' id='l322' data-llen='7010:7037'><a onclick="displayPageImage('KR1b0018', 'WYG', '011-18b' );" name="011-18b" class="pb">[011-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7037:7060'>　播為九河殺其决溢之患同為逆河迎其順下之勢</span><br/>
<span class='tline' id='l324' data-llen='7060:7071'>　而河已帖然歸東矣</span><br/>
<span class='tline' id='l325' data-llen='7071:7094'>　上官氏曰天下之水見於禹貢者四十有五而九川</span><br/>
<span class='tline' id='l326' data-llen='7094:7117'>　為大天下之山見於禹貢者三十有五而九山為髙</span><br/>
<span class='tline' id='l327' data-llen='7117:7140'>　夫大者既導則小者無不順矣髙者既治則卑者無</span><br/>
<span class='tline' id='l328' data-llen='7140:7159'>　不平矣此九山九川以叙於九州之後也</span><br/>
<span class='tline' id='l329' data-llen='7159:7182'>　王氏曰言導者十二盖治水則有開决隄障之事導</span><br/>
<span class='tline' id='l330' data-llen='7182:7205'>　則專于䟽滌引導之而已恐再有大水則壅塞為患</span><br/>
<span class='tline' id='l331' data-llen='7205:7232'><a onclick="displayPageImage('KR1b0018', 'WYG', '011-19a' );" name="011-19a" class="pb">[011-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7232:7255'>　亦以方治九州之時姑從其急者未暇及此及九州</span><br/>
<span class='tline' id='l333' data-llen='7255:7278'>　之水大患已去然後專導水之源故十二導者列于</span><br/>
<span class='tline' id='l334' data-llen='7278:7301'>　九州治水之後也　又曰言導者皆謂治山之水山</span><br/>
<span class='tline' id='l335' data-llen='7301:7318'>　則無瀰漫之患唯有壅塞故導之耳</span><br/>
<span class='tline' id='l336' data-llen='7318:7341'>　東萊曰禹之導山有二説或謂隨山通導以視其源</span><br/>
<span class='tline' id='l337' data-llen='7341:7364'>　委脉絡或謂治山旁小水此兩説當兼用禹固相視</span><br/>
<span class='tline' id='l338' data-llen='7364:7387'>　水勢然山旁有水不應又去二匝獨以治山旁之水</span><br/>
<span class='tline' id='l339' data-llen='7387:7410'>　則水又何由知也觀其次序自可見逾于河是人逾</span><br/>
<span class='tline' id='l340' data-llen='7410:7437'><a onclick="displayPageImage('KR1b0018', 'WYG', '011-19b' );" name="011-19b" class="pb">[011-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7437:7460'>　非山逾或以為山勢連屬然既有河以絶則不可謂</span><br/>
<span class='tline' id='l342' data-llen='7460:7465'>　之逾</span><br/>
<span class='tline' id='l343' data-llen='7465:7488'>　無垢曰北條荆山既絶河而又過為壺口雷首至于</span><br/>
<span class='tline' id='l344' data-llen='7488:7511'>　太岳之山此皆河東之山也壺口在河東彘縣東而</span><br/>
<span class='tline' id='l345' data-llen='7511:7534'>　東坡乃謂太岳即霍太山孔安國謂太岳在上黨西</span><br/>
<span class='tline' id='l346' data-llen='7534:7557'>　頴逹謂太岳東近上黨故孔安國謂上黨西也信如</span><br/>
<span class='tline' id='l347' data-llen='7557:7580'>　東坡地脉之説則禹之窮察地理亦可謂神矣厎柱</span><br/>
<span class='tline' id='l348' data-llen='7580:7603'>　在陜東北析城在河東濩澤西南王屋在河東垣縣</span><br/>
<span class='tline' id='l349' data-llen='7603:7630'><a onclick="displayPageImage('KR1b0018', 'WYG', '011-20a' );" name="011-20a" class="pb">[011-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7630:7653'>　東北山之首尾如此其可輕有興動哉蒙恬塹山堙</span><br/>
<span class='tline' id='l351' data-llen='7653:7673'>　谷起臨洮訖遼水其斷地脉亂物理亦多矣</span><br/>
<span class='tline' id='l352' data-llen='7673:7686'>太行恒山至于碣石入于海</span><br/>
<span class='tline' id='l353' data-llen='7686:7709'>　無垢曰此北條荆山自岍岐為首碣石為尾横亘東</span><br/>
<span class='tline' id='l354' data-llen='7709:7727'>　北連延以入于海而北條之地脉畢矣</span><br/>
<span class='tline' id='l355' data-llen='7727:7739'>西傾朱圉鳥鼠至于太華</span><br/>
<span class='tline' id='l356' data-llen='7739:7762'>　無垢曰此中條山首為西傾朱圉鳥鼠迤邐至於太</span><br/>
<span class='tline' id='l357' data-llen='7762:7785'>　華也地理志云太華在京兆華陽縣南自鳥鼠東望</span><br/>
<span class='tline' id='l358' data-llen='7785:7812'><a onclick="displayPageImage('KR1b0018', 'WYG', '011-20b' );" name="011-20b" class="pb">[011-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7812:7835'>　太華甚逺乃知地脉所至雖逺而相屬也非禹窮盡</span><br/>
<span class='tline' id='l360' data-llen='7835:7849'>　地理妙通神明其能知此乎</span><br/>
<span class='tline' id='l361' data-llen='7849:7861'>熊耳外方桐柏至于陪尾</span><br/>
<span class='tline' id='l362' data-llen='7861:7884'>　無垢曰此又中條東為太華又迤邐東南為熊耳外</span><br/>
<span class='tline' id='l363' data-llen='7884:7908'>　方桐柏陪尾也熊耳在𢎞農盧氏縣東外方嵩髙山</span><br/>
<span class='tline' id='l364' data-llen='7908:7931'>　也在潁川桐柏在南陽平氏縣陪尾在江夏安陸縣</span><br/>
<span class='tline' id='l365' data-llen='7931:7954'>　中條至此畢矣此禹隨山治水導其地脉使不相絶</span><br/>
<span class='tline' id='l366' data-llen='7954:7968'>　以相天地之常經厥功大矣</span><br/>
<span class='tline' id='l367' data-llen='7968:7995'><a onclick="displayPageImage('KR1b0018', 'WYG', '011-21a' );" name="011-21a" class="pb">[011-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7995:8018'>　陳氏曰天地猶人之一身山與川猶人之有脉絡也</span><br/>
<span class='tline' id='l369' data-llen='8018:8041'>　脉之經其行有常度而其絡則迭相貫理善導山者</span><br/>
<span class='tline' id='l370' data-llen='8041:8064'>　因其所由出而行之亦猶醫者能䟽導脉絡使復其</span><br/>
<span class='tline' id='l371' data-llen='8064:8076'>　故不能更張而易置也</span><br/>
<span class='tline' id='l372' data-llen='8076:8091'>導嶓冢至于荆山内方至于大别</span><br/>
<span class='tline' id='l373' data-llen='8091:8114'>　無垢曰向也洪水為患山川失其常性今隨山性地</span><br/>
<span class='tline' id='l374' data-llen='8114:8137'>　脉導之使復其舊山性敷暢地脉流行使草木鳥獸</span><br/>
<span class='tline' id='l375' data-llen='8137:8160'>　各遂其生者皆禹治水導之之力也伊尹曰古有夏</span><br/>
<span class='tline' id='l376' data-llen='8160:8187'><a onclick="displayPageImage('KR1b0018', 'WYG', '011-21b' );" name="011-21b" class="pb">[011-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8187:8210'>　先后方懋厥德罔有天灾山川鬼神亦莫不寧於此</span><br/>
<span class='tline' id='l378' data-llen='8210:8233'>　可見矣荆山三條乃横厲天下之半其亦壮偉矣非</span><br/>
<span class='tline' id='l379' data-llen='8233:8256'>　禹窮盡物理知地脉所在其能順天地之性如此乎</span><br/>
<span class='tline' id='l380' data-llen='8256:8273'>　王氏曰山頂曰冢導嶓山之頂水也</span><br/>
<span class='tline' id='l381' data-llen='8273:8283'>岷山之陽至于衡山</span><br/>
<span class='tline' id='l382' data-llen='8283:8306'>　胡氏曰自岷山之南至于衡山諸蠻小水西山細流</span><br/>
<span class='tline' id='l383' data-llen='8306:8329'>　禹皆治之東注為湖中所入大者九水合注于江則</span><br/>
<span class='tline' id='l384' data-llen='8329:8352'>　是復敘未治之水今皆治之非指岷山更言江出北</span><br/>
<span class='tline' id='l385' data-llen='8352:8379'><a onclick="displayPageImage('KR1b0018', 'WYG', '011-22a' );" name="011-22a" class="pb">[011-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8379:8402'>　言岷山之陽則是岷山之南南過諸蠻下水細流非</span><br/>
<span class='tline' id='l387' data-llen='8402:8416'>　謂大江自岷山而過衡山也</span><br/>
<span class='tline' id='l388' data-llen='8416:8426'>過九江至于敷淺原</span><br/>
<span class='tline' id='l389' data-llen='8426:8449'>　無垢曰岷山地脉自蜀郡始迤邐至衡山又迤邐東</span><br/>
<span class='tline' id='l390' data-llen='8449:8472'>　行絶九江而至于敷淺原也九江在廬江潯陽縣南</span><br/>
<span class='tline' id='l391' data-llen='8472:8495'>　敷淺原即豫章厯陵縣南慱陽山也岷山地脉至敷</span><br/>
<span class='tline' id='l392' data-llen='8495:8518'>　淺原而止矣余以三條四列之説推其地脉相連如</span><br/>
<span class='tline' id='l393' data-llen='8518:8541'>　此則夫人生於三條四列之中者其氣均也天地為</span><br/>
<span class='tline' id='l394' data-llen='8541:8568'><a onclick="displayPageImage('KR1b0018', 'WYG', '011-22b' );" name="011-22b" class="pb">[011-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8568:8591'>　父母則條列之人皆兄弟也異形而同氣異息而同</span><br/>
<span class='tline' id='l396' data-llen='8591:8608'>　心横渠西銘之説其得造化之理乎</span><br/>
<span class='tline' id='l397' data-llen='8608:8631'>　東莱曰禹之導山者或以為三條或以為四列三條</span><br/>
<span class='tline' id='l398' data-llen='8631:8654'>　之説謂岍及碣石為一條西傾至陪尾為一條嶓冢</span><br/>
<span class='tline' id='l399' data-llen='8654:8677'>　至敷淺原為一條然内方大别在荆州岷在梁州相</span><br/>
<span class='tline' id='l400' data-llen='8677:8700'>　去數千里豈可合為一條以此知四列之説恐是自</span><br/>
<span class='tline' id='l401' data-llen='8700:8723'>　嶓冢至于大别為一列自岷山至于敷淺原為一列</span><br/>
<span class='tline' id='l402' data-llen='8723:8746'>　然岍岐嶓冢則言導西傾岷山則不言導者盖水出</span><br/>
<span class='tline' id='l403' data-llen='8746:8773'><a onclick="displayPageImage('KR1b0018', 'WYG', '011-23a' );" name="011-23a" class="pb">[011-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8773:8789'>　于此則言導水之所經則不言也</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1b0018', 'WYG', '035-1a' );" name="035-1a" class="pb">[035-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　尚書精義卷三十五　　　　宋　黄倫　撰</span><br/>
<span class='tline' id='l10' data-llen='212:235'>王曰封元惡大憝矧惟不孝不友子弗祗服厥父事大</span><br/>
<span class='tline' id='l11' data-llen='235:258'>傷厥考心于父不能字厥子乃疾厥子于弟弗念天顯</span><br/>
<span class='tline' id='l12' data-llen='258:281'>乃弗克恭厥兄兄亦不念鞠子哀大不友于弟惟弔兹</span><br/>
<span class='tline' id='l13' data-llen='281:304'>不于我政人得罪天惟與我民彝大泯亂曰乃其速由</span><br/>
<span class='tline' id='l14' data-llen='304:318'>文王作罰刑兹無赦不率大戛</span><br/>
<span class='tline' id='l15' data-llen='318:341'>　東坡曰商紂之後三監之世殷人父子兄弟以相賊</span><br/>
<span class='tline' id='l16' data-llen='341:367'><a onclick="displayPageImage('KR1b0018', 'WYG', '035-1b' );" name="035-1b" class="pb">[035-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='367:390'>　虐為俗周公之意盖曰孝友民之天性也不孝不友</span><br/>
<span class='tline' id='l18' data-llen='390:413'>　必有以使之子弟固有罪矣而父兄獨無過乎故曰</span><br/>
<span class='tline' id='l19' data-llen='413:436'>　凡民有自棄於姦宄者此固為元惡大憝矣政刑之</span><br/>
<span class='tline' id='l20' data-llen='436:459'>　所治也至於父子兄弟相與為逆亂則治之當有道</span><br/>
<span class='tline' id='l21' data-llen='459:482'>　不可與宼攘同法我將誨其子曰汝不服父事豈不</span><br/>
<span class='tline' id='l22' data-llen='482:505'>　大傷父心又誨其父曰此非汝子乎何疾之深也又</span><br/>
<span class='tline' id='l23' data-llen='505:528'>　誨其弟曰長幼天命也其可不順又誨其兄曰此汝</span><br/>
<span class='tline' id='l24' data-llen='528:551'>　弟也獨不念先父母鞠養劬勞之哀乎人非土木禽</span><br/>
<span class='tline' id='l25' data-llen='551:577'><a onclick="displayPageImage('KR1b0018', 'WYG', '035-2a' );" name="035-2a" class="pb">[035-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='577:600'>　犢稍假以日月須其善心油然而生未有不為君子</span><br/>
<span class='tline' id='l27' data-llen='600:623'>　也我獨弔閔此人不幸而得罪於三監之世不得罪</span><br/>
<span class='tline' id='l28' data-llen='623:646'>　于我政人之手天與我民五常之性而吏不知訓以</span><br/>
<span class='tline' id='l29' data-llen='646:669'>　大泯亂乃迫而蹙之曰乃其速由文王作罰刑兹無</span><br/>
<span class='tline' id='l30' data-llen='669:692'>　赦則民將避罪不暇父子兄弟益相忿戾至於賊殺</span><br/>
<span class='tline' id='l31' data-llen='692:715'>　而後已雖大戛擊痛傷民愈不率也舜命契為司徒</span><br/>
<span class='tline' id='l32' data-llen='715:738'>　曰敬敷五教在寛寛之言緩也五教所以復其天性</span><br/>
<span class='tline' id='l33' data-llen='738:748'>　當緩而不當速也</span><br/>
<span class='tline' id='l34' data-llen='748:774'><a onclick="displayPageImage('KR1b0018', 'WYG', '035-2b' );" name="035-2b" class="pb">[035-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='774:797'>矧惟外庶子訓人惟厥正人越小臣諸節乃别播敷造</span><br/>
<span class='tline' id='l36' data-llen='797:820'>民大譽弗念弗庸瘝厥君時乃引惡惟朕憝已汝乃其</span><br/>
<span class='tline' id='l37' data-llen='820:843'>速由兹義率殺亦惟君惟長不能厥家人越厥小臣外</span><br/>
<span class='tline' id='l38' data-llen='843:859'>正惟威惟虐大放王命乃非德用乂</span><br/>
<span class='tline' id='l39' data-llen='859:882'>　東坡曰禮云庶子之正於公族者教之以孝悌睦友</span><br/>
<span class='tline' id='l40' data-llen='882:905'>　子愛明父子之義長幼之序言治之以峻急雖國君</span><br/>
<span class='tline' id='l41' data-llen='905:914'>　不能况庶子乎</span><br/>
<span class='tline' id='l42' data-llen='914:937'>　無垢曰既以私意教民而不念聖王之意不用聖王</span><br/>
<span class='tline' id='l43' data-llen='937:963'><a onclick="displayPageImage('KR1b0018', 'WYG', '035-3a' );" name="035-3a" class="pb">[035-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='963:986'>　所以道民之法徒以私意道民而不由天性上害君</span><br/>
<span class='tline' id='l45' data-llen='986:1009'>　治下長民惡事至於此此成王周公所以大惡也君</span><br/>
<span class='tline' id='l46' data-llen='1009:1032'>　長不能行聖王之道乃用私意率民而殺之則為小</span><br/>
<span class='tline' id='l47' data-llen='1032:1055'>　臣者與夫在外為正人之官者視上所為皆以淫威</span><br/>
<span class='tline' id='l48' data-llen='1055:1078'>　酷虐為治大棄文王所以教化之命是乃以非德治</span><br/>
<span class='tline' id='l49' data-llen='1078:1083'>　民也</span><br/>
<span class='tline' id='l50' data-llen='1083:1106'>　張氏曰不率大戛猶且刑之無赦况夫庶子訓人與</span><br/>
<span class='tline' id='l51' data-llen='1106:1129'>　正人小臣諸節者乎夫自庶子至於小臣諸節其職</span><br/>
<span class='tline' id='l52' data-llen='1129:1155'><a onclick="displayPageImage('KR1b0018', 'WYG', '035-3b' );" name="035-3b" class="pb">[035-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1155:1178'>　在於分别善惡播敷政教以造民大譽今乃不念上</span><br/>
<span class='tline' id='l54' data-llen='1178:1201'>　之所教不為上之所用則是有以病其君矣欲治其</span><br/>
<span class='tline' id='l55' data-llen='1201:1224'>　國先齊其家古之人謂正家而天下治故不能正厥</span><br/>
<span class='tline' id='l56' data-llen='1224:1247'>　家人則小臣之與外正猶且不足以治之况其逺者</span><br/>
<span class='tline' id='l57' data-llen='1247:1270'>　乎此所以惟威惟虐而不能道上之德化大放王命</span><br/>
<span class='tline' id='l58' data-llen='1270:1293'>　而不能稟上之政令乃非德用人則其所以乂民者</span><br/>
<span class='tline' id='l59' data-llen='1293:1315'>　皆不由德也如是則康叔之治故當正家以先之</span><br/>
<span class='tline' id='l60' data-llen='1315:1338'>汝亦罔不克敬典乃由裕民惟文王之敬忌乃裕民曰</span><br/>
<span class='tline' id='l61' data-llen='1338:1364'><a onclick="displayPageImage('KR1b0018', 'WYG', '035-4a' );" name="035-4a" class="pb">[035-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1364:1376'>我惟有及則予一人以懌</span><br/>
<span class='tline' id='l63' data-llen='1376:1399'>　無垢曰典即父子兄弟之典也文王於德則在所敬</span><br/>
<span class='tline' id='l64' data-llen='1399:1422'>　於罰則在所忌忌即慎也我以文王為法則知所敬</span><br/>
<span class='tline' id='l65' data-llen='1422:1445'>　知所忌矣乃寛裕以訓民曰我所以不敢峻刑以治</span><br/>
<span class='tline' id='l66' data-llen='1445:1468'>　汝不孝不友之罪者我將追文王所以教化天下之</span><br/>
<span class='tline' id='l67' data-llen='1468:1491'>　意而不事刑也夫文王能使江漢游女無思犯禮伐</span><br/>
<span class='tline' id='l68' data-llen='1491:1514'>　條婦人勉夫以正虞芮争田入其境而心化豈容有</span><br/>
<span class='tline' id='l69' data-llen='1514:1537'>　不孝不友之人乎如此用心則合成王周公之心此</span><br/>
<span class='tline' id='l70' data-llen='1537:1563'><a onclick="displayPageImage('KR1b0018', 'WYG', '035-4b' );" name="035-4b" class="pb">[035-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1563:1572'>　成王所以悦懌</span><br/>
<span class='tline' id='l72' data-llen='1572:1595'>王曰封爽惟民迪吉康我時其惟殷先哲王德用康乂</span><br/>
<span class='tline' id='l73' data-llen='1595:1615'>民作求矧今民罔迪不適不迪則罔政在厥邦</span><br/>
<span class='tline' id='l74' data-llen='1615:1638'>　無垢曰化殷民當法殷先哲王盖由湯至于武丁賢</span><br/>
<span class='tline' id='l75' data-llen='1638:1661'>　聖之君六七作天下歸殷久矣儻求殷先哲王所以</span><br/>
<span class='tline' id='l76' data-llen='1661:1684'>　化民之德以率之則宜於民心而應天下之求矣此</span><br/>
<span class='tline' id='l77' data-llen='1684:1707'>　求當如童蒙求我之求盖寒者求我而得衣餒者求</span><br/>
<span class='tline' id='l78' data-llen='1707:1730'>　我而得食不得其所者求我而安不由其道者求我</span><br/>
<span class='tline' id='l79' data-llen='1730:1756'><a onclick="displayPageImage('KR1b0018', 'WYG', '035-5a' );" name="035-5a" class="pb">[035-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1756:1779'>　而適正路儻不先合其心其肯求我乎迪者道也道</span><br/>
<span class='tline' id='l81' data-llen='1779:1802'>　之於吉康之地則適吉康道之於危亡之地則適危</span><br/>
<span class='tline' id='l82' data-llen='1802:1825'>　亡此理之自然也所以迪之者何政而已矣能迪民</span><br/>
<span class='tline' id='l83' data-llen='1825:1848'>　於吉康則一國之紀綱可知不能迪民而使之入於</span><br/>
<span class='tline' id='l84' data-llen='1848:1865'>　危亡之地是國無政而紀綱紊亂矣</span><br/>
<span class='tline' id='l85' data-llen='1865:1888'>　張氏曰好吉而惡凶好安而惡危民情之常也然其</span><br/>
<span class='tline' id='l86' data-llen='1888:1911'>　愚而無知非上之明為民以迪之則莫知所由矣若</span><br/>
<span class='tline' id='l87' data-llen='1911:1934'>　夫上不能迪民使之趨於吉康而民將沉陷於凶危</span><br/>
<span class='tline' id='l88' data-llen='1934:1960'><a onclick="displayPageImage('KR1b0018', 'WYG', '035-5b' );" name="035-5b" class="pb">[035-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1960:1980'>　之域如此則無政在厥邦盖政在廸民故也</span><br/>
<span class='tline' id='l90' data-llen='1980:2004'>王曰封予惟不可不監告汝德之說于罰之行今惟民不</span><br/>
<span class='tline' id='l91' data-llen='2004:2027'>靜未戾厥心迪屢未同爽惟天其罰殛我我其不怨惟</span><br/>
<span class='tline' id='l92' data-llen='2027:2046'>厥罪無在大亦無在多矧曰其尚顯聞于天</span><br/>
<span class='tline' id='l93' data-llen='2046:2069'>　無垢曰天立國君以道民也民不靜不同是我道之</span><br/>
<span class='tline' id='l94' data-llen='2069:2092'>　者非其理也非其理國君得無罪哉國君有罪天將</span><br/>
<span class='tline' id='l95' data-llen='2092:2115'>　罰殛之罰當其罪何所怨乎嗚呼古之言天者皆責</span><br/>
<span class='tline' id='l96' data-llen='2115:2138'>　備於己而不求全於人也夫民不靜不同天不罪民</span><br/>
<span class='tline' id='l97' data-llen='2138:2164'><a onclick="displayPageImage('KR1b0018', 'WYG', '035-6a' );" name="035-6a" class="pb">[035-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2164:2187'>　而罪道民者則以民之本心罔有迪之而不從者今</span><br/>
<span class='tline' id='l99' data-llen='2187:2210'>　迪之而未同必我所以迪之者非其理也迪之非其</span><br/>
<span class='tline' id='l100' data-llen='2210:2233'>　理是逆天也逆天者亡罰殛何疑成王明告之曰天</span><br/>
<span class='tline' id='l101' data-llen='2233:2256'>　之罰殛不在大罪雖小必行不在多罪雖少不赦此</span><br/>
<span class='tline' id='l102' data-llen='2256:2279'>　古人所以慎獨而於屋漏暗室之間不敢忽也夫罪</span><br/>
<span class='tline' id='l103' data-llen='2279:2302'>　小而非大罪少而非多天猶且罰殛矧不止蔵於心</span><br/>
<span class='tline' id='l104' data-llen='2302:2325'>　術之間而顯然著在人上腥聞于天者乎夫顯聞于</span><br/>
<span class='tline' id='l105' data-llen='2325:2348'>　天乃心術不慎自小積而為大自少積而為多也木</span><br/>
<span class='tline' id='l106' data-llen='2348:2374'><a onclick="displayPageImage('KR1b0018', 'WYG', '035-6b' );" name="035-6b" class="pb">[035-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2374:2397'>　披其枝者本之摇也水渾其流者源之濁也端本澄</span><br/>
<span class='tline' id='l108' data-llen='2397:2413'>　源其在慎獨乎君子不可不知也</span><br/>
<span class='tline' id='l109' data-llen='2413:2436'>　張氏曰成王以我不可不監民之情而告汝以迪民</span><br/>
<span class='tline' id='l110' data-llen='2436:2459'>　之道則我所以告汝者皆視乎民情而已然而民之</span><br/>
<span class='tline' id='l111' data-llen='2459:2482'>　所畏服如是而後迪之以德則莫不心悦而聽從矣</span><br/>
<span class='tline' id='l112' data-llen='2482:2505'>　先王之於天下先德而後刑則刑者所以輔德也今</span><br/>
<span class='tline' id='l113' data-llen='2505:2528'>　衛地習紂故俗驕淫矜夸草竊姦宄無所不至茍非</span><br/>
<span class='tline' id='l114' data-llen='2528:2542'>　先之以刑欲其悅德也難矣</span><br/>
<span class='tline' id='l115' data-llen='2542:2568'><a onclick="displayPageImage('KR1b0018', 'WYG', '035-7a' );" name="035-7a" class="pb">[035-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2568:2591'>　陳氏曰罪無微而不著無小而不積毫釐之微皆不</span><br/>
<span class='tline' id='l117' data-llen='2591:2614'>　可逃况今天以罰殛我我何可逃乎成王之自責至</span><br/>
<span class='tline' id='l118' data-llen='2614:2618'>　矣</span><br/>
<span class='tline' id='l119' data-llen='2618:2641'>王曰嗚呼封敬哉無作怨勿用非謀非彝蔽時忱丕則</span><br/>
<span class='tline' id='l120' data-llen='2641:2664'>敏德用康乃心顧乃德逺乃猷裕乃以民寧不汝瑕殄</span><br/>
<span class='tline' id='l121' data-llen='2664:2687'>　無垢曰不敬則忽故不恤天下之情而作怨至於罰</span><br/>
<span class='tline' id='l122' data-llen='2687:2710'>　為不慎不敬則昏故不燭天下之理而用非合道之</span><br/>
<span class='tline' id='l123' data-llen='2710:2733'>　謀畫非先王之典彝至於德為不明惟敬則慎豈敢</span><br/>
<span class='tline' id='l124' data-llen='2733:2759'><a onclick="displayPageImage('KR1b0018', 'WYG', '035-7b' );" name="035-7b" class="pb">[035-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2759:2782'>　作怨惟敬則明豈至於用非謀非彝哉此信敬之心</span><br/>
<span class='tline' id='l126' data-llen='2782:2805'>　以大則文王之敏德何謂敏德文王於德則明於罰</span><br/>
<span class='tline' id='l127' data-llen='2805:2828'>　則慎適中其幾可謂敏矣吾能斷行是信敬之心以</span><br/>
<span class='tline' id='l128' data-llen='2828:2851'>　文王為凖的以卜敬之進否夢寐文王羮墻文王則</span><br/>
<span class='tline' id='l129' data-llen='2851:2874'>　文王之心盡見於吾心矣内信於敬外法文王則行</span><br/>
<span class='tline' id='l130' data-llen='2874:2897'>　無玷而德明矣盖敬勝百邪故可以康我心敬則三</span><br/>
<span class='tline' id='l131' data-llen='2897:2920'>　省故可以顧我德敬則深思故可以逺我謀敬之為</span><br/>
<span class='tline' id='l132' data-llen='2920:2943'>　用如此康叔其可忽哉内信此敬外法文王則待物</span><br/>
<span class='tline' id='l133' data-llen='2943:2969'><a onclick="displayPageImage('KR1b0018', 'WYG', '035-8a' );" name="035-8a" class="pb">[035-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2969:2992'>　以恕而罰慎矣盖敬則踐履而知難易此所以能裕</span><br/>
<span class='tline' id='l135' data-llen='2992:3015'>　民裕民則民寧民寧則我亦寧於位而不為上所瑕</span><br/>
<span class='tline' id='l136' data-llen='3015:3024'>　疵上所殄絶矣</span><br/>
<span class='tline' id='l137' data-llen='3024:3047'>　史氏曰善為國者必先明立政用人之道善行道者</span><br/>
<span class='tline' id='l138' data-llen='3047:3070'>　斯能盡治己愛人之方古之告戒其臣與善事其君</span><br/>
<span class='tline' id='l139' data-llen='3070:3093'>　者盖常以是為本也無嚴刑重賦以作其怨勿搔民</span><br/>
<span class='tline' id='l140' data-llen='3093:3116'>　變古以用其非彝立政之道審矣聽斷於至誠者而</span><br/>
<span class='tline' id='l141' data-llen='3116:3139'>　不疑取法於有德者而不慢任人之道至矣能推是</span><br/>
<span class='tline' id='l142' data-llen='3139:3165'><a onclick="displayPageImage('KR1b0018', 'WYG', '035-8b' );" name="035-8b" class="pb">[035-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3165:3188'>　道以行之則可以安康其心而不亂顧省其德而不</span><br/>
<span class='tline' id='l144' data-llen='3188:3211'>　流恢逺其猷而不狹寛裕其民而不暴舉是數者行</span><br/>
<span class='tline' id='l145' data-llen='3211:3234'>　而不悖非盡治己愛人之方能如此乎以是為國則</span><br/>
<span class='tline' id='l146' data-llen='3234:3248'>　過愆自絶之罪無自而至矣</span><br/>
<span class='tline' id='l147' data-llen='3248:3271'>王曰嗚呼肆汝小子封惟命不于常汝念哉無我殄享</span><br/>
<span class='tline' id='l148' data-llen='3271:3284'>明乃服命高乃聽用康乂民</span><br/>
<span class='tline' id='l149' data-llen='3284:3307'>　無垢曰命天命也天命則爵位也豈有常哉明德慎</span><br/>
<span class='tline' id='l150' data-llen='3307:3330'>　罰則爵位可保無德濫刑則爵位殄絶此理之自然</span><br/>
<span class='tline' id='l151' data-llen='3330:3356'><a onclick="displayPageImage('KR1b0018', 'WYG', '035-9a' );" name="035-9a" class="pb">[035-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3356:3379'>　者也豈有常哉念天命之不常則警戒恐懼而明德</span><br/>
<span class='tline' id='l153' data-llen='3379:3402'>　慎罰常不絶朝覲之禮矣享當如享禮之享也儻惟</span><br/>
<span class='tline' id='l154' data-llen='3402:3425'>　不念天命放肆怠傲無德濫刑則將擯黜滅亡以絶</span><br/>
<span class='tline' id='l155' data-llen='3425:3448'>　朝覲之禮無從得望天子之清光矣服謂諸侯之服</span><br/>
<span class='tline' id='l156' data-llen='3448:3471'>　命謂諸侯之命若上公九命之類明服命之不可輕</span><br/>
<span class='tline' id='l157' data-llen='3471:3494'>　高其聽以法先王以言非文王與殷先哲之德刑則</span><br/>
<span class='tline' id='l158' data-llen='3494:3517'>　弗聽也其聽如此豈不高哉明服命之不可輕高其</span><br/>
<span class='tline' id='l159' data-llen='3517:3540'>　聽而不卑下則其心尊嚴逺大用此以康治民夫何</span><br/>
<span class='tline' id='l160' data-llen='3540:3566'><a onclick="displayPageImage('KR1b0018', 'WYG', '035-9b' );" name="035-9b" class="pb">[035-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3566:3571'>　難哉</span><br/>
<span class='tline' id='l162' data-llen='3571:3594'>　張氏曰康叔之封於妹邦有君道焉其制節則在我</span><br/>
<span class='tline' id='l163' data-llen='3594:3617'>　而無所拘故告之以肆哉曰惟命不于常汝念哉汝</span><br/>
<span class='tline' id='l164' data-llen='3617:3640'>　不能念天之不常則我以罪絶於汝使汝不得為諸</span><br/>
<span class='tline' id='l165' data-llen='3640:3654'>　侯而享止此所謂殄享者也</span><br/>
<span class='tline' id='l166' data-llen='3654:3676'>王若曰徃哉封勿替敬典聽朕告汝乃以殷民世享</span><br/>
<span class='tline' id='l167' data-llen='3676:3699'>　無垢曰成王告康叔其宗㫖止在一敬字而已儻康</span><br/>
<span class='tline' id='l168' data-llen='3699:3722'>　叔聽其所告念兹在兹不忘於屋漏暗室之間則德</span><br/>
<span class='tline' id='l169' data-llen='3722:3749'><a onclick="displayPageImage('KR1b0018', 'WYG', '035-10a' );" name="035-10a" class="pb">[035-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3749:3772'>　性常尊學問有本而高明廣大常有尊嚴南面之象</span><br/>
<span class='tline' id='l171' data-llen='3772:3795'>　以此殷民世世子孫踐履此道享爵禄於國家夫何</span><br/>
<span class='tline' id='l172' data-llen='3795:3800'>　疑哉</span><br/>
<span class='tline' id='l173' data-llen='3800:3823'>　張氏曰諸侯所以保其國以享天子者豈他道哉欽</span><br/>
<span class='tline' id='l174' data-llen='3823:3831'>　典聽命而已</span><br/>
<span class='tline' id='l175' data-llen='3831:3835'>酒誥</span><br/>
<span class='tline' id='l176' data-llen='3835:3858'>王若曰明大命于妹邦乃穆考文王肇國在西土厥誥</span><br/>
<span class='tline' id='l177' data-llen='3858:3881'>毖庶邦庶士越少正御事朝夕曰祀兹酒惟天降命肇</span><br/>
<span class='tline' id='l178' data-llen='3881:3908'><a onclick="displayPageImage('KR1b0018', 'WYG', '035-10b' );" name="035-10b" class="pb">[035-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3908:3931'>我民惟元祀天降威我民用大亂䘮德亦罔非酒惟行</span><br/>
<span class='tline' id='l180' data-llen='3931:3945'>越小大邦用䘮亦罔非酒惟辜</span><br/>
<span class='tline' id='l181' data-llen='3945:3968'>　無垢曰妹邦紂所都其俗染紂之化為深沉湎之習</span><br/>
<span class='tline' id='l182' data-llen='3968:3991'>　猶在故周公成王令康叔推明酒誥大明于妹邦使</span><br/>
<span class='tline' id='l183' data-llen='3991:4014'>　知酒之為害也　又曰文王在西土為西伯得以號</span><br/>
<span class='tline' id='l184' data-llen='4014:4037'>　令諸侯故有誥毖庶邦之事也誥毖者誥以所慎之</span><br/>
<span class='tline' id='l185' data-llen='4037:4060'>　事也夫其誥毖庶邦也非特其君而已自庶士以至</span><br/>
<span class='tline' id='l186' data-llen='4060:4083'>　御事皆誥之所慎者何事也朝夕誥曰祀祭方用此</span><br/>
<span class='tline' id='l187' data-llen='4083:4110'><a onclick="displayPageImage('KR1b0018', 'WYG', '035-11a' );" name="035-11a" class="pb">[035-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4110:4133'>　酒非因祭祀不用也夫因祭祀所以用酒者以酒可</span><br/>
<span class='tline' id='l189' data-llen='4133:4156'>　以發和氣而通神明也然人之飲酒不可過其量過</span><br/>
<span class='tline' id='l190' data-llen='4156:4179'>　量則為沉湎矣是以古人飲不過三爵一酬一獻一</span><br/>
<span class='tline' id='l191' data-llen='4179:4202'>　酢而以禮將之可見聖王之意矣　又曰天降命為</span><br/>
<span class='tline' id='l192' data-llen='4202:4225'>　酒惟以祭祀天地鬼神爾而我民以天地鬼神所享</span><br/>
<span class='tline' id='l193' data-llen='4225:4248'>　之物縱之而至有酒禍是因飲酒而大亂喪徳也大</span><br/>
<span class='tline' id='l194' data-llen='4248:4271'>　亂謂放辟邪侈淫酗肆虐也由是遂喪平生名節不</span><br/>
<span class='tline' id='l195' data-llen='4271:4294'>　可復齒于士君子之列其為喪徳大矣民飲酒則喪</span><br/>
<span class='tline' id='l196' data-llen='4294:4321'><a onclick="displayPageImage('KR1b0018', 'WYG', '035-11b' );" name="035-11b" class="pb">[035-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4321:4344'>　徳諸侯飲酒則喪邦非酒為不祥物也以祭天地鬼</span><br/>
<span class='tline' id='l198' data-llen='4344:4367'>　神之物人不可僣飲也如太常衮冕王所服用人僣</span><br/>
<span class='tline' id='l199' data-llen='4367:4390'>　用之其得罪如何非太常衮冕為不祥物也以王者</span><br/>
<span class='tline' id='l200' data-llen='4390:4410'>　所服用凡民不可僣也酒亦若此其可僣乎</span><br/>
<span class='tline' id='l201' data-llen='4410:4433'>　東坡曰酒行于天下非薄物細故也故本之天天始</span><br/>
<span class='tline' id='l202' data-llen='4433:4447'>　令民作酒者本為祭祀而已</span><br/>
<span class='tline' id='l203' data-llen='4447:4470'>　張氏曰酒所以養陽氣飲而無節亦足以速禍先王</span><br/>
<span class='tline' id='l204' data-llen='4470:4493'>　之於酒既立之監使守焉又佐之史使之識其過而</span><br/>
<span class='tline' id='l205' data-llen='4493:4520'><a onclick="displayPageImage('KR1b0018', 'WYG', '035-12a' );" name="035-12a" class="pb">[035-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4520:4543'>　防其亂也至於器用之間於彝有舟舟以載為事於</span><br/>
<span class='tline' id='l207' data-llen='4543:4566'>　罇有靁靁以鼓為事載有量鼓有節則其防亂之意</span><br/>
<span class='tline' id='l208' data-llen='4566:4589'>　益可見矣或至大亂䘮德者無非以酒為行其甚至</span><br/>
<span class='tline' id='l209' data-llen='4589:4602'>　於䘮邦者無非以酒為辜</span><br/>
<span class='tline' id='l210' data-llen='4602:4625'>　吕氏曰天當初所以教人置酒之本意只為祭祀設</span><br/>
<span class='tline' id='l211' data-llen='4625:4648'>　不為人酣飲設到後來人不知元初置酒之本意乃</span><br/>
<span class='tline' id='l212' data-llen='4648:4671'>　縱於酒至於大亂䘮其德元不是縁酒所使然至於</span><br/>
<span class='tline' id='l213' data-llen='4671:4694'>　大邦小邦所以䘮滅者亦皆是酒上得罪此自人飲</span><br/>
<span class='tline' id='l214' data-llen='4694:4721'><a onclick="displayPageImage('KR1b0018', 'WYG', '035-12b' );" name="035-12b" class="pb">[035-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4721:4744'>　酒後至於如此何故却説天降威以此知天之不在</span><br/>
<span class='tline' id='l216' data-llen='4744:4765'>　人心外民為酒所使為酒得罪便是天降威處</span><br/>
<span class='tline' id='l217' data-llen='4765:4788'>文王誥教小子有正有事無彝酒越庶國飲惟祀德將</span><br/>
<span class='tline' id='l218' data-llen='4788:4806'>無醉惟曰我民迪小子惟土物愛厥心臧</span><br/>
<span class='tline' id='l219' data-llen='4806:4829'>　無垢曰戒庶邦飲酒則曰誥毖戒小子飲酒則曰誥</span><br/>
<span class='tline' id='l220' data-llen='4829:4852'>　教毖則其辭嚴教則其辭緩責士大夫則嚴責民則</span><br/>
<span class='tline' id='l221' data-llen='4852:4875'>　寛之意也其教如何曰汝民當知在上有糾正之官</span><br/>
<span class='tline' id='l222' data-llen='4875:4898'>　在汝有耕作之事非祭祀養親不可常飲酒也盖常</span><br/>
<span class='tline' id='l223' data-llen='4898:4925'><a onclick="displayPageImage('KR1b0018', 'WYG', '035-13a' );" name="035-13a" class="pb">[035-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4925:4948'>　飲酒則糾正之官當治汝罪矣而耕作之事必失天</span><br/>
<span class='tline' id='l225' data-llen='4948:4971'>　時矣　又曰文王以有正有事無彝酒之說誥教小</span><br/>
<span class='tline' id='l226' data-llen='4971:4994'>　子小子以文王之教教子孫故文王之民上懼糾正</span><br/>
<span class='tline' id='l227' data-llen='4994:5017'>　下力耕作其土地所生之物種藝播植生長成熟一</span><br/>
<span class='tline' id='l228' data-llen='5017:5040'>　出於筋力之中擁培之内故皆薰然生保䕶愛惜之</span><br/>
<span class='tline' id='l229' data-llen='5040:5063'>　心惟恐有戕害殘賊之者其心如此豈不善乎故愛</span><br/>
<span class='tline' id='l230' data-llen='5063:5083'>　物則足以生善心害物則足以生不善之心</span><br/>
<span class='tline' id='l231' data-llen='5083:5106'>　吕氏曰當時文王便是衆迷中獨悟衆醉中獨醒所</span><br/>
<span class='tline' id='l232' data-llen='5106:5133'><a onclick="displayPageImage('KR1b0018', 'WYG', '035-13b' );" name="035-13b" class="pb">[035-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5133:5156'>　以教戒有正有事之人不可常飲酒至於庶國惟是</span><br/>
<span class='tline' id='l234' data-llen='5156:5179'>　祭祀後方可飲酒於是時而飲酒乃是飲福受胙時</span><br/>
<span class='tline' id='l235' data-llen='5179:5202'>　節雖然是飲神之福後飲酒又須當以德將之方纔</span><br/>
<span class='tline' id='l236' data-llen='5202:5225'>　不至於醉大抵人中無所主則為麴蘖所迷奪惟是</span><br/>
<span class='tline' id='l237' data-llen='5225:5248'>　將之以德中有所主了方可無醉之失文王說與民</span><br/>
<span class='tline' id='l238' data-llen='5248:5271'>　汝當導由其小子惟是愛土物去勤稼穡服田畆其</span><br/>
<span class='tline' id='l239' data-llen='5271:5281'>　心方善豈可縱酒</span><br/>
<span class='tline' id='l240' data-llen='5281:5298'>聰聽祖考之彝訓越小大德小子惟一</span><br/>
<span class='tline' id='l241' data-llen='5298:5325'><a onclick="displayPageImage('KR1b0018', 'WYG', '035-14a' );" name="035-14a" class="pb">[035-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5325:5348'>　無垢曰愛則其心善善心既生則聞一善言無不通</span><br/>
<span class='tline' id='l243' data-llen='5348:5371'>　曉此所以聰聽祖考之常訓也於彝訓中玩味涵泳</span><br/>
<span class='tline' id='l244' data-llen='5371:5394'>　深見祖父之心故小大長幼率皆感激得其祖父教</span><br/>
<span class='tline' id='l245' data-llen='5394:5417'>　育之恩無有一人生異意而害物者夫黍秫為酒儻</span><br/>
<span class='tline' id='l246' data-llen='5417:5440'>　使嗜酒必不愛土物盡以供一醉之用矣惟其上懼</span><br/>
<span class='tline' id='l247' data-llen='5440:5463'>　糾正下力耕作不敢常以飲酒為事所以有善心如</span><br/>
<span class='tline' id='l248' data-llen='5463:5468'>　此也</span><br/>
<span class='tline' id='l249' data-llen='5468:5491'>　張氏曰對小子而言之則曰祖考言民之小子能聰</span><br/>
<span class='tline' id='l250' data-llen='5491:5518'><a onclick="displayPageImage('KR1b0018', 'WYG', '035-14b' );" name="035-14b" class="pb">[035-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5518:5541'>　聽祖考之彝訓則其於小德大德率皆惟一而不至</span><br/>
<span class='tline' id='l252' data-llen='5541:5564'>　於二三也夫民德之所以歸一者由其不以酒亂之</span><br/>
<span class='tline' id='l253' data-llen='5564:5569'>　故也</span><br/>
<span class='tline' id='l254' data-llen='5569:5592'>妹土嗣爾股肱純其藝黍稷奔走事厥考厥長肇牽車</span><br/>
<span class='tline' id='l255' data-llen='5592:5614'>牛逺服賈用孝養厥父母厥父母慶自洗腆致用酒</span><br/>
<span class='tline' id='l256' data-llen='5614:5637'>　無垢曰此成王周公體誥毖誥教之意以教妹土之</span><br/>
<span class='tline' id='l257' data-llen='5637:5660'>　民曰我股肱康叔有純一之德汝等當繼之康叔純</span><br/>
<span class='tline' id='l258' data-llen='5660:5683'>　一其心以事君汝等當繼康叔純一其心以事父母</span><br/>
<span class='tline' id='l259' data-llen='5683:5710'><a onclick="displayPageImage('KR1b0018', 'WYG', '035-15a' );" name="035-15a" class="pb">[035-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5710:5733'>　純一其心何以見之種黍稷以事父兄逺服賈以養</span><br/>
<span class='tline' id='l261' data-llen='5733:5756'>　父母是也盖其心不純則犯世俗五不孝安能種黍</span><br/>
<span class='tline' id='l262' data-llen='5756:5779'>　稷逺服賈拳拳以父母兄弟為事乎　又曰祭祀以</span><br/>
<span class='tline' id='l263' data-llen='5779:5802'>　酒養父母以酒養老以酒待賓以酒此二帝三王之</span><br/>
<span class='tline' id='l264' data-llen='5802:5825'>　法也人子既有黍稷供朝夕之奉又有逺物供意外</span><br/>
<span class='tline' id='l265' data-llen='5825:5848'>　之須則父母志意滿足自慶吾有子矣人子知吾父</span><br/>
<span class='tline' id='l266' data-llen='5848:5871'>　母歡樂愛念吾何以報天地之恩仁慈之德哉則當</span><br/>
<span class='tline' id='l267' data-llen='5871:5894'>　齋潔此心致慇懃厚意于酒用以奉吾父母以延留</span><br/>
<span class='tline' id='l268' data-llen='5894:5921'><a onclick="displayPageImage('KR1b0018', 'WYG', '035-15b' );" name="035-15b" class="pb">[035-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5921:5944'>　此歡樂愛念之心也人臣得人主意人子得父母意</span><br/>
<span class='tline' id='l270' data-llen='5944:5959'>　天下樂事也洗齋潔也腆厚也</span><br/>
<span class='tline' id='l271' data-llen='5959:5982'>　吕氏曰周公前面說許多所以禁酒者如此之嚴到</span><br/>
<span class='tline' id='l272' data-llen='5982:6005'>　此却又教他用酒大抵聖人之教不欲便斷絶人須</span><br/>
<span class='tline' id='l273' data-llen='6005:6028'>　要通人情所以前面閉了許多飲酒門路到這裏又</span><br/>
<span class='tline' id='l274' data-llen='6028:6051'>　復與他開一個飲酒門路但教人有節不要踰此節</span><br/>
<span class='tline' id='l275' data-llen='6051:6074'>庶士有正越庶伯君子其爾典聽朕教爾大克羞耉惟</span><br/>
<span class='tline' id='l276' data-llen='6074:6083'>君爾乃飲食醉飽</span><br/>
<span class='tline' id='l277' data-llen='6083:6110'><a onclick="displayPageImage('KR1b0018', 'WYG', '035-16a' );" name="035-16a" class="pb">[035-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6110:6133'>　無垢曰庻士羣吏也有正羣吏之長也庻伯衆官之</span><br/>
<span class='tline' id='l279' data-llen='6133:6156'>　長也君子君國子民謂康叔也戒之使常聽成王周</span><br/>
<span class='tline' id='l280' data-llen='6156:6179'>　公之教也盖聽則教入于心布乎四體形乎動静不</span><br/>
<span class='tline' id='l281' data-llen='6179:6202'>　聽則教無自入矣聽以耳者則茫洋而無所得聽以</span><br/>
<span class='tline' id='l282' data-llen='6202:6225'>　心者則深切而有所警言汝等大能進德為國耆老</span><br/>
<span class='tline' id='l283' data-llen='6225:6248'>　則人君當行養老之禮執醬執爵割牲奉爼而老者</span><br/>
<span class='tline' id='l284' data-llen='6248:6271'>　足以醉飽矣如此豈不風雅可觀其與沉湎無度者</span><br/>
<span class='tline' id='l285' data-llen='6271:6278'>　相去逺矣</span><br/>
<span class='tline' id='l286' data-llen='6278:6305'><a onclick="displayPageImage('KR1b0018', 'WYG', '035-16b' );" name="035-16b" class="pb">[035-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6305:6328'>　張氏曰爾大能進至於耉老則惟君當以養老之故</span><br/>
<span class='tline' id='l288' data-llen='6328:6351'>　故汝能以飲食醉飽夫大克羞耉則年之與德彌高</span><br/>
<span class='tline' id='l289' data-llen='6351:6374'>　彌劭非飲之使醉則無以養其氣非食之使飽則無</span><br/>
<span class='tline' id='l290' data-llen='6374:6397'>　以養其體君之所以飲食之而使醉飽者將以養其</span><br/>
<span class='tline' id='l291' data-llen='6397:6420'>　氣體而已然則人君欲飲食醉飽在夫大克進德保</span><br/>
<span class='tline' id='l292' data-llen='6420:6432'>　有天命然後可以享此</span><br/>
<span class='tline' id='l293' data-llen='6432:6455'>丕惟曰爾克永觀省作稽中德爾尚克羞饋祀爾乃自</span><br/>
<span class='tline' id='l294' data-llen='6455:6478'>介用逸兹乃允惟王正事之臣兹亦惟天若元德永不</span><br/>
<span class='tline' id='l295' data-llen='6478:6505'><a onclick="displayPageImage('KR1b0018', 'WYG', '035-17a' );" name="035-17a" class="pb">[035-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6505:6511'>忘在王家</span><br/>
<span class='tline' id='l297' data-llen='6511:6534'>　無垢曰此教康叔也言康叔當大思曰我當觀省商</span><br/>
<span class='tline' id='l298' data-llen='6534:6557'>　紂以酒而亡國又當觀省聖王有養親養老之禮以</span><br/>
<span class='tline' id='l299' data-llen='6557:6581'>　商紂為戒則嗜酒者有禁以養親養老為禮則飲酒者</span><br/>
<span class='tline' id='l300' data-llen='6581:6604'>　有數如此則不放肆以陷民罪不苛虐以失民心豈</span><br/>
<span class='tline' id='l301' data-llen='6604:6627'>　非中德乎　又曰能作稽中德則爾為諸侯無愧於</span><br/>
<span class='tline' id='l302' data-llen='6627:6650'>　宗廟矣故可以進飲食以見祖宗焉飲福受胙則汝</span><br/>
<span class='tline' id='l303' data-llen='6650:6673'>　亦可以因福胙而少休矣　又曰大臣佐天子治天</span><br/>
<span class='tline' id='l304' data-llen='6673:6700'><a onclick="displayPageImage('KR1b0018', 'WYG', '035-17b' );" name="035-17b" class="pb">[035-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6700:6723'>　下儻所行事不考中德太過而苛刻不及而縱恣則</span><br/>
<span class='tline' id='l306' data-llen='6723:6746'>　天下弊政可勝言乎惟作稽中德則蓄為和氣散為</span><br/>
<span class='tline' id='l307' data-llen='6746:6769'>　祥風忠厚而非姑息宻察而非刻薄使天下依依繩</span><br/>
<span class='tline' id='l308' data-llen='6769:6792'>　墨之中而無厭苦之患此真王正事之臣也　又曰</span><br/>
<span class='tline' id='l309' data-llen='6792:6815'>　作稽中德豈特可以為王正事大臣而已中者天下</span><br/>
<span class='tline' id='l310' data-llen='6815:6838'>　之大本和者天下之達道致中和天地位焉萬物育</span><br/>
<span class='tline' id='l311' data-llen='6838:6861'>　焉冝乎天順其大德而使世世有賢子孫受王朝封</span><br/>
<span class='tline' id='l312' data-llen='6861:6884'>　爵而不絶也不然康叔何以四十三傳獨後周而亡</span><br/>
<span class='tline' id='l313' data-llen='6884:6911'><a onclick="displayPageImage('KR1b0018', 'WYG', '035-18a' );" name="035-18a" class="pb">[035-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6911:6915'>　乎</span><br/>
<span class='tline' id='l315' data-llen='6915:6938'>　張氏曰克永觀省則所觀者非一朝一夕之故作稽</span><br/>
<span class='tline' id='l316' data-llen='6938:6961'>　中德則所作者無過不及之行夫如是然後可以守</span><br/>
<span class='tline' id='l317' data-llen='6961:6984'>　其宗廟保其禄位此所以庻幾能羞饋祀而自介用</span><br/>
<span class='tline' id='l318' data-llen='6984:7007'>　逸也羞進也介副也人臣能進其饋祀以享其先祖</span><br/>
<span class='tline' id='l319' data-llen='7007:7030'>　自副用逸以保其宴安盖以其克永觀省作稽中德</span><br/>
<span class='tline' id='l320' data-llen='7030:7053'>　故也人臣能盡此道則上足以為天之所助下足以</span><br/>
<span class='tline' id='l321' data-llen='7053:7075'>　為王之所紀兹亦惟天若元德則天順而助之矣</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1a0036', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:203'>　　右易說六卷復齋趙先生所述也是書觀象玩爻</span><br/>
<span class='tline' id='l9' data-llen='203:226'>　　无一字外來研精覃思无一辭苟發出自胷臆无</span><br/>
<span class='tline' id='l10' data-llen='226:249'>　　一句襲蹈前人者蓋先生篤志於道壯歲有覺盡</span><br/>
<span class='tline' id='l11' data-llen='249:272'>　　棄舊習惟易是究其探賾鉤深簡嚴精切自他人</span><br/>
<span class='tline' id='l12' data-llen='272:295'>　　數百千言不能該者纔約之以數語書雖不多一</span><br/>
<span class='tline' id='l13' data-llen='295:321'>　　生精力實於此乎在疾且革<span class='krp-note'>仲可/</span>入省先生力疾</span><br/>
<span class='tline' id='l14' data-llen='321:344'>　　起曰余病中見處甚有進始知平時之言无一句</span><br/>
<span class='tline' id='l15' data-llen='344:367'>　　用得亦无一句用不得嗚呼先生所造固不滯在</span><br/>
<span class='tline' id='l16' data-llen='367:393'><a onclick="displayPageImage('KR1a0036', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='393:416'>　　言語文字間矣卒後二十有六年郡太守莆陽許</span><br/>
<span class='tline' id='l18' data-llen='416:442'>　　公取是書刊焉命<span class='krp-note'>仲可/</span>識其後因識其啓手足之</span><br/>
<span class='tline' id='l19' data-llen='442:464'>　　語以諗觀者嘉定辛巳五月門人喻仲可敬書</span><br/>
<span class='tline' id='l20' data-llen='464:490'><a onclick="displayPageImage('KR1a0036', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span><br/>
<span class='tline' id='l21' data-llen='490:513'>　　余聞復齋先生趙公之賢久矣假守嚴陵既逾年</span><br/>
<span class='tline' id='l22' data-llen='513:536'>　　公之門人喻仲可始攜其所著易說六卷見過余</span><br/>
<span class='tline' id='l23' data-llen='536:559'>　　肅觀之其體察也精其推研也審其措辭不苟其</span><br/>
<span class='tline' id='l24' data-llen='559:582'>　　析理不浮蓋深窺乎爻象之變而洞達乎隂陽之</span><br/>
<span class='tline' id='l25' data-llen='582:605'>　　情者也嗚呼如公之賢而無後余懼其久而或冺</span><br/>
<span class='tline' id='l26' data-llen='605:628'>　　因屬喻君校勘刊置公之祠堂與志學者共之併</span><br/>
<span class='tline' id='l27' data-llen='628:651'>　　以公之行實大槩刊附于後俾來者有攷焉嘉定</span><br/>
<span class='tline' id='l28' data-llen='651:667'>　　辛巳六月望莆陽許興裔謹識</span><br/>
</p>
<p><br/>
</p>
  </div>
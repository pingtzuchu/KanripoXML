<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0015', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　詩經集傳卷一</span><br/>
<span class='tline' id='l10' data-llen='198:218'>　　　　　　　　　　　　宋　朱子　撰</span><br/>
<span class='tline' id='l11' data-llen='218:261'>　國風一<span class='krp-note'>國者諸侯所封之域而風者民俗歌謠之詩/也謂之風者以其被上之化以有言而其言</span></span><br/>
<span class='tline' id='l12' data-llen='261:307'>　<span class='krp-note'>又足以感人如物因風之動以有聲而其聲又足以/動物也是以諸侯采之以貢於天子天子受之而列</span></span><br/>
<span class='tline' id='l13' data-llen='307:353'>　<span class='krp-note'>於樂官於以考其俗尚之美惡而知其政治之得失/焉舊説二南為正風所以用之閨門鄉黨邦國而化</span></span><br/>
<span class='tline' id='l14' data-llen='353:393'>　<span class='krp-note'>天下也十三國為變風則亦領在樂官以時/存肄備觀省而垂監戒耳合之凡十五國云</span></span><br/>
<span class='tline' id='l15' data-llen='393:433'>　　周南一之一<span class='krp-note'>周國名南南方諸侯之國也周國本/在禹貢雍州境内岐山之陽后稷十</span></span><br/>
<span class='tline' id='l16' data-llen='433:459'><a onclick="displayPageImage('KR1c0015', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='459:504'>　　<span class='krp-note'>三世孫古公亶父始居其地傳子王季歴至孫文/王昌辟國寖廣於是徙都于豐而分岐周故地以</span></span><br/>
<span class='tline' id='l18' data-llen='504:549'>　　<span class='krp-note'>為周公旦召公奭之采邑且使周公為政於國中/而召公宣布於諸侯於是德化大成於内而南方</span></span><br/>
<span class='tline' id='l19' data-llen='549:594'>　　<span class='krp-note'>諸侯之國江沱汝漢之間莫不從化葢三分天下/而有其二焉至子武王發又遷于鎬遂克商而有</span></span><br/>
<span class='tline' id='l20' data-llen='594:639'>　　<span class='krp-note'>天下武王崩子成王誦立周公相之制作禮樂乃/采文王之世風化所及民俗之詩被之筦弦以為</span></span><br/>
<span class='tline' id='l21' data-llen='639:684'>　　<span class='krp-note'>房中之樂而又推之以及於鄉黨邦國所以著明/先王風俗之盛而使天下後世之脩身齊家治國</span></span><br/>
<span class='tline' id='l22' data-llen='684:729'>　　<span class='krp-note'>平天下者皆得以取法焉葢其得之國中者雜以/南國之詩而謂之周南言自天子之國而被於諸</span></span><br/>
<span class='tline' id='l23' data-llen='729:774'>　　<span class='krp-note'>侯不但國中而已也其得之南國者則直謂之召/南言自方伯之國被於南方而不敢以繋於天子</span></span><br/>
<span class='tline' id='l24' data-llen='774:819'>　　<span class='krp-note'>也岐周在今鳯翔府岐山縣豐在今京兆府鄠縣/終南山北南方之國即今興元府京西湖北等路</span></span><br/>
<span class='tline' id='l25' data-llen='819:845'><a onclick="displayPageImage('KR1c0015', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='845:890'>　　<span class='krp-note'>諸州鎬在豐東二十五里小序曰關雎麟趾之化/王者之風故繋之周公南言化自北而南也鵲巢</span></span><br/>
<span class='tline' id='l27' data-llen='890:922'>　　<span class='krp-note'>騶虞之德諸侯之風也先王之所/以教故繋之召公斯言得之矣</span></span><br/>
<span class='tline' id='l28' data-llen='922:961'>關關雎<span class='krp-note'>音/疽</span>鳩在河之洲窈<span class='krp-note'>音/杳</span>窕<span class='krp-note'>徒了/反</span>淑女君子好逑<span class='krp-note'>音/求</span></span><br/>
<span class='tline' id='l29' data-llen='961:1008'><span class='krp-note'>○興也關關雌雄相應之和聲也雎鳩水鳥一名王雎/状類鳬鷖今江淮間有之生有定耦而不相亂耦常並</span></span><br/>
<span class='tline' id='l30' data-llen='1008:1055'><span class='krp-note'>遊而不相狎故毛傳以為摰而有别列女傳以為人未/嘗見其乘居而匹處者葢其性然也河北方流水之通</span></span><br/>
<span class='tline' id='l31' data-llen='1055:1102'><span class='krp-note'>名洲水中可居之地也窈窕幽閒之意淑善也女者未/嫁之稱蓋指文王之妃太姒為處子時而言也君子則</span></span><br/>
<span class='tline' id='l32' data-llen='1102:1149'><span class='krp-note'>指文王也好亦善也逑匹也毛傳云摯字與至通言其/情意深至也○興者先言他物以引起所詠之辭也周</span></span><br/>
<span class='tline' id='l33' data-llen='1149:1196'><span class='krp-note'>之文王生有聖德又得聖女姒氏以為之配宫中之人/於其始至見其有幽閒貞静之徳故作是詩言彼關關</span></span><br/>
<span class='tline' id='l34' data-llen='1196:1222'><a onclick="displayPageImage('KR1c0015', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1222:1269'><span class='krp-note'>然之雎鳩則相與和鳴於河洲之上矣此窈窕之淑女/則豈非君子之善匹乎言其相與和樂而恭敬亦若雎</span></span><br/>
<span class='tline' id='l36' data-llen='1269:1316'><span class='krp-note'>鳩之情摯而有别也後凡言興者其文意皆放此云漢/匡衡曰窈窕淑女君子好逑言能致其貞淑不貳其操</span></span><br/>
<span class='tline' id='l37' data-llen='1316:1363'><span class='krp-note'>情欲之感無介乎容儀宴私之意不形乎動静夫然後/可以配至尊而為宗廟主此綱紀之首王化之端也可</span></span><br/>
<span class='tline' id='l38' data-llen='1363:1403'><span class='krp-note'>謂善説/詩矣</span>○參<span class='krp-note'>初金/反</span>差<span class='krp-note'>初宜/反</span>荇<span class='krp-note'>音/杏</span>菜左右流之窈窕淑女</span><br/>
<span class='tline' id='l39' data-llen='1403:1435'>寤寐求之求之不得寤寐思服<span class='krp-note'>叶蒲/北反</span>悠哉悠哉輾<span class='krp-note'>音/展</span>轉</span><br/>
<span class='tline' id='l40' data-llen='1435:1480'>反側<span class='krp-note'>興也參差長短不齊之貌荇接余也根生水底莖/如釵股上青下白葉紫赤圓徑寸餘浮在水面或</span></span><br/>
<span class='tline' id='l41' data-llen='1480:1527'><span class='krp-note'>左或右言無方也流順水之流而取之也或寤或寐言/無時也服猶懷也悠長也輾者轉之半轉者輾之周反</span></span><br/>
<span class='tline' id='l42' data-llen='1527:1574'><span class='krp-note'>者輾之過側者轉之留皆臥不安席之意○此章本其/未得而言彼參差之荇菜則當左右無方以流之矣此</span></span><br/>
<span class='tline' id='l43' data-llen='1574:1600'><a onclick="displayPageImage('KR1c0015', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1600:1647'><span class='krp-note'>窈窕之淑女則當寤寐不忘以求之矣葢此人此德世/不常有求之不得則無以配君子而成其内治之美故</span></span><br/>
<span class='tline' id='l45' data-llen='1647:1685'><span class='krp-note'>其憂思之深不能/自己至於如此也</span>○參差荇菜左右采<span class='krp-note'>叶此/禮反</span>之窈窕淑</span><br/>
<span class='tline' id='l46' data-llen='1685:1718'>女琴瑟友<span class='krp-note'>叶羽/已反</span>之參差荇菜左右芼<span class='krp-note'>音帽叶/音邈</span>之窈窕淑</span><br/>
<span class='tline' id='l47' data-llen='1718:1763'>女鐘鼓樂<span class='krp-note'>音/洛</span>之<span class='krp-note'>興也采取而擇之也芼熟而薦之也琴/五弦或七弦瑟二十五弦皆絲屬樂之</span></span><br/>
<span class='tline' id='l48' data-llen='1763:1810'><span class='krp-note'>小者也友者親愛之意也鐘金屬鼓革屬樂之大者也/樂則和平之極也○此章据今始得而言彼參差之荇</span></span><br/>
<span class='tline' id='l49' data-llen='1810:1857'><span class='krp-note'>菜旣得之則當采擇而亨芼之矣此窈窕之淑女既得/之則當親愛而娯樂之矣葢此人此德世不常有幸而</span></span><br/>
<span class='tline' id='l50' data-llen='1857:1890'><span class='krp-note'>得之則有以配君子而成内治故其/喜樂尊奉之意不能自己又如此云</span></span><br/>
<span class='tline' id='l51' data-llen='1890:1922'>　　關雎三章一章四句二章章八句<span class='krp-note'>孔子曰關雎樂/而不淫哀而不</span></span><br/>
<span class='tline' id='l52' data-llen='1922:1948'><a onclick="displayPageImage('KR1c0015', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1948:1993'>　　<span class='krp-note'>傷愚謂此言為此詩者得其性情之正聲氣之和/也葢德如雎鳩摯而有别則后妃性情之正固可</span></span><br/>
<span class='tline' id='l54' data-llen='1993:2038'>　　<span class='krp-note'>以見其一端矣至於寤寐反側琴瑟鐘鼓極其哀/樂而皆不過其則焉則詩人性情之正又可以見</span></span><br/>
<span class='tline' id='l55' data-llen='2038:2083'>　　<span class='krp-note'>其全體也獨其聲氣之和有不可得而聞者雖若/可恨然學者姑即其辭而玩其理以養心焉則亦</span></span><br/>
<span class='tline' id='l56' data-llen='2083:2128'>　　<span class='krp-note'>可以得學詩之本矣○匡衡曰妃匹之際生民之/始萬福之原婚姻之禮正然後品物遂而天命全</span></span><br/>
<span class='tline' id='l57' data-llen='2128:2173'>　　<span class='krp-note'>孔子論詩以關雎為始言大上者民之父母后夫/人之行不侔乎天地則無以奉神靈之統而理萬</span></span><br/>
<span class='tline' id='l58' data-llen='2173:2199'>　　<span class='krp-note'>物之宜自上世以來三代/興廢未有不由此者也</span></span><br/>
<span class='tline' id='l59' data-llen='2199:2226'>葛之覃兮施<span class='krp-note'>音/異</span>于中谷維葉萋萋黄鳥于飛集于灌木</span><br/>
<span class='tline' id='l60' data-llen='2226:2269'>共鳴喈喈<span class='krp-note'>叶居奚反○賦也葛草名蔓生可為絺綌者/覃延施移也中谷谷中也萋萋盛貎黄鳥鸝</span></span><br/>
<span class='tline' id='l61' data-llen='2269:2295'><a onclick="displayPageImage('KR1c0015', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2295:2342'><span class='krp-note'>也灌木叢木也喈喈和聲之逺聞也○賦者敷陳其事/而直言之者也葢后妃既成絺綌而賦其事追叙初夏</span></span><br/>
<span class='tline' id='l63' data-llen='2342:2380'><span class='krp-note'>之時葛葉方盛而有黄鳥鳴/於其上也後凡言賦者放此</span>○葛之覃兮施于中谷維葉</span><br/>
<span class='tline' id='l64' data-llen='2380:2425'>莫莫是刈<span class='krp-note'>音/乂</span>是濩<span class='krp-note'>音/鑊</span>爲絺<span class='krp-note'>音/癡</span>爲綌<span class='krp-note'>音隙叶/去略反</span>服之無斁<span class='krp-note'>音/亦</span></span><br/>
<span class='tline' id='l65' data-llen='2425:2472'><span class='krp-note'>叶弋灼反○賦也莫莫茂密貎刈斬濩煑也精曰絺麤/曰綌斁厭也○此言盛夏之時葛既成矣於是治以為</span></span><br/>
<span class='tline' id='l66' data-llen='2472:2515'><span class='krp-note'>布而服之無厭蓋親執其勞而知其成之不/易所以心誠愛之雖極垢弊而不忍厭棄也</span>○言告師</span><br/>
<span class='tline' id='l67' data-llen='2515:2550'>氏言告言歸薄汚我私薄澣<span class='krp-note'>音/緩</span>我衣害<span class='krp-note'>音/曷</span>澣害否<span class='krp-note'>如/字</span>歸</span><br/>
<span class='tline' id='l68' data-llen='2550:2594'>寧父母<span class='krp-note'>賦也言辭也師女師也薄猶少也汚煩撋之以/去其汚猶治亂而曰亂也澣則濯之而已私燕</span></span><br/>
<span class='tline' id='l69' data-llen='2594:2641'><span class='krp-note'>服也衣禮服也害何也寧安也謂問安也○上章既成/絺綌之服矣此章遂告其師氏使告于君子以將歸寜</span></span><br/>
<span class='tline' id='l70' data-llen='2641:2667'><a onclick="displayPageImage('KR1c0015', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2667:2714'><span class='krp-note'>之意且曰盍治其私服之汚而澣其禮服之衣乎何者/當澣而何者可以未澣乎我將服之以歸寜於父母矣</span></span><br/>
<span class='tline' id='l72' data-llen='2714:2752'>　　葛覃三章章六句<span class='krp-note'>此詩后妃所自作故無贊美之/辭然於此可以見其已貴而能</span></span><br/>
<span class='tline' id='l73' data-llen='2752:2797'>　　<span class='krp-note'>勤已富而能儉已長而敬不弛於師傅已嫁而孝/不衰於父母是皆德之厚而人所難也小序以為</span></span><br/>
<span class='tline' id='l74' data-llen='2797:2812'>　　<span class='krp-note'>后妃之本/庶幾近之</span></span><br/>
<span class='tline' id='l75' data-llen='2812:2849'>采采卷<span class='krp-note'>上/聲</span>耳不盈頃<span class='krp-note'>音/傾</span>筐嗟我懷人寘彼周行<span class='krp-note'>叶户郎/反○賦</span></span><br/>
<span class='tline' id='l76' data-llen='2849:2896'><span class='krp-note'>也采采非一采也卷耳枲耳葉如鼠耳叢生如盤頃欹/也筐竹器懷思也人蓋謂文王也寘舍也周行大道也</span></span><br/>
<span class='tline' id='l77' data-llen='2896:2943'><span class='krp-note'>○后妃以君子不在而思念之故賦此詩託言方采卷/耳未滿頃筐而心適念其君子故不能復采而寘之大</span></span><br/>
<span class='tline' id='l78' data-llen='2943:2987'><span class='krp-note'>道之/旁也</span>○陟彼崔<span class='krp-note'>音/摧</span>嵬<span class='krp-note'>音/巍</span>我馬虺<span class='krp-note'>音/灰</span>隤<span class='krp-note'>音/頽</span>我姑酌彼金罍</span><br/>
<span class='tline' id='l79' data-llen='2987:3013'><a onclick="displayPageImage('KR1c0015', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='3013:3055'>維以不永懷<span class='krp-note'>叶胡隈反○賦也陟升也崔嵬土山之戴/石者虺隤馬罷不能升高之病姑且也罍</span></span><br/>
<span class='tline' id='l81' data-llen='3055:3103'><span class='krp-note'>酒器刻為雲雷之象以黄金飾之永長也之此又託言/欲登此崔嵬之山以望所懷之人而徃從  則馬罷病</span></span><br/>
<span class='tline' id='l82' data-llen='3103:3141'><span class='krp-note'>而不能進於是且酌金罍之酒/而欲其不至於長以為念也</span>○陟彼高岡我馬𤣥黄</span><br/>
<span class='tline' id='l83' data-llen='3141:3185'>我姑酌彼兕<span class='krp-note'>音/似</span>觥<span class='krp-note'>音肱叶/古黄反</span>維以不永傷<span class='krp-note'>賦也山脊曰岡/𤣥黄𤣥馬而黄</span></span><br/>
<span class='tline' id='l84' data-llen='3185:3227'><span class='krp-note'>病極而變色也兕野牛一角青色/重千斤觥爵也以兕角為爵也</span>○陟彼砠<span class='krp-note'>音/疽</span>矣我馬</span><br/>
<span class='tline' id='l85' data-llen='3227:3270'>瘏<span class='krp-note'>音/塗</span>矣我僕痡<span class='krp-note'>音/敷</span>矣云何吁矣<span class='krp-note'>賦也石山戴土曰砠瘏/馬病不能進也痡人病</span></span><br/>
<span class='tline' id='l86' data-llen='3270:3301'><span class='krp-note'>不能行也吁憂歎也爾雅注引此/作旴張目望遠也詳見何人斯篇</span></span><br/>
<span class='tline' id='l87' data-llen='3301:3339'>　　卷耳四章章四句<span class='krp-note'>此亦后妃所自作可以見其貞/静専一之至矣豈當文王朝㑹</span></span><br/>
<span class='tline' id='l88' data-llen='3339:3365'><a onclick="displayPageImage('KR1c0015', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='3365:3390'>　　<span class='krp-note'>征伐之時羑里拘幽之/日而作歟然不可考矣</span></span><br/>
<span class='tline' id='l90' data-llen='3390:3433'>南有樛<span class='krp-note'>音/鳩</span>木葛藟<span class='krp-note'>音/壘</span>纍<span class='krp-note'>音/雷</span>之樂<span class='krp-note'>音/洛</span>只<span class='krp-note'>音/紙</span>君子福履綏之</span><br/>
<span class='tline' id='l91' data-llen='3433:3480'><span class='krp-note'>興也南南山也木下曲曰樛藟葛類纍猶繫也只語助/辭君子自衆妾而指后妃猶言小君内子也履禄綏安</span></span><br/>
<span class='tline' id='l92' data-llen='3480:3527'><span class='krp-note'>也○后妃能逮下而無嫉妒之心故衆妾樂其徳而稱/願之曰南有樛木則葛藟纍之矣樂只君子則福履綏</span></span><br/>
<span class='tline' id='l93' data-llen='3527:3560'><span class='krp-note'>之/矣</span>○南有樛木葛藟荒之樂只君子福履將之<span class='krp-note'>興也荒/奄也將</span></span><br/>
<span class='tline' id='l94' data-llen='3560:3592'><span class='krp-note'>猶扶/助也</span>○南有樛木葛藟縈<span class='krp-note'>烏營/反</span>之樂只君子福履成之</span><br/>
<span class='tline' id='l95' data-llen='3592:3604'><span class='krp-note'>興也縈旋/成就也</span></span><br/>
<span class='tline' id='l96' data-llen='3604:3615'>　　樛木三章章四句</span><br/>
<span class='tline' id='l97' data-llen='3615:3641'><a onclick="displayPageImage('KR1c0015', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3641:3684'>螽<span class='krp-note'>音/終</span>斯羽詵詵<span class='krp-note'>音/莘</span>兮宜爾子孫振振<span class='krp-note'>音/眞</span>兮<span class='krp-note'>比也螽斯蝗/屬長而青長</span></span><br/>
<span class='tline' id='l99' data-llen='3684:3731'><span class='krp-note'>角長股能以股相切作聲一生九十九子詵詵和集貌/爾指螽斯也振振盛貎○比者以彼物比此物也后妃</span></span><br/>
<span class='tline' id='l100' data-llen='3731:3778'><span class='krp-note'>不妒忌而子孫衆多故衆妾以螽斯之羣處和集而子/孫衆多比之言其有是德而宜有是福也後凡言比者</span></span><br/>
<span class='tline' id='l101' data-llen='3778:3814'><span class='krp-note'>放/此</span>○螽斯羽薨薨兮宜爾子孫繩繩兮<span class='krp-note'>比也薨薨羣飛/聲繩繩不絶貎</span></span><br/>
<span class='tline' id='l102' data-llen='3814:3850'>　螽斯羽揖揖<span class='krp-note'>音/緝</span>兮宜爾子孫蟄蟄兮<span class='krp-note'>比也揖揖㑹聚/也蟄蟄亦多意</span></span><br/>
<span class='tline' id='l103' data-llen='3850:3861'>　　螽斯三章章四句</span><br/>
<span class='tline' id='l104' data-llen='3861:3898'>桃之夭夭<span class='krp-note'>音/腰</span>灼灼其華<span class='krp-note'>音/花</span>之子于歸宜其室家<span class='krp-note'>興也桃/木名華</span></span><br/>
<span class='tline' id='l105' data-llen='3898:3945'><span class='krp-note'>紅實可食夭夭少好之貌灼灼華之盛也木少則華盛/之子是子也此指嫁者而言也婦人謂嫁曰歸周禮仲</span></span><br/>
<span class='tline' id='l106' data-llen='3945:3971'><a onclick="displayPageImage('KR1c0015', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3971:4018'><span class='krp-note'>春令㑹男女然則桃之有華正婚姻之時也宜者和順/之意室謂夫婦所居家謂一門之内○文王之化自家</span></span><br/>
<span class='tline' id='l108' data-llen='4018:4062'><span class='krp-note'>而國男女以正婚姻以時故詩人因所見以起/興而歎其女子之賢知其必有以宜其室家也</span>○桃之</span><br/>
<span class='tline' id='l109' data-llen='4062:4098'>夭夭有蕡<span class='krp-note'>音/文</span>其實之子于歸宜其家室<span class='krp-note'>興也蕡實之盛/也家室猶室家</span></span><br/>
<span class='tline' id='l110' data-llen='4098:4133'><span class='krp-note'>也/</span>○桃之夭夭其葉蓁蓁<span class='krp-note'>音/臻</span>之子于歸宜其家人<span class='krp-note'>興也/蓁蓁</span></span><br/>
<span class='tline' id='l111' data-llen='4133:4149'><span class='krp-note'>葉之盛也家人/一家之人也</span></span><br/>
<span class='tline' id='l112' data-llen='4149:4160'>　　桃夭三章章四句</span><br/>
<span class='tline' id='l113' data-llen='4160:4194'>肅肅兔罝<span class='krp-note'>音嗟又子余/反與夫叶</span>椓之丁丁<span class='krp-note'>音/爭</span>赳赳武夫公侯干</span><br/>
<span class='tline' id='l114' data-llen='4194:4240'>城<span class='krp-note'>興也肅肅整飭貌罝罟也丁丁椓杙聲也赳赳武貌/干盾也干城皆所以扞外而衛内者○化行俗美賢</span></span><br/>
<span class='tline' id='l115' data-llen='4240:4266'><a onclick="displayPageImage('KR1c0015', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='4266:4313'><span class='krp-note'>才衆多雖罝兔之野人而其才之可用猶如此故詩人/因其所事以起興而美之而文王德化之盛因可見矣</span></span><br/>
<span class='tline' id='l117' data-llen='4313:4343'>○肅肅兔罝施于中逵赳赳武夫公侯好仇<span class='krp-note'>叶渠之反/○興也逵</span></span><br/>
<span class='tline' id='l118' data-llen='4343:4390'><span class='krp-note'>九達之道仇與逑同匡衡引關雎亦作仇字公侯善匹/猶曰聖人之耦則非特干城而已歎美之無已也下章</span></span><br/>
<span class='tline' id='l119' data-llen='4390:4423'><span class='krp-note'>放/此</span>○肅肅兔罝施于中林赳赳武夫公侯腹心<span class='krp-note'>興也中/林林中</span></span><br/>
<span class='tline' id='l120' data-llen='4423:4445'><span class='krp-note'>腹心同心同德之謂則/又非特好仇而已也</span></span><br/>
<span class='tline' id='l121' data-llen='4445:4456'>　　兔罝三章章四句</span><br/>
<span class='tline' id='l122' data-llen='4456:4497'>采采芣<span class='krp-note'>音/浮</span>苢<span class='krp-note'>音/以</span>薄言采<span class='krp-note'>叶此/禮反</span>之采采芣苢薄言有<span class='krp-note'>叶羽/已反</span></span><br/>
<span class='tline' id='l123' data-llen='4497:4543'>之<span class='krp-note'>賦也芣苢車前也大葉長穂好生道旁采始求之也/有既得之也○化行俗美家室和平婦人無事相與</span></span><br/>
<span class='tline' id='l124' data-llen='4543:4569'><a onclick="displayPageImage('KR1c0015', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4569:4607'><span class='krp-note'>采此芣苢而賦其事以相樂也采/之未詳何用或曰其子治産難</span>○采采芣苢薄言掇</span><br/>
<span class='tline' id='l126' data-llen='4607:4646'><span class='krp-note'>都奪/反</span>之采采芣苢薄言捋<span class='krp-note'>力活/反</span>之<span class='krp-note'>賦也掇拾也/捋取其子也</span>○采采</span><br/>
<span class='tline' id='l127' data-llen='4646:4685'>芣苢薄言袺<span class='krp-note'>音/結</span>之采采芣苢薄言襭<span class='krp-note'>音/絜</span>之<span class='krp-note'>賦也祮以衣/貯之而執其</span></span><br/>
<span class='tline' id='l128' data-llen='4685:4705'><span class='krp-note'>祍也襭以衣貯之而/扱其衽於帶間也</span></span><br/>
<span class='tline' id='l129' data-llen='4705:4716'>　　芣苢三章章四句</span><br/>
<span class='tline' id='l130' data-llen='4716:4744'>南有喬木不可休息漢有游女不可求思漢之廣<span class='krp-note'>叶古/曠反</span></span><br/>
<span class='tline' id='l131' data-llen='4744:4787'>矣不可泳<span class='krp-note'>叶于/誑反</span>思江之永<span class='krp-note'>叶弋/亮反</span>矣不可方<span class='krp-note'>叶甫/妄反</span>思<span class='krp-note'>興而/比也</span></span><br/>
<span class='tline' id='l132' data-llen='4787:4834'><span class='krp-note'>上竦無枝曰喬思語辭也篇内同漢水出興元府嶓冢/山至漢陽軍大别山入江江漢之俗其女好㳺漢魏以</span></span><br/>
<span class='tline' id='l133' data-llen='4834:4860'><a onclick="displayPageImage('KR1c0015', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4860:4907'><span class='krp-note'>後猶然如大堤之曲可見也泳潛行也江水出永康軍/岷山東流與漢水合東北入海永長也方桴也○文王</span></span><br/>
<span class='tline' id='l135' data-llen='4907:4954'><span class='krp-note'>之化自近而遠先及於江漢之間而有以變其淫亂之/俗故其出游之女人望見之而知其端莊靜一非復前</span></span><br/>
<span class='tline' id='l136' data-llen='4954:4995'><span class='krp-note'>日之可求矣因以喬木起興/江漢為比而反復詠歎之也</span>○翹翹<span class='krp-note'>音/喬</span>錯薪言刈其楚</span><br/>
<span class='tline' id='l137' data-llen='4995:5023'>之子于歸言秣其馬<span class='krp-note'>叶滿/補反</span>漢之廣矣不可泳思江之永</span><br/>
<span class='tline' id='l138' data-llen='5023:5065'>矣不可方思<span class='krp-note'>興而比也翹翹秀起之貌錯雜也楚木名/荆屬之子指游女也秣飼也○以錯薪起</span></span><br/>
<span class='tline' id='l139' data-llen='5065:5104'><span class='krp-note'>興而欲秣其馬則悦之至以江漢/為比而歎其終不可求則敬之深</span>○翹翹錯薪言刈其</span><br/>
<span class='tline' id='l140' data-llen='5104:5131'>蔞<span class='krp-note'>音/閭</span>之子于歸言秣其駒漢之廣矣不可泳思江之永</span><br/>
<span class='tline' id='l141' data-llen='5131:5167'>矣不可方思<span class='krp-note'>興而比也蔞蔞蒿也葉似艾青白/色長數寸生水澤中駒馬之小者</span></span><br/>
<span class='tline' id='l142' data-llen='5167:5193'><a onclick="displayPageImage('KR1c0015', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='5193:5204'>　　漢廣三章章八句</span><br/>
<span class='tline' id='l144' data-llen='5204:5244'>遵彼汝墳伐其條枚<span class='krp-note'>音/梅</span>未見君子惄<span class='krp-note'>音/溺</span>如調<span class='krp-note'>音/周</span>飢<span class='krp-note'>賦也/遵循</span></span><br/>
<span class='tline' id='l145' data-llen='5244:5291'><span class='krp-note'>也汝水出汝州天息山徑蔡潁州入淮墳大防也枝曰/條榦曰枚惄飢意也調一作輖重也○汝旁之國亦先</span></span><br/>
<span class='tline' id='l146' data-llen='5291:5334'><span class='krp-note'>被文王之化者故婦人喜其君子行役而歸因/記其未歸之時思望之情如此而追賦之也</span>○遵彼</span><br/>
<span class='tline' id='l147' data-llen='5334:5370'>汝墳伐其條肄<span class='krp-note'>音/異</span>旣見君子不我遐棄<span class='krp-note'>賦也斬而復生/曰肄遐遠也○</span></span><br/>
<span class='tline' id='l148' data-llen='5370:5418'><span class='krp-note'>伐其枚而又伐其肄則踰年矣至是乃/見其君子之歸而喜其不逺棄我也</span>○魴<span class='krp-note'>音/房</span>魚赬<span class='krp-note'>音/蟶</span></span><br/>
<span class='tline' id='l149' data-llen='5418:5455'>尾王室如燬<span class='krp-note'>音毁/下同</span>雖則如燬父母孔邇<span class='krp-note'>比也魴魚名身/廣而薄少力細</span></span><br/>
<span class='tline' id='l150' data-llen='5455:5502'><span class='krp-note'>鱗赬赤也魚勞則尾赤魴尾本白而今赤則勞甚矣王/室指紂所都也燬焚也父母指文王也孔甚邇近也○</span></span><br/>
<span class='tline' id='l151' data-llen='5502:5528'><a onclick="displayPageImage('KR1c0015', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='5528:5575'><span class='krp-note'>是時文王三分天下有其二而率商之叛國以事紂故/汝墳之人猶以文王之命供紂之役其家人見其勤苦</span></span><br/>
<span class='tline' id='l153' data-llen='5575:5622'><span class='krp-note'>而勞之曰汝之勞既如此而王室之政方酷烈而未已/雖其酷烈而未已然文王之德如父母然望之甚近亦</span></span><br/>
<span class='tline' id='l154' data-llen='5622:5669'><span class='krp-note'>可以忘其勞矣此序所謂婦人能閔其君子猶勉之以/正者蓋曰雖其别離之久思念之深而其所以相告語</span></span><br/>
<span class='tline' id='l155' data-llen='5669:5716'><span class='krp-note'>者猶有尊君親上之意而無情愛狎昵之私則其德澤/之深風化之美皆可見矣一説父母甚近不可以懈於</span></span><br/>
<span class='tline' id='l156' data-llen='5716:5729'><span class='krp-note'>王事而貽/其憂亦通</span></span><br/>
<span class='tline' id='l157' data-llen='5729:5740'>　　汝墳三章章四句</span><br/>
<span class='tline' id='l158' data-llen='5740:5785'>麟之趾振振<span class='krp-note'>音/眞</span>公子<span class='krp-note'>叶奬/里反</span>于<span class='krp-note'>音/吁</span>嗟麟兮<span class='krp-note'>興也麟麕身牛/尾馬蹄毛蟲之</span></span><br/>
<span class='tline' id='l159' data-llen='5785:5832'><span class='krp-note'>長也趾足也麟之足不踐生草不履生蟲振振仁厚貌/于嗟歎辭○文王后妃德脩于身而子孫宗族皆化於</span></span><br/>
<span class='tline' id='l160' data-llen='5832:5858'><a onclick="displayPageImage('KR1c0015', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='5858:5905'><span class='krp-note'>善故詩人以麟之趾興公之子言麟性仁厚故其趾亦/仁厚文王后妃仁厚故其子亦仁厚然言之不足故又</span></span><br/>
<span class='tline' id='l162' data-llen='5905:5947'><span class='krp-note'>嗟歎之言是乃麟也何必麕身牛/尾而馬蹄然後為王者之瑞哉</span>○麟之定<span class='krp-note'>音/訂</span>振振公</span><br/>
<span class='tline' id='l163' data-llen='5947:5988'>姓于嗟麟兮<span class='krp-note'>興也定額也麟之額未聞或曰有額而/不以抵也公姓公孫也姓之為言生也</span>○</span><br/>
<span class='tline' id='l164' data-llen='5988:6027'>麟之角<span class='krp-note'>叶盧/谷反</span>振振公族于嗟麟兮<span class='krp-note'>興也麟一角角端有/肉公族公同高祖祖</span></span><br/>
<span class='tline' id='l165' data-llen='6027:6039'><span class='krp-note'>廟未毁有/服之親</span></span><br/>
<span class='tline' id='l166' data-llen='6039:6063'>　　麟之趾三章章三句<span class='krp-note'>序以為關雎/之應得之</span></span><br/>
<span class='tline' id='l167' data-llen='6063:6091'>　　　周南之國十一篇三十四章百五十九句<span class='krp-note'>按此/篇首</span></span><br/>
<span class='tline' id='l168' data-llen='6091:6135'>　　　<span class='krp-note'>五詩皆言后妃之德關雎舉其全體而言也葛/覃卷耳言其志行之在已樛木螽斯美其德惠</span></span><br/>
<span class='tline' id='l169' data-llen='6135:6162'><a onclick="displayPageImage('KR1c0015', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='6162:6206'>　　　<span class='krp-note'>之及人皆指其一事而言也其辭雖主於后妃/然其實則皆所以著明文王身脩家齊之效也</span></span><br/>
<span class='tline' id='l171' data-llen='6206:6250'>　　　<span class='krp-note'>至於桃夭兔罝芣苢則家齊而國治之效漢廣/汝墳則以南國之詩附焉而見天下已有可平</span></span><br/>
<span class='tline' id='l172' data-llen='6250:6294'>　　　<span class='krp-note'>之漸矣若麟之趾則又王者之瑞有非人力所/致而自至者故復以是終焉而序者以為關雎</span></span><br/>
<span class='tline' id='l173' data-llen='6294:6338'>　　　<span class='krp-note'>之應也夫其所以至此后妃之德固不為無所/助矣然妻道無成則亦豈得而專之哉今言詩</span></span><br/>
<span class='tline' id='l174' data-llen='6338:6363'>　　　<span class='krp-note'>者或乃専美后妃而不/本於文王其亦誤矣</span></span><br/>
<span class='tline' id='l175' data-llen='6363:6403'>　　召南一之二<span class='krp-note'>召地名召公奭之采邑也舊説扶風/雍縣南有召亭即其地今雍縣析為</span></span><br/>
<span class='tline' id='l176' data-llen='6403:6430'>　　<span class='krp-note'>岐山天興二縣未知召亭/的在何縣餘已見周南篇</span></span><br/>
<span class='tline' id='l177' data-llen='6430:6467'>維鵲有巢維鳩居<span class='krp-note'>叶姬/御反</span>之之子于歸百兩<span class='krp-note'>如字又/音亮</span>御<span class='krp-note'>音/迓</span></span><br/>
<span class='tline' id='l178' data-llen='6467:6494'><a onclick="displayPageImage('KR1c0015', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='6494:6543'><span class='krp-note'>叶魚/據反</span>之<span class='krp-note'>興也鵲鳩皆鳥名鵲善為巢其巢最為完固鳩/性拙不能為巢或有居鵲之成巢者之子指夫</span></span><br/>
<span class='tline' id='l180' data-llen='6543:6590'><span class='krp-note'>人也兩一車也一車兩輪故謂之兩御迎也諸侯之子/嫁於諸侯送御皆百兩也○南國諸侯被文王之化能</span></span><br/>
<span class='tline' id='l181' data-llen='6590:6637'><span class='krp-note'>正心脩身以齊其家其女子亦被后妃之化而有専静/純一之德故嫁於諸侯而其家人美之曰維鵲有巢則</span></span><br/>
<span class='tline' id='l182' data-llen='6637:6677'><span class='krp-note'>鳩來居之是以之子于歸而百兩迎/之也此詩之意猶周南之有關雎也</span>○維鵲有巢維鳩</span><br/>
<span class='tline' id='l183' data-llen='6677:6707'>方之之子于歸百兩將之<span class='krp-note'>興也方有之/也將送也</span>○維鵲有巢維</span><br/>
<span class='tline' id='l184' data-llen='6707:6740'>鳩盈之之子于歸百兩成之<span class='krp-note'>興也盈滿也謂衆媵姪/娣之多成成其禮也</span></span><br/>
<span class='tline' id='l185' data-llen='6740:6751'>　　鵲巢三章章四句</span><br/>
<span class='tline' id='l186' data-llen='6751:6781'>于以采蘩于沼于沚于以用之公侯之事<span class='krp-note'>叶上止反也/賦也于於</span></span><br/>
<span class='tline' id='l187' data-llen='6781:6808'><a onclick="displayPageImage('KR1c0015', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='6808:6855'><span class='krp-note'>蘩白蒿也沼池也沚渚也事祭事也○南國被文王之/化諸侯夫人能盡誠敬以奉祭祀而其家人叙其事以</span></span><br/>
<span class='tline' id='l189' data-llen='6855:6897'><span class='krp-note'>美之也或曰蘩所以生蠶蓋古者后夫人/有親蠶之禮此詩亦猶周南之有葛覃也</span>○于以采蘩</span><br/>
<span class='tline' id='l190' data-llen='6897:6932'>于澗之中于以用之公侯之宫<span class='krp-note'>賦也山夾水曰澗宫廟/也或曰即記所謂公桑</span></span><br/>
<span class='tline' id='l191' data-llen='6932:6971'><span class='krp-note'>蠶室/也</span>○被<span class='krp-note'>音/備</span>之僮僮<span class='krp-note'>音/同</span>夙夜在公被之祁祁薄言還<span class='krp-note'>音/旋</span></span><br/>
<span class='tline' id='l192' data-llen='6971:7017'>歸<span class='krp-note'>賦也被首飾也編髮為之僮僮竦敬也夙早也公公/所也祁祁舒遲貎去事有儀也祭義曰及祭之後陶</span></span><br/>
<span class='tline' id='l193' data-llen='7017:7049'><span class='krp-note'>陶遂遂如將復入然不欲遽去愛敬/之無已也或曰公即所謂公桑也</span></span><br/>
<span class='tline' id='l194' data-llen='7049:7060'>　　采蘩三章章四句</span><br/>
<span class='tline' id='l195' data-llen='7060:7091'>喓喓<span class='krp-note'>音/腰</span>草蟲趯趯阜螽未見君子憂心忡忡<span class='krp-note'>音/充</span>亦既見</span><br/>
<span class='tline' id='l196' data-llen='7091:7118'><a onclick="displayPageImage('KR1c0015', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='7118:7156'>止亦既覯止我心則降<span class='krp-note'>音杭叶乎攻反○賦也喓喓聲/也草蟲蝗屬竒音青色趯趯躍</span></span><br/>
<span class='tline' id='l198' data-llen='7156:7203'><span class='krp-note'>貎阜螽蠜也忡忡猶衝衝也止語辭覯遇降下也○南/國被文王之化諸侯大夫行役在外其妻獨居感時物</span></span><br/>
<span class='tline' id='l199' data-llen='7203:7237'><span class='krp-note'>之變而思其君子如此/亦若周南之卷耳也</span>○陟彼南山言采其蕨未見君</span><br/>
<span class='tline' id='l200' data-llen='7237:7270'>子憂心惙惙<span class='krp-note'>音/拙</span>亦既見止亦既覯止我心則説<span class='krp-note'>音悦○/賦也登</span></span><br/>
<span class='tline' id='l201' data-llen='7270:7309'><span class='krp-note'>山蓋託以望君子蕨鼈也初生無葉/時可食亦感時物之變也惙憂貎</span>○陟彼南山言采</span><br/>
<span class='tline' id='l202' data-llen='7309:7332'>其薇未見君子我心傷悲亦既見止亦既覯止我心則</span><br/>
<span class='tline' id='l203' data-llen='7332:7375'>夷<span class='krp-note'>賦也薇似蕨而差大有芒而味苦山間人食之謂/之迷蕨胡氏曰疑即莊子所謂迷陽者夷平也</span></span><br/>
<span class='tline' id='l204' data-llen='7375:7386'>　　草蟲三章章七句</span><br/>
<span class='tline' id='l205' data-llen='7386:7413'><a onclick="displayPageImage('KR1c0015', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='7413:7444'>于以采蘋南澗之濵于以采藻于彼行潦<span class='krp-note'>音老○賦也/蘋水上浮萍</span></span><br/>
<span class='tline' id='l207' data-llen='7444:7491'><span class='krp-note'>也江東人謂之䕯濵厓也藻聚藻也生水底莖如釵股/葉如蓬蒿行潦流潦也○南國被文王之化大夫妻能</span></span><br/>
<span class='tline' id='l208' data-llen='7491:7532'><span class='krp-note'>奉祭祀而其家人/叙其事以美之也</span>○于以盛<span class='krp-note'>音/成</span>之維筐及筥<span class='krp-note'>音/舉</span>于以湘</span><br/>
<span class='tline' id='l209' data-llen='7532:7577'>之維錡<span class='krp-note'>音/螘</span>及釡<span class='krp-note'>音父○賦也方曰筐圓曰筥湘烹也蓋/粗熟而淹以為葅也錡釡屬有足曰錡</span></span><br/>
<span class='tline' id='l210' data-llen='7577:7618'><span class='krp-note'>無足曰釡○此足以見其/循序有常嚴敬整飭之意</span>○于以奠之宗室牖下<span class='krp-note'>叶後/五反</span></span><br/>
<span class='tline' id='l211' data-llen='7618:7660'>誰其尸之有齊<span class='krp-note'>音/齋</span>季女<span class='krp-note'>賦也奠置也宗室大宗之廟也/大夫士祭於宗室牖下室西南</span></span><br/>
<span class='tline' id='l212' data-llen='7660:7707'><span class='krp-note'>隅所謂奥也尸主也齊敬貌季少也祭祀之禮主婦主/薦豆實以葅醢少而能敬尤見其質之美而化之所從</span></span><br/>
<span class='tline' id='l213' data-llen='7707:7716'><span class='krp-note'>來者/遠矣</span></span><br/>
<span class='tline' id='l214' data-llen='7716:7743'><a onclick="displayPageImage('KR1c0015', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='7743:7754'>　　采蘋三章章四句</span><br/>
<span class='tline' id='l216' data-llen='7754:7792'>蔽芾<span class='krp-note'>音/廢</span>甘棠勿翦勿伐召伯所茇<span class='krp-note'>音鈸○賦也蔽芾盛/貌甘棠杜棃也白者</span></span><br/>
<span class='tline' id='l217' data-llen='7792:7839'><span class='krp-note'>為棠赤者為杜翦翦其枝葉也伐伐其條榦也伯方伯/也茇草舍也○召伯循行南國以布文王之政或舍甘</span></span><br/>
<span class='tline' id='l218' data-llen='7839:7879'><span class='krp-note'>棠之下其後人思其德/故愛其樹而不忍傷也</span>○蔽芾甘棠勿翦勿敗<span class='krp-note'>叶蒲/寐反</span>召</span><br/>
<span class='tline' id='l219' data-llen='7879:7920'>伯所憩<span class='krp-note'>音器○賦也敗折憩息也勿敗則非特勿/伐而已愛之愈乆而愈深也下章放此</span>○蔽</span><br/>
<span class='tline' id='l220' data-llen='7920:7959'>芾甘棠勿翦勿拜<span class='krp-note'>叶變/制反</span>召伯所説<span class='krp-note'>音税○賦也拜屈說/舍也勿拜則非特勿</span></span><br/>
<span class='tline' id='l221' data-llen='7959:7967'><span class='krp-note'>敗而/已</span></span><br/>
<span class='tline' id='l222' data-llen='7967:7978'>　　甘棠三章章三句</span><br/>
<span class='tline' id='l223' data-llen='7978:8005'><a onclick="displayPageImage('KR1c0015', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='8005:8049'>厭<span class='krp-note'>入/聲</span>浥<span class='krp-note'>音/邑</span>行露豈不夙夜<span class='krp-note'>叶羊/茹反</span>謂行多露<span class='krp-note'>賦也厭浥濕/意行道夙早</span></span><br/>
<span class='tline' id='l225' data-llen='8049:8096'><span class='krp-note'>也○南國之人遵召伯之教服文王之化有以革其前/日滛亂之俗故女子有能以禮自守而不為強暴所汚</span></span><br/>
<span class='tline' id='l226' data-llen='8096:8144'><span class='krp-note'>者自𫐠已志作此詩以絶其人言道間之露方濕我豈/不欲早夜而行乎畏多露之沾濡而不敢爾蓋以女子</span></span><br/>
<span class='tline' id='l227' data-llen='8144:8187'><span class='krp-note'>早夜獨行或有強暴侵陵之患/故託以行多露而畏其沾濡也</span>○誰謂雀無角<span class='krp-note'>叶盧/谷反</span>何</span><br/>
<span class='tline' id='l228' data-llen='8187:8218'>以穿我屋誰謂女<span class='krp-note'>音/汝</span>無家<span class='krp-note'>叶音/谷</span>何以速我獄雖速我獄</span><br/>
<span class='tline' id='l229' data-llen='8218:8261'>室家不足<span class='krp-note'>興也家謂以媒聘求為室家之禮也速召致/也○貞女之自守如此然猶或見訟而召致</span></span><br/>
<span class='tline' id='l230' data-llen='8261:8308'><span class='krp-note'>於獄因自訴而言人皆謂雀有角故能穿我屋以興人/皆謂汝於我嘗有求為室家之禮故能致我於獄然不</span></span><br/>
<span class='tline' id='l231' data-llen='8308:8350'><span class='krp-note'>知汝雖能致我於獄而求為室家之禮初/未嘗備如雀雖能穿屋而實未嘗有角也</span>○誰謂鼠無</span><br/>
<span class='tline' id='l232' data-llen='8350:8377'><a onclick="displayPageImage('KR1c0015', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='8377:8414'>牙<span class='krp-note'>叶五/紅反</span>何以穿我墉誰謂女無家<span class='krp-note'>叶各/空反</span>何以速我訟<span class='krp-note'>叶/祥</span></span><br/>
<span class='tline' id='l234' data-llen='8414:8456'><span class='krp-note'>容/反</span>雖速我訟亦不女從<span class='krp-note'>興也牙牡齒也墉牆也○言汝/雖能致我於訟然其求為室家</span></span><br/>
<span class='tline' id='l235' data-llen='8456:8475'><span class='krp-note'>之禮有所不足則/我亦終不汝從矣</span></span><br/>
<span class='tline' id='l236' data-llen='8475:8492'>　　行露三章一章三句二章章六句</span><br/>
<span class='tline' id='l237' data-llen='8492:8532'>羔羊之皮<span class='krp-note'>叶蒲/何反</span>素絲五紽<span class='krp-note'>音/駝</span>退食自公委<span class='krp-note'>音/威</span>蛇<span class='krp-note'>音移/叶唐</span></span><br/>
<span class='tline' id='l238' data-llen='8532:8578'><span class='krp-note'>何/反</span>委蛇<span class='krp-note'>賦也小曰羔大曰羊皮所以為裘大夫燕居/之服素白也紽未詳蓋以絲飾裘之名也退</span></span><br/>
<span class='tline' id='l239' data-llen='8578:8623'><span class='krp-note'>食退朝而食於家也自公從公門而出也委蛇自得/之貌○南國化文王之政在位皆節儉正直故詩人</span></span><br/>
<span class='tline' id='l240' data-llen='8623:8664'><span class='krp-note'>美其衣服有常而/從容自得如此也</span>○羔羊之革<span class='krp-note'>叶訖/力反</span>素絲五緎<span class='krp-note'>音/域</span>委</span><br/>
<span class='tline' id='l241' data-llen='8664:8691'><a onclick="displayPageImage('KR1c0015', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='8691:8725'>蛇委蛇自公退食<span class='krp-note'>賦也革猶皮也/緎裘之縫界也</span>○羔羊之縫<span class='krp-note'>音/逢</span></span><br/>
<span class='tline' id='l243' data-llen='8725:8759'>素絲五總<span class='krp-note'>音/宗</span>委蛇委蛇退食自公<span class='krp-note'>賦也縫縫皮合/之以為裘也總</span></span><br/>
<span class='tline' id='l244' data-llen='8759:8767'><span class='krp-note'>亦未/詳</span></span><br/>
<span class='tline' id='l245' data-llen='8767:8778'>　　羔羊三章章四句</span><br/>
<span class='tline' id='l246' data-llen='8778:8809'>殷<span class='krp-note'>音/隱</span>其靁在南山之陽何斯違斯莫敢或遑振振<span class='krp-note'>音/眞</span>君</span><br/>
<span class='tline' id='l247' data-llen='8809:8851'>子歸哉歸哉<span class='krp-note'>興也殷靁聲也山南曰陽何斯斯此人也/違斯斯此所也遑暇也振振信厚也○南</span></span><br/>
<span class='tline' id='l248' data-llen='8851:8898'><span class='krp-note'>國被文王之化婦人以其君子從役在外而思念之故/作此詩言殷殷然靁聲則在南山之陽矣何此君子獨</span></span><br/>
<span class='tline' id='l249' data-llen='8898:8936'><span class='krp-note'>去此而不敢少暇乎於是又美/其德且冀其早畢事而還歸也</span>○殷其靁在南山之側</span><br/>
<span class='tline' id='l250' data-llen='8936:8963'><a onclick="displayPageImage('KR1c0015', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='8963:8996'><span class='krp-note'>叶莊/力反</span>何斯違斯莫敢遑息振振君子歸哉歸哉<span class='krp-note'>興也息/止也</span></span><br/>
<span class='tline' id='l252' data-llen='8996:9028'>○殷其靁在南山之下<span class='krp-note'>叶後/五反</span>何斯違斯莫或遑處<span class='krp-note'>上/聲</span>振</span><br/>
<span class='tline' id='l253' data-llen='9028:9042'>振君子歸哉歸哉<span class='krp-note'>興/也</span></span><br/>
<span class='tline' id='l254' data-llen='9042:9054'>　　殷其靁三章章六句</span><br/>
<span class='tline' id='l255' data-llen='9054:9089'>摽<span class='krp-note'>音/殍</span>有梅其實七兮求我庶士迨其吉兮<span class='krp-note'>賦也摽落也/梅木名華白</span></span><br/>
<span class='tline' id='l256' data-llen='9089:9136'><span class='krp-note'>實似杏而酢庶衆迨及也吉吉日也○南國被文王之/化女子知以貞信自守懼其嫁不及時而有強暴之辱</span></span><br/>
<span class='tline' id='l257' data-llen='9136:9179'><span class='krp-note'>也故言梅落而在樹者少以見時過而大晚/矣求我之衆士其必有及此吉日而來者乎</span>○摽有梅</span><br/>
<span class='tline' id='l258' data-llen='9179:9217'>其實三<span class='krp-note'>叶疏/簪反</span>兮求我庶士迨其今兮<span class='krp-note'>賦也梅在樹者三/則落者又多矣今</span></span><br/>
<span class='tline' id='l259' data-llen='9217:9244'><a onclick="displayPageImage('KR1c0015', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='9244:9282'><span class='krp-note'>今日也蓋/不待吉矣</span>○摽有梅頃<span class='krp-note'>音/傾</span>筐墍<span class='krp-note'>許器/反</span>之求我庶士迨其</span><br/>
<span class='tline' id='l261' data-llen='9282:9315'>謂之<span class='krp-note'>賦也墍取也頃筐取之則落之盡/矣謂之則但相告語而約可定矣</span></span><br/>
<span class='tline' id='l262' data-llen='9315:9327'>　　摽有梅三章章四句</span><br/>
<span class='tline' id='l263' data-llen='9327:9354'>嘒<span class='krp-note'>音/噦</span>彼小星三五在東肅肅宵征夙夜在公寔命不同</span><br/>
<span class='tline' id='l264' data-llen='9354:9401'><span class='krp-note'>興也嘒微貌三五言其稀蓋初昏或將旦時也肅肅齊/遫貌宵夜征行也寔與實同命謂天所賦之分也○南</span></span><br/>
<span class='tline' id='l265' data-llen='9401:9448'><span class='krp-note'>國夫人承后妃之化能不妒忌以惠其下故其衆妾美/之如此蓋衆妾進御於君不敢當夕見星而徃見星而</span></span><br/>
<span class='tline' id='l266' data-llen='9448:9495'><span class='krp-note'>還故因所見以起興其於義無所取特取在東在公兩/字之相應耳遂言其所以如此者由其所賦之分不同</span></span><br/>
<span class='tline' id='l267' data-llen='9495:9534'><span class='krp-note'>於貴者是以深以得御於君爲夫人/之惠而不敢致怨於徃來之勤也</span>○嘒彼小星維參</span><br/>
<span class='tline' id='l268' data-llen='9534:9561'><a onclick="displayPageImage('KR1c0015', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='9561:9602'><span class='krp-note'>所森/反</span>與昴<span class='krp-note'>叶力/求反</span>肅肅宵征抱衾與裯<span class='krp-note'>音/儔</span>寔命不猶<span class='krp-note'>興也/參昴</span></span><br/>
<span class='tline' id='l270' data-llen='9602:9635'><span class='krp-note'>西方二宿之名衾被也裯襌被也興/亦取與昴與裯二字相應猶亦同也</span></span><br/>
<span class='tline' id='l271' data-llen='9635:9673'>　　小星二章章五句<span class='krp-note'>呂氏曰夫人無妒忌之行而賤/妾安於其命所謂上好仁而下</span></span><br/>
<span class='tline' id='l272' data-llen='9673:9685'>　　<span class='krp-note'>必好義/者也</span></span><br/>
<span class='tline' id='l273' data-llen='9685:9719'>江有汜<span class='krp-note'>音祀叶/羊里反</span>之子歸不我以不我以其後也悔<span class='krp-note'>叶虎/洧反</span></span><br/>
<span class='tline' id='l274' data-llen='9719:9766'><span class='krp-note'>○興也水決復入為汜今江陵漢陽安復之間蓋多有/之之子媵妾指嫡妻而言也婦人謂嫁曰歸我媵自我</span></span><br/>
<span class='tline' id='l275' data-llen='9766:9813'><span class='krp-note'>也能左右之曰以謂挾已而偕行也○是時汜水之旁/媵有待年於國而嫡不與之偕行者其後嫡被后妃夫</span></span><br/>
<span class='tline' id='l276' data-llen='9813:9860'><span class='krp-note'>人之化乃能自悔而迎之故媵見江水之有汜而因以/起興言江猶有汜而之子之歸乃不我以雖不我以然</span></span><br/>
<span class='tline' id='l277' data-llen='9860:9887'><a onclick="displayPageImage('KR1c0015', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='9887:9920'><span class='krp-note'>其後也/亦悔矣</span>○江有渚之子歸不我與不我與其後也處<span class='krp-note'>興/也</span></span><br/>
<span class='tline' id='l279' data-llen='9920:9960'><span class='krp-note'>渚小洲也水岐成渚與猶/以也處安也得其所安也</span>○江有沱<span class='krp-note'>音/跎</span>之子歸不我過</span><br/>
<span class='tline' id='l280' data-llen='9960:10003'><span class='krp-note'>音/戈</span>不我過其嘯也歌<span class='krp-note'>興也沱江之别者過謂過我而與/俱也嘯蹙口出聲以舒憤懣之氣</span></span><br/>
<span class='tline' id='l281' data-llen='10003:10022'><span class='krp-note'>言其悔時也歌則/得其所處而樂也</span></span><br/>
<span class='tline' id='l282' data-llen='10022:10059'>　　江有汜三章章五句<span class='krp-note'>陳氏曰小星之夫人惠及媵/妾而媵妾盡其心江沱之嫡</span></span><br/>
<span class='tline' id='l283' data-llen='10059:10094'>　　<span class='krp-note'>惠不及媵妾而媵妾不怨蓋父雖不/慈子不可以不孝各盡其道而已矣</span></span><br/>
<span class='tline' id='l284' data-llen='10094:10128'>野有死麕<span class='krp-note'>俱倫反/與春叶</span>白茅包<span class='krp-note'>叶補/苟反</span>之有女懷春吉士誘之</span><br/>
<span class='tline' id='l285' data-llen='10128:10175'><span class='krp-note'>興也麕獐也鹿屬無角懐春當春而有懐也吉士猶美/士也○南國被文王之化女子有貞潔自守不為強暴</span></span><br/>
<span class='tline' id='l286' data-llen='10175:10202'><a onclick="displayPageImage('KR1c0015', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='10202:10246'><span class='krp-note'>所汚者故詩人因所見以興其事而美之或曰賦/也言美士以白茅包其死麕而誘懐春之女也</span>○林</span><br/>
<span class='tline' id='l288' data-llen='10246:10300'>有樸<span class='krp-note'>蒲木/反</span><img height='20' width='20' alt='&amp;KR0554' title='KR0554' src='https://raw.githubusercontent.com/kanripo/KR-Gaiji/master/images/KR0554.png'/><span class='krp-note'>音/速</span>野有死鹿白茅純<span class='krp-note'>音/豚</span>束有女如玉<span class='krp-note'>興也/樸<img height='20' width='20' alt='&amp;KR0554' title='KR0554' src='https://raw.githubusercontent.com/kanripo/KR-Gaiji/master/images/KR0554.png'/></span></span><br/>
<span class='tline' id='l289' data-llen='10300:10354'><span class='krp-note'>小木也鹿獸名有角純束猶包之也如玉者美其色也/上三句興下一句也或曰賦也言以樸<img height='20' width='20' alt='&amp;KR0554' title='KR0554' src='https://raw.githubusercontent.com/kanripo/KR-Gaiji/master/images/KR0554.png'/>藉死鹿束以</span></span><br/>
<span class='tline' id='l290' data-llen='10354:10393'><span class='krp-note'>白茅而誘此/如玉之女也</span>○舒而脱脱<span class='krp-note'>音/兑</span>兮無感我帨<span class='krp-note'>音/税</span>兮無使尨</span><br/>
<span class='tline' id='l291' data-llen='10393:10441'><span class='krp-note'>美邦/反</span>也吠<span class='krp-note'>符廢反○賦也舒遲緩也脱脱舒緩貌感動/帨巾尨犬也  此章乃述女子拒之之辭言</span></span><br/>
<span class='tline' id='l292' data-llen='10441:10482'><span class='krp-note'>姑徐徐而來毋動我之帨毋驚我之犬以甚言/其不能相及也其凛然不可犯之意蓋可見矣</span></span><br/>
<span class='tline' id='l293' data-llen='10482:10501'>　　野有死麕三章二章章四句一章三句</span><br/>
<span class='tline' id='l294' data-llen='10501:10537'>何彼穠<span class='krp-note'>音濃與/雝叶</span>矣唐棣<span class='krp-note'>音/第</span>之華曷不肅雝王姬之車<span class='krp-note'>興/也</span></span><br/>
<span class='tline' id='l295' data-llen='10537:10564'><a onclick="displayPageImage('KR1c0015', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='10564:10611'><span class='krp-note'>穠盛也猶曰戎戎也唐棣栘也似白楊肅敬雝和也周/王之女姬姓故曰王姬○王姬下嫁於諸侯車服之盛</span></span><br/>
<span class='tline' id='l297' data-llen='10611:10658'><span class='krp-note'>如此而不敢挾貴以驕其夫家故見其車者知其能敬/且和以執婦道於是作詩以美之曰何彼戎戎而盛乎</span></span><br/>
<span class='tline' id='l298' data-llen='10658:10705'><span class='krp-note'>乃唐棣之華也此何不肅肅而敬雝雝而和乎乃王姬/之車也此乃武王以後之詩不可的知其何王之世然</span></span><br/>
<span class='tline' id='l299' data-llen='10705:10738'><span class='krp-note'>文王大姒之教久/而不衰亦可見矣</span>○何彼穠矣華如桃李平王之孫齊</span><br/>
<span class='tline' id='l300' data-llen='10738:10782'>侯之子<span class='krp-note'>叶奬里反○興也李木名華白實可食舊説平/正也武王女文王孫適齊侯之子或曰平王即</span></span><br/>
<span class='tline' id='l301' data-llen='10782:10823'><span class='krp-note'>平王宜臼齊侯即襄公諸兒事見春秋未/知孰是○以桃李二物興男女二人也</span>○其釣維何</span><br/>
<span class='tline' id='l302' data-llen='10823:10858'>維絲伊緡齊侯之子平王之孫<span class='krp-note'>叶須倫反○興也伊亦/維也緡綸也絲之合而</span></span><br/>
<span class='tline' id='l303' data-llen='10858:10874'><span class='krp-note'>為綸猶男女之/合而為昏也</span></span><br/>
<span class='tline' id='l304' data-llen='10874:10901'><a onclick="displayPageImage('KR1c0015', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='10901:10914'>　　何彼穠矣三章章四句</span><br/>
<span class='tline' id='l306' data-llen='10914:10960'>彼茁<span class='krp-note'>音/拙</span>者葭<span class='krp-note'>音/加</span>壹發五豝<span class='krp-note'>音/巴</span>于<span class='krp-note'>音/吁</span>嗟乎騶虞<span class='krp-note'>叶音牙○/賦也茁生</span></span><br/>
<span class='tline' id='l307' data-llen='10960:11007'><span class='krp-note'>出壯盛之貌葭蘆也亦名葦發發矢豝牡豕也一發五/豝猶言中必疊雙也騶虞獸名白虎黒文不食生物者</span></span><br/>
<span class='tline' id='l308' data-llen='11007:11054'><span class='krp-note'>也○南國諸侯承文王之化脩身齊家以治其國而其/仁民之餘恩又有以及於庶類故其春田之際草木之</span></span><br/>
<span class='tline' id='l309' data-llen='11054:11100'><span class='krp-note'>茂禽獸之多至於如此而詩人述其事以美之且歎美/之曰此其仁心自然不由勉強是即眞所謂騶虞矣</span></span><br/>
<span class='tline' id='l310' data-llen='11100:11136'>○彼茁者蓬壹發五豵<span class='krp-note'>音/宗</span>于嗟乎騶虞<span class='krp-note'>叶五紅反○賦/也蓬草名一嵗</span></span><br/>
<span class='tline' id='l311' data-llen='11136:11147'><span class='krp-note'>曰豵亦/小豕也</span></span><br/>
<span class='tline' id='l312' data-llen='11147:11185'>　　騶虞二章章三句<span class='krp-note'>文王之化始於關雎而至於麟/趾則其化之入人者深矣形於</span></span><br/>
<span class='tline' id='l313' data-llen='11185:11212'><a onclick="displayPageImage('KR1c0015', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='11212:11257'>　　<span class='krp-note'>鵲巢而及於騶虞則其澤之及物者廣矣蓋意誠/心正之功不息而乆則其熏蒸透徹融液周徧自</span></span><br/>
<span class='tline' id='l315' data-llen='11257:11300'>　　<span class='krp-note'>有不能已者非智力之私所能及也故序以騶/虞為鵲巢之應而見王道之成其必有所傳矣</span></span><br/>
<span class='tline' id='l316' data-llen='11300:11329'>　　　召南之國十四篇四十章百七十七句<span class='krp-note'>愚按鵲/巢至采</span></span><br/>
<span class='tline' id='l317' data-llen='11329:11373'>　　　<span class='krp-note'>蘋言夫人大夫妻以見當時國君大夫被文王/之化而能脩身以正其家也甘棠以下又見由</span></span><br/>
<span class='tline' id='l318' data-llen='11373:11417'>　　　<span class='krp-note'>方伯能布文王之化而國君能脩之家以及其/國也其辭雖無及於文王者然文王明德新民</span></span><br/>
<span class='tline' id='l319' data-llen='11417:11461'>　　　<span class='krp-note'>之功至是而其所施者溥矣抑所謂其民皥皥/而不知為之者與唯何彼穠矣之詩為不可曉</span></span><br/>
<span class='tline' id='l320' data-llen='11461:11505'>　　　<span class='krp-note'>當闕所疑耳○周南召南二國凡二十五篇先/儒以為正風今姑從之○孔子謂伯魚曰女為</span></span><br/>
<span class='tline' id='l321' data-llen='11505:11549'>　　　<span class='krp-note'>周南召南矣乎人而不為周南召南其猶正牆/面而立也與○儀禮鄉飲酒鄉射燕禮皆合樂</span></span><br/>
<span class='tline' id='l322' data-llen='11549:11576'><a onclick="displayPageImage('KR1c0015', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='11576:11620'>　　　<span class='krp-note'>周南關雎葛覃卷耳召南鵲巢采蘩采蘋燕禮/又有房中之樂鄭氏注曰弦歌周南召南之詩</span></span><br/>
<span class='tline' id='l324' data-llen='11620:11664'>　　　<span class='krp-note'>而不用鐘磬云房中者后夫人之所諷誦以事/其君子○程子曰天下之治正家為先天下之</span></span><br/>
<span class='tline' id='l325' data-llen='11664:11708'>　　　<span class='krp-note'>家正則天下治矣二南正家之道也陳后妃夫/人大夫妻之德推之士庶人之家一也故使邦</span></span><br/>
<span class='tline' id='l326' data-llen='11708:11743'>　　　<span class='krp-note'>國至於鄉黨皆用之自朝廷至於委/巷莫不謳吟諷誦所以風化天下</span></span><br/>
<span class='tline' id='l327' data-llen='11743:11746'>　</span><br/>
<span class='tline' id='l328' data-llen='11746:11749'>　</span><br/>
<span class='tline' id='l329' data-llen='11749:11752'>　</span><br/>
<span class='tline' id='l330' data-llen='11752:11761'>　詩經集傳卷一</span><br/>
</p>
<p><br/>
</p>
  </div>
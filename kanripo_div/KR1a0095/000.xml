<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0095', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:196'>欽定四庫全書　　　　經部一</span>
<span class='tline' id='l9' data-llen='196:212'>　易經存疑　　　　　　　易類</span>
<span class='tline' id='l10' data-llen='212:218'>　　提要</span>
<span class='tline' id='l11' data-llen='218:244'>　　　　<span class='krp-note'>臣/</span>等謹案易經存疑十二卷明林希元撰希</span>
<span class='tline' id='l12' data-llen='244:267'>　　　　元字茂貞號次崖同安人正徳丁丑進士官</span>
<span class='tline' id='l13' data-llen='267:290'>　　　　至廣東提舉僉事見自序及王慎中序泉州</span>
<span class='tline' id='l14' data-llen='290:313'>　　　　府志稱官至大理寺丞誤也明史儒林傳附</span>
<span class='tline' id='l15' data-llen='313:336'>　　　　載蔡清傳中是書用注疏本其解經一以朱</span>
<span class='tline' id='l16' data-llen='336:362'><a onclick="displayPageImage('KR1a0095', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='362:385'>　　　　子本義為主多引用蔡清䝉引故楊時喬周</span>
<span class='tline' id='l18' data-llen='385:408'>　　　　易古今文謂其繼䝉引而作㣲有異同其曰</span>
<span class='tline' id='l19' data-llen='408:431'>　　　　存疑者洪朝選序謂存朱子之疑以羽翼程</span>
<span class='tline' id='l20' data-llen='431:454'>　　　　朱之傳義也自序謂今必下視程朱則吾之</span>
<span class='tline' id='l21' data-llen='454:483'>　　　　說焉能有易於後無已則上宗鄭賈<span class='krp-note'>按鄭康/成注易</span></span>
<span class='tline' id='l22' data-llen='483:517'>　　　　<span class='krp-note'>賈公彦未嘗注易此/語有誤謹附訂於此</span>鄭賈之說其可施于今</span>
<span class='tline' id='l23' data-llen='517:540'>　　　　乎葢其書本為科舉之學故主於祧漢而尊</span>
<span class='tline' id='l24' data-llen='540:563'>　　　　宋然研究義理持論謹嚴比古經師則不足</span>
<span class='tline' id='l25' data-llen='563:589'><a onclick="displayPageImage('KR1a0095', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='589:612'>　　　　要猶愈于剽竊庸膚為時文弋獲之術者葢</span>
<span class='tline' id='l27' data-llen='612:635'>　　　　正嘉以前儒者猶近篤實也原刻漫漶此本</span>
<span class='tline' id='l28' data-llen='635:658'>　　　　為乾隆壬戌其裔孫廷玣所刻舊有王慎中</span>
<span class='tline' id='l29' data-llen='658:681'>　　　　洪朝選二序載朱彞尊經義考廷玣刪之所</span>
<span class='tline' id='l30' data-llen='681:704'>　　　　言皆無大發明今亦不復補録焉乾隆四十</span>
<span class='tline' id='l31' data-llen='704:717'>　　　　六年九月恭校上</span>
<span class='tline' id='l32' data-llen='717:752'>　　　　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l33' data-llen='752:780'>　　　　　　　　　　總　校　官　<span class='krp-note'>臣/</span>　陸　費　墀</span>
<span class='tline' id='l35' data-llen='799:825'><a onclick="displayPageImage('KR1a0095', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l36' data-llen='825:832'>易經存疑序</span>
<span class='tline' id='l37' data-llen='832:855'>予自束髪讀書即喜窮研經理懼其遺亡類皆劄記然</span>
<span class='tline' id='l38' data-llen='855:878'>性喜知新稿成輙棄去至有一書而二三易稿者經傳</span>
<span class='tline' id='l39' data-llen='878:901'>子史多入議思周易四子獨有全籍既入仕途王事經</span>
<span class='tline' id='l40' data-llen='901:924'>心中遭斥逐鴻迹東西此書雖携以行曾弗及目而散</span>
<span class='tline' id='l41' data-llen='924:947'>逸者有之泗水辭官始獲追修舊業稍稍就緒視學嶺</span>
<span class='tline' id='l42' data-llen='947:970'>表因出以示諸生一二同志欲廣其傳輙謀之梓四子</span>
<span class='tline' id='l43' data-llen='970:993'>先出繼而入丞大理南北更官重以負罪南遷風波涉</span>
<span class='tline' id='l44' data-llen='993:1019'><a onclick="displayPageImage('KR1a0095', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span>
<span class='tline' id='l45' data-llen='1019:1042'>厯干戈在念而易遂以束之髙閣矣迺者被廢來歸山</span>
<span class='tline' id='l46' data-llen='1042:1065'>居無事念夙業未終爰取所藏易説重加刪飾始于辛</span>
<span class='tline' id='l47' data-llen='1065:1088'>丑之冬越一嵗而告成定為十二卷命曰存疑從舊也</span>
<span class='tline' id='l48' data-llen='1088:1111'>書林詹氏因求刻予弗能止懼其訛亂不倫姑為之校</span>
<span class='tline' id='l49' data-llen='1111:1134'>正而予之或見之曰今之談經者或薄傳註而喜新説</span>
<span class='tline' id='l50' data-llen='1134:1157'>舉業者或忽義理而尚詞華次崖此書非子雲之覆瓿</span>
<span class='tline' id='l51' data-llen='1157:1180'>與予聞之曰是何言與是何言與夫道在生民如日用</span>
<span class='tline' id='l52' data-llen='1180:1203'>飲食不可離也百姓日用而不知聖人修道以立教六</span>
<span class='tline' id='l53' data-llen='1203:1229'><a onclick="displayPageImage('KR1a0095', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span>
<span class='tline' id='l54' data-llen='1229:1252'>經所以作也聖人作經將使人由之以適道也經不明</span>
<span class='tline' id='l55' data-llen='1252:1275'>則道無由適傳註其可已與漢儒專門授受字疏句釋</span>
<span class='tline' id='l56' data-llen='1275:1298'>勤矣然業專訓詁㣲言奥㫖欝而弗彰由戸升堂吾無</span>
<span class='tline' id='l57' data-llen='1298:1321'>取焉有宋真儒輩出更互演繹抽闗啟鑰升堂覩奥六</span>
<span class='tline' id='l58' data-llen='1321:1344'>經之道如日中天有目者共見可無恨矣學者沿傳求</span>
<span class='tline' id='l59' data-llen='1344:1367'>經沿經求道精思力踐深造自得則將親見宓羲面揖</span>
<span class='tline' id='l60' data-llen='1367:1390'>姬孔若不追蹤游夏亦必方軌田施隨其所就如飲江</span>
<span class='tline' id='l61' data-llen='1390:1413'>河傳註其可少與其或片詞隻翰未協皇墳千賢一失</span>
<span class='tline' id='l62' data-llen='1413:1439'><a onclick="displayPageImage('KR1a0095', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span>
<span class='tline' id='l63' data-llen='1439:1462'>容或有焉然太陽有遺照大海有遺潤安能傷其明且</span>
<span class='tline' id='l64' data-llen='1462:1485'>大哉况大畜之道舎短集長謙謙君子裒多益寡故大</span>
<span class='tline' id='l65' data-llen='1485:1508'>舜之知成於好問孔子之聖竊比老彭若立已於峻前</span>
<span class='tline' id='l66' data-llen='1508:1531'>無古老方於往聖不亦逺乎今必下視程朱則吾之説</span>
<span class='tline' id='l67' data-llen='1531:1555'>焉能有易於彼無巳則上宗鄭賈鄭賈之説其可施於今</span>
<span class='tline' id='l68' data-llen='1555:1578'>乎是故昔賢傳註庸可厚非今之君子我未之信也乃</span>
<span class='tline' id='l69' data-llen='1578:1601'>若捋精鬬巧馳騁詞華聖竅賢闗置而弗問學士沿習</span>
<span class='tline' id='l70' data-llen='1601:1624'>獘也久矣前聖作經皇明造士意豈若是賢公卿明有</span>
<span class='tline' id='l71' data-llen='1624:1650'><a onclick="displayPageImage('KR1a0095', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span>
<span class='tline' id='l72' data-llen='1650:1673'>司方是之禁子不知變而是之述何所見之左乎或者</span>
<span class='tline' id='l73' data-llen='1673:1696'>聞予言悔曰吾過矣吾過矣迺書其言于編端以告學</span>
<span class='tline' id='l74' data-llen='1696:1699'>者</span>
</p>
<p>
</p>
  </div>
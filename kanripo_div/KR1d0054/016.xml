<div id="txtcont" class="span9" style="position: relative;">
    <p><br/>
<span class='tline' id='l9' data-llen='226:253'><a onclick="displayPageImage('KR1d0054', 'SBCK', '016-1a' );" name="016-1a" class="pb">[016-1a] <img width="20"  src="/static/img/kanseki-5.png"/></a></span><br/>
<span class='tline' id='l10' data-llen='253:265'>篡圖互註禮記卷第十六</span><br/>
<span class='tline' id='l11' data-llen='265:308'>中庸第三十一<span class='krp-note'>陸曰鄭云以其記中和之爲用也庸用也/孔子之孫子思作之以昭明聖祖之德也</span></span><br/>
<span class='tline' id='l12' data-llen='308:320'>　　　　禮記　鄭氏註</span><br/>
<span class='tline' id='l13' data-llen='320:354'>天命之謂性率性之謂道脩道之謂教<span class='krp-note'>天命謂天所命生/人者也是謂性命</span></span><br/>
<span class='tline' id='l14' data-llen='354:409'><span class='krp-note'>木神則仁金神則義火神則礼水神則信土神則知孝經說日性/者生之質命人所禀受度也率循也循性行之是謂道脩治也治</span></span><br/>
<span class='tline' id='l15' data-llen='409:454'><span class='krp-note'>而廣之人放效之是曰教○率所律反知音/智下知者大知皆同放方往反效胡教反</span>道也者不可須臾</span><br/>
<span class='tline' id='l16' data-llen='454:498'>離也可離非道也<span class='krp-note'>道猶道路/也出入動作由之離之惡/乎從也○離力智反下及注同惡音烏</span>是故</span><br/>
<span class='tline' id='l17' data-llen='498:531'>君子戒愼乎其所不睹恐懼乎其所不聞<span class='krp-note'>小人間居爲不/善无所不至也</span></span><br/>
<span class='tline' id='l18' data-llen='531:583'><span class='krp-note'>君子則不然雖視之无人聽之无声猶戒愼恐懼自脩正是/其不須臾離道○睹丁古反恐匡勇反注同間音閑下同</span>莫見</span><br/>
<span class='tline' id='l19' data-llen='583:619'>乎隱莫顯乎微故君子愼其獨也<span class='krp-note'>愼獨者愼其間居之所/爲小人於隱者動作言</span></span><br/>
<span class='tline' id='l20' data-llen='619:674'><span class='krp-note'>語自以爲不見睹不見聞則必肆尽其情也若有佔聽之者是爲/顯見甚於衆人之中爲之〇見䝨遍反注顯見同一音如字佔勑</span></span><br/>
<span class='tline' id='l21' data-llen='674:715'><span class='krp-note'>廉反重言故君子謹其獨也四一見/礼噐第十篇二見大斈四十二篇</span>喜怒哀樂之未發謂之</span><br/>
<span class='tline' id='l22' data-llen='715:742'><a onclick="displayPageImage('KR1d0054', 'SBCK', '016-1b' );" name="016-1b" class="pb">[016-1b] <img width="20"  src="/static/img/kanseki-5.png"/></a></span><br/>
<span class='tline' id='l23' data-llen='742:765'>中發而皆中節謂之和中也者天下之大本也和也者</span><br/>
<span class='tline' id='l24' data-llen='765:812'>天下之逹道也<span class='krp-note'>中爲大本者以其含喜怒哀樂礼之所由生政/教自此岀也〇楽音洛注同中丁仲反下注爲</span></span><br/>
<span class='tline' id='l25' data-llen='812:852'><span class='krp-note'>之中同重言中也者天下之大/本也篇未至誠立天下之大本</span>致中和天地位焉萬物育焉</span><br/>
<span class='tline' id='l26' data-llen='852:896'><span class='krp-note'>致行之至也位猶正也育生也長也○長/丁丈反重言万物育焉二一見楽記十九</span>仲尼曰君子中庸</span><br/>
<span class='tline' id='l27' data-llen='896:919'>小人反中庸君子之中庸也君子而時中小人之中庸</span><br/>
<span class='tline' id='l28' data-llen='919:962'>也小人而無忌憚也<span class='krp-note'>庸常也用中爲常道也反中庸者所行/非中庸然亦自以爲中庸也君子而時</span></span><br/>
<span class='tline' id='l29' data-llen='962:1017'><span class='krp-note'>中者其容貌君子而又時節其中也小人而无忌惮其容貌小人/反以无畏難爲常行是其反中庸也○小人之中庸也王肅本作</span></span><br/>
<span class='tline' id='l30' data-llen='1017:1058'><span class='krp-note'>小人之反中庸也忌惮徒旦反忌/畏也惮難也難乃旦反行下孟反</span>子曰中庸其至矣乎民鮮</span><br/>
<span class='tline' id='l31' data-llen='1058:1108'>能乆矣<span class='krp-note'>鮮罕也言中庸爲道至美顧人罕能乆行○中庸其至/矣乎一本作中庸之爲德其至矣乎鮮息淺反下及注</span></span><br/>
<span class='tline' id='l32' data-llen='1108:1138'><span class='krp-note'>同罕呼但/反希少也</span>子曰道之不行也我知之矣知者過之愚者</span><br/>
<span class='tline' id='l33' data-llen='1138:1161'>不及也道之不明也我知之矣賢者過之不肖者不及</span><br/>
<span class='tline' id='l34' data-llen='1161:1200'>也人莫不飲食也鮮能知味也<span class='krp-note'>罕知其味謂愚者所以不及/也過与不及使道不行唯礼</span></span><br/>
<span class='tline' id='l35' data-llen='1200:1227'><a onclick="displayPageImage('KR1d0054', 'SBCK', '016-2a' );" name="016-2a" class="pb">[016-2a] <img width="20"  src="/static/img/kanseki-5.png"/></a></span><br/>
<span class='tline' id='l36' data-llen='1227:1282'><span class='krp-note'>能爲之中○知音智下文大知也予知注有知皆同肖音笑下同/重言賢者過之不肖者不及也䘮服四制四十九賢者不得過不</span></span><br/>
<span class='tline' id='l37' data-llen='1282:1327'><span class='krp-note'>肖者不得不及○鮮能知味也/大斈四十二食而不知其味</span>子曰道其不行矣夫<span class='krp-note'>閔无明/君教之</span></span><br/>
<span class='tline' id='l38' data-llen='1327:1355'><span class='krp-note'>〇夫/音扶</span>子曰舜其大知也與舜好問而好察邇言隱惡而</span><br/>
<span class='tline' id='l39' data-llen='1355:1387'>揚善執其兩端用其中於民其斯以爲舜乎<span class='krp-note'>迩近也近言/而善易以進</span></span><br/>
<span class='tline' id='l40' data-llen='1387:1442'><span class='krp-note'>人察而行之也两端過与不及也用其中於民賢与不肖皆能行/之也斯此也其德如此乃號爲舜舜之言充也〇与音餘下強与</span></span><br/>
<span class='tline' id='l41' data-llen='1442:1475'><span class='krp-note'>皆同好呼報反/下同易以䜴反</span>子曰人皆曰予知驅而納諸罟擭䧟阱之</span><br/>
<span class='tline' id='l42' data-llen='1475:1498'>中而莫之知辟也人皆曰予知擇乎中庸而不能期月</span><br/>
<span class='tline' id='l43' data-llen='1498:1551'>守也<span class='krp-note'>予我也言凢人自謂有知人使之入罟不知辟也自謂擇中/庸而爲之亦不能乆行言其實愚又無恒〇罟音古罔之愡</span></span><br/>
<span class='tline' id='l44' data-llen='1551:1606'><span class='krp-note'>名擭胡化反尚書傳云捕獸機檻䧟䧟没之䧟阱才性反本或作/穽同阱穿地䧟獸也說文云穽或爲阱字也辟音避注知辟辟害</span></span><br/>
<span class='tline' id='l45' data-llen='1606:1635'><span class='krp-note'>皆同期/音基</span>子曰回之爲人也擇乎中庸得一善則拳拳服膺</span><br/>
<span class='tline' id='l46' data-llen='1635:1678'>而弗失之矣<span class='krp-note'>拳拳奉持之貌〇拳音權又起阮反徐/羌權反膺徐音應又於陵反奉芳勇反</span>子曰天</span><br/>
<span class='tline' id='l47' data-llen='1678:1701'>下國家可均也爵禄可辭也白刃可蹈也中庸不可能</span><br/>
<span class='tline' id='l48' data-llen='1701:1728'><a onclick="displayPageImage('KR1d0054', 'SBCK', '016-2b' );" name="016-2b" class="pb">[016-2b] <img width="20"  src="/static/img/kanseki-5.png"/></a></span><br/>
<span class='tline' id='l49' data-llen='1728:1776'>也<span class='krp-note'>言中庸難爲之難/蹈音悼又徒報反</span>子路問強<span class='krp-note'>強勇者所好也〇強其/良反下同好呼/報反</span>子曰南</span><br/>
<span class='tline' id='l50' data-llen='1776:1812'>方之强與北方之強與抑而強與<span class='krp-note'>言三者所以爲強者異/也抑辭也而之言女也</span></span><br/>
<span class='tline' id='l51' data-llen='1812:1845'><span class='krp-note'>謂中囯也〇女/音汝下抑女同</span>寛柔以教不報無道南方之強也君子居</span><br/>
<span class='tline' id='l52' data-llen='1845:1885'>之<span class='krp-note'>南方以舒緩爲强不報凡道謂/犯而不校也〇校交孝廻報也</span>祍金革死而不厭北方之</span><br/>
<span class='tline' id='l53' data-llen='1885:1924'>強也而強者居之<span class='krp-note'>祍猶席也北方以剛猛爲强〇/祍而審反又而鴆反厭於豔反</span>故君子</span><br/>
<span class='tline' id='l54' data-llen='1924:1947'>和而不流強哉矯中立而不倚強哉矯國有道不變塞</span><br/>
<span class='tline' id='l55' data-llen='1947:1982'>焉強哉矯國無道至死不變強哉矯<span class='krp-note'>此柳女之強也流猶/移也塞猶實也囯有</span></span><br/>
<span class='tline' id='l56' data-llen='1982:2032'><span class='krp-note'>道丕変以趍時囯无道不変以辟害有道无道一也矯/強貌塞或爲色〇矯居表反下同倚依彼反徐其蟻反</span>子曰素</span><br/>
<span class='tline' id='l57' data-llen='2032:2068'>隱行怪後丗有述焉吾弗爲之矣<span class='krp-note'>素讀如攻城攻其所傃/之傃傃猶郷也言方郷</span></span><br/>
<span class='tline' id='l58' data-llen='2068:2121'><span class='krp-note'>辟害隱身而行詭譎以作後丗名也弗爲之矣恥之也〇傃/音素卿本又作嚮許亮反下皆同詭乆委反下同譎音/央</span>君子</span><br/>
<span class='tline' id='l59' data-llen='2121:2157'>遵道而行半塗而廢吾弗能巳矣<span class='krp-note'>廢猶罷止也弗能巳矣/汲汲行道不爲時人之</span></span><br/>
<span class='tline' id='l60' data-llen='2157:2189'><span class='krp-note'>隱行〇汲音急/隱行下孟反</span>君子依乎中庸遯丗不見知而不悔唯聖</span><br/>
<span class='tline' id='l61' data-llen='2189:2216'><a onclick="displayPageImage('KR1d0054', 'SBCK', '016-3a' );" name="016-3a" class="pb">[016-3a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2216:2259'>者能之<span class='krp-note'>言隱者當如此也唯舜爲能如/此〇遯本又作遁同徒頓反</span>君子之道費而隱<span class='krp-note'>言/可</span></span><br/>
<span class='tline' id='l63' data-llen='2259:2301'><span class='krp-note'>隱之節也費猶佹也道不費則仕〇/費本又作拂同扶弗反徐音弗注同</span>夫婦之愚可以與知焉</span><br/>
<span class='tline' id='l64' data-llen='2301:2324'>及其至也雖聖人亦首所不知焉夫婦之不肖可以能</span><br/>
<span class='tline' id='l65' data-llen='2324:2358'>行焉及其至也雖聖人亦有所不能焉<span class='krp-note'>與讀爲賛者皆與/之與言匹夫匹婦</span></span><br/>
<span class='tline' id='l66' data-llen='2358:2413'><span class='krp-note'>愚耳亦可以其與有所知可以其能有所行者以其知行之極也/聖人有不能如此舜好察邇言由此故與〇以與音預注皆與之</span></span><br/>
<span class='tline' id='l67' data-llen='2413:2456'><span class='krp-note'>與以其與同好呼報反故与音/餘重言其至也三又見下文</span>天地之大也人猶有所憾<span class='krp-note'>憾/恨</span></span><br/>
<span class='tline' id='l68' data-llen='2456:2502'><span class='krp-note'>也天地至大無不覆載人尚有所恨焉况於聖/人能尽備之乎〇憾本又作感胡暗反注同</span>故君子語大天</span><br/>
<span class='tline' id='l69' data-llen='2502:2538'>下莫能載焉語小天下莫能破焉<span class='krp-note'>語猶說也所說大事謂/先王之道也所說小事</span></span><br/>
<span class='tline' id='l70' data-llen='2538:2573'><span class='krp-note'>謂若愚不肖夫婦之/知行也聖人盡兼行</span>詩云鳶飛戾天魚躍于淵言其上下</span><br/>
<span class='tline' id='l71' data-llen='2573:2624'>察也<span class='krp-note'>察猶著也言聖人之德至于天則鳶飛戾天至於地則魚/躍于淵是其著明於天地也〇鳶恱專反字又作鳶戾力</span></span><br/>
<span class='tline' id='l72' data-llen='2624:2658'><span class='krp-note'>計吕結二反躍羊灼/反著張慮反下同</span>君子之道造端乎夫婦及其至也察</span><br/>
<span class='tline' id='l73' data-llen='2658:2693'>乎天地<span class='krp-note'>夫婦謂匹夫匹婦之所/知所行〇造在老反</span>子曰道不逺人人之爲道</span><br/>
<span class='tline' id='l74' data-llen='2693:2720'><a onclick="displayPageImage('KR1d0054', 'SBCK', '016-3b' );" name="016-3b" class="pb">[016-3b] <img width="20"  src="/static/img/kanseki-5.png"/></a></span><br/>
<span class='tline' id='l75' data-llen='2720:2752'>而逺人不可以爲道<span class='krp-note'>言道即不逺於/人人不能行也</span>詩云伐柯伐柯其</span><br/>
<span class='tline' id='l76' data-llen='2752:2785'>則不逺執柯以伐柯睨而視之猶以爲逺<span class='krp-note'>則法也言持柯/以伐木將以爲</span></span><br/>
<span class='tline' id='l77' data-llen='2785:2832'><span class='krp-note'>柯近以柯爲尺寸之法此法不逺人人尚逺之明/爲道不可以逺〇柯古何反睨徐音詣睥睨也</span>故君子以人</span><br/>
<span class='tline' id='l78' data-llen='2832:2873'>治人改而止<span class='krp-note'>言人有罪過君子以人道治之其/人改而止赦之不責以人所不能</span>忠恕違道不</span><br/>
<span class='tline' id='l79' data-llen='2873:2901'>逺施諸已而不願亦勿施於人<span class='krp-note'>違猶/去也</span>君子之道四丘未</span><br/>
<span class='tline' id='l80' data-llen='2901:2924'>能一焉所求乎子以事父未能也所求乎臣以事君未</span><br/>
<span class='tline' id='l81' data-llen='2924:2947'>能也所求乎弟以事兄未能也所求乎朋友先施之未</span><br/>
<span class='tline' id='l82' data-llen='2947:2981'>能也<span class='krp-note'>聖人而曰我未能/明人當勉之無巳</span>庸德之行庸言之謹有所不足不</span><br/>
<span class='tline' id='l83' data-llen='2981:3016'>敢不勉有餘不敢盡言顧行行顧言<span class='krp-note'>庸猶常也言德常行/也言常謹也聖人之</span></span><br/>
<span class='tline' id='l84' data-llen='3016:3063'><span class='krp-note'>行實過於人有餘不敢盡常爲人法從礼也〇/行行皆下孟反注聖人之行同或一讀皆如字</span>君子胡不慥慥</span><br/>
<span class='tline' id='l85' data-llen='3063:3109'>爾<span class='krp-note'>君子謂衆賢也慥慥守實言行相應之藐〇慥/七到反行下孟反應於陵反舊音應對之應</span>君子素其位</span><br/>
<span class='tline' id='l86' data-llen='3109:3132'>而行不願乎其外素富貴行乎富貴素貧賤行乎貧賤</span><br/>
<span class='tline' id='l87' data-llen='3132:3159'><a onclick="displayPageImage('KR1d0054', 'SBCK', '016-4a' );" name="016-4a" class="pb">[016-4a] <img width="20"  src="/static/img/kanseki-5.png"/></a></span><br/>
<span class='tline' id='l88' data-llen='3159:3182'>素夷狄行乎夷狄素患難行乎患難君子無入而不自</span><br/>
<span class='tline' id='l89' data-llen='3182:3226'>得焉<span class='krp-note'>傃皆讀爲素不願乎其外謂思不岀其位也/自得謂所郷不失其道○難乃旦反下同</span>在上位不</span><br/>
<span class='tline' id='l90' data-llen='3226:3259'>陵下在下位不援上<span class='krp-note'>援謂牽持之也/○援音爰注同</span>正已而不求於人則</span><br/>
<span class='tline' id='l91' data-llen='3259:3300'>無怨上不怨天下不尤人<span class='krp-note'>無怨人無怨之者也論語曰君子/求諸巳小人求諸人〇巳音紀怨</span></span><br/>
<span class='tline' id='l92' data-llen='3300:3337'><span class='krp-note'>於願反又於元/反下及注並同</span>故君子居易以俟命小人行險以徼幸<span class='krp-note'>易/猶</span></span><br/>
<span class='tline' id='l93' data-llen='3337:3378'><span class='krp-note'>平安也俟命聽天任命也險謂傾危/之道〇易以䜴反注同徼古堯反</span>子曰射有似乎君子失</span><br/>
<span class='tline' id='l94' data-llen='3378:3421'>諸正鵠反求諸其身<span class='krp-note'>反求於其身不以怨人畫曰正棲皮曰/鵠〇正音征注同鵠古毒反注同正鵠</span></span><br/>
<span class='tline' id='l95' data-llen='3421:3476'><span class='krp-note'>皆鳥名也一曰正正也鵠直也大射則張皮侯而棲鵠賔射張布/侯而設正也棲細兮反重言失諸正鵠射義四十六發而不失正</span></span><br/>
<span class='tline' id='l96' data-llen='3476:3511'><span class='krp-note'>鵠者〇反求諸其身射/義反求諸巳而巳矣</span>君子之道辟如行逺必自邇辟如</span><br/>
<span class='tline' id='l97' data-llen='3511:3558'>登髙必自卑<span class='krp-note'>自從也迩近也行之以近者卑者始以漸致之髙/逺○辟音譬下同邇音爾卑音婢又如字注同</span></span><br/>
<span class='tline' id='l98' data-llen='3558:3581'>詩曰妻子好合如鼔瑟琴兄弟旣翕和樂且耽宜爾室</span><br/>
<span class='tline' id='l99' data-llen='3581:3629'>家樂爾妻帑<span class='krp-note'>琴瑟聲相應和也翕合也耽亦樂也古者謂子孫/日帑此詩言和室家之道自近者始〇好呼報反</span></span><br/>
<span class='tline' id='l100' data-llen='3629:3656'><a onclick="displayPageImage('KR1d0054', 'SBCK', '016-4b' );" name="016-4b" class="pb">[016-4b] <img width="20"  src="/static/img/kanseki-5.png"/></a></span><br/>
<span class='tline' id='l101' data-llen='3656:3711'><span class='krp-note'>翕許急反樂音洛下及注同耽丁南反帑音奴子孫也本又作孥/同尚書傳毛詩箋並云子也杜預注左傳云妻子也應應對之應</span></span><br/>
<span class='tline' id='l102' data-llen='3711:3747'><span class='krp-note'>和胡/卧反</span>子曰父母其順矣乎<span class='krp-note'>謂其教令行/使室家順</span>子曰鬼神之爲德</span><br/>
<span class='tline' id='l103' data-llen='3747:3774'>其盛矣乎視之而弗見聽之而弗聞體物而不可遺<span class='krp-note'>躰/猶</span></span><br/>
<span class='tline' id='l104' data-llen='3774:3827'><span class='krp-note'>生也可猶所也不有所遺言萬物无不以鬼神之氣生也重言/視之而弗見聽之而不聞大斈四十二視而不見聽而不聞</span>使</span><br/>
<span class='tline' id='l105' data-llen='3827:3850'>天下之人齊明盛服以承祭祀洋洋乎如在其上如在</span><br/>
<span class='tline' id='l106' data-llen='3850:3900'>其左右<span class='krp-note'>明猶潔也洋洋人想思其傍僾之貌〇斉側皆反本亦/作齋洋音羊傍皇薄刚反謂左右也徐方岡反僾徐於</span></span><br/>
<span class='tline' id='l107' data-llen='3900:3937'><span class='krp-note'>愷反又/音爱</span>詩曰神之格思不可度思矧可射思<span class='krp-note'>格來也矧况/也射厭也思</span></span><br/>
<span class='tline' id='l108' data-llen='3937:3992'><span class='krp-note'>皆声之助言神之來其形象不可億度而知事之盡敬而已况可/厭倦乎○格古百反度待洛反注同矧詩忍反注同射音亦厭於</span></span><br/>
<span class='tline' id='l109' data-llen='3992:4034'><span class='krp-note'>豔反字又作猒/下同盡子忍反</span>夫微之顯誠之不可揜如此夫<span class='krp-note'>言神无形而/著不言而誠</span></span><br/>
<span class='tline' id='l110' data-llen='4034:4068'><span class='krp-note'>○揜音掩於檢反此/夫音扶著張慮反</span>子曰舜其大孝也與德爲聖人尊爲</span><br/>
<span class='tline' id='l111' data-llen='4068:4101'>天子冨有四海之内宗廟饗之子孫保之<span class='krp-note'>保安也〇与音/餘重言德爲聖</span></span><br/>
<span class='tline' id='l112' data-llen='4101:4133'><span class='krp-note'>人至子孫保之/二一見下文</span>故大德必得其位必得其禄必得其名必</span><br/>
<span class='tline' id='l113' data-llen='4133:4160'><a onclick="displayPageImage('KR1d0054', 'SBCK', '016-5a' );" name="016-5a" class="pb">[016-5a] <img width="20"  src="/static/img/kanseki-5.png"/></a></span><br/>
<span class='tline' id='l114' data-llen='4160:4197'>得其壽<span class='krp-note'>名令聞也〇聞/音問下令聞同</span>故天之生物必因其材而篤焉<span class='krp-note'>材/謂</span></span><br/>
<span class='tline' id='l115' data-llen='4197:4238'><span class='krp-note'>其質性也篤厚也言善者天厚其福/惡者天厚其毒皆由其本而爲之</span>故栽者培之傾者覆之</span><br/>
<span class='tline' id='l116' data-llen='4238:4294'><span class='krp-note'>栽讀如文王𥘉載之載栽猶殖也培益也今時人名草木之殖曰/栽築牆立板亦曰栽栽或爲兹覆敗也○栽依注音災將才反注</span></span><br/>
<span class='tline' id='l117' data-llen='4294:4333'><span class='krp-note'>同植也培蒲回反覆芳伏反/載之載並音災本或作烖同</span>詩曰嘉樂君子憲憲令德宜民</span><br/>
<span class='tline' id='l118' data-llen='4333:4356'>宜人受禄于天保佑命之自天申之故大德者必受命</span><br/>
<span class='tline' id='l119' data-llen='4356:4409'><span class='krp-note'>憲憲興盛之貌保安也佑助也〇嘉户嫁反詩本作假音同/假嘉也皇音加善也憲音顯注同一音如字佑音祐下注同</span>子曰</span><br/>
<span class='tline' id='l120' data-llen='4409:4432'>無憂者其唯文王乎以王季爲父以武王爲子父作之</span><br/>
<span class='tline' id='l121' data-llen='4432:4482'>子述之<span class='krp-note'>聖人以立法度爲大事子能述成之則何憂乎堯舜之/父子則有凶頑禹湯之父子則寡令聞父子相成唯有</span></span><br/>
<span class='tline' id='l122' data-llen='4482:4509'><span class='krp-note'>文/王</span>武五纉大王王季文王之緒壹戎衣而有天下身不</span><br/>
<span class='tline' id='l123' data-llen='4509:4532'>失天下之顯名尊爲天子冨有四海之内宗廟饗之子</span><br/>
<span class='tline' id='l124' data-llen='4532:4582'>孫保之<span class='krp-note'>纉継也緒業也戎兵也衣讀如殷聲之誤也齊人言殷/聲如衣虞夏殷周氏者多矣今姓有衣者殷之胄與壹</span></span><br/>
<span class='tline' id='l125' data-llen='4582:4637'><span class='krp-note'>戎殷者壹用兵伐殷也〇纉徐音纂哉管反大音泰下及注大王/皆同壹戎衣依注衣作殷於巾反謂一用兵伐殷也尚書依字讀</span></span><br/>
<span class='tline' id='l126' data-llen='4637:4664'><a onclick="displayPageImage('KR1d0054', 'SBCK', '016-5b' );" name="016-5b" class="pb">[016-5b] <img width="20"  src="/static/img/kanseki-5.png"/></a></span><br/>
<span class='tline' id='l127' data-llen='4664:4700'><span class='krp-note'>謂一著戎衣而天下大/定胄與直救反下音餘</span>武王末受命周公成文武之德追</span><br/>
<span class='tline' id='l128' data-llen='4700:4723'>王大王王季上祀先公以天子之禮斯禮也逹乎諸侯</span><br/>
<span class='tline' id='l129' data-llen='4723:4746'>大夫及士庶人父爲大夫子爲士葬以大夫祭以士父</span><br/>
<span class='tline' id='l130' data-llen='4746:4769'>爲士子爲大夫葬以士祭以大夫期之喪逹乎大夫三</span><br/>
<span class='tline' id='l131' data-llen='4769:4802'>年之喪逹乎天子父母之喪無貴賤一也<span class='krp-note'>末猶老也追王/大王王季者以</span></span><br/>
<span class='tline' id='l132' data-llen='4802:4857'><span class='krp-note'>王迹起焉先公組紺以上至后稷也斯禮逹於諸侯大夫士庶人/者謂葬之從死者之爵祭之用生者之禄也言大夫葬以大夫士</span></span><br/>
<span class='tline' id='l133' data-llen='4857:4912'><span class='krp-note'>葬以士則追王者改葬之矣期之喪逹於大夫者謂旁親所降在/大功者其正統之期天子諸侯猶不降也大夫所降天子諸侯絶</span></span><br/>
<span class='tline' id='l134' data-llen='4912:4967'><span class='krp-note'>之不爲服所不臣乃服之也承葬祭說期三年之䘮者明子事父/以孝不用其尊卑變〇未亡遏反追王于况反注追王同期音基</span></span><br/>
<span class='tline' id='l135' data-llen='4967:5022'><span class='krp-note'>注同組音祖紺古闇反組紺大王之父也亦曰諸盩盩音置留反/以上時掌反不爲服于僞反重意天子之禮逹乎諸侯大夫及士</span></span><br/>
<span class='tline' id='l136' data-llen='5022:5069'><span class='krp-note'>庶人王制自天子逹于庶人大學自天子以至/于庶人〇父爲士子爲大夫二一見䘮服小記</span>子曰武王周公</span><br/>
<span class='tline' id='l137' data-llen='5069:5092'>其逹孝矣乎夫孝者善繼人之志善述人之事者也春</span><br/>
<span class='tline' id='l138' data-llen='5092:5124'>秋脩其祖廟陳其宗器設其裳衣薦其時食<span class='krp-note'>脩謂掃糞也/宗器祭器也</span></span><br/>
<span class='tline' id='l139' data-llen='5124:5151'><a onclick="displayPageImage('KR1d0054', 'SBCK', '016-6a' );" name="016-6a" class="pb">[016-6a] <img width="20"  src="/static/img/kanseki-5.png"/></a></span><br/>
<span class='tline' id='l140' data-llen='5151:5199'><span class='krp-note'>裳衣先祖之遺衣服也設之當以授尸也時食四時/祭也○掃悉報反糞弗運反本亦作糞亦作拚同</span>宗廟之禮</span><br/>
<span class='tline' id='l141' data-llen='5199:5222'>所以序昭穆也序爵所以辨貴賤也序事所以辨賢也</span><br/>
<span class='tline' id='l142' data-llen='5222:5254'>旅酬下爲上所以逮賤也燕毛所以序齒也<span class='krp-note'>序猶次也爵/謂公卿大夫</span></span><br/>
<span class='tline' id='l143' data-llen='5254:5309'><span class='krp-note'>士也事謂薦羞也以辨䝨者以其事别所能也若司徒羞牛宗伯/共雞牲矣文王丗子曰宗廟之中以爵爲位崇德也宗人授事以</span></span><br/>
<span class='tline' id='l144' data-llen='5309:5364'><span class='krp-note'>官尊賢也旅酬下爲上者謂若特牲饋食之禮賔弟子兄弟之子/各舉觶於其長也逮賤者宗廟之中以有事爲榮也燕謂旣祭而</span></span><br/>
<span class='tline' id='l145' data-llen='5364:5419'><span class='krp-note'>燕也燕以髪色爲坐祭時尊尊也至燕親親也齒亦年也〇昭穆/常遥反穆又作繆音同遝本又作逮同音代燕於見反注並同别</span></span><br/>
<span class='tline' id='l146' data-llen='5419:5474'><span class='krp-note'>彼列反共音恭饋其位反觯音至長丁丈反下謂長同重意宗廟/之禮所以序昭穆也仲尼燕居二十八禘甞之禮所以仁昭穆也</span></span><br/>
<span class='tline' id='l147' data-llen='5474:5497'>踐其位行其禮奏其樂敬其所尊愛其所親事死如事</span><br/>
<span class='tline' id='l148' data-llen='5497:5538'>生事亡如事存孝之至也<span class='krp-note'>踐猶升也其者其先祖也踐或爲/纉○重言事死如事生二一見祭</span></span><br/>
<span class='tline' id='l149' data-llen='5538:5572'><span class='krp-note'>義二十四/〇孝/之至也二一見祭義</span>郊社之禮所以事上帝也宗廟之禮</span><br/>
<span class='tline' id='l150' data-llen='5572:5618'>所以祀乎其先也<span class='krp-note'>社祭也神不言后土者省文〇省色領反○/重意郊社之禮所以事上帝也仲尼燕居郊</span></span><br/>
<span class='tline' id='l151' data-llen='5618:5649'><span class='krp-note'>社之義所以/仁鬼神也</span>明乎郊社之禮禘甞之義治國其如示諸掌</span><br/>
<span class='tline' id='l152' data-llen='5649:5676'><a onclick="displayPageImage('KR1d0054', 'SBCK', '016-6b' );" name="016-6b" class="pb">[016-6b] <img width="20"  src="/static/img/kanseki-5.png"/></a></span><br/>
<span class='tline' id='l153' data-llen='5676:5730'>乎<span class='krp-note'>示讀如寘諸河于之寘寘置也物而在掌中易爲知力者也序/爵辨賢尊尊親親治囯之要〇示依注音寘之䜴反易以䜴反</span></span><br/>
<span class='tline' id='l154' data-llen='5730:5785'><span class='krp-note'>知力音智本亦無力字治之要治音直吏反一本作治囯之要治/則如字重意明乎郊社之禮褅甞之義治國其如示諸掌乎仲尼</span></span><br/>
<span class='tline' id='l155' data-llen='5785:5824'><span class='krp-note'>燕居云明乎郊社之義禘甞之/禮治國其如指諸掌而巳乎</span>○哀公問政子曰文武之政</span><br/>
<span class='tline' id='l156' data-llen='5824:5855'>布在方䇿其人存則其政舉其人亡則其政息<span class='krp-note'>方版也䇿/簡也息猶</span></span><br/>
<span class='tline' id='l157' data-llen='5855:5901'><span class='krp-note'>㓕也○方䇿𥘉革反/版音板本亦作板</span>人道敏政地道敏樹<span class='krp-note'>敏猶勉也樹謂殖/草木也人之無政</span></span><br/>
<span class='tline' id='l158' data-llen='5901:5950'><span class='krp-note'>若地無草木/矣敏或爲謀</span>夫政也者蒲盧也<span class='krp-note'>蒲盧蜾蠃謂土蜂也詩曰螟蛉/有子蜾蠃負之螟蛉桑蟲也蒲</span></span><br/>
<span class='tline' id='l159' data-llen='5950:6005'><span class='krp-note'>盧取桑蟲之子去而變化之以成爲已子政之於百姓若蒲盧之/於桑蟲然○蒲盧並如字爾雅云蜾蠃蒲盧即今之細腰蜂也一</span></span><br/>
<span class='tline' id='l160' data-llen='6005:6055'><span class='krp-note'>名蠮螉蜾音果螺力果反本亦作蠃音同蜂芳/封反字亦作蠭同螟莫瓶反蛉音零已音紀</span>故爲政在人<span class='krp-note'>在/於</span></span><br/>
<span class='tline' id='l161' data-llen='6055:6092'><span class='krp-note'>得賢/人也</span>取人以身脩身以道脩道以仁<span class='krp-note'>取人以身言明/君乃能得人</span>仁者</span><br/>
<span class='tline' id='l162' data-llen='6092:6115'>人也親親爲大義者宜也尊賢爲大親親之殺尊賢之</span><br/>
<span class='tline' id='l163' data-llen='6115:6163'>等禮所生也<span class='krp-note'>人也讀如相人偶之人以人意相存問之言○殺/色界反徐所例反重言仁者人也二一見表記三</span></span><br/>
<span class='tline' id='l164' data-llen='6163:6201'><span class='krp-note'>十/二</span>在下位不獲乎上民不可得而治矣<span class='krp-note'>此句其属在下著/脫誤重在此〇治</span></span><br/>
<span class='tline' id='l165' data-llen='6201:6228'><a onclick="displayPageImage('KR1d0054', 'SBCK', '016-7a' );" name="016-7a" class="pb">[016-7a] <img width="20"  src="/static/img/kanseki-5.png"/></a></span><br/>
<span class='tline' id='l166' data-llen='6228:6274'><span class='krp-note'>直吏反一音如字脫音奪重直用反重言在/下位不獲乎上民不可得而治矣二下文一</span>故君子不可以不</span><br/>
<span class='tline' id='l167' data-llen='6274:6297'>脩身思脩身不可以不事親思事親不可以不知人思</span><br/>
<span class='tline' id='l168' data-llen='6297:6340'>知人不可以不知天<span class='krp-note'>言脩身乃知孝知孝乃知人知人乃知/賢不肖知賢不肖乃知天命所保佑</span>天</span><br/>
<span class='tline' id='l169' data-llen='6340:6364'>下之逹道五所以行之者三曰君臣也父子也夫婦也昆</span><br/>
<span class='tline' id='l170' data-llen='6364:6387'>弟也朋友之交也五者天下之逹道也知仁勇三者天</span><br/>
<span class='tline' id='l171' data-llen='6387:6428'>下之逹德也所以行之者一也<span class='krp-note'>逹/知</span>駢<span class='krp-note'>常行百王所不變也○/智下近乎知注言有知</span></span><br/>
<span class='tline' id='l172' data-llen='6428:6463'><span class='krp-note'>皆同重言所以行之/者一也二一見下文</span>或生而知之或學而知之或困而知</span><br/>
<span class='tline' id='l173' data-llen='6463:6509'>之及其知之一也<span class='krp-note'>困而知之謂長而見禮義之事已臨之而有/不足乃始學而知之此逹道也○長丁丈反</span></span><br/>
<span class='tline' id='l174' data-llen='6509:6536'><span class='krp-note'>己音/紀</span>或安而行之或利而行之或勉強而行之及其成</span><br/>
<span class='tline' id='l175' data-llen='6536:6572'>功一也<span class='krp-note'>利謂貪榮名也勉強恥不/若人〇强其兩反注同</span>子曰好學近乎知力行</span><br/>
<span class='tline' id='l176' data-llen='6572:6595'>近乎仁知恥近乎勇知斯三者則知所以脩身知所以</span><br/>
<span class='tline' id='l177' data-llen='6595:6618'>脩身則知所以治人知所以治人則知所以治天下國</span><br/>
<span class='tline' id='l178' data-llen='6618:6645'><a onclick="displayPageImage('KR1d0054', 'SBCK', '016-7b' );" name="016-7b" class="pb">[016-7b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='6645:6694'>家矣<span class='krp-note'>言有知有仁有勇乃知脩身則脩身以此三者爲基/〇好呼報反近附近之近下同行皇如字徐下孟反</span>凢爲</span><br/>
<span class='tline' id='l180' data-llen='6694:6717'>天下國家有九經曰脩身也尊賢也親親也敬大臣也</span><br/>
<span class='tline' id='l181' data-llen='6717:6744'>體羣臣也子庶民也來百工也柔逺人也懷諸侯也<span class='krp-note'>體/猶</span></span><br/>
<span class='tline' id='l182' data-llen='6744:6799'><span class='krp-note'>接幼也子猶愛也逺人蕃國之諸侯也○子如字徐將吏反下句/放此蕃方元反重言凢爲天下囯家有九經二下文一〇尊賢也</span></span><br/>
<span class='tline' id='l183' data-llen='6799:6846'><span class='krp-note'>二一見文王丗子第八又祭義二十四教不伐以/尊賢也○親親也二一見下文一見大傳十六</span>脩身則道立</span><br/>
<span class='tline' id='l184' data-llen='6846:6869'>尊賢則不惑親親則諸父昆弟不怨敬大臣則不眩體</span><br/>
<span class='tline' id='l185' data-llen='6869:6892'>羣臣則士之報禮重子庶民則百姓勸來百工則財用</span><br/>
<span class='tline' id='l186' data-llen='6892:6924'>足柔逺人則四方歸之懷諸侯則天下畏之<span class='krp-note'>不惑謀者良/也不眩所任</span></span><br/>
<span class='tline' id='l187' data-llen='6924:6954'><span class='krp-note'>明也○眩/賢遍反</span>齊明盛服非禮不動所以脩身也去䜛逺色賤</span><br/>
<span class='tline' id='l188' data-llen='6954:6977'>貨而貴德所以勸賢也尊其位重其禄同其好惡所以</span><br/>
<span class='tline' id='l189' data-llen='6977:7000'>勸親親也官盛任使所以勸大臣也虫信重禄所以勸</span><br/>
<span class='tline' id='l190' data-llen='7000:7023'>士也時使薄歛所以勸百姓也日省月試旣廪稱事所</span><br/>
<span class='tline' id='l191' data-llen='7023:7050'><a onclick="displayPageImage('KR1d0054', 'SBCK', '016-8a' );" name="016-8a" class="pb">[016-8a] <img width="20"  src="/static/img/kanseki-5.png"/></a></span><br/>
<span class='tline' id='l192' data-llen='7050:7073'>以勸百工也送往迎來嘉善而矜不能所以柔逺人也</span><br/>
<span class='tline' id='l193' data-llen='7073:7096'>繼絶丗舉廢國治亂持危朝聘以時厚往而薄來所以</span><br/>
<span class='tline' id='l194' data-llen='7096:7145'>懷諸侯也<span class='krp-note'>同其好惡不特有所好惡於同姓雖恩不同義必同/也尊重其禄位所以貴之不必授以官守天官不可</span></span><br/>
<span class='tline' id='l195' data-llen='7145:7200'><span class='krp-note'>私也官盛任使大臣皆有属官所任使不親小事也忠信重禄有/忠信者重其禄也時使使之以時日省月試考校其成功也旣讀</span></span><br/>
<span class='tline' id='l196' data-llen='7200:7255'><span class='krp-note'>爲餼餼廪稍食也槀人職曰乗其事考其弓弩以下上其食○齊/側皆反去起吕反逺于萬反好惡上呼報反下烏路反又並如字</span></span><br/>
<span class='tline' id='l197' data-llen='7255:7310'><span class='krp-note'>注同歛力驗反旣依注音餼許氣反廪彼錦反一本又力錦反稱/尺證反朝直遥反槀苦報反一音古老反上時掌反重意所以勸</span></span><br/>
<span class='tline' id='l198' data-llen='7310:7343'><span class='krp-note'>百姓也文王丗子/所以躰百姓也</span>凢爲天下國家有九經所以行之者一</span><br/>
<span class='tline' id='l199' data-llen='7343:7366'>也凢事豫則立不豫則廢言前定則不跲事前定則不</span><br/>
<span class='tline' id='l200' data-llen='7366:7402'>困行前定則不疚道前定則不窮<span class='krp-note'>一謂當豫也跲躓也疚/病也人不能病之○跲</span></span><br/>
<span class='tline' id='l201' data-llen='7402:7437'><span class='krp-note'>其刼反皇音給行下孟/反疚音救躓徐音致</span>在下位不獲乎上民不可得而治</span><br/>
<span class='tline' id='l202' data-llen='7437:7472'>矣<span class='krp-note'>獲得也言臣不得於/君則不得居位治民</span>獲乎上有道不信乎朋友不獲乎</span><br/>
<span class='tline' id='l203' data-llen='7472:7495'>上矣信乎朋友有道不順乎親不信乎朋友矣順乎親</span><br/>
<span class='tline' id='l204' data-llen='7495:7522'><a onclick="displayPageImage('KR1d0054', 'SBCK', '016-8b' );" name="016-8b" class="pb">[016-8b] <img width="20"  src="/static/img/kanseki-5.png"/></a></span><br/>
<span class='tline' id='l205' data-llen='7522:7545'>有道反諸身不誠不順乎親矣誠身有道不明乎善不</span><br/>
<span class='tline' id='l206' data-llen='7545:7592'>誠乎身矣<span class='krp-note'>言知善之爲善乃能行誠○重意反諸身不誠/不順乎親矣哀公問能敬其身則能成其身矣</span>誠者</span><br/>
<span class='tline' id='l207' data-llen='7592:7615'>天之道也誠之者人之道也誠者不勉而中不思而得</span><br/>
<span class='tline' id='l208' data-llen='7615:7644'>從容中道聖人也誠之者擇善而固執之者也<span class='krp-note'>言誠者/天性也</span></span><br/>
<span class='tline' id='l209' data-llen='7644:7699'><span class='krp-note'>誠之者斈而誠之者也因誠身說有大至誠〇中丁仲反又如字/下中道同從七容反重言天之道也哀公問二十七是天道也○</span></span><br/>
<span class='tline' id='l210' data-llen='7699:7729'><span class='krp-note'>人之道也/二下文一</span>博學之審問之愼思之明辨之篤行之有弗</span><br/>
<span class='tline' id='l211' data-llen='7729:7752'>學學之弗能弗措也有弗問問之弗知弗措也有弗思</span><br/>
<span class='tline' id='l212' data-llen='7752:7775'>思之弗得弗措也有弗辨辨之弗明弗措也有弗行行</span><br/>
<span class='tline' id='l213' data-llen='7775:7798'>之弗篤弗措也人一能之已百之人十能之已千之果</span><br/>
<span class='tline' id='l214' data-llen='7798:7837'>能此道矣雖愚必明雖柔必強<span class='krp-note'>此勸人斈誠其身也果猶决/也○措七路反下及注皆同</span></span><br/>
<span class='tline' id='l215' data-llen='7837:7866'><span class='krp-note'>置也强/其良反</span>自誠明謂之性自明誠謂之教誠則明矣明則</span><br/>
<span class='tline' id='l216' data-llen='7866:7919'>誠矣<span class='krp-note'>自由也由至誠而有明德是聖人之性者也由明德而有至/誠是賢人斈以成之也有至誠則必有明德有明德則必有</span></span><br/>
<span class='tline' id='l217' data-llen='7919:7946'><a onclick="displayPageImage('KR1d0054', 'SBCK', '016-9a' );" name="016-9a" class="pb">[016-9a] <img width="20"  src="/static/img/kanseki-5.png"/></a></span><br/>
<span class='tline' id='l218' data-llen='7946:7973'><span class='krp-note'>至/誠</span>唯天下至誠爲能盡其性能盡其性則能盡人之性</span><br/>
<span class='tline' id='l219' data-llen='7973:7996'>能盡人之性則能盡物之性能盡物之性則可以賛天</span><br/>
<span class='tline' id='l220' data-llen='7996:8023'>地之化育可以賛天地之化育則可以與天地參矣<span class='krp-note'>盡/性</span></span><br/>
<span class='tline' id='l221' data-llen='8023:8071'><span class='krp-note'>者謂順理之使不失其所也賛助也育生也助天/地之化生謂聖人受命在王位致大平○大音泰</span>其次致曲曲</span><br/>
<span class='tline' id='l222' data-llen='8071:8094'>能有誠誠則形形則著著則明明則動動則變變則化</span><br/>
<span class='tline' id='l223' data-llen='8094:8137'>唯天下至誠爲能化<span class='krp-note'>其次謂自明誠者也致至也曲猶小小/之事也不能盡性而有至誠於有義焉</span></span><br/>
<span class='tline' id='l224' data-llen='8137:8192'><span class='krp-note'>而巳形謂人見其功也盡性之誠人不能見也著形之太者也明/著之顯者也動動人心也變改惡爲善也變之乆則化而性善也</span></span><br/>
<span class='tline' id='l225' data-llen='8192:8215'>至誠之道可以前知國家將興必有禎祥國家將亡必</span><br/>
<span class='tline' id='l226' data-llen='8215:8238'>有妖孽見乎蓍龜動乎四體禍福將至善必先知之不</span><br/>
<span class='tline' id='l227' data-llen='8238:8279'>善必先知之故至誠如神<span class='krp-note'>可以前知者言天不欺至誠者也/前亦先也禎祥妖孽蓍龜之占雖</span></span><br/>
<span class='tline' id='l228' data-llen='8279:8334'><span class='krp-note'>其時有小人愚王皆爲至誠能知者岀也四體謂龜之四足春占/後左夏占前左秋占前右冬占後右○禎音貞妖於驕反左傳云</span></span><br/>
<span class='tline' id='l229' data-llen='8334:8396'><span class='krp-note'>地反物爲妖說文作妖云衣服歌謡草木之怪謂之䄏孽魚列反/說文作<img height='20' width='20' alt='&amp;KR1416' title='KR1416' src='https://raw.githubusercontent.com/kanripo/KR-Gaiji/master/images/KR1416.png'/>云禽獸虫蝗之怪謂之蠥見乎賢通反下不見注著見</span></span><br/>
<span class='tline' id='l230' data-llen='8396:8423'><a onclick="displayPageImage('KR1d0054', 'SBCK', '016-9b' );" name="016-9b" class="pb">[016-9b] <img width="20"  src="/static/img/kanseki-5.png"/></a></span><br/>
<span class='tline' id='l231' data-llen='8423:8468'><span class='krp-note'>同一本乎作於蓍音尸注同爲于僞反〇/重言必先知之三一見孔子閒居二十九</span>誠者自成也而道自</span><br/>
<span class='tline' id='l232' data-llen='8468:8509'>道也<span class='krp-note'>言人能至誠所以自成也有道藝所/以自道逹○自道音導注自道同</span>誠者物之終始不</span><br/>
<span class='tline' id='l233' data-llen='8509:8547'>誠無物<span class='krp-note'>物萬物也亦事也大人無誠萬/物不生小人無誠則事不成</span>是故君子誠之爲</span><br/>
<span class='tline' id='l234' data-llen='8547:8575'>貴<span class='krp-note'>言貴/至誠</span>誠者非自成已而巳也所以成物也成己仁也</span><br/>
<span class='tline' id='l235' data-llen='8575:8610'>成物知也性之德也合外内之道也<span class='krp-note'>以至誠成巳則仁道/立以至誠成物則知</span></span><br/>
<span class='tline' id='l236' data-llen='8610:8659'><span class='krp-note'>弥博此五性之所以爲德也外内所須/而合也外内猶上下〇知音智注同</span>故時措之宜也<span class='krp-note'>時措言/得其時</span></span><br/>
<span class='tline' id='l237' data-llen='8659:8686'><span class='krp-note'>而用/也</span>故至誠無息不息則乆乆則徴徴則悠逺悠逺則</span><br/>
<span class='tline' id='l238' data-llen='8686:8728'>博厚博厚則髙明<span class='krp-note'>徴猶效驗也此言至誠之德旣著於/四方其髙厚日以廣大也徴或爲徹</span>博厚</span><br/>
<span class='tline' id='l239' data-llen='8728:8751'>所以載物也髙明所以覆物也悠乆所以成物也博厚</span><br/>
<span class='tline' id='l240' data-llen='8751:8792'>配地髙明配天悠乆無疆<span class='krp-note'>後言悠乆者言至誠之德旣至博/厚髙明配乎天地又欲其長乆行</span></span><br/>
<span class='tline' id='l241' data-llen='8792:8821'><span class='krp-note'>之〇疆/居良反</span>如此者不見而章不動而變無爲而成天地之</span><br/>
<span class='tline' id='l242' data-llen='8821:8857'>道可壹言而盡也<span class='krp-note'>言其德化與天地相似/可一言而盡要在至誠</span>其爲物不貳則</span><br/>
<span class='tline' id='l243' data-llen='8857:8885'><a onclick="displayPageImage('KR1d0054', 'SBCK', '016-10a' );" name="016-10a" class="pb">[016-10a] <img width="20"  src="/static/img/kanseki-5.png"/></a></span><br/>
<span class='tline' id='l244' data-llen='8885:8924'>其生物不測<span class='krp-note'>言至誠無貳乃能生萬物多無/數也○不貳本亦作㒃音二</span>天地之道博也</span><br/>
<span class='tline' id='l245' data-llen='8924:8955'>厚也髙也明也悠也乆也<span class='krp-note'>此言其著/見成功也</span>今夫天斯昭昭之多</span><br/>
<span class='tline' id='l246' data-llen='8955:8978'>及其無窮也日月星辰繫焉萬物覆焉今夫地一撮土</span><br/>
<span class='tline' id='l247' data-llen='8978:9001'>之多及其廣厚載華嶽而不重振河海而不洩萬物載</span><br/>
<span class='tline' id='l248' data-llen='9001:9024'>焉今夫山一卷石之多及其廣大草木生之禽獸居之</span><br/>
<span class='tline' id='l249' data-llen='9024:9047'>寳藏興焉今夫水一勺之多及其不測黿鼉蛟龍魚鼈</span><br/>
<span class='tline' id='l250' data-llen='9047:9094'>生焉貨財殖焉<span class='krp-note'>此言天之髙明本生昭昭地之博厚本由撮土/山之廣大本起卷石水之不測本從一勺皆合</span></span><br/>
<span class='tline' id='l251' data-llen='9094:9149'><span class='krp-note'>少成多自小致大爲至誠者亦如此乎昭昭猶耿耿小明也振猶/収也卷猶區也○失音扶下同昭章遥反注同本亦作炤同撮七</span></span><br/>
<span class='tline' id='l252' data-llen='9149:9204'><span class='krp-note'>活反華嶽户化户瓜反本亦作山嶽洩息列反卷李音權又羌權/反范羌阮吸注同藏才浪反勺徐市若反黿音元鼉徒何一音直</span></span><br/>
<span class='tline' id='l253' data-llen='9204:9247'><span class='krp-note'>丹反鮫音交本又作蛟鼈必列反耿公/逈反又公頂反舊音孔頂反區差俱反</span>詩曰惟天之命於穆</span><br/>
<span class='tline' id='l254' data-llen='9247:9270'>不巳蓋曰天之所以爲天也於乎不顯文王之德之純</span><br/>
<span class='tline' id='l255' data-llen='9270:9305'>蓋曰文王之所以爲文也純亦不巳<span class='krp-note'>天所以爲天文王所/以爲文皆由行之無</span></span><br/>
<span class='tline' id='l256' data-llen='9305:9333'><a onclick="displayPageImage('KR1d0054', 'SBCK', '016-10b' );" name="016-10b" class="pb">[016-10b] <img width="20"  src="/static/img/kanseki-5.png"/></a></span><br/>
<span class='tline' id='l257' data-llen='9333:9388'><span class='krp-note'>巳爲之不止如天地山川之云也易曰君子以順德積小以成髙/大是與○於穆上音烏下於乎亦同乎好奴反愼如字一本又作</span></span><br/>
<span class='tline' id='l258' data-llen='9388:9421'><span class='krp-note'>順與/音餘</span>大哉聖人之道洋洋乎發育萬物峻極于天<span class='krp-note'>育生/也峻</span></span><br/>
<span class='tline' id='l259' data-llen='9421:9461'><span class='krp-note'>髙大也○洋音羊峻思閏反重/言峻拯于天二一見孔子閒居</span>優優大哉禮儀三百威儀三</span><br/>
<span class='tline' id='l260' data-llen='9461:9492'>千待其人然後行故曰苟不至德至道不凝焉<span class='krp-note'>言爲政在/人政由禮</span></span><br/>
<span class='tline' id='l261' data-llen='9492:9530'><span class='krp-note'>也疑猶成也〇優於求反倡/優也疑本又作疑魚澄反</span>故君子尊德性而道問學致廣</span><br/>
<span class='tline' id='l262' data-llen='9530:9553'>大而盡精微極髙明而道中庸温故而知新敦厚以崇</span><br/>
<span class='tline' id='l263' data-llen='9553:9606'>禮<span class='krp-note'>德性謂性至誠者道猶由也問斈學誠者也廣大猶博厚也温/讀如燖温之温謂故學之孰矣後時習之謂之温〇燖音尋</span></span><br/>
<span class='tline' id='l264' data-llen='9606:9629'>是故居上不驕爲下不倍國有道其言足以興國無道</span><br/>
<span class='tline' id='l265' data-llen='9629:9667'>其黙足以容<span class='krp-note'>興謂起在位也驕/本亦作/喬音嬌倍音佩黙亡北反</span>詩曰旣明且哲以</span><br/>
<span class='tline' id='l266' data-llen='9667:9702'>保其身其此之謂與<span class='krp-note'>保安也○哲陟列反徐/本作知音智與音餘</span>子曰愚而好</span><br/>
<span class='tline' id='l267' data-llen='9702:9725'>自用賤而好自專生乎今之丗反古之道如此者烖及</span><br/>
<span class='tline' id='l268' data-llen='9725:9767'>其身者也<span class='krp-note'>反古之道謂曉一孔之人不知今王之/新政可從〇好呼報反下同烖音災</span>非天子不</span><br/>
<span class='tline' id='l269' data-llen='9767:9795'><a onclick="displayPageImage('KR1d0054', 'SBCK', '016-11a' );" name="016-11a" class="pb">[016-11a] <img width="20"  src="/static/img/kanseki-5.png"/></a></span><br/>
<span class='tline' id='l270' data-llen='9795:9841'>議禮不制度不考文<span class='krp-note'>此天下所共行天子乃能一之也禮謂人所/服行也度囯家宫室及車輿也文書名也</span></span><br/>
<span class='tline' id='l271' data-llen='9841:9874'>今天下車同軌書同文行同倫<span class='krp-note'>今孔子謂其時/〇行下孟反</span>雖有其位苟</span><br/>
<span class='tline' id='l272' data-llen='9874:9898'>無其德不敢作禮樂焉雖有其德苟無其位亦不敢作禮</span><br/>
<span class='tline' id='l273' data-llen='9898:9933'>樂焉<span class='krp-note'>言作禮楽者必聖/人在天子之位</span>子曰吾說夏禮𣏌不足徴也吾學殷</span><br/>
<span class='tline' id='l274' data-llen='9933:9972'>禮有宋存焉吾學周禮今用之吾從周<span class='krp-note'>徴猶明也吾能說夏禮/顧𣏌之君不足與明之</span></span><br/>
<span class='tline' id='l275' data-llen='9972:10018'><span class='krp-note'>也吾從周行今之道〇𣏌音起/重言吾從周三檀弓一坊記</span>王天下有三重焉其寡過矣乎<span class='krp-note'>三/重</span></span><br/>
<span class='tline' id='l276' data-llen='10018:10052'><span class='krp-note'>三王之禮○王/于况反又如字</span>上焉者雖善無徴無徴不信不信民弗從下</span><br/>
<span class='tline' id='l277' data-llen='10052:10090'>焉者雖善不尊不尊不信不信民弗從<span class='krp-note'>上謂君也君雖善善无/明徴則其善不信也下</span></span><br/>
<span class='tline' id='l278' data-llen='10090:10131'><span class='krp-note'>謂臣也臣雖善善而不尊君/則其善亦不信也徴或爲證</span>故君子之道本諸身徴諸庶民考諸</span><br/>
<span class='tline' id='l279' data-llen='10131:10155'>三王而不繆建諸天地而不悖質諸鬼神而無疑百丗以</span><br/>
<span class='tline' id='l280' data-llen='10155:10179'>俟聖人而不惑質諸鬼神而無疑知天也百丗以俟聖人</span><br/>
<span class='tline' id='l281' data-llen='10179:10228'>而不惑知人也<span class='krp-note'>知天知人謂知其道也鬼神從天地者也易曰故/知鬼神之情狀與天地相似聖人則之百丗同道</span></span><br/>
<span class='tline' id='l282' data-llen='10228:10256'><a onclick="displayPageImage('KR1d0054', 'SBCK', '016-11b' );" name="016-11b" class="pb">[016-11b] <img width="20"  src="/static/img/kanseki-5.png"/></a></span><br/>
<span class='tline' id='l283' data-llen='10256:10290'><span class='krp-note'>〇徴或爲證繆音/謬悖布内反後同</span>是故君子動而丗爲天下道行而丗爲</span><br/>
<span class='tline' id='l284' data-llen='10290:10317'>天下法言而丗爲天下則逺之則有望近之則不厭<span class='krp-note'>用/其</span></span><br/>
<span class='tline' id='l285' data-llen='10317:10361'><span class='krp-note'>法度想思若其將來也〇逺如字又于萬/反近如字又附近之近厭於艶反後皆同</span>詩曰在彼無惡在</span><br/>
<span class='tline' id='l286' data-llen='10361:10384'>此無射庶幾夙夜以永終譽君子未有不如此而蚤有</span><br/>
<span class='tline' id='l287' data-llen='10384:10418'>譽於天下者也<span class='krp-note'>射厭也永長也〇射/音亦注同蚤音早</span>仲尼祖述堯舜憲章</span><br/>
<span class='tline' id='l288' data-llen='10418:10459'>文武上律天時下襲水土<span class='krp-note'>此以春秋之義說孔子之德孔子/曰吾志在春秋行在孝經二經固</span></span><br/>
<span class='tline' id='l289' data-llen='10459:10514'><span class='krp-note'>足以明之孔子祖述堯舜之道而制春秋而断以文王武王之法/度春秋傳曰君子曷爲爲春秋撥亂丗反諸正莫近諸春秋其諸</span></span><br/>
<span class='tline' id='l290' data-llen='10514:10569'><span class='krp-note'>君子楽道堯舜之道與未不亦楽乎堯舜之知君子也又曰是子/也繼文王之體守文王之法度文王之法無求而求故譏之也又</span></span><br/>
<span class='tline' id='l291' data-llen='10569:10624'><span class='krp-note'>曰王者孰謂謂文王也此孔拜兼包堯舜文武之盛德而著之春/秋以俟後聖者也律述也述天時謂編年四時具也襲因也因水</span></span><br/>
<span class='tline' id='l292' data-llen='10624:10679'><span class='krp-note'>土謂記諸夏之事山川之異〇行下孟反断丁亂反曷爲于僞反/又如字撥半未反近附近之近又如字與音餘編必綿反又甫連</span></span><br/>
<span class='tline' id='l293' data-llen='10679:10704'><span class='krp-note'>反</span>辟如天地之無不持載無不覆幬辟如四時之錯行</span><br/>
<span class='tline' id='l294' data-llen='10704:10727'>如日月之代明萬物並育而不相害道並行而不相悖</span><br/>
<span class='tline' id='l295' data-llen='10727:10755'><a onclick="displayPageImage('KR1d0054', 'SBCK', '016-12a' );" name="016-12a" class="pb">[016-12a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='10755:10787'>小德川流大德敦化此天地之所以爲大也<span class='krp-note'>聖人制作其/徳配天地如</span></span><br/>
<span class='tline' id='l297' data-llen='10787:10842'><span class='krp-note'>此唯五始可以當焉幬亦覆也小德川流浸潤萌牙喻諸侯也大/德敦化厚生萬物喻天子也○幬或作燾辟音譬下同幬徒報反</span></span><br/>
<span class='tline' id='l298' data-llen='10842:10880'><span class='krp-note'>錯七各反當丁浪反又丁/郎反浸子鴆反燾徒報反</span>唯天下至聖爲能聦明叡知足以</span><br/>
<span class='tline' id='l299' data-llen='10880:10904'>有臨也寛𥙿温柔足以有容也發強剛毅足以有執也</span><br/>
<span class='tline' id='l300' data-llen='10904:10933'>齊莊中正足以有敬也文理密察足以有别也<span class='krp-note'>言德不/如此不</span></span><br/>
<span class='tline' id='l301' data-llen='10933:10980'><span class='krp-note'>可以君天下也蓋傷孔子有其德而無其命○/叡音銳知音智下聖知同齊側皆反別彼列反</span>溥博淵泉而時</span><br/>
<span class='tline' id='l302' data-llen='10980:11025'>出之<span class='krp-note'>言其臨下普徧思慮深重非得其時不出/政教○溥音普徧音遍思息嗣反又如字</span>溥博如天淵泉</span><br/>
<span class='tline' id='l303' data-llen='11025:11048'>如淵見而民莫不敬言而民莫不信行而民莫不說是</span><br/>
<span class='tline' id='l304' data-llen='11048:11071'>以聲名洋溢乎中國施及蠻貃舟車所至人力所通天</span><br/>
<span class='tline' id='l305' data-llen='11071:11094'>之所覆地之所載日月所照霜露所隊凢有血氣者莫</span><br/>
<span class='tline' id='l306' data-llen='11094:11140'>不尊親故曰配天<span class='krp-note'>如天取其運照不已也如淵取其清深不測/也尊親尊而親之〇見賢遍反說音恱施以</span></span><br/>
<span class='tline' id='l307' data-llen='11140:11178'><span class='krp-note'>䜴反貉本又作貃武伯反說/文云北方人也隊直類反</span>唯天下至誠爲能經綸天下之</span><br/>
<span class='tline' id='l308' data-llen='11178:11206'><a onclick="displayPageImage('KR1d0054', 'SBCK', '016-12b' );" name="016-12b" class="pb">[016-12b] <img width="20"  src="/static/img/kanseki-5.png"/></a></span><br/>
<span class='tline' id='l309' data-llen='11206:11241'>大經立天下之大本知天地之化育<span class='krp-note'>至誠性至誠謂孔子/也大經謂六藝而指</span></span><br/>
<span class='tline' id='l310' data-llen='11241:11276'><span class='krp-note'>春秋也大本孝經也/論本又作綸同音倫</span>夫焉有所倚肫肫其仁淵淵其淵浩</span><br/>
<span class='tline' id='l311' data-llen='11276:11327'>浩其天<span class='krp-note'>安有所倚言無所偏倚也故人人自以𬒳德尤厚似偏/頗者肫肫讀如誨爾忳忳之忳忳忳懇誠貌也肫肫或</span></span><br/>
<span class='tline' id='l312' data-llen='11327:11382'><span class='krp-note'>爲純純○焉於虔反倚依綺於寄二反注同肫依注音之淳反浩/胡老反𬒳皮義反頗破河反懇若很反純純一音淳又之淳反</span></span><br/>
<span class='tline' id='l313' data-llen='11382:11415'>苟不固聦明聖知逹天德者其孰能知之<span class='krp-note'>言唯聖人乃能/知聖人也春秋</span></span><br/>
<span class='tline' id='l314' data-llen='11415:11451'><span class='krp-note'>傳曰未不亦楽乎堯舜/之知君子明凡人不知</span>詩曰衣錦尚絅惡其文之著也故</span><br/>
<span class='tline' id='l315' data-llen='11451:11480'>君子之道闇然而日章小人之道的然而日亡<span class='krp-note'>言君子/深逺難</span></span><br/>
<span class='tline' id='l316' data-llen='11480:11535'><span class='krp-note'>知小人淺近易知人所以不知孔子以其深逺禪爲絅錦衣之羙/而君子以絅表之爲其文章露見似小人也〇絅本又作顈詩作</span></span><br/>
<span class='tline' id='l317' data-llen='11535:11590'><span class='krp-note'>褧同口逈反徐◛定反一音◍潁反惡烏路反著張慮反闇於感/反又如字日而一反下同的丁歷反易以䜴反下易舉同禪爲音</span></span><br/>
<span class='tline' id='l318' data-llen='11590:11622'><span class='krp-note'>丹爲其于僞/反見賢遍反</span>君子之道淡而不厭簡而文温而理知逺之</span><br/>
<span class='tline' id='l319' data-llen='11622:11657'>近知風之自知微之顯可與入德矣<span class='krp-note'>淡其味似薄也簡而/文温而理猶簡而辨</span></span><br/>
<span class='tline' id='l320' data-llen='11657:11712'><span class='krp-note'>直而温也自謂所從來也三知者皆言其睹未察本探端知緒也/入德入聖人之德〇淡徒暫反又大敢反下注同厭於豔反睹音</span></span><br/>
<span class='tline' id='l321' data-llen='11712:11740'><a onclick="displayPageImage('KR1d0054', 'SBCK', '016-13a' );" name="016-13a" class="pb">[016-13a] <img width="20"  src="/static/img/kanseki-5.png"/></a></span><br/>
<span class='tline' id='l322' data-llen='11740:11768'><span class='krp-note'>覩探/音貪</span>詩云濳雖伏矣亦孔之昭故君子内省不疚無惡</span><br/>
<span class='tline' id='l323' data-llen='11768:11821'>於志<span class='krp-note'>孔甚也昭明也言聖人雖隱居其德亦甚明矣疚病也君子/自省身無愆病雖不遇丗亦無損害於巳志〇昭本又作炤</span></span><br/>
<span class='tline' id='l324' data-llen='11821:11864'><span class='krp-note'>同之召反又章遥反疚九又反遯大/困反本又作遁字亦同愆起䖍反</span>君子所不可及也者其唯人</span><br/>
<span class='tline' id='l325' data-llen='11864:11896'>之所不見乎詩云相在爾室尚不愧于屋漏<span class='krp-note'>言君子雖隱/居不失其君</span></span><br/>
<span class='tline' id='l326' data-llen='11896:11951'><span class='krp-note'>子之容德也相視也室西北隅謂之屋漏視女在室獨居耳猶不/愧于屋漏屋漏非有人也况有人乎〇相息亮反注同愧本又作</span></span><br/>
<span class='tline' id='l327' data-llen='11951:11982'><span class='krp-note'>媿同九位/反女音汝</span>故君子不動而敬不言而信詩曰奏假無言時</span><br/>
<span class='tline' id='l328' data-llen='11982:12032'>靡有爭<span class='krp-note'>假大也此頌也言奏大楽於宗廟之中人皆肅敬金聲/玉色無有言者以時太平和合無所爭也○奏如字詩</span></span><br/>
<span class='tline' id='l329' data-llen='12032:12078'><span class='krp-note'>作鬷子公反假古雅反爭爭闘之爭注同太平/音泰○重言不言而信二一見表記二十二</span>是故君子不賞</span><br/>
<span class='tline' id='l330' data-llen='12078:12101'>而民勸不怒而民威於鈇鉞詩曰不顯惟德百辟其刑</span><br/>
<span class='tline' id='l331' data-llen='12101:12154'>之<span class='krp-note'>不顯言顯也辟君也此頌也言不顯乎文王之德百君尽刑/之謂諸侯法之也○鈇方于反又音斧鉞音越辟音璧注同</span>是</span><br/>
<span class='tline' id='l332' data-llen='12154:12181'>故君子篤恭而天下平詩曰予懷明德不大聲以色<span class='krp-note'>予/我</span></span><br/>
<span class='tline' id='l333' data-llen='12181:12221'><span class='krp-note'>也懷歸也言我歸有明德者以其/不大声爲嚴厲之色以威我也</span>子曰聲色之於以化民未</span><br/>
<span class='tline' id='l334' data-llen='12221:12249'><a onclick="displayPageImage('KR1d0054', 'SBCK', '016-13b' );" name="016-13b" class="pb">[016-13b] <img width="20"  src="/static/img/kanseki-5.png"/></a></span><br/>
<span class='tline' id='l335' data-llen='12249:12295'>也詩曰德輶如毛<span class='krp-note'>輶輕也言化民當以德德之易舉而用其輕/如毛耳○未亡葛反輶音酉一音由注同易</span></span><br/>
<span class='tline' id='l336' data-llen='12295:12332'><span class='krp-note'>以䜴/反</span>毛猶有倫上天之載無聲無臭至矣<span class='krp-note'>倫猶比也載讀/曰裁謂生物也</span></span><br/>
<span class='tline' id='l337' data-llen='12332:12387'><span class='krp-note'>言毛雖輕尚有所比有所比則有重上大之造生萬物人無聞其/聲音亦無知其臭氣者化民之德清明如神淵淵浩浩然後善○</span></span><br/>
<span class='tline' id='l338' data-llen='12387:12431'><span class='krp-note'>載依注讀曰裁音災生也詩音再比必履反下同或/音毗志反又必利反皆非也重直勇反又直容反</span></span><br/>
<span class='tline' id='l339' data-llen='12431:12443'>纂圖互註禮記卷之十六</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='152:178'><a onclick="displayPageImage('KR1d0076', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='178:186'>欽定四庫全書</span><br/>
<span class='tline' id='l9' data-llen='186:195'>　大戴禮記卷一</span><br/>
<span class='tline' id='l10' data-llen='195:216'>　　　　　　　　　　　　　漢　戴德　撰</span><br/>
<span class='tline' id='l11' data-llen='216:225'>　王言第三十九</span><br/>
<span class='tline' id='l12' data-llen='225:236'>　哀公問五儀第四十</span><br/>
<span class='tline' id='l13' data-llen='236:249'>　哀公問于孔子第四十一</span><br/>
<span class='tline' id='l14' data-llen='249:259'>　禮三本第四十二</span><br/>
<span class='tline' id='l15' data-llen='259:281'>　　王言<span class='krp-note'>案王各本訛作主/今據篇内訂正</span></span><br/>
<span class='tline' id='l16' data-llen='281:307'><a onclick="displayPageImage('KR1d0076', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='307:330'>孔子閒居曾子侍孔子曰參今之君子惟士與大夫之</span><br/>
<span class='tline' id='l18' data-llen='330:373'>言之閒也<span class='krp-note'>案閒古閑切劉本朱本沈本作聞據下文云/吾王言蓋對今之君子所言不出士大夫之</span></span><br/>
<span class='tline' id='l19' data-llen='373:406'><span class='krp-note'>言之閒今從袁本/程本髙安本方本</span>其至于君子之言者甚希矣於乎吾</span><br/>
<span class='tline' id='l20' data-llen='406:443'>王言其不出而死乎哀哉<span class='krp-note'>案王字篇内凡十九見曰王/言者二曰明王者十六曰霸</span></span><br/>
<span class='tline' id='l21' data-llen='443:490'><span class='krp-note'>王者一程本朱本沈本竝訛作主劉本袁本髙安本昔/者明王必盡知天下良士之名此一處未訛今據以訂</span></span><br/>
<span class='tline' id='l22' data-llen='490:537'><span class='krp-note'>正考鄭康成注坊記云大夫有臣者稱之曰主不言君/避諸侯也韋昭注國語于魯語云大夫稱主妻亦如之</span></span><br/>
<span class='tline' id='l23' data-llen='537:584'><span class='krp-note'>于晉語云大夫妻稱主從夫稱也爾雅釋詁林烝天帝/皇王后辟公侯君也主字不得列其間曲禮凡執主器</span></span><br/>
<span class='tline' id='l24' data-llen='584:631'><span class='krp-note'>注云主君也疏云禮大夫稱主今此言主上通天子諸/侯下含大夫為君者故幷曰主蓋曲禮稱凡執主器概</span></span><br/>
<span class='tline' id='l25' data-llen='631:657'><a onclick="displayPageImage('KR1d0076', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='657:704'><span class='krp-note'>就為臣者言不遺其臣于大夫者今此篇陳明王所以/王天下之道不得稱主明矣況霸王對舉謂霸者王者</span></span><br/>
<span class='tline' id='l27' data-llen='704:741'><span class='krp-note'>不可言霸王甚明王肅私定家/語多勦襲此書仍作王言篇</span>曾子起曰敢問何謂王</span><br/>
<span class='tline' id='l28' data-llen='741:764'>言孔子不應曾子懼肅然摳衣下席曰弟子知其不孫</span><br/>
<span class='tline' id='l29' data-llen='764:806'>也<span class='krp-note'>案孫遜/古通用</span>得夫子之閒也難<span class='krp-note'>案閒古莧切朱本沈本訛/作聞下同今從劉本袁本</span></span><br/>
<span class='tline' id='l30' data-llen='806:835'><span class='krp-note'>程本髙安/本方本</span>是以敢問也孔子不應曾子懼退負序而立</span><br/>
<span class='tline' id='l31' data-llen='835:858'>孔子曰參女可語明王之道與曾子曰不敢以為足也</span><br/>
<span class='tline' id='l32' data-llen='858:887'>得夫子之閒也難是以敢問孔子曰居吾語女<span class='krp-note'>案居字/從方本</span></span><br/>
<span class='tline' id='l33' data-llen='887:924'><span class='krp-note'>訂定他本脱此字楊氏先聖/大訓載此篇亦作居吾語女</span>道者所以明德也德者所</span><br/>
<span class='tline' id='l34' data-llen='924:950'><a onclick="displayPageImage('KR1d0076', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='950:979'>以尊道也是故非德不尊非道不明雖有國馬<span class='krp-note'>案馬他/本訛作</span></span><br/>
<span class='tline' id='l36' data-llen='979:1018'><span class='krp-note'>焉今從/劉本</span>不教不服不可以取千里<span class='krp-note'>案此下舊注里一本/作理乃校書者所加</span></span><br/>
<span class='tline' id='l37' data-llen='1018:1054'><span class='krp-note'>非盧氏/注文</span>雖有博地衆民<span class='krp-note'>案地沈本訛作/施今從各本</span>不以其道治之</span><br/>
<span class='tline' id='l38' data-llen='1054:1085'><span class='krp-note'>案道他本訛作/地今從方本</span>不可以霸王是故昔者明王内修七教</span><br/>
<span class='tline' id='l39' data-llen='1085:1108'>外行三至七教修焉可以守三至行焉可以征七教不</span><br/>
<span class='tline' id='l40' data-llen='1108:1131'>修雖守不固三至不行雖征不服是故明王之守也必</span><br/>
<span class='tline' id='l41' data-llen='1131:1154'>折衝乎千里之外其征也衽席之上還師是故内修七</span><br/>
<span class='tline' id='l42' data-llen='1154:1177'>教而上不勞外行三至而財不費此之謂明王之道也</span><br/>
<span class='tline' id='l43' data-llen='1177:1203'><a onclick="displayPageImage('KR1d0076', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1203:1226'>曾子曰敢問不費不勞可以為明乎孔子愀然揚麋曰</span><br/>
<span class='tline' id='l45' data-llen='1226:1263'><span class='krp-note'>案麋眉古通用舊注麋一作/眉亦校書者語非盧氏注文</span>參女以明王為勞乎昔者</span><br/>
<span class='tline' id='l46' data-llen='1263:1286'>舜左禹而右臯陶不下席而天下治夫政之不中君之</span><br/>
<span class='tline' id='l47' data-llen='1286:1317'>過也政之既中<span class='krp-note'>案既沈本訛作/不今從各本</span>令之不行職事者之罪</span><br/>
<span class='tline' id='l48' data-llen='1317:1340'>也明王奚為其勞也昔者明王關譏而不征市鄽而不</span><br/>
<span class='tline' id='l49' data-llen='1340:1363'>税税十取一使民之力歲不過三日入山澤以時有禁</span><br/>
<span class='tline' id='l50' data-llen='1363:1404'>而無征<span class='krp-note'>案此下舊注一作入山澤以時而不禁/夫圭田無征亦校書者語非盧氏注文</span>此六者</span><br/>
<span class='tline' id='l51' data-llen='1404:1427'>取財之路也明王捨其四者而節其二者明王焉取其</span><br/>
<span class='tline' id='l52' data-llen='1427:1453'><a onclick="displayPageImage('KR1d0076', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1453:1476'>費也曾子曰敢問何謂七教孔子曰上敬老則下益孝</span><br/>
<span class='tline' id='l54' data-llen='1476:1499'>上順齒則下益悌上樂施則下益諒上親賢則下擇友</span><br/>
<span class='tline' id='l55' data-llen='1499:1537'>上好德則下不隱<span class='krp-note'>案此下舊注一作上好德則下/隱慝亦校書者語非盧氏注文</span>上惡</span><br/>
<span class='tline' id='l56' data-llen='1537:1560'>貪則下恥爭上强果則下廉恥民皆有别則政亦不勞</span><br/>
<span class='tline' id='l57' data-llen='1560:1606'>矣<span class='krp-note'>案則政二字他本作則貞則正四字就上文廉恥有/别為七教之一此句乃總上文因政訛作正更衍則</span></span><br/>
<span class='tline' id='l58' data-llen='1606:1636'><span class='krp-note'>貞二字耳/今從方本</span>此謂七教七教者治民之本也教定則本正</span><br/>
<span class='tline' id='l59' data-llen='1636:1681'>矣<span class='krp-note'>案朱本作則正矣方本作本正矣他本皆作是正矣/當是則本二字訛成一是字今從朱本方本合訂</span></span><br/>
<span class='tline' id='l60' data-llen='1681:1704'>上者民之表也表正則何物不正是故君先立于仁則</span><br/>
<span class='tline' id='l61' data-llen='1704:1730'><a onclick="displayPageImage('KR1d0076', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1730:1753'>大夫忠而士信民敦工璞商慤女憧婦空空七者教之</span><br/>
<span class='tline' id='l63' data-llen='1753:1780'>志也七者布諸天下而不窕内諸尋常之室而不塞<span class='krp-note'>案/内</span></span><br/>
<span class='tline' id='l64' data-llen='1780:1808'><span class='krp-note'>納古/通用</span>是故聖人等之以禮立之以義行之以順而民棄</span><br/>
<span class='tline' id='l65' data-llen='1808:1831'>惡也如灌曾子曰弟子則不足道則至矣孔子曰參姑</span><br/>
<span class='tline' id='l66' data-llen='1831:1854'>止又有焉昔者明王之治民有法必别地以州之分屬</span><br/>
<span class='tline' id='l67' data-llen='1854:1877'>而治之然後賢民無所隱暴民無所伏使有司日省而</span><br/>
<span class='tline' id='l68' data-llen='1877:1911'>時考之<span class='krp-note'>案而他本訛作如由/音近而訛今從方本</span>嵗誘賢焉則賢者親不肖</span><br/>
<span class='tline' id='l69' data-llen='1911:1942'>者懼<span class='krp-note'>案他本脱者/字今從劉本</span>使之哀鰥寡養孤獨恤貧窮誘孝悌</span><br/>
<span class='tline' id='l70' data-llen='1942:1968'><a onclick="displayPageImage('KR1d0076', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1968:1991'>選賢舉能此七者修則四海之内無刑民矣上之親下</span><br/>
<span class='tline' id='l72' data-llen='1991:2020'>也如腹心則下之親上也如保子之見慈母也<span class='krp-note'>案保緥/古通用</span></span><br/>
<span class='tline' id='l73' data-llen='2020:2043'>上下之相親如此然後令則從施則行因民既邇者説</span><br/>
<span class='tline' id='l74' data-llen='2043:2066'>遠者來懐然後布指知寸布手知尺舒肘知尋十尋而</span><br/>
<span class='tline' id='l75' data-llen='2066:2107'>索百步而堵<span class='krp-note'>案古者以長百步濶一步為畮堵字當是/畮字之訛堵髙一丈濶六尺非百步也</span></span><br/>
<span class='tline' id='l76' data-llen='2107:2145'>三百步而里千步而井<span class='krp-note'>案井九百畮其方三百步積九/萬步此云千步非也千步二字</span></span><br/>
<span class='tline' id='l77' data-llen='2145:2174'><span class='krp-note'>當是方/里之訛</span>三井而句烈三句烈而距五十里而封百里而</span><br/>
<span class='tline' id='l78' data-llen='2174:2202'>有都邑乃為畜積衣裘焉使處者恤行者有與亡<span class='krp-note'>案與/他本</span></span><br/>
<span class='tline' id='l79' data-llen='2202:2228'><a onclick="displayPageImage('KR1d0076', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2228:2257'><span class='krp-note'>訛作興今/從方本</span>是以蠻夷諸夏雖衣冠不同言語不合莫不</span><br/>
<span class='tline' id='l81' data-llen='2257:2280'>來至朝覲于王故曰無市而民不乏無刑而民不違畢</span><br/>
<span class='tline' id='l82' data-llen='2280:2303'>弋田獵之得不以盈宫室也徵斂于百姓非以充府庫</span><br/>
<span class='tline' id='l83' data-llen='2303:2343'>也優怛以補不足<span class='krp-note'>案懮各本皆訛作慢考楚辭九章曰/傷余心之懮懮則懮字之義可見今</span></span><br/>
<span class='tline' id='l84' data-llen='2343:2370'><span class='krp-note'>從楊/本</span>禮節以損有餘故曰多信而寡貌其禮可守其信</span><br/>
<span class='tline' id='l85' data-llen='2370:2393'>可復其跡可履其于信也如四時春秋冬夏其博有萬</span><br/>
<span class='tline' id='l86' data-llen='2393:2416'>民也如飢而食如渴而飲下土之人信之如暑熱凍寒</span><br/>
<span class='tline' id='l87' data-llen='2416:2447'><span class='krp-note'>案如他本訛作/夫今從方本</span>遠若邇非道邇也及其明德也是以兵</span><br/>
<span class='tline' id='l88' data-llen='2447:2473'><a onclick="displayPageImage('KR1d0076', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2473:2496'>革不動而威用利不施而親此之謂明王之守也折衝</span><br/>
<span class='tline' id='l90' data-llen='2496:2519'>乎千里之外此之謂也曾子曰敢問何謂三至孔子曰</span><br/>
<span class='tline' id='l91' data-llen='2519:2542'>至禮不讓而天下治至賞不費而天下之士説至樂無</span><br/>
<span class='tline' id='l92' data-llen='2542:2565'>聲而天下之民和明王篤行三至故天下之君可得而</span><br/>
<span class='tline' id='l93' data-llen='2565:2588'>知也天下之士可得而臣也天下之民可得而用也曾</span><br/>
<span class='tline' id='l94' data-llen='2588:2611'>子曰敢問何謂也孔子曰昔者明王必盡知天下良士</span><br/>
<span class='tline' id='l95' data-llen='2611:2642'>之名<span class='krp-note'>案必他本訛作/以今從方本</span>既知其名又知其數既知其數又</span><br/>
<span class='tline' id='l96' data-llen='2642:2665'>知其所在明王因天下之爵以尊天下之士此之謂至</span><br/>
<span class='tline' id='l97' data-llen='2665:2691'><a onclick="displayPageImage('KR1d0076', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2691:2714'>禮不讓而天下治因天下之禄以富天下之士此之謂</span><br/>
<span class='tline' id='l99' data-llen='2714:2737'>至賞不費而天下之士説天下之士説則天下之明譽</span><br/>
<span class='tline' id='l100' data-llen='2737:2771'>興<span class='krp-note'>案明譽猶顯譽也惟沈/本作名譽今從各本</span>此之謂至樂無聲而天下之</span><br/>
<span class='tline' id='l101' data-llen='2771:2794'>民和故曰所謂天下之至仁者能合天下之至親者也</span><br/>
<span class='tline' id='l102' data-llen='2794:2817'>所謂天下之至知者能用天下之至和者也所謂天下</span><br/>
<span class='tline' id='l103' data-llen='2817:2840'>之至明者能選天下之至良者也此三者咸通然後可</span><br/>
<span class='tline' id='l104' data-llen='2840:2863'>以征是故仁者莫大于愛人知者莫大于知賢政者莫</span><br/>
<span class='tline' id='l105' data-llen='2863:2886'>大于官賢有士之君修此三者則四海之内拱而俟然</span><br/>
<span class='tline' id='l106' data-llen='2886:2912'><a onclick="displayPageImage('KR1d0076', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2912:2935'>後可以征明王之所征必道之所廢者也彼廢道而不</span><br/>
<span class='tline' id='l108' data-llen='2935:2958'>行然後誅其君致其征弔其民而不奪其財也故曰明</span><br/>
<span class='tline' id='l109' data-llen='2958:2981'>王之征也猶時雨也至則民説矣是故行施彌博得親</span><br/>
<span class='tline' id='l110' data-llen='2981:2995'>彌衆此之謂衽席之上乎還師</span><br/>
<span class='tline' id='l111' data-llen='2995:3027'>　　哀公問五儀<span class='krp-note'>案儀各本訛作義今據荀/子哀公篇人有五儀訂正</span></span><br/>
<span class='tline' id='l112' data-llen='3027:3050'>魯哀公問于孔子曰吾欲論吾國之士與之為政何如</span><br/>
<span class='tline' id='l113' data-llen='3050:3073'>者取之孔子對曰生乎今之世志古之道居今之俗服</span><br/>
<span class='tline' id='l114' data-llen='3073:3096'>古之服舍此而為非者不亦鮮乎哀公曰然則今夫章</span><br/>
<span class='tline' id='l115' data-llen='3096:3122'><a onclick="displayPageImage('KR1d0076', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='3122:3151'>甫句屨紳帶而搢笏者<span class='krp-note'>案句荀/子作絇</span>此皆賢乎孔子曰否不</span><br/>
<span class='tline' id='l117' data-llen='3151:3175'>必然今夫端衣𤣥裳冕而乘路者志不在于食葷斬衰</span><br/>
<span class='tline' id='l118' data-llen='3175:3209'>菅屨杖而歠粥者<span class='krp-note'>案菅他本訛作蕳攷/荀子作菅今從方本</span>志不在于飲食</span><br/>
<span class='tline' id='l119' data-llen='3209:3232'>故生乎今之世志古之道居今之俗服古之服舍此而</span><br/>
<span class='tline' id='l120' data-llen='3232:3266'>為非者雖有不亦鮮乎哀公曰善<span class='krp-note'>案此下荀子有孔子/曰人有五儀有庸人</span></span><br/>
<span class='tline' id='l121' data-llen='3266:3304'><span class='krp-note'>有士有君子有賢人有大聖哀/公曰敢問凡二十六字此文脱</span>何如則可謂庸人矣孔</span><br/>
<span class='tline' id='l122' data-llen='3304:3332'>子對曰所謂庸人者口不能道善言而志不邑邑<span class='krp-note'>案邑/悒古</span></span><br/>
<span class='tline' id='l123' data-llen='3332:3359'><span class='krp-note'>通/用</span>不能選賢人善士而託其身焉以為己憂動行不知</span><br/>
<span class='tline' id='l124' data-llen='3359:3385'><a onclick="displayPageImage('KR1d0076', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='3385:3408'>所務止立不知所定日選于物不知所貴從物而流不</span><br/>
<span class='tline' id='l126' data-llen='3408:3431'>知所歸五鑿為政心從而壊若此則可謂庸人矣哀公</span><br/>
<span class='tline' id='l127' data-llen='3431:3454'>曰善何如則可謂士矣孔子對曰所謂士者雖不能盡</span><br/>
<span class='tline' id='l128' data-llen='3454:3477'>道術必有所由焉雖不能盡善盡美必有所處焉是故</span><br/>
<span class='tline' id='l129' data-llen='3477:3500'>知不務多而務審其所知行不務多而務審其所由言</span><br/>
<span class='tline' id='l130' data-llen='3500:3523'>不務多而務審其所謂知既知之行既由之言既順之</span><br/>
<span class='tline' id='l131' data-llen='3523:3546'>若夫性命肌膚之不可易也富貴不足以益貧賤不足</span><br/>
<span class='tline' id='l132' data-llen='3546:3569'>以損若此則可謂士矣哀公曰善何如則可謂君子矣</span><br/>
<span class='tline' id='l133' data-llen='3569:3595'><a onclick="displayPageImage('KR1d0076', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3595:3625'>孔子對曰所謂君子者躬行忠信其心不置<span class='krp-note'>案置他本/訛作買考</span></span><br/>
<span class='tline' id='l135' data-llen='3625:3667'><span class='krp-note'>後卷文王官人篇有施而不置注云不形/于心色也可證其心不置之義今從劉本</span>仁義在已而</span><br/>
<span class='tline' id='l136' data-llen='3667:3690'>不害不知聞志廣博而色不伐思慮明達而辭不爭君</span><br/>
<span class='tline' id='l137' data-llen='3690:3713'>子猶然如將可及也而不可及也如此可謂君子矣哀</span><br/>
<span class='tline' id='l138' data-llen='3713:3745'>公曰善敢問何如可謂賢人矣<span class='krp-note'>案他本脱可字/今從朱本沈本</span>孔子對</span><br/>
<span class='tline' id='l139' data-llen='3745:3768'>曰所謂賢人者好惡與民同情取舎與民同統行中矩</span><br/>
<span class='tline' id='l140' data-llen='3768:3791'>繩而不傷于本言足法于天下而不害于其身窮為匹</span><br/>
<span class='tline' id='l141' data-llen='3791:3822'>夫而願富<span class='krp-note'>案窮他本訛作/躬今從方本</span>貴為諸侯而無財如此則可</span><br/>
<span class='tline' id='l142' data-llen='3822:3848'><a onclick="displayPageImage('KR1d0076', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3848:3871'>謂賢人矣哀公曰善敢問何如可謂聖人矣孔子對曰</span><br/>
<span class='tline' id='l144' data-llen='3871:3894'>所謂聖人者知通乎大道應變而不窮能測萬物之情</span><br/>
<span class='tline' id='l145' data-llen='3894:3917'>性者也大道者所以變化而凝成萬物者也情性也者</span><br/>
<span class='tline' id='l146' data-llen='3917:3940'>所以理然不然取舎者也故其事大配乎天地參乎日</span><br/>
<span class='tline' id='l147' data-llen='3940:3963'>月雜于雲蜺總要萬物穆穆純純其莫之能循若天之</span><br/>
<span class='tline' id='l148' data-llen='3963:3996'>司莫之能職百姓淡然莫知其善<span class='krp-note'>案莫他本皆作不/今從永樂大典本</span>若</span><br/>
<span class='tline' id='l149' data-llen='3996:4016'>此則可謂聖人矣哀公曰善孔子出哀公送之</span><br/>
<span class='tline' id='l150' data-llen='4016:4026'>　　哀公問于孔子</span><br/>
<span class='tline' id='l151' data-llen='4026:4052'><a onclick="displayPageImage('KR1d0076', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='4052:4075'>哀公問于孔子曰大禮何如君子之言禮何其尊也孔</span><br/>
<span class='tline' id='l153' data-llen='4075:4098'>子曰丘也小人何足以知禮君曰否吾子言之也孔子</span><br/>
<span class='tline' id='l154' data-llen='4098:4121'>曰丘聞之也民之所由生禮為大非禮無以節事天地</span><br/>
<span class='tline' id='l155' data-llen='4121:4144'>之神明也非禮無以辨君臣上下長幼之位也非禮無</span><br/>
<span class='tline' id='l156' data-llen='4144:4167'>以别男女父子兄弟之親昏姻疏數之交也君子以此</span><br/>
<span class='tline' id='l157' data-llen='4167:4203'>之為尊敬<span class='krp-note'>案此下小/戴有然字</span>夫然後以其所能教百姓<span class='krp-note'>案小戴/無夫字</span></span><br/>
<span class='tline' id='l158' data-llen='4203:4226'>不廢其會節有成事然後治其雕鏤文章黼黻以嗣其</span><br/>
<span class='tline' id='l159' data-llen='4226:4255'>順之然後言其喪葬<span class='krp-note'>案小戴/作喪算</span>備其鼎俎設其豕腊修其</span><br/>
<span class='tline' id='l160' data-llen='4255:4281'><a onclick="displayPageImage('KR1d0076', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='4281:4311'>宗廟嵗時以敬祭祀以序宗族則安其居處<span class='krp-note'>案小戴作/即安其居</span></span><br/>
<span class='tline' id='l162' data-llen='4311:4337'><span class='krp-note'>節/</span>醜其衣服卑其宫室車不雕幾器不刻鏤食不二味</span><br/>
<span class='tline' id='l163' data-llen='4337:4360'>以與民同利昔之君子之行禮者如此公曰今之君子</span><br/>
<span class='tline' id='l164' data-llen='4360:4389'>胡莫之行也孔子曰今之君子好色無厭<span class='krp-note'>案色小/戴作實</span>淫德</span><br/>
<span class='tline' id='l165' data-llen='4389:4418'>不倦荒怠敖慢固民是盡忤其衆以伐有道<span class='krp-note'>案忤小/戴作午</span>求</span><br/>
<span class='tline' id='l166' data-llen='4418:4447'>得當欲不以其所古之用民者由前<span class='krp-note'>案古小/戴作昔</span>今之用民</span><br/>
<span class='tline' id='l167' data-llen='4447:4470'>者由後今之君子莫為禮也孔子侍坐于哀公哀公曰</span><br/>
<span class='tline' id='l168' data-llen='4470:4493'>敢問人道誰為大孔子愀然作色而對曰君及此言也</span><br/>
<span class='tline' id='l169' data-llen='4493:4520'><a onclick="displayPageImage('KR1d0076', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4520:4550'><span class='krp-note'>案君下小/戴有之字</span>百姓之德也固臣敢無辭而對人道政為大</span><br/>
<span class='tline' id='l171' data-llen='4550:4573'>公曰敢問何謂為政孔子對曰政者正也君為正則百</span><br/>
<span class='tline' id='l172' data-llen='4573:4596'>姓從政矣君之所為百姓之所從也君所不為百姓何</span><br/>
<span class='tline' id='l173' data-llen='4596:4619'>從公曰敢問為政如之何孔子對曰夫婦别父子親君</span><br/>
<span class='tline' id='l174' data-llen='4619:4657'>臣義<span class='krp-note'>案義他本作嚴今/從永樂大典本</span>三者正則庻民從之矣<span class='krp-note'>案民小/戴作物</span></span><br/>
<span class='tline' id='l175' data-llen='4657:4680'>公曰寡人雖無似也願聞所以行三言之道可得而聞</span><br/>
<span class='tline' id='l176' data-llen='4680:4709'>乎<span class='krp-note'>案小戴/無而字</span>孔子對曰古之為政愛人為大所以治愛人</span><br/>
<span class='tline' id='l177' data-llen='4709:4738'>禮為大所以治禮敬為大敬之至也<span class='krp-note'>案小戴/作至矣</span>大昏為大</span><br/>
<span class='tline' id='l178' data-llen='4738:4765'><a onclick="displayPageImage('KR1d0076', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4765:4788'>大昏至矣大昏既至冕而親迎親之也親之也者親之</span><br/>
<span class='tline' id='l180' data-llen='4788:4811'>也是故君子興敬為親舍敬是遺親也弗愛不親弗敬</span><br/>
<span class='tline' id='l181' data-llen='4811:4834'>不正愛與敬其政之本與公曰寡人願有言然冕而親</span><br/>
<span class='tline' id='l182' data-llen='4834:4857'>迎不已重乎孔子愀然作色而對曰合二姓之好以繼</span><br/>
<span class='tline' id='l183' data-llen='4857:4888'>先聖之後以為天地社稷宗廟之主<span class='krp-note'>案社稷小戴/在宗廟之下</span>君何</span><br/>
<span class='tline' id='l184' data-llen='4888:4918'>謂已重乎公曰寡人固不固焉得聞此言也<span class='krp-note'>案不固永/樂大典本</span></span><br/>
<span class='tline' id='l185' data-llen='4918:4945'><span class='krp-note'>作不/問</span>寡人欲問不得其辭請少進孔子曰天地不合萬</span><br/>
<span class='tline' id='l186' data-llen='4945:4976'>物不生大昏萬世之嗣也君何謂已重焉<span class='krp-note'>案何下各本/多衍以字方</span></span><br/>
<span class='tline' id='l187' data-llen='4976:5003'><a onclick="displayPageImage('KR1d0076', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='5003:5041'><span class='krp-note'>本無前君何謂已/重乎亦無以字</span>孔子遂有言曰<span class='krp-note'>案小戴/無有字</span>内以治宗廟</span><br/>
<span class='tline' id='l189' data-llen='5041:5064'>之禮足以配天地之神明出以治直言之禮足以立上</span><br/>
<span class='tline' id='l190' data-llen='5064:5087'>下之敬物恥足以振之國恥足以興之為政先禮禮者</span><br/>
<span class='tline' id='l191' data-llen='5087:5116'>政之本與<span class='krp-note'>案者小/戴作其</span>孔子遂言曰昔三代明王之政必敬</span><br/>
<span class='tline' id='l192' data-llen='5116:5139'>其妻子也有道妻也者親之主也敢不敬與子也者親</span><br/>
<span class='tline' id='l193' data-llen='5139:5162'>之後也敢不敬與君子無不敬也敬身為大身也者親</span><br/>
<span class='tline' id='l194' data-llen='5162:5185'>之枝也敢不敬與不能敬其身是傷其親傷其親是傷</span><br/>
<span class='tline' id='l195' data-llen='5185:5208'>其本傷其本枝從而亡三者百姓之象也身以及身子</span><br/>
<span class='tline' id='l196' data-llen='5208:5235'><a onclick="displayPageImage('KR1d0076', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='5235:5270'>以及子配以及配<span class='krp-note'>案配小戴/竝作妃</span>君子行此三者<span class='krp-note'>案小戴/無子字</span>則</span><br/>
<span class='tline' id='l198' data-llen='5270:5304'>愾乎天下矣先王之道也<span class='krp-note'>案先他本及小戴竝作/大今從永樂大典本</span>如此</span><br/>
<span class='tline' id='l199' data-llen='5304:5334'>國家順矣<span class='krp-note'>案國上小/戴有則字</span>公曰敢問何謂敬身孔子對曰君</span><br/>
<span class='tline' id='l200' data-llen='5334:5357'>子過言則民作辭過動則民作則君子言不過辭動不</span><br/>
<span class='tline' id='l201' data-llen='5357:5380'>過則百姓不命而敬恭如是則能敬其身能敬其身則</span><br/>
<span class='tline' id='l202' data-llen='5380:5403'>能成其親矣公曰敢問何謂成親孔子對曰君子也者</span><br/>
<span class='tline' id='l203' data-llen='5403:5426'>人之成名也百姓歸之名謂之君子之子是使其親為</span><br/>
<span class='tline' id='l204' data-llen='5426:5456'>君子也是為成其親名也已<span class='krp-note'>案親下小/戴有之字</span>孔子遂言曰古</span><br/>
<span class='tline' id='l205' data-llen='5456:5483'><a onclick="displayPageImage('KR1d0076', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='5483:5514'>之為政<span class='krp-note'>案之他本訛作/人今從方本</span>愛人為大不能愛人不能有其</span><br/>
<span class='tline' id='l207' data-llen='5514:5545'>身<span class='krp-note'>案他本脱能/字今從方本</span>不能有其身不能安土不能安土不能</span><br/>
<span class='tline' id='l208' data-llen='5545:5568'>樂天不能樂天不能成身公曰敢問何謂成身孔子對</span><br/>
<span class='tline' id='l209' data-llen='5568:5598'>曰不過乎物公曰敢問君子何貴乎天道也<span class='krp-note'>案他本脱/子字今從</span></span><br/>
<span class='tline' id='l210' data-llen='5598:5625'><span class='krp-note'>髙安/本</span>孔子對曰貴其不已如日月西東相從而不已也</span><br/>
<span class='tline' id='l211' data-llen='5625:5661'><span class='krp-note'>案西東小/戴作東西</span>是天道也不閉其久也<span class='krp-note'>案小戴/無也字</span>是天道也無</span><br/>
<span class='tline' id='l212' data-llen='5661:5691'>為物成<span class='krp-note'>案為下小/戴有而字</span>是天道也已成而明是天道也公曰</span><br/>
<span class='tline' id='l213' data-llen='5691:5730'>寡人憃愚冥煩<span class='krp-note'>案憃永樂大典/本劉本訛作蠢</span>子識之心也<span class='krp-note'>案識小戴/作志鄭注</span></span><br/>
<span class='tline' id='l214' data-llen='5730:5757'><a onclick="displayPageImage('KR1d0076', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='5757:5784'><span class='krp-note'>讀為/識</span>孔子蹴然避席而對曰仁人不過乎物孝子不過</span><br/>
<span class='tline' id='l216' data-llen='5784:5813'>乎物是故仁人之事親也如事天事天如事親<span class='krp-note'>案他本/脱故字</span></span><br/>
<span class='tline' id='l217' data-llen='5813:5841'><span class='krp-note'>今從/方本</span>是故孝子成身公曰寡人既聞是言也無如後罪</span><br/>
<span class='tline' id='l218' data-llen='5841:5859'>何孔子對曰君之及此言也是臣之福也</span><br/>
<span class='tline' id='l219' data-llen='5859:5866'>　　禮三本</span><br/>
<span class='tline' id='l220' data-llen='5866:5901'>禮有三本天地者生之本也<span class='krp-note'>案生字程本方本竝作性/今從荀子史記及沈本</span></span><br/>
<span class='tline' id='l221' data-llen='5901:5924'>先祖者類之本也君師者治之本也無天地焉生無先</span><br/>
<span class='tline' id='l222' data-llen='5924:5947'>祖焉出無君師焉治三者偏亡無安之人故禮上事天</span><br/>
<span class='tline' id='l223' data-llen='5947:5974'><a onclick="displayPageImage('KR1d0076', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5974:5997'>下事地宗事先祖而寵君師是禮之三本也王者天太</span><br/>
<span class='tline' id='l225' data-llen='5997:6038'>祖諸侯不敢壊<span class='krp-note'>案壊他本作懐今從永樂大典本劉本/朱本沈本蓋諸侯以始封之君為太祖</span></span><br/>
<span class='tline' id='l226' data-llen='6038:6067'><span class='krp-note'>不敢壊謂/不祧也</span>大夫士有常宗所以别貴始德之本也郊止</span><br/>
<span class='tline' id='l227' data-llen='6067:6106'>天子社至諸侯<span class='krp-note'>案至字他本作止/今從方本及荀子</span>道及士大夫<span class='krp-note'>案此下/舊注一</span></span><br/>
<span class='tline' id='l228' data-llen='6106:6141'><span class='krp-note'>本有荀子云六字乃校/書者所加非盧氏注文</span>所以别尊者事尊卑者事卑宜</span><br/>
<span class='tline' id='l229' data-llen='6141:6176'>鉅者鉅宜小者小也<span class='krp-note'>案别字下各本有尊卑/二字今從方本及荀子</span>故有天下</span><br/>
<span class='tline' id='l230' data-llen='6176:6199'>者事七世有國者事五世有五乘之地者事三世有三</span><br/>
<span class='tline' id='l231' data-llen='6199:6234'>乘之地者事二世待年而食者<span class='krp-note'>案待年謂農夫力田者/也荀子作持手史記作</span></span><br/>
<span class='tline' id='l232' data-llen='6234:6261'><a onclick="displayPageImage('KR1d0076', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='6261:6288'><span class='krp-note'>有持/牲</span>不得立宗廟所以别積厚者流澤廣積薄者流澤</span><br/>
<span class='tline' id='l234' data-llen='6288:6333'>卑也<span class='krp-note'>案各本多重積厚二字今從程本髙安本廣字他/本多作光今從永樂大典本也字各本多作亦如</span></span><br/>
<span class='tline' id='l235' data-llen='6333:6363'><span class='krp-note'>之今從朱/本沈本</span>大饗尚𤣥尊爼生魚先大羮貴飲食之本也</span><br/>
<span class='tline' id='l236' data-llen='6363:6394'>大饗尚𤣥尊而用酒<span class='krp-note'>案此下荀/子有醴字</span>食先黍稷而飯稻粱祭</span><br/>
<span class='tline' id='l237' data-llen='6394:6426'>嚌大羮而飽乎庻羞貴本而親用也<span class='krp-note'>案他本脱也字今/從方本及荀子</span></span><br/>
<span class='tline' id='l238' data-llen='6426:6449'>貴本之謂文親用之謂理兩者合而成文以歸大一夫</span><br/>
<span class='tline' id='l239' data-llen='6449:6473'>是謂大隆故尊之尚𤣥酒也爼之生魚也豆之先大羮</span><br/>
<span class='tline' id='l240' data-llen='6473:6513'>也一也<span class='krp-note'>案各本多脱此二字今/從方本及荀子史記</span>利爵之不卒也<span class='krp-note'>案爵各/本多訛</span></span><br/>
<span class='tline' id='l241' data-llen='6513:6540'><a onclick="displayPageImage('KR1d0076', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='6540:6571'><span class='krp-note'>作省今從方本/及荀子史記</span>成事之爼不嘗也三侑之不食也一也</span><br/>
<span class='tline' id='l243' data-llen='6571:6594'>大昏之未發齊也廟之未納尸也始卒之未小斂也一</span><br/>
<span class='tline' id='l244' data-llen='6594:6627'>也<span class='krp-note'>案各本多脱此二字/今從方本及荀子</span>大路車之素幭也郊之麻冕也</span><br/>
<span class='tline' id='l245' data-llen='6627:6660'>喪服之先散帶也<span class='krp-note'>案各本多脱也字/今從方本及荀子</span>一也三年之哭不</span><br/>
<span class='tline' id='l246' data-llen='6660:6688'>文也清廟之歌一倡而三歎也縣一罄而尚拊搏<span class='krp-note'>案左/傅室</span></span><br/>
<span class='tline' id='l247' data-llen='6688:6726'><span class='krp-note'>如縣罄服䖍/讀罄為磬</span>朱弦而通越也<span class='krp-note'>案各本脱也/字今從方本</span>一也凡禮始</span><br/>
<span class='tline' id='l248' data-llen='6726:6749'>于脱成于文終于隆故至備情文俱盡其次情文迭興</span><br/>
<span class='tline' id='l249' data-llen='6749:6781'><span class='krp-note'>案迭他本作佚今/從劉本髙安本</span>其下復情以歸大一天地以合四時</span><br/>
<span class='tline' id='l250' data-llen='6781:6808'><a onclick="displayPageImage('KR1d0076', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='6808:6831'>以洽日月以明星辰以行江河以流萬物以倡好惡以</span><br/>
<span class='tline' id='l252' data-llen='6831:6854'>節喜怒以當以為下則順以為上則明萬變不亂貸之</span><br/>
<span class='tline' id='l253' data-llen='6854:6858'>則䘮</span><br/>
<span class='tline' id='l254' data-llen='6858:6861'>　</span><br/>
<span class='tline' id='l255' data-llen='6861:6864'>　</span><br/>
<span class='tline' id='l256' data-llen='6864:6867'>　</span><br/>
<span class='tline' id='l257' data-llen='6867:6870'>　</span><br/>
<span class='tline' id='l258' data-llen='6870:6879'>　大戴禮記卷一</span><br/>
</p>
<p><br/>
</p>
  </div>
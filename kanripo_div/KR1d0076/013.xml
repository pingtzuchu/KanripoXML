<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1d0076', 'WYG', '013-1a' );" name="013-1a" class="pb">[013-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:187'>欽定四庫全書</span><br/>
<span class='tline' id='l9' data-llen='187:197'>　大戴禮記卷十三</span><br/>
<span class='tline' id='l10' data-llen='197:217'>　　　　　　　　　　　　漢　戴德　撰</span><br/>
<span class='tline' id='l11' data-llen='217:226'>　公冠第七十九</span><br/>
<span class='tline' id='l12' data-llen='226:234'>　本命第八十</span><br/>
<span class='tline' id='l13' data-llen='234:244'>　易本命第八十一</span><br/>
<span class='tline' id='l14' data-llen='244:263'>　　公冠<span class='krp-note'>案冠各本訛/作符今訂正</span></span><br/>
<span class='tline' id='l15' data-llen='263:295'>公冠<span class='krp-note'>案此冠字各本變/訛作符今訂正</span>自為主迎賓揖升自阼立于席</span><br/>
<span class='tline' id='l16' data-llen='295:321'><a onclick="displayPageImage('KR1d0076', 'WYG', '013-1b' );" name="013-1b" class="pb">[013-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='321:330'>　入堂深異于士</span><br/>
<span class='tline' id='l18' data-llen='330:337'>既醴降自阼</span><br/>
<span class='tline' id='l19' data-llen='337:352'>　君尊故其降也不使就賓階也</span><br/>
<span class='tline' id='l20' data-llen='352:368'>其餘自為主者其降也自西階以異</span><br/>
<span class='tline' id='l21' data-llen='368:376'>　不敢終于正</span><br/>
<span class='tline' id='l22' data-llen='376:385'>其餘皆與公同也</span><br/>
<span class='tline' id='l23' data-llen='385:395'>　謂迎賓升阼之等</span><br/>
<span class='tline' id='l24' data-llen='395:406'>公𤣥端與皮弁皆蹕</span><br/>
<span class='tline' id='l25' data-llen='406:432'><a onclick="displayPageImage('KR1d0076', 'WYG', '013-2a' );" name="013-2a" class="pb">[013-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='432:457'>　𤣥端緇布冠及𤣥冠之服也玉繅曰始冠緇布之冠</span><br/>
<span class='tline' id='l27' data-llen='457:480'>　自諸侯下逹冠而弊之可二服皆鞸也古者田狩而</span><br/>
<span class='tline' id='l28' data-llen='480:503'>　食其肉衣其皮先以兩皮如鞸以蔽其前後及後世</span><br/>
<span class='tline' id='l29' data-llen='503:526'>　聖人易之以布帛猶存其皮前示不妄古尊祭服異</span><br/>
<span class='tline' id='l30' data-llen='526:549'>　其名曰芾其制上廣一尺下廣二尺長三尺其頸五</span><br/>
<span class='tline' id='l31' data-llen='549:559'>　寸肩革帶博二寸</span><br/>
<span class='tline' id='l32' data-llen='559:565'>朝服素鞸</span><br/>
<span class='tline' id='l33' data-llen='565:589'>　𤣥端諸侯之朝服皮弁天子朝服鞸從裳色皆素也</span><br/>
<span class='tline' id='l34' data-llen='589:615'><a onclick="displayPageImage('KR1d0076', 'WYG', '013-2b' );" name="013-2b" class="pb">[013-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='615:624'>公冠四加𤣥冕</span><br/>
<span class='tline' id='l36' data-llen='624:639'>　四當為三𤣥當為衮字之誤</span><br/>
<span class='tline' id='l37' data-llen='639:648'>饗之以三獻之禮</span><br/>
<span class='tline' id='l38' data-llen='648:663'>　饗賓也士于賓以一獻之禮也</span><br/>
<span class='tline' id='l39' data-llen='663:667'>無介</span><br/>
<span class='tline' id='l40' data-llen='667:689'>　于饗而贊冠者退為衆賓者君禮于臣本無介也</span><br/>
<span class='tline' id='l41' data-llen='689:693'>無樂</span><br/>
<span class='tline' id='l42' data-llen='693:716'>　亦饗時也冠者成人代父始宜盡孝子之感不可以</span><br/>
<span class='tline' id='l43' data-llen='716:742'><a onclick="displayPageImage('KR1d0076', 'WYG', '013-3a' );" name="013-3a" class="pb">[013-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='742:765'>　歡樂取之孔子曰娶婦之家三日不舉樂思嗣親也</span><br/>
<span class='tline' id='l45' data-llen='765:788'>　然則冠禮不舉樂同也春秋左氏傳曰以金石之樂</span><br/>
<span class='tline' id='l46' data-llen='788:800'>　節之謂冠之時謂節也</span><br/>
<span class='tline' id='l47' data-llen='800:806'>皆𤣥端</span><br/>
<span class='tline' id='l48' data-llen='806:813'>　君臣同服</span><br/>
<span class='tline' id='l49' data-llen='813:827'>其醻幣朱錦采四馬其慶也同</span><br/>
<span class='tline' id='l50' data-llen='827:836'>　其慶賓亦如是</span><br/>
<span class='tline' id='l51' data-llen='836:859'>太子儗焉<span class='krp-note'>案太各本誤作天/今據下節注訂正</span></span><br/>
<span class='tline' id='l52' data-llen='859:885'><a onclick="displayPageImage('KR1d0076', 'WYG', '013-3b' );" name="013-3b" class="pb">[013-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='885:892'>　儗公禮也</span><br/>
<span class='tline' id='l54' data-llen='892:905'>太子與庶子其冠皆自為主</span><br/>
<span class='tline' id='l55' data-llen='905:928'>　主侯自主之重言太子誤也家語曰王太子庶子之</span><br/>
<span class='tline' id='l56' data-llen='928:936'>　冠儗焉非也</span><br/>
<span class='tline' id='l57' data-llen='936:949'>其禮與士同其饗賓也皆同</span><br/>
<span class='tline' id='l58' data-llen='949:972'>　士冠禮記曰天子之元子猶士也天下無生而貴者</span><br/>
<span class='tline' id='l59' data-llen='972:976'>　也</span><br/>
<span class='tline' id='l60' data-llen='976:988'>成王冠周公使祝雍祝王</span><br/>
<span class='tline' id='l61' data-llen='988:1014'><a onclick="displayPageImage('KR1d0076', 'WYG', '013-4a' );" name="013-4a" class="pb">[013-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1014:1031'>　雍太祝當辭與王為祝辭于冠告焉</span><br/>
<span class='tline' id='l63' data-llen='1031:1039'>曰達而勿多也</span><br/>
<span class='tline' id='l64' data-llen='1039:1050'>　辭多則史少則必達</span><br/>
<span class='tline' id='l65' data-llen='1050:1060'>祝雍曰使王近于民</span><br/>
<span class='tline' id='l66' data-llen='1060:1067'>　視民如子</span><br/>
<span class='tline' id='l67' data-llen='1067:1078'>逺于年嗇于時惠于財</span><br/>
<span class='tline' id='l68' data-llen='1078:1085'>　反時惠施</span><br/>
<span class='tline' id='l69' data-llen='1085:1101'>親賢使能<span class='krp-note'>案成王冠/辭止此</span></span><br/>
<span class='tline' id='l70' data-llen='1101:1127'><a onclick="displayPageImage('KR1d0076', 'WYG', '013-4b' );" name="013-4b" class="pb">[013-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1127:1148'>陛下離顯先帝之光耀<span class='krp-note'>案博物記/離作摛</span></span><br/>
<span class='tline' id='l72' data-llen='1148:1154'>　離明也</span><br/>
<span class='tline' id='l73' data-llen='1154:1190'>以承皇天嘉禄<span class='krp-note'>案博物記天/下有之字</span>欽順仲春之吉日<span class='krp-note'>案春各/本誤作</span></span><br/>
<span class='tline' id='l74' data-llen='1190:1213'><span class='krp-note'>夏今據注文改正博物/記作欽奉仲春之吉辰</span></span><br/>
<span class='tline' id='l75' data-llen='1213:1222'>　古者冠以仲春</span><br/>
<span class='tline' id='l76' data-llen='1222:1244'>遵並大道邠或<span class='krp-note'>案博物記作普/遵大道郊域</span></span><br/>
<span class='tline' id='l77' data-llen='1244:1258'>　邠或當為芬彧聲字之誤也</span><br/>
<span class='tline' id='l78' data-llen='1258:1289'>秉集萬福之休靈<span class='krp-note'>案博物記集/作率萬作百</span>始加昭明之元服推逺</span><br/>
<span class='tline' id='l79' data-llen='1289:1315'><a onclick="displayPageImage('KR1d0076', 'WYG', '013-5a' );" name="013-5a" class="pb">[013-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1315:1334'>稚免之幼志<span class='krp-note'>案博物記稚/免作沖孺</span></span><br/>
<span class='tline' id='l81' data-llen='1334:1341'>　免猶弱也</span><br/>
<span class='tline' id='l82' data-llen='1341:1363'>崇積文武之寵徳<span class='krp-note'>案博物記崇/作藴寵作就</span></span><br/>
<span class='tline' id='l83' data-llen='1363:1372'>　文皇帝武皇帝</span><br/>
<span class='tline' id='l84' data-llen='1372:1392'>肅勤髙祖清廟<span class='krp-note'>案博物志祖/下有之字</span></span><br/>
<span class='tline' id='l85' data-llen='1392:1401'>　髙祖髙皇帝也</span><br/>
<span class='tline' id='l86' data-llen='1401:1435'>六合之内靡不息<span class='krp-note'>案博物記作/靡不蒙徳</span>陛下永永與天無極<span class='krp-note'>案/博</span></span><br/>
<span class='tline' id='l87' data-llen='1435:1480'><span class='krp-note'>物記無陛下二字此句下/注云凡一百應是衍文</span>孝昭冠辭<span class='krp-note'>案此四字題上文/以别于成王冠辭</span></span><br/>
<span class='tline' id='l88' data-llen='1480:1506'><a onclick="displayPageImage('KR1d0076', 'WYG', '013-5b' );" name="013-5b" class="pb">[013-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1506:1515'>　漢孝昭帝冠辭</span><br/>
<span class='tline' id='l90' data-llen='1515:1533'>皇皇上天昭臨下土集地之靈降甘風雨</span><br/>
<span class='tline' id='l91' data-llen='1533:1546'>　禮運曰地秉隂竅于山川</span><br/>
<span class='tline' id='l92' data-llen='1546:1560'>庶物羣生各得其所靡今靡古</span><br/>
<span class='tline' id='l93' data-llen='1560:1567'>　言覆施均</span><br/>
<span class='tline' id='l94' data-llen='1567:1589'>維予一人某敬拜皇天之祐<span class='krp-note'>案以上/祀天辭</span></span><br/>
<span class='tline' id='l95' data-llen='1589:1612'>　古祝辭則云嗣王某或曰一人某王者親告之辭也</span><br/>
<span class='tline' id='l96' data-llen='1612:1622'>薄薄之土承天之神</span><br/>
<span class='tline' id='l97' data-llen='1622:1648'><a onclick="displayPageImage('KR1d0076', 'WYG', '013-6a' );" name="013-6a" class="pb">[013-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1648:1662'>　薄旁薄也易曰乃順承天也</span><br/>
<span class='tline' id='l99' data-llen='1662:1685'>興甘風雨庶卉百榖莫不茂者既安且寧維予一人某</span><br/>
<span class='tline' id='l100' data-llen='1685:1709'>敬拜下土之靈<span class='krp-note'>案以上/祭地辭</span>維某年某月上日</span><br/>
<span class='tline' id='l101' data-llen='1709:1732'>　年謂太嵗所在月正月也其天地祝辭皆爾省文過</span><br/>
<span class='tline' id='l102' data-llen='1732:1740'>　于下明之也</span><br/>
<span class='tline' id='l103' data-llen='1740:1763'>明光于上下勤施于四方旁作穆穆維予一人某敬拜</span><br/>
<span class='tline' id='l104' data-llen='1763:1787'>迎于郊<span class='krp-note'>案以上/朝日辭</span>以正月朔日迎日于東郊</span><br/>
<span class='tline' id='l105' data-llen='1787:1810'>　古者帝王以正月朝聘率有司迎日于東郊也所以</span><br/>
<span class='tline' id='l106' data-llen='1810:1836'><a onclick="displayPageImage('KR1d0076', 'WYG', '013-6b' );" name="013-6b" class="pb">[013-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='1836:1848'>　為萬品先而尊事天也</span><br/>
<span class='tline' id='l108' data-llen='1848:1854'>　　本命</span><br/>
<span class='tline' id='l109' data-llen='1854:1862'>分于道謂之命</span><br/>
<span class='tline' id='l110' data-llen='1862:1896'>　道謂𡨕化自然之道也人資始焉<span class='krp-note'>案資始從永樂大/典本訂定他本多</span></span><br/>
<span class='tline' id='l111' data-llen='1896:1925'>　<span class='krp-note'>改作莫/違者非</span>或分得其長或分得其短其中脩促謂之命</span><br/>
<span class='tline' id='l112' data-llen='1925:1954'>　也<span class='krp-note'>案中他本多誤作變/今從永樂大典本</span>孔子曰死生有命</span><br/>
<span class='tline' id='l113' data-llen='1954:1962'>形于一謂之性</span><br/>
<span class='tline' id='l114' data-llen='1962:1985'>　形法家也凡人禀于本則象之以仁受於金則象之</span><br/>
<span class='tline' id='l115' data-llen='1985:2011'><a onclick="displayPageImage('KR1d0076', 'WYG', '013-7a' );" name="013-7a" class="pb">[013-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2011:2034'>　以義孔子曰天命之謂性性者資于未生之前發于</span><br/>
<span class='tline' id='l117' data-llen='2034:2050'>　既生之後原其所始故于此言之</span><br/>
<span class='tline' id='l118' data-llen='2050:2063'>化于隂陽象形而發謂之生</span><br/>
<span class='tline' id='l119' data-llen='2063:2080'>　象微昧易曰男女構精萬物化生也</span><br/>
<span class='tline' id='l120' data-llen='2080:2089'>化窮數盡謂之先</span><br/>
<span class='tline' id='l121' data-llen='2089:2102'>　化窮者身也數盡者年也</span><br/>
<span class='tline' id='l122' data-llen='2102:2111'>故命者性之終也</span><br/>
<span class='tline' id='l123' data-llen='2111:2134'>　命初分于道則是生之始也分道則脩短已定故為</span><br/>
<span class='tline' id='l124' data-llen='2134:2160'><a onclick="displayPageImage('KR1d0076', 'WYG', '013-7b' );" name="013-7b" class="pb">[013-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2160:2172'>　生之終是以始末舉也</span><br/>
<span class='tline' id='l126' data-llen='2172:2195'>則必有終矣人生而不具者五目無見不能食不能行</span><br/>
<span class='tline' id='l127' data-llen='2195:2226'>不能言不能化三月而徹盷<span class='krp-note'>案盷各本誤作盷今/據玉篇所引改正</span></span><br/>
<span class='tline' id='l128' data-llen='2226:2239'>　盷精也轉視貌或為徹也</span><br/>
<span class='tline' id='l129' data-llen='2239:2262'>然後能有見八月生齒然後食朞而生臏然後能行三</span><br/>
<span class='tline' id='l130' data-llen='2262:2271'>年瞦合然後能言</span><br/>
<span class='tline' id='l131' data-llen='2271:2294'>　三月萬物一成朞年天道一備三年而天道大成故</span><br/>
<span class='tline' id='l132' data-llen='2294:2303'>　因之以變化也</span><br/>
<span class='tline' id='l133' data-llen='2303:2329'><a onclick="displayPageImage('KR1d0076', 'WYG', '013-8a' );" name="013-8a" class="pb">[013-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2329:2348'>十有六情通然後能化隂窮反陽陽窮反隂</span><br/>
<span class='tline' id='l135' data-llen='2348:2363'>　夏至陽往隂動冬至隂消陽息</span><br/>
<span class='tline' id='l136' data-llen='2363:2386'>是故隂以陽化陽以隂變故男以八月而生齒八嵗而</span><br/>
<span class='tline' id='l137' data-llen='2386:2420'>齔<span class='krp-note'>案齔各本作毁齒二字今/據文王世子疏所引訂正</span>一隂一陽然後成道</span><br/>
<span class='tline' id='l138' data-llen='2420:2433'>　易曰一隂一陽之謂道也</span><br/>
<span class='tline' id='l139' data-llen='2433:2448'>二八十六然後情通然後其施行</span><br/>
<span class='tline' id='l140' data-llen='2448:2455'>　施道行也</span><br/>
<span class='tline' id='l141' data-llen='2455:2489'>女七月生齒七嵗而齔<span class='krp-note'>案齔各本誤毁今據文/王世子疏所引訂正</span>二七十</span><br/>
<span class='tline' id='l142' data-llen='2489:2515'><a onclick="displayPageImage('KR1d0076', 'WYG', '013-8b' );" name="013-8b" class="pb">[013-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2515:2523'>四然後其化成</span><br/>
<span class='tline' id='l144' data-llen='2523:2540'>　化道成陽施而隂化亦天地之道也</span><br/>
<span class='tline' id='l145' data-llen='2540:2549'>合于三也小節也</span><br/>
<span class='tline' id='l146' data-llen='2549:2558'>　男女合于三十</span><br/>
<span class='tline' id='l147' data-llen='2558:2579'>中古男三十而娶女二十而嫁合于五也中節也</span><br/>
<span class='tline' id='l148' data-llen='2579:2586'>　合于五十</span><br/>
<span class='tline' id='l149' data-llen='2586:2608'>太古男五十而室女三十而嫁備于三五合于八也</span><br/>
<span class='tline' id='l150' data-llen='2608:2631'>　備三五十合于八十也不言大節省文按周禮媒氏</span><br/>
<span class='tline' id='l151' data-llen='2631:2657'><a onclick="displayPageImage('KR1d0076', 'WYG', '013-9a' );" name="013-9a" class="pb">[013-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2657:2680'>　職曰令凡男三十而娶女二十而嫁内則曰二十而</span><br/>
<span class='tline' id='l153' data-llen='2680:2703'>　冠三十而有室十五笄二十而嫁尚書大傳曰男三</span><br/>
<span class='tline' id='l154' data-llen='2703:2726'>　十而娶女二十而嫁書曰有鰥在下曰虞舜喪服為</span><br/>
<span class='tline' id='l155' data-llen='2726:2749'>　夫之姑姊妹之長殤然則古者皆以二十三十為婚</span><br/>
<span class='tline' id='l156' data-llen='2749:2772'>　姻之年十六十四為嫁娶之期今有三十五十則非</span><br/>
<span class='tline' id='l157' data-llen='2772:2792'>　也故譙周云師言此說似漢初學者所續焉</span><br/>
<span class='tline' id='l158' data-llen='2792:2823'>八者維綱也<span class='krp-note'>案綱各本誤作/剛今從方本</span>天地以發明故聖人以合</span><br/>
<span class='tline' id='l159' data-llen='2823:2830'>隂陽之數也</span><br/>
<span class='tline' id='l160' data-llen='2830:2856'><a onclick="displayPageImage('KR1d0076', 'WYG', '013-9b' );" name="013-9b" class="pb">[013-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='2856:2879'>　八為方維八卦之數也天地以之明聖人以之合隂</span><br/>
<span class='tline' id='l162' data-llen='2879:2890'>　陽九六大衍之數也</span><br/>
<span class='tline' id='l163' data-llen='2890:2913'>禮義者恩之主也冠昏朝聘喪祭賔主鄉飲酒軍旅此</span><br/>
<span class='tline' id='l164' data-llen='2913:2920'>之謂九禮也</span><br/>
<span class='tline' id='l165' data-llen='2920:2943'>　君臣冠昏朝聘五也喪祭七也鄉飲賓主八也軍旅</span><br/>
<span class='tline' id='l166' data-llen='2943:2948'>　九也</span><br/>
<span class='tline' id='l167' data-llen='2948:2954'>禮經三百</span><br/>
<span class='tline' id='l168' data-llen='2954:2963'>　禮經統于心也</span><br/>
<span class='tline' id='l169' data-llen='2963:2990'><a onclick="displayPageImage('KR1d0076', 'WYG', '013-10a' );" name="013-10a" class="pb">[013-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='2990:2996'>威儀三千</span><br/>
<span class='tline' id='l171' data-llen='2996:3006'>　曲禮也行于貌也</span><br/>
<span class='tline' id='l172' data-llen='3006:3014'>機其文之變也</span><br/>
<span class='tline' id='l173' data-llen='3014:3036'>　機危也謂二禮動行九事皆有其文每變不同也</span><br/>
<span class='tline' id='l174' data-llen='3036:3049'>禮之象五行也其義四時也</span><br/>
<span class='tline' id='l175' data-llen='3049:3065'>　象五行謂内外爵與五服義宜也</span><br/>
<span class='tline' id='l176' data-llen='3065:3088'>故以四制有恩有義有節有權恩厚者其服重故為父</span><br/>
<span class='tline' id='l177' data-llen='3088:3119'>斬衰三年以恩制者也<span class='krp-note'>案各本脫也/字今從方本</span>門内之治恩掩義</span><br/>
<span class='tline' id='l178' data-llen='3119:3146'><a onclick="displayPageImage('KR1d0076', 'WYG', '013-10b' );" name="013-10b" class="pb">[013-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3146:3169'>門外之治義斷恩資于事父以事君而敬同貴貴尊尊</span><br/>
<span class='tline' id='l180' data-llen='3169:3190'>義之大者也故為君亦服斬衰三年以義制者也</span><br/>
<span class='tline' id='l181' data-llen='3190:3209'>　貴貴謂為大夫君尊尊謂為天子諸侯也</span><br/>
<span class='tline' id='l182' data-llen='3209:3215'>三日而食</span><br/>
<span class='tline' id='l183' data-llen='3215:3222'>　食食粥也</span><br/>
<span class='tline' id='l184' data-llen='3222:3228'>三月而沐</span><br/>
<span class='tline' id='l185' data-llen='3228:3234'>　將虞時</span><br/>
<span class='tline' id='l186' data-llen='3234:3257'>朞而練毁不滅性不以死傷生也喪不過三年苴衰不</span><br/>
<span class='tline' id='l187' data-llen='3257:3284'><a onclick="displayPageImage('KR1d0076', 'WYG', '013-11a' );" name="013-11a" class="pb">[013-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3284:3287'>補</span><br/>
<span class='tline' id='l189' data-llen='3287:3296'>　異于吉無飾也</span><br/>
<span class='tline' id='l190' data-llen='3296:3312'>墳墓不坯同于丘陵除之日鼓素琴</span><br/>
<span class='tline' id='l191' data-llen='3312:3321'>　漸有終因省哀</span><br/>
<span class='tline' id='l192' data-llen='3321:3344'>示民有終也以節制者也資于事父以事母而愛同天</span><br/>
<span class='tline' id='l193' data-llen='3344:3367'>無二日國無二君家無二尊以一治之也父在為母齊</span><br/>
<span class='tline' id='l194' data-llen='3367:3390'>衰朞見無二尊也百制具不言具不言而事行者扶而</span><br/>
<span class='tline' id='l195' data-llen='3390:3393'>起</span><br/>
<span class='tline' id='l196' data-llen='3393:3420'><a onclick="displayPageImage('KR1d0076', 'WYG', '013-11b' );" name="013-11b" class="pb">[013-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3420:3428'>　謂天子諸侯</span><br/>
<span class='tline' id='l198' data-llen='3428:3439'>言而後事行者杖而起</span><br/>
<span class='tline' id='l199' data-llen='3439:3446'>　謂士大夫</span><br/>
<span class='tline' id='l200' data-llen='3446:3461'>身自執事而後事行者面垢而已</span><br/>
<span class='tline' id='l201' data-llen='3461:3467'>　謂庶人</span><br/>
<span class='tline' id='l202' data-llen='3467:3490'>凡此以權制者也始死三日不怠三月不解朞悲號三</span><br/>
<span class='tline' id='l203' data-llen='3490:3498'>年憂恩之殺也</span><br/>
<span class='tline' id='l204' data-llen='3498:3521'>　東夷二連其不怠者哭不絶聲不解者不脫絰帶也</span><br/>
<span class='tline' id='l205' data-llen='3521:3548'><a onclick="displayPageImage('KR1d0076', 'WYG', '013-12a' );" name="013-12a" class="pb">[013-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3548:3558'>聖人因殺以制節也</span><br/>
<span class='tline' id='l207' data-llen='3558:3568'>　謂卒哭祥禫之變</span><br/>
<span class='tline' id='l208' data-llen='3568:3591'>男者任也子者孶也男子者言任天地之道而長萬物</span><br/>
<span class='tline' id='l209' data-llen='3591:3614'>之義也故謂之丈夫丈者長也夫者扶也言長萬物也</span><br/>
<span class='tline' id='l210' data-llen='3614:3637'>知可為者知不可為者知可言者知不可言者知可行</span><br/>
<span class='tline' id='l211' data-llen='3637:3660'>者知不可行者是故審倫而明其别謂之知所以正夫</span><br/>
<span class='tline' id='l212' data-llen='3660:3691'>徳也<span class='krp-note'>案也各本誤作/者今從方本</span>女者如也子者孶也女子者言如</span><br/>
<span class='tline' id='l213' data-llen='3691:3714'>男子之教而長其義理者也故謂之婦人婦人伏于人</span><br/>
<span class='tline' id='l214' data-llen='3714:3741'><a onclick="displayPageImage('KR1d0076', 'WYG', '013-12b' );" name="013-12b" class="pb">[013-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='3741:3764'>也是故無専制之義有三從之道在家從父適人從夫</span><br/>
<span class='tline' id='l216' data-llen='3764:3776'>夫死從子無所敢自遂也</span><br/>
<span class='tline' id='l217' data-llen='3776:3783'>　從其教令</span><br/>
<span class='tline' id='l218' data-llen='3783:3821'>不出閨門<span class='krp-note'>案各本作教令不出閨門即上注/教令二字誤作正文因誤致衍</span>事在饋食</span><br/>
<span class='tline' id='l219' data-llen='3821:3828'>之間而已矣</span><br/>
<span class='tline' id='l220' data-llen='3828:3851'>　易曰無攸遂在中饋詩曰無非無儀惟酒食是議也</span><br/>
<span class='tline' id='l221' data-llen='3851:3879'>是故女日及乎閨門之内<span class='krp-note'>案日及各本訛作/及日今從方本</span></span><br/>
<span class='tline' id='l222' data-llen='3879:3888'>　専其志且逺嫌</span><br/>
<span class='tline' id='l223' data-llen='3888:3915'><a onclick="displayPageImage('KR1d0076', 'WYG', '013-13a' );" name="013-13a" class="pb">[013-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='3915:3939'>不百里而犇喪<span class='krp-note'>案不百里據注當/是不見星之誤</span></span><br/>
<span class='tline' id='l225' data-llen='3939:3950'>　言及日故絰成見星</span><br/>
<span class='tline' id='l226' data-llen='3950:3973'>事無獨為行無獨成之道參知而後動可驗而後言宵</span><br/>
<span class='tline' id='l227' data-llen='3973:4005'>行以燭<span class='krp-note'>案各本誤作宵夜/行燭今從方夲</span>宮事必量六畜蕃于宮中謂</span><br/>
<span class='tline' id='l228' data-llen='4005:4010'>之信也</span><br/>
<span class='tline' id='l229' data-llen='4010:4020'>　如此乃為信固也</span><br/>
<span class='tline' id='l230' data-llen='4020:4028'>所以正婦徳也</span><br/>
<span class='tline' id='l231' data-llen='4028:4045'>女有五不取逆家子不取亂家子不取</span><br/>
<span class='tline' id='l232' data-llen='4045:4072'><a onclick="displayPageImage('KR1d0076', 'WYG', '013-13b' );" name="013-13b" class="pb">[013-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4072:4079'>　亂淫亂也</span><br/>
<span class='tline' id='l234' data-llen='4079:4102'>世有刑人不取世有惡疾不取喪婦長子不取逆家子</span><br/>
<span class='tline' id='l235' data-llen='4102:4125'>者為其逆徳也亂家子者為其亂人倫也世有刑人者</span><br/>
<span class='tline' id='l236' data-llen='4125:4148'>為其棄于人也世有惡疾者為其棄于天也喪婦長子</span><br/>
<span class='tline' id='l237' data-llen='4148:4187'>者為其無所受命也<span class='krp-note'>案喪婦儀禮經傳通解所引誤作/喪父後人不復檢本書致滋疑惑</span></span><br/>
<span class='tline' id='l238' data-llen='4187:4234'><span class='krp-note'>何休致公羊傳云婦人有五不娶喪婦長女不娶無教/戒也世有惡疾不娶棄于天也世有刑人不娶棄于人</span></span><br/>
<span class='tline' id='l239' data-llen='4234:4281'><span class='krp-note'>也亂家女不娶類不正也逆家女不娶廢人倫也意與/此同其以無所受命為無教戒義尤明顯蓋命者教戒</span></span><br/>
<span class='tline' id='l240' data-llen='4281:4316'><span class='krp-note'>也自女之父言故曰喪婦長謂踰笄字/之年恐此女失母教致長而莫與為婚</span></span><br/>
<span class='tline' id='l241' data-llen='4316:4343'><a onclick="displayPageImage('KR1d0076', 'WYG', '013-14a' );" name="013-14a" class="pb">[013-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4343:4366'>婦有七去不順父母去無子去淫去妒去有惡疾去多</span><br/>
<span class='tline' id='l243' data-llen='4366:4389'>言去竊盗去不順父母為其逆徳也無子為其絶世也</span><br/>
<span class='tline' id='l244' data-llen='4389:4412'>淫為其亂族也妒為其亂家也有惡疾為其不可與共</span><br/>
<span class='tline' id='l245' data-llen='4412:4425'>粢盛也口多言為其離親也</span><br/>
<span class='tline' id='l246' data-llen='4425:4438'>　詩云婦有長舌惟厲之階</span><br/>
<span class='tline' id='l247' data-llen='4438:4447'>盗竊為其反義也</span><br/>
<span class='tline' id='l248' data-llen='4447:4470'>婦有三不去有所取無所歸不去與更三年喪不去前</span><br/>
<span class='tline' id='l249' data-llen='4470:4479'>貧賤後富貴不去</span><br/>
<span class='tline' id='l250' data-llen='4479:4506'><a onclick="displayPageImage('KR1d0076', 'WYG', '013-14b' );" name="013-14b" class="pb">[013-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4506:4520'>大罪有五逆天地者罪及五世</span><br/>
<span class='tline' id='l252' data-llen='4520:4530'>　欺造化及要君者</span><br/>
<span class='tline' id='l253' data-llen='4530:4540'>誣文武者罪及四世</span><br/>
<span class='tline' id='l254' data-llen='4540:4547'>　非聖人者</span><br/>
<span class='tline' id='l255' data-llen='4547:4557'>逆人倫者罪及三世</span><br/>
<span class='tline' id='l256' data-llen='4557:4570'>　非孝者此皆大亂之道也</span><br/>
<span class='tline' id='l257' data-llen='4570:4587'>誣鬼神者罪及二世殺人者罪止其身</span><br/>
<span class='tline' id='l258' data-llen='4587:4599'>　周書曰大命世小命身</span><br/>
<span class='tline' id='l259' data-llen='4599:4626'><a onclick="displayPageImage('KR1d0076', 'WYG', '013-15a' );" name="013-15a" class="pb">[013-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4626:4637'>故大罪有五殺人為下</span><br/>
<span class='tline' id='l261' data-llen='4637:4644'>　　易本命</span><br/>
<span class='tline' id='l262' data-llen='4644:4663'>子曰夫易之生人禽獸萬物昆蟲各有以生</span><br/>
<span class='tline' id='l263' data-llen='4663:4686'>　易說曰渾元之始是曰太易二象之所資萬品之所</span><br/>
<span class='tline' id='l264' data-llen='4686:4709'>　生易曰易有太極是生兩儀兩儀生四象四象生八</span><br/>
<span class='tline' id='l265' data-llen='4709:4732'>　卦易說曰太易者未見氣也太初者氣之始也太素</span><br/>
<span class='tline' id='l266' data-llen='4732:4755'>　者質之始也禮運曰夫禮必本于太一分而為天地</span><br/>
<span class='tline' id='l267' data-llen='4755:4778'>　轉而為隂陽變而為四時然禮易之說雖殊而會歸</span><br/>
<span class='tline' id='l268' data-llen='4778:4805'><a onclick="displayPageImage('KR1d0076', 'WYG', '013-15b' );" name="013-15b" class="pb">[013-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='4805:4809'>　一</span><br/>
<span class='tline' id='l270' data-llen='4809:4832'>或竒或偶或飛或行而莫知其情惟達道徳者能原本</span><br/>
<span class='tline' id='l271' data-llen='4832:4836'>之矣</span><br/>
<span class='tline' id='l272' data-llen='4836:4859'>　孔子曰聖人智通于大道應化而不窮能測萬物之</span><br/>
<span class='tline' id='l273' data-llen='4859:4864'>　情也</span><br/>
<span class='tline' id='l274' data-llen='4864:4884'>天一地二人三三三而九九九八十一一主日</span><br/>
<span class='tline' id='l275' data-llen='4884:4893'>　天之神日為尊</span><br/>
<span class='tline' id='l276' data-llen='4893:4898'>日數十</span><br/>
<span class='tline' id='l277' data-llen='4898:4925'><a onclick="displayPageImage('KR1d0076', 'WYG', '013-16a' );" name="013-16a" class="pb">[013-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='4925:4932'>　甲乙之屬</span><br/>
<span class='tline' id='l279' data-llen='4932:4940'>故人十月而生</span><br/>
<span class='tline' id='l280' data-llen='4940:4949'>　萬類人為貴也</span><br/>
<span class='tline' id='l281' data-llen='4949:4960'>八九七十二偶以承竒</span><br/>
<span class='tline' id='l282' data-llen='4960:4967'>　貴偶用竒</span><br/>
<span class='tline' id='l283' data-llen='4967:4972'>竒主辰</span><br/>
<span class='tline' id='l284' data-llen='4972:4981'>　辰方主各三也</span><br/>
<span class='tline' id='l285' data-llen='4981:4989'>辰主月月主馬</span><br/>
<span class='tline' id='l286' data-llen='4989:5016'><a onclick="displayPageImage('KR1d0076', 'WYG', '013-16b' );" name="013-16b" class="pb">[013-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5016:5030'>　月契天駟于上馬統乾于下</span><br/>
<span class='tline' id='l288' data-llen='5030:5047'>故馬十二月而生七九六十三三主斗</span><br/>
<span class='tline' id='l289' data-llen='5047:5054'>　象次日月</span><br/>
<span class='tline' id='l290' data-llen='5054:5059'>斗主狗</span><br/>
<span class='tline' id='l291' data-llen='5059:5071'>　斗之次似狗故擇人也</span><br/>
<span class='tline' id='l292' data-llen='5071:5090'>故狗三月而生六九五十四四知時時主豕</span><br/>
<span class='tline' id='l293' data-llen='5090:5106'>　豕知時詩云有豕白蹢烝涉波矣</span><br/>
<span class='tline' id='l294' data-llen='5106:5129'>故豕四月而生五九四十五五主音音主猨故猨五月</span><br/>
<span class='tline' id='l295' data-llen='5129:5156'><a onclick="displayPageImage('KR1d0076', 'WYG', '013-17a' );" name="013-17a" class="pb">[013-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5156:5172'>而生四九三十六六主律律主禽鹿</span><br/>
<span class='tline' id='l297' data-llen='5172:5184'>　麋鹿角長短大小似律</span><br/>
<span class='tline' id='l298' data-llen='5184:5194'>故禽鹿六月而生也</span><br/>
<span class='tline' id='l299' data-llen='5194:5217'>　麏麋之屬皆以六月生也宋均曰以所包者多故舉</span><br/>
<span class='tline' id='l300' data-llen='5217:5234'>　禽獸之名雖有飛走之異實亦通也</span><br/>
<span class='tline' id='l301' data-llen='5234:5259'>三九二十七七主星<span class='krp-note'>案袁本沈本脫/一七字餘本有</span></span><br/>
<span class='tline' id='l302' data-llen='5259:5269'>　二十八宿方各七</span><br/>
<span class='tline' id='l303' data-llen='5269:5274'>星主虎</span><br/>
<span class='tline' id='l304' data-llen='5274:5301'><a onclick="displayPageImage('KR1d0076', 'WYG', '013-17b' );" name="013-17b" class="pb">[013-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5301:5310'>　虎炳文似星也</span><br/>
<span class='tline' id='l306' data-llen='5310:5325'>故虎七月而生二九十八八主風</span><br/>
<span class='tline' id='l307' data-llen='5325:5336'>　風之大數盡于八也</span><br/>
<span class='tline' id='l308' data-llen='5336:5341'>風主蟲</span><br/>
<span class='tline' id='l309' data-llen='5341:5353'>　蟲有蟄見似風動息也</span><br/>
<span class='tline' id='l310' data-llen='5353:5376'>故蟲八日化也<span class='krp-note'>案日他本多誤/作月今從方本</span></span><br/>
<span class='tline' id='l311' data-llen='5376:5385'>　蟲多生非類也</span><br/>
<span class='tline' id='l312' data-llen='5385:5394'>其餘各以其類也</span><br/>
<span class='tline' id='l313' data-llen='5394:5421'><a onclick="displayPageImage('KR1d0076', 'WYG', '013-18a' );" name="013-18a" class="pb">[013-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='5421:5444'>　謂貍兔魚鼈之屬各以其類化者然亦有本而生之</span><br/>
<span class='tline' id='l315' data-llen='5444:5448'>　也</span><br/>
<span class='tline' id='l316' data-llen='5448:5460'>鳥魚皆生于隂而屬于陽</span><br/>
<span class='tline' id='l317' data-llen='5460:5481'>　生于隂者謂卵生也屬于陽者謂飛游于虚也</span><br/>
<span class='tline' id='l318' data-llen='5481:5496'>故鳥魚皆卵魚遊于水鳥飛于雲</span><br/>
<span class='tline' id='l319' data-llen='5496:5503'>　釋上事也</span><br/>
<span class='tline' id='l320' data-llen='5503:5528'>故冬燕雀入于海化而為蚧<span class='krp-note'>案海字下沈/本衍故字</span></span><br/>
<span class='tline' id='l321' data-llen='5528:5546'>　以同生于隂而屬于陽故有其形性也</span><br/>
<span class='tline' id='l322' data-llen='5546:5573'><a onclick="displayPageImage('KR1d0076', 'WYG', '013-18b' );" name="013-18b" class="pb">[013-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='5573:5596'>萬物之性各異類故蠶食而不飲蟬飲而不食蜉蝣不</span><br/>
<span class='tline' id='l324' data-llen='5596:5601'>飲不食</span><br/>
<span class='tline' id='l325' data-llen='5601:5624'>　淮南子曰蠶食而不飲三十二日而化蟬飲而不食</span><br/>
<span class='tline' id='l326' data-llen='5624:5643'>　三十日而死蜉蝣不飲不食三日而終也</span><br/>
<span class='tline' id='l327' data-llen='5643:5651'>介鱗夏食冬蟄</span><br/>
<span class='tline' id='l328' data-llen='5651:5660'>　熊羆魚蛇之屬</span><br/>
<span class='tline' id='l329' data-llen='5660:5684'>齕吞者<span class='krp-note'>案吞各本誤作/蠶今從方本</span>八竅而卵生</span><br/>
<span class='tline' id='l330' data-llen='5684:5707'>　鳥屬也凡物之有異類者韓詩外傳曰鶬鴿胎生孔</span><br/>
<span class='tline' id='l331' data-llen='5707:5734'><a onclick="displayPageImage('KR1d0076', 'WYG', '013-19a' );" name="013-19a" class="pb">[013-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='5734:5746'>　子渡江見而異之者乎</span><br/>
<span class='tline' id='l333' data-llen='5746:5770'>咀噍者<span class='krp-note'>案噍各本誤作/嚾今從方本</span>九竅而胎生</span><br/>
<span class='tline' id='l334' data-llen='5770:5792'>　人及獸屬異物志又曰狸十有一種囊狸卵生也</span><br/>
<span class='tline' id='l335' data-llen='5792:5806'>四足者無羽翼戴角者無上齒</span><br/>
<span class='tline' id='l336' data-llen='5806:5821'>　董仲舒曰受于大者不取于小</span><br/>
<span class='tline' id='l337' data-llen='5821:5827'>無角者膏</span><br/>
<span class='tline' id='l338' data-llen='5827:5834'>　凝者為膏</span><br/>
<span class='tline' id='l339' data-llen='5834:5840'>而無前齒</span><br/>
<span class='tline' id='l340' data-llen='5840:5867'><a onclick="displayPageImage('KR1d0076', 'WYG', '013-19b' );" name="013-19b" class="pb">[013-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='5867:5882'>　無前齒者齒盛于後不用前也</span><br/>
<span class='tline' id='l342' data-llen='5882:5902'>有角者脂<span class='krp-note'>案角各作誤作/羽今從方本</span></span><br/>
<span class='tline' id='l343' data-llen='5902:5909'>　釋者為脂</span><br/>
<span class='tline' id='l344' data-llen='5909:5915'>而無後齒</span><br/>
<span class='tline' id='l345' data-llen='5915:5926'>　齒盛于前不任後也</span><br/>
<span class='tline' id='l346' data-llen='5926:5938'>晝生者類父夜生者類母</span><br/>
<span class='tline' id='l347' data-llen='5938:5961'>　至隂至陽類甚多也至隂為男至陽為女者即隂窮</span><br/>
<span class='tline' id='l348' data-llen='5961:5972'>　反陽陽窮反隂之類</span><br/>
<span class='tline' id='l349' data-llen='5972:5999'><a onclick="displayPageImage('KR1d0076', 'WYG', '013-20a' );" name="013-20a" class="pb">[013-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='5999:6019'>凡地東西為緯南北為經山為積徳川為積刑</span><br/>
<span class='tline' id='l351' data-llen='6019:6034'>　山積陽川積隂陽為徳隂為刑</span><br/>
<span class='tline' id='l352' data-llen='6034:6057'>髙者為生下者為死丘陵為牡谿谷為牝蜯蛤龜珠與</span><br/>
<span class='tline' id='l353' data-llen='6057:6062'>月盛虚</span><br/>
<span class='tline' id='l354' data-llen='6062:6085'>　月者太隂之精故龜蛤之屬因之以盛虧呂氏春秋</span><br/>
<span class='tline' id='l355' data-llen='6085:6108'>　曰月望則蜯蛤實月虧則蜯蛤虚孝經爰神契曰月</span><br/>
<span class='tline' id='l356' data-llen='6108:6121'>　虧于天則隂類消于淵也</span><br/>
<span class='tline' id='l357' data-llen='6121:6135'>是故堅土之人肥虚土之人大</span><br/>
<span class='tline' id='l358' data-llen='6135:6162'><a onclick="displayPageImage('KR1d0076', 'WYG', '013-20b' );" name="013-20b" class="pb">[013-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='6162:6178'>　肥者象地堅實大者象地虚縱也</span><br/>
<span class='tline' id='l360' data-llen='6178:6185'>沙土之人細</span><br/>
<span class='tline' id='l361' data-llen='6185:6195'>　沙土養細乃薄也</span><br/>
<span class='tline' id='l362' data-llen='6195:6207'>息土之人美耗土之人醜</span><br/>
<span class='tline' id='l363' data-llen='6207:6230'>　息土為衍沃之田耗土為疏薄之地地有美惡故生</span><br/>
<span class='tline' id='l364' data-llen='6230:6253'>　人有好醜也周禮大司徒職曰山林之民毛而方川</span><br/>
<span class='tline' id='l365' data-llen='6253:6276'>　澤之民黒而津丘陵之民専而長墳衍之民晳而瘠</span><br/>
<span class='tline' id='l366' data-llen='6276:6294'>　原隰之民豐肉而庳此大辨五土之分</span><br/>
<span class='tline' id='l367' data-llen='6294:6321'><a onclick="displayPageImage('KR1d0076', 'WYG', '013-21a' );" name="013-21a" class="pb">[013-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='6321:6344'>是故食水者善游能寒<span class='krp-note'>案沈本誤作/善走而寒</span></span><br/>
<span class='tline' id='l369' data-llen='6344:6351'>　魚鼈之屬</span><br/>
<span class='tline' id='l370' data-llen='6351:6361'>食土者無心而不息</span><br/>
<span class='tline' id='l371' data-llen='6361:6384'>　蚯蚓之屬不氣息也若魚無耳而聴蟋蟀無口而鳴</span><br/>
<span class='tline' id='l372' data-llen='6384:6393'>　皆自然之性也</span><br/>
<span class='tline' id='l373' data-llen='6393:6402'>食木者多力而拂</span><br/>
<span class='tline' id='l374' data-llen='6402:6412'>　熊犀之屬拂戾也</span><br/>
<span class='tline' id='l375' data-llen='6412:6421'>食草者善走而愚</span><br/>
<span class='tline' id='l376' data-llen='6421:6448'><a onclick="displayPageImage('KR1d0076', 'WYG', '013-21b' );" name="013-21b" class="pb">[013-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='6448:6455'>　麋鹿之屬</span><br/>
<span class='tline' id='l378' data-llen='6455:6485'>食桑者有絲而蛾食肉者勇敢而悍<span class='krp-note'>案悍各本誤作/捍今從方本</span></span><br/>
<span class='tline' id='l379' data-llen='6485:6494'>　虎狼鷹鶻之屬</span><br/>
<span class='tline' id='l380' data-llen='6494:6510'>食榖者智惠而巧食氣者神明而壽</span><br/>
<span class='tline' id='l381' data-llen='6510:6529'>　王喬赤松之類也西極亦有食氣之民也</span><br/>
<span class='tline' id='l382' data-llen='6529:6538'>不食者不死而神</span><br/>
<span class='tline' id='l383' data-llen='6538:6551'>　伸于道者則神而常存也</span><br/>
<span class='tline' id='l384' data-llen='6551:6574'>故曰有羽之蟲三百六十而鳯凰為之長有毛之蟲三</span><br/>
<span class='tline' id='l385' data-llen='6574:6601'><a onclick="displayPageImage('KR1d0076', 'WYG', '013-22a' );" name="013-22a" class="pb">[013-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='6601:6624'>百六十而麒麟為之長有甲之蟲三百六十而神龜為</span><br/>
<span class='tline' id='l387' data-llen='6624:6647'>之長有鱗之蟲三百六十而蛟龍為之長倮之蟲三百</span><br/>
<span class='tline' id='l388' data-llen='6647:6670'>六十而聖人為之長此乾坤之美類禽獸萬物之數也</span><br/>
<span class='tline' id='l389' data-llen='6670:6693'>　三百六十乾坤之中央萬一千五百二十當萬物之</span><br/>
<span class='tline' id='l390' data-llen='6693:6698'>　數也</span><br/>
<span class='tline' id='l391' data-llen='6698:6721'>故帝王好壊巢破卵則鳯凰不翔焉好竭水摶魚則蛟</span><br/>
<span class='tline' id='l392' data-llen='6721:6744'>龍不出焉好刳胎殺夭則麒麟不來焉好塡谿塞谷則</span><br/>
<span class='tline' id='l393' data-llen='6744:6767'>神龜不出焉故王者動必以道静必以理動不以道靜</span><br/>
<span class='tline' id='l394' data-llen='6767:6794'><a onclick="displayPageImage('KR1d0076', 'WYG', '013-22b' );" name="013-22b" class="pb">[013-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='6794:6817'>不以理則自夭而不壽訞㜸數起神靈不見風雨不時</span><br/>
<span class='tline' id='l396' data-llen='6817:6838'>暴風水旱竝興人民夭死五榖不滋六畜不蕃息</span><br/>
<span class='tline' id='l397' data-llen='6838:6841'>　</span><br/>
<span class='tline' id='l398' data-llen='6841:6844'>　</span><br/>
<span class='tline' id='l399' data-llen='6844:6847'>　</span><br/>
<span class='tline' id='l400' data-llen='6847:6850'>　</span><br/>
<span class='tline' id='l401' data-llen='6850:6853'>　</span><br/>
<span class='tline' id='l402' data-llen='6853:6863'>　大戴禮記卷十三</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='152:178'><a onclick="displayPageImage('KR1d0076', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='178:186'>欽定四庫全書</span><br/>
<span class='tline' id='l9' data-llen='186:195'>　大戴禮記卷八</span><br/>
<span class='tline' id='l10' data-llen='195:215'>　　　　　　　　　　　　漢　戴德　撰</span><br/>
<span class='tline' id='l11' data-llen='215:227'>　子張問入官第六十五</span><br/>
<span class='tline' id='l12' data-llen='227:236'>　盛徳第六十六</span><br/>
<span class='tline' id='l13' data-llen='236:245'>　　子張問入官</span><br/>
<span class='tline' id='l14' data-llen='245:268'>子張問入官于孔子孔子曰安身取譽為難也子張曰</span><br/>
<span class='tline' id='l15' data-llen='268:283'>安身取譽如何孔子曰有善勿專</span><br/>
<span class='tline' id='l16' data-llen='283:309'><a onclick="displayPageImage('KR1d0076', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='309:318'>　專謂自納于己</span><br/>
<span class='tline' id='l18' data-llen='318:325'>教不能勿搢</span><br/>
<span class='tline' id='l19' data-llen='325:348'>　勿搢家語為勿怠也進或聲誤為搢勿進嫌其倦也</span><br/>
<span class='tline' id='l20' data-llen='348:358'>已過勿發失言勿踦</span><br/>
<span class='tline' id='l21' data-llen='358:375'>　踦邪也出言既失勿為邪途以成之</span><br/>
<span class='tline' id='l22' data-llen='375:382'>不善辭勿遂</span><br/>
<span class='tline' id='l23' data-llen='382:393'>　人言不中勿貳遂之</span><br/>
<span class='tline' id='l24' data-llen='393:399'>行事勿留</span><br/>
<span class='tline' id='l25' data-llen='399:425'><a onclick="displayPageImage('KR1d0076', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='425:436'>　凡行政事勿稽留之</span><br/>
<span class='tline' id='l27' data-llen='436:457'>君子入官自行此六路者則身安譽至而政從矣</span><br/>
<span class='tline' id='l28' data-llen='457:471'>　上六者可以自通故稱路也</span><br/>
<span class='tline' id='l29' data-llen='471:494'>且夫忿數者獄之所由生也距諫者慮之所以塞也慢</span><br/>
<span class='tline' id='l30' data-llen='494:525'>易者禮之所以失也惰怠者<span class='krp-note'>案惰各本作/墮今從方本</span>時之所以後</span><br/>
<span class='tline' id='l31' data-llen='525:538'>也奢侈者財之所以不足也</span><br/>
<span class='tline' id='l32' data-llen='538:549'>　儉則有餘奢則不足</span><br/>
<span class='tline' id='l33' data-llen='549:568'>專者事之所以不成也厯者獄之所由生也</span><br/>
<span class='tline' id='l34' data-llen='568:594'><a onclick="displayPageImage('KR1d0076', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='594:601'>　厯厯亂也</span><br/>
<span class='tline' id='l36' data-llen='601:620'>君子入官除七路者則身安譽至而政從矣</span><br/>
<span class='tline' id='l37' data-llen='620:630'>　七者亦致亡之道</span><br/>
<span class='tline' id='l38' data-llen='630:645'>故君子南面臨官大城而公治之</span><br/>
<span class='tline' id='l39' data-llen='645:656'>　大城列國公無私也</span><br/>
<span class='tline' id='l40' data-llen='656:664'>精知而略行之</span><br/>
<span class='tline' id='l41' data-llen='664:683'>　精知者當先是二路略行者謂度時而施</span><br/>
<span class='tline' id='l42' data-llen='683:706'>合是忠信攷是大倫存是美惡而進是利而除是害而</span><br/>
<span class='tline' id='l43' data-llen='706:732'><a onclick="displayPageImage('KR1d0076', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='732:745'>無求其報焉而民情可得也</span><br/>
<span class='tline' id='l45' data-llen='745:768'>　能合是六路之忠信及進除六路之利害施焉而不</span><br/>
<span class='tline' id='l46' data-llen='768:779'>　求報則民情不失矣</span><br/>
<span class='tline' id='l47' data-llen='779:796'>故臨之無抗民之志勝之無犯民之言</span><br/>
<span class='tline' id='l48' data-llen='796:805'>　勝謂民辭情短</span><br/>
<span class='tline' id='l49' data-llen='805:814'>量之無狡民之辭</span><br/>
<span class='tline' id='l50' data-llen='814:825'>　狡害也猶言無害也</span><br/>
<span class='tline' id='l51' data-llen='825:856'>養之無擾于時愛之勿寛于刑若此<span class='krp-note'>案若各本訛作/言今從方本</span>則</span><br/>
<span class='tline' id='l52' data-llen='856:882'><a onclick="displayPageImage('KR1d0076', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='882:905'>身安譽至而民自得也故君子南面臨官所見邇故明</span><br/>
<span class='tline' id='l54' data-llen='905:924'>不可蔽也<span class='krp-note'>案蔽各本作/弊今從方本</span></span><br/>
<span class='tline' id='l55' data-llen='924:947'>　言所見先求于近者中庸曰舜其大知也與舜好問</span><br/>
<span class='tline' id='l56' data-llen='947:956'>　而好察邇言也</span><br/>
<span class='tline' id='l57' data-llen='956:967'>所求邇故不勞而得也</span><br/>
<span class='tline' id='l58' data-llen='967:987'>　言所求自近始故詩曰無田甫田勞心忉忉</span><br/>
<span class='tline' id='l59' data-llen='987:1009'>所以治者約故不用衆而譽至也法象在内故不遠</span><br/>
<span class='tline' id='l60' data-llen='1009:1024'>　言内有法象則百姓亦有禮度</span><br/>
<span class='tline' id='l61' data-llen='1024:1050'><a onclick="displayPageImage('KR1d0076', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1050:1061'>源泉不竭故天下積也</span><br/>
<span class='tline' id='l63' data-llen='1061:1069'>　積謂歸湊也</span><br/>
<span class='tline' id='l64' data-llen='1069:1094'>如木不寡<span class='krp-note'>案如各本作/而今從方本</span>短長人得其量</span><br/>
<span class='tline' id='l65' data-llen='1094:1111'>　量而用之以泉木二用諭君子之政</span><br/>
<span class='tline' id='l66' data-llen='1111:1127'>故治而不亂故六者貫乎心藏乎志</span><br/>
<span class='tline' id='l67' data-llen='1127:1136'>　志者心之府也</span><br/>
<span class='tline' id='l68' data-llen='1136:1145'>形乎色𤼵乎聲</span><br/>
<span class='tline' id='l69' data-llen='1145:1151'>　聲言也</span><br/>
<span class='tline' id='l70' data-llen='1151:1177'><a onclick="displayPageImage('KR1d0076', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1177:1200'>若此則身安譽至而民自得也故君子南面臨官不治</span><br/>
<span class='tline' id='l72' data-llen='1200:1205'>則亂至</span><br/>
<span class='tline' id='l73' data-llen='1205:1212'>　民錯亂也</span><br/>
<span class='tline' id='l74' data-llen='1212:1225'>亂至則爭爭之至又反于亂</span><br/>
<span class='tline' id='l75' data-llen='1225:1232'>　亂反亂也</span><br/>
<span class='tline' id='l76' data-llen='1232:1255'>是故寛裕以容其民慈愛以優柔之而民自得也已故</span><br/>
<span class='tline' id='l77' data-llen='1255:1264'>躬行者政之始也</span><br/>
<span class='tline' id='l78' data-llen='1264:1271'>　身行之也</span><br/>
<span class='tline' id='l79' data-llen='1271:1297'><a onclick="displayPageImage('KR1d0076', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1297:1306'>調悦者情之道也</span><br/>
<span class='tline' id='l81' data-llen='1306:1319'>　言調悦者治人情之道也</span><br/>
<span class='tline' id='l82' data-llen='1319:1329'>善政行易則民不怨</span><br/>
<span class='tline' id='l83' data-llen='1329:1346'>　先王善政能躬行之使平易則民悦</span><br/>
<span class='tline' id='l84' data-llen='1346:1356'>言調悦則民不辨法</span><br/>
<span class='tline' id='l85' data-llen='1356:1372'>　謂不爭也周禮曰凡辨法者攷焉</span><br/>
<span class='tline' id='l86' data-llen='1372:1403'>仁在身則民顯以佚之也財利之生微矣<span class='krp-note'>案微各本訛/作徴今從楊</span></span><br/>
<span class='tline' id='l87' data-llen='1403:1418'><span class='krp-note'>本/</span>貪以不得善政必簡矣</span><br/>
<span class='tline' id='l88' data-llen='1418:1444'><a onclick="displayPageImage('KR1d0076', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1444:1454'>　初聞善政必記之</span><br/>
<span class='tline' id='l90' data-llen='1454:1465'>茍以亂之善言必聽矣</span><br/>
<span class='tline' id='l91' data-llen='1465:1476'>　聞善言始亦聽之也</span><br/>
<span class='tline' id='l92' data-llen='1476:1491'>詳以失之<span class='krp-note'>案詳佯/古通用</span></span><br/>
<span class='tline' id='l93' data-llen='1491:1502'>　後政不行詳為漏失</span><br/>
<span class='tline' id='l94' data-llen='1502:1513'>規諫日至煩以不聽矣</span><br/>
<span class='tline' id='l95' data-llen='1513:1527'>　詩曰老夫灌灌小子蹻蹻也</span><br/>
<span class='tline' id='l96' data-llen='1527:1545'>言之善者在所日聞行之善者在所能為</span><br/>
<span class='tline' id='l97' data-llen='1545:1571'><a onclick="displayPageImage('KR1d0076', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1571:1594'>　君子言之善者在于終日言之君子行之善者在其</span><br/>
<span class='tline' id='l99' data-llen='1594:1612'>　能躬行記聽而失之則無益于言行也</span><br/>
<span class='tline' id='l100' data-llen='1612:1643'>故上者民之儀也有司執政者<span class='krp-note'>案各本脱者/字今從楊本</span>民之表也</span><br/>
<span class='tline' id='l101' data-llen='1643:1656'>邇臣便辟者羣臣僕之倫也</span><br/>
<span class='tline' id='l102' data-llen='1656:1672'>　倫理也言是羣臣羣僕之綱理也</span><br/>
<span class='tline' id='l103' data-llen='1672:1695'>故儀不正則民失誓表弊則百姓亂邇臣便辟不正亷</span><br/>
<span class='tline' id='l104' data-llen='1695:1703'>而羣臣服汙矣</span><br/>
<span class='tline' id='l105' data-llen='1703:1719'>　誓勑也服事也汙濫也言私謁也</span><br/>
<span class='tline' id='l106' data-llen='1719:1745'><a onclick="displayPageImage('KR1d0076', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='1745:1768'>故不可不慎乎三倫矣故君子修身反道察説而邇道</span><br/>
<span class='tline' id='l108' data-llen='1768:1774'>之服存焉</span><br/>
<span class='tline' id='l109' data-llen='1774:1793'>　修身當本于道而省其説則近道之事存</span><br/>
<span class='tline' id='l110' data-llen='1793:1812'>是故夫工女必自擇絲麻良工必自擇齎材</span><br/>
<span class='tline' id='l111' data-llen='1812:1834'>　周禮巾車職曰毁折入齎于職幣家語為完材也</span><br/>
<span class='tline' id='l112' data-llen='1834:1866'>賢君良上必自擇左右是故佚于取人<span class='krp-note'>案是各本訛作/始于作諸今從</span></span><br/>
<span class='tline' id='l113' data-llen='1866:1885'><span class='krp-note'>方/本</span>勞于治事勞于取人佚于治事</span><br/>
<span class='tline' id='l114' data-llen='1885:1905'>　郭象曰主上無為于親事而有為于用臣也</span><br/>
<span class='tline' id='l115' data-llen='1905:1931'><a onclick="displayPageImage('KR1d0076', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='1931:1943'>故君子欲譽則謹其所便</span><br/>
<span class='tline' id='l117' data-llen='1943:1950'>　便所便習</span><br/>
<span class='tline' id='l118' data-llen='1950:1973'>欲名則謹于左右故上者辟如緣木者務高而畏下者</span><br/>
<span class='tline' id='l119' data-llen='1973:1977'>滋甚</span><br/>
<span class='tline' id='l120' data-llen='1977:2000'>　言在民上者譬若此淮南子曰君子之居民上也譬</span><br/>
<span class='tline' id='l121' data-llen='2000:2009'>　以腐索御良馬</span><br/>
<span class='tline' id='l122' data-llen='2009:2021'>六馬之離必于四面之衢</span><br/>
<span class='tline' id='l123' data-llen='2021:2028'>　衢四達道</span><br/>
<span class='tline' id='l124' data-llen='2028:2054'><a onclick="displayPageImage('KR1d0076', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2054:2077'>民之離道必于上之佚政也故上者尊嚴而絶百姓者</span><br/>
<span class='tline' id='l126' data-llen='2077:2083'>卑賤而神</span><br/>
<span class='tline' id='l127' data-llen='2083:2100'>　孟子曰民為貴社稷次之君為輕也</span><br/>
<span class='tline' id='l128' data-llen='2100:2123'>民而愛之則存惡之則亡也故君子南面臨官貴而不</span><br/>
<span class='tline' id='l129' data-llen='2123:2132'>驕富恭有本能圖</span><br/>
<span class='tline' id='l130' data-llen='2132:2145'>　本謂身也謂能謀其身也</span><br/>
<span class='tline' id='l131' data-llen='2145:2153'>修業居乆而譚</span><br/>
<span class='tline' id='l132' data-llen='2153:2163'>　譚誕也謂安縱也</span><br/>
<span class='tline' id='l133' data-llen='2163:2189'><a onclick="displayPageImage('KR1d0076', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2189:2212'>情邇暢而及乎遠察一而闗于多一物治而萬物不亂</span><br/>
<span class='tline' id='l135' data-llen='2212:2235'>者以身為本者也故君子莅民不可以不知民之性達</span><br/>
<span class='tline' id='l136' data-llen='2235:2241'>諸民之情</span><br/>
<span class='tline' id='l137' data-llen='2241:2264'>　性謂仁義禮智之等情謂喜怒愛惡之屬性者生之</span><br/>
<span class='tline' id='l138' data-llen='2264:2283'>　質情者人之欲詩云天生烝民有物有則</span><br/>
<span class='tline' id='l139' data-llen='2283:2299'>既知其已生有習然後民特從命也</span><br/>
<span class='tline' id='l140' data-llen='2299:2310'>　生謂性也習調節也</span><br/>
<span class='tline' id='l141' data-llen='2310:2319'>故世舉則民親之</span><br/>
<span class='tline' id='l142' data-llen='2319:2345'><a onclick="displayPageImage('KR1d0076', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2345:2352'>　世舉言治</span><br/>
<span class='tline' id='l144' data-llen='2352:2375'>政均則民無怨故君子莅民不臨以高不道以遠不責</span><br/>
<span class='tline' id='l145' data-llen='2375:2397'>民之所不能今臨之明王之成功則民嚴而不迎也</span><br/>
<span class='tline' id='l146' data-llen='2397:2420'>　明王之民比屋可封茍欲齊之則憚而不能迎致王</span><br/>
<span class='tline' id='l147' data-llen='2420:2424'>　命</span><br/>
<span class='tline' id='l148' data-llen='2424:2435'>道以數年之業則民疾</span><br/>
<span class='tline' id='l149' data-llen='2435:2448'>　使成數年之業則民困矣</span><br/>
<span class='tline' id='l150' data-llen='2448:2489'>疾則辟矣故古者冕而前旒所以蔽明也<img height='20' width='20' alt='&amp;KR3313' title='KR3313' src='https://raw.githubusercontent.com/kanripo/KR-Gaiji/master/images/KR3313.png'/>絖塞耳<span class='krp-note'>案/<img height='20' width='20' alt='&amp;KR3313' title='KR3313' src='https://raw.githubusercontent.com/kanripo/KR-Gaiji/master/images/KR3313.png'/></span></span><br/>
<span class='tline' id='l151' data-llen='2489:2515'><a onclick="displayPageImage('KR1d0076', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2515:2546'><span class='krp-note'>各本訛作統今/從玉篇所引</span>所以弇聰也故水至清則無魚人至察</span><br/>
<span class='tline' id='l153' data-llen='2546:2551'>則無徒</span><br/>
<span class='tline' id='l154' data-llen='2551:2574'>　禮緯含文嘉以懸絖垂旒為閑姦聲弇亂色令不惑</span><br/>
<span class='tline' id='l155' data-llen='2574:2604'>　視聽則繅瑱之設兼此二事也<img height='20' width='20' alt='&amp;KR3313' title='KR3313' src='https://raw.githubusercontent.com/kanripo/KR-Gaiji/master/images/KR3313.png'/>莊子為黈黄也按</span><br/>
<span class='tline' id='l156' data-llen='2604:2627'>　此記與莊説及著詩之義則人君以黄絖充耳大夫</span><br/>
<span class='tline' id='l157' data-llen='2627:2650'>　以素皆尚以玉也然毛王之徒以為石飾玉及鄭謂</span><br/>
<span class='tline' id='l158' data-llen='2650:2664'>　充耳為玉名義乖錯故未詳</span><br/>
<span class='tline' id='l159' data-llen='2664:2675'>故枉而直之使自得之</span><br/>
<span class='tline' id='l160' data-llen='2675:2701'><a onclick="displayPageImage('KR1d0076', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='2701:2724'>　民有邪枉教之使自得也孟子曰匡之直之使自得</span><br/>
<span class='tline' id='l162' data-llen='2724:2728'>　之</span><br/>
<span class='tline' id='l163' data-llen='2728:2738'>優而柔之使自求之</span><br/>
<span class='tline' id='l164' data-llen='2738:2745'>　謂寛教之</span><br/>
<span class='tline' id='l165' data-llen='2745:2755'>揆而度之使自索之</span><br/>
<span class='tline' id='l166' data-llen='2755:2767'>　謂量民之材而施教之</span><br/>
<span class='tline' id='l167' data-llen='2767:2797'>民有小罪必以其善以赦其過如死使之生<span class='krp-note'>案此下各/本衍其善</span></span><br/>
<span class='tline' id='l168' data-llen='2797:2810'><span class='krp-note'>也三字今/從方本刪</span></span><br/>
<span class='tline' id='l169' data-llen='2810:2837'><a onclick="displayPageImage('KR1d0076', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='2837:2851'>　其善也若死而使之復生也</span><br/>
<span class='tline' id='l171' data-llen='2851:2874'>是以上下親而不離故惠者政之始也政不正則不可</span><br/>
<span class='tline' id='l172' data-llen='2874:2897'>教也不習則民不可使也故君子欲言之見信也者莫</span><br/>
<span class='tline' id='l173' data-llen='2897:2905'>若先虚其内也</span><br/>
<span class='tline' id='l174' data-llen='2905:2913'>　謂内外相應</span><br/>
<span class='tline' id='l175' data-llen='2913:2936'>欲政之速行也者莫若以身先之也欲民之速服也者</span><br/>
<span class='tline' id='l176' data-llen='2936:2966'>莫若以道御之也故不先以身雖行必遴矣<span class='krp-note'>案各本訛/作必鄰也</span></span><br/>
<span class='tline' id='l177' data-llen='2966:2975'><span class='krp-note'>今從/方本</span></span><br/>
<span class='tline' id='l178' data-llen='2975:3002'><a onclick="displayPageImage('KR1d0076', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3002:3008'>　　遴吝</span><br/>
<span class='tline' id='l180' data-llen='3008:3031'>不以道御之雖服必强矣故非忠信則無可以取親于</span><br/>
<span class='tline' id='l181' data-llen='3031:3036'>百姓矣</span><br/>
<span class='tline' id='l182' data-llen='3036:3059'>　此忠信寛于言行相顧也上無此條者以言行不違</span><br/>
<span class='tline' id='l183' data-llen='3059:3067'>　在忠信之間</span><br/>
<span class='tline' id='l184' data-llen='3067:3089'>外内不相應則無可以取信者矣四者治民之統也</span><br/>
<span class='tline' id='l185' data-llen='3089:3110'>　四者謂以身先之以道御之忠信及外内相應</span><br/>
<span class='tline' id='l186' data-llen='3110:3115'>　盛徳</span><br/>
<span class='tline' id='l187' data-llen='3115:3142'><a onclick="displayPageImage('KR1d0076', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3142:3161'>聖王之盛徳人民不疾六畜不疫五穀不災</span><br/>
<span class='tline' id='l189' data-llen='3161:3174'>　隂陽順序故人物不害也</span><br/>
<span class='tline' id='l190' data-llen='3174:3192'>諸侯無兵而正小民無刑而治蠻夷懷服</span><br/>
<span class='tline' id='l191' data-llen='3192:3205'>　國語曰先王耀徳不觀兵</span><br/>
<span class='tline' id='l192' data-llen='3205:3223'>古者天子常以季冬攷徳以觀治亂得失</span><br/>
<span class='tline' id='l193' data-llen='3223:3231'>　辨其法政也</span><br/>
<span class='tline' id='l194' data-llen='3231:3254'>凡徳盛者治也徳不盛者亂也徳盛者得之也徳不盛</span><br/>
<span class='tline' id='l195' data-llen='3254:3277'>者失之也是故君子攷徳而天下之治亂得失可坐廟</span><br/>
<span class='tline' id='l196' data-llen='3277:3304'><a onclick="displayPageImage('KR1d0076', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3304:3312'>堂之上而知也</span><br/>
<span class='tline' id='l198' data-llen='3312:3329'>　言不出户庭而周知海内之善惡也</span><br/>
<span class='tline' id='l199' data-llen='3329:3342'>徳盛則修法徳不盛則飾政</span><br/>
<span class='tline' id='l200' data-llen='3342:3351'>　法徳法政禁令</span><br/>
<span class='tline' id='l201' data-llen='3351:3363'>法政而徳不衰故曰王也</span><br/>
<span class='tline' id='l202' data-llen='3363:3374'>　王者往也民所歸也</span><br/>
<span class='tline' id='l203' data-llen='3374:3404'>凡人民疾六畜疫五榖災者生于天道不順<span class='krp-note'>案各本脱/此三字今</span></span><br/>
<span class='tline' id='l204' data-llen='3404:3433'><span class='krp-note'>從太平御/覽所引</span>天道不順生于明堂不飾故有天災則飾明</span><br/>
<span class='tline' id='l205' data-llen='3433:3460'><a onclick="displayPageImage('KR1d0076', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3460:3464'>堂也</span><br/>
<span class='tline' id='l207' data-llen='3464:3487'>　淮南子云明堂之廟行明堂之令以調隂陽之氣而</span><br/>
<span class='tline' id='l208' data-llen='3487:3501'>　知四時之節以辟疾之災也</span><br/>
<span class='tline' id='l209' data-llen='3501:3520'>凡民之為姦邪竊盜厯法妄行者生于不足</span><br/>
<span class='tline' id='l210' data-llen='3520:3531'>　亂法者生于不知足</span><br/>
<span class='tline' id='l211' data-llen='3531:3562'>不足生于無度量也無度量則小者偷惰<span class='krp-note'>案各本訛作/墮今從方本</span></span><br/>
<span class='tline' id='l212' data-llen='3562:3572'>大者侈靡而不知足</span><br/>
<span class='tline' id='l213' data-llen='3572:3581'>　偷茍且惰懈惰</span><br/>
<span class='tline' id='l214' data-llen='3581:3608'><a onclick="displayPageImage('KR1d0076', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='3608:3631'>故有度量則民足民足則無為姦邪竊盜厯法妄行者</span><br/>
<span class='tline' id='l216' data-llen='3631:3654'>故有姦邪竊盜厯法妄行之獄則飾度量也凡不孝生</span><br/>
<span class='tline' id='l217' data-llen='3654:3677'>于不仁愛也不仁愛生于喪祭之禮不明喪祭之禮所</span><br/>
<span class='tline' id='l218' data-llen='3677:3700'>以教仁愛也致愛故能致喪祭春秋祭祀之不絶致思</span><br/>
<span class='tline' id='l219' data-llen='3700:3706'>慕之心也</span><br/>
<span class='tline' id='l220' data-llen='3706:3721'>　孝經曰春秋祭祀以時思之也</span><br/>
<span class='tline' id='l221' data-llen='3721:3744'>夫祭祀致饋養之道也死且思慕饋養況于生而存乎</span><br/>
<span class='tline' id='l222' data-llen='3744:3767'>故曰喪祭之禮明則民孝矣故有不孝之獄則飾喪祭</span><br/>
<span class='tline' id='l223' data-llen='3767:3794'><a onclick="displayPageImage('KR1d0076', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='3794:3799'>之禮也</span><br/>
<span class='tline' id='l225' data-llen='3799:3822'>　經解曰喪祭之禮廢則臣子之恩薄而倍死忘生者</span><br/>
<span class='tline' id='l226' data-llen='3822:3826'>　衆</span><br/>
<span class='tline' id='l227' data-llen='3826:3849'>凡弑上生于義不明義者所以等貴賤明尊卑貴賤有</span><br/>
<span class='tline' id='l228' data-llen='3849:3872'>序民尊上敬長矣民尊上敬長而弑者寡有之也朝聘</span><br/>
<span class='tline' id='l229' data-llen='3872:3892'>之禮所以明義也故有弑獄則飾朝聘之禮也</span><br/>
<span class='tline' id='l230' data-llen='3892:3915'>　經解曰朝聘之禮廢則君臣之義失諸侯之行惡而</span><br/>
<span class='tline' id='l231' data-llen='3915:3925'>　倍畔侵陵之敗起</span><br/>
<span class='tline' id='l232' data-llen='3925:3952'><a onclick="displayPageImage('KR1d0076', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='3952:3981'>凡鬭辨生于相侵陵也相侵陵生于長幼無序<span class='krp-note'>案此下/有脱文</span></span><br/>
<span class='tline' id='l234' data-llen='3981:4003'>而教以敬讓也故有鬭辨之獄則飾鄉飲酒之禮也</span><br/>
<span class='tline' id='l235' data-llen='4003:4026'>　經解曰鄉飲酒之禮廢則長幼之序失而爭鬭之獄</span><br/>
<span class='tline' id='l236' data-llen='4026:4030'>　煩</span><br/>
<span class='tline' id='l237' data-llen='4030:4053'>凡淫亂生于男女無别夫婦無義昏禮享聘者所以别</span><br/>
<span class='tline' id='l238' data-llen='4053:4063'>男女明夫婦之義也</span><br/>
<span class='tline' id='l239' data-llen='4063:4075'>　享謂享婦及召族黨也</span><br/>
<span class='tline' id='l240' data-llen='4075:4090'>故有淫亂之獄則飾昏禮享聘也</span><br/>
<span class='tline' id='l241' data-llen='4090:4117'><a onclick="displayPageImage('KR1d0076', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4117:4140'>　經解曰昏姻之禮廢則夫婦之道苦而淫辟之罪多</span><br/>
<span class='tline' id='l243' data-llen='4140:4163'>故曰刑罰之所從生有源不務塞其源而務刑殺之是</span><br/>
<span class='tline' id='l244' data-llen='4163:4173'>為民設䧟以賊之也</span><br/>
<span class='tline' id='l245' data-llen='4173:4192'>　禮察曰禮禁將然之前法施已然之後也</span><br/>
<span class='tline' id='l246' data-llen='4192:4206'>刑罰之源生于嗜慾好惡不節</span><br/>
<span class='tline' id='l247' data-llen='4206:4219'>　總言百姓犯刑罰之所由</span><br/>
<span class='tline' id='l248' data-llen='4219:4227'>故明堂天法也</span><br/>
<span class='tline' id='l249' data-llen='4227:4247'>　天神所在也王者于此則天無私勤施之法</span><br/>
<span class='tline' id='l250' data-llen='4247:4274'><a onclick="displayPageImage('KR1d0076', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4274:4281'>禮度徳法也</span><br/>
<span class='tline' id='l252' data-llen='4281:4296'>　禮謂三百三千也惟有仁徳也</span><br/>
<span class='tline' id='l253' data-llen='4296:4316'>所以御民之嗜慾好惡以順天法以成徳法也</span><br/>
<span class='tline' id='l254' data-llen='4316:4335'>　天地不可成順之而已其禮度則使成之</span><br/>
<span class='tline' id='l255' data-llen='4335:4363'>刑罰者<span class='krp-note'>案各本罰訛作/法今從方本</span>所以威不行徳法者也</span><br/>
<span class='tline' id='l256' data-llen='4363:4379'>　天道遠不責之徳法不行則罰之</span><br/>
<span class='tline' id='l257' data-llen='4379:4394'>故季冬聽獄論刑者所以正法也</span><br/>
<span class='tline' id='l258' data-llen='4394:4413'>　嵗終聽不行徳法之刑為正徳法而論也</span><br/>
<span class='tline' id='l259' data-llen='4413:4440'><a onclick="displayPageImage('KR1d0076', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4440:4463'>法正論吏公行之是故古者天子孟春論吏徳行能功</span><br/>
<span class='tline' id='l261' data-llen='4463:4474'>　攷羣臣之徳行能功</span><br/>
<span class='tline' id='l262' data-llen='4474:4484'>能得徳法者為有徳</span><br/>
<span class='tline' id='l263' data-llen='4484:4492'>　謂内外善也</span><br/>
<span class='tline' id='l264' data-llen='4492:4502'>能行徳法者為有行</span><br/>
<span class='tline' id='l265' data-llen='4502:4509'>　謂能皆行</span><br/>
<span class='tline' id='l266' data-llen='4509:4519'>能理徳法者為有能</span><br/>
<span class='tline' id='l267' data-llen='4519:4532'>　謂能綜理之而又弗盡行</span><br/>
<span class='tline' id='l268' data-llen='4532:4559'><a onclick="displayPageImage('KR1d0076', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='4559:4569'>能成徳法者為有功</span><br/>
<span class='tline' id='l270' data-llen='4569:4582'>　謂内外成之而未能善也</span><br/>
<span class='tline' id='l271' data-llen='4582:4605'>故論吏而法行事治而功成季冬正法孟春論吏治國</span><br/>
<span class='tline' id='l272' data-llen='4605:4610'>之要也</span><br/>
<span class='tline' id='l273' data-llen='4610:4627'>　春論班賞冬攷量刑則莫不懲勸矣</span><br/>
<span class='tline' id='l274' data-llen='4627:4659'>徳法者御民之銜勒也<span class='krp-note'>案各本脱勒字/今從通典所引</span>吏者轡也刑者</span><br/>
<span class='tline' id='l275' data-llen='4659:4675'>筴也天子御者内史太史左右手也</span><br/>
<span class='tline' id='l276' data-llen='4675:4698'>　太史内史皆宗伯之屬太史下大夫二人内史中大</span><br/>
<span class='tline' id='l277' data-llen='4698:4725'><a onclick="displayPageImage('KR1d0076', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='4725:4748'>　夫一人俱親王之官也書曰太史内史云内史太史</span><br/>
<span class='tline' id='l279' data-llen='4748:4766'>　左右手則太史為左史内史為右史焉</span><br/>
<span class='tline' id='l280' data-llen='4766:4789'>古者以法為銜勒以官為轡以刑為筴以人為手故御</span><br/>
<span class='tline' id='l281' data-llen='4789:4800'>天下數百年而不懈惰</span><br/>
<span class='tline' id='l282' data-llen='4800:4809'>　史當字誤為人</span><br/>
<span class='tline' id='l283' data-llen='4809:4832'>善御馬者正銜勒齊轡筴均馬力和馬心故口無聲手</span><br/>
<span class='tline' id='l284' data-llen='4832:4855'>不摇筴不用而馬為行也善御民者正其徳法飭其官</span><br/>
<span class='tline' id='l285' data-llen='4855:4878'>而均民力和民心故聽言不出于口刑不用而民治是</span><br/>
<span class='tline' id='l286' data-llen='4878:4905'><a onclick="displayPageImage('KR1d0076', 'WYG', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='4905:4928'>以民徳美之夫民善其徳必稱其人故今之人稱五帝</span><br/>
<span class='tline' id='l288' data-llen='4928:4943'>三王者依然若猶存者其法誠徳</span><br/>
<span class='tline' id='l289' data-llen='4943:4950'>　法天法也</span><br/>
<span class='tline' id='l290' data-llen='4950:4956'>其徳誠厚</span><br/>
<span class='tline' id='l291' data-llen='4956:4963'>　謂禮度也</span><br/>
<span class='tline' id='l292' data-llen='4963:4986'>夫民思其徳必稱其人朝夕祝之升聞于皇天上帝歆</span><br/>
<span class='tline' id='l293' data-llen='4986:5009'>焉故永其世而豐其年不能御民者棄其徳法譬猶御</span><br/>
<span class='tline' id='l294' data-llen='5009:5032'>馬棄轡勒而專以筴御馬馬必傷車必敗無徳法而專</span><br/>
<span class='tline' id='l295' data-llen='5032:5059'><a onclick="displayPageImage('KR1d0076', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5059:5072'>以刑法御民民必走國必亡</span><br/>
<span class='tline' id='l297' data-llen='5072:5089'>　故淮南子曰舜無佚民造父無佚馬</span><br/>
<span class='tline' id='l298' data-llen='5089:5104'>亡徳法民心無所法循迷惑失道</span><br/>
<span class='tline' id='l299' data-llen='5104:5109'>　謂民</span><br/>
<span class='tline' id='l300' data-llen='5109:5118'>上必以為亂無道</span><br/>
<span class='tline' id='l301' data-llen='5118:5123'>　謂君</span><br/>
<span class='tline' id='l302' data-llen='5123:5136'>茍以為亂無道刑罰必不克</span><br/>
<span class='tline' id='l303' data-llen='5136:5143'>　又不能中</span><br/>
<span class='tline' id='l304' data-llen='5143:5170'><a onclick="displayPageImage('KR1d0076', 'WYG', '008-17b' );" name="008-17b" class="pb">[008-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5170:5193'>成其無道上下俱無道故今之稱惡者必比之于夏桀</span><br/>
<span class='tline' id='l306' data-llen='5193:5216'>殷紂何也曰法誠不徳其徳誠薄夫民惡之必朝夕祝</span><br/>
<span class='tline' id='l307' data-llen='5216:5239'>之升聞于皇天上帝不歆焉故水旱竝興災害生焉故</span><br/>
<span class='tline' id='l308' data-llen='5239:5262'>曰徳法者御民之本也古之御政以治天下者冢宰之</span><br/>
<span class='tline' id='l309' data-llen='5262:5275'>官以成道司徒之官以成徳</span><br/>
<span class='tline' id='l310' data-llen='5275:5298'>　天道發施故為道地理含藏故主徳道徳者包五性</span><br/>
<span class='tline' id='l311' data-llen='5298:5314'>　内外之稱也天地之官尊故總焉</span><br/>
<span class='tline' id='l312' data-llen='5314:5323'>宗伯之官以成仁</span><br/>
<span class='tline' id='l313' data-llen='5323:5350'><a onclick="displayPageImage('KR1d0076', 'WYG', '008-18a' );" name="008-18a" class="pb">[008-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='5350:5357'>　木為仁也</span><br/>
<span class='tline' id='l315' data-llen='5357:5366'>司馬之官以成聖</span><br/>
<span class='tline' id='l316' data-llen='5366:5387'>　聖通也夏氣物充達又征伐者所以平通天下</span><br/>
<span class='tline' id='l317' data-llen='5387:5396'>司寇之官以成義</span><br/>
<span class='tline' id='l318' data-llen='5396:5402'>　金為義</span><br/>
<span class='tline' id='l319' data-llen='5402:5411'>司空之官以成禮</span><br/>
<span class='tline' id='l320' data-llen='5411:5434'>　不主智者已兼司馬凡宗社之設城郭之度宫室之</span><br/>
<span class='tline' id='l321' data-llen='5434:5448'>　量典服之制皆冬官所職也</span><br/>
<span class='tline' id='l322' data-llen='5448:5475'><a onclick="displayPageImage('KR1d0076', 'WYG', '008-18b' );" name="008-18b" class="pb">[008-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='5475:5490'>故六官以為轡司㑹均入以為軜</span><br/>
<span class='tline' id='l324' data-llen='5490:5513'>　軜在軾前斂六轡之餘詩云鋈以觼軜司㑹冢宰之</span><br/>
<span class='tline' id='l325' data-llen='5513:5536'>　屬中大夫二人㑹計也主天下之大計王制曰司㑹</span><br/>
<span class='tline' id='l326' data-llen='5536:5548'>　以嵗之成質于天子也</span><br/>
<span class='tline' id='l327' data-llen='5548:5569'>故御四馬執六轡御天地與人與事者亦有六政</span><br/>
<span class='tline' id='l328' data-llen='5569:5582'>　六政謂道徳仁聖禮義也</span><br/>
<span class='tline' id='l329' data-llen='5582:5593'>是故善御者正身同轡</span><br/>
<span class='tline' id='l330' data-llen='5593:5602'>　詩云六轡既均</span><br/>
<span class='tline' id='l331' data-llen='5602:5629'><a onclick="displayPageImage('KR1d0076', 'WYG', '008-19a' );" name="008-19a" class="pb">[008-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='5629:5643'>均馬力齊馬心惟其所引而之</span><br/>
<span class='tline' id='l333' data-llen='5643:5654'>　不違于節故任其馳</span><br/>
<span class='tline' id='l334' data-llen='5654:5670'>以取長道遠行可以之急疾可以御</span><br/>
<span class='tline' id='l335' data-llen='5670:5679'>　言皆從人心也</span><br/>
<span class='tline' id='l336' data-llen='5679:5695'>天地與人事此四者聖人之所乗也</span><br/>
<span class='tline' id='l337' data-llen='5695:5706'>　四者天地與人與事</span><br/>
<span class='tline' id='l338' data-llen='5706:5729'>是故天子御者太史内史左右手也六官亦六轡也天</span><br/>
<span class='tline' id='l339' data-llen='5729:5739'>子三公合以執六官</span><br/>
<span class='tline' id='l340' data-llen='5739:5766'><a onclick="displayPageImage('KR1d0076', 'WYG', '008-19b' );" name="008-19b" class="pb">[008-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='5766:5779'>　三公無官佐王論道而已</span><br/>
<span class='tline' id='l342' data-llen='5779:5787'>均五政齊五法</span><br/>
<span class='tline' id='l343' data-llen='5787:5808'>　五政謂天子公卿大夫士五法謂仁義禮智信</span><br/>
<span class='tline' id='l344' data-llen='5808:5828'>以御四者故亦惟其所引而之以之道則國治</span><br/>
<span class='tline' id='l345' data-llen='5828:5836'>　治典經邦國</span><br/>
<span class='tline' id='l346' data-llen='5836:5844'>以之徳則國安</span><br/>
<span class='tline' id='l347' data-llen='5844:5852'>　教典安邦國</span><br/>
<span class='tline' id='l348' data-llen='5852:5860'>以之仁則國和</span><br/>
<span class='tline' id='l349' data-llen='5860:5887'><a onclick="displayPageImage('KR1d0076', 'WYG', '008-20a' );" name="008-20a" class="pb">[008-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='5887:5895'>　禮典和邦國</span><br/>
<span class='tline' id='l351' data-llen='5895:5903'>以之聖則國平</span><br/>
<span class='tline' id='l352' data-llen='5903:5911'>　政典平邦國</span><br/>
<span class='tline' id='l353' data-llen='5911:5919'>以之義則國成</span><br/>
<span class='tline' id='l354' data-llen='5919:5927'>　刑典詰邦國</span><br/>
<span class='tline' id='l355' data-llen='5927:5935'>以之體則國定</span><br/>
<span class='tline' id='l356' data-llen='5935:5946'>　體國經野事官之職</span><br/>
<span class='tline' id='l357' data-llen='5946:5969'>此御政之體也過失也人情莫不有過過而改之是不</span><br/>
<span class='tline' id='l358' data-llen='5969:5996'><a onclick="displayPageImage('KR1d0076', 'WYG', '008-20b' );" name="008-20b" class="pb">[008-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='5996:6019'>過也是故官屬不理分職不明法政不一百事失紀曰</span><br/>
<span class='tline' id='l360' data-llen='6019:6042'>亂也亂則飭冢宰地宜不殖財物不蕃萬民飢寒教訓</span><br/>
<span class='tline' id='l361' data-llen='6042:6065'>失道風俗淫僻百姓流亡人民散敗曰危也危則飭司</span><br/>
<span class='tline' id='l362' data-llen='6065:6088'>徒父子不親長幼無序君臣上下相乖曰不和也不和</span><br/>
<span class='tline' id='l363' data-llen='6088:6111'>則飭宗伯賢能失官爵功勞失賞禄爵禄失則士卒疾</span><br/>
<span class='tline' id='l364' data-llen='6111:6134'>怨兵弱不用曰不平也不平則飭司馬刑罰不中暴亂</span><br/>
<span class='tline' id='l365' data-llen='6134:6157'>姦邪不勝曰不成也不成則飭司寇百度不審立事失</span><br/>
<span class='tline' id='l366' data-llen='6157:6172'>理財物失量曰貧也貧則飭司空</span><br/>
<span class='tline' id='l367' data-llen='6172:6199'><a onclick="displayPageImage('KR1d0076', 'WYG', '008-21a' );" name="008-21a" class="pb">[008-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='6199:6222'>　冢宰掌六典司徒掌十二教宗伯掌五禮司馬掌九</span><br/>
<span class='tline' id='l369' data-llen='6222:6245'>　伐司寇掌五刑小宰職曰一曰治職以平邦國以均</span><br/>
<span class='tline' id='l370' data-llen='6245:6268'>　萬民以節財用二曰教職以安邦國以寧萬民以懷</span><br/>
<span class='tline' id='l371' data-llen='6268:6291'>　賓客三曰禮職以和邦國以諧萬民以事鬼神四曰</span><br/>
<span class='tline' id='l372' data-llen='6291:6314'>　政職以服邦國以正萬民以聚百物五曰刑職以詰</span><br/>
<span class='tline' id='l373' data-llen='6314:6337'>　邦國以糾萬民以除盜賊六曰事職以富邦國以養</span><br/>
<span class='tline' id='l374' data-llen='6337:6360'>　萬民以生百物司馬之屬司勲掌六鄉之賞田以等</span><br/>
<span class='tline' id='l375' data-llen='6360:6383'>　其功又司士之官掌羣吏之數以詔其爵禄凡度量</span><br/>
<span class='tline' id='l376' data-llen='6383:6410'><a onclick="displayPageImage('KR1d0076', 'WYG', '008-21b' );" name="008-21b" class="pb">[008-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='6410:6421'>　財物攷工猶有其事</span><br/>
<span class='tline' id='l378' data-llen='6421:6444'>故曰御者同是車馬或以取千里或數百里者所進退</span><br/>
<span class='tline' id='l379' data-llen='6444:6467'>緩急異也治者同是法或以治或以亂者亦所進退緩</span><br/>
<span class='tline' id='l380' data-llen='6467:6511'>急異也<span class='krp-note'>案各本盛徳篇止此别明堂者以下為明堂篇/據許慎五經異義魏書李謐傳隋書牛宏傳及</span></span><br/>
<span class='tline' id='l381' data-llen='6511:6550'><span class='krp-note'>劉昭注續漢志杜佑通典所引俱稱盛徳篇/今據以訂正仍合為一篇刪去明堂篇之目</span></span><br/>
<span class='tline' id='l382' data-llen='6550:6559'>明堂者古有之也</span><br/>
<span class='tline' id='l383' data-llen='6559:6582'>　明堂之作其代未得而詳也按淮南子言神農之世</span><br/>
<span class='tline' id='l384' data-llen='6582:6605'>　祀于明堂明堂有蓋四方又漢武帝時有獻黄帝明</span><br/>
<span class='tline' id='l385' data-llen='6605:6632'><a onclick="displayPageImage('KR1d0076', 'WYG', '008-22a' );" name="008-22a" class="pb">[008-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='6632:6654'>　堂圖者四面無壁中有一殿然其由或始于此也</span><br/>
<span class='tline' id='l387' data-llen='6654:6677'>凡九室一室而有四户八牖三十六户七十二牖以茅</span><br/>
<span class='tline' id='l388' data-llen='6677:6681'>蓋屋</span><br/>
<span class='tline' id='l389' data-llen='6681:6690'>　茅取其潔質也</span><br/>
<span class='tline' id='l390' data-llen='6690:6706'>上圓下方明堂者所以明諸侯尊卑</span><br/>
<span class='tline' id='l391' data-llen='6706:6725'>　明堂非所以朝諸侯于祀也諸侯亦備焉</span><br/>
<span class='tline' id='l392' data-llen='6725:6732'>外水曰辟雍</span><br/>
<span class='tline' id='l393' data-llen='6732:6755'>　韓詩説辟圓如璧雍以水不言圓言辟者取辟有徳</span><br/>
<span class='tline' id='l394' data-llen='6755:6782'><a onclick="displayPageImage('KR1d0076', 'WYG', '008-22b' );" name="008-22b" class="pb">[008-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='6782:6794'>　不言辟水言雍雍和也</span><br/>
<span class='tline' id='l396' data-llen='6794:6804'>南蠻東夷北狄西戎</span><br/>
<span class='tline' id='l397' data-llen='6804:6823'>　言四海之君于祭也各以其方列于水外</span><br/>
<span class='tline' id='l398' data-llen='6823:6829'>明堂月令</span><br/>
<span class='tline' id='l399' data-llen='6829:6843'>　于明堂之中施十二月之令</span><br/>
<span class='tline' id='l400' data-llen='6843:6853'>赤綴户也白綴牖也</span><br/>
<span class='tline' id='l401' data-llen='6853:6859'>　綴飾也</span><br/>
<span class='tline' id='l402' data-llen='6859:6870'>二九四七五三六一八</span><br/>
<span class='tline' id='l403' data-llen='6870:6897'><a onclick="displayPageImage('KR1d0076', 'WYG', '008-23a' );" name="008-23a" class="pb">[008-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='6897:6917'>　記用九室謂法龜文故取此數以明其制也</span><br/>
<span class='tline' id='l405' data-llen='6917:6940'>堂高三尺東西九筵南北七筵上圓下方九室十二堂</span><br/>
<span class='tline' id='l406' data-llen='6940:6962'>室四户户二牖其宫方三百步在近郊近郊三十里</span><br/>
<span class='tline' id='l407' data-llen='6962:6985'>　淳于登説明堂在國之陽三里之外七里之内丙巳</span><br/>
<span class='tline' id='l408' data-llen='6985:7008'>　之地韓詩説明堂在南方七里之郊然三十里無所</span><br/>
<span class='tline' id='l409' data-llen='7008:7025'>　取也再言方圓及户牖之數亦繁重</span><br/>
<span class='tline' id='l410' data-llen='7025:7038'>或以為明堂者文王之廟也</span><br/>
<span class='tline' id='l411' data-llen='7038:7056'>　明堂與文王之廟不為同處或説謬也</span><br/>
<span class='tline' id='l412' data-llen='7056:7083'><a onclick="displayPageImage('KR1d0076', 'WYG', '008-23b' );" name="008-23b" class="pb">[008-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='7083:7106'>朱草日生一葉至十五日生十五葉十六日一葉落終</span><br/>
<span class='tline' id='l414' data-llen='7106:7112'>而復始也</span><br/>
<span class='tline' id='l415' data-llen='7112:7135'>　孝經援神契曰朱草生蓂莢孳嘉禾成萐莆生蓂莢</span><br/>
<span class='tline' id='l416' data-llen='7135:7158'>　堯時俠階而生以記朔也朱草可食王者慈仁則生</span><br/>
<span class='tline' id='l417' data-llen='7158:7172'>　其形無記朔之狀蓋説不詳</span><br/>
<span class='tline' id='l418' data-llen='7172:7191'>周時徳澤洽和蒿茂大以為宫柱名蒿宫也</span><br/>
<span class='tline' id='l419' data-llen='7191:7214'>　晏子春秋曰明堂之制下之潤濕不及也上之寒暑</span><br/>
<span class='tline' id='l420' data-llen='7214:7237'>　不入也木工不鏤示民知節也然或以蒿為柱表其</span><br/>
<span class='tline' id='l421' data-llen='7237:7264'><a onclick="displayPageImage('KR1d0076', 'WYG', '008-24a' );" name="008-24a" class="pb">[008-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='7264:7280'>　儉質也明堂别有圖論不復詳焉</span><br/>
<span class='tline' id='l423' data-llen='7280:7295'>此天子之路寢也不齊不居其屋</span><br/>
<span class='tline' id='l424' data-llen='7295:7304'>　路寢亦為此制</span><br/>
<span class='tline' id='l425' data-llen='7304:7311'>待朝在南宫</span><br/>
<span class='tline' id='l426' data-llen='7311:7318'>　將視朝時</span><br/>
<span class='tline' id='l427' data-llen='7318:7326'>揖朝出其南門</span><br/>
<span class='tline' id='l428' data-llen='7326:7349'>　周禮司士職曰正朝之位辨其貴賤之等王南向三</span><br/>
<span class='tline' id='l429' data-llen='7349:7373'>　公北面東上孤東面北上卿大夫西面北上王族故士</span><br/>
<span class='tline' id='l430' data-llen='7373:7400'><a onclick="displayPageImage('KR1d0076', 'WYG', '008-24b' );" name="008-24b" class="pb">[008-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='7400:7423'>　虎士在路門之右南面東上太僕太右太僕從者在</span><br/>
<span class='tline' id='l432' data-llen='7423:7446'>　路門之左南面西上司士擯孤卿特揖大夫以其等</span><br/>
<span class='tline' id='l433' data-llen='7446:7469'>　旅揖士旁三揖王還揖門左揖門右太僕前正視朝</span><br/>
<span class='tline' id='l434' data-llen='7469:7480'>　位王入内朝皆退也</span><br/>
<span class='tline' id='l435' data-llen='7480:7483'>　</span><br/>
<span class='tline' id='l436' data-llen='7483:7486'>　</span><br/>
<span class='tline' id='l437' data-llen='7486:7489'>　</span><br/>
<span class='tline' id='l438' data-llen='7489:7498'>　大戴禮記卷八</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0025', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:196'>　尚書表注</span><br/>
<span class='tline' id='l10' data-llen='196:202'>　　提要</span><br/>
<span class='tline' id='l11' data-llen='202:228'>　　　　<span class='krp-note'>臣/</span>等謹按尚書表注二卷宋金履祥撰履祥</span><br/>
<span class='tline' id='l12' data-llen='228:251'>　　　　字吉父號仁山蘭溪人從學於王柏德祐初</span><br/>
<span class='tline' id='l13' data-llen='251:274'>　　　　以史館編修召不赴入元隠居敎授以終事</span><br/>
<span class='tline' id='l14' data-llen='274:297'>　　　　跡具元史儒學傳初履祥作尚書注十二卷</span><br/>
<span class='tline' id='l15' data-llen='297:320'>　　　　栁貫所撰行狀稱早嵗所著尚書章釋句解</span><br/>
<span class='tline' id='l16' data-llen='320:346'><a onclick="displayPageImage('KR1b0025', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='346:368'>　　　　已有成書是也朱彝尊經義考稱其尚存</span><br/>
<span class='tline' id='l18' data-llen='368:391'>　　　　今未之見惟此書刻通志堂經解中前有自</span><br/>
<span class='tline' id='l19' data-llen='391:414'>　　　　序稱擺脱衆説獨抱遺經復讀玩味為之正</span><br/>
<span class='tline' id='l20' data-llen='414:437'>　　　　句畫叚提其章指與其義理之㣲事為之概</span><br/>
<span class='tline' id='l21' data-llen='437:460'>　　　　考證文字之誤表諸四闌之外盖其晚年定</span><br/>
<span class='tline' id='l22' data-llen='460:484'>　　　　本也其書於每頁之上下左右細字標識縱横</span><br/>
<span class='tline' id='l23' data-llen='484:508'>　　　　錯落初無行欵於古來著經之家別為一體大</span><br/>
<span class='tline' id='l24' data-llen='508:533'>　　　　抵攟摭舊説折衷己意與蔡沈集𫝊頗有異同</span><br/>
<span class='tline' id='l25' data-llen='533:559'><a onclick="displayPageImage('KR1b0025', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='559:582'>　　　　其徴引伏氏孔氏文字同異亦確有根原所</span><br/>
<span class='tline' id='l27' data-llen='582:605'>　　　　列作書嵗月則與所作通鑑前編悉本胡宏</span><br/>
<span class='tline' id='l28' data-llen='605:628'>　　　　皇王大紀㕘考後先雖未必一一盡確然要</span><br/>
<span class='tline' id='l29' data-llen='628:651'>　　　　非盡無據而作也至于過為髙論求異先儒</span><br/>
<span class='tline' id='l30' data-llen='651:674'>　　　　如欲以康誥之叙冠於梓材篇首謂前為周</span><br/>
<span class='tline' id='l31' data-llen='674:696'>　　　　公咸勤之事後即洪大誥治之文集庻邦</span><br/>
<span class='tline' id='l32' data-llen='696:719'>　　　　則營東都以均四方朝貢之道里先後迷民</span><br/>
<span class='tline' id='l33' data-llen='719:742'>　　　　則所謂毖殷遷洛以宻邇王化其説甚辨而</span><br/>
<span class='tline' id='l34' data-llen='742:768'><a onclick="displayPageImage('KR1b0025', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='768:791'>　　　　于篇首王曰封三字究無以解因復謂三字</span><br/>
<span class='tline' id='l36' data-llen='791:814'>　　　　當作周公封字因上篇酒誥而衍則未免于</span><br/>
<span class='tline' id='l37' data-llen='814:837'>　　　　竄改經文以就己意矣是則其瑜不掩瑕者</span><br/>
<span class='tline' id='l38' data-llen='837:855'>　　　　也乾隆五十四年二月恭校上</span><br/>
<span class='tline' id='l39' data-llen='855:887'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l40' data-llen='887:913'>　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l42' data-llen='936:962'><a onclick="displayPageImage('KR1b0025', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='962:970'>欽定四庫全書</span><br/>
<span class='tline' id='l44' data-llen='970:978'>　尚書表注序</span><br/>
<span class='tline' id='l45' data-llen='978:1001'>書者二帝三王聖賢君臣之心所以運量警省經論通</span><br/>
<span class='tline' id='l46' data-llen='1001:1024'>變敷政施命之文也君子於此考跡以觀其用察言以</span><br/>
<span class='tline' id='l47' data-llen='1024:1047'>求其心以誠諸身以措諸其事大之用天下國家小之</span><br/>
<span class='tline' id='l48' data-llen='1047:1070'>為天下國家用顧不幸不得見帝王之全書幸而僅存</span><br/>
<span class='tline' id='l49' data-llen='1070:1093'>者又不幸有差誤異同附㑹破碎之失考論不精則失</span><br/>
<span class='tline' id='l50' data-llen='1093:1116'>其事跡之實字辭不辨則失其所以言之意書未易讀</span><br/>
<span class='tline' id='l51' data-llen='1116:1142'><a onclick="displayPageImage('KR1b0025', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l52' data-llen='1142:1165'>也燼於秦灰於楚鉗於斯何偶語挾書之律乆之而伏</span><br/>
<span class='tline' id='l53' data-llen='1165:1189'>生之耄言僅𫝊孔氏之壁藏復露伏生者漢謂今文孔</span><br/>
<span class='tline' id='l54' data-llen='1189:1212'>壁者漢謂古文顧伏生齊語易訛而安國討論未盡安</span><br/>
<span class='tline' id='l55' data-llen='1212:1235'>國雖以伏生之書考古文不能復以古文之書訂今文</span><br/>
<span class='tline' id='l56' data-llen='1235:1258'>是以古文多平易今文多艱澀今文雖立學官而大小</span><br/>
<span class='tline' id='l57' data-llen='1258:1281'>夏侯歐陽又各不同古文竟漢世不列學官後漢劉陶</span><br/>
<span class='tline' id='l58' data-llen='1281:1304'>獨推今文三家與古文異同是正文字七百餘事號曰</span><br/>
<span class='tline' id='l59' data-llen='1304:1327'>中文尚書不幸而不傳於世至東晉而古文孔傳始出</span><br/>
<span class='tline' id='l60' data-llen='1327:1353'><a onclick="displayPageImage('KR1b0025', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l61' data-llen='1353:1377'>至蕭梁而始備唐貞觀悉屏諸家獨立孔𫝊且命孔穎</span><br/>
<span class='tline' id='l62' data-llen='1377:1400'>達諸儒為之疏夫古文比今文固多且正但其出最後</span><br/>
<span class='tline' id='l63' data-llen='1400:1426'>經師私相𫝊授其間豈無𫝊述𫝊㑹所以大序不類西</span><br/>
<span class='tline' id='l64' data-llen='1426:1449'>京而謂出安國小序事意多繆經文而上誣孔子朱子</span><br/>
<span class='tline' id='l65' data-llen='1449:1473'>𫝊註諸經畧備獨書未及嘗别出小序辨正疑誤指其</span><br/>
<span class='tline' id='l66' data-llen='1473:1497'>要領以授蔡氏而為集𫝊諸說至此有所折衷矣而書</span><br/>
<span class='tline' id='l67' data-llen='1497:1520'>成於朱子既歿之後門人語録未萃之前猶或不無遺</span><br/>
<span class='tline' id='l68' data-llen='1520:1543'>漏放失之憾予兹表注之作雖為踈畧苟得其綱要無</span><br/>
<span class='tline' id='l69' data-llen='1543:1569'><a onclick="displayPageImage('KR1b0025', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1569:1592'>所疑礙則其精詳之藴固在夫自得之者何如耳婺州</span><br/>
<span class='tline' id='l71' data-llen='1592:1598'>金履祥序</span><br/>
<span class='tline' id='l73' data-llen='1619:1645'><a onclick="displayPageImage('KR1b0025', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l74' data-llen='1645:1651'>　尚書序</span><br/>
<span class='tline' id='l75' data-llen='1651:1674'>古者伏犧氏之王天下也始畫八卦造書契以代結繩</span><br/>
<span class='tline' id='l76' data-llen='1674:1697'>之政由是文籍生焉伏犧神農黄帝之書謂之三墳言</span><br/>
<span class='tline' id='l77' data-llen='1697:1720'>大道也少昊顓頊髙辛唐虞之書謂之五典言常道也</span><br/>
<span class='tline' id='l78' data-llen='1720:1743'>至于夏商周之書雖設教不倫雅誥奥義其歸一揆是</span><br/>
<span class='tline' id='l79' data-llen='1743:1766'>故厯代寶之以為大訓八卦之說謂之八索求其義也</span><br/>
<span class='tline' id='l80' data-llen='1766:1789'>九州之志謂之九邱邱聚也言九州所有土地所生風</span><br/>
<span class='tline' id='l81' data-llen='1789:1813'>氣所宜皆聚此書也春秋左氏𫝊曰楚左史倚相能讀</span><br/>
<span class='tline' id='l82' data-llen='1813:1839'><a onclick="displayPageImage('KR1b0025', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l83' data-llen='1839:1862'>三墳五典八索九邱即謂上世帝王遺書也先君孔子</span><br/>
<span class='tline' id='l84' data-llen='1862:1885'>生於周末覩史籍之煩文懼覧之者不一遂乃定禮樂</span><br/>
<span class='tline' id='l85' data-llen='1885:1908'>明舊章刪詩為三百篇約史記而修春秋讚易道以黜</span><br/>
<span class='tline' id='l86' data-llen='1908:1931'>八索述職方以除九邱討論墳典斷自唐虞以下訖于</span><br/>
<span class='tline' id='l87' data-llen='1931:1954'>周芟夷煩亂翦截浮辭舉其宏綱撮其機要足以垂世</span><br/>
<span class='tline' id='l88' data-llen='1954:1977'>立教典謨訓誥誓命之文凡百篇所以恢宏至道示人</span><br/>
<span class='tline' id='l89' data-llen='1977:2000'>主以軌範也帝王之制坦然明白可舉而行三千之徒</span><br/>
<span class='tline' id='l90' data-llen='2000:2023'>並受其義及秦始皇滅先代典籍焚書坑儒天下學士</span><br/>
<span class='tline' id='l91' data-llen='2023:2049'><a onclick="displayPageImage('KR1b0025', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l92' data-llen='2049:2072'>逃難解散我先人用藏其家書於屋壁漢室龍興開設</span><br/>
<span class='tline' id='l93' data-llen='2072:2095'>學校旁求儒雅以闡大猷濟南伏生年過九十失其本</span><br/>
<span class='tline' id='l94' data-llen='2095:2119'>經口以𫝊授裁二十餘篇以其上古之書謂之尚書百</span><br/>
<span class='tline' id='l95' data-llen='2119:2142'>篇之義世莫得聞至魯共王好治宫室壞孔子舊宅以</span><br/>
<span class='tline' id='l96' data-llen='2142:2166'>廣其居於壁中得先人所藏古文虞夏商周之書及𫝊</span><br/>
<span class='tline' id='l97' data-llen='2166:2189'>論語孝經皆科斗文字王又升孔子堂聞金石絲竹之</span><br/>
<span class='tline' id='l98' data-llen='2189:2212'>音乃不壊宅悉以書還孔氏科斗書廢已久時人無能</span><br/>
<span class='tline' id='l99' data-llen='2212:2236'>知者以所聞伏生之書考論文義定其可知者為𨽻古</span><br/>
<span class='tline' id='l100' data-llen='2236:2262'><a onclick="displayPageImage('KR1b0025', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span><br/>
<span class='tline' id='l101' data-llen='2262:2285'>定更以竹簡寫之増多伏生二十五篇伏生又以舜典</span><br/>
<span class='tline' id='l102' data-llen='2285:2308'>合於堯典益稷合於臯陶謨盤庚三篇合為一康王之</span><br/>
<span class='tline' id='l103' data-llen='2308:2331'>誥合於顧命復出此篇并序凡五十九篇為四十六卷</span><br/>
<span class='tline' id='l104' data-llen='2331:2354'>其餘錯亂摩滅弗可復知悉上送官藏之書府以待能</span><br/>
<span class='tline' id='l105' data-llen='2354:2378'>者承詔為五十九篇作𫝊於是遂研精覃思博考經籍</span><br/>
<span class='tline' id='l106' data-llen='2378:2402'>採摭羣言以立訓𫝊約文申義敷暢厥㫖庶㡬有補於</span><br/>
<span class='tline' id='l107' data-llen='2402:2425'>將來書序序所以為作者之意昭然意見宜相附近故</span><br/>
<span class='tline' id='l108' data-llen='2425:2448'>引之各冠其篇首定五十八篇既畢㑹國有巫蠱事經</span><br/>
<span class='tline' id='l109' data-llen='2448:2474'><a onclick="displayPageImage('KR1b0025', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span><br/>
<span class='tline' id='l110' data-llen='2474:2497'>籍道息用不復以聞傳之子孫以貽後代若好古博雅</span><br/>
<span class='tline' id='l111' data-llen='2497:2510'>君子與我同志亦所不隱也</span><br/>
<span class='tline' id='l112' data-llen='2510:2555'>　　<span class='krp-note'>前漢書言張霸采左傳書叙作書首尾後漢書言/衛宏作詩序衛宏之云朱子嘗引之以證時序之</span></span><br/>
<span class='tline' id='l113' data-llen='2555:2600'>　　<span class='krp-note'>偽矣獨書序疑而未斷方漢初時泰寄且有偽書/何况書序之類且孔傳古文其出最後則附㑹之</span></span><br/>
<span class='tline' id='l114' data-llen='2600:2645'>　　<span class='krp-note'>作有所不免若書序果出壁中亦不可謂非附㑹/者蓋孔鮒兄弟藏書之時上距孔子殁垂三百年</span></span><br/>
<span class='tline' id='l115' data-llen='2645:2690'>　　<span class='krp-note'>其同藏者論詰孝經論詰既有子曾子門人所集/孝經又後人因五孝之訓而雜引時書傳記之語</span></span><br/>
<span class='tline' id='l116' data-llen='2690:2730'>　　<span class='krp-note'>附㑹成書何為古缺三字是夫子舊本則其為齊魯/諸儒次序附㑹而作序亦可知也</span></span><br/>
</p>
<p><br/>
</p>
  </div>
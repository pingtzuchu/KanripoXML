<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0008', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:195'>御製題毛晃禹貢指南六韻</span><br/>
<span class='tline' id='l9' data-llen='195:218'>㣲禹其魚功不刋導川敷土下民安九州既奠爰分域</span><br/>
<span class='tline' id='l10' data-llen='218:241'>四海㑹同永宴瀾毛晃指南因有述文淵闕氏乃無端</span><br/>
<span class='tline' id='l11' data-llen='241:288'><span class='krp-note'>宋史藝文志不載是書明焦竑經籍志載禹貢指南一/卷宋毛晃撰自為可據而朱彛尊經義考則云未見又</span></span><br/>
<span class='tline' id='l12' data-llen='288:334'><span class='krp-note'>云文淵閣書目有之不著撰人書目成于楊士竒與/焦竑為同時不應書成而佚其姓名豈未加深考耶</span>焦</span><br/>
<span class='tline' id='l13' data-llen='334:357'>竑志籍傳名著朱子説書取訓鑽千古淵源率由遡諸</span><br/>
<span class='tline' id='l14' data-llen='357:384'>家附㑹概祛謾獨于分野稱星宿未識恢恢天道寛<span class='krp-note'>史/記</span></span><br/>
<span class='tline' id='l15' data-llen='384:432'><span class='krp-note'>天官書二十八舍主十二州注引星經如云角亢鄭之/分野之𩔖乃以二十八宿主十二州分配無餘此外更</span></span><br/>
<span class='tline' id='l16' data-llen='432:458'><a onclick="displayPageImage('KR1b0008', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='458:505'><span class='krp-note'>當何屬夫天無不覆星麗乎天亦當無不照今十二州/皆中國之地豈中國之外不在此昭昭之内乎且其間</span></span><br/>
<span class='tline' id='l18' data-llen='505:552'><span class='krp-note'>有地少而星多亦有地多而星少以天度地輿準之亦/不均如井鬼為雍州陜西甘肅皆是其道里之廣已非</span></span><br/>
<span class='tline' id='l19' data-llen='552:600'><span class='krp-note'>兩舎所能該而今拓地逺至伊犂葉爾𦍑喀什噶爾較/禹貢方隅幾倍蓰其地皆在甘肅以外將以雍州兩星</span></span><br/>
<span class='tline' id='l20' data-llen='600:647'><span class='krp-note'>概之乎抑别有所分屬乎此又理之難通者盖分野之/説本不足信而灾祥則更鄰于䜟緯皆非正道晃是編</span></span><br/>
<span class='tline' id='l21' data-llen='647:694'><span class='krp-note'>于山水原委考證明當不泥諸儒附㑹之説故朱子書/説蔡氏集傳多用之獨惜其引春秋元命苞謂某星散</span></span><br/>
<span class='tline' id='l22' data-llen='694:732'><span class='krp-note'>為某州流為某州并載及占騐與分野説雖/不同而意則相似猶不免于拘墟之見耳</span></span><br/>
<span class='tline' id='l24' data-llen='752:778'><a onclick="displayPageImage('KR1b0008', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l25' data-llen='778:793'>欽定四庫全書　　　　經部二</span><br/>
<span class='tline' id='l26' data-llen='793:809'>　禹貢指南　　　　　　書𩔖</span><br/>
<span class='tline' id='l27' data-llen='809:815'>　　提要</span><br/>
<span class='tline' id='l28' data-llen='815:841'>　　　　<span class='krp-note'>臣/</span>等謹案禹貢指南四卷宋毛晃撰晃宋史</span><br/>
<span class='tline' id='l29' data-llen='841:866'>　　　　無𫝊其始末未詳世𫝊其増註禮部韻畧于</span><br/>
<span class='tline' id='l30' data-llen='866:889'>　　　　紹興三十二年表進自著曰衢州免解進士</span><br/>
<span class='tline' id='l31' data-llen='889:912'>　　　　蓋高宗末年人也是書宋史藝文志不著録</span><br/>
<span class='tline' id='l32' data-llen='912:935'>　　　　焦竑經籍志載禹貢指南一卷宋毛晃撰朱</span><br/>
<span class='tline' id='l33' data-llen='935:961'><a onclick="displayPageImage('KR1b0008', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l34' data-llen='961:984'>　　　　彝尊經義考云未見又云文淵閣書目有之</span><br/>
<span class='tline' id='l35' data-llen='984:1007'>　　　　不著撰人疑即晃作則舊本之佚久矣今考</span><br/>
<span class='tline' id='l36' data-llen='1007:1030'>　　　　永樂大典所載與諸家註解散附經文各句</span><br/>
<span class='tline' id='l37' data-llen='1030:1054'>　　　　下謹綴録成篇釐為四卷以世無𫝊本其體</span><br/>
<span class='tline' id='l38' data-llen='1054:1077'>　　　　例之舊不可見謹以經文次第標列其無註</span><br/>
<span class='tline' id='l39' data-llen='1077:1100'>　　　　者則經文從畧焉其書大抵引爾雅周禮漢</span><br/>
<span class='tline' id='l40' data-llen='1100:1123'>　　　　志水經註九域志諸書而旁引他説以證古</span><br/>
<span class='tline' id='l41' data-llen='1123:1146'>　　　　今山水之原委頗為簡明雖生於南渡之後</span><br/>
<span class='tline' id='l42' data-llen='1146:1172'><a onclick="displayPageImage('KR1b0008', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l43' data-llen='1172:1195'>　　　　僻處一隅無由睹中原西北之古蹟一一統</span><br/>
<span class='tline' id='l44' data-llen='1195:1218'>　　　　核其真而援據考證獨不泥諸儒附㑹之説</span><br/>
<span class='tline' id='l45' data-llen='1218:1242'>　　　　故後來蔡氏集𫝊多用之亦言地理者所當</span><br/>
<span class='tline' id='l46' data-llen='1242:1262'>　　　　考證矣乾隆四十三年六月恭校上</span><br/>
<span class='tline' id='l47' data-llen='1262:1294'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l48' data-llen='1294:1320'>　　　　　　　　總　校　官　<span class='krp-note'>臣/</span>　陸　費　墀</span><br/>
</p>
<p><br/>
</p>
  </div>
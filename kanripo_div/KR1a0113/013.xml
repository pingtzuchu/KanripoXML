<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0113', 'WYG', '013-1a' );" name="013-1a" class="pb">[013-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　古周易訂詁卷十三</span><br/>
<span class='tline' id='l10' data-llen='202:222'>　　　　　　　　　　　　明　何楷　撰</span><br/>
<span class='tline' id='l11' data-llen='222:266'>文言傳<span class='krp-note'>此夫子第七翼也梁武帝云文言是文王所制/今按文言當即是乾坤二彖乃文王之言而孔</span></span><br/>
<span class='tline' id='l12' data-llen='266:312'>　<span class='krp-note'>子特為之作傳若以文言傳作文言稱則非也文言/傳故自為一編王輔嗣移附乾坤後稱文言以别之</span></span><br/>
<span class='tline' id='l13' data-llen='312:358'>　<span class='krp-note'>而去傳字後人襲訛而不之考亦猶繫辭傳只稱繫/辭也雙湖胡氏云朱子謂孔子十翼專用義理發揮</span></span><br/>
<span class='tline' id='l14' data-llen='358:404'>　<span class='krp-note'>經言竊謂彖象繫辭説卦襍卦耑言象數乃用易之/括例唯乾坤文言純以義理發之其次則序卦只用</span></span><br/>
<span class='tline' id='l15' data-llen='404:424'>　<span class='krp-note'>卦名發其次序之/義而不及象數也</span></span><br/>
<span class='tline' id='l16' data-llen='424:450'><a onclick="displayPageImage('KR1a0113', 'WYG', '013-1b' );" name="013-1b" class="pb">[013-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='450:492'>元者善之長<span class='krp-note'>張文反下長人同朱子云春秋傳記穆姜/所誦之語謂元者體之長覺得體字較好</span></span><br/>
<span class='tline' id='l18' data-llen='492:539'><span class='krp-note'>是一體之長也吳幼清云彼釋人首之元此則假借元/字以名天徳又子服惠伯解黄裳元吉亦曰元者善之</span></span><br/>
<span class='tline' id='l19' data-llen='539:566'><span class='krp-note'>長/也</span>也亨者嘉之會也利者義之和也貞者事之幹也君</span><br/>
<span class='tline' id='l20' data-llen='566:609'>子<span class='krp-note'>春秋傳无/君子字</span>體仁<span class='krp-note'>京房荀爽董/遇本作體信</span>足以長人嘉會<span class='krp-note'>春秋傳/作嘉徳</span></span><br/>
<span class='tline' id='l21' data-llen='609:640'>足以合禮利物<span class='krp-note'>孟喜京荀陸/績本作利之</span>足以和義貞固足以幹事</span><br/>
<span class='tline' id='l22' data-llen='640:663'>君子行此四徳者故曰乾元亨利貞　初九曰潛龍勿</span><br/>
<span class='tline' id='l23' data-llen='663:686'>用何謂也子曰龍徳而隱者也不易乎世不成乎名遯</span><br/>
<span class='tline' id='l24' data-llen='686:713'>世无悶不見是而无悶樂<span class='krp-note'>音/洛</span>則行之憂則違之確乎其</span><br/>
<span class='tline' id='l25' data-llen='713:739'><a onclick="displayPageImage('KR1a0113', 'WYG', '013-2a' );" name="013-2a" class="pb">[013-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='739:773'>不可拔潛龍也　九二曰見<span class='krp-note'>賢遍反下/見龍皆同</span>龍在田利見<span class='krp-note'>如/字</span></span><br/>
<span class='tline' id='l27' data-llen='773:801'><span class='krp-note'>下利見/皆同</span>大人何謂也子曰龍德而正中者也庸言之信</span><br/>
<span class='tline' id='l28' data-llen='801:824'>庸行之謹閑邪存其誠善世而不伐德博而化易曰見</span><br/>
<span class='tline' id='l29' data-llen='824:847'>龍在田利見大人君德也　九三曰君子終日乾乾夕</span><br/>
<span class='tline' id='l30' data-llen='847:870'>惕若厲无咎何謂也子曰君子進德修業忠信所以進</span><br/>
<span class='tline' id='l31' data-llen='870:897'>德也修辭立其誠所以居業也知至至之可與幾<span class='krp-note'>既依/反</span></span><br/>
<span class='tline' id='l32' data-llen='897:920'>也知終終之可與存義也是故居上位而不驕在下位</span><br/>
<span class='tline' id='l33' data-llen='920:943'>而不憂故乾乾因其時而惕雖危无咎矣　九四曰或</span><br/>
<span class='tline' id='l34' data-llen='943:969'><a onclick="displayPageImage('KR1a0113', 'WYG', '013-2b' );" name="013-2b" class="pb">[013-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='969:992'>躍在淵无咎何謂也子曰上下无常非為邪也進退无</span><br/>
<span class='tline' id='l36' data-llen='992:1018'>恒非離<span class='krp-note'>力智/反</span>羣也君子進德修業欲及時也故无咎</span><br/>
<span class='tline' id='l37' data-llen='1018:1041'>九五曰飛龍在天利見大人何謂也子曰同聲相應同</span><br/>
<span class='tline' id='l38' data-llen='1041:1069'>氣相求水流濕火就燥雲從龍風從虎聖人作<span class='krp-note'>馬融/作起</span>而</span><br/>
<span class='tline' id='l39' data-llen='1069:1092'>萬物覩本乎天者親上本乎地者親下則各從其類也</span><br/>
<span class='tline' id='l40' data-llen='1092:1115'>　上九曰亢龍有悔何謂也子曰貴而无位高而无民</span><br/>
<span class='tline' id='l41' data-llen='1115:1147'>賢人在下位而无輔是以動而有悔也<span class='krp-note'>繫辭傳重出自/元者至此彖象</span></span><br/>
<span class='tline' id='l42' data-llen='1147:1184'><span class='krp-note'>之義/備矣</span>　潛龍勿用下也見龍在田時舍<span class='krp-note'>上聲從井卦下/也時舍也例讀</span></span><br/>
<span class='tline' id='l43' data-llen='1184:1210'><a onclick="displayPageImage('KR1a0113', 'WYG', '013-3a' );" name="013-3a" class="pb">[013-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1210:1233'>也終日乾乾行事也或躍在淵自試也飛龍在天上治</span><br/>
<span class='tline' id='l45' data-llen='1233:1267'><span class='krp-note'>依本義作平聲讀叶/災韻下天下治也同</span>也亢龍有悔窮之災也乾元用九</span><br/>
<span class='tline' id='l46' data-llen='1267:1299'>天下治也<span class='krp-note'>何妥云此第二/章以人事明之</span>　潛龍勿用陽氣潛藏見龍</span><br/>
<span class='tline' id='l47' data-llen='1299:1322'>在田天下文明終日乾乾與時偕行或躍在淵乾道乃</span><br/>
<span class='tline' id='l48' data-llen='1322:1345'>革飛龍在天乃位乎天德亢龍有悔與時偕極乾元用</span><br/>
<span class='tline' id='l49' data-llen='1345:1378'>九乃見天則<span class='krp-note'>唐孔氏云此一章全/説天氣以明之也</span>　乾元者始而亨者</span><br/>
<span class='tline' id='l50' data-llen='1378:1410'>也利貞者性情<span class='krp-note'>鄭𤣥作/情性</span>也乾始能以美利<span class='krp-note'>句/</span>利天下不</span><br/>
<span class='tline' id='l51' data-llen='1410:1436'>言所利<span class='krp-note'>句/</span>大矣哉大哉乾乎剛健中正純粹精也六爻</span><br/>
<span class='tline' id='l52' data-llen='1436:1462'><a onclick="displayPageImage('KR1a0113', 'WYG', '013-3b' );" name="013-3b" class="pb">[013-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1462:1492'>發揮<span class='krp-note'>古文一作輝/義取光輝</span>旁通情也時乗六龍以御天也雲行</span><br/>
<span class='tline' id='l54' data-llen='1492:1533'>雨施天下平也<span class='krp-note'>此下又反覆詳説以盡其義但首節解/彖意重君子體乾者此則正贊乾徳耳</span></span><br/>
<span class='tline' id='l55' data-llen='1533:1561'>　君子以成德為行<span class='krp-note'>如字/下同</span>日可見之行也潛之為言也</span><br/>
<span class='tline' id='l56' data-llen='1561:1588'>隱而未見<span class='krp-note'>賢遍/反</span>行而未成是以君子弗用也　君子學</span><br/>
<span class='tline' id='l57' data-llen='1588:1611'>以聚之問以辯之寛以居之仁以行之易曰見龍在田</span><br/>
<span class='tline' id='l58' data-llen='1611:1651'>利見大人君德也<span class='krp-note'>前釋初九九二皆曰龍徳再釋皆曰/君子朱氏升謂通學知利行者而言</span></span><br/>
<span class='tline' id='l59' data-llen='1651:1690'><span class='krp-note'>理或/然也</span>　九三重<span class='krp-note'>直龍反/下節同</span>剛而不中<span class='krp-note'>七字/為句</span>上不在天下不</span><br/>
<span class='tline' id='l60' data-llen='1690:1713'>在田故乾乾因其時而惕雖危无咎矣　九四重剛而</span><br/>
<span class='tline' id='l61' data-llen='1713:1739'><a onclick="displayPageImage('KR1a0113', 'WYG', '013-4a' );" name="013-4a" class="pb">[013-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1739:1767'>不中<span class='krp-note'>七字/為句</span>上不在天下不在田中不在人故或之或之</span><br/>
<span class='tline' id='l63' data-llen='1767:1807'>者疑之也故无咎<span class='krp-note'>此二節葢再釋三/四所以憂疑之故</span>　夫<span class='krp-note'>音符發端之/字皆放此</span></span><br/>
<span class='tline' id='l64' data-llen='1807:1830'>大人者與天地合其德與日月合其明與四時合其序</span><br/>
<span class='tline' id='l65' data-llen='1830:1861'>與鬼神合其吉㓙先<span class='krp-note'>悉薦/反</span>天而天弗違後<span class='krp-note'>胡豆/反</span>天而奉</span><br/>
<span class='tline' id='l66' data-llen='1861:1892'>天時天且弗違而况於人乎况於鬼神乎<span class='krp-note'>前節釋利見/此節正釋大</span></span><br/>
<span class='tline' id='l67' data-llen='1892:1918'><span class='krp-note'>人/</span>　亢之為言也知進而不知退知存而不知亡知得</span><br/>
<span class='tline' id='l68' data-llen='1918:1954'>而不知喪<span class='krp-note'>息浪/反</span>其唯聖人<span class='krp-note'>王肅本作愚人/後結始作聖人</span>乎知進退存</span><br/>
<span class='tline' id='l69' data-llen='1954:1989'>亡而不失其正者其唯聖人乎<span class='krp-note'>有悔之為龍人知之亢/之所以為龍人未必知</span></span><br/>
<span class='tline' id='l70' data-llen='1989:2015'><a onclick="displayPageImage('KR1a0113', 'WYG', '013-4b' );" name="013-4b" class="pb">[013-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2015:2062'><span class='krp-note'>也合亢與悔而龍徳始備上段其唯聖人乎釋亢下段/其唯聖人乎釋悔前節以位言此以徳言按此章釋彖</span></span><br/>
<span class='tline' id='l72' data-llen='2062:2083'><span class='krp-note'>凡兩節釋爻凡四節/各不相襲讀者辯之</span></span><br/>
<span class='tline' id='l73' data-llen='2083:2115'>坤至柔而動也剛至靜而德方後得主<span class='krp-note'>程傳謂主字下/脱利字不必從</span></span><br/>
<span class='tline' id='l74' data-llen='2115:2138'>而有常含萬物而化光坤道其順乎承天而時行　積</span><br/>
<span class='tline' id='l75' data-llen='2138:2161'>善之家必有餘慶積不善之家必有餘殃臣弑其君子</span><br/>
<span class='tline' id='l76' data-llen='2161:2189'>弑其父非一朝一夕之故其所由來者漸矣由辯<span class='krp-note'>周易/音義</span></span><br/>
<span class='tline' id='l77' data-llen='2189:2224'><span class='krp-note'>載或/作變</span>之不早辯也易曰履霜堅冰至葢言順<span class='krp-note'>如字本義/云當作慎</span></span><br/>
<span class='tline' id='l78' data-llen='2224:2256'>非也　直其正<span class='krp-note'>深衣作政鄒志完/謂當作敬非也</span>也方其義也君子敬</span><br/>
<span class='tline' id='l79' data-llen='2256:2282'><a onclick="displayPageImage('KR1a0113', 'WYG', '013-5a' );" name="013-5a" class="pb">[013-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2282:2315'>以直内義以方外敬義立而德不孤<span class='krp-note'>張倫本此下有易/曰二字衆家皆无</span></span><br/>
<span class='tline' id='l81' data-llen='2315:2341'>直方大不習无不利則不疑其所行也　隂雖有美<span class='krp-note'>句/</span></span><br/>
<span class='tline' id='l82' data-llen='2341:2367'>含之以從王事<span class='krp-note'>句/</span>弗敢成也地道也妻道也臣道也地</span><br/>
<span class='tline' id='l83' data-llen='2367:2390'>道无成而代有終也　天地變化草木蕃天地閉賢人</span><br/>
<span class='tline' id='l84' data-llen='2390:2413'>隠易曰括囊无咎无譽葢言謹也　君子黄中通理正</span><br/>
<span class='tline' id='l85' data-llen='2413:2435'>位居體美在其中而暢於四支發於事業美之至也</span><br/>
<span class='tline' id='l86' data-llen='2435:2477'>隂疑<span class='krp-note'>荀虞姚信蜀/才本作凝</span>於陽必戰為<span class='krp-note'>于偽/反</span>其嫌<span class='krp-note'>荀虞陸董本/作嗛鄭康成</span></span><br/>
<span class='tline' id='l87' data-llen='2477:2518'><span class='krp-note'>本作謙云讀如羣公慊之慊古書篆作立/心與水相近讀者失之故作溓溓襍也</span>於无陽也故</span><br/>
<span class='tline' id='l88' data-llen='2518:2544'><a onclick="displayPageImage('KR1a0113', 'WYG', '013-5b' );" name="013-5b" class="pb">[013-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2544:2572'>稱龍焉猶未離<span class='krp-note'>力智/反</span>其類也故稱血焉夫𤣥黄者天地</span><br/>
<span class='tline' id='l90' data-llen='2572:2612'>之襍也天𤣥而地黄<span class='krp-note'>沙隨程氏云漢儒引易曰君子正/其始萬事理差之毫釐繆以千里</span></span><br/>
<span class='tline' id='l91' data-llen='2612:2659'><span class='krp-note'>此緯書通卦驗之文也亦猶先儒引左氏傳為春秋也/近世儒者舉此十六字附于坤卦文言之中曹建大不</span></span><br/>
<span class='tline' id='l92' data-llen='2659:2680'><span class='krp-note'>謂然而黄魯直為大/易傳不知何所本也</span></span><br/>
<span class='tline' id='l93' data-llen='2680:2683'>　</span><br/>
<span class='tline' id='l94' data-llen='2683:2686'>　</span><br/>
<span class='tline' id='l95' data-llen='2686:2689'>　</span><br/>
<span class='tline' id='l96' data-llen='2689:2700'>　古周易訂詁卷十三</span><br/>
</p>
<p><br/>
</p>
  </div>
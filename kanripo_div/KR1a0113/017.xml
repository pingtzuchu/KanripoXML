<div id="txtcont" class="span9" style="position: relative;">
    <p><br/>
<span class='tline' id='l7' data-llen='160:186'><a onclick="displayPageImage('KR1a0113', 'WYG', '017-1a' );" name="017-1a" class="pb">[017-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='186:196'>　　解經處答客問</span><br/>
<span class='tline' id='l9' data-llen='196:219'>聖皇御極五禩余莅吳關畏此簡書夜寐夙興罔敢怠</span><br/>
<span class='tline' id='l10' data-llen='219:242'>遑一二從事及庶人在官者咸滌濯屏營慎乃憲余臨</span><br/>
<span class='tline' id='l11' data-llen='242:265'>流覃思維古之人觀河拜雒水哉水哉惄然懼學之不</span><br/>
<span class='tline' id='l12' data-llen='265:288'>殖迺署燕思堂左廂為解經處退食居之先是三年余</span><br/>
<span class='tline' id='l13' data-llen='288:310'>嘗學易獨寐寤言維無象之象厥祖繄畫厥鵠繄翼</span><br/>
<span class='tline' id='l14' data-llen='310:333'>乃攝爻歸彖攝彖歸畫余未能忘言庸申諸鉛槧以俟</span><br/>
<span class='tline' id='l15' data-llen='333:356'>來者客詔小子爾維算舟緡思不出位入而宴息背可</span><br/>
<span class='tline' id='l16' data-llen='356:382'><a onclick="displayPageImage('KR1a0113', 'WYG', '017-1b' );" name="017-1b" class="pb">[017-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='382:405'>艮乎異哉官有渝拜曰俞師汝昌言昔吾有先正謂終</span><br/>
<span class='tline' id='l18' data-llen='405:428'>日言不離乎是吾亦行不離也可得聞與曰可夫易開</span><br/>
<span class='tline' id='l19' data-llen='428:451'>物成務冐天下之道者也理財聚人非瑣也乾為金與</span><br/>
<span class='tline' id='l20' data-llen='451:474'>玊坤為布為吝嗇兌剛出金鹵出鹽離以佃以漁巽為</span><br/>
<span class='tline' id='l21' data-llen='474:497'>近利市三倍震為大塗艮為徑路以利攸徃坎為大川</span><br/>
<span class='tline' id='l22' data-llen='497:520'>利涉財求是阜民用龢同先王惟至日閉關商旅不行</span><br/>
<span class='tline' id='l23' data-llen='520:543'>過此可知己若夫禁民為非存乎正辭余乃鉤攷簿書</span><br/>
<span class='tline' id='l24' data-llen='543:566'>凡貨之良楛若舟大小必謹登之毋或遺佚謂爾商人</span><br/>
<span class='tline' id='l25' data-llen='566:592'><a onclick="displayPageImage('KR1a0113', 'WYG', '017-2a' );" name="017-2a" class="pb">[017-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='592:615'>我無爾詐幅紙中分俾執其契取諸夬也視事無恒皿</span><br/>
<span class='tline' id='l27' data-llen='615:638'>蟲是藂乃鑱時圭以測日景辰出升堂未復踵之毋或</span><br/>
<span class='tline' id='l28' data-llen='638:661'>失時俾民有信葢取乾之履其繇曰君子終日乾乾夕</span><br/>
<span class='tline' id='l29' data-llen='661:684'>惕若布指知寸舒肘知尺昭代有制涉吳之舟計尺而</span><br/>
<span class='tline' id='l30' data-llen='684:707'>税起自五尺終丈有四播之話言工維信度葢取小畜</span><br/>
<span class='tline' id='l31' data-llen='707:730'>之巽其繇曰復自道何其咎吉造舟為梁旁甃石矼其</span><br/>
<span class='tline' id='l32' data-llen='730:753'>廣容刀五尺而下如蟻徃來津人不訶罔記何年樹之</span><br/>
<span class='tline' id='l33' data-llen='753:776'>柴栅亟循其舊毋滋怨黷更有漁利寸寸而量知其非</span><br/>
<span class='tline' id='l34' data-llen='776:802'><a onclick="displayPageImage('KR1a0113', 'WYG', '017-2b' );" name="017-2b" class="pb">[017-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='802:825'>義斯速已矣葢取節之臨其繇曰甘節吉行有尚是嵗</span><br/>
<span class='tline' id='l36' data-llen='825:848'>不雨七八月之間吳糓以翔中丞莊公憂形於色謂子</span><br/>
<span class='tline' id='l37' data-llen='848:871'>大夫司關稍輕厥征以來估客余謝不敏損什之一為</span><br/>
<span class='tline' id='l38' data-llen='871:894'>君市義葢取屯之復其繇曰屯其膏小貞吉大貞㐫陽</span><br/>
<span class='tline' id='l39' data-llen='894:917'>羡之區爰有百瀆百瀆渙衍皆入太湖爰有烏溪為之</span><br/>
<span class='tline' id='l40' data-llen='917:940'>綰轂官樹厲禁毋許䦨出以窒湖宄以裕關賦城社之</span><br/>
<span class='tline' id='l41' data-llen='940:963'>魁毁禁无忌前使苦之因勢約束令月輸緡如履康莊</span><br/>
<span class='tline' id='l42' data-llen='963:986'>余曰不然是妨正課下車罷之移告當塗葢取井之蹇</span><br/>
<span class='tline' id='l43' data-llen='986:1012'><a onclick="displayPageImage('KR1a0113', 'WYG', '017-3a' );" name="017-3a" class="pb">[017-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1012:1035'>其繇曰井谷射鮒甕敝漏海虞之區港有福山輕舠假</span><br/>
<span class='tline' id='l45' data-llen='1035:1058'>道毋庸度關昔董以吏今董以官資其埃涓用佐額逋</span><br/>
<span class='tline' id='l46' data-llen='1058:1081'>一切瑣費咸取給焉關籍之外不另獻數余心疑之不</span><br/>
<span class='tline' id='l47' data-llen='1081:1104'>獻似簡獻之則清清簡孰多從其清者葢取姤之遯其</span><br/>
<span class='tline' id='l48' data-llen='1104:1127'>繇曰包有魚不利賔氓之蚩蚩惟金是營如蛾赴燈雖</span><br/>
<span class='tline' id='l49' data-llen='1127:1150'>焦不顧為商鵂鶹為關蟊賊大渲之竿若强若宣福山</span><br/>
<span class='tline' id='l50' data-llen='1150:1173'>之竿若錢若高楓橋之竿若崔若殷余悉按之小懲大</span><br/>
<span class='tline' id='l51' data-llen='1173:1196'>誡旅人咸喜葢取蒙之損其繇曰發蒙利用刑人用説</span><br/>
<span class='tline' id='l52' data-llen='1196:1222'><a onclick="displayPageImage('KR1a0113', 'WYG', '017-3b' );" name="017-3b" class="pb">[017-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1222:1245'>桎梏以徃吝吳地卑窪萬流輻輳枝津閏渠不可枚舉</span><br/>
<span class='tline' id='l54' data-llen='1245:1269'>逋逃既多如巵無當或遣急足四出以譏𨽻也無狀網</span><br/>
<span class='tline' id='l55' data-llen='1269:1292'>雉及鴻余易以官嵗僅再遣斆之法意畧示隄楗匪覬</span><br/>
<span class='tline' id='l56' data-llen='1292:1315'>厥貲葢取无妄之同人其繇曰无妄之災或繫之牛行</span><br/>
<span class='tline' id='l57' data-llen='1315:1338'>人之得邑人之災懸賞以購能釐一蠧賞不踰時罔則</span><br/>
<span class='tline' id='l58' data-llen='1338:1361'>有罪雖未出戸離坎無壅葢取鼎之旅其繇曰鼎有實</span><br/>
<span class='tline' id='l59' data-llen='1361:1384'>我仇有疾不我能即堂左有庫擊柝宿䕶不時出閲抶</span><br/>
<span class='tline' id='l60' data-llen='1384:1407'>其占役葢取夬之革其繇曰惕號莫夜有戎勿恤維兹</span><br/>
<span class='tline' id='l61' data-llen='1407:1433'><a onclick="displayPageImage('KR1a0113', 'WYG', '017-4a' );" name="017-4a" class="pb">[017-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1433:1457'>擊柝𨽻于司閽或倣軍制五人為伍五伍各長晨趨廰</span><br/>
<span class='tline' id='l63' data-llen='1457:1480'>事櫜鞬魚魚宛若軍容實同蝨官余恐不類謝而去之</span><br/>
<span class='tline' id='l64' data-llen='1480:1503'>其他稗役毋滋處此葢取解之困其繇曰君子維有解</span><br/>
<span class='tline' id='l65' data-llen='1503:1526'>吉有孚于小人亦越兩季小舟呶呶誦言不均小綦網</span><br/>
<span class='tline' id='l66' data-llen='1526:1549'>密胡巨網疎余乃諦觀踰丈四尺或至八尺厥課正等</span><br/>
<span class='tline' id='l67' data-llen='1549:1572'>是誠不均言于畢公差等其課計埤嵗入可六千緡豈</span><br/>
<span class='tline' id='l68' data-llen='1572:1595'>繄損下永杜中飽前修之志持重未發公報楷曰爾其</span><br/>
<span class='tline' id='l69' data-llen='1595:1618'>試哉葢取損之中孚其繇曰或益之十朋之龜弗克違</span><br/>
<span class='tline' id='l70' data-llen='1618:1644'><a onclick="displayPageImage('KR1a0113', 'WYG', '017-4b' );" name="017-4b" class="pb">[017-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1644:1667'>元吉王人戾止有司致餼兹署之餼供自蘇郵嵗二百</span><br/>
<span class='tline' id='l72' data-llen='1667:1690'>緡復有若干繕治舟船徴之旁邑非曰養優實以養亷</span><br/>
<span class='tline' id='l73' data-llen='1690:1713'>義舉蠲之僅有戚君間嵗不徴欲去餼羊此羊一去飲</span><br/>
<span class='tline' id='l74' data-llen='1713:1736'>水而已余憫嵗歉徴之不忍去之不安復恐胥史牟為</span><br/>
<span class='tline' id='l75' data-llen='1736:1759'>姦利關白其事繄我願蠲毋槩後人葢取頥之益其繇</span><br/>
<span class='tline' id='l76' data-llen='1759:1781'>曰拂經居貞吉不可涉大川前賢代興踵事増華間</span><br/>
<span class='tline' id='l77' data-llen='1781:1804'>訪徃牒頗軼不具或云史胥惡其害己亦維征夫傳舍</span><br/>
<span class='tline' id='l78' data-llen='1804:1827'>之故徴文攷獻永垂厥緒葢取革之咸其繇曰鞏用黄</span><br/>
<span class='tline' id='l79' data-llen='1827:1853'><a onclick="displayPageImage('KR1a0113', 'WYG', '017-5a' );" name="017-5a" class="pb">[017-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1853:1876'>牛之革聖主宵衣計臣廢食按部就班爬梳如櫛余遭</span><br/>
<span class='tline' id='l81' data-llen='1876:1899'>魃虐日課不前法當居殿室人愁苦余乃怡神暇則解</span><br/>
<span class='tline' id='l82' data-llen='1899:1922'>易錙銖之緡悉入公家此心不怍幸而及格以聴天命</span><br/>
<span class='tline' id='l83' data-llen='1922:1945'>葢取需之泰其繇曰需于酒食貞吉夫君子所居而安</span><br/>
<span class='tline' id='l84' data-llen='1945:1968'>者易之序也所樂而玩者爻之辭也占在大有之大壯</span><br/>
<span class='tline' id='l85' data-llen='1968:1991'>其繇曰自天佑之吉无不利客囅然曰有是哉盍識其</span><br/>
<span class='tline' id='l86' data-llen='1991:2014'>言于石俾後之君子亹亹焉崇禎癸酉春正月吉虎疁</span><br/>
<span class='tline' id='l87' data-llen='2014:2034'>使者閩漳何楷𤣥子氏識於署中之解經處</span><br/>
</p>
<p><br/>
</p>
  </div>
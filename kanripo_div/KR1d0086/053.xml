<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0086', 'WYG', '053-1a' );" name="053-1a" class="pb">[053-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　禮書綱目卷五十一　　　　　婺源江永撰</span><br/>
<span class='tline' id='l10' data-llen='212:223'>軍通禮　　　軍禮四</span><br/>
<span class='tline' id='l11' data-llen='223:227'>　補</span><br/>
<span class='tline' id='l12' data-llen='227:260'>大宗伯以軍禮同邦國<span class='krp-note'>同謂威其不協僭差/者軍禮之别有五</span>　小宰以</span><br/>
<span class='tline' id='l13' data-llen='260:283'>官府之六聨合邦治四曰軍旅之聨事以法掌軍旅之</span><br/>
<span class='tline' id='l14' data-llen='283:310'>戒具令百官府共其財用治其施舍聽其治訟<span class='krp-note'>天/官</span>　班</span><br/>
<span class='tline' id='l15' data-llen='310:337'>朝治軍涖官行法非禮威嚴不行<span class='krp-note'>曲/禮</span>　以之軍旅有禮</span><br/>
<span class='tline' id='l16' data-llen='337:363'><a onclick="displayPageImage('KR1d0086', 'WYG', '053-1b' );" name="053-1b" class="pb">[053-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:387'>故武功成也若無禮軍旅武功失其制<span class='krp-note'>仲尼/燕居</span></span><br/>
<span class='tline' id='l18' data-llen='387:394'>　　右總要</span><br/>
<span class='tline' id='l19' data-llen='394:421'>帝曰臯陶蠻夷猾夏冦賊姦宄汝作士<span class='krp-note'>舜/典</span>　大戰于甘</span><br/>
<span class='tline' id='l20' data-llen='421:464'>乃召六卿<span class='krp-note'>六卿六鄉之卿也按周禮鄉大夫每鄉卿一/人六鄉六卿平居無事則各掌其鄉之政教</span></span><br/>
<span class='tline' id='l21' data-llen='464:511'><span class='krp-note'>禁令而屬於大司徒有事出征則各率其鄉之一萬二/千五百人而屬于大司馬所謂軍將皆卿者是也意夏</span></span><br/>
<span class='tline' id='l22' data-llen='511:548'><span class='krp-note'>制亦如此/  甘誓</span>　惟仲康肇位四海𦙍侯命掌六師<span class='krp-note'>仲康太/康之弟</span></span><br/>
<span class='tline' id='l23' data-llen='548:598'><span class='krp-note'>𦙍侯𦙍國之侯命掌六師命為大司馬也仲康始即位/即命𦙍侯以掌六師次年方有征羲和之命必本始而</span></span><br/>
<span class='tline' id='l24' data-llen='598:642'><span class='krp-note'>言者蓋史臣善仲康肇位之時已能收其兵/權故羲和之征猶能自天子出也  𦙍征</span>　司馬掌</span><br/>
<span class='tline' id='l25' data-llen='642:668'><a onclick="displayPageImage('KR1d0086', 'WYG', '053-2a' );" name="053-2a" class="pb">[053-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='668:696'>邦政統六師平邦國<span class='krp-note'>詳見/職官</span>　乃立夏官司馬使帥其屬</span><br/>
<span class='tline' id='l27' data-llen='696:719'>而掌邦政以佐王平邦國大司馬卿一人小司馬中大</span><br/>
<span class='tline' id='l28' data-llen='719:742'>夫二人軍司馬上士八人行司馬中士十有六人萬有</span><br/>
<span class='tline' id='l29' data-llen='742:765'>二千五百人為軍軍將皆命卿二千有五百人為師師</span><br/>
<span class='tline' id='l30' data-llen='765:792'>帥皆中大夫五百人為旅旅帥皆下大夫<span class='krp-note'>同/上</span>　大司馬</span><br/>
<span class='tline' id='l31' data-llen='792:831'>以九伐之法正邦國<span class='krp-note'>諸侯有違王命即出兵以征伐之/所以正之也諸侯之於國如樹木</span></span><br/>
<span class='tline' id='l32' data-llen='831:874'><span class='krp-note'>之有根本是/以言伐云</span>馮弱犯寡則眚之<span class='krp-note'>馮猶乗陵也言不字小/而侵侮之𤯝猶人眚瘦</span></span><br/>
<span class='tline' id='l33' data-llen='874:917'><span class='krp-note'>也王覇記曰/四面削其地</span>賊賢害民則伐之<span class='krp-note'>春秋傳曰粗者曰侵精/者曰伐又曰有鐘鼓曰</span></span><br/>
<span class='tline' id='l34' data-llen='917:943'><a onclick="displayPageImage('KR1d0086', 'WYG', '053-2b' );" name="053-2b" class="pb">[053-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='943:986'><span class='krp-note'>伐則伐者兵入其境鳴/鐘鼓以往所以聲其罪</span>暴内陵外則壇之<span class='krp-note'>内謂其國外/謂諸侯壇讀</span></span><br/>
<span class='tline' id='l36' data-llen='986:1034'><span class='krp-note'>如同墠之墠王覇記曰置之空墠之地鄭司農云壇讀/從憚之以威之憚書亦或為墠𤣥謂置之空墠以出其</span></span><br/>
<span class='tline' id='l37' data-llen='1034:1074'><span class='krp-note'>君更立其/次賢者</span>野荒民散則削之<span class='krp-note'>荒蕪也田不治民不附/削其地明其不能有</span>負</span><br/>
<span class='tline' id='l38' data-llen='1074:1115'>固不服則侵之<span class='krp-note'>負猶恃也固險可依以固者也不服不/事大也侵之者兵加其竟而已用兵淺</span></span><br/>
<span class='tline' id='l39' data-llen='1115:1157'><span class='krp-note'>者詩曰宻人不/恭敢距大邦</span>賊殺其親則正之<span class='krp-note'>正之者執而治其罪/王覇記曰正殺之也</span></span><br/>
<span class='tline' id='l40' data-llen='1157:1199'><span class='krp-note'>春秋僖公二十八年冬晉人執衞/侯歸之於京師坐殺其弟叔武</span>放殺其君則殘之<span class='krp-note'>放/逐</span></span><br/>
<span class='tline' id='l41' data-llen='1199:1241'><span class='krp-note'>也殘殺也王覇記/曰殘滅其為惡</span>犯令陵政則杜之<span class='krp-note'>令猶命也王覇記/曰犯令者違命也</span></span><br/>
<span class='tline' id='l42' data-llen='1241:1282'><span class='krp-note'>陵政者輕政法不循也杜之/者杜塞使不得與鄰國交通</span>外内亂鳥獸行則滅之<span class='krp-note'>王/覇</span></span><br/>
<span class='tline' id='l43' data-llen='1282:1308'><a onclick="displayPageImage('KR1d0086', 'WYG', '053-3a' );" name="053-3a" class="pb">[053-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1308:1353'><span class='krp-note'>記曰悖人倫外内無以異于禽獸不可親百姓則/誅滅去之也曲禮曰夫唯禽獸無禮故父子聚麀</span>　小</span><br/>
<span class='tline' id='l45' data-llen='1353:1388'>司馬之職掌<span class='krp-note'>闕/</span>　軍司馬<span class='krp-note'>闕/</span>　輿司馬<span class='krp-note'>闕/</span>　行司馬<span class='krp-note'>闕/</span></span><br/>
<span class='tline' id='l46' data-llen='1388:1411'>　都司馬掌都之士庶子及其衆庶車馬兵甲之戒令</span><br/>
<span class='tline' id='l47' data-llen='1411:1455'><span class='krp-note'>庶子卿大夫士之子/車馬兵甲備軍發卒</span>家司馬亦如之<span class='krp-note'>大夫家臣為司馬/者春秋傳曰叔孫</span></span><br/>
<span class='tline' id='l48' data-llen='1455:1471'><span class='krp-note'>氏之司馬鬷/戾  並夏官</span></span><br/>
<span class='tline' id='l49' data-llen='1471:1494'>　　右兵柄　孔子曰天下有道則禮樂征伐自天子</span><br/>
<span class='tline' id='l50' data-llen='1494:1521'>　　出天下無道則禮樂征伐自諸侯出<span class='krp-note'>論/語</span>　孟子曰</span><br/>
<span class='tline' id='l51' data-llen='1521:1544'>　　天下討而不伐諸侯伐而不討五覇者摟諸侯以</span><br/>
<span class='tline' id='l52' data-llen='1544:1570'><a onclick="displayPageImage('KR1d0086', 'WYG', '053-3b' );" name="053-3b" class="pb">[053-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1570:1599'>　　伐諸侯者也故曰五覇者三王之罪人也<span class='krp-note'>討者出/命以討</span></span><br/>
<span class='tline' id='l54' data-llen='1599:1644'>　　<span class='krp-note'>其罪而使方伯連帥帥諸侯以伐之也伐者奉天/子之命聲其罪而伐之也摟牽也五覇牽諸侯以</span></span><br/>
<span class='tline' id='l55' data-llen='1644:1661'>　　<span class='krp-note'>伐諸侯不用/天子之命也</span></span><br/>
<span class='tline' id='l56' data-llen='1661:1684'>孟春不可以稱兵稱兵必天殃兵戎不起不可從我始</span><br/>
<span class='tline' id='l57' data-llen='1684:1707'>毋變天之道毋絶地之理毋亂人之紀　仲春毋作大</span><br/>
<span class='tline' id='l58' data-llen='1707:1730'>事以妨農之事　季夏不可以起兵動衆　孟秋立秋</span><br/>
<span class='tline' id='l59' data-llen='1730:1753'>之日天子親帥三公九卿諸侯大夫以迎秋於西郊還</span><br/>
<span class='tline' id='l60' data-llen='1753:1776'>反賞軍帥武人於朝天子乃命將帥選士厲兵簡練桀</span><br/>
<span class='tline' id='l61' data-llen='1776:1802'><a onclick="displayPageImage('KR1d0086', 'WYG', '053-4a' );" name="053-4a" class="pb">[053-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1802:1825'>俊專任有功以征不義詰誅暴慢以明好惡順彼逺方</span><br/>
<span class='tline' id='l63' data-llen='1825:1853'>　仲秋凡舉大事毋逆大數必順其時慎因其類<span class='krp-note'>並詳/月令</span></span><br/>
<span class='tline' id='l64' data-llen='1853:1883'>　伐不踰時戰不逐奔誅不填服<span class='krp-note'>來服者不/復填壓之</span>苞人民敺</span><br/>
<span class='tline' id='l65' data-llen='1883:1918'>牛馬曰侵斬樹木壊宫室曰伐<span class='krp-note'>制其人民敺其牛馬賊/去之後則可還反樹木</span></span><br/>
<span class='tline' id='l66' data-llen='1918:1960'><span class='krp-note'>斬不復生宫室壊不自成故其/為害重也  隠五年穀梁傳</span>凡師有鐘鼓曰伐<span class='krp-note'>聲其/罪</span></span><br/>
<span class='tline' id='l67' data-llen='1960:1998'>無曰侵<span class='krp-note'>鐘鼓/無聲</span>輕曰襲<span class='krp-note'>掩其不備氏莊二/十九年左  傳</span>　師出不正反</span><br/>
<span class='tline' id='l68' data-llen='1998:2037'>戰不正勝<span class='krp-note'>不正者不正自謂出當復反戰/當必勝  僖二十六年公羊傳</span>　善為國者</span><br/>
<span class='tline' id='l69' data-llen='2037:2079'>不師<span class='krp-note'>道之以徳齊之以禮江熈曰鄰/國望我歡若親戚何師之為</span>善師者不陳<span class='krp-note'>師衆/素嚴</span></span><br/>
<span class='tline' id='l70' data-llen='2079:2105'><a onclick="displayPageImage('KR1d0086', 'WYG', '053-4b' );" name="053-4b" class="pb">[053-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2105:2149'><span class='krp-note'>不須耀軍列陳江熈曰/上兵伐謀何乃至陳</span>善陳者不戰<span class='krp-note'>軍陳嚴整敵望/而畏之莫敢戰</span>善戰</span><br/>
<span class='tline' id='l72' data-llen='2149:2191'>者不死<span class='krp-note'>投兵勝地故無死者江/熈曰辟實攻虛則不死</span>善死者不亡<span class='krp-note'>民盡其命/無奔背散</span></span><br/>
<span class='tline' id='l73' data-llen='2191:2230'><span class='krp-note'>亡者也江熈曰見危授命義存君/親雖没猶存  莊八年糓梁傳</span>　戎昭果毅以聽之</span><br/>
<span class='tline' id='l74' data-llen='2230:2263'>之謂禮<span class='krp-note'>聽謂常存於耳著/於心想聞其正令</span>殺敵為果致果為毅易之戮</span><br/>
<span class='tline' id='l75' data-llen='2263:2295'>也<span class='krp-note'>易反易氏宣/二年左  傳</span>　見可而進知難而退軍之善政也兼</span><br/>
<span class='tline' id='l76' data-llen='2295:2327'>弱攻昧武之善經也<span class='krp-note'>昩昏亂經法也傳/宣十二年左氏</span>　仁人之兵聚</span><br/>
<span class='tline' id='l77' data-llen='2327:2359'>則成卒散則成列<span class='krp-note'>卒卒伍列行列/言動皆有備也</span>延則若莫邪之長刃</span><br/>
<span class='tline' id='l78' data-llen='2359:2390'>嬰之者斷兌則若莫邪之利鋒當之者潰<span class='krp-note'>兌猶聚也與/隊同謂聚之</span></span><br/>
<span class='tline' id='l79' data-llen='2390:2416'><a onclick="displayPageImage('KR1d0086', 'WYG', '053-5a' );" name="053-5a" class="pb">[053-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2416:2451'><span class='krp-note'>使短潰壊散也新序作/鋭則若莫邪之利鋒也</span>圜居而方正則若盤石然觸之</span><br/>
<span class='tline' id='l81' data-llen='2451:2486'>者角摧<span class='krp-note'>圜居方正謂不動時也則/如大石之不可移動也</span>　王者之軍制將死</span><br/>
<span class='tline' id='l82' data-llen='2486:2522'>鼓<span class='krp-note'>死謂不棄之而奔亡也左傳/曰師之耳目在吾旗鼓也</span>御死轡百吏死職士大</span><br/>
<span class='tline' id='l83' data-llen='2522:2545'>夫死行列聞鼓聲而進聞金聲而退順命為上有功次</span><br/>
<span class='tline' id='l84' data-llen='2545:2577'>之<span class='krp-note'>軍之所重在順/命故有功次之</span>令不進而進猶令不退而退也其罪</span><br/>
<span class='tline' id='l85' data-llen='2577:2613'>惟均<span class='krp-note'>令教令也言使之不進而進/猶令不退而退其罪同也</span>不殺老弱不獵禾稼</span><br/>
<span class='tline' id='l86' data-llen='2613:2650'><span class='krp-note'>獵與躐/同踐也</span>服者不禽格者不舍犇命者不獲<span class='krp-note'>服謂不戰而/退者不追禽</span></span><br/>
<span class='tline' id='l87' data-llen='2650:2688'><span class='krp-note'>之格謂相拒捍者奔命謂奔走/來歸其命者不獲之為囚俘也</span>凡誅非誅其百姓也誅</span><br/>
<span class='tline' id='l88' data-llen='2688:2714'><a onclick="displayPageImage('KR1d0086', 'WYG', '053-5b' );" name="053-5b" class="pb">[053-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2714:2743'>其亂百姓者也百姓有扞其賊則是亦賊也<span class='krp-note'>謂為賊之/扞蔽也</span></span><br/>
<span class='tline' id='l90' data-llen='2743:2776'>以故順刃者生蘇刃者死犇命者貢<span class='krp-note'>順刃謂不戰偝之/而走者蘇讀為傃</span></span><br/>
<span class='tline' id='l91' data-llen='2776:2812'><span class='krp-note'>傃向也謂相向格鬭者貢/謂來歸命者獻於上將也</span>　王者有誅而無戰城守不</span><br/>
<span class='tline' id='l92' data-llen='2812:2849'>攻兵革不擊<span class='krp-note'>徳義未加所以敵人不服故不/攻擊也且恐傷我之士卒也</span>上下相喜</span><br/>
<span class='tline' id='l93' data-llen='2849:2891'>則慶之<span class='krp-note'>敵人上下相愛悦即/慶賀之况侵我乎</span>不屠城<span class='krp-note'>屠謂毁其城殺其/民若屠者然也</span></span><br/>
<span class='tline' id='l94' data-llen='2891:2928'>不潛軍不留衆<span class='krp-note'>不久留暴/露于外也</span>師不越時<span class='krp-note'>古者行役/不踰時也</span>故亂者</span><br/>
<span class='tline' id='l95' data-llen='2928:2960'>樂其政不安其上欲其至也<span class='krp-note'>東征西怨之/意  並荀子</span>　古者戍軍</span><br/>
<span class='tline' id='l96' data-llen='2960:2983'>三年不興覩民之勞也上下相報若此和之至也得意</span><br/>
<span class='tline' id='l97' data-llen='2983:3009'><a onclick="displayPageImage('KR1d0086', 'WYG', '053-6a' );" name="053-6a" class="pb">[053-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3009:3032'>則愷歌示喜也偃伯靈臺答民之勞示休也　古者以</span><br/>
<span class='tline' id='l99' data-llen='3032:3055'>仁為本以義治之之謂正正不獲意則權權出於戰不</span><br/>
<span class='tline' id='l100' data-llen='3055:3078'>出於中人是故殺人安人殺之可也攻其國愛其民攻</span><br/>
<span class='tline' id='l101' data-llen='3078:3101'>之可也以戰止戰雖戰可也故仁見親義見説智見恃</span><br/>
<span class='tline' id='l102' data-llen='3101:3124'>勇見方信見信内得愛焉所以守也外得威焉所以戰</span><br/>
<span class='tline' id='l103' data-llen='3124:3147'>也戰道不違時不歴民病所以愛吾民也不加喪不困</span><br/>
<span class='tline' id='l104' data-llen='3147:3170'>凶所以愛夫其民也冬夏不興師所以兼愛民也故國</span><br/>
<span class='tline' id='l105' data-llen='3170:3193'>雖大好戰必亡天下雖安亡戰必危天下既平天子大</span><br/>
<span class='tline' id='l106' data-llen='3193:3219'><a onclick="displayPageImage('KR1d0086', 'WYG', '053-6b' );" name="053-6b" class="pb">[053-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3219:3242'>愷春蒐秋獮諸侯春振旅秋治兵所以不忘戰也古者</span><br/>
<span class='tline' id='l108' data-llen='3242:3265'>逐奔不過百歩縱綏不過三舍是以明其禮也不窮不</span><br/>
<span class='tline' id='l109' data-llen='3265:3288'>能而哀憐傷病是以明其仁也成列而鼓是以明其信</span><br/>
<span class='tline' id='l110' data-llen='3288:3311'>也爭義不爭利是以明其義也又能舍服是以明其勇</span><br/>
<span class='tline' id='l111' data-llen='3311:3334'>也知終知始是以明其智也六德以時合教以為民紀</span><br/>
<span class='tline' id='l112' data-llen='3334:3357'>之道也自古之政也　天子之義必純取法天地而觀</span><br/>
<span class='tline' id='l113' data-llen='3357:3380'>於先聖士庶之義必奉於父母而正於君長故雖有明</span><br/>
<span class='tline' id='l114' data-llen='3380:3403'>君士不先教不可用也古之教民必立貴賤之倫經使</span><br/>
<span class='tline' id='l115' data-llen='3403:3429'><a onclick="displayPageImage('KR1d0086', 'WYG', '053-7a' );" name="053-7a" class="pb">[053-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='3429:3452'>不相陵徳義不相踰材技不相掩勇力不相犯故力同</span><br/>
<span class='tline' id='l117' data-llen='3452:3475'>而意和也古者國容不入軍軍容不入國故徳義不相</span><br/>
<span class='tline' id='l118' data-llen='3475:3498'>踰上貴不伐之士不伐之士上之器也苟不伐則無求</span><br/>
<span class='tline' id='l119' data-llen='3498:3521'>無求則不爭國中之聽必得其情軍旅之聽必得其宜</span><br/>
<span class='tline' id='l120' data-llen='3521:3544'>故材技不相掩從命為士上賞犯命為士上戮故勇力</span><br/>
<span class='tline' id='l121' data-llen='3544:3567'>不相犯既致教其民然後謹選而使之事極修則百官</span><br/>
<span class='tline' id='l122' data-llen='3567:3590'>給矣教極省則民興良矣習貫成則民體俗矣教化之</span><br/>
<span class='tline' id='l123' data-llen='3590:3613'>至也古者逐奔不逺縱綏不及不逺則難誘不及則難</span><br/>
<span class='tline' id='l124' data-llen='3613:3639'><a onclick="displayPageImage('KR1d0086', 'WYG', '053-7b' );" name="053-7b" class="pb">[053-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='3639:3662'>陷以禮為固以仁為勝既勝之後其教可復是以君子</span><br/>
<span class='tline' id='l126' data-llen='3662:3690'>貴之也<span class='krp-note'>並司/馬法</span>　古者師出不踰時者為怨思也王者有</span><br/>
<span class='tline' id='l127' data-llen='3690:3713'>三年之喪夷狄有内侵伐之者重天誅為宗廟社稷也</span><br/>
<span class='tline' id='l128' data-llen='3713:3736'>誅不避親戚何所以明善善惡惡之義也諸侯有三年</span><br/>
<span class='tline' id='l129' data-llen='3736:3759'>之喪有罪且不誅何君子恕己哀孝子之思慕不忍加</span><br/>
<span class='tline' id='l130' data-llen='3759:3770'>刑罰也<span class='krp-note'>白虎/通</span></span><br/>
<span class='tline' id='l131' data-llen='3770:3805'>　　右用兵　穆王將征犬戎<span class='krp-note'>穆王周康王之孫昭王/之子穆王滿也征正也</span></span><br/>
<span class='tline' id='l132' data-llen='3805:3846'>　　<span class='krp-note'>上討下之稱犬戎西/戎之别名在荒服</span>祭公謀父諫曰<span class='krp-note'>祭畿内之國/周公之後為</span></span><br/>
<span class='tline' id='l133' data-llen='3846:3872'><a onclick="displayPageImage('KR1d0086', 'WYG', '053-8a' );" name="053-8a" class="pb">[053-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3872:3914'>　　<span class='krp-note'>王卿士謀父字也傳曰凡/蔣邢茅胙祭周公之𦙍也</span>先王耀徳不觀兵<span class='krp-note'>耀明/也觀</span></span><br/>
<span class='tline' id='l135' data-llen='3914:3954'>　　<span class='krp-note'>示也明徳尚道化也不示兵者有大/罪惡然後致誅不以小小而示威武</span>夫兵戢而時</span><br/>
<span class='tline' id='l136' data-llen='3954:3992'>　　動動則威<span class='krp-note'>戢聚也威畏也時動謂三時務農/一時講武守則有財征則有威</span>觀則</span><br/>
<span class='tline' id='l137' data-llen='3992:4021'>　　玩玩則無震<span class='krp-note'>玩黷也/震懼也</span>夫先王之制邦内甸服邦外</span><br/>
<span class='tline' id='l138' data-llen='4021:4044'>　　侯服侯衞賔服蠻夷要服戎翟荒服甸服者祭侯</span><br/>
<span class='tline' id='l139' data-llen='4044:4067'>　　服者祀賔服者享要服者貢荒服者王日祭月祀</span><br/>
<span class='tline' id='l140' data-llen='4067:4097'>　　時享歲貢終王先王之訓也<span class='krp-note'>注見封建/及財賦篇</span>有不祭則</span><br/>
<span class='tline' id='l141' data-llen='4097:4138'>　　修意<span class='krp-note'>意志意也謂邦甸之内有違闕不供日/祭者先修意以自責畿内近知王意也</span>有不</span><br/>
<span class='tline' id='l142' data-llen='4138:4164'><a onclick="displayPageImage('KR1d0086', 'WYG', '053-8b' );" name="053-8b" class="pb">[053-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='4164:4197'>　　祀則修言<span class='krp-note'>言號/令也</span>有不享則修文<span class='krp-note'>文典/法也</span>有不貢則修</span><br/>
<span class='tline' id='l144' data-llen='4197:4238'>　　名<span class='krp-note'>名謂尊卑職貢之名號晉/語曰信於名則上下不干</span>有不王則修徳<span class='krp-note'>逺人/不服</span></span><br/>
<span class='tline' id='l145' data-llen='4238:4276'>　　<span class='krp-note'>則修文徳/以來之</span>序成而有不至則修刑<span class='krp-note'>序成謂上五者/次序也已成而</span></span><br/>
<span class='tline' id='l146' data-llen='4276:4305'>　　<span class='krp-note'>有不至則/有刑誅</span>於是乎有刑不祭伐不祀征不享讓不</span><br/>
<span class='tline' id='l147' data-llen='4305:4342'>　　貢<span class='krp-note'>讓譴/責也</span>告不王<span class='krp-note'>謂以文辭告曉之/地逺者辠輕也</span>於是乎有刑罰</span><br/>
<span class='tline' id='l148' data-llen='4342:4380'>　　之辟<span class='krp-note'>刑不/祭也</span>有攻伐之兵<span class='krp-note'>伐不/祀也</span>有征討之備<span class='krp-note'>征不/享也</span>有</span><br/>
<span class='tline' id='l149' data-llen='4380:4413'>　　威讓之令<span class='krp-note'>讓不/貢也</span>有文告之辭<span class='krp-note'>告不/王也</span>布令陳辭而又</span><br/>
<span class='tline' id='l150' data-llen='4413:4440'>　　不至則又増修於徳無勤民於逺<span class='krp-note'>勤勞/也</span>是以近無</span><br/>
<span class='tline' id='l151' data-llen='4440:4466'><a onclick="displayPageImage('KR1d0086', 'WYG', '053-9a' );" name="053-9a" class="pb">[053-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='4466:4496'>　　不聽逺無不服今自大畢伯仕之終也<span class='krp-note'>大畢伯仕/犬戎氏之</span></span><br/>
<span class='tline' id='l153' data-llen='4496:4534'>　　<span class='krp-note'>二君終/卒也</span>犬戎氏以其職來王<span class='krp-note'>以其職謂其嗣子以/其貴珤來見王也</span></span><br/>
<span class='tline' id='l154' data-llen='4534:4565'>　　天子曰予必以不享征之且觀之兵<span class='krp-note'>享賔服之禮/以責犬戎而</span></span><br/>
<span class='tline' id='l155' data-llen='4565:4599'>　　<span class='krp-note'>示之兵/非也</span>其無乃廢先王之訓而王幾頓乎<span class='krp-note'>幾危也/頓敗也</span></span><br/>
<span class='tline' id='l156' data-llen='4599:4629'>　　王不聽遂征之得四白狼四白鹿以歸<span class='krp-note'>白狼白鹿/犬戎所貢</span></span><br/>
<span class='tline' id='l157' data-llen='4629:4668'>　　自是荒服者不至<span class='krp-note'>穆王責犬戎以非禮暴兵露師/傷威毁信故荒服者不至  周</span></span><br/>
<span class='tline' id='l158' data-llen='4668:4694'>　　<span class='krp-note'>語/</span>　宋襄公及楚人戰于泓宋人既成列楚人未</span><br/>
<span class='tline' id='l159' data-llen='4694:4726'>　　既濟<span class='krp-note'>未盡渡/泓水</span>司馬曰<span class='krp-note'>子魚/也</span>彼衆我寡及其未既濟</span><br/>
<span class='tline' id='l160' data-llen='4726:4752'><a onclick="displayPageImage('KR1d0086', 'WYG', '053-9b' );" name="053-9b" class="pb">[053-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='4752:4775'>　　也請擊之公曰不可既濟而未成列又以告公曰</span><br/>
<span class='tline' id='l162' data-llen='4775:4798'>　　未可既陳而後擊之宋師敗績公傷股門官殱焉</span><br/>
<span class='tline' id='l163' data-llen='4798:4831'>　　<span class='krp-note'>門官守門者師行則/在君左右殱盡也</span>國人皆咎公公曰君子不重</span><br/>
<span class='tline' id='l164' data-llen='4831:4860'>　　傷不禽二毛<span class='krp-note'>二毛頭白/有二色</span>古之為軍也不以阻隘也</span><br/>
<span class='tline' id='l165' data-llen='4860:4894'>　　<span class='krp-note'>不因阻隘/以求勝</span>寡人雖亡國之餘<span class='krp-note'>宋商紂/之後</span>不鼓不成列</span><br/>
<span class='tline' id='l166' data-llen='4894:4922'>　　<span class='krp-note'>耻以/詐勝</span>子魚曰君未知戰勍敵之人隘而不列天贊</span><br/>
<span class='tline' id='l167' data-llen='4922:4956'>　　我也<span class='krp-note'>勍强也言楚在險隘不/得陳列天所以佐宋</span>阻而鼓之不亦可乎</span><br/>
<span class='tline' id='l168' data-llen='4956:4986'>　　猶有懼焉<span class='krp-note'>雖因阻擊之/猶恐不勝</span>且今之勍者皆吾敵也雖</span><br/>
<span class='tline' id='l169' data-llen='4986:5013'><a onclick="displayPageImage('KR1d0086', 'WYG', '053-10a' );" name="053-10a" class="pb">[053-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='5013:5046'>　　及胡耉獲則取之何有於二毛<span class='krp-note'>今之勍者謂與吾/競者胡耉元老之</span></span><br/>
<span class='tline' id='l171' data-llen='5046:5079'>　　<span class='krp-note'>稱/</span>明耻教戰求殺敵也<span class='krp-note'>明設刑罰/以耻不果</span>傷未及死如何</span><br/>
<span class='tline' id='l172' data-llen='5079:5107'>　　勿重<span class='krp-note'>言尚能/害己</span>若愛重傷則如勿傷愛其二毛則如</span><br/>
<span class='tline' id='l173' data-llen='5107:5144'>　　服焉<span class='krp-note'>言苟不欲傷殺敵/人則本可不須鬭</span>三軍以利用也<span class='krp-note'>為利/興</span>金鼓</span><br/>
<span class='tline' id='l174' data-llen='5144:5174'>　　以聲氣也<span class='krp-note'>鼓以佐士/衆之聲氣</span>利而用之阻隘可也聲盛致</span><br/>
<span class='tline' id='l175' data-llen='5174:5208'>　　志鼓儳可也<span class='krp-note'>儳巖未整陳氏僖/二十二年左  傳</span>　吳侵陳斬祀殺</span><br/>
<span class='tline' id='l176' data-llen='5208:5243'>　　厲<span class='krp-note'>祀神位有屋樹者厲疫病/吳侵陳以魯哀元年秋</span>師還出竟陳太宰嚭</span><br/>
<span class='tline' id='l177' data-llen='5243:5266'>　　使於師夫差謂行人儀曰是夫也多言盍嘗問焉</span><br/>
<span class='tline' id='l178' data-llen='5266:5293'><a onclick="displayPageImage('KR1d0086', 'WYG', '053-10b' );" name="053-10b" class="pb">[053-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='5293:5323'>　　師必有名人之稱斯師也者則謂之何<span class='krp-note'>大宰行人/官名也夫</span></span><br/>
<span class='tline' id='l180' data-llen='5323:5362'>　　<span class='krp-note'>差吳子光之子盍何不也嘗猶試/也夫差修舊怨庶幾其師有善名</span>大宰嚭曰古之</span><br/>
<span class='tline' id='l181' data-llen='5362:5393'>　　侵伐者不斬祀不殺厲不獲二毛<span class='krp-note'>獲謂係虜之二/毛鬢髪斑白</span></span><br/>
<span class='tline' id='l182' data-llen='5393:5422'>　　今斯師也殺厲與其不謂之殺厲之師與<span class='krp-note'>欲㣲切/之故其</span></span><br/>
<span class='tline' id='l183' data-llen='5422:5459'>　　<span class='krp-note'>言似若不審然/正言殺厲重人</span>曰反爾地歸爾子則謂之何<span class='krp-note'>子謂/所獲</span></span><br/>
<span class='tline' id='l184' data-llen='5459:5486'>　　<span class='krp-note'>民/臣</span>曰君王討敝邑之罪又矜而赦之師與有無名</span><br/>
<span class='tline' id='l185' data-llen='5486:5521'>　　乎<span class='krp-note'>又㣲勸之終其意吳/楚僭稱王號  檀弓</span>　工尹商陽與陳弃疾追</span><br/>
<span class='tline' id='l186' data-llen='5521:5562'>　　吳師及之<span class='krp-note'>工尹楚官名弃疾楚公子弃疾也以魯/昭八年帥師滅陳縣之楚人善之因號</span></span><br/>
<span class='tline' id='l187' data-llen='5562:5589'><a onclick="displayPageImage('KR1d0086', 'WYG', '053-11a' );" name="053-11a" class="pb">[053-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='5589:5634'>　　<span class='krp-note'>之焉至十二年楚子狩于州來使蕩侯潘子司馬/督囂尹午陵尹喜圍徐以懼吳於時有吳師陳或</span></span><br/>
<span class='tline' id='l189' data-llen='5634:5662'>　　<span class='krp-note'>作陵楚/人聲</span>陳弃疾謂工尹商陽曰王事也子手弓而</span><br/>
<span class='tline' id='l190' data-llen='5662:5694'>　　可手弓子射諸<span class='krp-note'>商陽仁不忍傷/人以王事勸之</span>射之斃一人韔弓</span><br/>
<span class='tline' id='l191' data-llen='5694:5725'>　　<span class='krp-note'>不忍復射斃/仆也韔韜也</span>又及謂之又斃二人每斃一人揜其</span><br/>
<span class='tline' id='l192' data-llen='5725:5748'>　　目止其御曰朝不坐燕不與殺三人亦足以反命</span><br/>
<span class='tline' id='l193' data-llen='5748:5792'>　　矣<span class='krp-note'>朝燕於寢大夫坐於上士立於下然則商陽與/御者皆士也兵車參乗射者在左戈盾在右御</span></span><br/>
<span class='tline' id='l194' data-llen='5792:5824'>　　<span class='krp-note'>在中/央</span>孔子曰殺人之中又有禮焉<span class='krp-note'>善之/同上</span>　子路拂</span><br/>
<span class='tline' id='l195' data-llen='5824:5847'>　　然進曰人臣之節當君大事唯力所及死而後已</span><br/>
<span class='tline' id='l196' data-llen='5847:5874'><a onclick="displayPageImage('KR1d0086', 'WYG', '053-11b' );" name="053-11b" class="pb">[053-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='5874:5897'>　　夫子何善此子曰然如汝言也吾取其有不忍殺</span><br/>
<span class='tline' id='l198' data-llen='5897:5924'>　　人之心而已<span class='krp-note'>家/語</span>　晉士匄帥師侵齊至糓聞齊侯</span><br/>
<span class='tline' id='l199' data-llen='5924:5964'>　　卒乃還<span class='krp-note'>詳録所至及/還者善得禮</span>聞喪而還禮也<span class='krp-note'>禮之常不必/待君命  襄</span></span><br/>
<span class='tline' id='l200' data-llen='5964:5993'>　　<span class='krp-note'>十九年/左氏傳</span>　還者何善辭也何善爾大其不伐喪也</span><br/>
<span class='tline' id='l201' data-llen='5993:6016'>　　此受命乎君而伐齊則何大乎其不伐喪大夫以</span><br/>
<span class='tline' id='l202' data-llen='6016:6052'>　　君命出進退在大夫也<span class='krp-note'>禮兵不從中御外臨事制/宜當敵為帥唯義所在士</span></span><br/>
<span class='tline' id='l203' data-llen='6052:6098'>　　<span class='krp-note'>匄聞齊侯卒引師而去恩動孝子之心義服諸侯之/君是後兵寢數年故起時善之言乃者士匄有難</span></span><br/>
<span class='tline' id='l204' data-llen='6098:6141'>　　<span class='krp-note'>重廢君命之心故見之言至糓者未侵齊/也言聞者在竟外舉侵者張本  公羊傳</span>　受命</span><br/>
<span class='tline' id='l205' data-llen='6141:6168'><a onclick="displayPageImage('KR1d0086', 'WYG', '053-12a' );" name="053-12a" class="pb">[053-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='6168:6193'>　　而誅生死無所加其怒不伐喪善之也<span class='krp-note'>榖梁/傳</span></span><br/>
<span class='tline' id='l207' data-llen='6193:6225'>保氏養國子以道教六儀五曰軍旅之容<span class='krp-note'>軍旅之容暨/暨詻詻  地</span></span><br/>
<span class='tline' id='l208' data-llen='6225:6266'><span class='krp-note'>官/</span>　戎容暨暨<span class='krp-note'>果毅/貌也</span>言容詻詻<span class='krp-note'>教令/嚴也</span>色容厲肅<span class='krp-note'>儀形/貌也</span>視</span><br/>
<span class='tline' id='l209' data-llen='6266:6296'>容清明<span class='krp-note'>察於事也/  玉藻</span>　軍旅之志怫然愠然精以厲軍旅</span><br/>
<span class='tline' id='l210' data-llen='6296:6319'>之容湢然肅然固以猛軍旅之視固植虎張屏氣折聲</span><br/>
<span class='tline' id='l211' data-llen='6319:6354'>軍旅之言也<span class='krp-note'>賈誼新/書容經</span>　介胄則有不可犯之色<span class='krp-note'>貌與事/宜相配</span></span><br/>
<span class='tline' id='l212' data-llen='6354:6384'><span class='krp-note'>介甲也/  曲禮</span>　勃然充滿者兵革之色　介者不拜為其拜</span><br/>
<span class='tline' id='l213' data-llen='6384:6422'>而蓌拜<span class='krp-note'>蓌則失容節蓌/猶詐也  曲禮</span>　乗兵車出先刃入後刃<span class='krp-note'>不以/刃鄉</span></span><br/>
<span class='tline' id='l214' data-llen='6422:6449'><a onclick="displayPageImage('KR1d0086', 'WYG', '053-12b' );" name="053-12b" class="pb">[053-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='6449:6496'><span class='krp-note'>國/也</span>軍尚左<span class='krp-note'>左陽也陽主生將軍有廟勝/之䇿左將軍為上貴不敗績</span>卒尚右<span class='krp-note'>右隂也/隂主殺</span></span><br/>
<span class='tline' id='l216' data-llen='6496:6540'><span class='krp-note'>卒之行伍以右為上/示有死志  少儀</span>　兵車不式<span class='krp-note'>尚威武/不崇敬</span>武車綏旌<span class='krp-note'>盡/飾</span></span><br/>
<span class='tline' id='l217' data-llen='6540:6574'><span class='krp-note'>也綏謂垂舒之也武/車亦兵車  曲禮</span>　禮介者不拜兵車不式不顧不</span><br/>
<span class='tline' id='l218' data-llen='6574:6601'>言反抑式以應武容也兵車之容也<span class='krp-note'>容/經</span>　野外軍中無</span><br/>
<span class='tline' id='l219' data-llen='6601:6640'>摯以纓拾矢可也<span class='krp-note'>非為禮之處用時物相禮而已/纓馬繁纓也拾謂射韝  曲禮</span>　軍</span><br/>
<span class='tline' id='l220' data-llen='6640:6672'>旅什伍同爵則尚齒而弟逹乎軍旅矣<span class='krp-note'>什伍士卒部曲/也少儀曰軍尚</span></span><br/>
<span class='tline' id='l221' data-llen='6672:6713'><span class='krp-note'>左卒尚右/  祭義</span>　軍旅思險隠情以虞<span class='krp-note'>險阻出竒覆諼之處/也隠意也思也虞度</span></span><br/>
<span class='tline' id='l222' data-llen='6713:6749'><span class='krp-note'>也當思念已情之所能以/度彼之將然否  少儀</span>　古者國容不入軍軍容不</span><br/>
<span class='tline' id='l223' data-llen='6749:6776'><a onclick="displayPageImage('KR1d0086', 'WYG', '053-13a' );" name="053-13a" class="pb">[053-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='6776:6799'>入國軍容入國則民徳廢國容入軍則民徳弱故在國</span><br/>
<span class='tline' id='l225' data-llen='6799:6822'>言文而語温在朝恭以遜修己以待人不召不至不問</span><br/>
<span class='tline' id='l226' data-llen='6822:6845'>不言難進易退在軍抗而立在行遂而果介者不拜兵</span><br/>
<span class='tline' id='l227' data-llen='6845:6868'>車不式城上不趨危事不齒故禮與法表裏也文與武</span><br/>
<span class='tline' id='l228' data-llen='6868:6879'>左右也<span class='krp-note'>司馬/法</span></span><br/>
<span class='tline' id='l229' data-llen='6879:6902'>　　右軍容　卻至三遇楚子之卒見楚子必下免胄</span><br/>
<span class='tline' id='l230' data-llen='6902:6933'>　　而趨風<span class='krp-note'>疾如/風</span>楚子使工尹襄問之以弓<span class='krp-note'>問遺/也</span>曰方</span><br/>
<span class='tline' id='l231' data-llen='6933:6967'>　　事之殷也<span class='krp-note'>殷盛/也</span>有韎韋之跗注君子也<span class='krp-note'>韎赤色跗/注戎服若</span></span><br/>
<span class='tline' id='l232' data-llen='6967:6994'><a onclick="displayPageImage('KR1d0086', 'WYG', '053-13b' );" name="053-13b" class="pb">[053-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='6994:7028'>　　<span class='krp-note'>袴而屬於/跗與袴連</span>識見不糓而趨無乃傷乎<span class='krp-note'>恐其/傷</span>卻至見</span><br/>
<span class='tline' id='l234' data-llen='7028:7051'>　　客免胄承命曰君之外臣至從寡君之戎事以君</span><br/>
<span class='tline' id='l235' data-llen='7051:7084'>　　之靈閒䝉甲胄<span class='krp-note'>閒猶/近也</span>不敢拜命<span class='krp-note'>介者/不拜</span>敢告不寜君</span><br/>
<span class='tline' id='l236' data-llen='7084:7121'>　　命之辱<span class='krp-note'>以君辱賜命/故不敢自安</span>為事之故敢肅使者<span class='krp-note'>言君辱/命來問</span></span><br/>
<span class='tline' id='l237' data-llen='7121:7162'>　　<span class='krp-note'>以有軍事不得答故肅/使者肅手至地若今撎</span>三肅使者而退<span class='krp-note'>成十六年/左氏傳</span></span><br/>
<span class='tline' id='l238' data-llen='7162:7191'>用命賞于祖不用命戮于社<span class='krp-note'>詳征伐/誓禁章</span>　司勲掌六卿賞</span><br/>
<span class='tline' id='l239' data-llen='7191:7228'>地之法以等其功戰功曰多<span class='krp-note'>尅敵出竒若韓信陳平司/馬法曰上多前虜  夏官</span></span><br/>
<span class='tline' id='l240' data-llen='7228:7251'>　古者賢王明民之徳盡民之善故無廢徳無簡民賞</span><br/>
<span class='tline' id='l241' data-llen='7251:7278'><a onclick="displayPageImage('KR1d0086', 'WYG', '053-14a' );" name="053-14a" class="pb">[053-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='7278:7301'>無所生罰無所試有虞不賞不罰而民可用至徳也夏</span><br/>
<span class='tline' id='l243' data-llen='7301:7324'>賞而不罰至教也殷罰而不賞至威也周以賞罰徳衰</span><br/>
<span class='tline' id='l244' data-llen='7324:7347'>也賞不踰時欲民速得為善之利也罰不遷列欲民速</span><br/>
<span class='tline' id='l245' data-llen='7347:7370'>覩為不善之害也大捷不賞上下皆不伐善上苟不伐</span><br/>
<span class='tline' id='l246' data-llen='7370:7393'>善則不驕矣下苟不伐善必亡等矣上下不伐善若此</span><br/>
<span class='tline' id='l247' data-llen='7393:7416'>讓之至也大敗不誅上下皆以不善在已上苟以不善</span><br/>
<span class='tline' id='l248' data-llen='7416:7439'>在已必悔其過下苟以不善在已必逺其罪上下分惡</span><br/>
<span class='tline' id='l249' data-llen='7439:7453'>若此讓之至也<span class='krp-note'>司馬/法</span></span><br/>
<span class='tline' id='l250' data-llen='7453:7480'><a onclick="displayPageImage('KR1d0086', 'WYG', '053-14b' );" name="053-14b" class="pb">[053-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='7480:7503'>　　右賞罰　桓公二年冬公至自唐告於廟也凡公</span><br/>
<span class='tline' id='l252' data-llen='7503:7532'>　　行告于宗廟反行飲至舍爵策勲焉禮也<span class='krp-note'>爵飲酒/器也既</span></span><br/>
<span class='tline' id='l253' data-llen='7532:7568'>　　<span class='krp-note'>飲置爵則書勲勞於䇿言/速紀有功也  左氏傳</span>　晉侯入曹令無入僖</span><br/>
<span class='tline' id='l254' data-llen='7568:7595'>　　負羈之宫而免其族魏犫顛頡爇僖負羈氏<span class='krp-note'>爇燒/也</span></span><br/>
<span class='tline' id='l255' data-llen='7595:7625'>　　殺顛頡以徇于師立舟之僑以為戎石<span class='krp-note'>舟之僑故/虢臣閔二</span></span><br/>
<span class='tline' id='l256' data-llen='7625:7663'>　　<span class='krp-note'>年奔晉以代魏/犫為先歸張本</span>城濮之戰晉中軍風于澤<span class='krp-note'>牛馬因/風而走</span></span><br/>
<span class='tline' id='l257' data-llen='7663:7703'>　　<span class='krp-note'>皆失/之</span>亡大旆之左旃<span class='krp-note'>大斾旗名繫旐/曰斾通帛曰旃</span>祁瞞奸命<span class='krp-note'>掌/此</span></span><br/>
<span class='tline' id='l258' data-llen='7703:7733'>　　<span class='krp-note'>三事而不修/為奸軍令</span>司馬殺之以徇于諸侯師還濟河舟</span><br/>
<span class='tline' id='l259' data-llen='7733:7760'><a onclick="displayPageImage('KR1d0086', 'WYG', '053-15a' );" name="053-15a" class="pb">[053-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='7760:7787'>　　之僑先歸秋七月丙申振旅愷以入于晉<span class='krp-note'>愷樂/也</span>獻</span><br/>
<span class='tline' id='l261' data-llen='7787:7817'>　　俘授馘飲至大賞<span class='krp-note'>授數也獻/楚俘于廟</span>殺舟之僑以徇于國</span><br/>
<span class='tline' id='l262' data-llen='7817:7840'>　　民於是大服君子謂文公其能刑矣三罪而民服</span><br/>
<span class='tline' id='l263' data-llen='7840:7870'>　　<span class='krp-note'>三罪顛頡祁/瞞舟之僑</span>詩云惠此中國以綏四方不失刑賞</span><br/>
<span class='tline' id='l264' data-llen='7870:7910'>　　之謂也<span class='krp-note'>詩大雅言賞刑不失則中國受惠/四方安靖  僖二十八年左氏傳</span>　晉侯</span><br/>
<span class='tline' id='l265' data-llen='7910:7941'>　　之弟揚干亂行於曲梁<span class='krp-note'>行陳/次</span>魏絳戮其僕<span class='krp-note'>僕御/也</span>晉</span><br/>
<span class='tline' id='l266' data-llen='7941:7970'>　　侯怒魏絳至授僕人書<span class='krp-note'>僕人晉/侯御僕</span>將伏劒公讀其書</span><br/>
<span class='tline' id='l267' data-llen='7970:7997'>　　曰日君乏使使臣斯司馬<span class='krp-note'>斯此/也</span>臣聞師衆以順為</span><br/>
<span class='tline' id='l268' data-llen='7997:8024'><a onclick="displayPageImage('KR1d0086', 'WYG', '053-15b' );" name="053-15b" class="pb">[053-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='8024:8060'>　　武<span class='krp-note'>順莫/敢違</span>軍士有死無犯為敬<span class='krp-note'>守官行法雖/死不敢有違</span>君合諸</span><br/>
<span class='tline' id='l270' data-llen='8060:8083'>　　侯臣敢不敬君師不武執事不敬罪莫大焉臣懼</span><br/>
<span class='tline' id='l271' data-llen='8083:8113'>　　其死以及揚干無所逃罪<span class='krp-note'>懼自犯不正/不敬之罪</span>不能致訓</span><br/>
<span class='tline' id='l272' data-llen='8113:8142'>　　至於用鉞<span class='krp-note'>用鉞斬揚/干之僕</span>臣之罪重敢有不從以怒君</span><br/>
<span class='tline' id='l273' data-llen='8142:8178'>　　心<span class='krp-note'>言不敢/不從戳</span>請歸死於司冦<span class='krp-note'>致尸於司/㓂使戮之</span>公跣而出曰</span><br/>
<span class='tline' id='l274' data-llen='8178:8201'>　　寡人之言親愛也吾子之討軍禮也寡人有弟弗</span><br/>
<span class='tline' id='l275' data-llen='8201:8224'>　　能教訓使干大命寡人之過也子毋重寡人之過</span><br/>
<span class='tline' id='l276' data-llen='8224:8258'>　　<span class='krp-note'>聽絳死/為重過</span>敢以為請<span class='krp-note'>請使/無死</span>晉侯以魏絳為能以刑佐</span><br/>
<span class='tline' id='l277' data-llen='8258:8285'><a onclick="displayPageImage('KR1d0086', 'WYG', '053-16a' );" name="053-16a" class="pb">[053-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='8285:8318'>　　民矣反役與之禮食使佐新軍<span class='krp-note'>羣臣旅㑹今欲顯/絳故特為設禮食</span></span><br/>
<span class='tline' id='l279' data-llen='8318:8348'>　　<span class='krp-note'>左襄三年/  氏傳</span>　子路問於孔子曰臧武仲率師與邾</span><br/>
<span class='tline' id='l280' data-llen='8348:8371'>　　人戰于狐鮐遇敗焉師人多喪而無罰古之道然</span><br/>
<span class='tline' id='l281' data-llen='8371:8394'>　　與孔子曰凡謀人之軍師敗則死之謀人之國邑</span><br/>
<span class='tline' id='l282' data-llen='8394:8428'>　　危則亡之<span class='krp-note'>利已亡衆非忠也言亡/之者雖辟賢非義退</span>古之正也其君</span><br/>
<span class='tline' id='l283' data-llen='8428:8460'>　　在焉者有詔則無討<span class='krp-note'>詔君之教也有/君教則臣無討</span>古之為軍也</span><br/>
<span class='tline' id='l284' data-llen='8460:8490'>　　軍有左右闕從補之<span class='krp-note'>左右左右部/也闕缺也</span>成而不知是以</span><br/>
<span class='tline' id='l285' data-llen='8490:8519'>　　寡敗<span class='krp-note'>不知敵不/知有闕</span>若以下貳上闕而不變敗弗補也</span><br/>
<span class='tline' id='l286' data-llen='8519:8546'><a onclick="displayPageImage('KR1d0086', 'WYG', '053-16b' );" name="053-16b" class="pb">[053-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='8546:8581'>　　<span class='krp-note'>變更/也</span>變非聲章弗能移也<span class='krp-note'>聲金鼓也章旌/旗也移動也</span>聲章過</span><br/>
<span class='tline' id='l288' data-llen='8581:8617'>　　數則有釁有釁則敵入<span class='krp-note'>釁隙也軍法進退旂鼓有/數過則有隙敵見隙而犯</span></span><br/>
<span class='tline' id='l289' data-llen='8617:8644'>　　<span class='krp-note'>已/也</span>敵入而凶救敗不暇誰能退敵敵之如志國之</span><br/>
<span class='tline' id='l290' data-llen='8644:8680'>　　憂也可以陵小難以征大<span class='krp-note'>以下貳上可以侵陵小/國難以征大國  孔叢</span></span><br/>
<span class='tline' id='l291' data-llen='8680:8706'>　　<span class='krp-note'>子/</span>　鄭伯賞入陳之功享子展賜之先路三命之</span><br/>
<span class='tline' id='l292' data-llen='8706:8749'>　　服<span class='krp-note'>先路次路皆王所賜車/之總名蓋請之于王</span>先八邑<span class='krp-note'>以路及命服為/邑先八邑三十</span></span><br/>
<span class='tline' id='l293' data-llen='8749:8776'>　　<span class='krp-note'>二/井</span>賜子産次路再命之服先六邑子産辭邑曰自</span><br/>
<span class='tline' id='l294' data-llen='8776:8807'>　　上以下隆殺以兩禮也臣之位在四<span class='krp-note'>上卿子展次/卿子西十一</span></span><br/>
<span class='tline' id='l295' data-llen='8807:8834'><a onclick="displayPageImage('KR1d0086', 'WYG', '053-17a' );" name="053-17a" class="pb">[053-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='8834:8869'>　　<span class='krp-note'>年良霄見經十九年乃/立子産為卿故位在四</span>且子展之功也臣不敢及</span><br/>
<span class='tline' id='l297' data-llen='8869:8904'>　　賞禮請辭邑<span class='krp-note'>賞禮以禮見/賞謂六邑也</span>公固予之乃受三邑<span class='krp-note'>位/次</span></span><br/>
<span class='tline' id='l298' data-llen='8904:8942'>　　<span class='krp-note'>當受二邑以公固予之故受/三邑  襄二十六年左氏傳</span>　晉趙鞅帥師及鄭</span><br/>
<span class='tline' id='l299' data-llen='8942:8965'>　　罕逹帥師戰于鐵簡子誓曰克敵者上大夫受縣</span><br/>
<span class='tline' id='l300' data-llen='8965:9002'>　　下大夫受郡<span class='krp-note'>周書作雒篇千里/百縣縣有四郡</span>士田十萬<span class='krp-note'>十萬/畆也</span>庶</span><br/>
<span class='tline' id='l301' data-llen='9002:9035'>　　人工商遂<span class='krp-note'>得遂/進仕</span>人臣𨽻圉免<span class='krp-note'>去厮/役</span>志父無罪君實</span><br/>
<span class='tline' id='l302' data-llen='9035:9070'>　　圖之<span class='krp-note'>志父趙簡子之一名也/言巳事濟君當圖其賞</span>若其有罪絞縊以戮</span><br/>
<span class='tline' id='l303' data-llen='9070:9110'>　　<span class='krp-note'>絞所以/縊人物</span>桐棺三寸不設屬辟<span class='krp-note'>屬辟棺之重數王棺/四重君再重大夫一</span></span><br/>
<span class='tline' id='l304' data-llen='9110:9137'><a onclick="displayPageImage('KR1d0086', 'WYG', '053-17b' );" name="053-17b" class="pb">[053-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='9137:9175'>　　<span class='krp-note'>重/</span>素車樸馬<span class='krp-note'>以載/柩</span>無入于兆<span class='krp-note'>兆葬/域</span>下卿之罰也<span class='krp-note'>為/衆</span></span><br/>
<span class='tline' id='l306' data-llen='9175:9200'>　　<span class='krp-note'>設賞自設罰所以能克/敵  哀二年左氏傳</span></span><br/>
<span class='tline' id='l307' data-llen='9200:9203'>　</span><br/>
<span class='tline' id='l308' data-llen='9203:9206'>　</span><br/>
<span class='tline' id='l309' data-llen='9206:9209'>　</span><br/>
<span class='tline' id='l310' data-llen='9209:9212'>　</span><br/>
<span class='tline' id='l311' data-llen='9212:9215'>　</span><br/>
<span class='tline' id='l312' data-llen='9215:9226'>　禮書綱目卷五十一</span><br/>
</p>
<p><br/>
</p>
  </div>
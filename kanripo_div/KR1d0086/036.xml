<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0086', 'WYG', '036-1a' );" name="036-1a" class="pb">[036-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　禮書綱目卷三十四　　　　　婺源江永撰</span><br/>
<span class='tline' id='l10' data-llen='212:223'>祭法　　　　吉禮一</span><br/>
<span class='tline' id='l11' data-llen='223:227'>　補</span><br/>
<span class='tline' id='l12' data-llen='227:250'>祭法有虞氏禘黄帝而郊嚳祖顓頊而宗堯夏后氏亦</span><br/>
<span class='tline' id='l13' data-llen='250:273'>禘黄帝而郊鯀祖顓頊而宗禹殷人禘嚳而郊㝠祖契</span><br/>
<span class='tline' id='l14' data-llen='273:303'>而宗湯周人禘嚳而郊稷祖文王而宗武王<span class='krp-note'>禘郊祖宗/謂祭祀以</span></span><br/>
<span class='tline' id='l15' data-llen='303:350'><span class='krp-note'>配食也此禘謂祭昊天於圜丘也祭上帝於南郊曰郊/祭五帝五神於明堂曰祖宗祖宗通言爾下有禘郊祖</span></span><br/>
<span class='tline' id='l16' data-llen='350:376'><a onclick="displayPageImage('KR1d0086', 'WYG', '036-1b' );" name="036-1b" class="pb">[036-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='376:423'><span class='krp-note'>宗孝經曰宗祀文王於明堂以配上帝明堂月令春曰/其帝太昊其神句芒夏曰其帝炎帝其神祝融中央曰</span></span><br/>
<span class='tline' id='l18' data-llen='423:471'><span class='krp-note'>其帝黄帝其神后土秋曰其帝少昊其神蓐收冬曰其/帝顓頊其神𤣥㝠有虞氏以上尚徳禘郊祖宗配用有</span></span><br/>
<span class='tline' id='l19' data-llen='471:518'><span class='krp-note'>徳者而已自夏以下稍用其姓代之先後之次有虞氏/夏后氏宜郊顓頊殷人宜郊契郊祭一帝而明堂祭五</span></span><br/>
<span class='tline' id='l20' data-llen='518:551'><span class='krp-note'>帝小徳配寡大徳/配衆亦禮之殺也</span>燔柴於泰壇祭天也瘞埋於泰折祭</span><br/>
<span class='tline' id='l21' data-llen='551:593'>地也用騂犢<span class='krp-note'>壇折封土為祭處也壇之言坦也坦明貌/也折照晢也必為炤明之名尊神也地隂</span></span><br/>
<span class='tline' id='l22' data-llen='593:625'><span class='krp-note'>祀用黝牲與天/俱用犢連言爾</span>埋少牢於泰昭祭時也相近於坎壇祭</span><br/>
<span class='tline' id='l23' data-llen='625:648'>寒暑也王宫祭日也夜明祭月也幽宗祭星也雩宗祭</span><br/>
<span class='tline' id='l24' data-llen='648:671'>水旱也四坎壇祭四方也山林川谷丘陵能出雲為風</span><br/>
<span class='tline' id='l25' data-llen='671:697'><a onclick="displayPageImage('KR1d0086', 'WYG', '036-2a' );" name="036-2a" class="pb">[036-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='697:720'>雨見怪物皆曰神有天下者祭百神諸侯在其地則祭</span><br/>
<span class='tline' id='l27' data-llen='720:760'>之亡其地則不祭<span class='krp-note'>昭明也亦謂壇也時四時也亦謂陰/陽之神也埋之者陰陽出入於地中</span></span><br/>
<span class='tline' id='l28' data-llen='760:807'><span class='krp-note'>也凡此以下皆祭用少牢相近當為禳祈聲之誤也禳/猶郤也祈求也寒暑不時則或禳之或祈之寒於坎暑</span></span><br/>
<span class='tline' id='l29' data-llen='807:854'><span class='krp-note'>於壇王宫日壇王君也日稱君宫壇營域也夜明亦謂/月壇也宗皆當為禜字之誤也幽禜亦為星壇也星以</span></span><br/>
<span class='tline' id='l30' data-llen='854:901'><span class='krp-note'>昏始見禜之言禜也雩禜亦為水旱壇也雩之言吁嗟/也春秋傳曰日月星辰之神則雪霜風雨之不時于是</span></span><br/>
<span class='tline' id='l31' data-llen='901:948'><span class='krp-note'>乎禜之山川之神則水旱厲疫之不時于是乎禜之四/方即謂山林川谷丘陵之神也祭山林丘陵於壇川谷</span></span><br/>
<span class='tline' id='l32' data-llen='948:989'><span class='krp-note'>於坎每方各為坎為壇怪物雲氣非常見/者也有天下謂天子也百者假成數也</span>大凡生於天</span><br/>
<span class='tline' id='l33' data-llen='989:1012'>地之間者皆曰命其萬物死皆曰折人死曰鬼此五代</span><br/>
<span class='tline' id='l34' data-llen='1012:1038'><a onclick="displayPageImage('KR1d0086', 'WYG', '036-2b' );" name="036-2b" class="pb">[036-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1038:1080'>之所不變也<span class='krp-note'>生時形體異可同名至死腐為野土異其/名嫌同也折棄敗之言也鬼之言歸也五</span></span><br/>
<span class='tline' id='l36' data-llen='1080:1114'><span class='krp-note'>代謂黄帝堯舜禹湯/周之禮樂所存法也</span>七代之所更立者禘郊宗祖其餘</span><br/>
<span class='tline' id='l37' data-llen='1114:1158'>不變也<span class='krp-note'>七代通數顓頊及嚳也所不變者則數其法而/已變之則通數所不法為記者之㣲意也少昊</span></span><br/>
<span class='tline' id='l38' data-llen='1158:1192'><span class='krp-note'>氏脩黄帝之書後王/無所取焉  祭法</span>　大宗伯之職掌建邦之天神人</span><br/>
<span class='tline' id='l39' data-llen='1192:1227'>鬼地示之禮以佐王建保邦國<span class='krp-note'>建立也立天神地祗人/鬼之禮者謂祀之祭之</span></span><br/>
<span class='tline' id='l40' data-llen='1227:1274'><span class='krp-note'>享之禮吉禮是也保安也所以佐王立安邦國者主謂/凶禮賓禮軍禮嘉禮也目吉禮于上承以立安邦國者</span></span><br/>
<span class='tline' id='l41' data-llen='1274:1313'><span class='krp-note'>互以相成明尊/鬼神重人事</span>以吉禮事邦國之鬼神示<span class='krp-note'>事謂祀之祭/之享之故書</span></span><br/>
<span class='tline' id='l42' data-llen='1313:1355'><span class='krp-note'>吉或為告杜子春云書為告禮者非是當/為吉禮書亦多為吉禮吉禮之别十有二</span>以禋祀祀昊</span><br/>
<span class='tline' id='l43' data-llen='1355:1381'><a onclick="displayPageImage('KR1d0086', 'WYG', '036-3a' );" name="036-3a" class="pb">[036-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1381:1404'>天上帝以實柴祀日月星辰以槱燎祀司中司命飌師</span><br/>
<span class='tline' id='l45' data-llen='1404:1449'>雨師<span class='krp-note'>禋之言煙周人尚臭煙氣之臭聞者槱積也詩曰/芃芃棫樸薪之槱之三祀皆積柴實牲體焉或有</span></span><br/>
<span class='tline' id='l46' data-llen='1449:1497'><span class='krp-note'>玉帛燔燎而升煙所以報陽也鄭司農云昊天天也上/帝𤣥天也昊天上帝樂以雲門實柴實牛柴上也故書</span></span><br/>
<span class='tline' id='l47' data-llen='1497:1545'><span class='krp-note'>實柴或為賔柴司中三能三階也司命文昌宫星風師/箕也雨師畢也𤣥謂昊天上帝冬至於圜丘所祀天皇</span></span><br/>
<span class='tline' id='l48' data-llen='1545:1592'><span class='krp-note'>大帝星謂五緯辰謂日月所㑹十二次司中司命即文/昌第五第四星或曰中能上能也祀五帝亦用實柴之</span></span><br/>
<span class='tline' id='l49' data-llen='1592:1619'><span class='krp-note'>禮/云</span>以血祭祭社稷五祀五嶽以貍沈祭山林川澤以疈</span><br/>
<span class='tline' id='l50' data-llen='1619:1660'>辜祭四方百物<span class='krp-note'>不言祭地此皆地祗祭地可知也陰祀/自血起貴氣臭也社稷土穀之神有徳</span></span><br/>
<span class='tline' id='l51' data-llen='1660:1707'><span class='krp-note'>者配食焉共工氏之子曰句龍食於社有厲山氏之子/曰柱食於稷湯遷之而祀棄故書祀作禩疈為罷鄭司</span></span><br/>
<span class='tline' id='l52' data-llen='1707:1733'><a onclick="displayPageImage('KR1d0086', 'WYG', '036-3b' );" name="036-3b" class="pb">[036-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1733:1781'><span class='krp-note'>農云禩當為祀書亦或作祀五祀五色之帝於王者宫/中曰五祀罷辜披磔牲以祭若今時磔狗祭以止風𤣥</span></span><br/>
<span class='tline' id='l54' data-llen='1781:1828'><span class='krp-note'>謂此五祀者五官之神在四郊四時迎五行之氣於四/郊而祭五徳之帝亦食此神焉少昊氏之子曰重為句</span></span><br/>
<span class='tline' id='l55' data-llen='1828:1876'><span class='krp-note'>芒食於木該為蓐收食於金脩及熈為𤣥㝠食於水顓/頊氏之子曰犂為祝融后土食於火土五嶽東曰岱宗</span></span><br/>
<span class='tline' id='l56' data-llen='1876:1923'><span class='krp-note'>南曰衡山西曰華山北曰恒山中曰嵩髙山不見四竇/者四竇五嶽之匹或省文祭山林曰貍川澤曰沈順其</span></span><br/>
<span class='tline' id='l57' data-llen='1923:1970'><span class='krp-note'>性之含藏疈疈牲胷也疈而磔之謂磔攘及蜡祭郊特/牲曰八蜡以祀四方四方年不順成八蜡不通以謹民</span></span><br/>
<span class='tline' id='l58' data-llen='1970:2015'><span class='krp-note'>財也又曰蜡之祭也主先嗇而祭司嗇也祭百種/以報嗇也饗農及郵表畷禽獸仁之至義之盡也</span>以肆</span><br/>
<span class='tline' id='l59' data-llen='2015:2038'>獻祼享先王以饋食享先王以祠春享先王以禴夏享</span><br/>
<span class='tline' id='l60' data-llen='2038:2071'>先王以嘗秋享先王以烝冬享先王<span class='krp-note'>宗廟之祭有此六/享肆獻祼饋食在</span></span><br/>
<span class='tline' id='l61' data-llen='2071:2097'><a onclick="displayPageImage('KR1d0086', 'WYG', '036-4a' );" name="036-4a" class="pb">[036-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2097:2144'><span class='krp-note'>四時之上則是祫也禘也肆者進所解牲體謂薦孰時/也獻獻醴謂薦血腥也祼之言灌灌以鬰鬯謂始獻尸</span></span><br/>
<span class='tline' id='l63' data-llen='2144:2191'><span class='krp-note'>求神時也郊特牲曰魂氣歸於天形魄歸於地故祭所/以求諸陰陽之義也殷人先求諸陽周人先求諸陰灌</span></span><br/>
<span class='tline' id='l64' data-llen='2191:2238'><span class='krp-note'>是也祭必先灌乃後薦腥薦孰於祫逆言之者與下共/文明六享俱然祫言肆獻祼禘言饋食者著有黍稷互</span></span><br/>
<span class='tline' id='l65' data-llen='2238:2284'><span class='krp-note'>相備也魯禮三年喪畢而祫於太祖明年春禘於/羣廟自爾以後五年而再殷祭一祫一禘  春官</span>　天</span><br/>
<span class='tline' id='l66' data-llen='2284:2307'>子祭天地祭四方祭山川祭五祀嵗徧諸侯方祀祭山</span><br/>
<span class='tline' id='l67' data-llen='2307:2337'>川祭五祀嵗徧大夫祭五祀歲徧士祭其先<span class='krp-note'>祭四方謂/祭五官之</span></span><br/>
<span class='tline' id='l68' data-llen='2337:2385'><span class='krp-note'>神於四郊也句芒在東祝融后土在南蓐收在西𤣥㝠/在北詩云來方禋祀方祀者各祭其方之官而已五祀</span></span><br/>
<span class='tline' id='l69' data-llen='2385:2433'><span class='krp-note'>户竈中霤門行也此盖殷時制也祭法曰天子立七祀/諸侯立五祀大夫立三祀士立二祀謂周制也  曲禮</span></span><br/>
<span class='tline' id='l70' data-llen='2433:2459'><a onclick="displayPageImage('KR1d0086', 'WYG', '036-4b' );" name="036-4b" class="pb">[036-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2459:2490'>　天子祭天地諸侯祭社稷大夫祭五祀<span class='krp-note'>五祀謂司命/也中霤也門</span></span><br/>
<span class='tline' id='l72' data-llen='2490:2525'><span class='krp-note'>也行也厲也此祭謂大夫/有地者其無地祭三耳</span>天子祭天下名山大川五嶽</span><br/>
<span class='tline' id='l73' data-llen='2525:2554'>視三公四瀆視諸侯<span class='krp-note'>視視其牲/器之數</span>諸侯祭名山大川之在</span><br/>
<span class='tline' id='l74' data-llen='2554:2585'>其地者<span class='krp-note'>魯人祭泰山晉/人祭河是也</span>天子諸侯祭因國之在其地而</span><br/>
<span class='tline' id='l75' data-llen='2585:2628'>無主後者<span class='krp-note'>謂所因之國先王先公有功徳宜享世祀今/絶無後為之祭主者昔夏后氏郊鯀至杞為</span></span><br/>
<span class='tline' id='l76' data-llen='2628:2667'><span class='krp-note'>夏後而更郊禹晉侯夢黄熊入/國而祀夏郊此其禮也  王制</span>　禮不王不禘王者禘</span><br/>
<span class='tline' id='l77' data-llen='2667:2690'>其祖之所自出以其祖配之諸侯及其大祖大夫士有</span><br/>
<span class='tline' id='l78' data-llen='2690:2721'>大事省于其君于祫及其髙祖<span class='krp-note'>大傳詳見天子/諸侯廟享篇</span>　天下</span><br/>
<span class='tline' id='l79' data-llen='2721:2747'><a onclick="displayPageImage('KR1d0086', 'WYG', '036-5a' );" name="036-5a" class="pb">[036-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2747:2770'>有王分地建國置都立邑設廟祧壇墠而祭之乃為親</span><br/>
<span class='tline' id='l81' data-llen='2770:2793'>疏多少之數是故王立七廟一壇一墠曰考廟曰王考</span><br/>
<span class='tline' id='l82' data-llen='2793:2816'>廟曰皇考廟曰顯考廟曰祖考廟皆月祭之逺廟為祧</span><br/>
<span class='tline' id='l83' data-llen='2816:2839'>有二祧享嘗乃止去祧為壇去壇為墠壇墠有禱焉祭</span><br/>
<span class='tline' id='l84' data-llen='2839:2862'>之無禱乃止去墠曰鬼諸侯立五廟一壇二墠曰考廟</span><br/>
<span class='tline' id='l85' data-llen='2862:2885'>曰王考廟曰皇考廟皆月祭之顯考廟祖考廟享嘗乃</span><br/>
<span class='tline' id='l86' data-llen='2885:2908'>止去祖為壇去壇為墠壇墠有禱焉祭之無禱乃止去</span><br/>
<span class='tline' id='l87' data-llen='2908:2931'>墠為鬼大夫立三廟二壇曰考廟曰王考廟曰皇考廟</span><br/>
<span class='tline' id='l88' data-llen='2931:2957'><a onclick="displayPageImage('KR1d0086', 'WYG', '036-5b' );" name="036-5b" class="pb">[036-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2957:2980'>享嘗乃止顯考祖考無廟有禱焉為壇祭之去壇為鬼</span><br/>
<span class='tline' id='l90' data-llen='2980:3003'>適士二廟一壇曰考廟曰王考廟享嘗乃止顯考無廟</span><br/>
<span class='tline' id='l91' data-llen='3003:3026'>有禱焉為壇祭之去壇為鬼官師一廟曰考廟王考無</span><br/>
<span class='tline' id='l92' data-llen='3026:3055'>廟而祭之去王考為鬼庶士庶人無廟死曰鬼<span class='krp-note'>祭法詳/見宗廟</span></span><br/>
<span class='tline' id='l93' data-llen='3055:3081'><span class='krp-note'>篇/</span>　天子七廟三昭三穆與大祖之廟而七諸侯五廟</span><br/>
<span class='tline' id='l94' data-llen='3081:3104'>二昭二穆與大祖之廟而五大夫三廟一昭一穆與大</span><br/>
<span class='tline' id='l95' data-llen='3104:3133'>祖之廟而三士一廟庶人祭於寢<span class='krp-note'>王制詳見/宗廟篇</span>　天子犆</span><br/>
<span class='tline' id='l96' data-llen='3133:3156'>礿祫禘祫嘗祫烝諸侯礿則不禘禘則不嘗嘗則不烝</span><br/>
<span class='tline' id='l97' data-llen='3156:3182'><a onclick="displayPageImage('KR1d0086', 'WYG', '036-6a' );" name="036-6a" class="pb">[036-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3182:3211'>烝則不礿諸侯礿犆禘一犆一祫嘗祫烝祫<span class='krp-note'>王制詳見/廟享篇</span></span><br/>
<span class='tline' id='l99' data-llen='3211:3234'>　武王末受命周公成文武之徳追王大王王季上祀</span><br/>
<span class='tline' id='l100' data-llen='3234:3257'>先公以天子之禮斯禮也達乎諸侯大夫及士庶人父</span><br/>
<span class='tline' id='l101' data-llen='3257:3280'>為大夫子為士葬以大夫祭以士父為士子為大夫葬</span><br/>
<span class='tline' id='l102' data-llen='3280:3321'>以士祭以大夫<span class='krp-note'>末猶老也追王大王王季者以王迹起/焉先公組紺以上至后稷也斯禮達于</span></span><br/>
<span class='tline' id='l103' data-llen='3321:3361'><span class='krp-note'>諸侯大夫士庶人者謂葬之從死者/之爵祭之用生者之禄也  中庸</span>　父為士子為天</span><br/>
<span class='tline' id='l104' data-llen='3361:3392'>子諸侯則祭以天子諸侯其尸服以士服<span class='krp-note'>祭以天子諸/侯養以子道</span></span><br/>
<span class='tline' id='l105' data-llen='3392:3428'><span class='krp-note'>也尸服士服父本無爵子不/敢以己爵加之嫌於卑之</span>父為天子諸侯子為士祭</span><br/>
<span class='tline' id='l106' data-llen='3428:3454'><a onclick="displayPageImage('KR1d0086', 'WYG', '036-6b' );" name="036-6b" class="pb">[036-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3454:3493'>以士其尸服以士服<span class='krp-note'>謂父以罪誅尸服以士服不成為/君也天子之子當封為王者後以</span></span><br/>
<span class='tline' id='l108' data-llen='3493:3540'><span class='krp-note'>祀其受命之祖云為士則擇其宗之賢者若㣲子者不/必封其子為王者後及所立為諸侯者祀其先君以禮</span></span><br/>
<span class='tline' id='l109' data-llen='3540:3585'><span class='krp-note'>卒者尸服天子諸侯之服如遂無所封立則尸也/祭也皆如士不敢僭用尊者衣物  喪服小記</span>　自</span><br/>
<span class='tline' id='l110' data-llen='3585:3614'>天子達於庶人喪從死者祭從生者支子不祭<span class='krp-note'>從死者/謂衣衾</span></span><br/>
<span class='tline' id='l111' data-llen='3614:3654'><span class='krp-note'>棺椁從生者謂奠/祭之牲器  王制</span>　支子不祭祭必告於宗子<span class='krp-note'>不敢自/専謂宗</span></span><br/>
<span class='tline' id='l112' data-llen='3654:3696'><span class='krp-note'>子有故支子當攝而祭/者也五宗皆然  曲禮</span>　庶子不祭祖<span class='krp-note'>小兒詳/見祭義</span>　庶子</span><br/>
<span class='tline' id='l113' data-llen='3696:3723'>不祭禰<span class='krp-note'>同/上</span>　庶子不祭殤與無後者殤與無後者從祖</span><br/>
<span class='tline' id='l114' data-llen='3723:3768'>祔食<span class='krp-note'>不祭殤者父之庶也不祭無後者祖之庶也此二/者當從祖祔食而已不祭祖無所食之也共其牲</span></span><br/>
<span class='tline' id='l115' data-llen='3768:3794'><a onclick="displayPageImage('KR1d0086', 'WYG', '036-7a' );" name="036-7a" class="pb">[036-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='3794:3841'><span class='krp-note'>物而宗子主其禮焉祖庶之殤則自祭之凡所祭殤者/惟適子耳無後者謂昆弟諸父也宗子之諸父無後者</span></span><br/>
<span class='tline' id='l117' data-llen='3841:3876'><span class='krp-note'>為墠祭之/  小記</span>　若富則具二牲獻其賢者於宗子<span class='krp-note'>賢猶/善也</span>夫</span><br/>
<span class='tline' id='l118' data-llen='3876:3913'>婦皆齊而宗敬焉<span class='krp-note'>當助祭於/宗子之家</span>終事而后敢私祭<span class='krp-note'>祭其祖/禰  内</span></span><br/>
<span class='tline' id='l119' data-llen='3913:3939'><span class='krp-note'>則/</span>　曾子問曰宗子為士庶子為大夫其祭也如之何</span><br/>
<span class='tline' id='l120' data-llen='3939:3970'>孔子曰以上牲祭於宗子之家<span class='krp-note'>貴禄重宗也上/牲大夫少牢</span>祝曰孝</span><br/>
<span class='tline' id='l121' data-llen='3970:4002'>子某為介子某薦其常事<span class='krp-note'>介副也不言庶/使若可以祭然</span>若宗子有罪</span><br/>
<span class='tline' id='l122' data-llen='4002:4025'>居於他國庶子為大夫其祭也祝曰孝子某使介子某</span><br/>
<span class='tline' id='l123' data-llen='4025:4055'>執其常事<span class='krp-note'>此之謂宗/子攝大夫</span>攝主不厭祭不旅不假不綏祭不</span><br/>
<span class='tline' id='l124' data-llen='4055:4081'><a onclick="displayPageImage('KR1d0086', 'WYG', '036-7b' );" name="036-7b" class="pb">[036-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4081:4127'>配<span class='krp-note'>皆辟正主厭厭飫神也厭有陰有陽迎尸之前祝酌/奠奠之且饗是陰厭也尸謖之後徹薦爼敦設於西</span></span><br/>
<span class='tline' id='l126' data-llen='4127:4174'><span class='krp-note'>北隅是陽厭也此不厭者不陽厭也不旅不旅酬也假/讀為嘏不嘏不嘏主人也不綏祭謂今主人也綏周禮</span></span><br/>
<span class='tline' id='l127' data-llen='4174:4214'><span class='krp-note'>作堕不配者祝辭不/言以某妃配某氏</span>布奠於賓賔奠而不舉<span class='krp-note'>布奠謂主/人酬賓奠</span></span><br/>
<span class='tline' id='l128' data-llen='4214:4260'><span class='krp-note'>觶於薦北賔奠謂取觶奠於薦南/也此酬之始也奠之不舉止旅</span>不歸肉<span class='krp-note'>且爼也諸與/祭者留之共</span></span><br/>
<span class='tline' id='l129' data-llen='4260:4292'><span class='krp-note'>燕/</span>其辭於賔曰宗兄宗弟宗子在他國使某辭<span class='krp-note'>辭猶告/也宿賔</span></span><br/>
<span class='tline' id='l130' data-llen='4292:4339'><span class='krp-note'>之辭與宗子為列則曰宗兄若宗弟昭穆異者曰宗子/而已其辭若云宗兄某在他國使某執其常事使某告</span></span><br/>
<span class='tline' id='l131' data-llen='4339:4368'><span class='krp-note'>子曾/  問</span>　曾子問曰宗子去在他國庶子無爵而居者可</span><br/>
<span class='tline' id='l132' data-llen='4368:4400'>以祭乎孔子曰祭哉<span class='krp-note'>有子孫存不可/以乏先祖之祀</span>請問其祭如之何</span><br/>
<span class='tline' id='l133' data-llen='4400:4426'><a onclick="displayPageImage('KR1d0086', 'WYG', '036-8a' );" name="036-8a" class="pb">[036-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4426:4458'>孔子曰望墓而為壇以時祭<span class='krp-note'>不祭於廟無爵/者賤逺辟正主</span>若宗子死</span><br/>
<span class='tline' id='l135' data-llen='4458:4492'>告於墓而後祭於家<span class='krp-note'>言祭於家/容無廟也</span>宗子死稱名不言孝<span class='krp-note'>孝/宗</span></span><br/>
<span class='tline' id='l136' data-llen='4492:4533'><span class='krp-note'>子之稱不敢與之同其/辭但言子某薦其常事</span>身沒而已<span class='krp-note'>至子可/以稱孝</span>子游之徒有</span><br/>
<span class='tline' id='l137' data-llen='4533:4567'>庶子祭者以此<span class='krp-note'>以用也用/此禮祭也</span>若義也<span class='krp-note'>若/順</span>今之祭者不首其</span><br/>
<span class='tline' id='l138' data-llen='4567:4599'>義故誣於祭也<span class='krp-note'>首本也誣猶/妄也  同上</span>　王下祭殤五適子適孫</span><br/>
<span class='tline' id='l139' data-llen='4599:4623'>適曽孫適𤣥孫適來孫諸侯下祭三大夫下祭二適士</span><br/>
<span class='tline' id='l140' data-llen='4623:4663'>及庶人祭子而止<span class='krp-note'>祭適殤者重適也祭適殤於廟之奥/謂之陰厭王子公子祭其適殤於其</span></span><br/>
<span class='tline' id='l141' data-llen='4663:4707'><span class='krp-note'>黨之廟大夫以下庶子祭其適殤於宗子之家/皆當室之白謂之陽厭凡庶殤不祭  祭法</span>　孔子</span><br/>
<span class='tline' id='l142' data-llen='4707:4733'><a onclick="displayPageImage('KR1d0086', 'WYG', '036-8b' );" name="036-8b" class="pb">[036-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='4733:4767'>曰有陰厭有陽厭<span class='krp-note'>言祭殤之禮有於陰厭/之者有於陽厭之者</span>曽子問曰殤</span><br/>
<span class='tline' id='l144' data-llen='4767:4805'>不附祭何謂陰厭陽厭<span class='krp-note'>祔當為備聲之誤也言殤乃不/成人祭之不備禮而云隂厭陽</span></span><br/>
<span class='tline' id='l145' data-llen='4805:4852'><span class='krp-note'>厭乎此失孔子指也祭成人始設奠於奥迎尸之前謂/之陰厭尸謖之後改饌於西北隅謂之陽厭殤則不備</span></span><br/>
<span class='tline' id='l146' data-llen='4852:4884'>孔子曰宗子為殤而死庶子弗為後也<span class='krp-note'>族人以其倫代/之明不序昭穆</span></span><br/>
<span class='tline' id='l147' data-llen='4884:4928'><span class='krp-note'>立之廟其祭之就其祖/而已代之者主其禮</span>其言祭特牲<span class='krp-note'>尊宗子從成人也/凡殤則特豚自卒</span></span><br/>
<span class='tline' id='l148' data-llen='4928:4965'><span class='krp-note'>哭成事之/後為吉祭</span>祭殤不舉無肵爼無𤣥酒不告利成<span class='krp-note'>此其無/尸及所</span></span><br/>
<span class='tline' id='l149' data-llen='4965:5011'><span class='krp-note'>降也其他如成人舉肺脊/肵爼利成禮之施於尸者</span>是謂陰厭<span class='krp-note'>是宗子而殤祭之/於奥之禮小宗為</span></span><br/>
<span class='tline' id='l150' data-llen='5011:5040'><span class='krp-note'>殤其祭禮/亦如之</span>凡殤與無後者祭於宗子之家當室之白尊</span><br/>
<span class='tline' id='l151' data-llen='5040:5066'><a onclick="displayPageImage('KR1d0086', 'WYG', '036-9a' );" name="036-9a" class="pb">[036-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='5066:5106'>於東房是謂陽厭<span class='krp-note'>凡殤謂庶子之適也或昆弟之子或/從父昆弟無後者如有昆弟及諸父</span></span><br/>
<span class='tline' id='l153' data-llen='5106:5153'><span class='krp-note'>此則今死者皆宗子大功之内親共祖禰者言祭於宗/子之家者為有異居之道也無廟者為墠祭之親者共</span></span><br/>
<span class='tline' id='l154' data-llen='5153:5200'><span class='krp-note'>其牲物宗子皆主其禮當室之白尊於東房異於宗子/之為殤當室之白謂西北隅得户明者也明者曰陽凡</span></span><br/>
<span class='tline' id='l155' data-llen='5200:5247'><span class='krp-note'>祖廟在小宗之家小宗祭之亦然宗子之適亦為凡殤/過此以徃則不祭也祭適者天子下祭五諸侯下祭三</span></span><br/>
<span class='tline' id='l156' data-llen='5247:5288'><span class='krp-note'>大夫下祭二士以下/祭子而止  曽子問</span>　慈母與妾母不世祭也<span class='krp-note'>以其非/正春秋</span></span><br/>
<span class='tline' id='l157' data-llen='5288:5320'><span class='krp-note'>傳曰於子祭於/孫止  小記</span>　王為羣姓立社曰大社王自為立社</span><br/>
<span class='tline' id='l158' data-llen='5320:5343'>曰王社諸侯為百姓立社曰國社諸侯自為立社曰侯</span><br/>
<span class='tline' id='l159' data-llen='5343:5371'>社大夫以下成羣立社曰置社<span class='krp-note'>詳見地/示篇</span>　王為羣姓立</span><br/>
<span class='tline' id='l160' data-llen='5371:5397'><a onclick="displayPageImage('KR1d0086', 'WYG', '036-9b' );" name="036-9b" class="pb">[036-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='5397:5420'>七祀曰司命曰中霤曰國門曰國行曰泰厲曰户曰竈</span><br/>
<span class='tline' id='l162' data-llen='5420:5443'>王自為立七祀諸侯為國立五祀曰司命曰中霤曰國</span><br/>
<span class='tline' id='l163' data-llen='5443:5466'>門曰國行曰公厲諸侯自為立五祀大夫立三祀曰族</span><br/>
<span class='tline' id='l164' data-llen='5466:5489'>厲曰門曰行適士立二祀曰門曰行庶士庶人立一祀</span><br/>
<span class='tline' id='l165' data-llen='5489:5516'>或立户或立竈<span class='krp-note'>同/上</span>　夫聖王之制祭祀也法施於民則</span><br/>
<span class='tline' id='l166' data-llen='5516:5539'>祀之以死勤事則祀之以勞定國則祀之能禦大灾則</span><br/>
<span class='tline' id='l167' data-llen='5539:5562'>祀之能捍大患則祀之是故厲山氏之有天下也其子</span><br/>
<span class='tline' id='l168' data-llen='5562:5585'>曰農能殖百穀夏之衰也周棄繼之故祀以為稷共工</span><br/>
<span class='tline' id='l169' data-llen='5585:5612'><a onclick="displayPageImage('KR1d0086', 'WYG', '036-10a' );" name="036-10a" class="pb">[036-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='5612:5635'>氏之霸九州也其子曰后土能平九州故祀以為社帝</span><br/>
<span class='tline' id='l171' data-llen='5635:5658'>嚳能序星辰以著衆堯能賞均刑法以義終舜勤衆事</span><br/>
<span class='tline' id='l172' data-llen='5658:5681'>而野死鯀障鴻水而殛死禹能脩鯀之功黄帝正名百</span><br/>
<span class='tline' id='l173' data-llen='5681:5704'>物以明民共財顓頊能脩之契為司徒而民成㝠勤其</span><br/>
<span class='tline' id='l174' data-llen='5704:5727'>官而水死湯以寛治民而除其虐文王以文治武王以</span><br/>
<span class='tline' id='l175' data-llen='5727:5750'>武功去民之菑此皆有功烈於民者也及夫日月星辰</span><br/>
<span class='tline' id='l176' data-llen='5750:5773'>民所瞻仰也山陵川谷丘陵民所取財用也非此族也</span><br/>
<span class='tline' id='l177' data-llen='5773:5816'>不在祀典<span class='krp-note'>春秋傳曰封為上公祀為大神厲山氏炎帝/也起於厲山或曰有烈山氏棄后稷名也共</span></span><br/>
<span class='tline' id='l178' data-llen='5816:5843'><a onclick="displayPageImage('KR1d0086', 'WYG', '036-10b' );" name="036-10b" class="pb">[036-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='5843:5890'><span class='krp-note'>工氏無録而王謂之霸在大昊炎帝之間著衆謂使民/興事知休作之期也賞賞善謂禪舜封禹稷等也能刑</span></span><br/>
<span class='tline' id='l180' data-llen='5890:5937'><span class='krp-note'>謂去四凶義終於既禪二十八載乃死也野死謂征有/苗死於蒼梧也殛死謂不能成其功也明民謂使之衣</span></span><br/>
<span class='tline' id='l181' data-llen='5937:5985'><span class='krp-note'>服有章也民成謂知五教之禮也㝠契六世之孫也其/官𤣥㝠水官也虐菑謂桀紂也烈業也族猶類也祀典</span></span><br/>
<span class='tline' id='l182' data-llen='5985:6015'><span class='krp-note'>謂祭祀也/  祭法</span>　凡祭有其廢之莫敢舉也有其舉之莫敢</span><br/>
<span class='tline' id='l183' data-llen='6015:6057'>廢也<span class='krp-note'>為其瀆神也廢舉謂若殷廢農祀棄後不/可復廢棄祀農也後有徳者繼之不嫌也</span>非其所</span><br/>
<span class='tline' id='l184' data-llen='6057:6083'>祭而祭之名曰淫祀淫祀無福<span class='krp-note'>妄祭神不/饗  曲禮</span></span><br/>
<span class='tline' id='l185' data-llen='6083:6114'>　　海鳥曰爰居止於魯東門之外二日<span class='krp-note'>爰居襍縣也/東門城東門</span></span><br/>
<span class='tline' id='l186' data-llen='6114:6147'>　　<span class='krp-note'>也/</span>臧文仲使國人祭之<span class='krp-note'>文仲不知/以為神也</span>展禽曰越哉臧</span><br/>
<span class='tline' id='l187' data-llen='6147:6174'><a onclick="displayPageImage('KR1d0086', 'WYG', '036-11a' );" name="036-11a" class="pb">[036-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='6174:6209'>　　孫之為政也<span class='krp-note'>越迂也言其迂/濶不知政要</span>夫祀國之大節也<span class='krp-note'>節/制</span></span><br/>
<span class='tline' id='l189' data-llen='6209:6241'>　　<span class='krp-note'>也/</span>而節政之所成也<span class='krp-note'>言節所/以成政</span>故慎制祀以為國典</span><br/>
<span class='tline' id='l190' data-llen='6241:6276'>　　<span class='krp-note'>典法/也</span>今無故而加典非政之宜也<span class='krp-note'>加益也謂以祭/鳥益國法也</span></span><br/>
<span class='tline' id='l191' data-llen='6276:6306'>　　夫聖人之制祀也法施於民則祀之<span class='krp-note'>謂五帝殷/契周文也</span>以</span><br/>
<span class='tline' id='l192' data-llen='6306:6341'>　　死勤事則祀之<span class='krp-note'>殷㝠水死周/棄山死是也</span>以勞定國則祀之<span class='krp-note'>虞/幕</span></span><br/>
<span class='tline' id='l193' data-llen='6341:6378'>　　<span class='krp-note'>夏杼殷上甲微/周髙圉大王也</span>能禦大灾則祀之<span class='krp-note'>夏禹/是也</span>能扞大患</span><br/>
<span class='tline' id='l194' data-llen='6378:6411'>　　則祀之<span class='krp-note'>殷湯周/武是也</span>非是族也不在祀典<span class='krp-note'>族類/也</span>昔烈山</span><br/>
<span class='tline' id='l195' data-llen='6411:6447'>　　氏之有天下也<span class='krp-note'>烈山氏炎帝之號也起於/烈山祭法以烈山為厲山</span>其子曰</span><br/>
<span class='tline' id='l196' data-llen='6447:6474'><a onclick="displayPageImage('KR1d0086', 'WYG', '036-11b' );" name="036-11b" class="pb">[036-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='6474:6507'>　　柱能殖百穀百蔬<span class='krp-note'>柱為后稷自夏以/上祀之草實曰蔬</span>夏之興也周</span><br/>
<span class='tline' id='l198' data-llen='6507:6542'>　　棄繼之故祀以為稷<span class='krp-note'>夏之興謂禹也棄能繼/柱之功自商以來祀之</span>共工</span><br/>
<span class='tline' id='l199' data-llen='6542:6574'>　　氏之伯九有也<span class='krp-note'>共工氏伯者在戯/農之間有域也</span>其子曰后土能</span><br/>
<span class='tline' id='l200' data-llen='6574:6616'>　　平九土<span class='krp-note'>其子共工之裔子勾龍佐黄帝為土官九/土九州之土也后君也使君土官故曰后</span></span><br/>
<span class='tline' id='l201' data-llen='6616:6648'>　　<span class='krp-note'>土/</span>故祀以為社<span class='krp-note'>社后土/之神也</span>黄帝能成命百物以明民</span><br/>
<span class='tline' id='l202' data-llen='6648:6689'>　　共財<span class='krp-note'>黄帝少典之裔子/帝軒轅也命名也</span>顓頊能修之<span class='krp-note'>顓頊黄帝之/孫昌意之子</span></span><br/>
<span class='tline' id='l203' data-llen='6689:6728'>　　<span class='krp-note'>帝髙陽也能/修黄帝之功</span>帝嚳能序三辰以固民<span class='krp-note'>固安也帝嚳/黄帝之曽孫</span></span><br/>
<span class='tline' id='l204' data-llen='6728:6773'>　　<span class='krp-note'>𤣥囂之孫蟜極之子帝髙辛也三辰日月星也/謂能次序三辰以治歴明時教民稼穡以安之</span>堯</span><br/>
<span class='tline' id='l205' data-llen='6773:6800'><a onclick="displayPageImage('KR1d0086', 'WYG', '036-12a' );" name="036-12a" class="pb">[036-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='6800:6836'>　　能單均刑法以儀民<span class='krp-note'>堯帝嚳之庶子陶唐氏放勲/也單盡也均平也儀善也</span></span><br/>
<span class='tline' id='l207' data-llen='6836:6874'>　　舜勤民事而野死<span class='krp-note'>舜顓頊之後六世有虞帝重華/也野死謂征有苗死於蒼梧之</span></span><br/>
<span class='tline' id='l208' data-llen='6874:6914'>　　<span class='krp-note'>野/</span>鯀障洪水而殛死<span class='krp-note'>殛誅也鯀顓頊之後禹之父/也堯使治水障防百川績用</span></span><br/>
<span class='tline' id='l209' data-llen='6914:6951'>　　<span class='krp-note'>不成堯用殛之於羽山禹為/天子而郊之取其勤事而死</span>禹能以徳修鯀之功</span><br/>
<span class='tline' id='l210' data-llen='6951:6992'>　　<span class='krp-note'>鯀功雖不成禹亦有/所因故曰修鯀之功</span>契為司徒而民輯<span class='krp-note'>契殷之祖/為堯司徒</span></span><br/>
<span class='tline' id='l211' data-llen='6992:7033'>　　<span class='krp-note'>能敬敷五/教輯和也</span>㝠勤其官而水死<span class='krp-note'>㝠契後六世孫根圉/之子也為夏水官勤</span></span><br/>
<span class='tline' id='l212' data-llen='7033:7071'>　　<span class='krp-note'>於其職而/死於水</span>湯以寛治民而除其邪<span class='krp-note'>湯㝠後九世主/癸之子為夏諸</span></span><br/>
<span class='tline' id='l213' data-llen='7071:7111'>　　<span class='krp-note'>侯以寛得民除其邪/謂放桀扞大患也</span>稷勤百穀而山死<span class='krp-note'>稷周棄也/勤播百穀</span></span><br/>
<span class='tline' id='l214' data-llen='7111:7138'><a onclick="displayPageImage('KR1d0086', 'WYG', '036-12b' );" name="036-12b" class="pb">[036-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='7138:7179'>　　<span class='krp-note'>死於黒水之/山毛詩傳云</span>文王以文昭<span class='krp-note'>文王演易又有文徳/周語曰文王質文</span>武</span><br/>
<span class='tline' id='l216' data-llen='7179:7207'>　　王去民之穢<span class='krp-note'>穢謂/紂也</span>故有虞氏禘黄帝而祖顓頊郊</span><br/>
<span class='tline' id='l217' data-llen='7207:7248'>　　堯而宗舜<span class='krp-note'>賈侍中云有虞氏舜後在夏殷為二主/後故有禘郊宗祖之禮也昭謂此上四</span></span><br/>
<span class='tline' id='l218' data-llen='7248:7293'>　　<span class='krp-note'>者謂祭天以配饗也祭昊天於圜丘曰禘祭五帝/於明堂曰祖宗祭上帝於南郊曰郊有虞氏出自</span></span><br/>
<span class='tline' id='l219' data-llen='7293:7338'>　　<span class='krp-note'>黄帝顓頊之後故禘黄帝而祖顓頊舜受禪於堯/故郊堯禮祭法有虞氏郊嚳而宗堯與此異者舜</span></span><br/>
<span class='tline' id='l220' data-llen='7338:7371'>　　<span class='krp-note'>在時則宗堯舜崩/而子孫宗舜郊堯</span>夏后氏禘黄帝而祖顓頊郊鯀</span><br/>
<span class='tline' id='l221' data-llen='7371:7412'>　　而宗禹<span class='krp-note'>虞夏俱黄帝顓頊之後也故禘祖之禮同/虞以上上徳夏以下親親故夏郊鯀也</span></span><br/>
<span class='tline' id='l222' data-llen='7412:7445'>　　商人禘舜而祖契郊㝠而宗湯<span class='krp-note'>舜當為嚳字之誤/也禮祭法曰商人</span></span><br/>
<span class='tline' id='l223' data-llen='7445:7472'><a onclick="displayPageImage('KR1d0086', 'WYG', '036-13a' );" name="036-13a" class="pb">[036-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='7472:7513'>　　<span class='krp-note'>禘嚳嚳契父商之先故禘之/鄭後司農云商人宜郊契也</span>周人禘嚳而郊稷<span class='krp-note'>嚳/稷</span></span><br/>
<span class='tline' id='l225' data-llen='7513:7553'>　　<span class='krp-note'>之父稷周/始祖也</span>祖文王而宗武王<span class='krp-note'>此與孝經異者商家/祖契周公初時亦祖</span></span><br/>
<span class='tline' id='l226' data-llen='7553:7598'>　　<span class='krp-note'>后稷而宗文王至武王雖承文王之業有伐紂定/天下之功其廟不可以毁故先推后稷以配天而</span></span><br/>
<span class='tline' id='l227' data-llen='7598:7633'>　　<span class='krp-note'>後更祖文王/而宗武王</span>幕能帥顓頊者也有虞氏報焉<span class='krp-note'>幕舜/之後</span></span><br/>
<span class='tline' id='l228' data-llen='7633:7671'>　　<span class='krp-note'>虞思也為夏諸侯帥循也顓頊/有虞氏之祖也報報徳之祭也</span>杼能帥禹者也夏</span><br/>
<span class='tline' id='l229' data-llen='7671:7705'>　　后氏報焉<span class='krp-note'>杼禹後七世少康之子/季杼也能興夏道者</span>上甲微能帥契</span><br/>
<span class='tline' id='l230' data-llen='7705:7736'>　　者也商人報焉<span class='krp-note'>上甲微契後八/世湯之先也</span>髙圉大王能帥稷</span><br/>
<span class='tline' id='l231' data-llen='7736:7774'>　　者也周人報焉<span class='krp-note'>髙圉后稷後十世公非之子也/大王髙圉之曽孫古公亶父也</span>凡</span><br/>
<span class='tline' id='l232' data-llen='7774:7801'><a onclick="displayPageImage('KR1d0086', 'WYG', '036-13b' );" name="036-13b" class="pb">[036-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='7801:7828'>　　禘郊宗祖報此五者國之典祀也<span class='krp-note'>典法/也</span>加之以社</span><br/>
<span class='tline' id='l234' data-llen='7828:7851'>　　稷山川之神皆有功烈於民者也及前哲令徳之</span><br/>
<span class='tline' id='l235' data-llen='7851:7886'>　　人所以為明質也<span class='krp-note'>質信也以其有德於民而/祭之所以信之於民心</span>及天</span><br/>
<span class='tline' id='l236' data-llen='7886:7909'>　　之三辰民所以瞻仰也及地之五行所以生殖也</span><br/>
<span class='tline' id='l237' data-llen='7909:7941'>　　<span class='krp-note'>殖長也五行五/祀金木水火土</span>及九州名山川澤所以出財用也</span><br/>
<span class='tline' id='l238' data-llen='7941:7964'>　　非是不在祀典今海鳥至已不知而祀之以為國</span><br/>
<span class='tline' id='l239' data-llen='7964:7996'>　　典難以為仁且智矣夫仁者講功<span class='krp-note'>講論也仁者心/平故可論功也</span></span><br/>
<span class='tline' id='l240' data-llen='7996:8028'>　　而知者處物<span class='krp-note'>處名/也</span>無功而祀之非仁也<span class='krp-note'>言鳥/無功</span>不知</span><br/>
<span class='tline' id='l241' data-llen='8028:8055'><a onclick="displayPageImage('KR1d0086', 'WYG', '036-14a' );" name="036-14a" class="pb">[036-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='8055:8078'>　　而不問非知也今兹海其有灾乎夫廣川之鳥獸</span><br/>
<span class='tline' id='l243' data-llen='8078:8107'>　　恒知而避其灾也是嵗也海多大風冬煗<span class='krp-note'>爰居之/所避也</span></span><br/>
<span class='tline' id='l244' data-llen='8107:8137'>　　文仲聞栁下季之言<span class='krp-note'>栁下展禽之/邑季字也</span>曰信吾過也季</span><br/>
<span class='tline' id='l245' data-llen='8137:8168'>　　子之言不可不法也使書以為三筴<span class='krp-note'>筴簡書也三/筴三卿卿一</span></span><br/>
<span class='tline' id='l246' data-llen='8168:8202'>　　<span class='krp-note'>通謂司馬司徒司/空也  國語魯語</span>　衛遷於帝丘衛成公夢康叔</span><br/>
<span class='tline' id='l247' data-llen='8202:8234'>　　曰相奪予享<span class='krp-note'>相夏后啟之孫/居帝丘享祭也</span>公命祀相寗武子不</span><br/>
<span class='tline' id='l248' data-llen='8234:8266'>　　可曰鬼神非其族類不歆其祀<span class='krp-note'>歆猶/饗也</span>杞鄫何事<span class='krp-note'>言/杞</span></span><br/>
<span class='tline' id='l249' data-llen='8266:8300'>　　<span class='krp-note'>鄫夏後自/當祀相</span>相之不享於此乆矣非衛之罪也<span class='krp-note'>言帝/丘乆</span></span><br/>
<span class='tline' id='l250' data-llen='8300:8327'><a onclick="displayPageImage('KR1d0086', 'WYG', '036-14b' );" name="036-14b" class="pb">[036-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='8327:8363'>　　<span class='krp-note'>不祀相非/衛所絶</span>不可以間成王周公之命祀<span class='krp-note'>諸侯受命/各有常祀</span></span><br/>
<span class='tline' id='l252' data-llen='8363:8397'>　　請改祀命<span class='krp-note'>改祀相之命氏僖/三十一年左  傳</span>　九月考仲子之宫</span><br/>
<span class='tline' id='l253' data-llen='8397:8428'>　　考者成之也成之為夫人也<span class='krp-note'>立其廟世祭之/成夫人之禮</span>禮庶</span><br/>
<span class='tline' id='l254' data-llen='8428:8458'>　　子為君為其母築宫使公子主其祭也<span class='krp-note'>公當奉宗/廟故不得</span></span><br/>
<span class='tline' id='l255' data-llen='8458:8496'>　　<span class='krp-note'>自主也公子者長/子之弟及妾之子</span>於子祭於孫止<span class='krp-note'>貴賤/之序</span>仲子者恵</span><br/>
<span class='tline' id='l256' data-llen='8496:8525'>　　公之母隱孫而脩之非隱也<span class='krp-note'>非責也梁隱/五年穀  傳</span></span><br/>
<span class='tline' id='l257' data-llen='8525:8528'>　</span><br/>
<span class='tline' id='l258' data-llen='8528:8539'>　禮書綱目卷三十四</span><br/>
</p>
<p><br/>
</p>
  </div>
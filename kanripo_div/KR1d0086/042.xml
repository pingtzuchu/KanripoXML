<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0086', 'WYG', '042-1a' );" name="042-1a" class="pb">[042-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　禮書綱目卷四十　　　　　　婺源江永撰</span><br/>
<span class='tline' id='l10' data-llen='211:225'>少牢饋食禮上　　　吉禮七</span><br/>
<span class='tline' id='l11' data-llen='225:256'>　經<span class='krp-note'>鄭目録云諸侯之卿大夫祭其/祖禰於廟之禮於五禮屬吉禮</span></span><br/>
<span class='tline' id='l12' data-llen='256:297'>少牢饋食之禮<span class='krp-note'>禮將祭祀必先擇牲繫于牢而芻之羊/豕曰少牢諸侯之卿大夫祭宗廟之牲</span></span><br/>
<span class='tline' id='l13' data-llen='297:320'>　　右篇目　記大夫三廟一昭一穆與大祖之廟而</span><br/>
<span class='tline' id='l14' data-llen='320:361'>　　三<span class='krp-note'>大祖别子始爵者大傳曰别子為祖/謂此雖非别子始爵者亦然  王制</span>　大夫立</span><br/>
<span class='tline' id='l15' data-llen='361:384'>　　三廟二壇曰考廟曰王考廟曰皇考廟享嘗乃止</span><br/>
<span class='tline' id='l16' data-llen='384:410'><a onclick="displayPageImage('KR1d0086', 'WYG', '042-1b' );" name="042-1b" class="pb">[042-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='410:438'>　　顯考祖考無廟有禱焉為壇祭之去壇為鬼<span class='krp-note'>大夫/祖考</span></span><br/>
<span class='tline' id='l18' data-llen='438:475'>　　<span class='krp-note'>謂别子也廟祭/法詳見宗  篇</span>　大夫不敢祖諸侯<span class='krp-note'>郊特/牲</span>　大夫</span><br/>
<span class='tline' id='l19' data-llen='475:505'>　　有大事省于其君干祫及其高祖<span class='krp-note'>詳天子諸/侯廟享篇</span>　大</span><br/>
<span class='tline' id='l20' data-llen='505:546'>　　夫以索牛<span class='krp-note'>索求得而用之則疏曰天子大夫/也若諸侯大夫  用少牢  曲禮</span>　大</span><br/>
<span class='tline' id='l21' data-llen='546:574'>　　夫士宗廟之祭有田則祭無田則薦<span class='krp-note'>詳見祭物/犧牲章</span></span><br/>
<span class='tline' id='l22' data-llen='574:601'>　　父為士子為大夫葬以士祭以大夫<span class='krp-note'>中/庸</span>　曽子問</span><br/>
<span class='tline' id='l23' data-llen='601:624'>　　曰宗子為士庶子為大夫其祭也如之何孔子曰</span><br/>
<span class='tline' id='l24' data-llen='624:647'>　　以上牲祭於宗子之家祝曰孝子某為介子某薦</span><br/>
<span class='tline' id='l25' data-llen='647:673'><a onclick="displayPageImage('KR1d0086', 'WYG', '042-2a' );" name="042-2a" class="pb">[042-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='673:696'>　　其常事若宗子有罪居於他國庶子為大夫其祭</span><br/>
<span class='tline' id='l27' data-llen='696:719'>　　也祝曰孝子某使介子某執其常事攝主不厭祭</span><br/>
<span class='tline' id='l28' data-llen='719:742'>　　不旅不假不綏祭不配布奠于賓賓奠而不舉不</span><br/>
<span class='tline' id='l29' data-llen='742:765'>　　歸肉其辭于賓曰宗兄宗弟宗子在他國使某辭</span><br/>
<span class='tline' id='l30' data-llen='765:777'>　　<span class='krp-note'>詳見祭/法篇</span></span><br/>
<span class='tline' id='l31' data-llen='777:819'>日用丁巳<span class='krp-note'>内事用柔日必丁巳者取其令名自丁寧/自變改皆為謹敬必先諏此日明日乃筮</span>筮</span><br/>
<span class='tline' id='l32' data-llen='819:854'>旬有一日<span class='krp-note'>旬十日也以先月下旬/之已筮來月上旬之已</span>筮於廟門之外主人</span><br/>
<span class='tline' id='l33' data-llen='854:877'>朝服西面於門東史朝服左執筮右抽上韇兼與筮執</span><br/>
<span class='tline' id='l34' data-llen='877:903'><a onclick="displayPageImage('KR1d0086', 'WYG', '042-2b' );" name="042-2b" class="pb">[042-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='903:932'>之東面受命於主人<span class='krp-note'>史家臣主/筮事者</span>主人曰孝孫某來日丁</span><br/>
<span class='tline' id='l36' data-llen='932:961'>亥用薦嵗事于皇祖伯某以某妃配某氏尚饗<span class='krp-note'>丁未必/亥也直</span></span><br/>
<span class='tline' id='l37' data-llen='961:1008'><span class='krp-note'>舉一日以言之耳禘于大廟禮曰不得丁亥則己亥辛/亥亦用之無則苟有亥焉者可也薦進也進嵗時之祭</span></span><br/>
<span class='tline' id='l38' data-llen='1008:1055'><span class='krp-note'>事也皇君也伯某其字也大夫或因字為諡春秋傳曰/魯無駭卒請諡與族公命之以字為展氏是也其仲叔</span></span><br/>
<span class='tline' id='l39' data-llen='1055:1098'><span class='krp-note'>季亦曰仲某叔某季某也某妃某妻也合食/曰配某氏若言姜氏子氏也尚庶幾饗歆也</span>史曰諾西</span><br/>
<span class='tline' id='l40' data-llen='1098:1128'>面于門西抽下韇左執筮右兼執韇以擊筮<span class='krp-note'>將問吉凶/焉故擊之</span></span><br/>
<span class='tline' id='l41' data-llen='1128:1160'><span class='krp-note'>以動其神易曰/蓍之徳圓而神</span>遂述命曰假爾大筮有常孝孫某來日</span><br/>
<span class='tline' id='l42' data-llen='1160:1188'>丁亥用薦嵗事于皇祖伯某以某妃配某氏尚饗<span class='krp-note'>述循/也重</span></span><br/>
<span class='tline' id='l43' data-llen='1188:1214'><a onclick="displayPageImage('KR1d0086', 'WYG', '042-3a' );" name="042-3a" class="pb">[042-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1214:1259'><span class='krp-note'>以主人辭告筮也假借也言因/蓍之靈以問之常吉凶之占繇</span>乃釋韇立筮<span class='krp-note'>卿大夫之/蓍長五尺</span></span><br/>
<span class='tline' id='l45' data-llen='1259:1287'><span class='krp-note'>立筮/由便</span>卦者在左坐卦以木卒筮乃書卦于木示主人乃</span><br/>
<span class='tline' id='l46' data-llen='1287:1331'>退占<span class='krp-note'>卦者史之屬也卦以木者每一爻畫地以識之六/爻備書於板史受以示主人退占東面旅占之</span></span><br/>
<span class='tline' id='l47' data-llen='1331:1359'>吉則史韇筮史兼執筮與卦以告于主人占曰従<span class='krp-note'>従者/求吉</span></span><br/>
<span class='tline' id='l48' data-llen='1359:1396'><span class='krp-note'>得吉/之言</span>乃官戒宗人命滌宰命為酒乃退<span class='krp-note'>官戒戒諸官也/當共祭祀事者</span></span><br/>
<span class='tline' id='l49' data-llen='1396:1430'><span class='krp-note'>使之具其物且齊也滌/溉濯祭器埽除宗廟</span>若不吉則及逺日又筮日如初</span><br/>
<span class='tline' id='l50' data-llen='1430:1445'><span class='krp-note'>及至也逺日/後丁若後已</span></span><br/>
<span class='tline' id='l51' data-llen='1445:1452'>　　右筮日</span><br/>
<span class='tline' id='l52' data-llen='1452:1478'><a onclick="displayPageImage('KR1d0086', 'WYG', '042-3b' );" name="042-3b" class="pb">[042-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1478:1524'>宿<span class='krp-note'>宿讀為肅進也大夫尊儀益多筮日既戒諸官以齊/戒矣至祭前之日又戒以進之使知祭日當來古文</span></span><br/>
<span class='tline' id='l54' data-llen='1524:1565'><span class='krp-note'>宿皆/作羞</span>前宿一日宿戒尸<span class='krp-note'>皆肅諸官之日又先肅尸者/重所用為尸者又為將筮</span>明</span><br/>
<span class='tline' id='l55' data-llen='1565:1588'>日朝筮尸如筮日之禮命曰孝孫某來日丁亥用薦嵗</span><br/>
<span class='tline' id='l56' data-llen='1588:1611'>事于皇祖伯某以某妃配某氏以某之某為尸尚饗筮</span><br/>
<span class='tline' id='l57' data-llen='1611:1654'>卦占如初<span class='krp-note'>某之某者字尸父而名尸也字尸父尊鬼神/也不前期三日筮尸者大夫下人君祭之朝</span></span><br/>
<span class='tline' id='l58' data-llen='1654:1696'><span class='krp-note'>乃視濯/與士異</span>吉則乃遂宿尸祝擯<span class='krp-note'>筮尸又遂肅尸重尸也既/肅尸乃肅諸官及執事者</span></span><br/>
<span class='tline' id='l59' data-llen='1696:1725'><span class='krp-note'>祝為擯者/尸神象</span>主人再拜稽首祝告曰孝孫某來日丁亥用</span><br/>
<span class='tline' id='l60' data-llen='1725:1755'>薦嵗事于皇祖伯某以某妃配某氏敢宿<span class='krp-note'>告以主人/為此事來</span>尸</span><br/>
<span class='tline' id='l61' data-llen='1755:1781'><a onclick="displayPageImage('KR1d0086', 'WYG', '042-4a' );" name="042-4a" class="pb">[042-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1781:1810'>拜許諾主人又再拜稽首主人退尸送揖不拜<span class='krp-note'>尸不拜/者尸尊</span></span><br/>
<span class='tline' id='l63' data-llen='1810:1831'>若不吉則遂改筮尸<span class='krp-note'>即改筮之/不及逺日</span></span><br/>
<span class='tline' id='l64' data-llen='1831:1844'>　　右筮尸宿尸及宿諸官</span><br/>
<span class='tline' id='l65' data-llen='1844:1880'>既宿尸反為期于廟門之外<span class='krp-note'>為期肅諸官而皆至定祭/早晏之期為期亦夕時也</span></span><br/>
<span class='tline' id='l66' data-llen='1880:1919'><span class='krp-note'>言既肅尸反為期明大夫尊肅尸/而已其為賓及執事者使人肅之</span>主人門東南面宗人</span><br/>
<span class='tline' id='l67' data-llen='1919:1952'>朝服北面曰請祭期主人曰比於子<span class='krp-note'>比次早晏在於子/也主人不西面者</span></span><br/>
<span class='tline' id='l68' data-llen='1952:1987'><span class='krp-note'>大夫尊於諸官有君道/也為期亦唯尸不來也</span>宗人曰旦明行事主人曰諾乃</span><br/>
<span class='tline' id='l69' data-llen='1987:1999'>退<span class='krp-note'>旦明旦/日質明</span></span><br/>
<span class='tline' id='l70' data-llen='1999:2025'><a onclick="displayPageImage('KR1d0086', 'WYG', '042-4b' );" name="042-4b" class="pb">[042-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2025:2032'>　　右為期</span><br/>
<span class='tline' id='l72' data-llen='2032:2055'>明日主人朝服即位于廟門之外東方南面宰宗人西</span><br/>
<span class='tline' id='l73' data-llen='2055:2078'>面北上牲北首東上司馬刲羊司士擊豕宗人告備乃</span><br/>
<span class='tline' id='l74' data-llen='2078:2119'>退<span class='krp-note'>刲擊皆謂殺之此實既省告備乃殺之/文互者省文也尚書傳羊屬火豕屬水</span>雍人摡鼎匕</span><br/>
<span class='tline' id='l75' data-llen='2119:2153'>俎于雍爨雍爨在門東南面北上<span class='krp-note'>雍人掌割烹之事者/爨竈也在門東南統</span></span><br/>
<span class='tline' id='l76' data-llen='2153:2192'><span class='krp-note'>於主人北上羊豕魚腊皆有竈竈/西有鑊凡摡者皆陳之而後告絜</span>廩人摡甑甗匕與敦</span><br/>
<span class='tline' id='l77' data-llen='2192:2229'>于廩爨廩爨在雍爨之北<span class='krp-note'>廩人掌米入之藏者甗如甑/一孔匕所以匕黍稷者也古</span></span><br/>
<span class='tline' id='l78' data-llen='2229:2257'><span class='krp-note'>文甑/為烝</span>司宫摡豆籩勺爵觚觶几洗篚于東堂下勺爵觚</span><br/>
<span class='tline' id='l79' data-llen='2257:2283'><a onclick="displayPageImage('KR1d0086', 'WYG', '042-5a' );" name="042-5a" class="pb">[042-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2283:2306'>觶實于篚卒摡饌豆籩與篚于房中放于西方設洗于</span><br/>
<span class='tline' id='l81' data-llen='2306:2333'>阼階東南當東榮<span class='krp-note'>放猶依也大夫攝官/司宫兼掌祭器也</span></span><br/>
<span class='tline' id='l82' data-llen='2333:2342'>　　右視殺視濯</span><br/>
<span class='tline' id='l83' data-llen='2342:2365'>羮定雍人陳鼎五三鼎在羊鑊之西二鼎在豕鑊之西</span><br/>
<span class='tline' id='l84' data-llen='2365:2396'><span class='krp-note'>魚腊従羊膚/従豕統於牲</span>司馬升羊右胖髀不升肩臂臑膊骼正脊</span><br/>
<span class='tline' id='l85' data-llen='2396:2419'>一脡脊一横脊一短脅一正脅一代脅一皆二骨以並</span><br/>
<span class='tline' id='l86' data-llen='2419:2452'>腸三胃三舉肺一祭肺三實于一鼎<span class='krp-note'>升猶上也上右胖/周所貴也髀不升</span></span><br/>
<span class='tline' id='l87' data-llen='2452:2499'><span class='krp-note'>近竅賤也肩臂臑肱骨膊骼股骨脊従前為正脅旁中/為正脊先前脅先後屈而反猶器之䋫也並併也脊脅</span></span><br/>
<span class='tline' id='l88' data-llen='2499:2525'><a onclick="displayPageImage('KR1d0086', 'WYG', '042-5b' );" name="042-5b" class="pb">[042-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2525:2572'><span class='krp-note'>骨多六體各取二骨併之以多為貴舉肺一尸食所先/舉也祭肺三為尸主人主婦古文胖皆作辯髀皆作脾</span></span><br/>
<span class='tline' id='l90' data-llen='2572:2601'><span class='krp-note'>今文並/皆為併</span>司士升豕右胖髀不升肩臂臑膊骼正脊一脡</span><br/>
<span class='tline' id='l91' data-llen='2601:2624'>脊一横脊一短脅一正脅一代脅一皆二骨以並舉肺</span><br/>
<span class='tline' id='l92' data-llen='2624:2655'>一祭肺三實于一鼎<span class='krp-note'>豕無腸胃君/子不食溷腴</span>雍人倫膚九實于一</span><br/>
<span class='tline' id='l93' data-llen='2655:2686'>鼎<span class='krp-note'>倫擇也膚革肉/擇之取美者</span>司士又升魚腊魚十有五而鼎腊一</span><br/>
<span class='tline' id='l94' data-llen='2686:2721'>純而鼎腊用麋<span class='krp-note'>司士又升副倅者合升/左右胖曰純純猶全也</span>卒脀皆設扃鼏</span><br/>
<span class='tline' id='l95' data-llen='2721:2753'>乃舉陳鼎于廟門之外東方北面北上<span class='krp-note'>北面北上鄉内/相隨古文鼏皆</span></span><br/>
<span class='tline' id='l96' data-llen='2753:2785'><span class='krp-note'>為/密</span>司宫尊兩甒于房户之間同棜皆有幂甒有𤣥酒<span class='krp-note'>房/户</span></span><br/>
<span class='tline' id='l97' data-llen='2785:2811'><a onclick="displayPageImage('KR1d0086', 'WYG', '042-6a' );" name="042-6a" class="pb">[042-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2811:2858'><span class='krp-note'>之間房西室户東也棜無足禁者酒戒也大夫去足改/名優尊者若不為之戒然古文甒皆作廡今文幂作鼏</span></span><br/>
<span class='tline' id='l99' data-llen='2858:2888'>司宫設罍水于洗東有枓設篚于洗西南肆<span class='krp-note'>枓㪺水器/也凡設水</span></span><br/>
<span class='tline' id='l100' data-llen='2888:2919'><span class='krp-note'>用罍沃水用/枓禮在此也</span>改饌豆籩于房中南面如饋之設實豆籩</span><br/>
<span class='tline' id='l101' data-llen='2919:2958'>之實<span class='krp-note'>改更也為實之更之威儀多也如饋/之設如其陳之左右也饋設東面</span>小祝設槃匜</span><br/>
<span class='tline' id='l102' data-llen='2958:2974'>與簞巾于西階東<span class='krp-note'>為尸/將盥</span></span><br/>
<span class='tline' id='l103' data-llen='2974:2981'>　　右陳設</span><br/>
<span class='tline' id='l104' data-llen='2981:3009'>主人朝服即位于阼階東西面<span class='krp-note'>為將/祭也</span>司宫筵于奥祝設</span><br/>
<span class='tline' id='l105' data-llen='3009:3045'>几于筵上右之<span class='krp-note'>布陳神坐也室中西南隅/謂之奥席東面近南為右</span>主人出迎鼎</span><br/>
<span class='tline' id='l106' data-llen='3045:3071'><a onclick="displayPageImage('KR1d0086', 'WYG', '042-6b' );" name="042-6b" class="pb">[042-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3071:3101'>除鼏士盥舉鼎主人先入<span class='krp-note'>道之也主人/不盥不舉</span>司宫取二勺于</span><br/>
<span class='tline' id='l108' data-llen='3101:3124'>篚洗之兼執以升乃啟二尊之蓋幂奠于棜上加二勺</span><br/>
<span class='tline' id='l109' data-llen='3124:3152'>于尊覆之南柄<span class='krp-note'>二尊兩/甒也</span>鼎序入雍正執一匕以従雍府</span><br/>
<span class='tline' id='l110' data-llen='3152:3175'>執四匕以従司士合執二俎以従司士贊者二人皆合</span><br/>
<span class='tline' id='l111' data-llen='3175:3202'>執二俎以相従入<span class='krp-note'>相/助</span>陳鼎于東方當序南于洗西皆西</span><br/>
<span class='tline' id='l112' data-llen='3202:3236'>面北上膚為下匕皆加于鼎東枋<span class='krp-note'>膚為下以其加也南/于洗西陳於洗西南</span></span><br/>
<span class='tline' id='l113' data-llen='3236:3265'>俎皆設于鼎西西肆肵俎在羊俎之北亦西肆<span class='krp-note'>肵俎在/北將先</span></span><br/>
<span class='tline' id='l114' data-llen='3265:3301'><span class='krp-note'>載也異其設/文不當鼎</span>宗人遣賓就主人皆盥于洗長朼<span class='krp-note'>長朼者/長賓先</span></span><br/>
<span class='tline' id='l115' data-llen='3301:3327'><a onclick="displayPageImage('KR1d0086', 'WYG', '042-7a' );" name="042-7a" class="pb">[042-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='3327:3364'><span class='krp-note'>次賓後也主人不朼言就主/人者明親臨之古文朼作匕</span>佐食上利升牢心舌載于</span><br/>
<span class='tline' id='l117' data-llen='3364:3387'>肵俎心皆安下切上午割勿沒其載于肵俎末在上舌</span><br/>
<span class='tline' id='l118' data-llen='3387:3410'>皆切本末亦午割勿沒其載于肵横之皆如初為之于</span><br/>
<span class='tline' id='l119' data-llen='3410:3455'>爨也<span class='krp-note'>牢羊豕也安平也平割其下於載便也凡割本末/食必正也午割使可絶勿沒為其分散也肵之為</span></span><br/>
<span class='tline' id='l120' data-llen='3455:3495'><span class='krp-note'>言敬也所以敬尸也周禮祭尚肺事尸/尚心舌心舌知滋味今文切皆為刌</span>佐食遷肵俎于</span><br/>
<span class='tline' id='l121' data-llen='3495:3518'>阼階西西縮乃反佐食二人上利升羊載右胖髀不升</span><br/>
<span class='tline' id='l122' data-llen='3518:3541'>肩臂臑膊骼正脊一脡脊一横脊一短脅一正脅一代</span><br/>
<span class='tline' id='l123' data-llen='3541:3564'>脅一皆二骨以並腸三胃三長皆及俎拒舉肺一長終</span><br/>
<span class='tline' id='l124' data-llen='3564:3590'><a onclick="displayPageImage('KR1d0086', 'WYG', '042-7b' );" name="042-7b" class="pb">[042-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='3590:3617'>肺祭肺三皆切肩臂臑膊骼在兩端脊脅肺肩在上<span class='krp-note'>升/之</span></span><br/>
<span class='tline' id='l126' data-llen='3617:3661'><span class='krp-note'>以尊卑載之以體次各有宜也拒讀為介距之距/俎距脛中當横節也凡牲體之數及載備於此</span>下利</span><br/>
<span class='tline' id='l127' data-llen='3661:3691'>升豕其載如羊無腸胃體其載于俎皆進下<span class='krp-note'>進下變於/食生也所</span></span><br/>
<span class='tline' id='l128' data-llen='3691:3732'><span class='krp-note'>以交於神明不敢以食道敬之至也鄉飲/酒禮進腠羊次其體豕言進下互相見</span>司士三人升</span><br/>
<span class='tline' id='l129' data-llen='3732:3762'>魚腊膚魚用鮒十有五而俎縮載右首進膄<span class='krp-note'>右首進膄/亦變於食</span></span><br/>
<span class='tline' id='l130' data-llen='3762:3800'><span class='krp-note'>生也有司載魚横之少/儀曰羞濡魚者進尾</span>腊一純而俎亦進下肩在上<span class='krp-note'>如/羊</span></span><br/>
<span class='tline' id='l131' data-llen='3800:3840'><span class='krp-note'>豕凡腊之體/載禮在此</span>膚九而俎亦横載革順<span class='krp-note'>列載於俎令其皮/相順亦者亦其骨</span></span><br/>
<span class='tline' id='l132' data-llen='3840:3866'><span class='krp-note'>體/</span>卒脀祝盥于洗升自西階主人盥升自阼階祝先入</span><br/>
<span class='tline' id='l133' data-llen='3866:3892'><a onclick="displayPageImage('KR1d0086', 'WYG', '042-8a' );" name="042-8a" class="pb">[042-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3892:3920'>南面主人従户内西面<span class='krp-note'>將納/祭也</span>主婦被錫衣侈袂薦自東</span><br/>
<span class='tline' id='l135' data-llen='3920:3943'>房韭菹醓醢坐奠于筵前主婦贊者一人亦被錫衣侈</span><br/>
<span class='tline' id='l136' data-llen='3943:3966'>袂執葵菹蠃醢以授主婦主婦不興遂受陪設于東韭</span><br/>
<span class='tline' id='l137' data-llen='3966:4000'>菹在南葵菹在北主婦興入于房<span class='krp-note'>被錫讀為髲鬄古者/或剔賤者刑者之髮</span></span><br/>
<span class='tline' id='l138' data-llen='4000:4047'><span class='krp-note'>以被婦人之紒為飾因名髲鬄焉此周禮所謂次也不/纚笄者大夫妻尊亦衣綃衣而侈其袂耳侈者蓋半士</span></span><br/>
<span class='tline' id='l139' data-llen='4047:4094'><span class='krp-note'>妻之袂以益之衣三尺三寸袪尺八寸韭菹醓醢朝事/之豆也而饋食用之豐大夫禮葵菹在䋫今文鬄為緆</span></span><br/>
<span class='tline' id='l140' data-llen='4094:4121'><span class='krp-note'>蠃為/蝸</span>佐食上利執羊俎下利執豕俎司士三人執魚腊</span><br/>
<span class='tline' id='l141' data-llen='4121:4144'>膚俎序升自西階相従入設俎羊在豆東豕亞其北魚</span><br/>
<span class='tline' id='l142' data-llen='4144:4170'><a onclick="displayPageImage('KR1d0086', 'WYG', '042-8b' );" name="042-8b" class="pb">[042-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='4170:4197'>在羊東腊在豕東特膚當俎北端<span class='krp-note'>相助/也</span>主婦自東房執</span><br/>
<span class='tline' id='l144' data-llen='4197:4220'>一金敦黍有蓋坐設于羊俎之南婦贊者執敦稷以授</span><br/>
<span class='tline' id='l145' data-llen='4220:4243'>主婦主婦興受坐設于魚俎南又興受贊者敦黍坐設</span><br/>
<span class='tline' id='l146' data-llen='4243:4266'>于稷南又興受贊者敦稷坐設于黍南敦皆南首主婦</span><br/>
<span class='tline' id='l147' data-llen='4266:4309'>興入于房<span class='krp-note'>敦有首者尊者器飾也飾蓋象龜周之禮飾/器各以其類龜有上下甲今文曰主婦入于</span></span><br/>
<span class='tline' id='l148' data-llen='4309:4335'><span class='krp-note'>房/</span>祝酌奠遂命佐食啟㑹佐食啟㑹蓋二以重設于敦</span><br/>
<span class='tline' id='l149' data-llen='4335:4377'>南<span class='krp-note'>酌奠酌酒為神奠之後酌者酒尊要成也特/牲饋食禮曰祝洗酌奠奠于鉶南重累之</span>主人西</span><br/>
<span class='tline' id='l150' data-llen='4377:4400'>面祝在左主人再拜稽首祝祝曰孝孫某敢用柔毛剛</span><br/>
<span class='tline' id='l151' data-llen='4400:4426'><a onclick="displayPageImage('KR1d0086', 'WYG', '042-9a' );" name="042-9a" class="pb">[042-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='4426:4449'>鬛嘉薦普淖用薦嵗事于皇祖伯某以某妃配某氏尚</span><br/>
<span class='tline' id='l153' data-llen='4449:4488'>饗主人又再拜稽首<span class='krp-note'>羊曰柔毛豕曰剛鬛嘉薦菹醢也/普淖黍稷也普大也淖和也徳能</span></span><br/>
<span class='tline' id='l154' data-llen='4488:4524'><span class='krp-note'>大和乃有黍稷春秋傳曰奉盛以告曰絜/粢豐盛謂其三時不害而民和年豐也</span></span><br/>
<span class='tline' id='l155' data-llen='4524:4536'>　　右舉鼎載俎設陰厭</span><br/>
<span class='tline' id='l156' data-llen='4536:4559'>祝出迎尸于廟門之外主人降立于阼階東西面祝先</span><br/>
<span class='tline' id='l157' data-llen='4559:4599'>入門右尸入門左<span class='krp-note'>主人不出迎尸伸尊也特牲饋食禮/曰尸入主人及賓皆辟位出亦如之</span></span><br/>
<span class='tline' id='l158' data-llen='4599:4631'><span class='krp-note'>祝入門右者辟尸/盥也既則後尸</span>宗人奉槃東面于庭南一宗人奉匜</span><br/>
<span class='tline' id='l159' data-llen='4631:4654'>水西面于槃東一宗人奉簞巾南面于槃北乃沃尸盥</span><br/>
<span class='tline' id='l160' data-llen='4654:4680'><a onclick="displayPageImage('KR1d0086', 'WYG', '042-9b' );" name="042-9b" class="pb">[042-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='4680:4708'>于槃上卒盥坐奠簞取巾興振之三以授尸巾<span class='krp-note'>庭南/没霤</span>祝</span><br/>
<span class='tline' id='l162' data-llen='4708:4745'>延尸尸升自西階入祝従<span class='krp-note'>由後詔相之曰延延進也周/禮曰大祝相尸禮祝従従尸</span></span><br/>
<span class='tline' id='l163' data-llen='4745:4779'><span class='krp-note'>升自/西階</span>主人升自阼階祝先入主人従<span class='krp-note'>祝接神先/入宜也</span>尸升筵</span><br/>
<span class='tline' id='l164' data-llen='4779:4814'>祝主人西面立于户内祝在左<span class='krp-note'>主人由祝後而居右尊/也祝従尸尸即席乃卻</span></span><br/>
<span class='tline' id='l165' data-llen='4814:4849'><span class='krp-note'>居主/人左</span>祝主人皆拜妥尸尸不言尸答拜遂坐<span class='krp-note'>拜妥尸拜/之使安坐</span></span><br/>
<span class='tline' id='l166' data-llen='4849:4896'><span class='krp-note'>也尸自此答拜遂坐而卒食其間有不啐奠不嘗鉶不/告旨大夫之禮尸彌尊也不告旨者為初亦不饗所謂</span></span><br/>
<span class='tline' id='l167' data-llen='4896:4933'><span class='krp-note'>曲而/殺</span>祝反南面<span class='krp-note'>未有事也墮祭爾敦/官各肅其職不命</span>尸取韭菹辯㨎于</span><br/>
<span class='tline' id='l168' data-llen='4933:4956'>三豆祭于豆間上佐食取黍稷于四敦下佐食取牢一</span><br/>
<span class='tline' id='l169' data-llen='4956:4983'><a onclick="displayPageImage('KR1d0086', 'WYG', '042-10a' );" name="042-10a" class="pb">[042-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='4983:5006'>切肺于俎以授上佐食上佐食兼與黍以授尸尸同受</span><br/>
<span class='tline' id='l171' data-llen='5006:5049'>祭于豆祭<span class='krp-note'>牢羊豕也同合也合祭於菹豆之祭也黍稷/之祭為墮祭將食神餘尊之而祭之今文辯</span></span><br/>
<span class='tline' id='l172' data-llen='5049:5076'><span class='krp-note'>為/徧</span>上佐食舉尸牢肺正脊以授尸上佐食爾上敦黍于</span><br/>
<span class='tline' id='l173' data-llen='5076:5114'>筵上右之<span class='krp-note'>爾近也或曰移也右之便尸食/也重言上佐食明更起不相因</span>主人羞肵俎</span><br/>
<span class='tline' id='l174' data-llen='5114:5147'>升自阼階置于膚北<span class='krp-note'>羞進也肵敬也親進/之主人敬尸之加</span>上佐食羞兩</span><br/>
<span class='tline' id='l175' data-llen='5147:5170'>鉶取一羊鉶于房中坐設于韭菹之南下佐食又取一</span><br/>
<span class='tline' id='l176' data-llen='5170:5193'>豕鉶于房中以従上佐食受坐設于羊鉶之南皆芼皆</span><br/>
<span class='tline' id='l177' data-llen='5193:5223'>有柶尸扱以柶祭羊鉶遂以祭豕鉶嘗羊鉶<span class='krp-note'>芼菜也羊/用苦豕用</span></span><br/>
<span class='tline' id='l178' data-llen='5223:5250'><a onclick="displayPageImage('KR1d0086', 'WYG', '042-10b' );" name="042-10b" class="pb">[042-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='5250:5292'><span class='krp-note'>薇皆/有滑</span>食舉<span class='krp-note'>舉牢肺正脊也先/飲㗖之以為道也</span>三飯<span class='krp-note'>食以/黍</span>上佐食舉尸牢</span><br/>
<span class='tline' id='l180' data-llen='5292:5322'>幹尸受振祭嚌之佐食受加于肵<span class='krp-note'>幹正脅也古/文幹為肝</span>上佐食</span><br/>
<span class='tline' id='l181' data-llen='5322:5352'>羞胾兩瓦豆有醢亦用瓦豆設于薦豆之北<span class='krp-note'>設于薦豆/之北以其</span></span><br/>
<span class='tline' id='l182' data-llen='5352:5389'><span class='krp-note'>加也四豆亦䋫羊胾在南豕胾/在北無臐膮者尚牲不尚味</span>尸又食食胾上佐食舉</span><br/>
<span class='tline' id='l183' data-llen='5389:5419'>尸一魚尸受振祭嚌之佐食受加于肵横之<span class='krp-note'>又復也或/言食或言</span></span><br/>
<span class='tline' id='l184' data-llen='5419:5452'><span class='krp-note'>飯食大名小數曰飯/魚横之者異於肉</span>又食上佐食舉尸腊肩尸受振祭</span><br/>
<span class='tline' id='l185' data-llen='5452:5490'>嚌之上佐食受加于肵<span class='krp-note'>腊魚皆一舉者少牢二牲略之/腊必舉肩以肩為終也别舉魚</span></span><br/>
<span class='tline' id='l186' data-llen='5490:5530'><span class='krp-note'>腊崇/威儀</span>又食上佐食舉尸牢骼如初<span class='krp-note'>如舉/幹也</span>又食<span class='krp-note'>不舉者卿/大夫之禮</span></span><br/>
<span class='tline' id='l187' data-llen='5530:5557'><a onclick="displayPageImage('KR1d0086', 'WYG', '042-11a' );" name="042-11a" class="pb">[042-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='5557:5586'><span class='krp-note'>不過五舉/須侑尸</span>尸告飽祝西面于主人之南獨侑不拜侑曰</span><br/>
<span class='tline' id='l189' data-llen='5586:5623'>皇尸未實侑<span class='krp-note'>侑勸也祝獨勸者更則尸飽/實猶飽也祝既侑復反南面</span>尸又食上佐</span><br/>
<span class='tline' id='l190' data-llen='5623:5653'>食舉尸牢肩尸受振祭嚌之佐食受加于肵<span class='krp-note'>四舉牢體/始於正脊</span></span><br/>
<span class='tline' id='l191' data-llen='5653:5688'><span class='krp-note'>終于肩尊/於終始</span>尸不飯告飽祝西面于主人之南<span class='krp-note'>祝當贊/主人辭</span>主</span><br/>
<span class='tline' id='l192' data-llen='5688:5728'>人不言拜侑<span class='krp-note'>祝言而不拜主人不/言而拜親疏之宜</span>尸又三飯<span class='krp-note'>為祝一飯/為主人三</span></span><br/>
<span class='tline' id='l193' data-llen='5728:5765'><span class='krp-note'>飯尊卑之差凡十/一飯下人君也</span>上佐食受尸牢肺正脊加于肵<span class='krp-note'>言受/者尸</span></span><br/>
<span class='tline' id='l194' data-llen='5765:5791'><span class='krp-note'>授之也尸授牢幹而實舉于/菹豆食畢操以授佐食焉</span></span><br/>
<span class='tline' id='l195' data-llen='5791:5800'>　　右迎尸正祭</span><br/>
<span class='tline' id='l196' data-llen='5800:5827'><a onclick="displayPageImage('KR1d0086', 'WYG', '042-11b' );" name="042-11b" class="pb">[042-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='5827:5854'>主人降洗爵升北面酌酒乃酳尸尸拜受主人拜送<span class='krp-note'>酳/猶</span></span><br/>
<span class='tline' id='l198' data-llen='5854:5889'><span class='krp-note'>羡也既食之而又飲之/所以樂之古文酳作酌</span>尸祭酒啐酒賓長羞牢肝用俎</span><br/>
<span class='tline' id='l199' data-llen='5889:5924'>縮執俎肝亦縮進末鹽在右<span class='krp-note'>羞進也縮従也鹽在肝右/便尸㨎之古文縮為蹙</span></span><br/>
<span class='tline' id='l200' data-llen='5924:5947'>尸左執爵右兼取肝㨎于俎鹽振祭嚌之加于菹豆卒</span><br/>
<span class='tline' id='l201' data-llen='5947:5967'>爵主人拜祝受尸爵尸答拜<span class='krp-note'>兼兼/羊豕</span></span><br/>
<span class='tline' id='l202' data-llen='5967:5976'>　　右主人酳尸</span><br/>
<span class='tline' id='l203' data-llen='5976:5999'>祝酌授尸尸醋主人主人拜受爵尸答拜主人西面奠</span><br/>
<span class='tline' id='l204' data-llen='5999:6030'>爵又拜<span class='krp-note'>主人受酢酒俠/爵拜彌尊尸</span>上佐食取四敦黍稷下佐食取</span><br/>
<span class='tline' id='l205' data-llen='6030:6057'><a onclick="displayPageImage('KR1d0086', 'WYG', '042-12a' );" name="042-12a" class="pb">[042-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='6057:6089'>牢一切肺以授上佐食上佐食以綏祭<span class='krp-note'>綏或為挼挼讀/為墮將受嘏亦</span></span><br/>
<span class='tline' id='l207' data-llen='6089:6120'><span class='krp-note'>尊尸餘而祭之/古文墮為肵</span>主人左執爵右受佐食坐祭之又祭酒</span><br/>
<span class='tline' id='l208' data-llen='6120:6162'>不興遂啐酒<span class='krp-note'>右受佐食右手受墮於佐食也至此言坐/祭之者明尸與主人為禮也尸恒坐有事</span></span><br/>
<span class='tline' id='l209' data-llen='6162:6193'><span class='krp-note'>則起主人恒/立有事則坐</span>祝與二佐食皆出盥于洗入二佐食各取</span><br/>
<span class='tline' id='l210' data-llen='6193:6221'>黍于一敦上佐食兼受摶之以授尸尸執以命祝<span class='krp-note'>命祝/以嘏</span></span><br/>
<span class='tline' id='l211' data-llen='6221:6247'><span class='krp-note'>辭/</span>卒命祝祝受以東北面于户西以嘏于主人曰皇尸</span><br/>
<span class='tline' id='l212' data-llen='6247:6270'>命工祝承致多福無疆于女孝孫來女孝孫使女受禄</span><br/>
<span class='tline' id='l213' data-llen='6270:6303'>于天宜稼于田眉夀萬年勿替引之<span class='krp-note'>嘏大也予主人以/大福工官也承猶</span></span><br/>
<span class='tline' id='l214' data-llen='6303:6330'><a onclick="displayPageImage('KR1d0086', 'WYG', '042-12b' );" name="042-12b" class="pb">[042-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='6330:6377'><span class='krp-note'>傳也來讀曰釐釐賜也耕種曰稼勿猶無也替廢也引/長也言無廢止時長如是也古文嘏為格祿為福睂為</span></span><br/>
<span class='tline' id='l216' data-llen='6377:6409'><span class='krp-note'>微替為袂袂或為/臷臷替聲相近</span>主人坐奠爵興再拜稽首興受黍坐</span><br/>
<span class='tline' id='l217' data-llen='6409:6432'>振祭嚌之詩懷之實于左袂挂于季指執爵以興坐卒</span><br/>
<span class='tline' id='l218' data-llen='6432:6455'>爵執爵以興坐奠爵拜尸答拜執爵以興出宰夫以籩</span><br/>
<span class='tline' id='l219' data-llen='6455:6492'>受嗇黍主人嘗之納諸内<span class='krp-note'>詩猶承也實于左袂便右手/也季猶小也出出戸也宰夫</span></span><br/>
<span class='tline' id='l220' data-llen='6492:6532'><span class='krp-note'>掌飲食之事者收斂曰嗇明豐年乃有黍稷也/復嘗之者重之至也納猶入也古文挂作卦</span></span><br/>
<span class='tline' id='l221' data-llen='6532:6547'>　　右尸醋主人<span class='krp-note'>命祝/嘏</span></span><br/>
<span class='tline' id='l222' data-llen='6547:6575'>主人獻祝設席南面祝拜于席上坐受<span class='krp-note'>室中/迫狹</span>主人西面</span><br/>
<span class='tline' id='l223' data-llen='6575:6602'><a onclick="displayPageImage('KR1d0086', 'WYG', '042-13a' );" name="042-13a" class="pb">[042-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='6602:6636'>答拜<span class='krp-note'>不言拜/送下尸</span>薦兩豆菹醢<span class='krp-note'>葵菹/蠃醢</span>佐食設俎牢髀横脊一</span><br/>
<span class='tline' id='l225' data-llen='6636:6664'>短脅一腸一胃一膚三魚一横之腊兩髀屬于尻<span class='krp-note'>皆升/下體</span></span><br/>
<span class='tline' id='l226' data-llen='6664:6701'><span class='krp-note'>祝賤也魚横者四物共俎殊之/也腊兩髀屬于尻尤賤不殊</span>祝取菹㨎于醢祭于豆</span><br/>
<span class='tline' id='l227' data-llen='6701:6736'>間祝祭俎<span class='krp-note'>大夫祝俎無肺祭用膚/逺下尸不嚌之膚不盛</span>祭酒啐酒肝牢従祝</span><br/>
<span class='tline' id='l228' data-llen='6736:6766'>取肝㨎于鹽振祭嚌之不興加于俎卒爵興<span class='krp-note'>亦如佐食/授爵乃興</span></span><br/>
<span class='tline' id='l229' data-llen='6766:6796'><span class='krp-note'>不拜既爵大/夫祝賤也</span>主人酌獻上佐食上佐食戸内牖東北面</span><br/>
<span class='tline' id='l230' data-llen='6796:6819'>拜坐受爵主人西面答拜佐食祭酒卒爵拜坐授爵興</span><br/>
<span class='tline' id='l231' data-llen='6819:6857'><span class='krp-note'>不啐而卒爵者大/夫之佐食賤禮略</span>俎設于兩階之間其俎折一膚<span class='krp-note'>佐食/不得</span></span><br/>
<span class='tline' id='l232' data-llen='6857:6884'><a onclick="displayPageImage('KR1d0086', 'WYG', '042-13b' );" name="042-13b" class="pb">[042-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='6884:6923'><span class='krp-note'>成禮于室中折者擇取牢正體餘骨/折分用之有脀而無薦亦逺下尸</span>主人又獻下佐食</span><br/>
<span class='tline' id='l234' data-llen='6923:6954'>亦如之其脀亦設于階間西上亦折一膚<span class='krp-note'>上佐食既獻/則出就其俎</span></span><br/>
<span class='tline' id='l235' data-llen='6954:6975'><span class='krp-note'>特牲記曰佐食無事/則中庭北面謂此時</span></span><br/>
<span class='tline' id='l236' data-llen='6975:6986'>　　右主人獻祝佐食</span><br/>
<span class='tline' id='l237' data-llen='6986:7015'>有司贊者取爵于篚以升授主婦贊者于房中<span class='krp-note'>男女不/相因特</span></span><br/>
<span class='tline' id='l238' data-llen='7015:7049'><span class='krp-note'>牲饋食禮曰佐食卒角/主人受角降反于篚</span>婦贊者受以授主婦主婦洗于</span><br/>
<span class='tline' id='l239' data-llen='7049:7085'>房中出酌入户西面拜獻尸<span class='krp-note'>入户西面拜由便也不北/面者辟人君夫人也拜而</span></span><br/>
<span class='tline' id='l240' data-llen='7085:7120'><span class='krp-note'>後獻者當俠拜也昏禮曰/婦洗在北堂直室東隅</span>尸拜受主婦主人之北西面</span><br/>
<span class='tline' id='l241' data-llen='7120:7147'><a onclick="displayPageImage('KR1d0086', 'WYG', '042-14a' );" name="042-14a" class="pb">[042-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='7147:7186'>拜送爵<span class='krp-note'>拜於主人之北西面婦人位在内/此拜於北則上拜於南矣由便也</span>尸祭酒卒爵</span><br/>
<span class='tline' id='l243' data-llen='7186:7216'>主婦拜祝受尸爵尸答拜易爵洗酌授尸<span class='krp-note'>祝出易爵男/女不同爵</span></span><br/>
<span class='tline' id='l244' data-llen='7216:7239'>主婦拜受爵尸答拜上佐食綏祭主婦西面于主人之</span><br/>
<span class='tline' id='l245' data-llen='7239:7262'>北受祭祭之其綏祭如主人之禮不嘏卒爵拜尸答拜</span><br/>
<span class='tline' id='l246' data-llen='7262:7295'><span class='krp-note'>不嘏夫婦一體綏亦/當為挼古文為肵</span>主婦以爵出贊者受易爵于篚以</span><br/>
<span class='tline' id='l247' data-llen='7295:7334'>授主婦于房中<span class='krp-note'>贊者有司贊者也易爵亦以授婦/贊者婦贊者受房户外入授主婦</span>主婦</span><br/>
<span class='tline' id='l248' data-llen='7334:7357'>洗酌獻祝祝拜坐受爵主婦答拜於主人之北卒爵不</span><br/>
<span class='tline' id='l249' data-llen='7357:7389'>興坐授主婦<span class='krp-note'>不俠拜下尸也/今文曰祝拜受</span>主婦受酌獻上佐食于户</span><br/>
<span class='tline' id='l250' data-llen='7389:7416'><a onclick="displayPageImage('KR1d0086', 'WYG', '042-14b' );" name="042-14b" class="pb">[042-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='7416:7439'>内佐食北面拜坐受爵主婦西面答拜祭酒卒爵坐授</span><br/>
<span class='tline' id='l252' data-llen='7439:7467'>主婦主婦獻下佐食亦如之主婦受爵以入于房<span class='krp-note'>不言/拜於</span></span><br/>
<span class='tline' id='l253' data-llen='7467:7484'><span class='krp-note'>主人之北可知/也爵奠於内篚</span></span><br/>
<span class='tline' id='l254' data-llen='7484:7493'>　　右主婦亞獻</span><br/>
<span class='tline' id='l255' data-llen='7493:7516'>賓長洗爵獻于尸尸拜受爵賓户西北面拜送爵尸祭</span><br/>
<span class='tline' id='l256' data-llen='7516:7539'>酒卒爵賓拜祝受尸爵尸答拜祝酌授尸賓拜受爵尸</span><br/>
<span class='tline' id='l257' data-llen='7539:7562'>拜送爵賓坐奠爵遂拜執爵以興坐祭遂飲卒爵執爵</span><br/>
<span class='tline' id='l258' data-llen='7562:7585'>以興坐奠爵拜尸答拜賓酌獻祝祝拜坐受爵賓北面</span><br/>
<span class='tline' id='l259' data-llen='7585:7612'><a onclick="displayPageImage('KR1d0086', 'WYG', '042-15a' );" name="042-15a" class="pb">[042-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='7612:7646'>答拜祝祭酒啐酒奠爵于其筵前<span class='krp-note'>啐酒而不卒爵祭事/畢示醉也不獻佐食</span></span><br/>
<span class='tline' id='l261' data-llen='7646:7656'><span class='krp-note'>將儐尸/禮殺</span></span><br/>
<span class='tline' id='l262' data-llen='7656:7665'>　　右賓長三獻</span><br/>
<span class='tline' id='l263' data-llen='7665:7688'>主人出立于阼階上西面祝出立于西階上東面祝告</span><br/>
<span class='tline' id='l264' data-llen='7688:7720'>曰利成<span class='krp-note'>利猶養也成畢也/孝子之養禮畢</span>祝入尸謖主人降立于阼階</span><br/>
<span class='tline' id='l265' data-llen='7720:7756'>東西面<span class='krp-note'>謖起也謖/或作休</span>祝先尸從遂出于廟門<span class='krp-note'>事尸之禮訖/於廟門外</span></span><br/>
<span class='tline' id='l266' data-llen='7756:7767'>　　右告利成尸出廟</span><br/>
<span class='tline' id='l267' data-llen='7767:7790'>祝反復位于室中主人亦入于室復位祝命佐食徹肵</span><br/>
<span class='tline' id='l268' data-llen='7790:7817'><a onclick="displayPageImage('KR1d0086', 'WYG', '042-15b' );" name="042-15b" class="pb">[042-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='7817:7855'>俎降設于堂下阼階南<span class='krp-note'>徹肵俎不出門將儐尸也肵俎/將以儐尸者其本為不反魚肉</span></span><br/>
<span class='tline' id='l270' data-llen='7855:7894'><span class='krp-note'>耳不云尸/俎未歸尸</span>司宫設對席乃四人𧃊<span class='krp-note'>大夫禮四人/餕明恵大也</span>上佐食</span><br/>
<span class='tline' id='l271' data-llen='7894:7925'>盥升下佐食對之賓長二人備<span class='krp-note'>備四人餕也/三餕亦盥升</span>司士進一</span><br/>
<span class='tline' id='l272' data-llen='7925:7948'>敦黍于上佐食又進一敦黍于下佐食皆右之于席上</span><br/>
<span class='tline' id='l273' data-llen='7948:7986'><span class='krp-note'>右之者東面在/南西面在北</span>資黍于羊俎兩端兩下是餕<span class='krp-note'>資猶減也/減置于羊</span></span><br/>
<span class='tline' id='l274' data-llen='7986:8026'><span class='krp-note'>俎兩端則一賓長在上佐食之北一/賓長在下佐食之南今文資作齎</span>司士乃辯舉𧃊者</span><br/>
<span class='tline' id='l275' data-llen='8026:8058'>皆祭黍祭舉<span class='krp-note'>舉舉膚今/文辯為徧</span>主人西面三拜𧃊者𧃊者奠舉</span><br/>
<span class='tline' id='l276' data-llen='8058:8096'>于俎皆答拜皆反取舉<span class='krp-note'>三拜旅之示徧也言反者拜時/或去其席在東而席者東面拜</span></span><br/>
<span class='tline' id='l277' data-llen='8096:8123'><a onclick="displayPageImage('KR1d0086', 'WYG', '042-16a' );" name="042-16a" class="pb">[042-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='8123:8155'><span class='krp-note'>在西面席者/皆南面拜</span>司士進一鉶于上𧃊又進一鉶于次𧃊又</span><br/>
<span class='tline' id='l279' data-llen='8155:8183'>進二豆湇于兩下乃皆食食舉<span class='krp-note'>湇肉/汁也</span>卒食主人洗一爵</span><br/>
<span class='tline' id='l280' data-llen='8183:8207'>升酌以授上𧃊贊者洗三爵酌主人受于户内以授次</span><br/>
<span class='tline' id='l281' data-llen='8207:8233'>𧃊若是以辯皆不拜受爵主人西面三拜𧃊者𧃊者奠</span><br/>
<span class='tline' id='l282' data-llen='8233:8262'>爵皆答拜皆祭酒卒爵奠爵皆拜主人答一拜<span class='krp-note'>不拜受/爵者大</span></span><br/>
<span class='tline' id='l283' data-llen='8262:8305'><span class='krp-note'>夫餕者賤也答一拜/略也古文一為壹也</span>𧃊者三人興出<span class='krp-note'>出降實爵于/篚反賓位</span>上𧃊</span><br/>
<span class='tline' id='l284' data-llen='8305:8330'>止主人受上𧃊爵酌以醋于户内西面坐奠爵拜上𧃊</span><br/>
<span class='tline' id='l285' data-llen='8330:8366'>答拜坐祭酒啐酒<span class='krp-note'>主人自酢者上𧃊獨/止當尸位尊不酌也</span>上𧃊親嘏曰主</span><br/>
<span class='tline' id='l286' data-llen='8366:8393'><a onclick="displayPageImage('KR1d0086', 'WYG', '042-16b' );" name="042-16b" class="pb">[042-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='8393:8424'>人受祭之福胡夀保建家室<span class='krp-note'>親嘏不使祝/授之亦以黍</span>主人興坐奠</span><br/>
<span class='tline' id='l288' data-llen='8424:8449'>爵拜執爵以興坐卒爵拜上𧃊答拜上𧃊興出主人送</span><br/>
<span class='tline' id='l289' data-llen='8449:8462'>乃退<span class='krp-note'>送佐食/不拜賤</span></span><br/>
<span class='tline' id='l290' data-llen='8462:8473'>　　右徹肵俎行𧃊</span><br/>
<span class='tline' id='l291' data-llen='8473:8476'>　</span><br/>
<span class='tline' id='l292' data-llen='8476:8479'>　</span><br/>
<span class='tline' id='l293' data-llen='8479:8482'>　</span><br/>
<span class='tline' id='l294' data-llen='8482:8492'>　禮書綱目卷四十</span><br/>
</p>
<p><br/>
</p>
  </div>
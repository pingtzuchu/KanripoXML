<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0086', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　禮書綱目卷八　　　　　　　婺源江永撰</span><br/>
<span class='tline' id='l10' data-llen='210:221'>養老　　　嘉禮十三</span><br/>
<span class='tline' id='l11' data-llen='221:225'>　補</span><br/>
<span class='tline' id='l12' data-llen='225:266'>凡養老五帝憲<span class='krp-note'>憲法也養之/為法其徳行</span>三王有乞言<span class='krp-note'>有讀為又又從/之求善言可施</span></span><br/>
<span class='tline' id='l13' data-llen='266:294'><span class='krp-note'>行/也</span>五帝憲養氣體而不乞言有善則記之為惇史三王亦</span><br/>
<span class='tline' id='l14' data-llen='294:327'>憲既養老而后乞言亦㣲其禮皆有惇史<span class='krp-note'>惇史史惇厚者/也㣲其禮者依</span></span><br/>
<span class='tline' id='l15' data-llen='327:360'><span class='krp-note'>違言之求而不/切也  内則</span>　有虞氏養國老於上庠養庶老於下庠</span><br/>
<span class='tline' id='l16' data-llen='360:386'><a onclick="displayPageImage('KR1d0086', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='386:410'>夏后氏養國老於東序養庶老於西序殷人養國老於右</span><br/>
<span class='tline' id='l18' data-llen='410:434'>學養庶老於左學周人養國老於東膠養庶老於虞庠虞</span><br/>
<span class='tline' id='l19' data-llen='434:477'>庠在國之西郊<span class='krp-note'>皆學名也異者四代相變耳或上西或上/東或貴在國或貴在郊上庠右學大學也</span></span><br/>
<span class='tline' id='l20' data-llen='477:526'><span class='krp-note'>在西郊下庠左學小學也在國中王宫之東東序東膠亦/大學在國中王宫之東西序虞庠亦小學也在西郊膠之</span></span><br/>
<span class='tline' id='l21' data-llen='526:570'><span class='krp-note'>言糾也庠之言養也周之小學為有虞氏之庠/制是以名庠云其立鄉學亦如之膠或作絿</span>有虞氏深</span><br/>
<span class='tline' id='l22' data-llen='570:595'>衣而養老夏后氏燕衣而養老殷人縞衣而養老周人𤣥</span><br/>
<span class='tline' id='l23' data-llen='595:640'>衣而養老<span class='krp-note'>凡養老之服皆其時與羣臣燕之服有虞氏質/深衣而已夏而改之尚黒而黑衣裳殷尚白而</span></span><br/>
<span class='tline' id='l24' data-llen='640:690'><span class='krp-note'>縞衣裳周則兼用之𤣥衣素裳其冠則牟追章甫委貌也/諸侯以天子之燕服為朝服燕禮曰燕朝服服是服也王</span></span><br/>
<span class='tline' id='l25' data-llen='690:716'><a onclick="displayPageImage('KR1d0086', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='716:760'><span class='krp-note'>者之後亦以燕服為之魯季康子朝服以縞/僭宋之禮也天子皮弁以日視朝也  王制</span>　凡養老</span><br/>
<span class='tline' id='l27' data-llen='760:783'>有虞氏以燕禮夏后氏以饗禮殷人以食禮周人修而</span><br/>
<span class='tline' id='l28' data-llen='783:823'>兼用之<span class='krp-note'>兼用之備隂陽也凡飲養陽氣食養/隂氣陽用春夏隂用秋冬  同上</span>　凡三王</span><br/>
<span class='tline' id='l29' data-llen='823:859'>養老皆引年<span class='krp-note'>已而引户校年當行復除也若人/衆多非賢者不可皆養  同上</span></span><br/>
<span class='tline' id='l30' data-llen='859:870'>　　右通論厯代養老</span><br/>
<span class='tline' id='l31' data-llen='870:898'>五十養於鄉六十養於國七十養於學達於諸侯<span class='krp-note'>天子/諸侯</span></span><br/>
<span class='tline' id='l32' data-llen='898:943'><span class='krp-note'>養老同也國國中小學在王宫之左學大學也在/郊小學在國中大學在郊此殷制明矣  王制</span>　天</span><br/>
<span class='tline' id='l33' data-llen='943:966'>子視學大昕鼔徵衆至然後天子至乃命有司行事興</span><br/>
<span class='tline' id='l34' data-llen='966:992'><a onclick="displayPageImage('KR1d0086', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='992:1015'>秩節祭先師先聖焉有司卒事反命始之養也適東序</span><br/>
<span class='tline' id='l36' data-llen='1015:1038'>釋奠於先老遂設三老五更羣老之席位焉適饌省醴</span><br/>
<span class='tline' id='l37' data-llen='1038:1061'>養老之珍具遂發咏焉退修之反登歌清廟既歌而語</span><br/>
<span class='tline' id='l38' data-llen='1061:1084'>下管象舞大武大合衆以事有司告以樂闋王乃命公</span><br/>
<span class='tline' id='l39' data-llen='1084:1112'>侯伯子男及羣吏曰反養老幼於東序<span class='krp-note'>詳見/下傳</span>　食三老</span><br/>
<span class='tline' id='l40' data-llen='1112:1135'>五更於大學天子袒而割牲執醬而饋執爵而酳冕而</span><br/>
<span class='tline' id='l41' data-llen='1135:1163'>總干<span class='krp-note'>詳見/下傳</span>　凡養老乞言合語之禮皆小樂正詔之於</span><br/>
<span class='tline' id='l42' data-llen='1163:1208'>東序<span class='krp-note'>養老乞言養老人之賢者因從乞善言可行者也/合語謂鄉射鄉飲酒大射燕射之屬也鄉射記曰</span></span><br/>
<span class='tline' id='l43' data-llen='1208:1234'><a onclick="displayPageImage('KR1d0086', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1234:1274'><span class='krp-note'>古者於/旅也語</span>語説命乞言皆大樂正授數<span class='krp-note'>語説合語之説也/數篇數  文王世</span></span><br/>
<span class='tline' id='l45' data-llen='1274:1314'><span class='krp-note'>子/</span>　凡大合樂必遂養老<span class='krp-note'>大合樂謂春入學舍菜合舞/秋頒學合聲於是時也天子</span></span><br/>
<span class='tline' id='l46' data-llen='1314:1361'><span class='krp-note'>則視學焉遂養老者謂用其明日也鄉飲酒鄉射之禮/明日乃息司正徴唯所欲以告於先生君子可也是養</span></span><br/>
<span class='tline' id='l47' data-llen='1361:1397'><span class='krp-note'>老之象類/  同上</span>　羅氏中春羅春鳥獻鳩以養國老<span class='krp-note'>春鳥蟄/而始出</span></span><br/>
<span class='tline' id='l48' data-llen='1397:1440'><span class='krp-note'>者若今南郡黄雀之屬是時鷹化為鳩鳩與/春鳥變舊為新宜以養老助生氣  夏官</span>　仲秋養</span><br/>
<span class='tline' id='l49' data-llen='1440:1472'>衰老授几杖行糜粥飲食<span class='krp-note'>助老氣也行猶/賜也  月令</span>　外饔邦饗</span><br/>
<span class='tline' id='l50' data-llen='1472:1509'>耆老則掌其割亨之事<span class='krp-note'>王制曰周人養國老於東/膠飬庶老於虞庠  天官</span>　酒</span><br/>
<span class='tline' id='l51' data-llen='1509:1540'>正饗耆老共其酒無酌數<span class='krp-note'>要以醉為/度  同上</span>　槀人若饗耆老</span><br/>
<span class='tline' id='l52' data-llen='1540:1566'><a onclick="displayPageImage('KR1d0086', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1566:1601'>共其食<span class='krp-note'>地/官</span>　遺人門闗之委積以養老孤<span class='krp-note'>門闗以養老/孤人所出入</span></span><br/>
<span class='tline' id='l54' data-llen='1601:1637'><span class='krp-note'>易以取餼廪/也  同上</span>　司門以其財養死政之老與其孤<span class='krp-note'>財所/謂門</span></span><br/>
<span class='tline' id='l55' data-llen='1637:1666'><span class='krp-note'>闗之委積也死政之老死國事/者之父母也孤其子  同上</span></span><br/>
<span class='tline' id='l56' data-llen='1666:1693'>　　右養老禮　天子視學大昕鼓徴所以警衆也<span class='krp-note'>早/昧</span></span><br/>
<span class='tline' id='l57' data-llen='1693:1730'>　　<span class='krp-note'>爽擊鼔以召衆也警猶起也周/禮凡用樂大胥以鼓徴學士</span>衆至然後天子至</span><br/>
<span class='tline' id='l58' data-llen='1730:1760'>　　乃命有司行事興秩節祭先師先聖焉<span class='krp-note'>興猶舉也/秩常也節</span></span><br/>
<span class='tline' id='l59' data-llen='1760:1802'>　　<span class='krp-note'>猶禮也使有司攝其事舉常禮祭先師先/聖不親祭之者視學觀禮耳非為彼報也</span>有司卒</span><br/>
<span class='tline' id='l60' data-llen='1802:1843'>　　事反命<span class='krp-note'>告祭畢也祭/畢天子乃入</span>始之養也<span class='krp-note'>又之養老之處凡/大合樂必遂養老</span></span><br/>
<span class='tline' id='l61' data-llen='1843:1869'><a onclick="displayPageImage('KR1d0086', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1869:1907'>　　<span class='krp-note'>是以徃焉言/始始立學也</span>適東序釋奠於先老<span class='krp-note'>親奠之者已/所有事也</span>遂</span><br/>
<span class='tline' id='l63' data-llen='1907:1941'>　　設三老五更羣老之席位焉<span class='krp-note'>三老五更各一人也/皆年老更事致仕者</span></span><br/>
<span class='tline' id='l64' data-llen='1941:1986'>　　<span class='krp-note'>也天子以父兄養之示天下之孝弟也名以三五/者取象三辰五星天所因以照明天下者羣老無</span></span><br/>
<span class='tline' id='l65' data-llen='1986:2026'>　　<span class='krp-note'>數其禮亡以鄉飲酒禮言之席位之處/則三老如賔五更如介羣老如衆賔</span>適饌省醴</span><br/>
<span class='tline' id='l66' data-llen='2026:2055'>　　養老之珍具<span class='krp-note'>親視其/所有也</span>遂發咏焉退修之以孝養也</span><br/>
<span class='tline' id='l67' data-llen='2055:2098'>　　<span class='krp-note'>發咏謂以樂納之退修之謂既/迎而入獻之以醴獻畢而樂闋</span>反登歌清廟<span class='krp-note'>反謂/獻羣</span></span><br/>
<span class='tline' id='l68' data-llen='2098:2135'>　　<span class='krp-note'>老畢皆升就席也反就席乃席/工於西階上歌清廟以樂之</span>既歌而語以成之</span><br/>
<span class='tline' id='l69' data-llen='2135:2158'>　　也言父子君臣長㓜之道合徳音之致禮之大者</span><br/>
<span class='tline' id='l70' data-llen='2158:2184'><a onclick="displayPageImage('KR1d0086', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2184:2228'>　　也<span class='krp-note'>既歌謂樂正告正歌備也語談説也歌備而旅/旅而説父子君臣長㓜之道説合樂之所美以</span></span><br/>
<span class='tline' id='l72' data-llen='2228:2260'>　　<span class='krp-note'>成其意鄉射記曰/古者於旅也語</span>下管象舞大武大合衆以事達</span><br/>
<span class='tline' id='l73' data-llen='2260:2299'>　　有神興有德也<span class='krp-note'>象周武王伐紂之樂也詩維清奏/象舞是也以管播其聲又為之舞</span></span><br/>
<span class='tline' id='l74' data-llen='2299:2344'>　　<span class='krp-note'>皆於堂下衆謂所合學士達有神明天授命周家/之有神也興有徳美文王武王有德師樂為用前</span></span><br/>
<span class='tline' id='l75' data-llen='2344:2371'>　　<span class='krp-note'>歌後/舞</span>正君臣之位貴賤之等焉而上下之義行矣</span><br/>
<span class='tline' id='l76' data-llen='2371:2412'>　　<span class='krp-note'>由清廟/與武也</span>有司告以樂闋<span class='krp-note'>闋終也告君以歌舞之樂/終此所告者謂無算樂</span></span><br/>
<span class='tline' id='l77' data-llen='2412:2435'>　　王乃命公侯伯子男及羣吏曰反養老㓜於東序</span><br/>
<span class='tline' id='l78' data-llen='2435:2475'>　　終之以仁也<span class='krp-note'>羣吏鄉遂之官王於燕之末而命諸/侯時朝㑹在此者各反養老如此禮</span></span><br/>
<span class='tline' id='l79' data-llen='2475:2501'><a onclick="displayPageImage('KR1d0086', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2501:2548'>　　<span class='krp-note'>是終其仁心孝經説所謂諸侯歸各帥/於國大夫勤於朝州里<img height='20' width='20' alt='&amp;KR1710' title='KR1710' src='https://raw.githubusercontent.com/kanripo/KR-Gaiji/master/images/KR1710.png'/>於邑是也</span>是故聖人</span><br/>
<span class='tline' id='l81' data-llen='2548:2584'>　　之記事也<span class='krp-note'>謂記序前/代事也</span>慮之以大<span class='krp-note'>謂先本於/孝弟之道</span>愛之以</span><br/>
<span class='tline' id='l82' data-llen='2584:2621'>　　敬<span class='krp-note'>謂省其所以/養老之具</span>行之以禮<span class='krp-note'>謂親迎之/如見父兄</span>修之以孝飬</span><br/>
<span class='tline' id='l83' data-llen='2621:2664'>　　<span class='krp-note'>謂親獻/之薦之</span>紀之以義<span class='krp-note'>謂既歌/而語之</span>終之以仁<span class='krp-note'>謂又以命諸/侯歸於國復</span></span><br/>
<span class='tline' id='l84' data-llen='2664:2691'>　　<span class='krp-note'>自行/之</span>是故古之人一舉事而衆皆知其徳之備也</span><br/>
<span class='tline' id='l85' data-llen='2691:2714'>　　古之君子舉大事必愼其終始而衆安得不喻焉</span><br/>
<span class='tline' id='l86' data-llen='2714:2753'>　　<span class='krp-note'>言其為之本末露見盡/可得而知也喻猶曉也</span>兌命曰念終始典於學<span class='krp-note'>兑/當</span></span><br/>
<span class='tline' id='l87' data-llen='2753:2799'>　　<span class='krp-note'>為説説命書篇名殷高宗之臣傅説之所作典常/也念事之終始常於學學禮義之府  文王世子</span></span><br/>
<span class='tline' id='l88' data-llen='2799:2825'><a onclick="displayPageImage('KR1d0086', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2825:2848'>　　　食三老五更於大學天子袒而割牲執醬而饋</span><br/>
<span class='tline' id='l90' data-llen='2848:2877'>　　執爵而酳冕而總干所以教諸侯之弟也<span class='krp-note'>割牲制/俎實也</span></span><br/>
<span class='tline' id='l91' data-llen='2877:2923'>　　<span class='krp-note'>酳食罷飲也干盾也冕而總干親在舞位以樂侑/食也教諸侯之弟次事親  樂記註云三老五更</span></span><br/>
<span class='tline' id='l92' data-llen='2923:2964'>　　<span class='krp-note'>互言之耳皆老人更知三徳五事者也冕/而總干親在舞位也周名大學曰東膠</span>是故鄉</span><br/>
<span class='tline' id='l93' data-llen='2964:2987'>　　里有齒而老窮不遺强不犯弱衆不暴寡此由大</span><br/>
<span class='tline' id='l94' data-llen='2987:3014'>　　學來者也<span class='krp-note'>祭/義</span>　王者父事三老兄事五更者何欲</span><br/>
<span class='tline' id='l95' data-llen='3014:3037'>　　陳孝悌之徳以示天下也故雖天子必有尊也言</span><br/>
<span class='tline' id='l96' data-llen='3037:3060'>　　有父也必有先也言有兄也天子臨辟雍親袒割</span><br/>
<span class='tline' id='l97' data-llen='3060:3086'><a onclick="displayPageImage('KR1d0086', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3086:3109'>　　牲尊三老父象也竭忠奉几杖授安車濡輪恭綏</span><br/>
<span class='tline' id='l99' data-llen='3109:3136'>　　執授兄事五更寵接禮交加客謙敬順貎也<span class='krp-note'>白虎/通</span></span><br/>
<span class='tline' id='l100' data-llen='3136:3159'>　　饗禘有樂而食嘗無樂隂陽之義也凡飲養陽氣</span><br/>
<span class='tline' id='l101' data-llen='3159:3182'>　　也凡食養隂氣也故春禘而秋嘗春饗孤子秋食</span><br/>
<span class='tline' id='l102' data-llen='3182:3198'>　　耆老其義一也<span class='krp-note'>郊特/牲</span></span><br/>
<span class='tline' id='l103' data-llen='3198:3237'>伊耆氏共王之齒杖<span class='krp-note'>王之所以賜老者之杖鄭司農云/謂年七十當以王命受杖者今時</span></span><br/>
<span class='tline' id='l104' data-llen='3237:3282'><span class='krp-note'>亦命之為王杖𤣥謂王制曰五十杖於家六/十杖於鄉七十杖於國八十杖於朝  秋官</span>　八十拜</span><br/>
<span class='tline' id='l105' data-llen='3282:3314'>君命一坐再至瞽亦如之九十使人受<span class='krp-note'>命謂君不親饗/食必以其禮致</span></span><br/>
<span class='tline' id='l106' data-llen='3314:3340'><a onclick="displayPageImage('KR1d0086', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3340:3366'><span class='krp-note'>之/</span>五十異粻六十宿肉七十貳膳八十常珍九十飲食</span><br/>
<span class='tline' id='l108' data-llen='3366:3398'>不離寢膳飲從於遊可也<span class='krp-note'>粻糧也貳副也/遊謂出入上觀</span>六十歳制七</span><br/>
<span class='tline' id='l109' data-llen='3398:3425'>十時制八十月制九十日修唯絞紟衾冒死而后制<span class='krp-note'>絞/紟</span></span><br/>
<span class='tline' id='l110' data-llen='3425:3456'><span class='krp-note'>衾冒一日二/日而可為者</span>五十始衰六十非肉不飽七十非帛不煖</span><br/>
<span class='tline' id='l111' data-llen='3456:3483'>八十非人不煖九十雖得人不煖矣<span class='krp-note'>煖/温</span>五十杖於家六</span><br/>
<span class='tline' id='l112' data-llen='3483:3506'>十杖於鄉七十杖於國八十杖於朝九十者天子欲有</span><br/>
<span class='tline' id='l113' data-llen='3506:3541'>問焉則就其室以珍從<span class='krp-note'>尊養/之</span>七十不俟朝<span class='krp-note'>大夫士之老/者揖君則退</span></span><br/>
<span class='tline' id='l114' data-llen='3541:3575'>八十月告存<span class='krp-note'>毎月/致膳</span>九十日有秩<span class='krp-note'>秩常也/有常膳</span>五十不從力政</span><br/>
<span class='tline' id='l115' data-llen='3575:3601'><a onclick="displayPageImage('KR1d0086', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='3601:3624'>六十不與服戎七十不與賔客之事八十齊喪之事弗</span><br/>
<span class='tline' id='l117' data-llen='3624:3666'>及也<span class='krp-note'>力稍衰也力政城道之役也與及也八十/不齊則不祭也子代之祭是謂宗子不孤</span>五十而</span><br/>
<span class='tline' id='l118' data-llen='3666:3701'>爵<span class='krp-note'>賢者命/為大夫</span>六十不親學<span class='krp-note'>不能備/弟子禮</span>七十致政唯衰麻為䘮</span><br/>
<span class='tline' id='l119' data-llen='3701:3732'><span class='krp-note'>致政還君/事  王制</span>　八十者一子不從政九十者其家不從政</span><br/>
<span class='tline' id='l120' data-llen='3732:3765'><span class='krp-note'>同/上</span>　父之齒隨行兄之齒鴈行朋友不相踰<span class='krp-note'>廣敬也謂/於塗中</span></span><br/>
<span class='tline' id='l121' data-llen='3765:3796'>輕任并重任分斑白者不提挈<span class='krp-note'>皆謂以與少/者雜色曰斑</span>君子耆老</span><br/>
<span class='tline' id='l122' data-llen='3796:3831'>不徒行庶人耆老不徒食<span class='krp-note'>徒猶空也徒行謂無車/徒食謂無肉  同上</span>　天</span><br/>
<span class='tline' id='l123' data-llen='3831:3863'>子廵守諸侯待於竟天子先見百年者<span class='krp-note'>問其國君以百/年者所在而徃</span></span><br/>
<span class='tline' id='l124' data-llen='3863:3889'><a onclick="displayPageImage('KR1d0086', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='3889:3916'><span class='krp-note'>見/之</span>八十九十者東行西行者弗敢過西行東行者弗敢</span><br/>
<span class='tline' id='l126' data-llen='3916:3947'>過欲言政者君就之可也<span class='krp-note'>弗敢過者謂道/經之則見之</span>壹命齒於鄉</span><br/>
<span class='tline' id='l127' data-llen='3947:3976'>里再命齒於族三命不齒族有七十者弗敢先<span class='krp-note'>此謂鄉/射飲酒</span></span><br/>
<span class='tline' id='l128' data-llen='3976:4023'><span class='krp-note'>時也齒者謂以年次立若坐也三命列國之卿也不復/齒席之於賔東不敢先族之七十者謂既一人舉觶乃</span></span><br/>
<span class='tline' id='l129' data-llen='4023:4056'><span class='krp-note'>入也雖非族亦然承/齒乎族故言族爾</span>七十者不有大故不入朝若有大</span><br/>
<span class='tline' id='l130' data-llen='4056:4089'>故而入君必與之揖譲而后及爵者<span class='krp-note'>謂致仕在家者其/入朝君先與之為</span></span><br/>
<span class='tline' id='l131' data-llen='4089:4129'><span class='krp-note'>禮而后揖卿大/夫士  祭義</span>　大夫七十而致事<span class='krp-note'>致其所掌之事/於君而告老</span>若</span><br/>
<span class='tline' id='l132' data-llen='4129:4166'>不得謝<span class='krp-note'>謝猶聽也君必有命勞苦辭/謝之其有德尚壯則不聽耳</span>則必賜之几杖行</span><br/>
<span class='tline' id='l133' data-llen='4166:4192'><a onclick="displayPageImage('KR1d0086', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4192:4224'>役以婦人適四方乘安車自稱曰老夫<span class='krp-note'>几杖婦人安車/所以養其身體</span></span><br/>
<span class='tline' id='l135' data-llen='4224:4264'><span class='krp-note'>也安車坐乘若今小車也老夫老人稱/也亦明君尊賢春秋傳曰老夫耄矣</span>於其國則稱名</span><br/>
<span class='tline' id='l136' data-llen='4264:4303'><span class='krp-note'>君雖尊異之/自稱猶若臣</span>越國而問焉必告之以其制<span class='krp-note'>鄰國來問必/問於老者以</span></span><br/>
<span class='tline' id='l137' data-llen='4303:4317'><span class='krp-note'>答之制法/度  曲禮</span></span><br/>
<span class='tline' id='l138' data-llen='4317:4340'>　　右尚齒　昔者有虞氏貴德而尚齒夏后氏貴爵</span><br/>
<span class='tline' id='l139' data-llen='4340:4368'>　　而尚齒殷人貴富而尚齒周人貴親而尚齒<span class='krp-note'>貴謂/燕賜</span></span><br/>
<span class='tline' id='l140' data-llen='4368:4411'>　　<span class='krp-note'>有加於諸臣也尚謂有事尊之於其黨也臣能/世禄曰富舜時多仁聖有德後徳則在小官</span>虞</span><br/>
<span class='tline' id='l141' data-llen='4411:4434'>　　夏殷周天下之盛王也未有遺年者年之貴乎天</span><br/>
<span class='tline' id='l142' data-llen='4434:4460'><a onclick="displayPageImage('KR1d0086', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='4460:4488'>　　下乆矣次乎事親也<span class='krp-note'>言其先/老也</span>是故朝廷同爵則尚</span><br/>
<span class='tline' id='l144' data-llen='4488:4511'>　　齒七十杖於朝君問則席八十不俟朝君問則就</span><br/>
<span class='tline' id='l145' data-llen='4511:4548'>　　之而弟達乎朝廷矣<span class='krp-note'>同爵尚齒老者在上也君問/則席為之布席於堂上而與</span></span><br/>
<span class='tline' id='l146' data-llen='4548:4593'>　　<span class='krp-note'>之言凡朝位立於庭魯哀公問於孔子命席不俟/朝君揖之即退不待朝事畢也就之就其家也老</span></span><br/>
<span class='tline' id='l147' data-llen='4593:4625'>　　<span class='krp-note'>而致仕君或不/許異其禮而已</span>行肩而不併不錯則隨見老者則</span><br/>
<span class='tline' id='l148' data-llen='4625:4648'>　　車徒辟斑白者不以其任行乎道路而弟達乎道</span><br/>
<span class='tline' id='l149' data-llen='4648:4691'>　　路矣<span class='krp-note'>錯鴈行也父黨隨行兄黨鴈行車徒辟乘車/歩行皆辟老人也斑白者髪雜色也任所擔</span></span><br/>
<span class='tline' id='l150' data-llen='4691:4721'>　　<span class='krp-note'>持也不以任/少者代之</span>居鄉以齒而老窮不遺强不犯弱衆</span><br/>
<span class='tline' id='l151' data-llen='4721:4747'><a onclick="displayPageImage('KR1d0086', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='4747:4782'>　　不暴寡而弟達乎州巷矣<span class='krp-note'>老窮不遺以鄉人尊而/長之雖貧且無子孫無</span></span><br/>
<span class='tline' id='l153' data-llen='4782:4814'>　　<span class='krp-note'>棄㤀也一鄉者/五州巷猶閭也</span>古之道五十不為甸徒頒禽隆諸</span><br/>
<span class='tline' id='l154' data-llen='4814:4850'>　　長者而弟達乎獀狩矣<span class='krp-note'>四井為邑四邑為丘四丘/為甸甸六十四井也以為</span></span><br/>
<span class='tline' id='l155' data-llen='4850:4895'>　　<span class='krp-note'>軍田出役之法五十始衰不從力役之事也頒之/言分也隆猶多也及田者分禽多其老者謂竭作</span></span><br/>
<span class='tline' id='l156' data-llen='4895:4927'>　　<span class='krp-note'>未五十者春獵曰/獀冬獵曰狩也</span>軍旅什伍同爵則尚齒而弟達</span><br/>
<span class='tline' id='l157' data-llen='4927:4961'>　　乎軍旅矣<span class='krp-note'>什伍士卒部曲也少/儀曰軍尚左卒尚右</span>孝弟發諸朝廷行</span><br/>
<span class='tline' id='l158' data-llen='4961:4984'>　　乎道路至乎州巷放乎獀狩修乎軍旅衆以義死</span><br/>
<span class='tline' id='l159' data-llen='4984:5025'>　　之而弗敢犯也<span class='krp-note'>死之死此孝弟之禮曰祭義大按/家語哀公問於孔子  二三  夫</span></span><br/>
<span class='tline' id='l160' data-llen='5025:5051'><a onclick="displayPageImage('KR1d0086', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='5051:5086'>　　<span class='krp-note'>皆勸寡人使隆敬於高/年何也孔子對之如此</span>　子云長民者朝廷敬老</span><br/>
<span class='tline' id='l162' data-llen='5086:5118'>　　則民作孝<span class='krp-note'>長民謂天子諸/侯也  坊記</span>　齊宣王問於春子曰</span><br/>
<span class='tline' id='l163' data-llen='5118:5149'>　　寡人欲行孝弟之義為之有道乎<span class='krp-note'>宣王齊君陳/敬仲之後也</span>春</span><br/>
<span class='tline' id='l164' data-llen='5149:5179'>　　子曰昔者衛聞之樂正子<span class='krp-note'>樂正子曾/子弟子也</span>曰文王之治</span><br/>
<span class='tline' id='l165' data-llen='5179:5202'>　　岐也五十者杖於家六十者杖於鄉七十者杖於</span><br/>
<span class='tline' id='l166' data-llen='5202:5232'>　　朝見君揖杖<span class='krp-note'>朝當為國/揖當為去</span>八十者杖於朝見君揖杖</span><br/>
<span class='tline' id='l167' data-llen='5232:5271'>　　<span class='krp-note'>揖挾/也</span>君曰趨見客無俟朝<span class='krp-note'>不欲乆停老者也古者/七十致仕來者客之也</span></span><br/>
<span class='tline' id='l168' data-llen='5271:5294'>　　以朝乘車輲輪御為僕送至於家而孝弟之行義</span><br/>
<span class='tline' id='l169' data-llen='5294:5321'><a onclick="displayPageImage('KR1d0086', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='5321:5355'>　　達於諸侯<span class='krp-note'>乘車安車也言輲輪明/其小也御君之御也</span>九十杖而朝見</span><br/>
<span class='tline' id='l171' data-llen='5355:5382'>　　君建杖<span class='krp-note'>建樹/也</span>君曰趣見無俟朝以朝車送之舍天</span><br/>
<span class='tline' id='l172' data-llen='5382:5414'>　　子重鄉養<span class='krp-note'>舍館也重猶尊也/養以禮食之也</span>卜筮巫醫御於前祝</span><br/>
<span class='tline' id='l173' data-llen='5414:5445'>　　咽祝哽以食乘車輲輪胥與就膳徹<span class='krp-note'>胥樂官也就/成也胥成膳</span></span><br/>
<span class='tline' id='l174' data-llen='5445:5474'>　　<span class='krp-note'>徹謂以樂/食之也</span>送至於家君如有欲問明日就其室以</span><br/>
<span class='tline' id='l175' data-llen='5474:5502'>　　珍從而孝弟之義達於四海<span class='krp-note'>明日/旦日</span>此文王之治岐</span><br/>
<span class='tline' id='l176' data-llen='5502:5530'>　　也君如欲行孝弟之大義盍反文王之治岐<span class='krp-note'>尚書/大傳</span></span><br/>
<span class='tline' id='l177' data-llen='5530:5553'>　　　臣年七十懸車致仕者臣以執事趨走為職七</span><br/>
<span class='tline' id='l178' data-llen='5553:5580'><a onclick="displayPageImage('KR1d0086', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='5580:5603'>　　十陽道極耳目不聰明是以退去避賢者所以長</span><br/>
<span class='tline' id='l180' data-llen='5603:5626'>　　亷恥也懸車示不用也卿大夫老有盛徳者留賜</span><br/>
<span class='tline' id='l181' data-llen='5626:5649'>　　之几杖不備之以筋力之禮在家者三分其禄以</span><br/>
<span class='tline' id='l182' data-llen='5649:5667'>　　一與之所以厚賢也<span class='krp-note'>白虎/通</span></span><br/>
<span class='tline' id='l183' data-llen='5667:5670'>　</span><br/>
<span class='tline' id='l184' data-llen='5670:5673'>　</span><br/>
<span class='tline' id='l185' data-llen='5673:5676'>　</span><br/>
<span class='tline' id='l186' data-llen='5676:5685'>　禮書綱目卷八</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1c0060', 'WYG', '013-1a' );" name="013-1a" class="pb">[013-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　毛詩類釋卷十三</span><br/>
<span class='tline' id='l10' data-llen='200:221'>　　　　　　　　　　國子監祭酒顧棟髙撰</span><br/>
<span class='tline' id='l11' data-llen='221:227'>　釋衣服</span><br/>
<span class='tline' id='l12' data-llen='227:235'>　　衮衣繡裳</span><br/>
<span class='tline' id='l13' data-llen='235:262'>箋衮衣裳九章一曰龍二曰山三曰華蟲<span class='krp-note'>雉/也</span>四曰火五</span><br/>
<span class='tline' id='l14' data-llen='262:289'>　曰宗彛<span class='krp-note'>虎雄/也</span>皆繢於衣六曰藻七曰粉米八曰黼九</span><br/>
<span class='tline' id='l15' data-llen='289:312'>　曰黻皆繡於裳舜有十二章周以日月星辰畫于旂</span><br/>
<span class='tline' id='l16' data-llen='312:338'><a onclick="displayPageImage('KR1c0060', 'WYG', '013-1b' );" name="013-1b" class="pb">[013-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='338:361'>　而登龍於山登火於宗彛天子之龍一升一降諸侯</span><br/>
<span class='tline' id='l18' data-llen='361:388'>　但有降龍以龍首卷<span class='krp-note'>音/衮</span>然故謂之衮王之三公八命</span><br/>
<span class='tline' id='l19' data-llen='388:411'>　冕服七章與侯伯等及出封則加一等而服衮時周</span><br/>
<span class='tline' id='l20' data-llen='411:427'>　公以三公出封於魯故得九章也</span><br/>
<span class='tline' id='l21' data-llen='427:436'>　　𤣥衮及黼</span><br/>
<span class='tline' id='l22' data-llen='436:461'>箋𤣥衮𤣥衣而畫以卷龍也黼如斧形則繡之於裳詩</span><br/>
<span class='tline' id='l23' data-llen='461:484'>　記曰上公之服九章衮畫於衣九章之第一章黼繡</span><br/>
<span class='tline' id='l24' data-llen='484:496'>　於裳九章之第八章也</span><br/>
<span class='tline' id='l25' data-llen='496:522'><a onclick="displayPageImage('KR1c0060', 'WYG', '013-2a' );" name="013-2a" class="pb">[013-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='522:551'>　侯伯鷩冕七章則自華蟲以下<span class='krp-note'>衣三章/裳四章</span>子男毳冕五</span><br/>
<span class='tline' id='l27' data-llen='551:583'>　章衣自宗彛以下而裳黼黻<span class='krp-note'>謂以毳衣畫虎蜼/衣三章裳二章</span>孤卿</span><br/>
<span class='tline' id='l28' data-llen='583:615'>　絺冕三章則衣粉米而裳黼黻<span class='krp-note'>絺刺粉米無畫/衣一章裳二章</span>大夫</span><br/>
<span class='tline' id='l29' data-llen='615:647'>　𤣥冕則𤣥衣黻裳而已<span class='krp-note'>衣無文/裳刺黻</span>凡冕服皆𤣥衣纁裳</span><br/>
<span class='tline' id='l30' data-llen='647:659'>　六服同冕者首飾尊也</span><br/>
<span class='tline' id='l31' data-llen='659:667'>　　黻衣繡裳</span><br/>
<span class='tline' id='l32' data-llen='667:691'>疏黻皆在裳言黻衣者衣大名與繡裳異其文耳𫝊黒</span><br/>
<span class='tline' id='l33' data-llen='691:705'>　與青謂之黻五色備謂之繡</span><br/>
<span class='tline' id='l34' data-llen='705:731'><a onclick="displayPageImage('KR1c0060', 'WYG', '013-2b' );" name="013-2b" class="pb">[013-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='731:757'>　　<span class='krp-note'>臣/</span>謹案黻為冕服第九章乃大夫元冕之服襄公</span><br/>
<span class='tline' id='l36' data-llen='757:780'>　　既始命為諸侯秦伯爵當服鷩冕七章而云黻衣</span><br/>
<span class='tline' id='l37' data-llen='780:803'>　　者鄭云王之賜服惟用有文章故也凡賜法上得</span><br/>
<span class='tline' id='l38' data-llen='803:826'>　　兼下下不得兼上詩美襄公之受顯服云黻衣繡</span><br/>
<span class='tline' id='l39' data-llen='826:849'>　　裳是得元冕也又曰錦衣狐裘是得皮弁服也諸</span><br/>
<span class='tline' id='l40' data-llen='849:873'>　　侯之得王賜惟以有文章者為榮不在命服之貴賤</span><br/>
<span class='tline' id='l41' data-llen='873:881'>　　常服黼冔</span><br/>
<span class='tline' id='l42' data-llen='881:904'>傳白與黒謂之黼冔殷冠也夏曰收周曰冕疏周冕無</span><br/>
<span class='tline' id='l43' data-llen='904:930'><a onclick="displayPageImage('KR1c0060', 'WYG', '013-3a' );" name="013-3a" class="pb">[013-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='930:953'>　繢繡之飾則殷冔亦不以黼為飾黼自衣服之所有</span><br/>
<span class='tline' id='l45' data-llen='953:976'>　也殷之諸侯祭服亦九章舉一章以表之耳案黼冔</span><br/>
<span class='tline' id='l46' data-llen='976:988'>　是二事黼是衣冔是冠</span><br/>
<span class='tline' id='l47' data-llen='988:996'>　　素衣朱襮</span><br/>
<span class='tline' id='l48' data-llen='996:1019'>疏黼領謂之襮孫炎曰繡刺黼文以褗領是襮為領也</span><br/>
<span class='tline' id='l49' data-llen='1019:1042'>　郊特牲云繡黼丹朱中衣大夫之僭禮知諸侯當服</span><br/>
<span class='tline' id='l50' data-llen='1042:1065'>　之中衣者朝服祭服之裏衣也大夫中衣亦用素不</span><br/>
<span class='tline' id='l51' data-llen='1065:1084'>　必以繡黼為領繡黼惟諸侯乃得服之耳</span><br/>
<span class='tline' id='l52' data-llen='1084:1110'><a onclick="displayPageImage('KR1c0060', 'WYG', '013-3b' );" name="013-3b" class="pb">[013-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1110:1118'>　　錦衣狐裘</span><br/>
<span class='tline' id='l54' data-llen='1118:1141'>疏諸侯在國服麑裘不服狐白狐裘為諸侯在天子之</span><br/>
<span class='tline' id='l55' data-llen='1141:1164'>　朝所服諸侯受天子之賜歸則服之以告廟于後不</span><br/>
<span class='tline' id='l56' data-llen='1164:1187'>　復服之　馮氏曰古人之裘最重狐白故天子以為</span><br/>
<span class='tline' id='l57' data-llen='1187:1210'>　朝服諸侯以為賜服凡在朝君臣同服而唯卿大夫</span><br/>
<span class='tline' id='l58' data-llen='1210:1233'>　得衣之又别其裼衣天子諸侯以錦大夫以以素禮</span><br/>
<span class='tline' id='l59' data-llen='1233:1241'>　服之重者也</span><br/>
<span class='tline' id='l60' data-llen='1241:1267'>　　<span class='krp-note'>臣/</span>謹案檜風云羔裘逍遥狐裘以朝蘇氏轍曰緇</span><br/>
<span class='tline' id='l61' data-llen='1267:1293'><a onclick="displayPageImage('KR1c0060', 'WYG', '013-4a' );" name="013-4a" class="pb">[013-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1293:1316'>　　衣羔裘諸侯之朝服錦衣狐裘諸侯朝天子之服</span><br/>
<span class='tline' id='l63' data-llen='1316:1339'>　　今檜君以朝服燕而以其朝天子之服朝則其耽</span><br/>
<span class='tline' id='l64' data-llen='1339:1352'>　　細娛而無逺慮可知矣</span><br/>
<span class='tline' id='l65' data-llen='1352:1360'>　　狐裘黄黄</span><br/>
<span class='tline' id='l66' data-llen='1360:1383'>箋黄黄然取温裕而已不求奢淫也疏狐色不一等狐</span><br/>
<span class='tline' id='l67' data-llen='1383:1406'>　白非君不服狐青乃小而美者則可以供公子詩取</span><br/>
<span class='tline' id='l68' data-llen='1406:1429'>　彼狐狸為公子裘是也若黄狐非貴服息人臘祭服</span><br/>
<span class='tline' id='l69' data-llen='1429:1452'>　之季秋草木黄落象其時物之色郊特牲云野夫黄</span><br/>
<span class='tline' id='l70' data-llen='1452:1478'><a onclick="displayPageImage('KR1c0060', 'WYG', '013-4b' );" name="013-4b" class="pb">[013-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1478:1498'>　冠黄衣黄衣盖狐裘也是通庶人皆得服之</span><br/>
<span class='tline' id='l72' data-llen='1498:1524'>　　<span class='krp-note'>臣/</span>謹案第二章云臺笠緇撮以此例之則黄狐非</span><br/>
<span class='tline' id='l73' data-llen='1524:1547'>　　貴服可知矣錦衣狐裘言其美也狐裘黄黄言其</span><br/>
<span class='tline' id='l74' data-llen='1547:1570'>　　儉也同狐裘而以色殊貴賤如此非注疏孰能發</span><br/>
<span class='tline' id='l75' data-llen='1570:1576'>　　此義</span><br/>
<span class='tline' id='l76' data-llen='1576:1590'>　　羔裘豹袪　豹褎　豹飾</span><br/>
<span class='tline' id='l77' data-llen='1590:1613'>疏君純羔大夫以豹飾袂是袖之大名袪是袖頭鄭風</span><br/>
<span class='tline' id='l78' data-llen='1613:1636'>　云羔裘豹飾亦謂以豹皮飾袂袖其實一也袪詩緝</span><br/>
<span class='tline' id='l79' data-llen='1636:1662'><a onclick="displayPageImage('KR1c0060', 'WYG', '013-5a' );" name="013-5a" class="pb">[013-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1662:1685'>　曰緇衣羔裘諸侯日視朝之服卿大夫朝服亦服之</span><br/>
<span class='tline' id='l81' data-llen='1685:1708'>　所異者君則純色臣則以他物飾其袖所謂豹袪豹</span><br/>
<span class='tline' id='l82' data-llen='1708:1714'>　褎是也</span><br/>
<span class='tline' id='l83' data-llen='1714:1728'>　　素絲五紽　五緎　五總</span><br/>
<span class='tline' id='l84' data-llen='1728:1751'>疏織素絲為組紃以英飾裘之縫中若線則凡衣皆用</span><br/>
<span class='tline' id='l85' data-llen='1751:1774'>　非可美故素絲以英裘非線也縫合羔羊皮為裘縫</span><br/>
<span class='tline' id='l86' data-llen='1774:1797'>　即裘之界域因名為緎五緎既為縫則五紽五總亦</span><br/>
<span class='tline' id='l87' data-llen='1797:1820'>　為縫也　補傳曰合五羊之皮為一裘循其合處以</span><br/>
<span class='tline' id='l88' data-llen='1820:1846'><a onclick="displayPageImage('KR1c0060', 'WYG', '013-5b' );" name="013-5b" class="pb">[013-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1846:1869'>　素絲為英飾也百里奚衣五羊之皮盖倣古制錢氏</span><br/>
<span class='tline' id='l90' data-llen='1869:1892'>　曰兩皮之縫不易合故織白絲為紃施之縫中連屬</span><br/>
<span class='tline' id='l91' data-llen='1892:1901'>　兩皮因以為飾</span><br/>
<span class='tline' id='l92' data-llen='1901:1909'>　　三英粲兮</span><br/>
<span class='tline' id='l93' data-llen='1909:1932'>傳三英三徳也箋剛克柔克正直也程子曰三英若素</span><br/>
<span class='tline' id='l94' data-llen='1932:1947'>　絲五紽之類盖衣服制度之節</span><br/>
<span class='tline' id='l95' data-llen='1947:1973'>　　<span class='krp-note'>臣/</span>謹案程子之説朱傳詩記及許氏謙俱從之而</span><br/>
<span class='tline' id='l96' data-llen='1973:1996'>　　嚴氏粲以毎章第二句皆言徳美非裘飾而反有</span><br/>
<span class='tline' id='l97' data-llen='1996:2022'><a onclick="displayPageImage('KR1c0060', 'WYG', '013-6a' );" name="013-6a" class="pb">[013-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2022:2045'>　　取於毛鄭謂立政有三俊英即俊也甚覺費辭詩</span><br/>
<span class='tline' id='l99' data-llen='2045:2068'>　　只是平易若依嚴説讀去自覺不順粲字如何着</span><br/>
<span class='tline' id='l100' data-llen='2068:2091'>　　落况其人之徳美自有末句在第二句原是屬裘</span><br/>
<span class='tline' id='l101' data-llen='2091:2114'>　　講如朱傳所謂毛順而美豹甚武而有力未嘗不</span><br/>
<span class='tline' id='l102' data-llen='2114:2137'>　　明順下句方説到之子立言自有次第也斷宜從</span><br/>
<span class='tline' id='l103' data-llen='2137:2143'>　　朱傳</span><br/>
<span class='tline' id='l104' data-llen='2143:2149'>　　毳衣</span><br/>
<span class='tline' id='l105' data-llen='2149:2172'>箋毳衣之屬衣繢而裳繡其青者如菼菼蘆之始生也</span><br/>
<span class='tline' id='l106' data-llen='2172:2198'><a onclick="displayPageImage('KR1c0060', 'WYG', '013-6b' );" name="013-6b" class="pb">[013-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2198:2221'>　劉氏濟曰毳衣以宗彛為首盖畫虎蜼虎蜼淺毛故</span><br/>
<span class='tline' id='l108' data-llen='2221:2244'>　謂之毳毳衣所畫者三章宗彛也藻也粉米也裳所</span><br/>
<span class='tline' id='l109' data-llen='2244:2262'>　繡者二章黼也黻也盖天子大夫之服</span><br/>
<span class='tline' id='l110' data-llen='2262:2268'>　　緇衣</span><br/>
<span class='tline' id='l111' data-llen='2268:2298'>疏緇衣即士冠禮所云元冠朝服緇帶素<img height='20' width='20' alt='&amp;KR1302' title='KR1302' src='https://raw.githubusercontent.com/kanripo/KR-Gaiji/master/images/KR1302.png'/>是也卿士</span><br/>
<span class='tline' id='l112' data-llen='2298:2321'>　旦朝于王服皮弁退適治事之館釋皮弁而服緇衣</span><br/>
<span class='tline' id='l113' data-llen='2321:2340'>　以聴其所朝之政是卿大夫居私朝之服</span><br/>
<span class='tline' id='l114' data-llen='2340:2346'>　　絲衣</span><br/>
<span class='tline' id='l115' data-llen='2346:2372'><a onclick="displayPageImage('KR1c0060', 'WYG', '013-7a' );" name="013-7a" class="pb">[013-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2372:2395'>疏爵弁之服元衣纁裳皆以絲為之故云絲衣曹氏曰</span><br/>
<span class='tline' id='l117' data-llen='2395:2418'>　餘衣皆用布惟冕與爵弁服用絲大夫以上祭服謂</span><br/>
<span class='tline' id='l118' data-llen='2418:2441'>　之冕士祭服謂之弁其首服弁則其衣用絲故知絲</span><br/>
<span class='tline' id='l119' data-llen='2441:2453'>　衣為士助祭于王之服</span><br/>
<span class='tline' id='l120' data-llen='2453:2472'>　　㑹弁如星　綦<span class='krp-note'>曹風今/本作騏</span></span><br/>
<span class='tline' id='l121' data-llen='2472:2495'>箋弁皮弁也㑹謂弁之縫中飾之以玉皪皪而處若星</span><br/>
<span class='tline' id='l122' data-llen='2495:2518'>　明也　疏周禮弁師王之皮弁㑹五采玉璂注㑹縫</span><br/>
<span class='tline' id='l123' data-llen='2518:2541'>　中也皮弁之縫中毎貫結五采玉十二以為飾謂之</span><br/>
<span class='tline' id='l124' data-llen='2541:2567'><a onclick="displayPageImage('KR1c0060', 'WYG', '013-7b' );" name="013-7b" class="pb">[013-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2567:2590'>　璂璂讀如綦綦結也詩㑹弁如星又曰其弁伊綦是</span><br/>
<span class='tline' id='l126' data-llen='2590:2613'>　也諸侯及孤卿大夫之皮弁各以其等為之侯伯璂</span><br/>
<span class='tline' id='l127' data-llen='2613:2636'>　飾七子男璂飾五玉亦三采武公本畿外諸侯入相</span><br/>
<span class='tline' id='l128' data-llen='2636:2663'>　于周自以本爵為等則玉三采而<img height='20' width='20' alt='&amp;KR0722' title='KR0722' src='https://raw.githubusercontent.com/kanripo/KR-Gaiji/master/images/KR0722.png'/>飾七也</span><br/>
<span class='tline' id='l129' data-llen='2663:2689'>　　<span class='krp-note'>臣/</span>謹案周禮六冕王大裘而冕十有二疏上公衮</span><br/>
<span class='tline' id='l130' data-llen='2689:2712'>　　冕九旒即詩所謂衮衣也侯伯鷩冕七旒子男毳</span><br/>
<span class='tline' id='l131' data-llen='2712:2735'>　　冕五旒即詩所謂毳衣也絺冕三旒大夫元冕一</span><br/>
<span class='tline' id='l132' data-llen='2735:2758'>　　旒士無冕用爵弁弁冕之次其色赤而微黒黒如</span><br/>
<span class='tline' id='l133' data-llen='2758:2784'><a onclick="displayPageImage('KR1c0060', 'WYG', '013-8a' );" name="013-8a" class="pb">[013-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2784:2807'>　　爵頭然其制與冕同而其前不俛六冕之外有三</span><br/>
<span class='tline' id='l135' data-llen='2807:2830'>　　弁從事韋弁服田獵冠弁服二者俱不常用唯視</span><br/>
<span class='tline' id='l136' data-llen='2830:2853'>　　朝皮弁服則君臣同服之其制以白鹿皮為冠其</span><br/>
<span class='tline' id='l137' data-llen='2853:2876'>　　形員其縫數如旒數毎貫之玉亦如之天子前後</span><br/>
<span class='tline' id='l138' data-llen='2876:2899'>　　十二旒則弁前後亦十二縫毎縫貫十二玉上公</span><br/>
<span class='tline' id='l139' data-llen='2899:2922'>　　九旒則弁前後九縫毎縫九玉玉有五采三采之</span><br/>
<span class='tline' id='l140' data-llen='2922:2935'>　　别弁冕之制大畧如此</span><br/>
<span class='tline' id='l141' data-llen='2935:2943'>　　載弁俅俅</span><br/>
<span class='tline' id='l142' data-llen='2943:2969'><a onclick="displayPageImage('KR1c0060', 'WYG', '013-8b' );" name="013-8b" class="pb">[013-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2969:2992'>疏載戴也弁謂爵弁士祭于王之服禮有冠弁韋弁皮</span><br/>
<span class='tline' id='l144' data-llen='2992:3015'>　弁皆不以絲為衣且非祭服記云士弁而祭于公冠</span><br/>
<span class='tline' id='l145' data-llen='3015:3038'>　而祭于已士冠禮有爵弁服絿衣與此絲衣相當故</span><br/>
<span class='tline' id='l146' data-llen='3038:3048'>　知此弁是爵弁也</span><br/>
<span class='tline' id='l147' data-llen='3048:3056'>　　有頍者弁</span><br/>
<span class='tline' id='l148' data-llen='3056:3079'>傳弁皮弁也王者日視朝之服燕同姓亦服之疏賓之</span><br/>
<span class='tline' id='l149' data-llen='3079:3102'>　初筵三章箋云此祭末王與族人燕而經云側弁之</span><br/>
<span class='tline' id='l150' data-llen='3102:3125'>　俄是燕同姓用皮弁之事也言此皮弁之冠欲何為</span><br/>
<span class='tline' id='l151' data-llen='3125:3151'><a onclick="displayPageImage('KR1c0060', 'WYG', '013-9a' );" name="013-9a" class="pb">[013-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3151:3174'>　乎宜當服之以燕而幽王何以久不為責之之辭也</span><br/>
<span class='tline' id='l153' data-llen='3174:3193'>　許氏曰頍即古規字規為員者是弁之貌</span><br/>
<span class='tline' id='l154' data-llen='3193:3199'>　　臺笠</span><br/>
<span class='tline' id='l155' data-llen='3199:3222'>疏以臺皮為笠以禦暑雨是野人之服也前裘是冬所</span><br/>
<span class='tline' id='l156' data-llen='3222:3245'>　衣此笠是夏所用各舉其一而言言其不用美物其</span><br/>
<span class='tline' id='l157' data-llen='3245:3251'>　儉可知</span><br/>
<span class='tline' id='l158' data-llen='3251:3257'>　　緇撮</span><br/>
<span class='tline' id='l159' data-llen='3257:3280'>傳緇撮緇布冠也疏以緇布為冠僅撮持其髻而已古</span><br/>
<span class='tline' id='l160' data-llen='3280:3306'><a onclick="displayPageImage('KR1c0060', 'WYG', '013-9b' );" name="013-9b" class="pb">[013-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3306:3329'>　者始冠服緇布冠冠而敝之今都人士以為常服見</span><br/>
<span class='tline' id='l162' data-llen='3329:3335'>　其節儉</span><br/>
<span class='tline' id='l163' data-llen='3335:3354'>　　素冠　素衣　素<img height='20' width='20' alt='&amp;KR1302' title='KR1302' src='https://raw.githubusercontent.com/kanripo/KR-Gaiji/master/images/KR1302.png'/></span><br/>
<span class='tline' id='l164' data-llen='3354:3377'>李氏樗曰毛以素冠為練冠謂練布使熟其色益白是</span><br/>
<span class='tline' id='l165' data-llen='3377:3400'>　以謂之素三年之䘮十有三月而練冠既練則衣亦</span><br/>
<span class='tline' id='l166' data-llen='3400:3423'>　練故曰素衣素韠也鄭以素冠為既詳素紕之冠謂</span><br/>
<span class='tline' id='l167' data-llen='3423:3446'>　經傳之言素者皆為白絹未有以布為者則知素冠</span><br/>
<span class='tline' id='l168' data-llen='3446:3473'>　非練也黒經白緯曰縞其冠用縞以素為紕<span class='krp-note'>縁邉/也</span>故</span><br/>
<span class='tline' id='l169' data-llen='3473:3500'><a onclick="displayPageImage('KR1c0060', 'WYG', '013-10a' );" name="013-10a" class="pb">[013-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3500:3523'>　謂之素冠至于素衣則素裳也毛氏謂思見練服練</span><br/>
<span class='tline' id='l171' data-llen='3523:3546'>　是十三月之練服未足以見其不能三年不如鄭氏</span><br/>
<span class='tline' id='l172' data-llen='3546:3554'>　之説為有據</span><br/>
<span class='tline' id='l173' data-llen='3554:3580'>　　<span class='krp-note'>臣/</span>謹案素冠為祥冠王鄭説並同朱傳亦從之而</span><br/>
<span class='tline' id='l174' data-llen='3580:3603'>　　吕氏詩記方駁王鄭之非而取毛傳練冠之説其</span><br/>
<span class='tline' id='l175' data-llen='3603:3614'>　　詳甚辯詳見訂詁</span><br/>
<span class='tline' id='l176' data-llen='3614:3623'>　　赤芾　朱芾</span><br/>
<span class='tline' id='l177' data-llen='3623:3646'>疏芾是配冕之服形制與鞸同别言之則祭服謂之芾</span><br/>
<span class='tline' id='l178' data-llen='3646:3673'><a onclick="displayPageImage('KR1c0060', 'WYG', '013-10b' );" name="013-10b" class="pb">[013-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3673:3696'>　他服謂之鞸班氏固曰芾者蔽也行以蔽前天子朱</span><br/>
<span class='tline' id='l180' data-llen='3696:3719'>　芾斯干詩朱芾斯皇是也諸侯赤芾以韋為之上廣</span><br/>
<span class='tline' id='l181' data-llen='3719:3742'>　一尺下廣二尺　詩緝曰芾當作韍古字通也蔽膝</span><br/>
<span class='tline' id='l182' data-llen='3742:3769'>　之韍從韋黼黻之黻從黹<span class='krp-note'>音/指</span>采菽疏云士服爵弁以</span><br/>
<span class='tline' id='l183' data-llen='3769:3793'>　韎韐配之則服冕者以芾配之芾韠韐俱是蔽膝之象</span><br/>
<span class='tline' id='l184' data-llen='3793:3819'>　　<span class='krp-note'>臣/</span>謹案采芑服其命服朱芾斯皇疏朱深于赤對</span><br/>
<span class='tline' id='l185' data-llen='3819:3842'>　　文則朱赤深淺散則皆謂之朱芾是朱芾不獨天</span><br/>
<span class='tline' id='l186' data-llen='3842:3872'>　　子也曹風三百赤芾疏周禮再命赤芾<img height='20' width='20' alt='&amp;KR0627' title='KR0627' src='https://raw.githubusercontent.com/kanripo/KR-Gaiji/master/images/KR0627.png'/>珩公侯</span><br/>
<span class='tline' id='l187' data-llen='3872:3899'><a onclick="displayPageImage('KR1c0060', 'WYG', '013-11a' );" name="013-11a" class="pb">[013-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3899:3922'>　　伯之卿三命下大夫再命曹為伯爵大夫再命是</span><br/>
<span class='tline' id='l189' data-llen='3922:3942'>　　大夫以上皆得服赤芾赤芾不獨諸侯也</span><br/>
<span class='tline' id='l190' data-llen='3942:3948'>　　韎韐</span><br/>
<span class='tline' id='l191' data-llen='3948:3971'>疏韎韐是蔽膝之衣合韋為之以茅蒐草染之赤色大</span><br/>
<span class='tline' id='l192' data-llen='3971:3994'>　夫以上祭服謂之黻士無韍名謂為韎韐士冠禮爵</span><br/>
<span class='tline' id='l193' data-llen='3994:4017'>　弁服韎韐是也　語類問韎韐毛鄭以為祭服王氏</span><br/>
<span class='tline' id='l194' data-llen='4017:4040'>　以為戎服朱子曰戎服較是周禮凡兵事韋弁服注</span><br/>
<span class='tline' id='l195' data-llen='4040:4063'>　以韎韋為弁又以為衣裳左傳有韎韋之跗注是也</span><br/>
<span class='tline' id='l196' data-llen='4063:4090'><a onclick="displayPageImage('KR1c0060', 'WYG', '013-11b' );" name="013-11b" class="pb">[013-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4090:4110'>　詩韎韐有奭以作六師足知其為兵事所用</span><br/>
<span class='tline' id='l198' data-llen='4110:4116'>　　邪幅</span><br/>
<span class='tline' id='l199' data-llen='4116:4139'>箋邪幅如今行縢也幅束其脛自足至膝故曰在下疏</span><br/>
<span class='tline' id='l200' data-llen='4139:4151'>　縢緘也謂行而緘束之</span><br/>
<span class='tline' id='l201' data-llen='4151:4160'>　　金舄　赤舄</span><br/>
<span class='tline' id='l202' data-llen='4160:4183'>疏金舄即禮之赤舄加金為飾故謂之金舄諸侯之服</span><br/>
<span class='tline' id='l203' data-llen='4183:4206'>　也複下曰舄禪下曰履王舄有三等赤舄為上冕服</span><br/>
<span class='tline' id='l204' data-llen='4206:4230'>　之舄也詩王錫韓侯𤣥衮赤舄則諸侯與王同服此</span><br/>
<span class='tline' id='l205' data-llen='4230:4257'><a onclick="displayPageImage('KR1c0060', 'WYG', '013-12a' );" name="013-12a" class="pb">[013-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4257:4263'>　二舄矣</span><br/>
<span class='tline' id='l207' data-llen='4263:4283'>　　充耳　瑱　琇瑩　瓊瑩　瓊華　瓊英</span><br/>
<span class='tline' id='l208' data-llen='4283:4306'>傳充耳謂之瑱天子以玉諸侯以石箋所以懸瑱者紞</span><br/>
<span class='tline' id='l209' data-llen='4306:4329'>　也君五色臣則三色禮書曰瑱以充耳紞以懸瑱詩</span><br/>
<span class='tline' id='l210' data-llen='4329:4352'>　于衞夫人言玉之瑱也則瑱不獨施于男子婦人亦</span><br/>
<span class='tline' id='l211' data-llen='4352:4375'>　有之齊之著有素青黄三者即謂此三色之紞也用</span><br/>
<span class='tline' id='l212' data-llen='4375:4398'>　雜綵線織之以為懸瑱之繩琇與瓊皆言美石瑩鮮</span><br/>
<span class='tline' id='l213' data-llen='4398:4412'>　潔貎瓊華瓊瑛特異其文耳</span><br/>
<span class='tline' id='l214' data-llen='4412:4439'><a onclick="displayPageImage('KR1c0060', 'WYG', '013-12b' );" name="013-12b" class="pb">[013-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4439:4445'>　　雜佩</span><br/>
<span class='tline' id='l216' data-llen='4445:4468'>傳雜佩者珩璜琚瑀衝牙之類朱子曰左右佩玉也上</span><br/>
<span class='tline' id='l217' data-llen='4468:4491'>　横曰珩下繫三組貫以蠙珠中組之半貫一大珠曰</span><br/>
<span class='tline' id='l218' data-llen='4491:4514'>　瑀末懸一玉兩端皆鋭曰衝牙兩旁組半各懸一玉</span><br/>
<span class='tline' id='l219' data-llen='4514:4537'>　長博而方曰琚其末各懸一玉如半璧而内向曰璜</span><br/>
<span class='tline' id='l220' data-llen='4537:4560'>　又以兩組貫珠上繫珩兩端下交貫于瑀而下繫于</span><br/>
<span class='tline' id='l221' data-llen='4560:4583'>　兩璜行則衝牙觸璜而有聲也　補傳曰一説謂觽</span><br/>
<span class='tline' id='l222' data-llen='4583:4606'>　璲箴管凡可佩者皆是案佩玉非民間所常有後説</span><br/>
<span class='tline' id='l223' data-llen='4606:4633'><a onclick="displayPageImage('KR1c0060', 'WYG', '013-13a' );" name="013-13a" class="pb">[013-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4633:4638'>　為長</span><br/>
<span class='tline' id='l225' data-llen='4638:4647'>　　子衿　子佩</span><br/>
<span class='tline' id='l226' data-llen='4647:4670'>疏衿與襟同交領也佩謂青組綬所以貫佩玉相承受</span><br/>
<span class='tline' id='l227' data-llen='4670:4684'>　者毛傳士佩瓀珉而青組綬</span><br/>
<span class='tline' id='l228' data-llen='4684:4690'>　　珮璲</span><br/>
<span class='tline' id='l229' data-llen='4690:4713'>箋佩璲者以瑞玉為佩佩之鞙鞙然居其官職非其才</span><br/>
<span class='tline' id='l230' data-llen='4713:4731'>　之所長也徒美其佩而無其徳則素餐</span><br/>
<span class='tline' id='l231' data-llen='4731:4757'>　　<span class='krp-note'>臣/</span>謹案朱傳言東人或饋之以酒而西人曽不以</span><br/>
<span class='tline' id='l232' data-llen='4757:4784'><a onclick="displayPageImage('KR1c0060', 'WYG', '013-13b' );" name="013-13b" class="pb">[013-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4784:4807'>　　為漿或與之以鞙然之佩而西人曽不以為長長</span><br/>
<span class='tline' id='l234' data-llen='4807:4830'>　　即長短之長鞙鞙長貎言西人驕溢將物作賤如</span><br/>
<span class='tline' id='l235' data-llen='4830:4853'>　　此此為得詩之本意鄭謂刺素餐似屬添出嚴氏</span><br/>
<span class='tline' id='l236' data-llen='4853:4861'>　　解亦未當</span><br/>
<span class='tline' id='l237' data-llen='4861:4870'>　　佩觽　佩韘</span><br/>
<span class='tline' id='l238' data-llen='4870:4893'>傳觽所以解結箋貎如錐以象骨為之韘之言沓所以</span><br/>
<span class='tline' id='l239' data-llen='4893:4916'>　彄沓手指以韋為之禮書曰食指中指無名指着沓</span><br/>
<span class='tline' id='l240' data-llen='4916:4933'>　所以放弦佩觽佩韘皆成人之飾也</span><br/>
<span class='tline' id='l241' data-llen='4933:4960'><a onclick="displayPageImage('KR1c0060', 'WYG', '013-14a' );" name="013-14a" class="pb">[013-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4960:4966'>　　兩髦</span><br/>
<span class='tline' id='l243' data-llen='4966:4993'>内則注云髦象幼時鬌<span class='krp-note'>音/朶</span>小兒剪髪也兒生三月剪髪</span><br/>
<span class='tline' id='l244' data-llen='4993:5024'>　為鬌男角<span class='krp-note'>謂兩/髻</span>女羇<span class='krp-note'>謂三/髻</span>長大猶為飾謂之髦所以</span><br/>
<span class='tline' id='l245' data-llen='5024:5047'>　順父母幼小之心父母殁則去之時僖侯尚存故云</span><br/>
<span class='tline' id='l246' data-llen='5047:5070'>　項氏曰髦者以髪作為髻垂兩眉之上如今小兒用</span><br/>
<span class='tline' id='l247' data-llen='5070:5084'>　一帶連雙髻横繫額上是也</span><br/>
<span class='tline' id='l248' data-llen='5084:5110'>　　<span class='krp-note'>臣/</span>謹案諸侯小斂即脱髦此明云兩髦安得有襲</span><br/>
<span class='tline' id='l249' data-llen='5110:5133'>　　攻共伯于墓上入僖侯羨自殺之事乎史遷之誣</span><br/>
<span class='tline' id='l250' data-llen='5133:5160'><a onclick="displayPageImage('KR1c0060', 'WYG', '013-14b' );" name="013-14b" class="pb">[013-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5160:5170'>　　妄不辨自明矣</span><br/>
<span class='tline' id='l252' data-llen='5170:5179'>　　葛屨　要襋</span><br/>
<span class='tline' id='l253' data-llen='5179:5202'>傳夏葛屨冬皮屨糾糾猶繚繚也詩緝曰疏以糾糾為</span><br/>
<span class='tline' id='l254' data-llen='5202:5225'>　稀疎之貎非也繚繞纒也糾三合繩亦繞纒之義葛</span><br/>
<span class='tline' id='l255' data-llen='5225:5248'>　屨既弊而以繩糾纒之糾而復糾行于霜雪寒沍之</span><br/>
<span class='tline' id='l256' data-llen='5248:5271'>　地言其苦也要之謂治裳之䙅襋之謂治衣之領未</span><br/>
<span class='tline' id='l257' data-llen='5271:5294'>　嫁之女子而為好人治䙅襋而利其傭資皆急于趨</span><br/>
<span class='tline' id='l258' data-llen='5294:5299'>　利也</span><br/>
<span class='tline' id='l259' data-llen='5299:5326'><a onclick="displayPageImage('KR1c0060', 'WYG', '013-15a' );" name="013-15a" class="pb">[013-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5326:5335'>　　葛屨　冠緌</span><br/>
<span class='tline' id='l261' data-llen='5335:5358'>詩緝曰葛屨賤而在下五兩毎兩二隻言屨之有匹也</span><br/>
<span class='tline' id='l262' data-llen='5358:5381'>　冠之纓緌貴而在上雙止言緌之有匹也喻貴賤各</span><br/>
<span class='tline' id='l263' data-llen='5381:5404'>　有匹偶也箋以五兩以文姜與姪娣傅姆為五人襄</span><br/>
<span class='tline' id='l264' data-llen='5404:5419'>　公往從而雙之迂曲可發一笑</span><br/>
<span class='tline' id='l265' data-llen='5419:5425'>　　垂帶</span><br/>
<span class='tline' id='l266' data-llen='5425:5448'>古人上曰衣下曰裳不相連以大帶束衣裳之縫其垂</span><br/>
<span class='tline' id='l267' data-llen='5448:5471'>　者謂之紳詩曰垂帶而厲疏紳是帶之名厲是垂之</span><br/>
<span class='tline' id='l268' data-llen='5471:5498'><a onclick="displayPageImage('KR1c0060', 'WYG', '013-15b' );" name="013-15b" class="pb">[013-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5498:5521'>　貎也大帶之外有革帶所以佩觽礪之屬婦人不殊</span><br/>
<span class='tline' id='l270' data-llen='5521:5544'>　衣裳深衣則裳連于衣純之以采服以燕居玉藻云</span><br/>
<span class='tline' id='l271' data-llen='5544:5568'>　朝𤣥端夕深衣夕時著之明非禮衣也庶人則用以</span><br/>
<span class='tline' id='l272' data-llen='5568:5585'>　為吉服以其被體深邃故謂之深衣</span><br/>
<span class='tline' id='l273' data-llen='5585:5596'>　　副　笄　珈　髢</span><br/>
<span class='tline' id='l274' data-llen='5596:5619'>周禮追師為副編次追衡笄副之言覆所以覆首為之</span><br/>
<span class='tline' id='l275' data-llen='5619:5642'>　飾若今之步揺服之以從王祭祀編編列髪為之若</span><br/>
<span class='tline' id='l276' data-llen='5642:5665'>　今之假紒服之以告桑次次第髪長短為之所謂髲</span><br/>
<span class='tline' id='l277' data-llen='5665:5692'><a onclick="displayPageImage('KR1c0060', 'WYG', '013-16a' );" name="013-16a" class="pb">[013-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5692:5721'>　髢<span class='krp-note'>即不屑髢/也之髢</span>服之以見王笄以卷髪衡以懸紞唯祭</span><br/>
<span class='tline' id='l279' data-llen='5721:5744'>　服有衡垂于副之兩旁其下以紞懸瑱編次則無珈</span><br/>
<span class='tline' id='l280' data-llen='5744:5767'>　者以玉加于笄為飾首服之最尊者唯后夫人有之</span><br/>
<span class='tline' id='l281' data-llen='5767:5790'>　其飾之有六今不可考矣　詩緝曰毛以笄即衡笄</span><br/>
<span class='tline' id='l282' data-llen='5790:5813'>　是一物也鄭注追師云王后之衡笄皆以玉為之是</span><br/>
<span class='tline' id='l283' data-llen='5813:5836'>　鄭以衡與笄為二物其下文云唯祭服有衡釋衡為</span><br/>
<span class='tline' id='l284' data-llen='5836:5859'>　一物又云笄卷髪者釋笄為一物故鄭于此箋言笄</span><br/>
<span class='tline' id='l285' data-llen='5859:5882'>　而不言衡笄也疏混毛鄭為一説又引追師注云唯</span><br/>
<span class='tline' id='l286' data-llen='5882:5909'><a onclick="displayPageImage('KR1c0060', 'WYG', '013-16b' );" name="013-16b" class="pb">[013-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5909:5925'>　祭服有衡笄彼文無笄字疏盖誤</span><br/>
<span class='tline' id='l288' data-llen='5925:5931'>　　象服</span><br/>
<span class='tline' id='l289' data-llen='5931:5954'>箋象服謂䄖翟闕翟也詩緝曰翟皆刻繒以象鳥羽故</span><br/>
<span class='tline' id='l290' data-llen='5954:5961'>　謂之象服</span><br/>
<span class='tline' id='l291' data-llen='5961:5966'>　　被</span><br/>
<span class='tline' id='l292' data-llen='5966:5989'>疏被者首服之名儀禮少牢云主婦髲鬄與此被一也</span><br/>
<span class='tline' id='l293' data-llen='5989:6012'>　古者或剔取賤者刑者之髪以被婦人之紒為飾因</span><br/>
<span class='tline' id='l294' data-llen='6012:6035'>　名髲鬄即周禮所謂次也詩緝曰凡祭夫人首當服</span><br/>
<span class='tline' id='l295' data-llen='6035:6062'><a onclick="displayPageImage('KR1c0060', 'WYG', '013-17a' );" name="013-17a" class="pb">[013-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6062:6082'>　副不當服次或以為此在商時故與周禮異</span><br/>
<span class='tline' id='l297' data-llen='6082:6087'>　　翟</span><br/>
<span class='tline' id='l298' data-llen='6087:6110'>疏侯伯夫人之服自䄖翟而下疏翟雉名也三翟皆刻</span><br/>
<span class='tline' id='l299' data-llen='6110:6133'>　繒為雉形而彩畫之不用真羽祭統云夫人副褘謂</span><br/>
<span class='tline' id='l300' data-llen='6133:6156'>　公之夫人衞侯爵夫人當服揄翟褘同翬伊雒而南</span><br/>
<span class='tline' id='l301' data-llen='6156:6179'>　素質五色皆備曰翬江淮而南青質五色皆備曰䄖</span><br/>
<span class='tline' id='l302' data-llen='6179:6197'>　褘衣畫翬䄖翟畫揄闕翟謂刻而不畫</span><br/>
<span class='tline' id='l303' data-llen='6197:6205'>　　展　縐絺</span><br/>
<span class='tline' id='l304' data-llen='6205:6232'><a onclick="displayPageImage('KR1c0060', 'WYG', '013-17b' );" name="013-17b" class="pb">[013-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6232:6260'>箋后妃六服有展衣縐絺是絺之蹙蹙者<span class='krp-note'>謂極/精細</span>疏夏服</span><br/>
<span class='tline' id='l306' data-llen='6260:6283'>　展衣以縐絺為裏是當暑袢延之服紲袢者去熱之</span><br/>
<span class='tline' id='l307' data-llen='6283:6292'>　名袢延熱氣也</span><br/>
<span class='tline' id='l308' data-llen='6292:6298'>　　褧衣</span><br/>
<span class='tline' id='l309' data-llen='6298:6321'>箋國君夫人當翟衣而嫁錦衣在塗所服詩緝曰褧禪</span><br/>
<span class='tline' id='l310' data-llen='6321:6344'>　衣也以縠為之加于錦衣之上中庸所謂惡其文之</span><br/>
<span class='tline' id='l311' data-llen='6344:6349'>　著也</span><br/>
<span class='tline' id='l312' data-llen='6349:6354'>　　揥</span><br/>
<span class='tline' id='l313' data-llen='6354:6381'><a onclick="displayPageImage('KR1c0060', 'WYG', '013-18a' );" name="013-18a" class="pb">[013-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6381:6404'>疏以象骨搔首因以為飾名之曰揥詩緝曰毛傳云揥</span><br/>
<span class='tline' id='l315' data-llen='6404:6427'>　所以摘髪盖摘音剔為摘取之義則今之鑷子矣非</span><br/>
<span class='tline' id='l316' data-llen='6427:6446'>　也搔首之揥因以為飾者若今之箆兒也</span><br/>
<span class='tline' id='l317' data-llen='6446:6451'>　　縭</span><br/>
<span class='tline' id='l318' data-llen='6451:6474'>爾雅婦人之褘謂之縭孫氏炎曰褘帨巾也郭注即今</span><br/>
<span class='tline' id='l319' data-llen='6474:6497'>　之香纓也褘邪交落帶繫于體因名為褘此女子既</span><br/>
<span class='tline' id='l320' data-llen='6497:6520'>　嫁之所著取繫屬于人之義曲禮云女子許嫁纓内</span><br/>
<span class='tline' id='l321' data-llen='6520:6543'>　則云衿纓是也詩云親結其縭謂母送女重結其所</span><br/>
<span class='tline' id='l322' data-llen='6543:6570'><a onclick="displayPageImage('KR1c0060', 'WYG', '013-18b' );" name="013-18b" class="pb">[013-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6570:6589'>　繫著以申戒之孫炎以褘為帨巾失之矣</span><br/>
<span class='tline' id='l324' data-llen='6589:6594'>　　帨</span><br/>
<span class='tline' id='l325' data-llen='6594:6617'>内則子事父母婦事舅姑左佩紛帨鄭注紛帨拭物之</span><br/>
<span class='tline' id='l326' data-llen='6617:6629'>　佩巾也詩無感我帨兮</span><br/>
<span class='tline' id='l327' data-llen='6629:6635'>　　附録</span><br/>
<span class='tline' id='l328' data-llen='6635:6658'>　　陳氏稽古編曰王之吉服九其六冕服其三弁服</span><br/>
<span class='tline' id='l329' data-llen='6658:6682'>　　冕服六者大裘而冕及衮鷩毳絺𤣥是也弁服三</span><br/>
<span class='tline' id='l330' data-llen='6682:6706'>　　者爵弁皮弁冠弁是也王服大裘其下衮冕至𤣥</span><br/>
<span class='tline' id='l331' data-llen='6706:6733'><a onclick="displayPageImage('KR1c0060', 'WYG', '013-19a' );" name="013-19a" class="pb">[013-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6733:6756'>　　冕則公侯以至卿大夫上得兼下下不得僭上士</span><br/>
<span class='tline' id='l333' data-llen='6756:6780'>　　則爵弁冕服皆𤣥衣纁裳爵弁服純衣纁裳緇帶</span><br/>
<span class='tline' id='l334' data-llen='6780:6804'>　　韎韐皮弁服素衣素積緇帶素韠冠弁亦謂之𤣥</span><br/>
<span class='tline' id='l335' data-llen='6804:6824'>　　冠亦謂之委貎其服謂之朝服緇衣素裳</span><br/>
<span class='tline' id='l336' data-llen='6824:6848'>　　九服惟大裘不見詩九罭之衮衣采菽之𤣥衮衮</span><br/>
<span class='tline' id='l337' data-llen='6848:6871'>　　冕服也唐風之七衣鷩冕服也大車之毳衣毳冕</span><br/>
<span class='tline' id='l338' data-llen='6871:6895'>　　服也采菽之黼絺冕服也終南之黻衣繡裳𤣥冕</span><br/>
<span class='tline' id='l339' data-llen='6895:6918'>　　服也瞻彼洛矣之韎韐周頌之絲衣載弁爵弁服</span><br/>
<span class='tline' id='l340' data-llen='6918:6945'><a onclick="displayPageImage('KR1c0060', 'WYG', '013-19b' );" name="013-19b" class="pb">[013-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6945:6968'>　　也淇奥之㑹弁終南之錦衣狐裘皮弁服也召南</span><br/>
<span class='tline' id='l342' data-llen='6968:6991'>　　鄭唐檜之羔裘鄭之緇衣冠弁服也外又有服弁</span><br/>
<span class='tline' id='l343' data-llen='6991:7014'>　　服凶服也弁絰服弔服也韋弁服戎服也在九服</span><br/>
<span class='tline' id='l344' data-llen='7014:7037'>　　之外矣而韋弁服亦見詩東山之裳衣六月之常</span><br/>
<span class='tline' id='l345' data-llen='7037:7062'>　　服我服采芑之命服皆是　又有𤣥端服亦𤣥冠</span><br/>
<span class='tline' id='l346' data-llen='7062:7086'>　　𤣥衣與朝服同而裳不用素為異天子視朝以皮</span><br/>
<span class='tline' id='l347' data-llen='7086:7110'>　　弁諸侯視朝以朝服大夫士在私朝以𤣥端　冕</span><br/>
<span class='tline' id='l348' data-llen='7110:7133'>　　服爵弁服絲衣也中衣用素皮弁服朝服麻衣也</span><br/>
<span class='tline' id='l349' data-llen='7133:7160'><a onclick="displayPageImage('KR1c0060', 'WYG', '013-20a' );" name="013-20a" class="pb">[013-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7160:7188'>　　中衣用布<span class='krp-note'>即十五/升布</span>唐風之素衣朱襮諸侯冕服之</span><br/>
<span class='tline' id='l351' data-llen='7188:7211'>　　中衣也謂之繡黼丹朱惟君得服之大夫士中衣</span><br/>
<span class='tline' id='l352' data-llen='7211:7234'>　　得用素衣不得用朱襮矣若夫檜風之狐裘則息</span><br/>
<span class='tline' id='l353' data-llen='7234:7257'>　　民之祭服也曹風之麻衣則深衣也檜風之素冠</span><br/>
<span class='tline' id='l354' data-llen='7257:7280'>　　毛以為練冠鄭以為祥冠也鳲鳩之騏弁雜色之</span><br/>
<span class='tline' id='l355' data-llen='7280:7303'>　　弁也顧命特設此服非禮之常服故鄭以騏為璂</span><br/>
<span class='tline' id='l356' data-llen='7303:7326'>　　理或然也秦風之袍澤䙝服也無羊之蓑笠野服</span><br/>
<span class='tline' id='l357' data-llen='7326:7349'>　　也都人士之緇撮則太古之冠而用為始加者也</span><br/>
<span class='tline' id='l358' data-llen='7349:7376'><a onclick="displayPageImage('KR1c0060', 'WYG', '013-20b' );" name="013-20b" class="pb">[013-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7376:7402'>　　<span class='krp-note'>臣/</span>謹案陳氏考衣服之制極詳悉但周禮三弁係</span><br/>
<span class='tline' id='l360' data-llen='7402:7425'>　　皮弁服冠弁服韋弁服見於經文爵弁為六冕之</span><br/>
<span class='tline' id='l361' data-llen='7425:7448'>　　次士得用之不在三弁之列此以爵弁為三弁而</span><br/>
<span class='tline' id='l362' data-llen='7448:7468'>　　戎事韋弁服反在九服之外與周禮不合</span><br/>
<span class='tline' id='l363' data-llen='7468:7491'>　　褘衣䄖翟闕翟鞠衣展衣褖衣此王后之六服也</span><br/>
<span class='tline' id='l364' data-llen='7491:7516'>　　其色經𫝊無文孫毓鄭𤣥各有同異要皆臆説難</span><br/>
<span class='tline' id='l365' data-llen='7516:7539'>　　信其見於詩則葛覃之澣衣毛以為副褘盛服鄭</span><br/>
<span class='tline' id='l366' data-llen='7539:7566'>　　以為自褘至褖皆是也采蘩之被<span class='krp-note'>音/佩</span>展褖二衣之</span><br/>
<span class='tline' id='l367' data-llen='7566:7593'><a onclick="displayPageImage('KR1c0060', 'WYG', '013-21a' );" name="013-21a" class="pb">[013-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7593:7616'>　　首飾也邶之緑衣鄭以為褖衣也君子偕老之副</span><br/>
<span class='tline' id='l369' data-llen='7616:7639'>　　笄褘衣䄖翟之首飾也象服鄭以為褕翟闕翟也</span><br/>
<span class='tline' id='l370' data-llen='7639:7662'>　　其之翟亦此二翟也其之展展衣也惟鞠衣弗及</span><br/>
<span class='tline' id='l371' data-llen='7662:7667'>　　焉</span><br/>
<span class='tline' id='l372' data-llen='7667:7690'>　　裘有狐裘有羔裘有麑裘有貉有貍而羔裘之用</span><br/>
<span class='tline' id='l373' data-llen='7690:7713'>　　最多大裘而冕黒羔裘也五冕之服爵弁服冠弁</span><br/>
<span class='tline' id='l374' data-llen='7713:7737'>　　服皆黒羔裘天子諸侯燕居𤣥端服亦黒羔裘詩</span><br/>
<span class='tline' id='l375' data-llen='7737:7760'>　　之羔裘皆冠弁服也君用純臣異其褎飾故有豹</span><br/>
<span class='tline' id='l376' data-llen='7760:7787'><a onclick="displayPageImage('KR1c0060', 'WYG', '013-21b' );" name="013-21b" class="pb">[013-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7787:7810'>　　袪豹褎豹飾之稱焉狐裘有三其一狐白裘天子</span><br/>
<span class='tline' id='l378' data-llen='7810:7833'>　　視朝皮弁服用之諸侯朝天子亦同皆裼以錦衣</span><br/>
<span class='tline' id='l379' data-llen='7833:7856'>　　卿大夫在王朝亦衣狐白裘惟裼用素衣為異其</span><br/>
<span class='tline' id='l380' data-llen='7856:7879'>　　二黄衣狐裘蜡祭後息民之祭及兵事韋弁服用</span><br/>
<span class='tline' id='l381' data-llen='7879:7904'>　　之其三狐青裘大夫士𤣥衣之裘也玉藻𤣥綃衣</span><br/>
<span class='tline' id='l382' data-llen='7904:7929'>　　以裼之是也𤣥衣即𤣥端服與天子諸侯服同而</span><br/>
<span class='tline' id='l383' data-llen='7929:7952'>　　裘異矣見秦風終南者狐白裘也見檜羔裘及小</span><br/>
<span class='tline' id='l384' data-llen='7952:7975'>　　雅都人士者黄衣狐裘也見邶旄丘者狐青裘也</span><br/>
<span class='tline' id='l385' data-llen='7975:8002'><a onclick="displayPageImage('KR1c0060', 'WYG', '013-22a' );" name="013-22a" class="pb">[013-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8002:8025'>　　豳風取貍貉為裘貉裘以燕居論語狐貉之厚以</span><br/>
<span class='tline' id='l387' data-llen='8025:8052'>　　居是也貍裘以從戎左傳<span class='krp-note'>定九/年</span>東郭書晳幘而衣</span><br/>
<span class='tline' id='l388' data-llen='8052:8060'>　　貍製是也</span><br/>
<span class='tline' id='l389' data-llen='8060:8067'>　　附佩玉</span><br/>
<span class='tline' id='l390' data-llen='8067:8090'>　　古之君子必佩玉亦用以充耳然惟天子純用玉</span><br/>
<span class='tline' id='l391' data-llen='8090:8113'>　　下此皆雜用玉石其見於詩者如鄘風玉之瑱也</span><br/>
<span class='tline' id='l392' data-llen='8113:8136'>　　衞風充耳琇瑩小雅充耳琇實皆充耳也鄭風佩</span><br/>
<span class='tline' id='l393' data-llen='8136:8159'>　　玉瓊琚王風貽我佩玖秦風瓊瑰玉佩大雅何以</span><br/>
<span class='tline' id='l394' data-llen='8159:8186'><a onclick="displayPageImage('KR1c0060', 'WYG', '013-22b' );" name="013-22b" class="pb">[013-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8186:8218'>　　舟之維玉及瑶<span class='krp-note'>毛云舟帶也鄭云/玉瑶容刀之飾</span>皆佩也著詩之</span><br/>
<span class='tline' id='l396' data-llen='8218:8241'>　　瓊華瓊英瓊瑩毛以為佩而鄭以為充耳也木瓜</span><br/>
<span class='tline' id='l397' data-llen='8241:8264'>　　瓊琚瓊瑶瓊玖經雖不言所用然其見於他詩者</span><br/>
<span class='tline' id='l398' data-llen='8264:8287'>　　皆以為佩則此三者亦佩也今考之毛傳惟瓊云</span><br/>
<span class='tline' id='l399' data-llen='8287:8310'>　　玉之美者琚玖俱云玉名其餘皆云美石又云石</span><br/>
<span class='tline' id='l400' data-llen='8310:8333'>　　次玉然則詩言瑱佩止瓊琚是全玉耳餘皆石也</span><br/>
<span class='tline' id='l401' data-llen='8333:8356'>　　但諸名俱合瓊為文則玉石兼用可知盖古制如</span><br/>
<span class='tline' id='l402' data-llen='8356:8379'>　　此黄公紹强為之解以英為玉之最貴華為玉之</span><br/>
<span class='tline' id='l403' data-llen='8379:8406'><a onclick="displayPageImage('KR1c0060', 'WYG', '013-23a' );" name="013-23a" class="pb">[013-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8406:8427'>　　方成實為玉之既成與草木一例不免穿鑿</span><br/>
<span class='tline' id='l405' data-llen='8427:8430'>　</span><br/>
<span class='tline' id='l406' data-llen='8430:8433'>　</span><br/>
<span class='tline' id='l407' data-llen='8433:8436'>　</span><br/>
<span class='tline' id='l408' data-llen='8436:8439'>　</span><br/>
<span class='tline' id='l409' data-llen='8439:8442'>　</span><br/>
<span class='tline' id='l410' data-llen='8442:8445'>　</span><br/>
<span class='tline' id='l411' data-llen='8445:8448'>　</span><br/>
<span class='tline' id='l412' data-llen='8448:8475'><a onclick="displayPageImage('KR1c0060', 'WYG', '013-23b' );" name="013-23b" class="pb">[013-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8475:8478'>　</span><br/>
<span class='tline' id='l414' data-llen='8478:8481'>　</span><br/>
<span class='tline' id='l415' data-llen='8481:8484'>　</span><br/>
<span class='tline' id='l416' data-llen='8484:8487'>　</span><br/>
<span class='tline' id='l417' data-llen='8487:8490'>　</span><br/>
<span class='tline' id='l418' data-llen='8490:8493'>　</span><br/>
<span class='tline' id='l419' data-llen='8493:8496'>　</span><br/>
<span class='tline' id='l420' data-llen='8496:8506'>　毛詩類釋卷十三</span><br/>
</p>
<p><br/>
</p>
  </div>
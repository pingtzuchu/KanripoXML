<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0060', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　毛詩類釋卷四</span><br/>
<span class='tline' id='l10' data-llen='198:218'>　　　　　　　　　國子監祭酒顧棟髙撰</span><br/>
<span class='tline' id='l11' data-llen='218:223'>　釋水</span><br/>
<span class='tline' id='l12' data-llen='223:232'>　　漆水　沮水</span><br/>
<span class='tline' id='l13' data-llen='232:255'>緜詩民之初生自土沮漆此豳地之漆沮也水經漆水</span><br/>
<span class='tline' id='l14' data-llen='255:278'>　出扶風杜陽縣程大昌曰杜楊今岐山普潤縣之地</span><br/>
<span class='tline' id='l15' data-llen='278:300'>　其水入渭在灃水之上與禹貢序渭水節次不合</span><br/>
<span class='tline' id='l16' data-llen='300:326'><a onclick="displayPageImage('KR1c0060', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='326:349'>　許氏謙曰山海經羭次之山漆水出焉北流注于渭</span><br/>
<span class='tline' id='l18' data-llen='349:372'>　郭氏注漆水出岐山詩云自土沮漆是也寰宇記漆</span><br/>
<span class='tline' id='l19' data-llen='372:395'>　水源出鳳翔府普潤縣東南東及周原之北岐山之</span><br/>
<span class='tline' id='l20' data-llen='395:418'>　南是為太王之邑故詩曰居岐之陽在渭之將其地</span><br/>
<span class='tline' id='l21' data-llen='418:441'>　山固名岐而山南有水亦名岐也岐漆渭三水同流</span><br/>
<span class='tline' id='l22' data-llen='441:464'>　則岐水之陽即漆水之陽也故頌曰猗與漆沮潛有</span><br/>
<span class='tline' id='l23' data-llen='464:485'>　多魚毛氏釋之曰漆沮岐周之二水其說是也</span><br/>
<span class='tline' id='l24' data-llen='485:511'>　　<span class='krp-note'>臣/</span>謹案據許氏說則緜詩潛頌之漆沮皆指岐周</span><br/>
<span class='tline' id='l25' data-llen='511:537'><a onclick="displayPageImage('KR1c0060', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='537:560'>　　而言非禹貢之漆沮明矣孔疏潛詩曰漆沮自豳</span><br/>
<span class='tline' id='l27' data-llen='560:583'>　　歴岐以至豐鎬以其薦獻所取不宜逺於京邑故</span><br/>
<span class='tline' id='l28' data-llen='583:606'>　　不言豳言岐周者鎬京去岐不逺故繫而言之豳</span><br/>
<span class='tline' id='l29' data-llen='606:629'>　　今同州府邠州岐今鳳翔府岐山縣周今西安府</span><br/>
<span class='tline' id='l30' data-llen='629:642'>　　鄠縣東西凡五六百里</span><br/>
<span class='tline' id='l31' data-llen='642:665'>吉日詩漆沮之從天子之所此禹貢之漆沮也漆水自</span><br/>
<span class='tline' id='l32' data-llen='665:688'>　耀州同官縣東北界來經華原縣合沮水沮水出坊</span><br/>
<span class='tline' id='l33' data-llen='688:711'>　州昇平縣北子午嶺至耀州華源縣合漆水至同州</span><br/>
<span class='tline' id='l34' data-llen='711:737'><a onclick="displayPageImage('KR1c0060', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='737:760'>　朝邑縣東南入渭漆沮一名洛水與緜詩自土沮漆</span><br/>
<span class='tline' id='l36' data-llen='760:783'>　有别　地理考異引段氏云漆沮有二皆出雍州皆</span><br/>
<span class='tline' id='l37' data-llen='783:806'>　入于渭特有上流下流之别詩自土沮漆在岐周之</span><br/>
<span class='tline' id='l38' data-llen='806:829'>　間是渭之上流也書東過漆沮叙於澧涇之下是渭</span><br/>
<span class='tline' id='l39' data-llen='829:852'>　之下流也　許氏謙曰案寰宇記鳳翔府東至長安</span><br/>
<span class='tline' id='l40' data-llen='852:875'>　三百一十九里長安東至同州二百八十里則二水</span><br/>
<span class='tline' id='l41' data-llen='875:898'>　入渭之地相去六七百里非一漆沮明矣雖岐下入</span><br/>
<span class='tline' id='l42' data-llen='898:921'>　渭之沮不可考其源委然決非至華原合漆之水也</span><br/>
<span class='tline' id='l43' data-llen='921:947'><a onclick="displayPageImage('KR1c0060', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='947:953'>　　洛水</span><br/>
<span class='tline' id='l45' data-llen='953:976'>瞻彼洛矣之洛即吉日之漆沮漆沮一名洛水此即夏</span><br/>
<span class='tline' id='l46' data-llen='976:999'>　官職方氏雍州其浸渭洛與伊洛之洛有别伊洛之</span><br/>
<span class='tline' id='l47' data-llen='999:1022'>　洛在東都此在鎬京故毛氏以洛為宗周之浸水伊</span><br/>
<span class='tline' id='l48' data-llen='1022:1045'>　洛之洛禹貢所謂導洛自熊耳源出商州上洛經王</span><br/>
<span class='tline' id='l49' data-llen='1045:1068'>　城至虎牢入河此至同州朝邑入渭也　胡氏渭曰</span><br/>
<span class='tline' id='l50' data-llen='1068:1091'>　禹貢豫有洛而雍無洛洛水之名昉於殷周之際周</span><br/>
<span class='tline' id='l51' data-llen='1091:1114'>　禮雍州之浸曰渭洛詩瞻彼洛矣維水泱泱周語幽</span><br/>
<span class='tline' id='l52' data-llen='1114:1140'><a onclick="displayPageImage('KR1c0060', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1140:1163'>　王時三川震韋昭注曰涇渭洛也史記周本紀西伯</span><br/>
<span class='tline' id='l54' data-llen='1163:1186'>　獻洛西之地於紂晉世家文公攘戎狄居於河西圁</span><br/>
<span class='tline' id='l55' data-llen='1186:1209'>　洛之間魏世家築長城自鄭濵洛以東有上郡皆雍</span><br/>
<span class='tline' id='l56' data-llen='1209:1232'>　州之洛非豫州伊洛之洛也　程大昌雍録洛水出</span><br/>
<span class='tline' id='l57' data-llen='1232:1267'>　北地郡歸德縣北蠻夷中<span class='krp-note'>今慶陽府治安化縣東北/百七十里即洛水之源</span></span><br/>
<span class='tline' id='l58' data-llen='1267:1295'>　自入塞後經鄜坊同三州至同州白水縣<span class='krp-note'>白水即/沮水</span>與</span><br/>
<span class='tline' id='l59' data-llen='1295:1318'>　漆沮合混為一流以入于渭故孔安國班固以後皆</span><br/>
<span class='tline' id='l60' data-llen='1318:1346'>　指懐德<span class='krp-note'>今朝/邑縣</span>入渭之水為洛是三水本分三名而曰</span><br/>
<span class='tline' id='l61' data-llen='1346:1372'><a onclick="displayPageImage('KR1c0060', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1372:1385'>　洛即漆沮者言其本同也</span><br/>
<span class='tline' id='l63' data-llen='1385:1391'>　　涇水</span><br/>
<span class='tline' id='l64' data-llen='1391:1424'>涇水出陜西平凉府平凉縣筓頭山<span class='krp-note'>平凉本漢之涇陽/縣地玁狁所侵即</span></span><br/>
<span class='tline' id='l65' data-llen='1424:1454'>　<span class='krp-note'>此非今之/涇陽縣也</span>東逕華亭縣東北又東逕涇州北又東逕</span><br/>
<span class='tline' id='l66' data-llen='1454:1477'>　長武縣北汭水入焉又東南逕邠州淳化永壽醴泉</span><br/>
<span class='tline' id='l67' data-llen='1477:1490'>　涇陽髙陵縣西南入于渭</span><br/>
<span class='tline' id='l68' data-llen='1490:1496'>　　汭水</span><br/>
<span class='tline' id='l69' data-llen='1496:1519'>汭詩作芮芮水出今平凉府華亭縣有二源北源出湫</span><br/>
<span class='tline' id='l70' data-llen='1519:1545'><a onclick="displayPageImage('KR1c0060', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1545:1568'>　頭山之朝那湫南源出齊山至縣東與北河合又東</span><br/>
<span class='tline' id='l72' data-llen='1568:1591'>　至涇州西北入涇水周職方雍州其川涇汭詩曰芮</span><br/>
<span class='tline' id='l73' data-llen='1591:1614'>　鞠之即皆此也若禹貢涇屬渭汭之汭孔傳則以水</span><br/>
<span class='tline' id='l74' data-llen='1614:1637'>　北曰汭言治涇水入于渭也下文漆沮既從即從于</span><br/>
<span class='tline' id='l75' data-llen='1637:1660'>　渭灃水攸同即同于渭皆主渭言之故與詩之大雅</span><br/>
<span class='tline' id='l76' data-llen='1660:1669'>　及周職方有别</span><br/>
<span class='tline' id='l77' data-llen='1669:1675'>　　渭水</span><br/>
<span class='tline' id='l78' data-llen='1675:1698'>渭水出陜西蘭州府渭源縣西鳥䑕山東逕鞏昌府鳳</span><br/>
<span class='tline' id='l79' data-llen='1698:1724'><a onclick="displayPageImage('KR1c0060', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1724:1752'>　翔府岐山縣南<span class='krp-note'>為周/西岐</span>又東南逕扶風縣郿縣武功盩</span><br/>
<span class='tline' id='l81' data-llen='1752:1780'>　厔興平鄠縣北<span class='krp-note'>為周/豐邑</span>又東逕咸陽縣豐鎬二水自南</span><br/>
<span class='tline' id='l82' data-llen='1780:1803'>　入焉又東逕西安府治北又東逕髙陵縣南涇水自</span><br/>
<span class='tline' id='l83' data-llen='1803:1826'>　北來入焉又東逕臨潼縣北漆沮二水自北入焉又</span><br/>
<span class='tline' id='l84' data-llen='1826:1857'>　東逕渭南縣華州華隂縣北洛水入焉<span class='krp-note'>洛水即詩瞻/彼洛矣之洛</span></span><br/>
<span class='tline' id='l85' data-llen='1857:1903'>　<span class='krp-note'>尚書孔傳漢書顔注並以洛水為漆沮之水按秦漢/時關中有鄭白二渠沮水始循鄭渠入渭古時沮水</span></span><br/>
<span class='tline' id='l86' data-llen='1903:1932'>　<span class='krp-note'>洛水自各入渭未可指/洛為漆沮也詳見錐指</span>又東入于河</span><br/>
<span class='tline' id='l87' data-llen='1932:1955'>　胡氏渭曰小雅瞻彼洛矣傳以為宗周溉浸之水亦</span><br/>
<span class='tline' id='l88' data-llen='1955:1981'><a onclick="displayPageImage('KR1c0060', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1981:2004'>　不言洛即漆沮謂漆沮亦曰洛水者實自安國書傳</span><br/>
<span class='tline' id='l90' data-llen='2004:2027'>　始而闞駰酈道元因之孔穎達復援以釋詩於是洛</span><br/>
<span class='tline' id='l91' data-llen='2027:2050'>　與漆沮合而為一水矣其濁水上承雲陽大黒泉名</span><br/>
<span class='tline' id='l92' data-llen='2050:2073'>　漆沮水者乃土俗之稱而洛水之為漆沮則先儒皆</span><br/>
<span class='tline' id='l93' data-llen='2073:2102'>　以為然故顔師古注漢書亦用其説然直路<span class='krp-note'>今延安/府宜君</span></span><br/>
<span class='tline' id='l94' data-llen='2102:2134'>　<span class='krp-note'>縣/</span>之沮自櫟陽<span class='krp-note'>今西安府/臨潼縣</span>縣界合濁水分為二水一</span><br/>
<span class='tline' id='l95' data-llen='2134:2157'>　循鄭渠而東注洛其間二百餘里實鄭國之所開漢</span><br/>
<span class='tline' id='l96' data-llen='2157:2180'>　志云沮入洛亦據既有鄭渠後言之耳自鄭渠一廢</span><br/>
<span class='tline' id='l97' data-llen='2180:2206'><a onclick="displayPageImage('KR1c0060', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2206:2229'>　而濁水絶於三原沮水不抵富平可見此水在古時</span><br/>
<span class='tline' id='l99' data-llen='2229:2247'>　元合濁水至櫟陽入渭而不與洛通也</span><br/>
<span class='tline' id='l100' data-llen='2247:2273'>　　<span class='krp-note'>臣/</span>謹案漆出西安府同官縣沮出延安府宜君縣</span><br/>
<span class='tline' id='l101' data-llen='2273:2296'>　　至耀州華原合流至同州府朝邑入渭者禹貢之</span><br/>
<span class='tline' id='l102' data-llen='2296:2319'>　　漆沮也出鳳翔府扶風縣至西安府臨潼入渭者</span><br/>
<span class='tline' id='l103' data-llen='2319:2342'>　　豳地之漆沮也兩漆沮入渭之處相去約二百五</span><br/>
<span class='tline' id='l104' data-llen='2342:2365'>　　十里許氏謙以為五六百里係考之未的扶風之</span><br/>
<span class='tline' id='l105' data-llen='2365:2388'>　　漆沮入渭蔡傳云在澧水之上澧在咸陽縣東南</span><br/>
<span class='tline' id='l106' data-llen='2388:2414'><a onclick="displayPageImage('KR1c0060', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2414:2437'>　　三里入渭又在臨潼之東緜詩潛頌之漆沮出扶</span><br/>
<span class='tline' id='l108' data-llen='2437:2460'>　　風縣吉日之漆沮出同官縣一名洛水洛水自有</span><br/>
<span class='tline' id='l109' data-llen='2460:2483'>　　源至白水縣與漆沮合流遂總名之曰洛詩瞻彼</span><br/>
<span class='tline' id='l110' data-llen='2483:2493'>　　洛矣之洛是也</span><br/>
<span class='tline' id='l111' data-llen='2493:2499'>　　灃水</span><br/>
<span class='tline' id='l112' data-llen='2499:2522'>灃水出西安府鄠縣東南自今長安縣界西北流逕咸</span><br/>
<span class='tline' id='l113' data-llen='2522:2542'>　陽縣東南三里注于渭詩曰灃水東注是也</span><br/>
<span class='tline' id='l114' data-llen='2542:2548'>　　汾水</span><br/>
<span class='tline' id='l115' data-llen='2548:2574'><a onclick="displayPageImage('KR1c0060', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2574:2597'>汾水出山西太原府忻州静樂縣北管涔山東南流逕</span><br/>
<span class='tline' id='l117' data-llen='2597:2620'>　太原縣東詩曰彼汾一曲是也歴汾州府平陽府至</span><br/>
<span class='tline' id='l118' data-llen='2620:2636'>　蒲州府之滎河縣折而入于大河</span><br/>
<span class='tline' id='l119' data-llen='2636:2642'>　　淇水</span><br/>
<span class='tline' id='l120' data-llen='2642:2671'>淇水出河南衛輝府輝縣之共山經淇縣境<span class='krp-note'>紂朝歌地/為衛都</span></span><br/>
<span class='tline' id='l121' data-llen='2671:2683'>　流入濬縣宿胥口入河</span><br/>
<span class='tline' id='l122' data-llen='2683:2689'>　　百泉</span><br/>
<span class='tline' id='l123' data-llen='2689:2712'>今衛輝府輝縣西北七里有蘇門山山有百門泉泉通</span><br/>
<span class='tline' id='l124' data-llen='2712:2738'><a onclick="displayPageImage('KR1c0060', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2738:2757'>　百道衛風所謂淇水在右泉源在左者也</span><br/>
<span class='tline' id='l126' data-llen='2757:2763'>　　汶水</span><br/>
<span class='tline' id='l127' data-llen='2763:2786'>汶水桑欽以為出泰山萊蕪縣西南入濟載驅詩汶水</span><br/>
<span class='tline' id='l128' data-llen='2786:2809'>　湯湯魯道有蕩論語則吾必在汶上嚴氏粲曰汶在</span><br/>
<span class='tline' id='l129' data-llen='2809:2822'>　齊境自魯適齊必渡汶水</span><br/>
<span class='tline' id='l130' data-llen='2822:2828'>　　泲水</span><br/>
<span class='tline' id='l131' data-llen='2828:2851'>泲同濟出河南濟源縣王屋山毛詩鄭箋云衛自河以</span><br/>
<span class='tline' id='l132' data-llen='2851:2874'>　東夾於濟水孔疏曰濟自河北而南入于河又出而</span><br/>
<span class='tline' id='l133' data-llen='2874:2900'><a onclick="displayPageImage('KR1c0060', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2900:2923'>　東楚丘在其間故曰夾于濟水也詩出宿于泲王應</span><br/>
<span class='tline' id='l135' data-llen='2923:2946'>　麟曰地理志禹貢導沇水東流為泲東郡臨邑有泲</span><br/>
<span class='tline' id='l136' data-llen='2946:2950'>　廟</span><br/>
<span class='tline' id='l137' data-llen='2950:2956'>　　洽水</span><br/>
<span class='tline' id='l138' data-llen='2956:2979'>詩在洽之陽洽水出陜西同州府郃陽縣今流已絶故</span><br/>
<span class='tline' id='l139' data-llen='2979:2995'>　去水而加邑渭水亦逕此入河也</span><br/>
<span class='tline' id='l140' data-llen='2995:3001'>　　汝水</span><br/>
<span class='tline' id='l141' data-llen='3001:3024'>詩遵彼汝墳汝水出河南汝州魯山縣東北經汝州南</span><br/>
<span class='tline' id='l142' data-llen='3024:3050'><a onclick="displayPageImage('KR1c0060', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3050:3073'>　陽府之裕州許州府之襄城郾城南至汝寧府又東</span><br/>
<span class='tline' id='l144' data-llen='3073:3088'>　南流至江南潁州府南而入淮</span><br/>
<span class='tline' id='l145' data-llen='3088:3094'>　　江水</span><br/>
<span class='tline' id='l146' data-llen='3094:3117'>江水出今四川成都府灌縣岷山東流至湖廣漢陽府</span><br/>
<span class='tline' id='l147' data-llen='3117:3136'>　大别山與漢水合東北至江南通州入海</span><br/>
<span class='tline' id='l148' data-llen='3136:3142'>　　漢水</span><br/>
<span class='tline' id='l149' data-llen='3142:3165'>漢水出今陜西漢中府嶓冡山南流至湖廣漢陽府江</span><br/>
<span class='tline' id='l150' data-llen='3165:3180'>　夏縣大别山入江今為漢口鎮</span><br/>
<span class='tline' id='l151' data-llen='3180:3206'><a onclick="displayPageImage('KR1c0060', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3206:3212'>　　淮水</span><br/>
<span class='tline' id='l153' data-llen='3212:3235'>淮水出桐栢山在河南南陽府桐栢縣東一里至江南</span><br/>
<span class='tline' id='l154' data-llen='3235:3246'>　淮安府安東縣入海</span><br/>
<span class='tline' id='l155' data-llen='3246:3252'>　　溱水</span><br/>
<span class='tline' id='l156' data-llen='3252:3271'>溱水出今開封府新鄭縣西北南入于洧水</span><br/>
<span class='tline' id='l157' data-llen='3271:3277'>　　洧水</span><br/>
<span class='tline' id='l158' data-llen='3277:3300'>洧水出今許州府密縣馬嶺山南過新鄭縣南與溱水</span><br/>
<span class='tline' id='l159' data-llen='3300:3304'>　合</span><br/>
<span class='tline' id='l160' data-llen='3304:3330'><a onclick="displayPageImage('KR1c0060', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3330:3336'>　　甫草</span><br/>
<span class='tline' id='l162' data-llen='3336:3359'>即圃田澤在今開封府中牟縣西北七里亦曰萑苻之</span><br/>
<span class='tline' id='l163' data-llen='3359:3382'>　澤周禮豫州藪曰圃田爾雅十藪鄭有圃田澤多産</span><br/>
<span class='tline' id='l164' data-llen='3382:3405'>　麻黃詩所謂東有甫草是也鄭武公定虢檜取其地</span><br/>
<span class='tline' id='l165' data-llen='3405:3428'>　為原圃僖三十三年皇武子辭秦客曰鄭之有原圃</span><br/>
<span class='tline' id='l166' data-llen='3428:3439'>　猶秦之有具囿即此</span><br/>
<span class='tline' id='l167' data-llen='3439:3462'>　陳氏曰九州川浸澤藪名在職方不屬諸侯之版詩</span><br/>
<span class='tline' id='l168' data-llen='3462:3485'>　不以圃田繫鄭春秋不以沙麓屬晉略可覩矣周季</span><br/>
<span class='tline' id='l169' data-llen='3485:3512'><a onclick="displayPageImage('KR1c0060', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3512:3535'>　諸侯始擅不盼之利齊斡山海而桃林之塞郇瑕之</span><br/>
<span class='tline' id='l171' data-llen='3535:3558'>　地晉實私之甚者至周歲貢百二十金於魏以易溫</span><br/>
<span class='tline' id='l172' data-llen='3558:3571'>　囿而先王之制掃地盡矣</span><br/>
<span class='tline' id='l173' data-llen='3571:3594'>　補傳曰圃田易野也易野以車為主故用以選車詩</span><br/>
<span class='tline' id='l174' data-llen='3594:3617'>　田車既好是也敖險野也險野以人為主故用以選</span><br/>
<span class='tline' id='l175' data-llen='3617:3628'>　徒詩選徒囂囂是也</span><br/>
<span class='tline' id='l176' data-llen='3628:3654'>　　<span class='krp-note'>臣/</span>謹案甫草毛訓甫為大謂有廣大之草可以田</span><br/>
<span class='tline' id='l177' data-llen='3654:3677'>　　獵即下章敖地是也鄭破甫作圃謂即鄭之圃田</span><br/>
<span class='tline' id='l178' data-llen='3677:3704'><a onclick="displayPageImage('KR1c0060', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3704:3727'>　　與敖成兩地而嚴緝非之謂下章言獵于敖地不</span><br/>
<span class='tline' id='l180' data-llen='3727:3750'>　　得又言圃田吕氏祖謙及李氏樗許氏謙並同其</span><br/>
<span class='tline' id='l181' data-llen='3750:3773'>　　說詳訂詁中朱傳從鄭說而補傳之言亦似有理</span><br/>
<span class='tline' id='l182' data-llen='3773:3781'>　　姑並存之</span><br/>
<span class='tline' id='l183' data-llen='3781:3787'>　　大河</span><br/>
<span class='tline' id='l184' data-llen='3787:3810'>河自積石入中國至華隂經流蒲州府同州府中間為</span><br/>
<span class='tline' id='l185' data-llen='3810:3833'>　秦晉分界又東折經河南府洛陽縣北境所謂洛汭</span><br/>
<span class='tline' id='l186' data-llen='3833:3856'>　正當周王城之東北又過直隸大名府開州北為衛</span><br/>
<span class='tline' id='l187' data-llen='3856:3883'><a onclick="displayPageImage('KR1c0060', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3883:3906'>　境又北播為九河九河約在今山東德州以上　直</span><br/>
<span class='tline' id='l189' data-llen='3906:3929'>　隸河間府數百里之地為齊衛分界詩曰河水洋洋</span><br/>
<span class='tline' id='l190' data-llen='3929:3944'>　北流活活蓋自衛適齊必渡河</span><br/>
<span class='tline' id='l191' data-llen='3944:3950'>　　泮水</span><br/>
<span class='tline' id='l192' data-llen='3950:3973'>泮水一名雩水源出曲阜縣治西南西流至兖州府城</span><br/>
<span class='tline' id='l193' data-llen='3973:3996'>　東入泗水詩所謂思樂泮水也水側有雩檀亦名舞</span><br/>
<span class='tline' id='l194' data-llen='3996:4019'>　雩雩門因此而名雩門魯南城之西門也在漢則靈</span><br/>
<span class='tline' id='l195' data-llen='4019:4038'>　光殿之東南即魯泮宫故址詳見水經注</span><br/>
<span class='tline' id='l196' data-llen='4038:4065'><a onclick="displayPageImage('KR1c0060', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4065:4091'>　　<span class='krp-note'>臣/</span>謹案近世楊用修輩俱主此說然毛鄭孔三家</span><br/>
<span class='tline' id='l198' data-llen='4091:4114'>　　皆云泮水泮宫之水也天子曰辟雍諸侯曰泮宫</span><br/>
<span class='tline' id='l199' data-llen='4114:4129'>　　諸儒遵用之似不必更立異</span><br/>
<span class='tline' id='l200' data-llen='4129:4135'>　　肥泉</span><br/>
<span class='tline' id='l201' data-llen='4135:4158'>衛風我思肥泉兹之永歎傳曰所出同所歸異為肥泉</span><br/>
<span class='tline' id='l202' data-llen='4158:4181'>　爾雅疏曰小水支分歸入大海則異當其泉源初出</span><br/>
<span class='tline' id='l203' data-llen='4181:4190'>　則同流者名肥</span><br/>
<span class='tline' id='l204' data-llen='4190:4198'>　　寒泉　浚</span><br/>
<span class='tline' id='l205' data-llen='4198:4225'><a onclick="displayPageImage('KR1c0060', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4225:4248'>通典寒泉在濮州濮陽縣東南浚城輿地廣記開封縣</span><br/>
<span class='tline' id='l207' data-llen='4248:4271'>　有浚溝詩所謂浚郊浚都也祥符縣北有浚水故邑</span><br/>
<span class='tline' id='l208' data-llen='4271:4294'>　名浚儀有寒泉阪詩爰有寒泉在浚之下是也寰宇</span><br/>
<span class='tline' id='l209' data-llen='4294:4317'>　記寒泉在縣西十里自兩漢迄五代並置浚儀開封</span><br/>
<span class='tline' id='l210' data-llen='4317:4340'>　二縣宋建都於此真宗時改浚儀為祥符縣與開封</span><br/>
<span class='tline' id='l211' data-llen='4340:4363'>　縣並為開封府治前明以開封省入祥符而寒泉故</span><br/>
<span class='tline' id='l212' data-llen='4363:4372'>　蹟不可復問矣</span><br/>
<span class='tline' id='l213' data-llen='4372:4378'>　　下泉</span><br/>
<span class='tline' id='l214' data-llen='4378:4405'><a onclick="displayPageImage('KR1c0060', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4405:4428'>曹風冽彼下泉浸彼苞稂傳曰下泉泉下流也爾雅一</span><br/>
<span class='tline' id='l216' data-llen='4428:4449'>　名沃泉沃泉縣出縣出下出也郭註從上流下</span><br/>
<span class='tline' id='l217' data-llen='4449:4455'>　　氿泉</span><br/>
<span class='tline' id='l218' data-llen='4455:4478'>小雅大東云有冽氿泉傳曰側出曰氿泉爾雅氿泉穴</span><br/>
<span class='tline' id='l219' data-llen='4478:4493'>　出穴出側出也郭註從旁出也</span><br/>
<span class='tline' id='l220' data-llen='4493:4499'>　　檻泉</span><br/>
<span class='tline' id='l221' data-llen='4499:4522'>大雅瞻卬云觱沸檻泉傳曰檻泉正出正出湧出也觱</span><br/>
<span class='tline' id='l222' data-llen='4522:4545'>　沸出貌爾雅一名濫泉李廵曰水泉從下上出曰湧</span><br/>
<span class='tline' id='l223' data-llen='4545:4572'><a onclick="displayPageImage('KR1c0060', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4572:4595'>　泉春秋昭五年叔弓帥師敗莒師于濆泉公羊傳云</span><br/>
<span class='tline' id='l225' data-llen='4595:4608'>　濆泉直泉也檻濫音義同</span><br/>
<span class='tline' id='l226' data-llen='4608:4615'>　　水異名</span><br/>
<span class='tline' id='l227' data-llen='4615:4638'>水自江出為沱汝出為濆詩江有沱遵彼汝濆是也皆</span><br/>
<span class='tline' id='l228' data-llen='4638:4651'>　大水溢出别為小水之名</span><br/>
<span class='tline' id='l229' data-llen='4651:4674'>　　此係爾雅說毛詩作汝墳傳曰墳大防也謂厓岸</span><br/>
<span class='tline' id='l230' data-llen='4674:4700'>　　狀如墳墓<span class='krp-note'>臣/</span>謹案水中無可伐條枚之理毛說較</span><br/>
<span class='tline' id='l231' data-llen='4700:4705'>　　長</span><br/>
<span class='tline' id='l232' data-llen='4705:4732'><a onclick="displayPageImage('KR1c0060', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4732:4755'>水决復入曰汜出去復還水草之交曰湄中有草木交</span><br/>
<span class='tline' id='l234' data-llen='4755:4778'>　㑹小水入大水曰潨潨水㑹山絶水曰亹亹謂山當</span><br/>
<span class='tline' id='l235' data-llen='4778:4788'>　水路令水勢斷絶</span><br/>
<span class='tline' id='l236' data-llen='4788:4807'>潛行曰泳水厎行也正絶流曰亂直横流也</span><br/>
<span class='tline' id='l237' data-llen='4807:4828'>水中可居者曰洲小洲曰渚小渚曰沚小沚曰坁</span><br/>
<span class='tline' id='l238' data-llen='4828:4831'>　</span><br/>
<span class='tline' id='l239' data-llen='4831:4834'>　</span><br/>
<span class='tline' id='l240' data-llen='4834:4843'>　毛詩類釋卷四</span><br/>
</p>
<p><br/>
</p>
  </div>
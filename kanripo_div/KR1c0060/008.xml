<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0060', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　毛詩類釋卷八</span><br/>
<span class='tline' id='l10' data-llen='198:218'>　　　　　　　　　國子監祭酒顧棟髙撰</span><br/>
<span class='tline' id='l11' data-llen='218:224'>　釋禮器</span><br/>
<span class='tline' id='l12' data-llen='224:233'>　　鼎　鼐　鼒</span><br/>
<span class='tline' id='l13' data-llen='233:256'>爾雅鼎絶大謂之鼐圜弇上謂之鼒疏云鼎絶大者名</span><br/>
<span class='tline' id='l14' data-llen='256:279'>　鼐體圓歛上而小口者名鼒詩周頌鼐鼎及鼒是也</span><br/>
<span class='tline' id='l15' data-llen='279:302'>　又欵足者謂之鬲疏云欵潤也鼎足相去疎濶者名</span><br/>
<span class='tline' id='l16' data-llen='302:328'><a onclick="displayPageImage('KR1c0060', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='328:332'>　鬲</span><br/>
<span class='tline' id='l18' data-llen='332:341'>　　俎　七　簋</span><br/>
<span class='tline' id='l19' data-llen='341:364'>楚茨為俎孔碩注云俎祭享之器儀禮特牲少牢凡牲</span><br/>
<span class='tline' id='l20' data-llen='364:387'>　體魚腊皆自鑊而升于鼎自鼎而載于俎七所以載</span><br/>
<span class='tline' id='l21' data-llen='387:410'>　鼎實謂出之于鼎升之于俎也古之祭祀必體解其</span><br/>
<span class='tline' id='l22' data-llen='410:433'>　肉之胖既大故須以七載之又黍稷亦用七詩有饛</span><br/>
<span class='tline' id='l23' data-llen='433:456'>　簋飱有捄棘七疏云簠盛稻粱簋盛黍稷七長三尺</span><br/>
<span class='tline' id='l24' data-llen='456:470'>　吉禮用棘喪禮用桑捄長貎</span><br/>
<span class='tline' id='l25' data-llen='470:496'><a onclick="displayPageImage('KR1c0060', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='496:502'>　　大房</span><br/>
<span class='tline' id='l27' data-llen='502:525'>魯頌籩豆大房毛云大房半體之俎鄭云玉飾俎也其</span><br/>
<span class='tline' id='l28' data-llen='525:548'>　制足間有横下有跗似乎堂後有房然孔疏知是半</span><br/>
<span class='tline' id='l29' data-llen='548:571'>　體者周語云禘郊之事則有全烝王公立飫則有房</span><br/>
<span class='tline' id='l30' data-llen='571:594'>　烝親戚燕饗則有殽烝全烝謂全載牲體殽烝謂體</span><br/>
<span class='tline' id='l31' data-llen='594:617'>　解骨折則房烝是半體可知據此則殽烝用折俎房</span><br/>
<span class='tline' id='l32' data-llen='617:634'>　烝用房俎房俎即大房半體之俎也</span><br/>
<span class='tline' id='l33' data-llen='634:644'>　　鬷<span class='krp-note'>音宗/</span></span><br/>
<span class='tline' id='l34' data-llen='644:670'><a onclick="displayPageImage('KR1c0060', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='670:693'>説文釡屬正字通云商頌鬷假無言中庸引詩譌鬷作</span><br/>
<span class='tline' id='l36' data-llen='693:716'>　奏與湯孫奏假同不知烈祖章所謂鬷即雍人陳鼎</span><br/>
<span class='tline' id='l37' data-llen='716:739'>　事凡祭雍人必先陳鼎以為烹牲體之用自鼎初至</span><br/>
<span class='tline' id='l38' data-llen='739:762'>　時即能秉其肅敬靡有譁爭見主者者專於假廟故</span><br/>
<span class='tline' id='l39' data-llen='762:785'>　能使助祭者人人顧化若此與那詩奏假之奏不同</span><br/>
<span class='tline' id='l40' data-llen='785:808'>　奏即上奏鼓之奏謂奏樂以通于烈祖也何得與鬷</span><br/>
<span class='tline' id='l41' data-llen='808:814'>　假相混</span><br/>
<span class='tline' id='l42' data-llen='814:840'>　　<span class='krp-note'>臣/</span>謹案中庸奏假作奏進也毛鄭皆云鬷總也歐</span><br/>
<span class='tline' id='l43' data-llen='840:866'><a onclick="displayPageImage('KR1c0060', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='866:889'>　　陽氏曰執事者總無諠譁也陸徳明釋文吳才老</span><br/>
<span class='tline' id='l45' data-llen='889:912'>　　韻補皆讀鬷作奏無有以為釡屬者此並駁去謂</span><br/>
<span class='tline' id='l46' data-llen='912:935'>　　其音義錯互何其堅自信若此然其説亦似有理</span><br/>
<span class='tline' id='l47' data-llen='935:943'>　　今姑存之</span><br/>
<span class='tline' id='l48' data-llen='943:950'>　　錡　釡</span><br/>
<span class='tline' id='l49' data-llen='950:973'>召南于以湘之維錡及釡傳云錡釡屬有足曰錡無足</span><br/>
<span class='tline' id='l50' data-llen='973:981'>　曰釡湘烹也</span><br/>
<span class='tline' id='l51' data-llen='981:986'>　　鬵</span><br/>
<span class='tline' id='l52' data-llen='986:1012'><a onclick="displayPageImage('KR1c0060', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1012:1035'>爾雅䰝謂之鬵詩曰溉之釡鬵是也方言云甑自闗而</span><br/>
<span class='tline' id='l54' data-llen='1035:1058'>　東或謂之甗或謂之鬵又許氏説文云大釡也一云</span><br/>
<span class='tline' id='l55' data-llen='1058:1081'>　鼎大上小下若甑曰鬵毛氏曰釡屬六書故曰詩烹</span><br/>
<span class='tline' id='l56' data-llen='1081:1104'>　魚不應用甑毛許説近之爾雅鬴謂之鬵俗本譌鬴</span><br/>
<span class='tline' id='l57' data-llen='1104:1127'>　作䰝方言鬵闗東或謂之鬴俗本譌鬴作甗鬴與釡</span><br/>
<span class='tline' id='l58' data-llen='1127:1131'>　同</span><br/>
<span class='tline' id='l59' data-llen='1131:1140'>　　豆　籩　登</span><br/>
<span class='tline' id='l60' data-llen='1140:1163'>爾雅木豆謂之豆疏豆以木為之髙一尺口足徑一尺</span><br/>
<span class='tline' id='l61' data-llen='1163:1189'><a onclick="displayPageImage('KR1c0060', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1189:1212'>　其足名鐙中央直䜿者名校校徑二寸總而言之名</span><br/>
<span class='tline' id='l63' data-llen='1212:1224'>　豆其實四升用薦俎醢</span><br/>
<span class='tline' id='l64' data-llen='1224:1247'>竹豆謂之籩疏籩以竹為之口有籐縁形制如豆亦受</span><br/>
<span class='tline' id='l65' data-llen='1247:1270'>　四升盛棗栗桃梅蓤芡脯修膴鮑糗餌之屬小雅賓</span><br/>
<span class='tline' id='l66' data-llen='1270:1287'>　之初筵籩豆有楚亦饗燕祭祀通用</span><br/>
<span class='tline' id='l67' data-llen='1287:1310'>瓦豆謂之登疏大雅生民于豆于登毛云登薦太羮公</span><br/>
<span class='tline' id='l68' data-llen='1310:1333'>　食大夫禮大羮湆不和實于登湆肉汁太古之羮也</span><br/>
<span class='tline' id='l69' data-llen='1333:1341'>　不調以鹽菜</span><br/>
<span class='tline' id='l70' data-llen='1341:1367'><a onclick="displayPageImage('KR1c0060', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1367:1376'>　　玉瓚　秬鬯</span><br/>
<span class='tline' id='l72' data-llen='1376:1399'>旱麓詩曰瑟彼玉瓚黄流在中疏瓚盛鬯酒之器以圭</span><br/>
<span class='tline' id='l73' data-llen='1399:1422'>　為柄黄金為勺朱中央有鼻寸為龍口鬯酒從中流</span><br/>
<span class='tline' id='l74' data-llen='1422:1445'>　出即所謂黄流黄流秬鬯也秬黑黍釀秬為酒以鬱</span><br/>
<span class='tline' id='l75' data-llen='1445:1468'>　金之草和之則黄如金色酒在器流動故謂之黄流</span><br/>
<span class='tline' id='l76' data-llen='1468:1491'>　以其芬香條鬯故謂之秬鬯又江漢詩云釐爾圭瓚</span><br/>
<span class='tline' id='l77' data-llen='1491:1514'>　秬鬯一卣疏云春官鬱人掌和鬱鬯以實彛而陳之</span><br/>
<span class='tline' id='l78' data-llen='1514:1537'>　則鬯當在彛而此及尚書左傳皆云秬鬯一卣者當</span><br/>
<span class='tline' id='l79' data-llen='1537:1563'><a onclick="displayPageImage('KR1c0060', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1563:1586'>　祭之時乃在彛未祭則在卣卣受五升賜時未祭故</span><br/>
<span class='tline' id='l81' data-llen='1586:1592'>　卣盛之</span><br/>
<span class='tline' id='l82' data-llen='1592:1618'>　　<span class='krp-note'>臣/</span>謹案盛卣之器有三彛也卣也瓚也祭時在彛</span><br/>
<span class='tline' id='l83' data-llen='1618:1641'>　　賜時則在卣玉瓚即圭瓚當在中間以卣中秬鬯</span><br/>
<span class='tline' id='l84' data-llen='1641:1664'>　　之酒注于瓚從瓚流出以實于彛然則爾雅云卣</span><br/>
<span class='tline' id='l85' data-llen='1664:1687'>　　為中尊者當以品之貴賤言彛陳祖考之前為最</span><br/>
<span class='tline' id='l86' data-llen='1687:1710'>　　上罍平日飲燕所用為下卣未祭之前盛秬鬯者</span><br/>
<span class='tline' id='l87' data-llen='1710:1733'>　　故得為中也天子之瓚其柄之圭長尺有二寸賜</span><br/>
<span class='tline' id='l88' data-llen='1733:1759'><a onclick="displayPageImage('KR1c0060', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1759:1770'>　　諸侯盖九寸以下</span><br/>
<span class='tline' id='l90' data-llen='1770:1776'>　　璋瓚</span><br/>
<span class='tline' id='l91' data-llen='1776:1806'>半圭曰璋以為瓚柄王祼以圭瓚諸臣助之<span class='krp-note'>以鬱鬯之/酒灌地以</span></span><br/>
<span class='tline' id='l92' data-llen='1806:1833'>　<span class='krp-note'>降/神</span>亞祼以璋瓚左右奉之詩曰濟濟辟王左右奉璋</span><br/>
<span class='tline' id='l93' data-llen='1833:1856'>　是也許氏樗曰周禮大璋中璋邊璋皆是璋瓚祭之</span><br/>
<span class='tline' id='l94' data-llen='1856:1883'>　用瓚惟祼為然圭廣二寸半圭曰璋言其廣之度<span class='krp-note'>止/一</span></span><br/>
<span class='tline' id='l95' data-llen='1883:1892'>　<span class='krp-note'>寸五/分</span></span><br/>
<span class='tline' id='l96' data-llen='1892:1901'>　　彛　卣　罍</span><br/>
<span class='tline' id='l97' data-llen='1901:1927'><a onclick="displayPageImage('KR1c0060', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1927:1950'>爾雅註皆盛酒器孫炎云尊彛為上罍為下卣居彛罍</span><br/>
<span class='tline' id='l99' data-llen='1950:1973'>　之間是不大不小者爾雅曰卣為中尊是也詩秬鬯</span><br/>
<span class='tline' id='l100' data-llen='1973:1996'>　一卣又我姑酌彼金罍則罍是飲燕之器人君以黄</span><br/>
<span class='tline' id='l101' data-llen='1996:2019'>　金飾尊大一石疏又云罍是尊之大者然則孫炎所</span><br/>
<span class='tline' id='l102' data-llen='2019:2042'>　云上中下以品之貴賤言不以量之多少言也　疏</span><br/>
<span class='tline' id='l103' data-llen='2042:2056'>　云刻為雲雷之象以金飾之</span><br/>
<span class='tline' id='l104' data-llen='2056:2063'>　　爵　斚</span><br/>
<span class='tline' id='l105' data-llen='2063:2086'>爵飲器受一升口上立兩柱取飲不盡之義戒其過也</span><br/>
<span class='tline' id='l106' data-llen='2086:2112'><a onclick="displayPageImage('KR1c0060', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2112:2135'>　夏曰醆殷曰斚周曰爵晝禾稼行葦詩曰曰洗爵奠</span><br/>
<span class='tline' id='l108' data-llen='2135:2149'>　斚箋云用殷爵者尊兄弟也</span><br/>
<span class='tline' id='l109' data-llen='2149:2155'>　　大斗</span><br/>
<span class='tline' id='l110' data-llen='2155:2178'>疏曰大斗長三尺謂其柄也漢禮器制度注勺五升徑</span><br/>
<span class='tline' id='l111' data-llen='2178:2201'>　六寸長三尺是也此盖從大器挹之以樽用此勺耳</span><br/>
<span class='tline' id='l112' data-llen='2201:2207'>　　犧尊</span><br/>
<span class='tline' id='l113' data-llen='2207:2230'>阮諶禮圖云犧尊於尊腹之上畫為牛形王肅曰太和</span><br/>
<span class='tline' id='l114' data-llen='2230:2253'>　中魯郡于地中得齊大夫子尾送女器有犧尊以犧</span><br/>
<span class='tline' id='l115' data-llen='2253:2279'><a onclick="displayPageImage('KR1c0060', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2279:2302'>　牛為尊也宋祭絛曰徽宗崇尚古器政和間尚方所</span><br/>
<span class='tline' id='l117' data-llen='2302:2325'>　貯盡三代冡墓中物今博古圖所載是也其犧尊正</span><br/>
<span class='tline' id='l118' data-llen='2325:2348'>　如王肅所言全作牛形開其背以受酒阮諶之言殆</span><br/>
<span class='tline' id='l119' data-llen='2348:2354'>　臆度耳</span><br/>
<span class='tline' id='l120' data-llen='2354:2360'>　　兕觥</span><br/>
<span class='tline' id='l121' data-llen='2360:2383'>孔疏云以兕觥為觥古者燕饗之禮必有兕觥亦為罰</span><br/>
<span class='tline' id='l122' data-llen='2383:2406'>　爵周禮有觥罰之事又云觥其不敬者桑扈詩兕觥</span><br/>
<span class='tline' id='l123' data-llen='2406:2429'>　其觩罰爵徒觩然陳設而無所用言上下俱無失禮</span><br/>
<span class='tline' id='l124' data-llen='2429:2455'><a onclick="displayPageImage('KR1c0060', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2455:2478'>　也絲衣詩兕觥其觩㫖酒思柔不吳不敖言至祭末</span><br/>
<span class='tline' id='l126' data-llen='2478:2501'>　旅酬之節不用罰爵飲美酒者皆柔和不讙譁不倨</span><br/>
<span class='tline' id='l127' data-llen='2501:2512'>　慢其始終皆得禮也</span><br/>
<span class='tline' id='l128' data-llen='2512:2517'>　　壺</span><br/>
<span class='tline' id='l129' data-llen='2517:2537'>韓奕詩曰清酒百壺壺圜器禮器注壺大一石</span><br/>
<span class='tline' id='l130' data-llen='2537:2543'>　　鸞刀</span><br/>
<span class='tline' id='l131' data-llen='2543:2566'>傳曰刀有鸞者言割中節也疏曰鸞鈴也刀環有鈴者</span><br/>
<span class='tline' id='l132' data-llen='2566:2570'>　也</span><br/>
<span class='tline' id='l133' data-llen='2570:2596'><a onclick="displayPageImage('KR1c0060', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2596:2602'>　　楅衡</span><br/>
<span class='tline' id='l135' data-llen='2602:2625'>楅衡施于牛角所以止觸周禮云凡祭飾其牛牲設其</span><br/>
<span class='tline' id='l136' data-llen='2625:2630'>　楅衡</span><br/>
<span class='tline' id='l137' data-llen='2630:2635'>　　㸑</span><br/>
<span class='tline' id='l138' data-llen='2635:2658'>楚茨詩云執㸑踖踖傳云饔㸑廩㸑也疏饔㸑以煑肉</span><br/>
<span class='tline' id='l139' data-llen='2658:2677'>　在門東南北上廩㸑以炊米在饔㸑之北</span><br/>
<span class='tline' id='l140' data-llen='2677:2683'>　　介圭</span><br/>
<span class='tline' id='l141' data-llen='2683:2706'>介圭諸侯之封圭執之為贄以合瑞于王也周官典瑞</span><br/>
<span class='tline' id='l142' data-llen='2706:2732'><a onclick="displayPageImage('KR1c0060', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2732:2755'>　五等諸侯各執其圭璧以朝覲宗遇㑹同于王崧髙</span><br/>
<span class='tline' id='l144' data-llen='2755:2778'>　詩云錫爾介圭以作爾寳是天子初賜時事毛以為</span><br/>
<span class='tline' id='l145' data-llen='2778:2801'>　桓圭九寸是也鄭以為介圭尺二寸是天子之圭非</span><br/>
<span class='tline' id='l146' data-llen='2801:2824'>　諸侯所執故以為寳韓侯之介圭是貢其國之所有</span><br/>
<span class='tline' id='l147' data-llen='2824:2847'>　非所執之瑞圭俱謬誤不可從孔疏曰毛於崧髙以</span><br/>
<span class='tline' id='l148' data-llen='2847:2870'>　介圭為所執之瑞則此處介圭亦為瑞不從鄭而從</span><br/>
<span class='tline' id='l149' data-llen='2870:2893'>　毛其説得之圭為公侯伯所執侯國土産安得有此</span><br/>
<span class='tline' id='l150' data-llen='2893:2900'>　詳見訂詁</span><br/>
<span class='tline' id='l151' data-llen='2900:2926'><a onclick="displayPageImage('KR1c0060', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2926:2932'>　　圭璧</span><br/>
<span class='tline' id='l153' data-llen='2932:2955'>雲漢詩曰圭璧既卒疏周禮大宗伯以蒼璧禮天黄琮</span><br/>
<span class='tline' id='l154' data-llen='2955:2978'>　禮地青圭禮東方赤璋禮南方白琥禮西方黒璜禮</span><br/>
<span class='tline' id='l155' data-llen='2978:2995'>　北方皆祭神所用而圭璧為其總稱</span><br/>
<span class='tline' id='l156' data-llen='2995:3001'>　　筐筥</span><br/>
<span class='tline' id='l157' data-llen='3001:3021'>召南于以盛之維筐及筥毛傳方曰筐圓曰筥</span><br/>
<span class='tline' id='l158' data-llen='3021:3027'>　　附録</span><br/>
<span class='tline' id='l159' data-llen='3027:3050'>　　陳氏稽古編曰禮簠方而簋圓簠盛稻粱簋盛黍</span><br/>
<span class='tline' id='l160' data-llen='3050:3076'><a onclick="displayPageImage('KR1c0060', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3076:3099'>　　稷然古書言簋多不及簠凡言二簋者稻粱也諸</span><br/>
<span class='tline' id='l162' data-llen='3099:3122'>　　侯日食以之若用享則薄矣故易曰應有時也四</span><br/>
<span class='tline' id='l163' data-llen='3122:3145'>　　簋者加以黍稷諸侯朔月食之而養賢者以為平</span><br/>
<span class='tline' id='l164' data-llen='3145:3168'>　　常燕食則禮待之隆也六簋者加以麥苽天子朔</span><br/>
<span class='tline' id='l165' data-llen='3168:3191'>　　月食之若盛舉則稻粱各二合黍稷麥苽是為八</span><br/>
<span class='tline' id='l166' data-llen='3191:3214'>　　簋伐木篇陳饋八簋是也又有十二簋王者以待</span><br/>
<span class='tline' id='l167' data-llen='3214:3220'>　　諸侯</span><br/>
<span class='tline' id='l168' data-llen='3220:3243'>　　圓曰筥方曰筐筐五斛筥五升筥小而筐大然筐</span><br/>
<span class='tline' id='l169' data-llen='3243:3270'><a onclick="displayPageImage('KR1c0060', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3270:3293'>　　之為制又不同大筐五斛小筐五升深者為懿筐</span><br/>
<span class='tline' id='l171' data-llen='3293:3316'>　　淺者為頃筐桑欲其多容故取其深卷耳易盈標</span><br/>
<span class='tline' id='l172' data-llen='3316:3339'>　　梅將盡則取其淺而已鹿鳴之筐以受幣帛楚茨</span><br/>
<span class='tline' id='l173' data-llen='3339:3366'>　　之筐以受黍稷牢肉<span class='krp-note'>鄭/義</span>采蘋之筐以受蘋藻采菽</span><br/>
<span class='tline' id='l174' data-llen='3366:3389'>　　之筐以受豆藿良耜之筐以受饁餉之黍而與筥</span><br/>
<span class='tline' id='l175' data-llen='3389:3412'>　　偕者三焉其小筐乎若大筐則盛米以饋聘賓用</span><br/>
<span class='tline' id='l176' data-llen='3412:3417'>　　之</span><br/>
<span class='tline' id='l177' data-llen='3417:3440'>　　射有正有鵠有質而的其總名也大射射皮侯的</span><br/>
<span class='tline' id='l178' data-llen='3440:3467'><a onclick="displayPageImage('KR1c0060', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3467:3490'>　　以鵠製皮為之賓射射采侯的以正采畫為之燕</span><br/>
<span class='tline' id='l180' data-llen='3490:3513'>　　射射獸侯的以質畫熊麋虎豹鹿豕之形為之猗</span><br/>
<span class='tline' id='l181' data-llen='3513:3536'>　　嗟不出正此賓射也賓之初筵箋云舉鵠而棲之</span><br/>
<span class='tline' id='l182' data-llen='3536:3559'>　　於侯此大射也經云發彼有的傳云的質此燕射</span><br/>
<span class='tline' id='l183' data-llen='3559:3582'>　　也毛以首章為燕射矣鄭衆馬融王肅謂鵠大於</span><br/>
<span class='tline' id='l184' data-llen='3582:3605'>　　正正大於質共在一侯皆誤惟康成據周禮分為</span><br/>
<span class='tline' id='l185' data-llen='3605:3628'>　　三射之侯獨得之質亦采畫但正畫五色質畫各</span><br/>
<span class='tline' id='l186' data-llen='3628:3638'>　　獸之形為異耳</span><br/>
<span class='tline' id='l187' data-llen='3638:3665'><a onclick="displayPageImage('KR1c0060', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3665:3688'>　　王應麟言康成釋禮其經傳無明文者輙引漢禮</span><br/>
<span class='tline' id='l189' data-llen='3688:3711'>　　證之盖漢去古未逺用此證彼或可得其彷彿今</span><br/>
<span class='tline' id='l190' data-llen='3711:3734'>　　以見於詩者言之抱禂漢抱帳也副漢步揺也六</span><br/>
<span class='tline' id='l191' data-llen='3734:3761'>　　珈步揺上飾也卿士之館<span class='krp-note'>緇/衣</span>諸廬也重喬所以縣</span><br/>
<span class='tline' id='l192' data-llen='3761:3794'>　　毛羽也<span class='krp-note'>疏云猶今之鵞毛/槊則又證以唐制</span>汕撩罟也邪偪行縢也</span><br/>
<span class='tline' id='l193' data-llen='3794:3817'>　　醻今之勸酒也簫賣餳者所吹也春酒中山冬釀</span><br/>
<span class='tline' id='l194' data-llen='3817:3844'>　　也戈今之句孑㦸也以至有瞽樂器則大予樂<span class='krp-note'>漢/明</span></span><br/>
<span class='tline' id='l195' data-llen='3844:3873'>　　<span class='krp-note'>帝樂見/東漢書</span>可據也挈壺之刻漏玉瓚大斗之尺寸則</span><br/>
<span class='tline' id='l196' data-llen='3873:3900'><a onclick="displayPageImage('KR1c0060', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3900:3923'>　　漢之禮器猶存也然猶不敢質言之僅曰某若今</span><br/>
<span class='tline' id='l198' data-llen='3923:3946'>　　之某云爾後世去古彌逺乃欲執近事以測古經</span><br/>
<span class='tline' id='l199' data-llen='3946:3969'>　　如據韓愈畫記以釋載獫歇驕據大隄曲以釋漢</span><br/>
<span class='tline' id='l200' data-llen='3969:3992'>　　有游女據姚崇焚蝗之令以釋秉畀炎火據漉魚</span><br/>
<span class='tline' id='l201' data-llen='3992:4015'>　　义網以釋月離于畢據俗諺籬頭吹篳篥以釋一</span><br/>
<span class='tline' id='l202' data-llen='4015:4029'>　　之日觱發皆非吾所敢信</span><br/>
<span class='tline' id='l203' data-llen='4029:4032'>　</span><br/>
<span class='tline' id='l204' data-llen='4032:4041'>　毛詩類釋卷八</span><br/>
</p>
<p><br/>
</p>
  </div>
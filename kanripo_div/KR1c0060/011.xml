<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1c0060', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　毛詩類釋卷十一</span><br/>
<span class='tline' id='l10' data-llen='200:220'>　　　　　　　　　國子監祭酒顧棟髙撰</span><br/>
<span class='tline' id='l11' data-llen='220:226'>　釋農器</span><br/>
<span class='tline' id='l12' data-llen='226:231'>　　耜</span><br/>
<span class='tline' id='l13' data-llen='231:258'>説文曰耜耒下耓也耒耜上句<span class='krp-note'>音/鈎</span>木也古者耒耜皆以</span><br/>
<span class='tline' id='l14' data-llen='258:281'>　木為之易斵木為耜揉木為耒濮氏曰周頌有畧其</span><br/>
<span class='tline' id='l15' data-llen='281:304'>　耜畟畟良耜以起土者言之祭義天子諸侯躬秉耒</span><br/>
<span class='tline' id='l16' data-llen='304:330'><a onclick="displayPageImage('KR1c0060', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='330:340'>　以手所執柄言之</span><br/>
<span class='tline' id='l18' data-llen='340:366'>　　<span class='krp-note'>臣/</span>謹案牛耕起於後世古者只用耜起土雖耕藉</span><br/>
<span class='tline' id='l19' data-llen='366:389'>　　亦躬秉耒也又案大田云以我覃耜載芟云有畧</span><br/>
<span class='tline' id='l20' data-llen='389:412'>　　其耜覃畧皆云利也又畟畟良耜孔疏云畟畟是</span><br/>
<span class='tline' id='l21' data-llen='412:435'>　　刃利之狀則耜當以金為之周禮注古者耜一金</span><br/>
<span class='tline' id='l22' data-llen='435:458'>　　兩人併發之其説近是若説用木太厚則不能入</span><br/>
<span class='tline' id='l23' data-llen='458:481'>　　土鋭而利則虞缺折大易所云殆如結繩為書契</span><br/>
<span class='tline' id='l24' data-llen='481:488'>　　之始耳</span><br/>
<span class='tline' id='l25' data-llen='488:514'><a onclick="displayPageImage('KR1c0060', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='514:537'>　事物紀原後漢末趙過為搜粟都尉始教民牛耕三</span><br/>
<span class='tline' id='l27' data-llen='537:554'>　犂共一牛一人將之實勝耒耜之利</span><br/>
<span class='tline' id='l28' data-llen='554:577'>　　案後漢書王景傳明帝建初八年景遷廬江太守</span><br/>
<span class='tline' id='l29' data-llen='577:600'>　　先是百姓不知牛耕致地力有餘而食常不足郡</span><br/>
<span class='tline' id='l30' data-llen='600:623'>　　界有楚相孫叔敖所起為陂稻田景乃驅率吏民</span><br/>
<span class='tline' id='l31' data-llen='623:646'>　　修起蕪廢教用犁耕由是墾闢倍多遂銘石刻誓</span><br/>
<span class='tline' id='l32' data-llen='646:663'>　　據此則牛耕之法不始於趙過矣</span><br/>
<span class='tline' id='l33' data-llen='663:686'>　　又宋耒陽令曽之謹撰農器譜三卷周益公為之</span><br/>
<span class='tline' id='l34' data-llen='686:712'><a onclick="displayPageImage('KR1c0060', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='712:735'>　　序曰譜凡耒耜耨鎛車戽蓑笠銍刈蓧蕢杵臼斗</span><br/>
<span class='tline' id='l36' data-llen='735:758'>　　斛釡甑倉庾厥類惟十而牛犂盖一編之館轄予</span><br/>
<span class='tline' id='l37' data-llen='758:781'>　　因演其説山海經曰后稷之孫叔均始作牛耕世</span><br/>
<span class='tline' id='l38' data-llen='781:804'>　　以為起於三代予謂不然牛若常在畎畝則武王</span><br/>
<span class='tline' id='l39' data-llen='804:827'>　　平定天下胡不歸之三農而放之桃林之野乎盖</span><br/>
<span class='tline' id='l40' data-llen='827:850'>　　古者祭牛之外惟以享賓駕車犒師而已未及耕</span><br/>
<span class='tline' id='l41' data-llen='850:873'>　　也其在詩曰載芟載柞其耕澤澤千耦其耘徂隰</span><br/>
<span class='tline' id='l42' data-llen='873:896'>　　徂畛又曰有畧其耜俶載南畝以明竭作於春皆</span><br/>
<span class='tline' id='l43' data-llen='896:922'><a onclick="displayPageImage('KR1c0060', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='922:945'>　　人力也至於穫之積之然後殺時犉牡以為社稷</span><br/>
<span class='tline' id='l45' data-llen='945:968'>　　之報若使之耕曽不如迎貓迎虎列於蜡祭乎厥</span><br/>
<span class='tline' id='l46' data-llen='968:991'>　　後王弼傳易以為稼穡之資宋景文公祁闢之曰</span><br/>
<span class='tline' id='l47' data-llen='991:1014'>　　古者牛惟服車書肇牽車牛易服牛乗馬漢趙過</span><br/>
<span class='tline' id='l48' data-llen='1014:1037'>　　始教民牛耕盖本賈思勰齊民要術予謂輔嗣固</span><br/>
<span class='tline' id='l49' data-llen='1037:1060'>　　失賈氏及景文亦未為得也案論語曰犁牛之子</span><br/>
<span class='tline' id='l50' data-llen='1060:1083'>　　騂且角盖犂田之牛純雜牝牡皆可用祭牛則非</span><br/>
<span class='tline' id='l51' data-llen='1083:1106'>　　純非牡不可故曰騂且角也注疏乃以犂為雜色</span><br/>
<span class='tline' id='l52' data-llen='1106:1132'><a onclick="displayPageImage('KR1c0060', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1132:1155'>　　近世諸儒並從此義今考周禮牧人時祀牲必用</span><br/>
<span class='tline' id='l54' data-llen='1155:1178'>　　牷牲純色外祭毁事用厖厖雜色是則純雜之辨</span><br/>
<span class='tline' id='l55' data-llen='1178:1201'>　　雜色謂之厖不謂之犂也竊疑犂起於春秋之世</span><br/>
<span class='tline' id='l56' data-llen='1201:1224'>　　故孔子有犂牛之言而弟子冉耕亦字伯牛禮記</span><br/>
<span class='tline' id='l57' data-llen='1224:1247'>　　月令季冬出土牛示農耕早晚賈誼新書劉向新</span><br/>
<span class='tline' id='l58' data-llen='1247:1270'>　　序俱載鄒穆公曰百姓飽牛而耕暴背而耘大率</span><br/>
<span class='tline' id='l59' data-llen='1270:1293'>　　在秦漢之際何待趙過過特教人耦犂共二牛費</span><br/>
<span class='tline' id='l60' data-llen='1293:1316'>　　省而功倍爾易傳出於魏晉苐見牛耕不復考其</span><br/>
<span class='tline' id='l61' data-llen='1316:1342'><a onclick="displayPageImage('KR1c0060', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1342:1365'>　　初而賈公彦考工正義遂謂起於後漢其失尤甚</span><br/>
<span class='tline' id='l63' data-llen='1365:1391'>　　<span class='krp-note'>臣/</span>案益公之言甚辨以犂牛為耕田之犂冉耕字</span><br/>
<span class='tline' id='l64' data-llen='1391:1414'>　　伯牛説極新異可喜然孔子之世沮溺耦耕又云</span><br/>
<span class='tline' id='l65' data-llen='1414:1437'>　　耰而不輟皆用人力不聞其以牛也又賈思勰宋</span><br/>
<span class='tline' id='l66' data-llen='1437:1460'>　　景文俱云博雅但説牛耕起於趙過而不及王景</span><br/>
<span class='tline' id='l67' data-llen='1460:1483'>　　豈未讀後漢書此傳耶景傳云先是百姓不知牛</span><br/>
<span class='tline' id='l68' data-llen='1483:1506'>　　耕則自秦及西漢其不用牛耕審矣益公之言聊</span><br/>
<span class='tline' id='l69' data-llen='1506:1529'>　　備異聞云爾又云耦犂共二牛詢之老農未嘗有</span><br/>
<span class='tline' id='l70' data-llen='1529:1555'><a onclick="displayPageImage('KR1c0060', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1555:1578'>　　此謹書之以俟知者　晁氏曰元魏賈思勰撰齊</span><br/>
<span class='tline' id='l72' data-llen='1578:1592'>　　民要術十卷凡九十二篇</span><br/>
<span class='tline' id='l73' data-llen='1592:1597'>　　錢</span><br/>
<span class='tline' id='l74' data-llen='1597:1620'>臣工詩曰庤乃錢鎛奄觀銍艾説文云錢銚也古田器</span><br/>
<span class='tline' id='l75' data-llen='1620:1643'>　銚刈也是刈物之器也錢氏天錫曰錢以起土用於</span><br/>
<span class='tline' id='l76' data-llen='1643:1647'>　耕</span><br/>
<span class='tline' id='l77' data-llen='1647:1652'>　　鎛</span><br/>
<span class='tline' id='l78' data-llen='1652:1675'>釋名云鎛鋤類廹地去草六寸所以入苖間亦云鎒鎛</span><br/>
<span class='tline' id='l79' data-llen='1675:1701'><a onclick="displayPageImage('KR1c0060', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1701:1724'>　鎒當是一器髙誘云鎒芸苖也良耜云其鎛斯趙以</span><br/>
<span class='tline' id='l81' data-llen='1724:1747'>　薅荼蓼趙是刺地除去水陸穢草是鎛是芸治田疇</span><br/>
<span class='tline' id='l82' data-llen='1747:1752'>　之器</span><br/>
<span class='tline' id='l83' data-llen='1752:1757'>　　銍</span><br/>
<span class='tline' id='l84' data-llen='1757:1780'>釋名云銍穫禾鐵今之穫禾短䥥也管子云一農之事</span><br/>
<span class='tline' id='l85' data-llen='1780:1801'>　必有一銍一鎒一銚然後成農是三者皆田器</span><br/>
<span class='tline' id='l86' data-llen='1801:1808'>　　蓑　笠</span><br/>
<span class='tline' id='l87' data-llen='1808:1831'>無羊詩何蓑何笠毛傳曰何掲也蓑所以備雨笠所以</span><br/>
<span class='tline' id='l88' data-llen='1831:1857'><a onclick="displayPageImage('KR1c0060', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1857:1880'>　禦暑又良耜詩其笠伊紏毛傳曰紏然笠之輕舉也</span><br/>
<span class='tline' id='l90' data-llen='1880:1883'>　</span><br/>
<span class='tline' id='l91' data-llen='1883:1886'>　</span><br/>
<span class='tline' id='l92' data-llen='1886:1889'>　</span><br/>
<span class='tline' id='l93' data-llen='1889:1892'>　</span><br/>
<span class='tline' id='l94' data-llen='1892:1895'>　</span><br/>
<span class='tline' id='l95' data-llen='1895:1898'>　</span><br/>
<span class='tline' id='l96' data-llen='1898:1908'>　毛詩類釋卷十一</span><br/>
</p>
<p><br/>
</p>
  </div>
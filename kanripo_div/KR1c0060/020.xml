<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1c0060', 'WYG', '020-1a' );" name="020-1a" class="pb">[020-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　毛詩類釋卷二十</span><br/>
<span class='tline' id='l10' data-llen='200:220'>　　　　　　　　　國子監祭酒顧棟髙撰</span><br/>
<span class='tline' id='l11' data-llen='220:225'>　釋車</span><br/>
<span class='tline' id='l12' data-llen='225:230'>　　收</span><br/>
<span class='tline' id='l13' data-llen='230:253'>毛傳收軫也孔疏軫車之前後兩端横木也所以收歛</span><br/>
<span class='tline' id='l14' data-llen='253:276'>　所載故名收焉兵車言淺收者對大車平地任載之</span><br/>
<span class='tline' id='l15' data-llen='276:299'>　車言之兵車當輿之内從前軫至後軫其深四尺四</span><br/>
<span class='tline' id='l16' data-llen='299:325'><a onclick="displayPageImage('KR1c0060', 'WYG', '020-1b' );" name="020-1b" class="pb">[020-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='325:348'>　寸大車則其深八尺是兵車之軫比之為淺也人從</span><br/>
<span class='tline' id='l18' data-llen='348:364'>　後登車入於車内故以深淺言之</span><br/>
<span class='tline' id='l19' data-llen='364:387'>　顧夢麟曰小戎主行不主載故收用淺此句車軫之</span><br/>
<span class='tline' id='l20' data-llen='387:392'>　制也</span><br/>
<span class='tline' id='l21' data-llen='392:398'>　　梁輈</span><br/>
<span class='tline' id='l22' data-llen='398:421'>毛傳輈轅也梁輈上句衡也孔疏衡軛也轅從軫以前</span><br/>
<span class='tline' id='l23' data-llen='421:444'>　稍曲而上至衡則向下句之衡則横居輈下如屋之</span><br/>
<span class='tline' id='l24' data-llen='444:467'>　有梁故曰梁輈又以皮革五處束之其文章厯録然</span><br/>
<span class='tline' id='l25' data-llen='467:493'><a onclick="displayPageImage('KR1c0060', 'WYG', '020-2a' );" name="020-2a" class="pb">[020-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='493:497'>　也</span><br/>
<span class='tline' id='l27' data-llen='497:520'>　顧夢麟曰輈不梁則無以便服馬之進退輈梁矣其</span><br/>
<span class='tline' id='l28' data-llen='520:543'>　木易於不堅故以革量其輈為五停而束之木與革</span><br/>
<span class='tline' id='l29' data-llen='543:561'>　相間其文厯録然此句是鉤衡之制也</span><br/>
<span class='tline' id='l30' data-llen='561:566'>　　衡</span><br/>
<span class='tline' id='l31' data-llen='566:589'>考工記衡長參如一鄭註衡長容兩服疏云參如一者</span><br/>
<span class='tline' id='l32' data-llen='589:612'>　謂俱六尺六寸也兩服謂服馬也以驂馬别有軥鬲</span><br/>
<span class='tline' id='l33' data-llen='612:623'>　引之衡謂車端横木</span><br/>
<span class='tline' id='l34' data-llen='623:649'><a onclick="displayPageImage('KR1c0060', 'WYG', '020-2b' );" name="020-2b" class="pb">[020-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='649:658'>　　游環　脅驅</span><br/>
<span class='tline' id='l36' data-llen='658:681'>孔疏游環在服馬之背上驂馬欲出則此環牽之脅驅</span><br/>
<span class='tline' id='l37' data-llen='681:704'>　以一條皮上繫於衡之兩端後繫於軫之兩端驂馬</span><br/>
<span class='tline' id='l38' data-llen='704:714'>　欲入則此皮約之</span><br/>
<span class='tline' id='l39' data-llen='714:737'>　詩緝曰游環者以環貫驂馬之靷游移無定處所以</span><br/>
<span class='tline' id='l40' data-llen='737:760'>　止驂馬之外出脅驅者以皮繫衡軫之兩端當服馬</span><br/>
<span class='tline' id='l41' data-llen='760:783'>　之脅所以止驂馬之内入王金儒曰游環靳環也左</span><br/>
<span class='tline' id='l42' data-llen='783:806'>　傳云吾從子如驂之靳毛傳朱子皆以為靷環非也</span><br/>
<span class='tline' id='l43' data-llen='806:832'><a onclick="displayPageImage('KR1c0060', 'WYG', '020-3a' );" name="020-3a" class="pb">[020-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='832:855'>　靷靳二字有辨靳乃游環之名謂皮為圈引兩驂之</span><br/>
<span class='tline' id='l45' data-llen='855:883'>　外轡并取之内外轡<span class='krp-note'>所謂六/轡也</span>俱貫於圈内而執之所</span><br/>
<span class='tline' id='l46' data-llen='883:906'>　以制驂馬使不出外故謂之靳游者以環在轡上游</span><br/>
<span class='tline' id='l47' data-llen='906:913'>　移不定也</span><br/>
<span class='tline' id='l48' data-llen='913:919'>　　隂靷</span><br/>
<span class='tline' id='l49' data-llen='919:967'>毛傳隂揜<img height='20' width='20' alt='&amp;KR1270' title='KR1270' src='https://raw.githubusercontent.com/kanripo/KR-Gaiji/master/images/KR1270.png'/><span class='krp-note'>音/犯</span>也鄭箋揜<img height='20' width='20' alt='&amp;KR1270' title='KR1270' src='https://raw.githubusercontent.com/kanripo/KR-Gaiji/master/images/KR1270.png'/>在軾前孔疏<img height='20' width='20' alt='&amp;KR1270' title='KR1270' src='https://raw.githubusercontent.com/kanripo/KR-Gaiji/master/images/KR1270.png'/>車軾前也</span><br/>
<span class='tline' id='l50' data-llen='967:983'>　由輈以上為<img height='20' width='20' alt='&amp;KR1270' title='KR1270' src='https://raw.githubusercontent.com/kanripo/KR-Gaiji/master/images/KR1270.png'/></span><br/>
<span class='tline' id='l51' data-llen='983:1006'>　詩緝曰以板横側置車之前及左右三面以隂暎車</span><br/>
<span class='tline' id='l52' data-llen='1006:1032'><a onclick="displayPageImage('KR1c0060', 'WYG', '020-3b' );" name="020-3b" class="pb">[020-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1032:1062'>　<img height='20' width='20' alt='&amp;KR1270' title='KR1270' src='https://raw.githubusercontent.com/kanripo/KR-Gaiji/master/images/KR1270.png'/>故謂之隂曰隂靷者隂板之上繫驂馬之靷也靷</span><br/>
<span class='tline' id='l54' data-llen='1062:1085'>　以皮為之車衡之長唯六尺六寸止容二服馬驂馬</span><br/>
<span class='tline' id='l55' data-llen='1085:1108'>　頸不當衡别為二靷以引車前繫驂馬之頸後繫於</span><br/>
<span class='tline' id='l56' data-llen='1108:1121'>　車前隂板之上故曰隂靷</span><br/>
<span class='tline' id='l57' data-llen='1121:1126'>　　箱</span><br/>
<span class='tline' id='l58' data-llen='1126:1149'>毛傳箱大車之箱也孔疏大東言晥彼牽牛不以服箱</span><br/>
<span class='tline' id='l59' data-llen='1149:1172'>　毛云服牝服以連箱言之為牛所用故知牝服也車</span><br/>
<span class='tline' id='l60' data-llen='1172:1195'>　人言大車牝服二柯又三分柯之二註大車謂平地</span><br/>
<span class='tline' id='l61' data-llen='1195:1221'><a onclick="displayPageImage('KR1c0060', 'WYG', '020-4a' );" name="020-4a" class="pb">[020-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1221:1244'>　任載之車牝服長八尺謂較也兩較之内謂之箱為</span><br/>
<span class='tline' id='l63' data-llen='1244:1253'>　車内容物之處</span><br/>
<span class='tline' id='l64' data-llen='1253:1258'>　　輪</span><br/>
<span class='tline' id='l65' data-llen='1258:1281'>説文有輻曰輪無輻曰輇輪車之所任以轉着地者也</span><br/>
<span class='tline' id='l66' data-llen='1281:1304'>　考工記曰凡察車之道必自載於地者始也是故察</span><br/>
<span class='tline' id='l67' data-llen='1304:1327'>　車以輪始凡為輪行澤者欲杼行山者欲侔杼以行</span><br/>
<span class='tline' id='l68' data-llen='1327:1350'>　澤則是刀以割塗也是故塗不附侔以行山則是搏</span><br/>
<span class='tline' id='l69' data-llen='1350:1379'>　以行石也是故輪雖敝不甐<span class='krp-note'>一本作/鄰音吝</span>於鑿註抒謂削</span><br/>
<span class='tline' id='l70' data-llen='1379:1405'><a onclick="displayPageImage('KR1c0060', 'WYG', '020-4b' );" name="020-4b" class="pb">[020-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1405:1428'>　其輪之外踐地處如劍脊也侔謂上下相等也澤多</span><br/>
<span class='tline' id='l72' data-llen='1428:1451'>　濕如以刀割泥而泥不附著是行澤欲抒之故搏圓</span><br/>
<span class='tline' id='l73' data-llen='1451:1474'>　□也甐動也山多石如以圓滑之物行於石上雖為</span><br/>
<span class='tline' id='l74' data-llen='1474:1492'>　石所敝不動於鑿中是行山欲侔之故</span><br/>
<span class='tline' id='l75' data-llen='1492:1497'>　　輻</span><br/>
<span class='tline' id='l76' data-llen='1497:1520'>説文輻車輪旁所繫之直木用以輔輪而行者六書故</span><br/>
<span class='tline' id='l77' data-llen='1520:1543'>　輪之中為轂空其中以為軸所貫三十輻凑其外詩</span><br/>
<span class='tline' id='l78' data-llen='1543:1559'>　曰坎坎伐輻兮言伐檀木為輻也</span><br/>
<span class='tline' id='l79' data-llen='1559:1585'><a onclick="displayPageImage('KR1c0060', 'WYG', '020-5a' );" name="020-5a" class="pb">[020-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1585:1592'>　　轂　軧</span><br/>
<span class='tline' id='l81' data-llen='1592:1615'>説文轂輻所凑也朱傳轂者車輪之中外持輻内受軸</span><br/>
<span class='tline' id='l82' data-llen='1615:1638'>　者也考工記轂也者以為利轉也註轂中空虚故輪</span><br/>
<span class='tline' id='l83' data-llen='1638:1661'>　轉便利大車之轂一尺有半兵車之轂長三尺二寸</span><br/>
<span class='tline' id='l84' data-llen='1661:1684'>　故兵車曰暢轂又左傳有笠轂宣四年伯棼射王汰</span><br/>
<span class='tline' id='l85' data-llen='1684:1707'>　輈以貫笠轂註兵車無葢尊者則旁人執笠依轂而</span><br/>
<span class='tline' id='l86' data-llen='1707:1730'>　立謂之笠轂汰過也謂箭過車轅及王之葢也又轂</span><br/>
<span class='tline' id='l87' data-llen='1730:1751'>　謂之軧説文云軧長轂也小雅約軧錯衡是也</span><br/>
<span class='tline' id='l88' data-llen='1751:1777'><a onclick="displayPageImage('KR1c0060', 'WYG', '020-5b' );" name="020-5b" class="pb">[020-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1777:1803'>　　<span class='krp-note'>臣/</span>謹案兵車收用淺轂用長皆對大車言之大車</span><br/>
<span class='tline' id='l90' data-llen='1803:1826'>　　軫深八尺兵車則四尺四寸比之為淺欲其輕㨗</span><br/>
<span class='tline' id='l91' data-llen='1826:1849'>　　利走趨也大車之轂止一尺有半兵車則三尺二</span><br/>
<span class='tline' id='l92' data-llen='1849:1872'>　　寸比之為長慮馳驅險阻轂短或至脱輻故也葢</span><br/>
<span class='tline' id='l93' data-llen='1872:1885'>　　一物而短長盡制如此</span><br/>
<span class='tline' id='l94' data-llen='1885:1890'>　　舝</span><br/>
<span class='tline' id='l95' data-llen='1890:1913'>説文鍵也通名轄轄害也車之禁害也詩弼風載脂載</span><br/>
<span class='tline' id='l96' data-llen='1913:1936'>　舝許氏謙曰舝車軸頭鍵也其物以金為之無事則</span><br/>
<span class='tline' id='l97' data-llen='1936:1962'><a onclick="displayPageImage('KR1c0060', 'WYG', '020-6a' );" name="020-6a" class="pb">[020-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1962:1985'>　脱行則設之葢軸穿於轂而舝則貫於軸之兩端而</span><br/>
<span class='tline' id='l99' data-llen='1985:2008'>　鍵夫輪者也脂則脂其轂與軸使滑澤舝則加其鍵</span><br/>
<span class='tline' id='l100' data-llen='2008:2021'>　間闗軸與轂相切作聲也</span><br/>
<span class='tline' id='l101' data-llen='2021:2047'>　　<span class='krp-note'>臣/</span>謹案漢陳遵傳每飯取客車轄投井中雖有急</span><br/>
<span class='tline' id='l102' data-llen='2047:2070'>　　終不得去葢轄係小物可投井中者無之則車軸</span><br/>
<span class='tline' id='l103' data-llen='2070:2090'>　　與輪為二不可載以行故古人有投轄記</span><br/>
<span class='tline' id='l104' data-llen='2090:2095'>　　輔</span><br/>
<span class='tline' id='l105' data-llen='2095:2118'>孔疏輔兩旁夾車木也詩小雅其車既載乃棄爾輔輔</span><br/>
<span class='tline' id='l106' data-llen='2118:2144'><a onclick="displayPageImage('KR1c0060', 'WYG', '020-6b' );" name="020-6b" class="pb">[020-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2144:2167'>　是可解脱物若今人縛杖於輻以防輔車也左傳輔</span><br/>
<span class='tline' id='l108' data-llen='2167:2173'>　車相依</span><br/>
<span class='tline' id='l109' data-llen='2173:2185'>　　<img height='20' width='20' alt='&amp;KR1270' title='KR1270' src='https://raw.githubusercontent.com/kanripo/KR-Gaiji/master/images/KR1270.png'/></span><br/>
<span class='tline' id='l110' data-llen='2185:2214'>孔疏<img height='20' width='20' alt='&amp;KR1270' title='KR1270' src='https://raw.githubusercontent.com/kanripo/KR-Gaiji/master/images/KR1270.png'/>車軾前也由輈以上為<img height='20' width='20' alt='&amp;KR1270' title='KR1270' src='https://raw.githubusercontent.com/kanripo/KR-Gaiji/master/images/KR1270.png'/></span><br/>
<span class='tline' id='l111' data-llen='2214:2237'>　詩緝曰舊音宄非也音宄者車旁從九謂車轍轍無</span><br/>
<span class='tline' id='l112' data-llen='2237:2260'>　不濡之理今當車旁從已音范少儀云祭左右范是</span><br/>
<span class='tline' id='l113' data-llen='2260:2264'>　也</span><br/>
<span class='tline' id='l114' data-llen='2264:2287'>　許氏謙曰按周禮輈人疏轍廣謂之軌轂末亦為軌</span><br/>
<span class='tline' id='l115' data-llen='2287:2313'><a onclick="displayPageImage('KR1c0060', 'WYG', '020-7a' );" name="020-7a" class="pb">[020-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2313:2340'>　黄公紹古今韻㑹引説文軌車轍也又音軸謂轊<span class='krp-note'>音/衛</span></span><br/>
<span class='tline' id='l117' data-llen='2340:2363'>　頭也轊即車軸之端貫轂者車輪有髙下有廣狹皆</span><br/>
<span class='tline' id='l118' data-llen='2363:2386'>　定於軌輪中之軌既同則轍迹亦同後人因謂車轍</span><br/>
<span class='tline' id='l119' data-llen='2386:2409'>　亦曰軌曲禮塵不出軌以髙下言也中庸車同軌以</span><br/>
<span class='tline' id='l120' data-llen='2409:2432'>　廣狹言也葢兵車乗車之輪其崇六尺六寸軌居輪</span><br/>
<span class='tline' id='l121' data-llen='2432:2455'>　之中若濡軌則水深三尺三寸以是言之則此章軌</span><br/>
<span class='tline' id='l122' data-llen='2455:2479'>　字正不必改作<img height='20' width='20' alt='&amp;KR1270' title='KR1270' src='https://raw.githubusercontent.com/kanripo/KR-Gaiji/master/images/KR1270.png'/>但不作轍説可耳</span><br/>
<span class='tline' id='l123' data-llen='2479:2505'>　　<span class='krp-note'>臣/</span>謹案嚴氏之説極當而許氏謙之説亦可通今</span><br/>
<span class='tline' id='l124' data-llen='2505:2531'><a onclick="displayPageImage('KR1c0060', 'WYG', '020-7b' );" name="020-7b" class="pb">[020-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2531:2538'>　　並存之</span><br/>
<span class='tline' id='l126' data-llen='2538:2549'>　　重較<span class='krp-note'>音角/</span></span><br/>
<span class='tline' id='l127' data-llen='2549:2572'>孔疏周禮輿人註云較兩輢上出軾者以角之兩頭皆</span><br/>
<span class='tline' id='l128' data-llen='2572:2592'>　置於輢上二木相附故據兩輢出軾而言也</span><br/>
<span class='tline' id='l129' data-llen='2592:2615'>　吕和叔曰古者車箱長四尺四寸三分前一後二横</span><br/>
<span class='tline' id='l130' data-llen='2615:2638'>　一木下去車牀三尺三寸謂之式又於式上二尺二</span><br/>
<span class='tline' id='l131' data-llen='2638:2661'>　寸横一木謂之較較軾通髙五尺五寸古人立乗非</span><br/>
<span class='tline' id='l132' data-llen='2661:2684'>　如今人之坐故平常則憑較若因為敬則落手憑下</span><br/>
<span class='tline' id='l133' data-llen='2684:2710'><a onclick="displayPageImage('KR1c0060', 'WYG', '020-8a' );" name="020-8a" class="pb">[020-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2710:2718'>　式而頭得俯</span><br/>
<span class='tline' id='l135' data-llen='2718:2741'>　正字通曰較在軾上若兩較然故曰重較輢是兩邊</span><br/>
<span class='tline' id='l136' data-llen='2741:2764'>　植木較横輢上輢兩而較一也説文曰較車輢上曲</span><br/>
<span class='tline' id='l137' data-llen='2764:2787'>　銅也較在軾上恐其墜故以曲銅闗之古謂較為車</span><br/>
<span class='tline' id='l138' data-llen='2787:2791'>　耳</span><br/>
<span class='tline' id='l139' data-llen='2791:2814'>　詩補傳曰較髙五尺五寸式髙三尺三寸較既出於</span><br/>
<span class='tline' id='l140' data-llen='2814:2823'>　式上故曰重較</span><br/>
<span class='tline' id='l141' data-llen='2823:2829'>　　路車</span><br/>
<span class='tline' id='l142' data-llen='2829:2855'><a onclick="displayPageImage('KR1c0060', 'WYG', '020-8b' );" name="020-8b" class="pb">[020-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2855:2878'>毛傳路車人君之車秦風何以贈之路車乗黄許氏謙</span><br/>
<span class='tline' id='l144' data-llen='2878:2901'>　曰周禮巾車金路以封同姓象路以封異姓革車以</span><br/>
<span class='tline' id='l145' data-llen='2901:2924'>　封四衛木路以封藩國皆諸侯也故人君之車曰路</span><br/>
<span class='tline' id='l146' data-llen='2924:2947'>　車又王風大車檻檻毛傳大車大夫之車疏曰此大</span><br/>
<span class='tline' id='l147' data-llen='2947:2970'>　車葢革車也大夫乗墨車天子之大夫出封如子男</span><br/>
<span class='tline' id='l148' data-llen='2970:2993'>　之服則車亦得乗諸侯之車故知此大車是革車也</span><br/>
<span class='tline' id='l149' data-llen='2993:3019'>　　<span class='krp-note'>臣/</span>謹案毛孔以大車為革車以下毳衣而知之春</span><br/>
<span class='tline' id='l150' data-llen='3019:3043'>　　官司服云子男之服自毳冕而下卿大夫服𤣥冕</span><br/>
<span class='tline' id='l151' data-llen='3043:3069'><a onclick="displayPageImage('KR1c0060', 'WYG', '020-9a' );" name="020-9a" class="pb">[020-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3069:3092'>　　而天子大夫四命其出封則加一等如子男故得</span><br/>
<span class='tline' id='l153' data-llen='3092:3115'>　　服毳衣衣得服毳則知車亦得乗子男之革路也</span><br/>
<span class='tline' id='l154' data-llen='3115:3138'>　　錢氏曰尊之故言大車與平地任載之大車有别</span><br/>
<span class='tline' id='l155' data-llen='3138:3144'>　　大車</span><br/>
<span class='tline' id='l156' data-llen='3144:3167'>詩小雅無將大車祇自塵兮孔疏此大車是平地載任</span><br/>
<span class='tline' id='l157' data-llen='3167:3190'>　之車冬官車人為車有大車鄭云大車平地載任之</span><br/>
<span class='tline' id='l158' data-llen='3190:3213'>　車即此是也其車駕牛酒誥曰肇牽車牛遠服賈則</span><br/>
<span class='tline' id='l159' data-llen='3213:3236'>　是小人之所將也將猶扶進也詩緝曰君子推挽小</span><br/>
<span class='tline' id='l160' data-llen='3236:3262'><a onclick="displayPageImage('KR1c0060', 'WYG', '020-9b' );" name="020-9b" class="pb">[020-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3262:3285'>　人小人既進則譖害君子如人推挽大車大車既進</span><br/>
<span class='tline' id='l162' data-llen='3285:3299'>　則塵汙於人故君子悔之也</span><br/>
<span class='tline' id='l163' data-llen='3299:3325'>　　<span class='krp-note'>臣/</span>謹案此大車謂平地載任之車其車駕牛凡車</span><br/>
<span class='tline' id='l164' data-llen='3325:3348'>　　駕馬者則用人御車謂人在車上御六轡以左右</span><br/>
<span class='tline' id='l165' data-llen='3348:3371'>　　之射御為六藝之一士大夫之所習也車駕牛者</span><br/>
<span class='tline' id='l166' data-llen='3371:3395'>　　則用人將車謂人在車旁歩行扶進之罪𨽻之所</span><br/>
<span class='tline' id='l167' data-llen='3395:3418'>　　職也詩小雅云我任我輦我車我牛孔疏引秋官</span><br/>
<span class='tline' id='l168' data-llen='3418:3442'>　　罪𨽻職云凡封國若家牛助為牽傍鄭云牛助謂</span><br/>
<span class='tline' id='l169' data-llen='3442:3469'><a onclick="displayPageImage('KR1c0060', 'WYG', '020-10a' );" name="020-10a" class="pb">[020-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3469:3492'>　　國以牛轉移也我車謂將牛車也别云我牛者此</span><br/>
<span class='tline' id='l171' data-llen='3492:3515'>　　牛在轅之外不在轅中故别有人牽傍之在前曰</span><br/>
<span class='tline' id='l172' data-llen='3515:3538'>　　牽在傍曰傍地官牛人云凡軍旅行役共其兵車</span><br/>
<span class='tline' id='l173' data-llen='3538:3550'>　　之牛與其牽傍是也</span><br/>
<span class='tline' id='l174' data-llen='3550:3555'>　　輦</span><br/>
<span class='tline' id='l175' data-llen='3555:3578'>六書故車用人輓者也詩小雅我任我輦司馬法曰夏</span><br/>
<span class='tline' id='l176' data-llen='3578:3601'>　二十人而輦殷十八人周十五人周禮鄉師注曰輦</span><br/>
<span class='tline' id='l177' data-llen='3601:3624'>　車人輓行所以載任器者止以為藩營輦一斧一斤</span><br/>
<span class='tline' id='l178' data-llen='3624:3651'><a onclick="displayPageImage('KR1c0060', 'WYG', '020-10b' );" name="020-10b" class="pb">[020-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3651:3672'>　一鑿一梩一鋤周加二版二築以十五人而輦</span><br/>
<span class='tline' id='l180' data-llen='3672:3678'>　　田車</span><br/>
<span class='tline' id='l181' data-llen='3678:3700'>詩車攻云田車既好四牡孔阜疏曰田車田獵之車</span><br/>
<span class='tline' id='l182' data-llen='3700:3706'>　　輶車</span><br/>
<span class='tline' id='l183' data-llen='3706:3729'>毛傳輶輕也鄭箋輕車驅逆之車置鸞於鑣異於乗車</span><br/>
<span class='tline' id='l184' data-llen='3729:3752'>　也疏曰夏官田僕掌設驅逆之車驅謂驅禽使前趨</span><br/>
<span class='tline' id='l185' data-llen='3752:3775'>　獲逆謂御還之使不出圍是田獵之官所用若君所</span><br/>
<span class='tline' id='l186' data-llen='3775:3795'>　秉君所乗則謂之田車不宜以輶輕為名也</span><br/>
<span class='tline' id='l187' data-llen='3795:3822'><a onclick="displayPageImage('KR1c0060', 'WYG', '020-11a' );" name="020-11a" class="pb">[020-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3822:3845'>　朱傳曰鑣馬銜也驅逐之車置鸞於馬銜之兩旁乗</span><br/>
<span class='tline' id='l189' data-llen='3845:3857'>　車則鸞在衡和在軾也</span><br/>
<span class='tline' id='l190' data-llen='3857:3863'>　　役車</span><br/>
<span class='tline' id='l191' data-llen='3863:3886'>詩唐風云蟋蟀在堂役車其休孔疏春官巾車職庻人</span><br/>
<span class='tline' id='l192' data-llen='3886:3909'>　乗役車注云役車方箱可載任器以供役者然則收</span><br/>
<span class='tline' id='l193' data-llen='3909:3932'>　納禾稼亦用此車故知後車休息是農功畢之時也</span><br/>
<span class='tline' id='l194' data-llen='3932:3938'>　　棧車</span><br/>
<span class='tline' id='l195' data-llen='3938:3961'>詩小雅云有棧之車行彼周道毛傳棧車役車也鄭箋</span><br/>
<span class='tline' id='l196' data-llen='3961:3988'><a onclick="displayPageImage('KR1c0060', 'WYG', '020-11b' );" name="020-11b" class="pb">[020-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3988:4011'>　棧車輦者孔疏引周禮地官鄉師注云輦是人輓行</span><br/>
<span class='tline' id='l198' data-llen='4011:4034'>　所以載任器者止以為藩營是行止常依於道似狐</span><br/>
<span class='tline' id='l199' data-llen='4034:4057'>　之依於草也周禮巾車云士乗棧車庻人乗役車知</span><br/>
<span class='tline' id='l200' data-llen='4057:4080'>　此非士之棧車者以士之所乗非軍旅徒役所當有</span><br/>
<span class='tline' id='l201' data-llen='4080:4103'>　故知非巾車之棧車也此與庻人役車同又知非彼</span><br/>
<span class='tline' id='l202' data-llen='4103:4126'>　役車者彼不以人輓此乃從軍供役之輦故知不同</span><br/>
<span class='tline' id='l203' data-llen='4126:4144'>　也有棧是車之狀非士所乗之棧車也</span><br/>
<span class='tline' id='l204' data-llen='4144:4150'>　　小戎</span><br/>
<span class='tline' id='l205' data-llen='4150:4177'><a onclick="displayPageImage('KR1c0060', 'WYG', '020-12a' );" name="020-12a" class="pb">[020-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4177:4192'>毛傳小戎兵車也制度已悉見前</span><br/>
<span class='tline' id='l207' data-llen='4192:4198'>　　元戎</span><br/>
<span class='tline' id='l208' data-llen='4198:4221'>韓嬰章句曰元戎大戎謂兵車也車有大戎十乗謂車</span><br/>
<span class='tline' id='l209' data-llen='4221:4244'>　縵輪馬被甲衡軛之上盡有劍戟名曰陷陣之車所</span><br/>
<span class='tline' id='l210' data-llen='4244:4258'>　以冒突先破敵家之行伍也</span><br/>
<span class='tline' id='l211' data-llen='4258:4281'>　王氏曰軍行前曰啟後曰殿元戎十乗以先軍行之</span><br/>
<span class='tline' id='l212' data-llen='4281:4304'>　前者所謂選鋒也解頤曰十乗則為馬四十匹甲士</span><br/>
<span class='tline' id='l213' data-llen='4304:4319'>　三十人其為歩卒七百二十人</span><br/>
<span class='tline' id='l214' data-llen='4319:4346'><a onclick="displayPageImage('KR1c0060', 'WYG', '020-12b' );" name="020-12b" class="pb">[020-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4346:4353'>　　附車飾</span><br/>
<span class='tline' id='l216' data-llen='4353:4359'>　　鋈續</span><br/>
<span class='tline' id='l217' data-llen='4359:4382'>孔疏謂銷此白金以鋈灌靷環非訓鋈為白金也金銀</span><br/>
<span class='tline' id='l218' data-llen='4382:4405'>　銅鐵總名為金此兵車之飾或是白銅未必是白銀</span><br/>
<span class='tline' id='l219' data-llen='4405:4409'>　也</span><br/>
<span class='tline' id='l220' data-llen='4409:4432'>　詩緝曰續者靷端續引之環也鋈續者以白金灌沃</span><br/>
<span class='tline' id='l221' data-llen='4432:4455'>　續引之環以為飾也王金儒曰鋈續隂板之上繫靷</span><br/>
<span class='tline' id='l222' data-llen='4455:4472'>　有環曰續冶白金沃灌其環以為飾</span><br/>
<span class='tline' id='l223' data-llen='4472:4499'><a onclick="displayPageImage('KR1c0060', 'WYG', '020-13a' );" name="020-13a" class="pb">[020-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4499:4505'>　　觼軜</span><br/>
<span class='tline' id='l225' data-llen='4505:4528'>毛傳軜驂内轡也鄭箋鋈以觼軜軜之觼以白金為飾</span><br/>
<span class='tline' id='l226' data-llen='4528:4537'>　也軜繫於軾前</span><br/>
<span class='tline' id='l227' data-llen='4537:4560'>　孔疏軜納也謂白金飾皮為觼以納物也觼是環之</span><br/>
<span class='tline' id='l228' data-llen='4560:4583'>　有舌者四馬八轡而經傳唯言六轡眀有二轡當繫</span><br/>
<span class='tline' id='l229' data-llen='4583:4606'>　之也馬之有轡者所以制馬之左右令之随逐人意</span><br/>
<span class='tline' id='l230' data-llen='4606:4629'>　驂馬欲入則偪於脅驅内轡不須牽輓故知軜者是</span><br/>
<span class='tline' id='l231' data-llen='4629:4652'>　納驂馬之内轡繫於軾前其繫之處以白金為觼也</span><br/>
<span class='tline' id='l232' data-llen='4652:4679'><a onclick="displayPageImage('KR1c0060', 'WYG', '020-13b' );" name="020-13b" class="pb">[020-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4679:4702'>　顧夢麟曰軜是驂内轡不可當隂靷之靷葢彼是引</span><br/>
<span class='tline' id='l234' data-llen='4702:4715'>　車之靷此是控驂之轡也</span><br/>
<span class='tline' id='l235' data-llen='4715:4738'>　王金儒曰計車前轡與革凡十二條在手者六轡游</span><br/>
<span class='tline' id='l236' data-llen='4738:4761'>　環則總收六轡之皮圈也繫之車者四革即脅驅隂</span><br/>
<span class='tline' id='l237' data-llen='4761:4784'>　靷各皮二條其二為驂内轡即軜也脅驅則繫之衡</span><br/>
<span class='tline' id='l238' data-llen='4784:4802'>　與軫靷則繫之隂板而軜則繫之軾也</span><br/>
<span class='tline' id='l239' data-llen='4802:4808'>　　翟茀</span><br/>
<span class='tline' id='l240' data-llen='4808:4831'>毛傳茀蔽也疏曰婦人乗車不露見車之前後設障以</span><br/>
<span class='tline' id='l241' data-llen='4831:4858'><a onclick="displayPageImage('KR1c0060', 'WYG', '020-14a' );" name="020-14a" class="pb">[020-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4858:4881'>　自隠蔽謂之茀因以翟羽為餙葢厭翟也次以羽使</span><br/>
<span class='tline' id='l243' data-llen='4881:4886'>　相厭</span><br/>
<span class='tline' id='l244' data-llen='4886:4894'>　　簟茀朱鞹</span><br/>
<span class='tline' id='l245' data-llen='4894:4917'>毛傳簟方文蓆也車之蔽曰茀諸侯之路車有朱革之</span><br/>
<span class='tline' id='l246' data-llen='4917:4924'>　質而羽餙</span><br/>
<span class='tline' id='l247' data-llen='4924:4947'>　孔疏曰用竹為蓆其文必方故云方文蓆也車之蔽</span><br/>
<span class='tline' id='l248' data-llen='4947:4970'>　曰茀謂車之後户案爾雅器云云輿革前謂之艱後</span><br/>
<span class='tline' id='l249' data-llen='4970:4993'>　謂之茀郭璞曰艱以韋靶車軾也茀以韋靶後户也</span><br/>
<span class='tline' id='l250' data-llen='4993:5020'><a onclick="displayPageImage('KR1c0060', 'WYG', '020-14b' );" name="020-14b" class="pb">[020-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5020:5043'>　如爾雅之文車前後之飾皆有革有簟故此説車飾</span><br/>
<span class='tline' id='l252' data-llen='5043:5066'>　云簟茀朱鞹也鞹是皮之去毛者諸侯之路車皆以</span><br/>
<span class='tline' id='l253' data-llen='5066:5084'>　朱革為本質其上又以翟羽為之餙也</span><br/>
<span class='tline' id='l254' data-llen='5084:5110'>　　<span class='krp-note'>臣/</span>謹案采芑言簟茀魚服孔疏謂以方文竹簟之</span><br/>
<span class='tline' id='l255' data-llen='5110:5133'>　　蓆為之蔽韓奕言簟茀錯衡孔疏謂漆簟以為車</span><br/>
<span class='tline' id='l256' data-llen='5133:5156'>　　蔽若今之藩藩即齊侯以藩載欒盈及其士納諸</span><br/>
<span class='tline' id='l257' data-llen='5156:5179'>　　曲沃之藩葢婦人之車也與此文簟茀朱鞹為三</span><br/>
<span class='tline' id='l258' data-llen='5179:5202'>　　毛傳又謂是諸侯之路車則茀是國君所用不獨</span><br/>
<span class='tline' id='l259' data-llen='5202:5229'><a onclick="displayPageImage('KR1c0060', 'WYG', '020-15a' );" name="020-15a" class="pb">[020-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5229:5237'>　　婦人有矣</span><br/>
<span class='tline' id='l261' data-llen='5237:5243'>　　錯衡</span><br/>
<span class='tline' id='l262' data-llen='5243:5262'>毛傳錯衡文衡也疏曰錯置文采為車之衡</span><br/>
<span class='tline' id='l263' data-llen='5262:5268'>　　鞹鞃</span><br/>
<span class='tline' id='l264' data-llen='5268:5291'>毛傳鞹革也鞃軾中也疏曰鞹毛之皮也鞃者兩較之</span><br/>
<span class='tline' id='l265' data-llen='5291:5314'>　之間有横木可憑者鞹鞃者以去毛之皮施於軾之</span><br/>
<span class='tline' id='l266' data-llen='5314:5325'>　中央持車使牢固也</span><br/>
<span class='tline' id='l267' data-llen='5325:5331'>　　文茵</span><br/>
<span class='tline' id='l268' data-llen='5331:5358'><a onclick="displayPageImage('KR1c0060', 'WYG', '020-15b' );" name="020-15b" class="pb">[020-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5358:5381'>毛傳文茵虎皮也疏曰茵者車上之褥用皮為之言文</span><br/>
<span class='tline' id='l270' data-llen='5381:5395'>　茵則皮有文采故知虎皮也</span><br/>
<span class='tline' id='l271' data-llen='5395:5401'>　　淺幭</span><br/>
<span class='tline' id='l272' data-llen='5401:5424'>毛傳淺虎皮淺毛也幭覆軾也疏曰獸之淺毛者唯虎</span><br/>
<span class='tline' id='l273' data-llen='5424:5437'>　耳謂以淺毛之皮為幭也</span><br/>
<span class='tline' id='l274' data-llen='5437:5463'>　　<span class='krp-note'>臣/</span>謹案文茵與淺幭皆以虎皮為之茵施於車箱</span><br/>
<span class='tline' id='l275' data-llen='5463:5486'>　　之内坐以為安幭覆於車軾之上行以為憑文言</span><br/>
<span class='tline' id='l276' data-llen='5486:5509'>　　其采淺言其形狀耳鞃所以持車使牢固者非以</span><br/>
<span class='tline' id='l277' data-llen='5509:5536'><a onclick="displayPageImage('KR1c0060', 'WYG', '020-16a' );" name="020-16a" class="pb">[020-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5536:5543'>　　為飾也</span><br/>
<span class='tline' id='l279' data-llen='5543:5549'>　　約軧</span><br/>
<span class='tline' id='l280' data-llen='5549:5572'>説文軧長轂也考工記設兵車乗車其轂長於田車故</span><br/>
<span class='tline' id='l281' data-llen='5572:5595'>　小戎云暢轂言朱而約之謂以朱色纒束車轂以為</span><br/>
<span class='tline' id='l282' data-llen='5595:5618'>　飾輪人云客轂必直陳篆必正篆轂約也葢以皮纒</span><br/>
<span class='tline' id='l283' data-llen='5618:5641'>　之而上加以朱漆知約以朱者以上言鈎膺是陳金</span><br/>
<span class='tline' id='l284' data-llen='5641:5664'>　路之事金路以金為飾轂色宜與金同又路車有奭</span><br/>
<span class='tline' id='l285' data-llen='5664:5678'>　奭是赤貎故知約必用朱也</span><br/>
<span class='tline' id='l286' data-llen='5678:5705'><a onclick="displayPageImage('KR1c0060', 'WYG', '020-16b' );" name="020-16b" class="pb">[020-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5705:5711'>　　淑旂</span><br/>
<span class='tline' id='l288' data-llen='5711:5730'>毛傳淑善也交龍為旂鄭云旂之善色者也</span><br/>
<span class='tline' id='l289' data-llen='5730:5736'>　　綏章</span><br/>
<span class='tline' id='l290' data-llen='5736:5759'>鄭箋綏所引以登車有采章也天官夏采注云徐州貢</span><br/>
<span class='tline' id='l291' data-llen='5759:5782'>　夏翟之羽有虞氏以為綏後世或無夏翟染鳥羽象</span><br/>
<span class='tline' id='l292' data-llen='5782:5805'>　而用之或以旄牛尾為之綴於幢上所謂注毛於竿</span><br/>
<span class='tline' id='l293' data-llen='5805:5828'>　首者然則孔疏綏者即交龍旂竿所建與旂共一竿</span><br/>
<span class='tline' id='l294' data-llen='5828:5841'>　為貴賤之表章故云綏章</span><br/>
<span class='tline' id='l295' data-llen='5841:5868'><a onclick="displayPageImage('KR1c0060', 'WYG', '020-17a' );" name="020-17a" class="pb">[020-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5868:5888'>　　幃裳<span class='krp-note'>毛作帷裳婦人/之車鄭作幃</span></span><br/>
<span class='tline' id='l297' data-llen='5888:5911'>孔疏幃裳一名童容巾車云重翟厭翟安車皆有容葢</span><br/>
<span class='tline' id='l298' data-llen='5911:5934'>　容謂襜車以幃障車之傍如裳以為容飾故或謂之</span><br/>
<span class='tline' id='l299' data-llen='5934:5957'>　帷裳或謂童容其上有葢四旁垂而下此惟婦人之</span><br/>
<span class='tline' id='l300' data-llen='5957:5975'>　車飾為然丈夫之車立乗有葢無帷裳</span><br/>
<span class='tline' id='l301' data-llen='5975:5981'>　　和鸞</span><br/>
<span class='tline' id='l302' data-llen='5981:6004'>干寶周禮注曰和鸞皆以金為鈴鸞在衡和在軾衡是</span><br/>
<span class='tline' id='l303' data-llen='6004:6027'>　車前横木駕馬者軾是車上横木可憑者馬動則鸞</span><br/>
<span class='tline' id='l304' data-llen='6027:6054'><a onclick="displayPageImage('KR1c0060', 'WYG', '020-17b' );" name="020-17b" class="pb">[020-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6054:6077'>　鳴鸞鳴則和應舒則不鳴疾則失音故蓼蕭詩云和</span><br/>
<span class='tline' id='l306' data-llen='6077:6088'>　鸞雝雝言得其和也</span><br/>
<span class='tline' id='l307' data-llen='6088:6111'>　京山程氏云和金口木舌鸞金口金舌鸞在衡近於</span><br/>
<span class='tline' id='l308' data-llen='6111:6125'>　馬衡是車前駕馬者即軏也</span><br/>
<span class='tline' id='l309' data-llen='6125:6131'>　　附録</span><br/>
<span class='tline' id='l310' data-llen='6131:6154'>　　陳氏稽古編曰人駕車曰輦司馬法曰夏后氏二</span><br/>
<span class='tline' id='l311' data-llen='6154:6177'>　　十人而輦殷十八人而輦周十五人而輦葢夏之</span><br/>
<span class='tline' id='l312' data-llen='6177:6206'>　　末代所造<span class='krp-note'>見宋書/及通典</span>井丹亦云桀駕人車行則載任</span><br/>
<span class='tline' id='l313' data-llen='6206:6233'><a onclick="displayPageImage('KR1c0060', 'WYG', '020-18a' );" name="020-18a" class="pb">[020-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6233:6256'>　　器止則為蕃營不以乗也詩車攻傳以徒為輦者</span><br/>
<span class='tline' id='l315' data-llen='6256:6279'>　　為田獵也黍苗篇我輦為城謝也何草不黄篇有</span><br/>
<span class='tline' id='l316' data-llen='6279:6302'>　　棧之車箋云輦者為用兵不息也皆以載任器惟</span><br/>
<span class='tline' id='l317' data-llen='6302:6325'>　　巾車掌王后五路有輦車左傳晉范宣子使二婦</span><br/>
<span class='tline' id='l318' data-llen='6325:6348'>　　人輦而如公齊子尾疾於公宫輦而歸衛公叔文</span><br/>
<span class='tline' id='l319' data-llen='6348:6371'>　　子輦而歸然王后止乗於宫中三子或遇變或疾</span><br/>
<span class='tline' id='l320' data-llen='6371:6394'>　　或老皆非其常也桀無故而駕之則世以為譏矣</span><br/>
<span class='tline' id='l321' data-llen='6394:6415'>　　黄公紹謂王朝歩自周歩為歩輦恐不可從</span><br/>
<span class='tline' id='l322' data-llen='6415:6442'><a onclick="displayPageImage('KR1c0060', 'WYG', '020-18b' );" name="020-18b" class="pb">[020-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6442:6468'>　　<span class='krp-note'>臣/</span>謹案此條極足砭世驕逸之習近世顧氏炎武</span><br/>
<span class='tline' id='l324' data-llen='6468:6491'>　　亦云眀祖欲令諸子習於勤勞勅近處止許乗馬</span><br/>
<span class='tline' id='l325' data-llen='6491:6514'>　　不得用肩輿亦此意然召誥王朝歩自周則至於</span><br/>
<span class='tline' id='l326' data-llen='6514:6537'>　　豐周為鎬金去豐二十五里王豈能徒行而至乎</span><br/>
<span class='tline' id='l327' data-llen='6537:6550'>　　黄氏之説或不盡誣也</span><br/>
<span class='tline' id='l328' data-llen='6550:6553'>　</span><br/>
<span class='tline' id='l329' data-llen='6553:6556'>　</span><br/>
<span class='tline' id='l330' data-llen='6556:6566'>　毛詩類釋卷二十</span><br/>
</p>
<p><br/>
</p>
  </div>
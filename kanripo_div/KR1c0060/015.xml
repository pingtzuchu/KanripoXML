<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1c0060', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　毛詩類釋卷十五</span><br/>
<span class='tline' id='l10' data-llen='200:220'>　　　　　　　　　國子監祭酒顧棟髙撰</span><br/>
<span class='tline' id='l11' data-llen='220:225'>　釋木</span><br/>
<span class='tline' id='l12' data-llen='225:230'>　　榛</span><br/>
<span class='tline' id='l13' data-llen='230:253'>陸氏璣曰榛栗屬有兩種其一種皮葉皆如栗子小形</span><br/>
<span class='tline' id='l14' data-llen='253:276'>　如杼子味亦如栗所謂樹之榛栗者也其一種葉如</span><br/>
<span class='tline' id='l15' data-llen='276:299'>　木蓼生髙丈餘作胡桃味山有榛之榛是也遼東上</span><br/>
<span class='tline' id='l16' data-llen='299:325'><a onclick="displayPageImage('KR1c0060', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='325:343'>　黨皆饒有之子似橡子枝莖可以為燭</span><br/>
<span class='tline' id='l18' data-llen='343:356'>　范氏祖禹曰榛栗為女贄</span><br/>
<span class='tline' id='l19' data-llen='356:379'>　蔡氏卞曰榛小木也以為禮實則貴矣植之榛栗先</span><br/>
<span class='tline' id='l20' data-llen='379:402'>　禮實也葢衛居處於漕無城市宫室君臣上下冠㛰</span><br/>
<span class='tline' id='l21' data-llen='402:420'>　䘮祭無以為禮實則於是不可不先也</span><br/>
<span class='tline' id='l22' data-llen='420:425'>　　栗</span><br/>
<span class='tline' id='l23' data-llen='425:448'>陸氏璣曰五方皆有栗惟漁陽范陽栗甜美味長他方</span><br/>
<span class='tline' id='l24' data-llen='448:471'>　悉不及也倭韓國諸島上栗大如雞子亦短味不美</span><br/>
<span class='tline' id='l25' data-llen='471:497'><a onclick="displayPageImage('KR1c0060', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='497:520'>　桂陽有莘栗藂生大如杼子形色與栗無異但差小</span><br/>
<span class='tline' id='l27' data-llen='520:543'>　耳又有奥栗子圎而細或云即莘今惟江湖間有之</span><br/>
<span class='tline' id='l28' data-llen='543:566'>　又有茅栗佳要其實更小而木栗不殊但春生夏花</span><br/>
<span class='tline' id='l29' data-llen='566:576'>　秋實冬枯為異耳</span><br/>
<span class='tline' id='l30' data-llen='576:588'>　周禮饋食之籩其實栗</span><br/>
<span class='tline' id='l31' data-llen='588:593'>　　梅</span><br/>
<span class='tline' id='l32' data-llen='593:616'>陸氏璣曰梅杏類樹及葉皆如杏而黒耳曝乾為腊置</span><br/>
<span class='tline' id='l33' data-llen='616:629'>　羮臛韲中又可含以香口</span><br/>
<span class='tline' id='l34' data-llen='629:655'><a onclick="displayPageImage('KR1c0060', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='655:672'>　朱子詩傳梅木名華白實似杏而酢</span><br/>
<span class='tline' id='l36' data-llen='672:677'>　　桃</span><br/>
<span class='tline' id='l37' data-llen='677:701'>朱子詩𫝊桃木名華紅實可食夭夭少好貌灼灼華之</span><br/>
<span class='tline' id='l38' data-llen='701:711'>　盛也木少則華盛</span><br/>
<span class='tline' id='l39' data-llen='711:734'>　孔疏桃或少而未華或華而不少此詩夭夭灼灼並</span><br/>
<span class='tline' id='l40' data-llen='734:757'>　言之則是少而有華者以喻女少而色盛言及時也</span><br/>
<span class='tline' id='l41' data-llen='757:780'>　徐氏常吉曰桃之為木多華然五年則老老則華减</span><br/>
<span class='tline' id='l42' data-llen='780:791'>　故以木少華盛為言</span><br/>
<span class='tline' id='l43' data-llen='791:817'><a onclick="displayPageImage('KR1c0060', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='817:840'>　蔡氏卞曰桃先百果而花故從兆其時則春而陽中</span><br/>
<span class='tline' id='l45' data-llen='840:863'>　也故以紀昏姻之時正朱氏道行曰凡華艶者鮮實</span><br/>
<span class='tline' id='l46' data-llen='863:886'>　桃夭不然春開夏結其實多而味美故曰有蕡其實</span><br/>
<span class='tline' id='l47' data-llen='886:897'>　于歸者之有子似之</span><br/>
<span class='tline' id='l48' data-llen='897:902'>　　李</span><br/>
<span class='tline' id='l49' data-llen='902:942'>爾雅休無實李<span class='krp-note'>郭註一名趙李邢疏/李之無實者名休</span>接慮李<span class='krp-note'>郭註今之/麥李邢疏</span></span><br/>
<span class='tline' id='l50' data-llen='942:969'>　<span class='krp-note'>與麥同/熟因名</span>駁赤李<span class='krp-note'>邢疏李之子/赤者名駁</span></span><br/>
<span class='tline' id='l51' data-llen='969:992'>　李時珍曰李緑葉白花其種近百色味不同遲早亦</span><br/>
<span class='tline' id='l52' data-llen='992:1018'><a onclick="displayPageImage('KR1c0060', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1018:1041'>　異麥李四月熟又有十月十一月熟者又有季春李</span><br/>
<span class='tline' id='l54' data-llen='1041:1064'>　冬花春實者東都嘉慶坊有美李人呼為嘉慶子中</span><br/>
<span class='tline' id='l55' data-llen='1064:1087'>　紅意爾雅所謂駁赤李者即此是也王風咏丘中有</span><br/>
<span class='tline' id='l56' data-llen='1087:1110'>　李繼麻麥之後謂賢者自有丘園之樂無意仕進故</span><br/>
<span class='tline' id='l57' data-llen='1110:1126'>　國人望其來而思之朱子解非是</span><br/>
<span class='tline' id='l58' data-llen='1126:1131'>　　鬱</span><br/>
<span class='tline' id='l59' data-llen='1131:1154'>劉稹毛詩義問云鬱五六尺其實大如李正赤食之甜</span><br/>
<span class='tline' id='l60' data-llen='1154:1177'>　本草云鬱一名雀李一名車下李一名棣生髙山川</span><br/>
<span class='tline' id='l61' data-llen='1177:1203'><a onclick="displayPageImage('KR1c0060', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1203:1215'>　谷或平田中五月時實</span><br/>
<span class='tline' id='l63' data-llen='1215:1220'>　　薁</span><br/>
<span class='tline' id='l64' data-llen='1220:1243'>毛傳薁蘡薁也孔疏薁亦是鬱類而小别晉宫閣銘云</span><br/>
<span class='tline' id='l65' data-llen='1243:1266'>　華林園中有車下李三百一十四株薁李一株車下</span><br/>
<span class='tline' id='l66' data-llen='1266:1289'>　李即鬱薁李即薁二者相類而同時熟又云鬱薁生</span><br/>
<span class='tline' id='l67' data-llen='1289:1312'>　可食故以食言之葵菽須烹煑乃食棗當就樹剝撃</span><br/>
<span class='tline' id='l68' data-llen='1312:1328'>　取之故立文小異其實皆是食也</span><br/>
<span class='tline' id='l69' data-llen='1328:1351'>　嚴氏詩緝疏云鬱是車下李薁是薁李則薁李非車</span><br/>
<span class='tline' id='l70' data-llen='1351:1377'><a onclick="displayPageImage('KR1c0060', 'WYG', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1377:1400'>　下李矣陸璣既以唐棣為薁李又云薁李一名車下</span><br/>
<span class='tline' id='l72' data-llen='1400:1415'>　李葢由二者相類故稱名相亂</span><br/>
<span class='tline' id='l73' data-llen='1415:1421'>　　唐棣</span><br/>
<span class='tline' id='l74' data-llen='1421:1444'>爾雅唐棣栘郭璞註似白楊江東呼夫栘舍人曰詩召</span><br/>
<span class='tline' id='l75' data-llen='1444:1467'>　南云唐棣之華陸璣疏唐棣薁李也一名雀梅其花</span><br/>
<span class='tline' id='l76' data-llen='1467:1484'>　或白或赤六月中熟大如李子可食</span><br/>
<span class='tline' id='l77' data-llen='1484:1497'>　詩緝唐棣即七月之薁也</span><br/>
<span class='tline' id='l78' data-llen='1497:1520'>　陸氏佃曰其華先反而後合詩曰偏其反而凡木之</span><br/>
<span class='tline' id='l79' data-llen='1520:1546'><a onclick="displayPageImage('KR1c0060', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1546:1569'>　華先合而後開唯此華先開而後合秦晨風云隰有</span><br/>
<span class='tline' id='l81' data-llen='1569:1574'>　苞棣</span><br/>
<span class='tline' id='l82' data-llen='1574:1580'>　　常棣</span><br/>
<span class='tline' id='l83' data-llen='1580:1603'>爾雅常棣棣郭璞註今闗西有棣樹子如櫻桃可食舍</span><br/>
<span class='tline' id='l84' data-llen='1603:1626'>　人曰詩小雅云常棣之華陸璣疏云白棣樹也如李</span><br/>
<span class='tline' id='l85' data-llen='1626:1649'>　而小如櫻桃正白今官園種之又有赤棣樹亦似白</span><br/>
<span class='tline' id='l86' data-llen='1649:1672'>　棣葉如刺榆葉而微圓子正赤如郁李而小五月始</span><br/>
<span class='tline' id='l87' data-llen='1672:1689'>　熟孔疏曰與唐棣異木故爾雅别釋</span><br/>
<span class='tline' id='l88' data-llen='1689:1715'><a onclick="displayPageImage('KR1c0060', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1715:1741'>　　<span class='krp-note'>臣/</span>謹案召南之唐棣即薁大如李小雅之常棣小</span><br/>
<span class='tline' id='l90' data-llen='1741:1764'>　　如櫻桃埤雅亦云唐棣之華反而後合此非常道</span><br/>
<span class='tline' id='l91' data-llen='1764:1787'>　　故詩以譬權則此華之上承下覆甚相親邇者常</span><br/>
<span class='tline' id='l92' data-llen='1787:1810'>　　而已矣故曰常棣也明係二物今人多混并坊間</span><br/>
<span class='tline' id='l93' data-llen='1810:1823'>　　誤刻常棣為棠棣今正</span><br/>
<span class='tline' id='l94' data-llen='1823:1830'>　　棗　棘</span><br/>
<span class='tline' id='l95' data-llen='1830:1870'>爾雅壺棗<span class='krp-note'>郭註棗大而鋭上/者為壺壺猶瓠也</span>邊要棗<span class='krp-note'>郭註細腰今謂/之鹿盧棗</span>櫅</span><br/>
<span class='tline' id='l96' data-llen='1870:1914'>　白棗<span class='krp-note'>子白/乃熟</span>樲酸棗<span class='krp-note'>樹小實酢孟子曰養其樲棘案此/即今之酸棗邶風吹彼棘心魏風</span></span><br/>
<span class='tline' id='l97' data-llen='1914:1940'><a onclick="displayPageImage('KR1c0060', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1940:1982'>　<span class='krp-note'>園有棘即/此是也</span>遵羊棗<span class='krp-note'>實小而圓紫黒俗呼之為羊/矢棗孟子曰曽晳嗜羊棗</span>洗大</span><br/>
<span class='tline' id='l99' data-llen='1982:2022'>　棗<span class='krp-note'>出河東猗氏/縣大如雞卵</span>蹶洩苦棗<span class='krp-note'>子味/苦</span>晢無實棗<span class='krp-note'>不著/子者</span>還味</span><br/>
<span class='tline' id='l100' data-llen='2022:2034'>　稔棗<span class='krp-note'>還味/短味</span></span><br/>
<span class='tline' id='l101' data-llen='2034:2057'>　右爾雅别棗類凡九種樲即所謂棘陸佃埤雅云大</span><br/>
<span class='tline' id='l102' data-llen='2057:2080'>　曰棗小曰棘棘酸棗也棗性髙故重朿棘性低故並</span><br/>
<span class='tline' id='l103' data-llen='2080:2093'>　朿朿音次棗棘皆有刺鍼</span><br/>
<span class='tline' id='l104' data-llen='2093:2116'>嵩陽子曰余家於滑臺酸棗縣即滑之屬邑其樹髙數</span><br/>
<span class='tline' id='l105' data-llen='2116:2139'>　丈徑圍一二尺棗圓小而味酸今市人賣者皆棘子</span><br/>
<span class='tline' id='l106' data-llen='2139:2165'><a onclick="displayPageImage('KR1c0060', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2165:2186'>　也冦宗奭曰小則為棘大則為酸棗更非二物</span><br/>
<span class='tline' id='l108' data-llen='2186:2209'>　詩緝曰經有二棘吹彼棘心園有棘酸棗也楚茨以</span><br/>
<span class='tline' id='l109' data-llen='2209:2232'>　棘配茨青蠅以棘為樊舊不知為何物今按爾雅釋</span><br/>
<span class='tline' id='l110' data-llen='2232:2255'>　草云茦刺郭璞云草刺鍼也方言凡草木刺人北燕</span><br/>
<span class='tline' id='l111' data-llen='2255:2278'>　朝鮮之間謂之茦自闗而西謂之刺江湘之間謂之</span><br/>
<span class='tline' id='l112' data-llen='2278:2296'>　棘則此棘屬草部非木部判然二物矣</span><br/>
<span class='tline' id='l113' data-llen='2296:2301'>　　檖</span><br/>
<span class='tline' id='l114' data-llen='2301:2324'>爾雅檖蘿郭註今楊檖也實似棃而小酢可食邢疏詩</span><br/>
<span class='tline' id='l115' data-llen='2324:2350'><a onclick="displayPageImage('KR1c0060', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2350:2373'>　秦風云隰有樹檖陸璣疏云檖一名赤蘿一名山棃</span><br/>
<span class='tline' id='l117' data-llen='2373:2396'>　實如棃但小耳一名鹿棃一名䑕棃今人亦種之極</span><br/>
<span class='tline' id='l118' data-llen='2396:2403'>　有脆美者</span><br/>
<span class='tline' id='l119' data-llen='2403:2426'>　陸氏佃曰其文細宻如羅故曰羅赤羅文棘白羅文</span><br/>
<span class='tline' id='l120' data-llen='2426:2438'>　緩雖皆文木赤白為異</span><br/>
<span class='tline' id='l121' data-llen='2438:2446'>　　甘棠　杜</span><br/>
<span class='tline' id='l122' data-llen='2446:2469'>爾雅杜赤棠白甘棠郭璞曰甘棠今之杜棃邢疏樊光</span><br/>
<span class='tline' id='l123' data-llen='2469:2492'>　云赤者為杜白者為棠陸璣云赤棠與白棠同但子</span><br/>
<span class='tline' id='l124' data-llen='2492:2518'><a onclick="displayPageImage('KR1c0060', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2518:2541'>　有赤白美惡異耳白色為白棠甘棠也少酢滑美赤</span><br/>
<span class='tline' id='l126' data-llen='2541:2559'>　棠子澀而酢無味俗語云澀如杜是也</span><br/>
<span class='tline' id='l127' data-llen='2559:2585'>　　<span class='krp-note'>臣/</span>謹案詩曰蔽芾甘棠曹氏曰蔽芾隂翳茂盛也</span><br/>
<span class='tline' id='l128' data-llen='2585:2608'>　　詩言杜者凡三俱言有杕之杜杕特生也與蔽芾</span><br/>
<span class='tline' id='l129' data-llen='2608:2631'>　　相反意赤棠與白棠其性本異赤棠木理韌亦可</span><br/>
<span class='tline' id='l130' data-llen='2631:2654'>　　作弓幹今謂之棠棃用以鋟雕文字亦以其堅韌</span><br/>
<span class='tline' id='l131' data-llen='2654:2660'>　　故耳</span><br/>
<span class='tline' id='l132' data-llen='2660:2665'>　　樞</span><br/>
<span class='tline' id='l133' data-llen='2665:2691'><a onclick="displayPageImage('KR1c0060', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2691:2714'>爾雅藲荎郭註今之刺榆邢疏詩唐風云山有樞陸璣</span><br/>
<span class='tline' id='l135' data-llen='2714:2739'>　疏其針刺如柘其葉如榆瀹為茹美滑<span class='krp-note'>荎大/結反</span></span><br/>
<span class='tline' id='l136' data-llen='2739:2762'>　鄭樵曰有一種刺榆有鍼刺如枳其葉如榆瀹為茹</span><br/>
<span class='tline' id='l137' data-llen='2762:2785'>　則滑美勝於白榆爾雅云樞荎唐風云山有樞即刺</span><br/>
<span class='tline' id='l138' data-llen='2785:2790'>　榆也</span><br/>
<span class='tline' id='l139' data-llen='2790:2796'>　　木瓜</span><br/>
<span class='tline' id='l140' data-llen='2796:2823'>爾雅楙<span class='krp-note'>音/茂</span>木瓜郭註實如小瓜酢可食邢疏詩衛風投</span><br/>
<span class='tline' id='l141' data-llen='2823:2832'>　我以木瓜是也</span><br/>
<span class='tline' id='l142' data-llen='2832:2858'><a onclick="displayPageImage('KR1c0060', 'WYG', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2858:2868'>　　已上花果之木</span><br/>
<span class='tline' id='l144' data-llen='2868:2874'>　　梧桐</span><br/>
<span class='tline' id='l145' data-llen='2874:2897'>爾雅櫬桐郭註今梧桐又謂之榮桐木以其華而不實</span><br/>
<span class='tline' id='l146' data-llen='2897:2920'>　故名邢疏櫬一名梧詩大雅云梧桐生矣于彼朝陽</span><br/>
<span class='tline' id='l147' data-llen='2920:2943'>　是也陸璣曰白桐材中琴瑟今雲南牂牁人績其皮</span><br/>
<span class='tline' id='l148' data-llen='2943:2966'>　為布甚好詩緝曰桐有青桐有白桐梧桐生矣之桐</span><br/>
<span class='tline' id='l149' data-llen='2966:2981'>　為青桐椅桐梓漆之桐為白桐</span><br/>
<span class='tline' id='l150' data-llen='2981:2988'>　　椅　梓</span><br/>
<span class='tline' id='l151' data-llen='2988:3014'><a onclick="displayPageImage('KR1c0060', 'WYG', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3014:3037'>爾雅椅梓郭註即楸邢疏詩鄘風云椅桐梓漆陸璣疏</span><br/>
<span class='tline' id='l153' data-llen='3037:3060'>　楸之疏理白色而生子者為梓梓實桐皮曰椅大類</span><br/>
<span class='tline' id='l154' data-llen='3060:3068'>　桐而小别也</span><br/>
<span class='tline' id='l155' data-llen='3068:3091'>　陸氏佃曰今呼牡丹為花王梓為木王蓋木莫良於</span><br/>
<span class='tline' id='l156' data-llen='3091:3114'>　梓故書以梓材名篇禮以梓人名匠蕭炳云梓樹如</span><br/>
<span class='tline' id='l157' data-llen='3114:3123'>　桐而葉小花紫</span><br/>
<span class='tline' id='l158' data-llen='3123:3146'>　鄭樵曰梓與楸相似爾雅以為一物誤矣人家多種</span><br/>
<span class='tline' id='l159' data-llen='3146:3157'>　於園亭令子孫孝順</span><br/>
<span class='tline' id='l160' data-llen='3157:3183'><a onclick="displayPageImage('KR1c0060', 'WYG', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3183:3188'>　　漆</span><br/>
<span class='tline' id='l162' data-llen='3188:3214'>許氏慎曰桼木汁可以□<span class='krp-note'>音/休</span>物象形桼如水滴而下</span><br/>
<span class='tline' id='l163' data-llen='3214:3237'>　蘇氏頌曰漆木髙二三丈皮白葉似椿花似槐子若</span><br/>
<span class='tline' id='l164' data-llen='3237:3254'>　牛李六七月以竹筒針入木中取之</span><br/>
<span class='tline' id='l165' data-llen='3254:3259'>　　檉</span><br/>
<span class='tline' id='l166' data-llen='3259:3282'>爾雅檉河栁郭註今河旁赤莖小楊邢疏陸璣云生水</span><br/>
<span class='tline' id='l167' data-llen='3282:3297'>　旁皮正赤一名雨師枝葉如松</span><br/>
<span class='tline' id='l168' data-llen='3297:3320'>　鄭樵曰檉本草謂之赤檉木以其材赤故也大概杉</span><br/>
<span class='tline' id='l169' data-llen='3320:3347'><a onclick="displayPageImage('KR1c0060', 'WYG', '015-10a' );" name="015-10a" class="pb">[015-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3347:3370'>　松之類而意態似栁故謂之檉栁爾雅其材可卷為</span><br/>
<span class='tline' id='l171' data-llen='3370:3387'>　盤合又曰檴落郭云可以為柸器素</span><br/>
<span class='tline' id='l172' data-llen='3387:3413'>　　<span class='krp-note'>臣/</span>謹案據此則檉與大東無浸穫薪之穫同一物</span><br/>
<span class='tline' id='l173' data-llen='3413:3420'>　　姑存之</span><br/>
<span class='tline' id='l174' data-llen='3420:3425'>　　椐</span><br/>
<span class='tline' id='l175' data-llen='3425:3448'>爾雅椐樻郭註腫節可以為杖邢疏大雅皇矣云其檉</span><br/>
<span class='tline' id='l176' data-llen='3448:3470'>　其椐陸璣疏節中腫似扶老今人以為馬鞭及杖</span><br/>
<span class='tline' id='l177' data-llen='3470:3475'>　　灌</span><br/>
<span class='tline' id='l178' data-llen='3475:3502'><a onclick="displayPageImage('KR1c0060', 'WYG', '015-10b' );" name="015-10b" class="pb">[015-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3502:3525'>　毛傳灌叢生也爾雅灌木叢木邢疏詩周南云黄鳥</span><br/>
<span class='tline' id='l180' data-llen='3525:3536'>　于飛集于灌木是也</span><br/>
<span class='tline' id='l181' data-llen='3536:3541'>　　栵</span><br/>
<span class='tline' id='l182' data-llen='3541:3575'>爾雅栵栭<span class='krp-note'>音/而</span>郭註栭樹似槲<img height='20' width='20' alt='&amp;KR0554' title='KR0554' src='https://raw.githubusercontent.com/kanripo/KR-Gaiji/master/images/KR0554.png'/>而庳小子如細栗可食</span><br/>
<span class='tline' id='l183' data-llen='3575:3598'>　今江東亦呼為栭栗邢疏大雅皇矣云其灌其栵陸</span><br/>
<span class='tline' id='l184' data-llen='3598:3616'>　璣云葉如榆木理堅韌而赤可為車轅</span><br/>
<span class='tline' id='l185' data-llen='3616:3623'>　　椔　翳</span><br/>
<span class='tline' id='l186' data-llen='3623:3646'>爾雅立死不弊頓者名椔枝葉蔽隂覆地者名翳邢疏</span><br/>
<span class='tline' id='l187' data-llen='3646:3673'><a onclick="displayPageImage('KR1c0060', 'WYG', '015-11a' );" name="015-11a" class="pb">[015-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3673:3696'>　大雅皇矣曰其菑其翳毛傳木立死曰菑自斃為翳</span><br/>
<span class='tline' id='l189' data-llen='3696:3719'>　以立死之木妨他木生長為木之害故曰菑自斃者</span><br/>
<span class='tline' id='l190' data-llen='3719:3742'>　生木自倒枝葉覆地為䕃翳故曰翳其文與此不同</span><br/>
<span class='tline' id='l191' data-llen='3742:3751'>　者所見本異也</span><br/>
<span class='tline' id='l192' data-llen='3751:3758'>　　檿　柘</span><br/>
<span class='tline' id='l193' data-llen='3758:3781'>爾雅檿山桑郭註檿桑柘屬材中作弓及車轅大雅皇</span><br/>
<span class='tline' id='l194' data-llen='3781:3804'>　矣云其檿其柘冬官考工記云弓人取幹柘為上檿</span><br/>
<span class='tline' id='l195' data-llen='3804:3827'>　桑次之是也　冦宗奭曰柘木裏有文亦可旋為器</span><br/>
<span class='tline' id='l196' data-llen='3827:3854'><a onclick="displayPageImage('KR1c0060', 'WYG', '015-11b' );" name="015-11b" class="pb">[015-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3854:3877'>　李時珍曰處處山中有之喜叢生幹疎而直葉厚而</span><br/>
<span class='tline' id='l198' data-llen='3877:3900'>　豐團而有光其葉飼蠶取絲作琴瑟清響勝常爾雅</span><br/>
<span class='tline' id='l199' data-llen='3900:3923'>　所謂棘繭即此蠶也其實狀如桑子粒如椒其木染</span><br/>
<span class='tline' id='l200' data-llen='3923:3937'>　黄赤色謂之柘黄天子所服</span><br/>
<span class='tline' id='l201' data-llen='3937:3942'>　　杻</span><br/>
<span class='tline' id='l202' data-llen='3942:3965'>爾雅杻檍郭註似棣細葉葉新生可飼牛材中車輞邢</span><br/>
<span class='tline' id='l203' data-llen='3965:3988'>　疏詩唐風云隰有杻陸璣疏云葉似杏而尖白色皮</span><br/>
<span class='tline' id='l204' data-llen='3988:4011'>　正赤為木多曲少直枝葉茂好二月中葉疎華如練</span><br/>
<span class='tline' id='l205' data-llen='4011:4038'><a onclick="displayPageImage('KR1c0060', 'WYG', '015-12a' );" name="015-12a" class="pb">[015-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4038:4056'>　而細蘂正白今官園種之正名曰萬嵗</span><br/>
<span class='tline' id='l207' data-llen='4056:4061'>　　梅</span><br/>
<span class='tline' id='l208' data-llen='4061:4084'>爾雅梅柟郭註似杏實酢邢疏荆州曰梅揚州曰柟秦</span><br/>
<span class='tline' id='l209' data-llen='4084:4107'>　風終南云有條有梅陸璣云梅樹皮葉似豫樟葉大</span><br/>
<span class='tline' id='l210' data-llen='4107:4130'>　如牛耳一頭尖赤心華赤黄子青不可食柟葉大可</span><br/>
<span class='tline' id='l211' data-llen='4130:4153'>　三四葉一叢木理細緻于豫樟子赤者材堅子白者</span><br/>
<span class='tline' id='l212' data-llen='4153:4160'>　材脆是也</span><br/>
<span class='tline' id='l213' data-llen='4160:4165'>　　楰</span><br/>
<span class='tline' id='l214' data-llen='4165:4192'><a onclick="displayPageImage('KR1c0060', 'WYG', '015-12b' );" name="015-12b" class="pb">[015-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4192:4215'>爾雅楰䑕梓郭註楸屬也今江東有虎梓邢疏詩小雅</span><br/>
<span class='tline' id='l216' data-llen='4215:4238'>　云北山有楰陸璣云其樹葉木理如楸山楸之異者</span><br/>
<span class='tline' id='l217' data-llen='4238:4249'>　鄭樵曰即烏巢子也</span><br/>
<span class='tline' id='l218' data-llen='4249:4254'>　　桋</span><br/>
<span class='tline' id='l219' data-llen='4254:4281'>爾雅桋赤栜白者栜<span class='krp-note'>音/棘</span>郭註赤栜樹葉細而岐鋭皮理</span><br/>
<span class='tline' id='l220' data-llen='4281:4304'>　錯戾好叢生山中可為車輞白栜葉圓而岐為大木</span><br/>
<span class='tline' id='l221' data-llen='4304:4327'>　邢疏詩小雅云隰有杞桋陸璣疏棘葉如柞皮薄而</span><br/>
<span class='tline' id='l222' data-llen='4327:4350'>　白其木理赤者為赤栜一名桋白者為栜其木皆堅</span><br/>
<span class='tline' id='l223' data-llen='4350:4377'><a onclick="displayPageImage('KR1c0060', 'WYG', '015-13a' );" name="015-13a" class="pb">[015-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4377:4387'>　韌今人以為車轂</span><br/>
<span class='tline' id='l225' data-llen='4387:4392'>　　枌</span><br/>
<span class='tline' id='l226' data-llen='4392:4415'>爾雅榆白枌郭註枌榆先生葉却著荚皮色白邢疏榆</span><br/>
<span class='tline' id='l227' data-llen='4415:4433'>　之皮色白者名枌陳風東門之枌是也</span><br/>
<span class='tline' id='l228' data-llen='4433:4439'>　　柞棫</span><br/>
<span class='tline' id='l229' data-llen='4439:4462'>爾雅棫白桵郭註桵小木叢生有刺實如璫邢疏大雅</span><br/>
<span class='tline' id='l230' data-llen='4462:4485'>　云柞棫拔矣陸璣疏云三蒼説棫即柞也其材理全</span><br/>
<span class='tline' id='l231' data-llen='4485:4508'>　白無赤心者為白桵直理易破可為犢車輻又可為</span><br/>
<span class='tline' id='l232' data-llen='4508:4535'><a onclick="displayPageImage('KR1c0060', 'WYG', '015-13b' );" name="015-13b" class="pb">[015-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4535:4541'>　矛㦸矜</span><br/>
<span class='tline' id='l234' data-llen='4541:4559'>　鄭箋柞櫟也陸璣疏周秦人謂柞為櫟</span><br/>
<span class='tline' id='l235' data-llen='4559:4564'>　　櫟</span><br/>
<span class='tline' id='l236' data-llen='4564:4587'>爾雅櫟其實捄郭註有捄彚自裹邢疏櫟似樗之木捄</span><br/>
<span class='tline' id='l237' data-llen='4587:4610'>　盛實之房也秦風山有苞櫟陸璣疏秦人謂柞櫟為</span><br/>
<span class='tline' id='l238' data-llen='4610:4621'>　櫟此秦詩宜從方言</span><br/>
<span class='tline' id='l239' data-llen='4621:4644'>　鄭樵曰南土多槲北土多櫟爾雅櫟其實捄秦風山</span><br/>
<span class='tline' id='l240' data-llen='4644:4667'>　有苞櫟並此也其釋木云栩杼與唐風集于苞栩並</span><br/>
<span class='tline' id='l241' data-llen='4667:4694'><a onclick="displayPageImage('KR1c0060', 'WYG', '015-14a' );" name="015-14a" class="pb">[015-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4694:4708'>　是柞木而陸璣誤謂是此耳</span><br/>
<span class='tline' id='l243' data-llen='4708:4717'>　　棫樸　苞櫟</span><br/>
<span class='tline' id='l244' data-llen='4717:4740'>爾雅樸枹者郭註樸屬叢生者為枹詩所謂棫樸苞櫟</span><br/>
<span class='tline' id='l245' data-llen='4740:4763'>　邢疏枹櫟皆木叢生之名樸屬叢生者為枹大雅云</span><br/>
<span class='tline' id='l246' data-llen='4763:4786'>　芃芃棫樸薪之槱之是也枹櫟者秦風云山有苞櫟</span><br/>
<span class='tline' id='l247' data-llen='4786:4795'>　隰有六駁是也</span><br/>
<span class='tline' id='l248' data-llen='4795:4821'>　　<span class='krp-note'>臣/</span>謹案詩言柞棫又言櫟又言棫樸又言苞櫟陸</span><br/>
<span class='tline' id='l249' data-llen='4821:4847'>　　璣謂棫即柞柞即櫟看來只是一物<span class='krp-note'>臣/</span>以大雅言</span><br/>
<span class='tline' id='l250' data-llen='4847:4874'><a onclick="displayPageImage('KR1c0060', 'WYG', '015-14b' );" name="015-14b" class="pb">[015-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4874:4897'>　柞棫者三緜皇矣二詩俱與下松栢相對松栢係二</span><br/>
<span class='tline' id='l252' data-llen='4897:4920'>　物則柞棫亦言二物可知但相類耳棫而言樸櫟而</span><br/>
<span class='tline' id='l253' data-llen='4920:4943'>　言苞更舉其形狀言之苞言其叢生樸屬言其根株</span><br/>
<span class='tline' id='l254' data-llen='4943:4965'>　盤結依附迫迮而生皆不才之木止可供薪槱耳</span><br/>
<span class='tline' id='l255' data-llen='4965:4988'>龎元英文昌雜録今闗中有白蕤棫樸也芃芃叢生民</span><br/>
<span class='tline' id='l256' data-llen='4988:5011'>　家多採作薪且言烟與他木異嘗取試之其烟上直</span><br/>
<span class='tline' id='l257' data-llen='5011:5034'>　如線髙五七丈不絶詩所謂薪之槱之物雖㣲可以</span><br/>
<span class='tline' id='l258' data-llen='5034:5050'>　升燎於上帝亦蘋蘩蕰藻之謂邪</span><br/>
<span class='tline' id='l259' data-llen='5050:5077'><a onclick="displayPageImage('KR1c0060', 'WYG', '015-15a' );" name="015-15a" class="pb">[015-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5077:5082'>　　樗</span><br/>
<span class='tline' id='l261' data-llen='5082:5105'>鄭箋樗惡木陸璣疏采荼薪樗之樗樹及皮皆似漆青</span><br/>
<span class='tline' id='l262' data-llen='5105:5128'>　色耳其葉臭止可為薪小雅蔽芾其樗之樗此山樗</span><br/>
<span class='tline' id='l263' data-llen='5128:5150'>　也與田樗畧無異葉似差狹耳吳人以其葉為茗</span><br/>
<span class='tline' id='l264' data-llen='5150:5155'>　　椒</span><br/>
<span class='tline' id='l265' data-llen='5155:5178'>爾雅檓大椒郭註今椒樹叢生實大者名為檓邢疏唐</span><br/>
<span class='tline' id='l266' data-llen='5178:5201'>　風云椒聊之實陸璣疏椒樹如茱萸有針刺葉堅而</span><br/>
<span class='tline' id='l267' data-llen='5201:5224'>　滑澤蜀人作茶吳人作茗皆合煮其葉以為香可著</span><br/>
<span class='tline' id='l268' data-llen='5224:5251'><a onclick="displayPageImage('KR1c0060', 'WYG', '015-15b' );" name="015-15b" class="pb">[015-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5251:5264'>　飲食中又用蒸雞豚最佳</span><br/>
<span class='tline' id='l270' data-llen='5264:5272'>　　檀　六駁</span><br/>
<span class='tline' id='l271' data-llen='5272:5295'>詩坎坎伐檀又小雅檀車幝幝陸璣草木疏檀木皮正</span><br/>
<span class='tline' id='l272' data-llen='5295:5318'>　青滑澤色似駁馬駁馬梓榆其樹皮青白駁犖遥視</span><br/>
<span class='tline' id='l273' data-llen='5318:5341'>　似馬故謂之駁馬亦曰六駁詩秦風云山有苞櫟隰</span><br/>
<span class='tline' id='l274' data-llen='5341:5364'>　有六駁或以六駁為獸觀下章云山有苞棣隰有樹</span><br/>
<span class='tline' id='l275' data-llen='5364:5378'>　檖皆山澤木相配不宜謂獸</span><br/>
<span class='tline' id='l276' data-llen='5378:5384'>　　女桑</span><br/>
<span class='tline' id='l277' data-llen='5384:5411'><a onclick="displayPageImage('KR1c0060', 'WYG', '015-16a' );" name="015-16a" class="pb">[015-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5411:5434'>爾雅女桑桋桑郭註今俗呼桑樹小而條長者為女桑</span><br/>
<span class='tline' id='l279' data-llen='5434:5451'>　樹邢疏豳風七月云猗彼女桑是也</span><br/>
<span class='tline' id='l280' data-llen='5451:5457'>　　穫薪</span><br/>
<span class='tline' id='l281' data-llen='5457:5484'>爾雅穫<span class='krp-note'>音/鑊</span>落郭註可以為杯器素邢疏檴一名落可作</span><br/>
<span class='tline' id='l282' data-llen='5484:5507'>　柸棬皮韌繞物不解小雅大東云無浸穫薪鄭箋曰</span><br/>
<span class='tline' id='l283' data-llen='5507:5530'>　檴落木名陸璣疏今椰榆也其葉如榆其皮堅韌剥</span><br/>
<span class='tline' id='l284' data-llen='5530:5553'>　之長數尺可為絙索又可為甑帶其材可為杯器是</span><br/>
<span class='tline' id='l285' data-llen='5553:5557'>　也</span><br/>
<span class='tline' id='l286' data-llen='5557:5584'><a onclick="displayPageImage('KR1c0060', 'WYG', '015-16b' );" name="015-16b" class="pb">[015-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5584:5610'>　　<span class='krp-note'>臣/</span>謹案小雅無浸穫薪之穫字從禾毛傳曰穫刈</span><br/>
<span class='tline' id='l288' data-llen='5610:5633'>　　也正義謂讀如穫稻之穫是穫為虚字乃是穫稻</span><br/>
<span class='tline' id='l289' data-llen='5633:5656'>　　之薪耳而爾雅檴落之檴從木是木名音鑊一名</span><br/>
<span class='tline' id='l290' data-llen='5656:5679'>　　落字既不同音義亦異康成殊屬强解故朱傳及</span><br/>
<span class='tline' id='l291' data-llen='5679:5690'>　　嚴氏詩緝俱從毛</span><br/>
<span class='tline' id='l292' data-llen='5690:5697'>　　松　栢</span><br/>
<span class='tline' id='l293' data-llen='5697:5720'>爾雅柏椈邢疏柏一名椈陸佃曰雜記所謂暢臼以椈</span><br/>
<span class='tline' id='l294' data-llen='5720:5743'>　者是也柏性堅緻有脂而香故古人破為暢臼用以</span><br/>
<span class='tline' id='l295' data-llen='5743:5770'><a onclick="displayPageImage('KR1c0060', 'WYG', '015-17a' );" name="015-17a" class="pb">[015-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5770:5793'>　擣鬱詩曰汎彼柏舟在彼中河言柏非不可以為舟</span><br/>
<span class='tline' id='l297' data-llen='5793:5816'>　特非柏之所宜故共姜守義引以自况王安石字説</span><br/>
<span class='tline' id='l298' data-llen='5816:5839'>　云松柏為百木之長松猶公也柏猶伯也故松從公</span><br/>
<span class='tline' id='l299' data-llen='5839:5862'>　柏從白六書精藴曰萬木皆向陽而柏獨西指葢隂</span><br/>
<span class='tline' id='l300' data-llen='5862:5880'>　木而有貞徳者故字從白白者西方也</span><br/>
<span class='tline' id='l301' data-llen='5880:5885'>　　檜</span><br/>
<span class='tline' id='l302' data-llen='5885:5908'>爾雅檜柏葉松身郭註詩檜楫松舟王安石曰柏視松</span><br/>
<span class='tline' id='l303' data-llen='5908:5931'>　猶伯視公伯用詘所執躬圭者以此公用直所執桓</span><br/>
<span class='tline' id='l304' data-llen='5931:5958'><a onclick="displayPageImage('KR1c0060', 'WYG', '015-17b' );" name="015-17b" class="pb">[015-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5958:5981'>　圭者以此檜相葉松身則葉與身俱曲樅松葉柏身</span><br/>
<span class='tline' id='l306' data-llen='5981:6004'>　則葉與身皆直樅以直而從之檜以曲而㑹之世云</span><br/>
<span class='tline' id='l307' data-llen='6004:6017'>　柏之指西猶鍼之指南也</span><br/>
<span class='tline' id='l308' data-llen='6017:6044'>　　<span class='krp-note'>臣/</span>謹案古人作室造舟惟用松柏及楊商頌松柏丸</span><br/>
<span class='tline' id='l309' data-llen='6044:6067'>　　丸魯頌徂來之松新甫之柏邶風柏舟衛風檜楫</span><br/>
<span class='tline' id='l310' data-llen='6067:6090'>　　松舟小雅又云汎汎楊舟罕有用杉者杉爾雅作</span><br/>
<span class='tline' id='l311' data-llen='6090:6113'>　　煔與杉同音郭註煔似松生江南可以為船及棺</span><br/>
<span class='tline' id='l312' data-llen='6113:6136'>　　材作柱埋之不朽葢三代俱建都北土不生此木</span><br/>
<span class='tline' id='l313' data-llen='6136:6163'><a onclick="displayPageImage('KR1c0060', 'WYG', '015-18a' );" name="015-18a" class="pb">[015-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6163:6186'>　又地氣髙燥松柏俱植髙岡上性堅耐乆今人用作</span><br/>
<span class='tline' id='l315' data-llen='6186:6206'>　樑柱多患蟲蛀中空則古今地土不同故也</span><br/>
<span class='tline' id='l316' data-llen='6206:6211'>　　楊</span><br/>
<span class='tline' id='l317' data-llen='6211:6234'>爾雅楊蒲栁郭註可以為箭左傳所謂董澤之蒲是也</span><br/>
<span class='tline' id='l318' data-llen='6234:6257'>　埤雅云楊有黄白青赤四種惟黄楊貴堅緻難長俗</span><br/>
<span class='tline' id='l319' data-llen='6257:6280'>　語黄楊厄閏楊之孚甲早於衆木昏姻失時則曽木</span><br/>
<span class='tline' id='l320' data-llen='6280:6303'>　之不如也故詩曰東門之楊其葉牂牂牂牂盛也東</span><br/>
<span class='tline' id='l321' data-llen='6303:6325'>　門之楊其葉肺肺肺肺衰也以言嫁娶之暮如此</span><br/>
<span class='tline' id='l322' data-llen='6325:6352'><a onclick="displayPageImage('KR1c0060', 'WYG', '015-18b' );" name="015-18b" class="pb">[015-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6352:6375'>　鄭樵楊之類多白楊多種於墟墓間所謂白楊多悲</span><br/>
<span class='tline' id='l324' data-llen='6375:6398'>　風蕭蕭愁殺人是也水楊曰楊栁詩云楊栁依依是</span><br/>
<span class='tline' id='l325' data-llen='6398:6418'>　也又云蒲栁可為箭簳左傳董澤之蒲是也</span><br/>
<span class='tline' id='l326' data-llen='6418:6423'>　　栁</span><br/>
<span class='tline' id='l327' data-llen='6423:6446'>埤雅栁柔脆易生之木與楊同類雖縱横顛倒植之皆</span><br/>
<span class='tline' id='l328' data-llen='6446:6469'>　生松柏醜茂桑栁醜菀詩曰菀彼栁斯又曰有菀者</span><br/>
<span class='tline' id='l329' data-llen='6469:6492'>　栁不尚息焉言栁之菀非若松柏之茂然人尚庶㡬</span><br/>
<span class='tline' id='l330' data-llen='6492:6513'>　息焉以言幽王之不可朝事曽菀栁之不如也</span><br/>
<span class='tline' id='l331' data-llen='6513:6540'><a onclick="displayPageImage('KR1c0060', 'WYG', '015-19a' );" name="015-19a" class="pb">[015-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6540:6553'>　　樸<img height='20' width='20' alt='&amp;KR0554' title='KR0554' src='https://raw.githubusercontent.com/kanripo/KR-Gaiji/master/images/KR0554.png'/></span><br/>
<span class='tline' id='l333' data-llen='6553:6601'>爾雅<img height='20' width='20' alt='&amp;KR0554' title='KR0554' src='https://raw.githubusercontent.com/kanripo/KR-Gaiji/master/images/KR0554.png'/>樸心邢疏樸<img height='20' width='20' alt='&amp;KR0554' title='KR0554' src='https://raw.githubusercontent.com/kanripo/KR-Gaiji/master/images/KR0554.png'/>一名心某氏曰樸<img height='20' width='20' alt='&amp;KR0554' title='KR0554' src='https://raw.githubusercontent.com/kanripo/KR-Gaiji/master/images/KR0554.png'/>有心能<span class='krp-note'>音/耐</span></span><br/>
<span class='tline' id='l334' data-llen='6601:6631'>　濕江河間以作柱是樸<img height='20' width='20' alt='&amp;KR0554' title='KR0554' src='https://raw.githubusercontent.com/kanripo/KR-Gaiji/master/images/KR0554.png'/>為本名也詩召南云林有</span><br/>
<span class='tline' id='l335' data-llen='6631:6659'>　樸<img height='20' width='20' alt='&amp;KR0554' title='KR0554' src='https://raw.githubusercontent.com/kanripo/KR-Gaiji/master/images/KR0554.png'/>此云<img height='20' width='20' alt='&amp;KR0554' title='KR0554' src='https://raw.githubusercontent.com/kanripo/KR-Gaiji/master/images/KR0554.png'/>樸是傳冩之誤</span><br/>
<span class='tline' id='l336' data-llen='6659:6665'>　　苞栩</span><br/>
<span class='tline' id='l337' data-llen='6665:6688'>爾雅栩杼郭註柞樹邢疏栩一名杼唐風云集于苞栩</span><br/>
<span class='tline' id='l338' data-llen='6688:6711'>　陸璣疏今柞櫟也徐州人謂櫟為杼或謂之為栩其</span><br/>
<span class='tline' id='l339' data-llen='6711:6727'>　子為皁斗煑其殻為汁可以染皁</span><br/>
<span class='tline' id='l340' data-llen='6727:6754'><a onclick="displayPageImage('KR1c0060', 'WYG', '015-19b' );" name="015-19b" class="pb">[015-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6754:6759'>　　穀</span><br/>
<span class='tline' id='l342' data-llen='6759:6782'>陸璣疏幽州人謂穀桑中州人謂之楮殷中宗時桑穀</span><br/>
<span class='tline' id='l343' data-llen='6782:6805'>　並生是也今江南人績其皮以為布又擣以為紙謂</span><br/>
<span class='tline' id='l344' data-llen='6805:6827'>　之穀皮紙長數丈潔白光輝其葉初生可以為茹</span><br/>
<span class='tline' id='l345' data-llen='6827:6850'>　陸佃埤雅榖惡木也而謂之榖猶甘草謂大苦之類</span><br/>
<span class='tline' id='l346' data-llen='6850:6873'>　小雅樂彼之園爰有樹檀其下維籜又曰其下維榖</span><br/>
<span class='tline' id='l347' data-llen='6873:6896'>　葢檀堅厚籜脆薄其别之易也榖則惡木而疑於美</span><br/>
<span class='tline' id='l348' data-llen='6896:6919'>　散木而疑於才其别之則難矣故一章言尚其樹檀</span><br/>
<span class='tline' id='l349' data-llen='6919:6946'><a onclick="displayPageImage('KR1c0060', 'WYG', '015-20a' );" name="015-20a" class="pb">[015-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6946:6969'>　而下其籜二章言尚其樹檀而下其榖以誨宣王分</span><br/>
<span class='tline' id='l351' data-llen='6969:6979'>　别善惡有隆於後</span><br/>
<span class='tline' id='l352' data-llen='6979:6984'>　　栲</span><br/>
<span class='tline' id='l353' data-llen='6984:7007'>爾雅栲山樗郭註似樗色小白生山中因名亦類漆樹</span><br/>
<span class='tline' id='l354' data-llen='7007:7030'>　邢疏唐風云山有栲陸璣謂山樗與下田樗畧無異</span><br/>
<span class='tline' id='l355' data-llen='7030:7053'>　葉似差狹耳吳人以其葉為茗方俗無名此為栲者</span><br/>
<span class='tline' id='l356' data-llen='7053:7076'>　葉如櫟木皮厚數寸可為車輻或謂之栲櫟詩緝曰</span><br/>
<span class='tline' id='l357' data-llen='7076:7083'>　姑兩存之</span><br/>
<span class='tline' id='l358' data-llen='7083:7110'><a onclick="displayPageImage('KR1c0060', 'WYG', '015-20b' );" name="015-20b" class="pb">[015-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7110:7115'>　　楛</span><br/>
<span class='tline' id='l360' data-llen='7115:7138'>陸璣疏楛其形似荆而赤莖似蓍上黨人織以為斗筥</span><br/>
<span class='tline' id='l361' data-llen='7138:7161'>　箱器又揉以為釵大雅旱麓云榛楛濟濟即此楛也</span><br/>
<span class='tline' id='l362' data-llen='7161:7166'>　　枸</span><br/>
<span class='tline' id='l363' data-llen='7166:7189'>陸璣疏枸樹山木其狀如櫨一名枸骨髙大如白楊所</span><br/>
<span class='tline' id='l364' data-llen='7189:7212'>　在山中皆有理白可為函板枝柯不直子着枝端大</span><br/>
<span class='tline' id='l365' data-llen='7212:7235'>　如指長數寸甘美如飴八九月熟江南特美今官園</span><br/>
<span class='tline' id='l366' data-llen='7235:7258'>　種之謂之木蜜古語云枳枸來巢言其味甘故飛鳥</span><br/>
<span class='tline' id='l367' data-llen='7258:7285'><a onclick="displayPageImage('KR1c0060', 'WYG', '015-21a' );" name="015-21a" class="pb">[015-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7285:7308'>　慕而巢之本從南方來能令酒味薄若以為屋柱則</span><br/>
<span class='tline' id='l369' data-llen='7308:7328'>　一屋之酒皆薄按小雅南山有枸即此是也</span><br/>
<span class='tline' id='l370' data-llen='7328:7333'>　　蒲</span><br/>
<span class='tline' id='l371' data-llen='7333:7356'>陸璣疏蒲栁有兩種皮正青者曰小楊其一種皮紅正</span><br/>
<span class='tline' id='l372' data-llen='7356:7379'>　白者曰大楊其葉皆長廣似栁葉皆可以為箭幹故</span><br/>
<span class='tline' id='l373' data-llen='7379:7402'>　春秋傳曰董澤之蒲可勝既乎今人又以為箕鑵之</span><br/>
<span class='tline' id='l374' data-llen='7402:7420'>　楊按王風揚之水不流束蒲即此是也</span><br/>
<span class='tline' id='l375' data-llen='7420:7425'>　　條</span><br/>
<span class='tline' id='l376' data-llen='7425:7452'><a onclick="displayPageImage('KR1c0060', 'WYG', '015-21b' );" name="015-21b" class="pb">[015-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7452:7483'>爾雅槄<span class='krp-note'>音/叨</span>山榎<span class='krp-note'>音/賈</span>郭註今之山楸邢疏秦風云終南何</span><br/>
<span class='tline' id='l378' data-llen='7483:7506'>　有有條有梅陸璣疏條槄也今山楸也皮葉白色亦</span><br/>
<span class='tline' id='l379' data-llen='7506:7524'>　白材理好宜為車板能濕又可為棺木</span><br/>
<span class='tline' id='l380' data-llen='7524:7530'>　　苦荼</span><br/>
<span class='tline' id='l381' data-llen='7530:7553'>爾雅檟苦荼郭註樹小如梔子冬生葉可煮為羮飲今</span><br/>
<span class='tline' id='l382' data-llen='7553:7580'>　呼早采者為荼晚取者為茗一名荈<span class='krp-note'>音/舛</span>蜀人謂之苦</span><br/>
<span class='tline' id='l383' data-llen='7580:7607'>　荼陸羽茶經云其名有五一曰茶二曰檟三曰蔎<span class='krp-note'>音/設</span></span><br/>
<span class='tline' id='l384' data-llen='7607:7630'>　四曰茗五曰荈楊慎丹鉛録云茶即古荼字音途詩</span><br/>
<span class='tline' id='l385' data-llen='7630:7657'><a onclick="displayPageImage('KR1c0060', 'WYG', '015-22a' );" name="015-22a" class="pb">[015-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7657:7680'>　云誰謂荼苦其甘如薺是也顔師古云漢時荼陵始</span><br/>
<span class='tline' id='l387' data-llen='7680:7703'>　轉途為宅加切或言六經無茶字未深考耳魏了翁</span><br/>
<span class='tline' id='l388' data-llen='7703:7726'>　卭州先茶記曰茶之始其字為荼如春秋書齊荼漢</span><br/>
<span class='tline' id='l389' data-llen='7726:7749'>　志書荼陵之類陸顔諸人雖已轉入茶音未嘗輒改</span><br/>
<span class='tline' id='l390' data-llen='7749:7772'>　字若爾雅若本草猶從草從余徐鼎臣訓荼猶曰即</span><br/>
<span class='tline' id='l391' data-llen='7772:7793'>　今之茶也惟陸羽盧仝以後則遂以荼為茶矣</span><br/>
<span class='tline' id='l392' data-llen='7793:7816'>　顧炎武曰古時未分麻韻荼荈字亦只讀為徒漢魏</span><br/>
<span class='tline' id='l393' data-llen='7816:7839'>　以下乃音宅加反而加字音居何反則猶在歌戈韻</span><br/>
<span class='tline' id='l394' data-llen='7839:7866'><a onclick="displayPageImage('KR1c0060', 'WYG', '015-22b' );" name="015-22b" class="pb">[015-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='7866:7889'>　梁以下始有今音又妄减一畫為茶字愚㳺泰山岱</span><br/>
<span class='tline' id='l396' data-llen='7889:7912'>　嶽遍覽唐碑題名見大厯十四年刻荼藥字貞元十</span><br/>
<span class='tline' id='l397' data-llen='7912:7935'>　四年刻荼宴字皆作荼又李邕娑羅樹碑徐浩不空</span><br/>
<span class='tline' id='l398' data-llen='7935:7958'>　和尚碑吳通㣲楚金禪師碑荼毗字崔琪靈運禪師</span><br/>
<span class='tline' id='l399' data-llen='7958:7981'>　碑荼椀字亦作荼其時字體尚未變至㑹昌元年栁</span><br/>
<span class='tline' id='l400' data-llen='7981:8005'>　公權書𤣥秘塔碑銘大中九年裴休書圭峰禪師碑</span><br/>
<span class='tline' id='l401' data-llen='8005:8028'>　荼毗字俱减此一畫則此字變於中唐以下也　漢</span><br/>
<span class='tline' id='l402' data-llen='8028:8051'>　書王子侯表荼陵節侯訢師古曰荼音塗地理志荼</span><br/>
<span class='tline' id='l403' data-llen='8051:8078'><a onclick="displayPageImage('KR1c0060', 'WYG', '015-23a' );" name="015-23a" class="pb">[015-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8078:8101'>　陵則曰荼音丈加反一人注書前後不同如此今湖</span><br/>
<span class='tline' id='l405' data-llen='8101:8124'>　廣長沙府荼陵州字竟作茶不復知有塗音矣路史</span><br/>
<span class='tline' id='l406' data-llen='8124:8147'>　引衡圖經曰荼陵者山谷中生茶茗也茶茗之茶本</span><br/>
<span class='tline' id='l407' data-llen='8147:8184'>　應作<img height='20' width='20' alt='&amp;KR1431' title='KR1431' src='https://raw.githubusercontent.com/kanripo/KR-Gaiji/master/images/KR1431.png'/>唐權徳輿陸宣公翰苑集序領新<img height='20' width='20' alt='&amp;KR1431' title='KR1431' src='https://raw.githubusercontent.com/kanripo/KR-Gaiji/master/images/KR1431.png'/>一串而</span><br/>
<span class='tline' id='l408' data-llen='8184:8198'>　已作此字今茶字乃俗字也</span><br/>
<span class='tline' id='l409' data-llen='8198:8224'>　　<span class='krp-note'>臣/</span>謹案爾雅釋草云荼苦菜郭註詩曰誰謂荼苦</span><br/>
<span class='tline' id='l410' data-llen='8224:8247'>　　苦菜可食邢昺疏本草云一名茶生於寒秋經冬</span><br/>
<span class='tline' id='l411' data-llen='8247:8270'>　　厯春乃成月令孟夏苦菜秀是也於釋木又云檟</span><br/>
<span class='tline' id='l412' data-llen='8270:8297'><a onclick="displayPageImage('KR1c0060', 'WYG', '015-23b' );" name="015-23b" class="pb">[015-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8297:8320'>　　苦荼陸羽及顔師古俱謂荼即古之茶字而魏了</span><br/>
<span class='tline' id='l414' data-llen='8320:8343'>　　翁及近世顧炎武復申其辨甚力然則今日之茶</span><br/>
<span class='tline' id='l415' data-llen='8343:8371'>　　爾雅於草木葢兩收之未知其究屬何部也<span class='krp-note'>茶之/為字</span></span><br/>
<span class='tline' id='l416' data-llen='8371:8403'>　　<span class='krp-note'>上從草下從木則/兼收理當有之</span>至陸璣草木疏則専收入草部</span><br/>
<span class='tline' id='l417' data-llen='8403:8426'>　　而云得霜甜脆而美詩所謂堇荼如飴内則云濡</span><br/>
<span class='tline' id='l418' data-llen='8426:8456'>　　豚包苦<span class='krp-note'>音而謂亨之/以汁和也</span>用苦菜是也又似與茶少别</span><br/>
<span class='tline' id='l419' data-llen='8456:8479'>　　茶味苦與豚殊不相宜陸佃埤雅又引陳風出其</span><br/>
<span class='tline' id='l420' data-llen='8479:8502'>　　闉闍有女如荼則竟以英荼之荼混入又堇荼如</span><br/>
<span class='tline' id='l421' data-llen='8502:8529'><a onclick="displayPageImage('KR1c0060', 'WYG', '015-24a' );" name="015-24a" class="pb">[015-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8529:8552'>　　飴引驪姬置堇於肉以為證則是大毒殺人之物</span><br/>
<span class='tline' id='l423' data-llen='8552:8575'>　　詩人何所取以為周原之美乎其説雜亂不倫得</span><br/>
<span class='tline' id='l424' data-llen='8575:8594'>　　嚴氏粲辨之較然明矣詳見前釋草中</span><br/>
<span class='tline' id='l425' data-llen='8594:8599'>　　桑</span><br/>
<span class='tline' id='l426' data-llen='8599:8622'>爾雅有女桑桋桑檿桑山桑郭註俗呼桑之小而條長</span><br/>
<span class='tline' id='l427' data-llen='8622:8645'>　者為女桑其山桑似桑材中弓弩檿桑絲中琴瑟皆</span><br/>
<span class='tline' id='l428' data-llen='8645:8668'>　材之美者桑實曰葚毛傳鳩食葚過多則醉而傷其</span><br/>
<span class='tline' id='l429' data-llen='8668:8672'>　性</span><br/>
<span class='tline' id='l430' data-llen='8672:8699'><a onclick="displayPageImage('KR1c0060', 'WYG', '015-24b' );" name="015-24b" class="pb">[015-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='8699:8705'>　　樛木</span><br/>
<span class='tline' id='l432' data-llen='8705:8733'>爾雅下句曰枓<span class='krp-note'>音求與/樛同</span>郭註樹枝下垂而曲名枓詩周</span><br/>
<span class='tline' id='l433' data-llen='8733:8743'>　南南有樛木是也</span><br/>
<span class='tline' id='l434' data-llen='8743:8749'>　　喬木</span><br/>
<span class='tline' id='l435' data-llen='8749:8772'>爾雅上句曰喬郭註樹枝上竦而曲巻者名喬周南南</span><br/>
<span class='tline' id='l436' data-llen='8772:8786'>　有喬木鄭風山有喬松是也</span><br/>
<span class='tline' id='l437' data-llen='8786:8798'>　　瘣木<span class='krp-note'>瘣同/壊</span></span><br/>
<span class='tline' id='l438' data-llen='8798:8821'>爾雅瘣木苻婁郭註謂木病尫僂癭腫無枝條邢疏小</span><br/>
<span class='tline' id='l439' data-llen='8821:8848'><a onclick="displayPageImage('KR1c0060', 'WYG', '015-25a' );" name="015-25a" class="pb">[015-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='8848:8871'>　弁云譬彼瘣木疾用無枝謂木病尫傴内疾故無枝</span><br/>
<span class='tline' id='l441' data-llen='8871:8894'>　條詩作壊木毛傳壊瘣也孔疏太子以見放之故棄</span><br/>
<span class='tline' id='l442' data-llen='8894:8917'>　其妃匹不得俱去譬彼内病之木不生枝條猶太子</span><br/>
<span class='tline' id='l443' data-llen='8917:8927'>　無匹不得生子也</span><br/>
<span class='tline' id='l444' data-llen='8927:8930'>　</span><br/>
<span class='tline' id='l445' data-llen='8930:8933'>　</span><br/>
<span class='tline' id='l446' data-llen='8933:8936'>　</span><br/>
<span class='tline' id='l447' data-llen='8936:8939'>　</span><br/>
<span class='tline' id='l448' data-llen='8939:8966'><a onclick="displayPageImage('KR1c0060', 'WYG', '015-25b' );" name="015-25b" class="pb">[015-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='8966:8969'>　</span><br/>
<span class='tline' id='l450' data-llen='8969:8972'>　</span><br/>
<span class='tline' id='l451' data-llen='8972:8975'>　</span><br/>
<span class='tline' id='l452' data-llen='8975:8978'>　</span><br/>
<span class='tline' id='l453' data-llen='8978:8981'>　</span><br/>
<span class='tline' id='l454' data-llen='8981:8984'>　</span><br/>
<span class='tline' id='l455' data-llen='8984:8987'>　</span><br/>
<span class='tline' id='l456' data-llen='8987:8997'>　毛詩類釋卷十五</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1c0060', 'WYG', '019-1a' );" name="019-1a" class="pb">[019-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　毛詩類釋卷十九</span><br/>
<span class='tline' id='l10' data-llen='200:221'>　　　　　　　　　　國子監祭酒顧棟髙撰</span><br/>
<span class='tline' id='l11' data-llen='221:226'>　釋魚</span><br/>
<span class='tline' id='l12' data-llen='226:231'>　　龍</span><br/>
<span class='tline' id='l13' data-llen='231:254'>爾雅有鈴曰旂郭註縣鈴於竿頭畫交龍於旒邢疏畫</span><br/>
<span class='tline' id='l14' data-llen='254:277'>　二龍於旂上一升一降相交詩周頌龍旂陽陽是也</span><br/>
<span class='tline' id='l15' data-llen='277:290'>　鱗蟲三百六十龍為之長</span><br/>
<span class='tline' id='l16' data-llen='290:316'><a onclick="displayPageImage('KR1c0060', 'WYG', '019-1b' );" name="019-1b" class="pb">[019-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='316:321'>　　鼉</span><br/>
<span class='tline' id='l18' data-llen='321:344'>毛傳鼉魚屬陸璣疏鼉形似蜥蜴四足長丈餘甲如鎧</span><br/>
<span class='tline' id='l19' data-llen='344:363'>　甲皮堅□宜冒鼓詩大雅鼉鼓逢逢是也</span><br/>
<span class='tline' id='l20' data-llen='363:386'>　鄭樵曰鼉狀如鯪鯉長一二丈者能吐氣成霧致雨</span><br/>
<span class='tline' id='l21' data-llen='386:409'>　善攻碕岸性嗜睡常閉目極難死聲甚可畏其皮可</span><br/>
<span class='tline' id='l22' data-llen='409:414'>　冒鼓</span><br/>
<span class='tline' id='l23' data-llen='414:419'>　　鼈</span><br/>
<span class='tline' id='l24' data-llen='419:446'>爾雅鼈三足能<span class='krp-note'>音/台</span>郭註山海經曰從山多三足鼈吳興</span><br/>
<span class='tline' id='l25' data-llen='446:472'><a onclick="displayPageImage('KR1c0060', 'WYG', '019-2a' );" name="019-2a" class="pb">[019-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='472:495'>　郡陽羡縣君山上有池池中出三足鼈食之無蠱埤</span><br/>
<span class='tline' id='l27' data-llen='495:515'>　雅云鼈純雌無雄與黿為匹故黿鳴而鼈應</span><br/>
<span class='tline' id='l28' data-llen='515:538'>　李時珍曰鼈行蹩躠故謂之鼈一名神守陸佃曰魚</span><br/>
<span class='tline' id='l29' data-llen='538:561'>　滿三千六百則蛟龍引之而飛納鼈守之則免詩六</span><br/>
<span class='tline' id='l30' data-llen='561:570'>　月云炰鼈膾鯉</span><br/>
<span class='tline' id='l31' data-llen='570:596'>　　<span class='krp-note'>臣/</span>謹按本草三足鼈食之殺人太倉民家得三足</span><br/>
<span class='tline' id='l32' data-llen='596:619'>　　鼈命婦烹食之入卧少頃形化為血水惟髪存耳</span><br/>
<span class='tline' id='l33' data-llen='619:642'>　　鄰人疑其婦謀害訟之官時知縣黄廷宣鞠問不</span><br/>
<span class='tline' id='l34' data-llen='642:668'><a onclick="displayPageImage('KR1c0060', 'WYG', '019-2b' );" name="019-2b" class="pb">[019-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='668:691'>　　决乃别取三足鼈令婦如前烹治取死囚食之入</span><br/>
<span class='tline' id='l36' data-llen='691:714'>　　獄亦化如前人遂辨其獄而山海經云從山多三</span><br/>
<span class='tline' id='l37' data-llen='714:735'>　　足鼈食之無蠱其説相反豈古今之性異耶</span><br/>
<span class='tline' id='l38' data-llen='735:740'>　　鯉</span><br/>
<span class='tline' id='l39' data-llen='740:763'>爾雅鯉郭註今赤鯉魚邢疏詩陳風云豈其食魚必河</span><br/>
<span class='tline' id='l40' data-llen='763:786'>　之鯉是也本草鯉無大小皆三十六鱗鱗有小黑㸃</span><br/>
<span class='tline' id='l41' data-llen='786:809'>　為諸魚之長能神變化飛江湖所以仙人琴髙乗之</span><br/>
<span class='tline' id='l42' data-llen='809:814'>　　鱣</span><br/>
<span class='tline' id='l43' data-llen='814:840'><a onclick="displayPageImage('KR1c0060', 'WYG', '019-3a' );" name="019-3a" class="pb">[019-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='840:867'>爾雅鱣郭註鱣大魚似鱏<span class='krp-note'>音/尋</span>而短鼻口在頷下體有邪</span><br/>
<span class='tline' id='l45' data-llen='867:890'>　行甲無鱗肉黄大者長二三丈今江東呼為黄魚邢</span><br/>
<span class='tline' id='l46' data-llen='890:913'>　疏陸璣云鱣出江海三月中從河下頭來上形似龍</span><br/>
<span class='tline' id='l47' data-llen='913:936'>　鋭頭口在頷下背上腹下皆有甲縱廣四五尺今於</span><br/>
<span class='tline' id='l48' data-llen='936:959'>　盟津東石磧上釣取之大者千餘斤可蒸為臛又可</span><br/>
<span class='tline' id='l49' data-llen='959:982'>　為鮓魚子可為醬陸佃曰詩云施罛濊濊鱣鮪發發</span><br/>
<span class='tline' id='l50' data-llen='982:1005'>　鱣鮪健魚故其跳躍發發然不麗於罛而碩人以刺</span><br/>
<span class='tline' id='l51' data-llen='1005:1028'>　莊公詩於鱣鮪言發發於魴鱮言唯唯則魚之健弱</span><br/>
<span class='tline' id='l52' data-llen='1028:1054'><a onclick="displayPageImage('KR1c0060', 'WYG', '019-3b' );" name="019-3b" class="pb">[019-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1054:1060'>　可知也</span><br/>
<span class='tline' id='l54' data-llen='1060:1065'>　　鮪</span><br/>
<span class='tline' id='l55' data-llen='1065:1096'>爾雅鮥<span class='krp-note'>音/洛</span>鮇<span class='krp-note'>音/叔</span>鮪郭註鱣屬大者名王鮪小者名鮇鮪</span><br/>
<span class='tline' id='l56' data-llen='1096:1119'>　今宜都郡自京門以上江中通出鱣鱏之魚有一魚</span><br/>
<span class='tline' id='l57' data-llen='1119:1142'>　狀如鱣而小建平人呼鮥子即此魚也邢疏陸璣云</span><br/>
<span class='tline' id='l58' data-llen='1142:1165'>　鮪形似鱣而青黑頭小而尖似鐡兠鍪口亦在頷下</span><br/>
<span class='tline' id='l59' data-llen='1165:1188'>　其甲可以摩薑大者不過七八尺鮇鮪一名鮥肉色</span><br/>
<span class='tline' id='l60' data-llen='1188:1211'>　白味不如鱣也月令季春薦鮪於寢廟天官漁人春</span><br/>
<span class='tline' id='l61' data-llen='1211:1237'><a onclick="displayPageImage('KR1c0060', 'WYG', '019-4a' );" name="019-4a" class="pb">[019-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1237:1245'>　薦王鮪是也</span><br/>
<span class='tline' id='l63' data-llen='1245:1250'>　　鱒</span><br/>
<span class='tline' id='l64' data-llen='1250:1277'>爾雅鮅<span class='krp-note'>音/必</span>鱒郭註似鯶子赤眼邢疏鮅一名鱒詩云九</span><br/>
<span class='tline' id='l65' data-llen='1277:1300'>　罭之魚鱒魴陸璣云鱒似鯶魚而鱗細於鯶赤眼是</span><br/>
<span class='tline' id='l66' data-llen='1300:1304'>　也</span><br/>
<span class='tline' id='l67' data-llen='1304:1327'>　正字通云似鯶細鱗青質赤章目中一道赤横貫瞳</span><br/>
<span class='tline' id='l68' data-llen='1327:1350'>　俗呼赤眼魚一説蹲好獨行故從鱒見網輙逝埤雅</span><br/>
<span class='tline' id='l69' data-llen='1350:1360'>　云鱒魚圓魴魚方</span><br/>
<span class='tline' id='l70' data-llen='1360:1386'><a onclick="displayPageImage('KR1c0060', 'WYG', '019-4b' );" name="019-4b" class="pb">[019-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1386:1391'>　　魴</span><br/>
<span class='tline' id='l72' data-llen='1391:1418'>爾雅魴魾<span class='krp-note'>音/毗</span>郭註江東呼魴魚為鯿一名魮邢疏詩云</span><br/>
<span class='tline' id='l73' data-llen='1418:1441'>　其魚魴鰥陸云魴魚廣而薄肥恬而少力細鱗魚之</span><br/>
<span class='tline' id='l74' data-llen='1441:1464'>　美者遼東梁水魴特肥而□尤美於中國語曰居就</span><br/>
<span class='tline' id='l75' data-llen='1464:1473'>　糧梁水魴是也</span><br/>
<span class='tline' id='l76' data-llen='1473:1496'>　正字通云魴魚小頭縮項闊腹穹脊細鱗色青白腹</span><br/>
<span class='tline' id='l77' data-llen='1496:1519'>　内肪甚腴詩周南魴魚頳尾註魚勞則尾赤魴尾本</span><br/>
<span class='tline' id='l78' data-llen='1519:1542'>　白而今赤則勞甚也又陳風豈其食魚必河之魴魴</span><br/>
<span class='tline' id='l79' data-llen='1542:1568'><a onclick="displayPageImage('KR1c0060', 'WYG', '019-5a' );" name="019-5a" class="pb">[019-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1568:1575'>　之美可知</span><br/>
<span class='tline' id='l81' data-llen='1575:1580'>　　鰥</span><br/>
<span class='tline' id='l82' data-llen='1580:1603'>爾雅鯤魚子郭註凡魚之子總名鯤邢疏詩云其魚魴</span><br/>
<span class='tline' id='l83' data-llen='1603:1622'>　鰥鄭云鰥魚子鯤鰥字異葢古字通用也</span><br/>
<span class='tline' id='l84' data-llen='1622:1648'>　　<span class='krp-note'>臣/</span>謹按毛以鰥為大魚鄭意以鰥若大魚則強笱</span><br/>
<span class='tline' id='l85' data-llen='1648:1671'>　　亦不能制不當以敝笱為喻故易傳以為魚之小</span><br/>
<span class='tline' id='l86' data-llen='1671:1694'>　　者喻文姜本易制但魯桓微弱不能防閑耳據此</span><br/>
<span class='tline' id='l87' data-llen='1694:1703'>　　則鄭説為長</span><br/>
<span class='tline' id='l88' data-llen='1703:1729'><a onclick="displayPageImage('KR1c0060', 'WYG', '019-5b' );" name="019-5b" class="pb">[019-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1729:1734'>　　鱮</span><br/>
<span class='tline' id='l90' data-llen='1734:1757'>鄭箋鱮似魴而弱鱗廣韻云鰱也陸璣曰鱮似魴厚而</span><br/>
<span class='tline' id='l91' data-llen='1757:1780'>　頭大魚之不美者故里語曰網魚得鱮不如啖茹詩</span><br/>
<span class='tline' id='l92' data-llen='1780:1803'>　云其魚魴鱮陸佃曰性旅行故其制字從與亦或謂</span><br/>
<span class='tline' id='l93' data-llen='1803:1826'>　之鰱失水即死魚之至弱者也下文唯唯則魚無不</span><br/>
<span class='tline' id='l94' data-llen='1826:1849'>　順從随行亦以比文姜本無能為但魯桓微弱曽敝</span><br/>
<span class='tline' id='l95' data-llen='1849:1857'>　笱之不如耳</span><br/>
<span class='tline' id='l96' data-llen='1857:1862'>　　鱨</span><br/>
<span class='tline' id='l97' data-llen='1862:1888'><a onclick="displayPageImage('KR1c0060', 'WYG', '019-6a' );" name="019-6a" class="pb">[019-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1888:1911'>陸璣云鱨一名黄頰魚似燕頭魚身形厚而長大頰骨</span><br/>
<span class='tline' id='l99' data-llen='1911:1934'>　正黄魚之大而有力解飛者徐州人謂之揚黄頰鱨</span><br/>
<span class='tline' id='l100' data-llen='1934:1955'>　揚也以其輕揚善飛故曰揚大者長尺七八寸</span><br/>
<span class='tline' id='l101' data-llen='1955:1960'>　　鯊</span><br/>
<span class='tline' id='l102' data-llen='1960:1987'>爾雅鯊鮀<span class='krp-note'>音/陁</span>郭註今吹沙小魚體圓而有㸃文邢疏詩</span><br/>
<span class='tline' id='l103' data-llen='1987:2010'>　小雅云魚麗于罶鱨鯊陸璣云魚狹而小常張口吹</span><br/>
<span class='tline' id='l104' data-llen='2010:2032'>　沙故曰吹沙葢沙性善沉常沙中行亦於沙中乳</span><br/>
<span class='tline' id='l105' data-llen='2032:2055'>　陸佃曰詩備陳鱨鯊魴鱧鰋鯉葢鱨也魴也鯉也其</span><br/>
<span class='tline' id='l106' data-llen='2055:2081'><a onclick="displayPageImage('KR1c0060', 'WYG', '019-6b' );" name="019-6b" class="pb">[019-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2081:2104'>　性浮鯊也鱧也鰋也其性沉而罶則嫠婦之笱其用</span><br/>
<span class='tline' id='l108' data-llen='2104:2127'>　功寡又以待魚之自至今魚麗于罶鱨鯊魴鱧鰋鯉</span><br/>
<span class='tline' id='l109' data-llen='2127:2150'>　沉浮大小羙惡與其形色之異具有則餘物盛多可</span><br/>
<span class='tline' id='l110' data-llen='2150:2155'>　知也</span><br/>
<span class='tline' id='l111' data-llen='2155:2160'>　　鱧</span><br/>
<span class='tline' id='l112' data-llen='2160:2187'>爾雅鱧鯇<span class='krp-note'>音/混</span>郭註今鯶魚似鱒而大邢疏詩小雅魚麗</span><br/>
<span class='tline' id='l113' data-llen='2187:2205'>　于罶魴鱧舍人云鱧一名鯇郭所不取</span><br/>
<span class='tline' id='l114' data-llen='2205:2228'>　正字通曰鯇音混形長身圓肉□一名鯶有青鯇白</span><br/>
<span class='tline' id='l115' data-llen='2228:2254'><a onclick="displayPageImage('KR1c0060', 'WYG', '019-7a' );" name="019-7a" class="pb">[019-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2254:2277'>　鯇白者味勝本草曰鯇似鯉生江湖間膽至苦止喉</span><br/>
<span class='tline' id='l117' data-llen='2277:2299'>　閉又音莞俗以鯇性食草謂□為草魚即鯶魚也</span><br/>
<span class='tline' id='l118' data-llen='2299:2322'>　詩緝曰毛氏以鱧為鮦本草云今黑鯉魚道家以為</span><br/>
<span class='tline' id='l119' data-llen='2322:2346'>　厭者也郭璞曰鱧鮦山隂陸氏云鱧今𤣥鯉與蛇通</span><br/>
<span class='tline' id='l120' data-llen='2346:2369'>　氣是郭璞陸佃皆同毛説以鱧為今之烏鯉魚也舍</span><br/>
<span class='tline' id='l121' data-llen='2369:2392'>　人云鱧一名鯇陸璣曰鱧鯇也似鱧頰狹而厚江東</span><br/>
<span class='tline' id='l122' data-llen='2392:2415'>　人通呼鯶子魚是舍人與陸璣皆以鱧為鯇魚也今</span><br/>
<span class='tline' id='l123' data-llen='2415:2420'>　從之</span><br/>
<span class='tline' id='l124' data-llen='2420:2446'><a onclick="displayPageImage('KR1c0060', 'WYG', '019-7b' );" name="019-7b" class="pb">[019-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2446:2469'>　顧夢麟曰鱧鮦本郭璞解吾吳中呼為黑魚非佳味</span><br/>
<span class='tline' id='l126' data-llen='2469:2486'>　曰鱧鯇則舍人釋也鯇今呼為鯶魚</span><br/>
<span class='tline' id='l127' data-llen='2486:2491'>　　鰋</span><br/>
<span class='tline' id='l128' data-llen='2491:2518'>爾雅鰋鮎<span class='krp-note'>音/拈</span>邢疏詩小雅魚麗于罶鰋鯉孫炎曰鰋一</span><br/>
<span class='tline' id='l129' data-llen='2518:2541'>　名鮎是以鰋鮎為一物郭氏則别為二云鰋者今鰋</span><br/>
<span class='tline' id='l130' data-llen='2541:2568'>　額白魚鮎則名鯷<span class='krp-note'>音/題</span>江東通呼鮎為鮧是郭氏所以</span><br/>
<span class='tline' id='l131' data-llen='2568:2573'>　異也</span><br/>
<span class='tline' id='l132' data-llen='2573:2596'>　許氏謙曰詩緝毛氏及前儒皆以鮎釋鰋惟郭璞以</span><br/>
<span class='tline' id='l133' data-llen='2596:2622'><a onclick="displayPageImage('KR1c0060', 'WYG', '019-8a' );" name="019-8a" class="pb">[019-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2622:2645'>　鰋鮎各為一魚按本草云鮧一名鮎一名鯷不言是</span><br/>
<span class='tline' id='l135' data-llen='2645:2665'>　鰋是郭璞與本草合毛傳質畧當言似鮎耳</span><br/>
<span class='tline' id='l136' data-llen='2665:2688'>　爾雅翼云鮧鮎别名鰋額兩目上陳口方頭大尾小</span><br/>
<span class='tline' id='l137' data-llen='2688:2711'>　身滑無鱗謂之鮎魚言其黏滑也諺謂鮎魚上竹竿</span><br/>
<span class='tline' id='l138' data-llen='2711:2731'>　葢謂竹之與魚皆滑必無上之理故反言之</span><br/>
<span class='tline' id='l139' data-llen='2731:2754'>　顧夢麟曰朱子以鰋釋鮎亦本毛傳然爾雅自作一</span><br/>
<span class='tline' id='l140' data-llen='2754:2777'>　魚鮎在吳中亦下味不貴也華谷云只當言鰋似鮎</span><br/>
<span class='tline' id='l141' data-llen='2777:2781'>　是</span><br/>
<span class='tline' id='l142' data-llen='2781:2807'><a onclick="displayPageImage('KR1c0060', 'WYG', '019-8b' );" name="019-8b" class="pb">[019-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2807:2812'>　　鰷</span><br/>
<span class='tline' id='l144' data-llen='2812:2839'>爾雅鮂<span class='krp-note'>音/囚</span>黑鰦郭註即白鯈邢疏詩頌曰鰷鱨鰋鯉此</span><br/>
<span class='tline' id='l145' data-llen='2839:2862'>　即所謂鰷也説文鰷白鰷也其形纎長而白故曰白</span><br/>
<span class='tline' id='l146' data-llen='2862:2885'>　鰷又曰白鯈此魚好逰水上故莊子觀於濠梁稱鯈</span><br/>
<span class='tline' id='l147' data-llen='2885:2908'>　魚出逰從容以為魚樂陸佃埤雅云鰷形狹而長若</span><br/>
<span class='tline' id='l148' data-llen='2908:2918'>　條性浮似鱨而白</span><br/>
<span class='tline' id='l149' data-llen='2918:2924'>　　嘉魚</span><br/>
<span class='tline' id='l150' data-llen='2924:2947'>埤雅嘉魚鯉質鱒鱗肌肉甚美食乳泉出於丙穴二口</span><br/>
<span class='tline' id='l151' data-llen='2947:2973'><a onclick="displayPageImage('KR1c0060', 'WYG', '019-9a' );" name="019-9a" class="pb">[019-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2973:2996'>　向丙故曰丙也左太冲蜀都賦云嘉魚出於丙穴注</span><br/>
<span class='tline' id='l153' data-llen='2996:3019'>　云丙穴在漢中沔陽縣北有乳穴二所常以三月取</span><br/>
<span class='tline' id='l154' data-llen='3019:3042'>　之丙地名也杜甫詩云魚如丙穴由來美則嘉魚固</span><br/>
<span class='tline' id='l155' data-llen='3042:3050'>　厯代所貴矣</span><br/>
<span class='tline' id='l156' data-llen='3050:3058'>　　附捕魚具</span><br/>
<span class='tline' id='l157' data-llen='3058:3063'>　　罛</span><br/>
<span class='tline' id='l158' data-llen='3063:3086'>爾雅魚罟為之罛郭註最大罟也邢疏捕魚之具最大</span><br/>
<span class='tline' id='l159' data-llen='3086:3102'>　者名罛詩衛風云施罟濊濊是也</span><br/>
<span class='tline' id='l160' data-llen='3102:3128'><a onclick="displayPageImage('KR1c0060', 'WYG', '019-9b' );" name="019-9b" class="pb">[019-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3128:3134'>　　九罭</span><br/>
<span class='tline' id='l162' data-llen='3134:3157'>爾雅緵罟謂之九罭魚網也郭註今之百囊罟邢疏孫</span><br/>
<span class='tline' id='l163' data-llen='3157:3180'>　炎曰九罭謂魚之所入有九囊詩豳風云九罭之魚</span><br/>
<span class='tline' id='l164' data-llen='3180:3187'>　鱒魴是也</span><br/>
<span class='tline' id='l165' data-llen='3187:3192'>　　罶</span><br/>
<span class='tline' id='l166' data-llen='3192:3215'>爾雅嫠婦之笱謂之罶郭註毛詩傳曰曲梁也謂以薄</span><br/>
<span class='tline' id='l167' data-llen='3215:3238'>　為魚笱邢疏小雅曰魚麗于罶孫炎曰罶曲梁以薄</span><br/>
<span class='tline' id='l168' data-llen='3238:3261'>　為魚笱其功易就故謂之寡婦之笱非寡婦所作也</span><br/>
<span class='tline' id='l169' data-llen='3261:3288'><a onclick="displayPageImage('KR1c0060', 'WYG', '019-10a' );" name="019-10a" class="pb">[019-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3288:3293'>　　罩</span><br/>
<span class='tline' id='l171' data-llen='3293:3320'>爾雅籗<span class='krp-note'>音/霍</span>謂之罩郭註捕魚籠也邢疏籗編細竹以為</span><br/>
<span class='tline' id='l172' data-llen='3320:3343'>　罩孫炎云今楚籗也然則罩以竹為之無竹則以荆</span><br/>
<span class='tline' id='l173' data-llen='3343:3366'>　故謂之楚籗皆謂捕魚具詩小雅南有嘉魚烝然罩</span><br/>
<span class='tline' id='l174' data-llen='3366:3372'>　罩是也</span><br/>
<span class='tline' id='l175' data-llen='3372:3377'>　　汕</span><br/>
<span class='tline' id='l176' data-llen='3377:3404'>爾雅罺<span class='krp-note'>音/朝</span>謂之汕郭註今之撩罟邢疏汕謂以薄汕魚</span><br/>
<span class='tline' id='l177' data-llen='3404:3427'>　也詩小雅南有嘉魚烝然汕汕傳云樔也箋云樔今</span><br/>
<span class='tline' id='l178' data-llen='3427:3454'><a onclick="displayPageImage('KR1c0060', 'WYG', '019-10b' );" name="019-10b" class="pb">[019-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3454:3477'>　之撩罟是也陸佃云上籠之如罩下撩之汕汕至誠</span><br/>
<span class='tline' id='l180' data-llen='3477:3483'>　之道也</span><br/>
<span class='tline' id='l181' data-llen='3483:3506'>　淮南子曰罩者抑之罾者舉之為之雖異得魚一也</span><br/>
<span class='tline' id='l182' data-llen='3506:3529'>　觀此則知詩人先言罩後言汕者以見其求賢之無</span><br/>
<span class='tline' id='l183' data-llen='3529:3534'>　方也</span><br/>
<span class='tline' id='l184' data-llen='3534:3539'>　　笱</span><br/>
<span class='tline' id='l185' data-llen='3539:3562'>毛傳笱竹器承梁之空以取魚者爾雅嫠婦之笱謂之</span><br/>
<span class='tline' id='l186' data-llen='3562:3585'>　罶詩詁曰古者川澤之利以時取之非其時有禁惟</span><br/>
<span class='tline' id='l187' data-llen='3585:3612'><a onclick="displayPageImage('KR1c0060', 'WYG', '019-11a' );" name="019-11a" class="pb">[019-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3612:3635'>　嫠婦上所矜閔使為笱得取魚若遺秉滯穂之意正</span><br/>
<span class='tline' id='l189' data-llen='3635:3658'>　字通曰詩敝笱在梁魚麗于罶皆所以取魚非嫠婦</span><br/>
<span class='tline' id='l190' data-llen='3658:3681'>　獨有之弼風無逝我梁無發我笱雖棄婦託言以戒</span><br/>
<span class='tline' id='l191' data-llen='3681:3704'>　新昏足證未棄以前有笱非夫亡而後有笱也爾雅</span><br/>
<span class='tline' id='l192' data-llen='3704:3720'>　笱耑屬嫠婦泥甚詩詁亦屬附會</span><br/>
<span class='tline' id='l193' data-llen='3720:3725'>　　潛</span><br/>
<span class='tline' id='l194' data-llen='3725:3752'>爾雅槮<span class='krp-note'>音/孫</span>謂之涔郭註今之作槮者聚積柴木於水中</span><br/>
<span class='tline' id='l195' data-llen='3752:3775'>　魚得寒入其裏藏隠因以薄圍捕取之邢疏詩周頌</span><br/>
<span class='tline' id='l196' data-llen='3775:3802'><a onclick="displayPageImage('KR1c0060', 'WYG', '019-11b' );" name="019-11b" class="pb">[019-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3802:3825'>　云潛有多魚小爾雅曰魚之所息謂之潛潛槮也積</span><br/>
<span class='tline' id='l198' data-llen='3825:3834'>　柴水中魚舎也</span><br/>
<span class='tline' id='l199' data-llen='3834:3837'>　</span><br/>
<span class='tline' id='l200' data-llen='3837:3840'>　</span><br/>
<span class='tline' id='l201' data-llen='3840:3843'>　</span><br/>
<span class='tline' id='l202' data-llen='3843:3846'>　</span><br/>
<span class='tline' id='l203' data-llen='3846:3849'>　</span><br/>
<span class='tline' id='l204' data-llen='3849:3859'>　毛詩類釋卷十九</span><br/>
</p>
<p><br/>
</p>
  </div>
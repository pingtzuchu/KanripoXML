<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1c0060', 'WYG', '022-1a' );" name="022-1a" class="pb">[022-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:191'>詩經類釋續編序</span><br/>
<span class='tline' id='l9' data-llen='191:217'><span class='krp-note'>臣/</span>既輯毛詩類釋上自天文地理旁及草木鳥獸蟲魚</span><br/>
<span class='tline' id='l10' data-llen='217:240'>之屬靡不臚列備載復尋其訓詁如王于出征于當訓</span><br/>
<span class='tline' id='l11' data-llen='240:263'>曰廢為殘賊廢當訓大與他經解釋絶殊初亦甚駭其</span><br/>
<span class='tline' id='l12' data-llen='263:286'>義既廼知其出自爾雅復有一字而兩解者如烝當作</span><br/>
<span class='tline' id='l13' data-llen='286:309'>君又作進周頌豐年烝畀祖妣是也幠當訓大又作有</span><br/>
<span class='tline' id='l14' data-llen='309:340'>魯頌閟宫遂幠大東是也<span class='krp-note'>今本作逐荒或/出齊魯韓詩</span>懼淺學之士</span><br/>
<span class='tline' id='l15' data-llen='340:363'>不加詳考杜撰解釋致昧經㫖廼復即爾雅釋詁釋言</span><br/>
<span class='tline' id='l16' data-llen='363:389'><a onclick="displayPageImage('KR1c0060', 'WYG', '022-1b' );" name="022-1b" class="pb">[022-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='389:412'>釋訓三篇删其常語通行擇其中古奥難曉者先列爾</span><br/>
<span class='tline' id='l18' data-llen='412:435'>雅音釋於前臚載國風雅頌經文於後俾知一字一訓</span><br/>
<span class='tline' id='l19' data-llen='435:458'>有所受之其有後儒之説勝於前者則為之標眀其姓</span><br/>
<span class='tline' id='l20' data-llen='458:481'>氏而後經㫖燦然大眀雖千百年之逺宛如晤對一堂</span><br/>
<span class='tline' id='l21' data-llen='481:504'>語言可通謦欬可接孰謂訓詁無益於經學哉夫爾雅</span><br/>
<span class='tline' id='l22' data-llen='504:527'>本為詩詁自儒者髙談心性視為不急類多髙閣置之</span><br/>
<span class='tline' id='l23' data-llen='527:553'>自<span class='krp-note'>臣/</span>為此編約而易舉朗如列眉不費檢尋直遡來厯</span><br/>
<span class='tline' id='l24' data-llen='553:576'>雖窮簷陋巷之士皆得家置一編藉以薰習風雅無復</span><br/>
<span class='tline' id='l25' data-llen='576:602'><a onclick="displayPageImage('KR1c0060', 'WYG', '022-2a' );" name="022-2a" class="pb">[022-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='602:620'>空踈鹵莽輕改古人浮剽不根之病其於</span><br/>
<span class='tline' id='l27' data-llen='620:643'>聖天子崇重經學之意未必無小補云乾隆癸酉八月</span><br/>
<span class='tline' id='l28' data-llen='643:658'>下澣八日<span class='krp-note'>臣/</span>顧棟髙謹序</span><br/>
</p>
<p><br/>
</p>
  </div>
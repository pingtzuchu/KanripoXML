<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0008', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　周易集解卷一</span>
<span class='tline' id='l10' data-llen='198:219'>　　　　　　　　　　　　唐　李鼎祚　撰</span>
<span class='tline' id='l11' data-llen='219:234'>䷀<span class='krp-note'>乾下/乾上</span>乾元亨利貞</span>
<span class='tline' id='l12' data-llen='234:257'>　案説卦乾健也言天之體以健為用運行不息應化</span>
<span class='tline' id='l13' data-llen='257:280'>　无窮故聖人則之欲使人法天之用不法天之體故</span>
<span class='tline' id='l14' data-llen='280:303'>　名乾不名天也子夏傳曰元始也亨通也利和也貞</span>
<span class='tline' id='l15' data-llen='303:326'>　正也言乾稟純陽之性故能首出庶物各得元始開</span>
<span class='tline' id='l16' data-llen='326:352'><a onclick="displayPageImage('KR1a0008', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='352:375'>　通和諧貞固不失其宜是以君子法乾而行四德故</span>
<span class='tline' id='l18' data-llen='375:384'>　曰元亨利貞矣</span>
<span class='tline' id='l19' data-llen='384:392'>初九潛龍勿用</span>
<span class='tline' id='l20' data-llen='392:415'>　崔憬曰九者老陽之數動之所占故陽稱焉潛隱也</span>
<span class='tline' id='l21' data-llen='415:438'>　龍下隱地潛德不彰是以君子韜光待時未成其行</span>
<span class='tline' id='l22' data-llen='438:461'>　故曰勿用子夏傳曰龍所以象陽也○馬融曰物莫</span>
<span class='tline' id='l23' data-llen='461:484'>　大於龍故借龍以喻天之陽氣也初九建子之月陽</span>
<span class='tline' id='l24' data-llen='484:507'>　氣始動於黃泉旣未萌牙猶是潛伏故曰潛龍也○</span>
<span class='tline' id='l25' data-llen='507:533'><a onclick="displayPageImage('KR1a0008', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='533:556'>　沈驎士曰稱龍者假象也天地之氣有昇降君子之</span>
<span class='tline' id='l27' data-llen='556:579'>　道有行藏龍之為物能飛能潛故借龍比君子之德</span>
<span class='tline' id='l28' data-llen='579:602'>　也初九旣尚潛伏故言勿用○干寳曰位始故稱初</span>
<span class='tline' id='l29' data-llen='602:625'>　陽重故稱九陽在初九十一月之時自復來也初九</span>
<span class='tline' id='l30' data-llen='625:648'>　甲子天正之位而乾元所始也陽處三泉之下聖德</span>
<span class='tline' id='l31' data-llen='648:671'>　在愚俗之中此文王在羑里之爻也雖有聖眀之德</span>
<span class='tline' id='l32' data-llen='671:682'>　未被時用故曰勿用</span>
<span class='tline' id='l33' data-llen='682:694'>九二見龍在田利見大人</span>
<span class='tline' id='l34' data-llen='694:720'><a onclick="displayPageImage('KR1a0008', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='720:743'>　王弼曰出潛離隱故曰見龍處於地上故曰在田德</span>
<span class='tline' id='l36' data-llen='743:766'>　施周普居中不偏雖非君位君之德也初則不彰三</span>
<span class='tline' id='l37' data-llen='766:789'>　則乾乾四則或躍上則過亢利見大人唯二五焉○</span>
<span class='tline' id='l38' data-llen='789:813'>　鄭𤣥曰二於三才為地道地上卽田故稱田也○干</span>
<span class='tline' id='l39' data-llen='813:836'>　寳曰陽在九二十二月之時自臨來也二為地上田</span>
<span class='tline' id='l40' data-llen='836:859'>　在地之表而有人功者也陽氣將施聖人將顯此文</span>
<span class='tline' id='l41' data-llen='859:876'>　王免於羑里之日也故曰利見大人</span>
<span class='tline' id='l42' data-llen='876:892'>九三君子終日乾乾夕惕若厲无咎</span>
<span class='tline' id='l43' data-llen='892:918'><a onclick="displayPageImage('KR1a0008', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='918:942'>　鄭𤣥曰三於三才為人道有乾德而在人道君子之</span>
<span class='tline' id='l45' data-llen='942:965'>　象○虞翻曰謂陽息至三已變成離離為日坤為夕</span>
<span class='tline' id='l46' data-llen='965:988'>　○荀爽曰日以喻君謂三居下體之終而為之君承</span>
<span class='tline' id='l47' data-llen='988:1011'>　乾行乾故曰乾乾夕惕以喻臣謂三臣於五則疾修</span>
<span class='tline' id='l48' data-llen='1011:1034'>　柔順危去陽行故曰无咎○干寳曰爻以氣表繇以</span>
<span class='tline' id='l49' data-llen='1034:1057'>　龍興嫌其不關人事故著君子焉陽在九三正月之</span>
<span class='tline' id='l50' data-llen='1057:1080'>　時自泰來也陽氣始出地上而接動物人為靈故以</span>
<span class='tline' id='l51' data-llen='1080:1103'>　人事成天地之功者在於此爻焉故君子以之憂深</span>
<span class='tline' id='l52' data-llen='1103:1129'><a onclick="displayPageImage('KR1a0008', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1129:1152'>　思遠朝夕匪懈仰憂嘉㑹之不序俯懼義和之不逮</span>
<span class='tline' id='l54' data-llen='1152:1175'>　反復天道謀始反終故曰終日乾乾此蓋文王反國</span>
<span class='tline' id='l55' data-llen='1175:1198'>　大釐其政之日也凡无咎者憂中之喜善補過者也</span>
<span class='tline' id='l56' data-llen='1198:1221'>　文恨早耀文眀之德以蒙大難增修柔順以懷多福</span>
<span class='tline' id='l57' data-llen='1221:1229'>　故曰无咎矣</span>
<span class='tline' id='l58' data-llen='1229:1239'>九四或躍在淵无咎</span>
<span class='tline' id='l59' data-llen='1239:1262'>　崔憬曰言君子進德修業欲及於時猶龍自試躍天</span>
<span class='tline' id='l60' data-llen='1262:1285'>　疑而處淵上下進退非邪離羣故无咎○干寳曰陽</span>
<span class='tline' id='l61' data-llen='1285:1311'><a onclick="displayPageImage('KR1a0008', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1311:1334'>　氣在四二月之時自大壯來也四虛中也躍者暫起</span>
<span class='tline' id='l63' data-llen='1334:1357'>　之言旣不安於地而未能飛於天也四以初為應淵</span>
<span class='tline' id='l64' data-llen='1357:1380'>　謂初九甲子龍之所由升也或之者疑之也此武王</span>
<span class='tline' id='l65' data-llen='1380:1403'>　舉兵孟津觀釁而退之爻也守柔順則逆天人之應</span>
<span class='tline' id='l66' data-llen='1403:1426'>　通權道則違經常之教故聖人不得已而為之故其</span>
<span class='tline' id='l67' data-llen='1426:1432'>　辭疑矣</span>
<span class='tline' id='l68' data-llen='1432:1444'>九五飛龍在天利見大人</span>
<span class='tline' id='l69' data-llen='1444:1468'>　鄭𤣥曰五於三才為天道天者清眀无形而龍在焉</span>
<span class='tline' id='l70' data-llen='1468:1494'><a onclick="displayPageImage('KR1a0008', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1494:1517'>　飛之象也○虞翻曰謂四已變則五體離離為飛五</span>
<span class='tline' id='l72' data-llen='1517:1540'>　在天故飛龍在天利見大人也謂若庖犧觀象於天</span>
<span class='tline' id='l73' data-llen='1540:1563'>　造作八卦備物致用以利天下故曰飛龍在天天下</span>
<span class='tline' id='l74' data-llen='1563:1586'>　之所利見也○干寳曰陽在九五三月之時自夬來</span>
<span class='tline' id='l75' data-llen='1586:1609'>　也五在天位故曰飛龍此武王克紂正位之爻也聖</span>
<span class='tline' id='l76' data-llen='1609:1626'>　功旣就萬物旣覩故曰利見大人矣</span>
<span class='tline' id='l77' data-llen='1626:1634'>上九亢龍有悔</span>
<span class='tline' id='l78' data-llen='1634:1657'>　王肅曰窮髙曰亢知進忘退故悔也○干寳曰陽在</span>
<span class='tline' id='l79' data-llen='1657:1683'><a onclick="displayPageImage('KR1a0008', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1683:1706'>　上九四月之時也亢過也乾體旣備上位旣終天之</span>
<span class='tline' id='l81' data-llen='1706:1729'>　鼓物寒暑相報聖人治世威德相濟武功旣成義在</span>
<span class='tline' id='l82' data-llen='1729:1752'>　止戈盈而不反必陷於悔○案以人事眀之若桀放</span>
<span class='tline' id='l83' data-llen='1752:1766'>　於南巢湯有慚德斯類是也</span>
<span class='tline' id='l84' data-llen='1766:1776'>用九見羣龍无首吉</span>
<span class='tline' id='l85' data-llen='1776:1799'>　劉瓛曰總六爻純九之義故曰用九也○王弼曰九</span>
<span class='tline' id='l86' data-llen='1799:1822'>　天之德也能用天德乃見羣龍之義焉夫以剛健而</span>
<span class='tline' id='l87' data-llen='1822:1845'>　居人之首則物之所不與也以柔順而為不正則佞</span>
<span class='tline' id='l88' data-llen='1845:1871'><a onclick="displayPageImage('KR1a0008', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1871:1890'>　邪之道也故乾吉在无首坤利在永貞矣</span>
<span class='tline' id='l90' data-llen='1890:1894'>彖曰</span>
<span class='tline' id='l91' data-llen='1894:1910'>　劉瓛曰彖者斷也斷一卦之才也</span>
<span class='tline' id='l92' data-llen='1910:1916'>大哉乾元</span>
<span class='tline' id='l93' data-llen='1916:1939'>　九家易曰陽稱大六爻純陽故曰大乾者純陽衆卦</span>
<span class='tline' id='l94' data-llen='1939:1962'>　所生天之象也觀乾之始以知天德惟天為大惟乾</span>
<span class='tline' id='l95' data-llen='1962:1977'>　則之故曰大哉元者氣之始也</span>
<span class='tline' id='l96' data-llen='1977:1983'>萬物資始</span>
<span class='tline' id='l97' data-llen='1983:2009'><a onclick="displayPageImage('KR1a0008', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2009:2032'>　荀爽曰謂分為六十四卦萬一千五百二十策皆受</span>
<span class='tline' id='l99' data-llen='2032:2052'>　始於乾也策取始於乾猶萬物之生稟於天</span>
<span class='tline' id='l100' data-llen='2052:2057'>乃統天</span>
<span class='tline' id='l101' data-llen='2057:2078'>　九家易曰乾之為德乃統繼天道與天合化也</span>
<span class='tline' id='l102' data-llen='2078:2088'>雲行雨施品物流形</span>
<span class='tline' id='l103' data-llen='2088:2111'>　虞翻曰已成旣濟上坎為雲下坎為雨故雲行雨施</span>
<span class='tline' id='l104' data-llen='2111:2133'>　乾以雲雨流坤之形萬物化成故曰品物流形也</span>
<span class='tline' id='l105' data-llen='2133:2139'>大眀終始</span>
<span class='tline' id='l106' data-llen='2139:2165'><a onclick="displayPageImage('KR1a0008', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2165:2188'>　荀爽曰乾起坎而終於離坤起於離而終於坎離坎</span>
<span class='tline' id='l108' data-llen='2188:2208'>　者乾坤之家而隂陽之府故曰大眀終始也</span>
<span class='tline' id='l109' data-llen='2208:2214'>六位時成</span>
<span class='tline' id='l110' data-llen='2214:2227'>　荀爽曰六爻隨時而成乾</span>
<span class='tline' id='l111' data-llen='2227:2236'>時乘六龍以御天</span>
<span class='tline' id='l112' data-llen='2236:2259'>　侯果曰大眀日也六位天地四時也六爻效彼而作</span>
<span class='tline' id='l113' data-llen='2259:2282'>　也大眀以晝夜為終始六位以相揭為時成言乾乘</span>
<span class='tline' id='l114' data-llen='2282:2305'>　六氣而陶冶變化運四時而統御天也故曰時乘六</span>
<span class='tline' id='l115' data-llen='2305:2331'><a onclick="displayPageImage('KR1a0008', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2331:2354'>　龍以御天也故乾鑿度曰日月終始萬物是其義也</span>
<span class='tline' id='l117' data-llen='2354:2377'>乾道變化各正性命保合大和乃利貞首出庶物萬國</span>
<span class='tline' id='l118' data-llen='2377:2381'>咸寧</span>
<span class='tline' id='l119' data-llen='2381:2404'>　劉瓛曰陽氣為萬物之所始故曰首出庶物立君而</span>
<span class='tline' id='l120' data-llen='2404:2418'>　天下皆寧故曰萬國咸寧也</span>
<span class='tline' id='l121' data-llen='2418:2422'>象曰</span>
<span class='tline' id='l122' data-llen='2422:2438'>　案象者像也取其法象卦爻之德</span>
<span class='tline' id='l123' data-llen='2438:2443'>天行健</span>
<span class='tline' id='l124' data-llen='2443:2469'><a onclick="displayPageImage('KR1a0008', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2469:2492'>　何妥曰天體不健能行之德健也猶如地體不順承</span>
<span class='tline' id='l126' data-llen='2492:2515'>　弱之勢順也所以乾卦獨變名為健者○宋衷曰晝</span>
<span class='tline' id='l127' data-llen='2515:2535'>　夜不懈以健詳其名餘卦當名不假於詳矣</span>
<span class='tline' id='l128' data-llen='2535:2544'>君子以自强不息</span>
<span class='tline' id='l129' data-llen='2544:2567'>　虞翻曰君子謂三乾健故强天一日一夜過周一度</span>
<span class='tline' id='l130' data-llen='2567:2590'>　故自强不息老子曰自勝者强○干寳曰言君子通</span>
<span class='tline' id='l131' data-llen='2590:2613'>　之於賢也凡勉强以德不必須在位也故堯舜一日</span>
<span class='tline' id='l132' data-llen='2613:2636'>　萬幾文王日昃不暇食仲尼終夜不寢顔子欲罷不</span>
<span class='tline' id='l133' data-llen='2636:2662'><a onclick="displayPageImage('KR1a0008', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2662:2683'>　能自此以下莫敢淫心捨力故曰自强不息矣</span>
<span class='tline' id='l135' data-llen='2683:2693'>潛龍勿用陽在下也</span>
<span class='tline' id='l136' data-llen='2693:2716'>　荀爽曰氣㣲位卑雖有陽德潛藏在下故曰勿用也</span>
<span class='tline' id='l137' data-llen='2716:2726'>見龍在田德施普也</span>
<span class='tline' id='l138' data-llen='2726:2749'>　荀爽曰見者見居其位田謂坤也二當升坤五故曰</span>
<span class='tline' id='l139' data-llen='2749:2772'>　見龍在田大人謂天子見據尊位臨長羣隂德施於</span>
<span class='tline' id='l140' data-llen='2772:2782'>　下故曰德施普也</span>
<span class='tline' id='l141' data-llen='2782:2792'>終日乾乾反復道也</span>
<span class='tline' id='l142' data-llen='2792:2818'><a onclick="displayPageImage('KR1a0008', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2818:2839'>　虞翻曰至三體復故反復道謂否泰反其類也</span>
<span class='tline' id='l144' data-llen='2839:2849'>或躍在淵進无咎也</span>
<span class='tline' id='l145' data-llen='2849:2872'>　荀爽曰乾者君卦四者隂位故上躍居五者欲下居</span>
<span class='tline' id='l146' data-llen='2872:2895'>　坤初求陽之正地下稱淵也陽道樂進故曰進无咎</span>
<span class='tline' id='l147' data-llen='2895:2899'>　也</span>
<span class='tline' id='l148' data-llen='2899:2909'>飛龍在天大人造也</span>
<span class='tline' id='l149' data-llen='2909:2932'>　荀爽曰飛者喻无所拘天者首事造制大人造法見</span>
<span class='tline' id='l150' data-llen='2932:2949'>　居天位聖人作而萬物覩是其義也</span>
<span class='tline' id='l151' data-llen='2949:2975'><a onclick="displayPageImage('KR1a0008', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='2975:2986'>亢龍有悔盈不可久也</span>
<span class='tline' id='l153' data-llen='2986:3009'>　九家易曰陽當居五今乃居上故曰盈也亢極失位</span>
<span class='tline' id='l154' data-llen='3009:3032'>　當下之坤三故曰盈不可久若太上皇者也下之坤</span>
<span class='tline' id='l155' data-llen='3032:3045'>　三屈為諸侯故曰悔者也</span>
<span class='tline' id='l156' data-llen='3045:3056'>用九天德不可為首也</span>
<span class='tline' id='l157' data-llen='3056:3079'>　宋衷曰用九六位皆九故曰見羣龍純陽則天德也</span>
<span class='tline' id='l158' data-llen='3079:3102'>　萬物之始莫能先之不可為首先之者凶隨之者吉</span>
<span class='tline' id='l159' data-llen='3102:3110'>　故曰无首吉</span>
<span class='tline' id='l160' data-llen='3110:3136'><a onclick="displayPageImage('KR1a0008', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3136:3141'>文言曰</span>
<span class='tline' id='l162' data-llen='3141:3164'>　劉瓛曰依文而言其理故曰文言○姚信曰乾坤為</span>
<span class='tline' id='l163' data-llen='3164:3180'>　門戸文説乾坤六十二卦皆放焉</span>
<span class='tline' id='l164' data-llen='3180:3188'>元者善之長也</span>
<span class='tline' id='l165' data-llen='3188:3211'>　九家易曰乾者君卦也六爻皆當為君始而大通君</span>
<span class='tline' id='l166' data-llen='3211:3224'>　德會合故元為善之長也</span>
<span class='tline' id='l167' data-llen='3224:3232'>亨者嘉之會也</span>
<span class='tline' id='l168' data-llen='3232:3255'>　九家易曰通者謂陽合而為乾衆善相繼故曰嘉之</span>
<span class='tline' id='l169' data-llen='3255:3282'><a onclick="displayPageImage('KR1a0008', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3282:3287'>　會也</span>
<span class='tline' id='l171' data-llen='3287:3295'>利者義之和也</span>
<span class='tline' id='l172' data-llen='3295:3313'>　荀爽曰隂陽相和各得其宜然後利矣</span>
<span class='tline' id='l173' data-llen='3313:3321'>貞者事之幹也</span>
<span class='tline' id='l174' data-llen='3321:3340'>　荀爽曰隂陽正而位當則可以幹舉萬事</span>
<span class='tline' id='l175' data-llen='3340:3350'>君子體仁足以長人</span>
<span class='tline' id='l176' data-llen='3350:3373'>　何妥曰此眀聖人則天合五常也仁為木木主春故</span>
<span class='tline' id='l177' data-llen='3373:3394'>　配元為四德之首君子體仁故有長人之義也</span>
<span class='tline' id='l178' data-llen='3394:3421'><a onclick="displayPageImage('KR1a0008', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3421:3429'>嘉會足以合禮</span>
<span class='tline' id='l180' data-llen='3429:3452'>　何妥曰禮是交接會通之道故以配通五禮有吉凶</span>
<span class='tline' id='l181' data-llen='3452:3465'>　賓軍嘉故以嘉合於禮也</span>
<span class='tline' id='l182' data-llen='3465:3473'>利物足以和義</span>
<span class='tline' id='l183' data-llen='3473:3496'>　何妥曰利者裁成也君子體此利以利物足以合於</span>
<span class='tline' id='l184' data-llen='3496:3503'>　五常之義</span>
<span class='tline' id='l185' data-llen='3503:3511'>貞固足以幹事</span>
<span class='tline' id='l186' data-llen='3511:3534'>　何妥曰貞信也君子堅貞正可以委任於事故論語</span>
<span class='tline' id='l187' data-llen='3534:3561'><a onclick="displayPageImage('KR1a0008', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3561:3584'>　曰敬事而信故幹事而配信也○案此釋非也夫在</span>
<span class='tline' id='l189' data-llen='3584:3607'>　天成象者乾元亨利貞也言天運四時以生成萬物</span>
<span class='tline' id='l190' data-llen='3607:3630'>　在地成形者仁義禮智信也言君法五常以教化於</span>
<span class='tline' id='l191' data-llen='3630:3653'>　人元為善長故能體仁仁主春生東方木也通為嘉</span>
<span class='tline' id='l192' data-llen='3653:3676'>　㑹足以合禮禮主夏養南方火也利為物宜足以和</span>
<span class='tline' id='l193' data-llen='3676:3699'>　義義主秋成西方金也貞為事幹以配於智智主冬</span>
<span class='tline' id='l194' data-llen='3699:3722'>　藏北方水也故孔子曰仁者樂山智者樂水則智之</span>
<span class='tline' id='l195' data-llen='3722:3745'>　眀證矣不言信者信主土而統屬於君故中孚云信</span>
<span class='tline' id='l196' data-llen='3745:3772'><a onclick="displayPageImage('KR1a0008', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='3772:3795'>　及豚魚是其義也若首出庶物而四時不忒者乾之</span>
<span class='tline' id='l198' data-llen='3795:3818'>　象也厚德載物而五行相生者土之功也土居中宫</span>
<span class='tline' id='l199' data-llen='3818:3841'>　分王四季亦由人君无為皇極而奄有天下水火金</span>
<span class='tline' id='l200' data-llen='3841:3865'>　木非土不載仁義禮智非君不𢎞信旣統屬於君故</span>
<span class='tline' id='l201' data-llen='3865:3878'>　先言乾而後不言信眀矣</span>
<span class='tline' id='l202' data-llen='3878:3894'>君子行此四德者故曰乾元亨利貞</span>
<span class='tline' id='l203' data-llen='3894:3917'>　干寳曰夫純陽天之精氣四行君子懿德是故乾冠</span>
<span class='tline' id='l204' data-llen='3917:3940'>　卦首辭表篇目眀道義之門在於此矣猶春秋之備</span>
<span class='tline' id='l205' data-llen='3940:3967'><a onclick="displayPageImage('KR1a0008', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='3967:3990'>　五始也故夫子畱意焉然則體仁正已所以化物觀</span>
<span class='tline' id='l207' data-llen='3990:4013'>　運知時所以順天氣用隨宜所以利民守正一業所</span>
<span class='tline' id='l208' data-llen='4013:4036'>　以定俗也逾亂則敗禮其教淫逆則拂時其功否錯</span>
<span class='tline' id='l209' data-llen='4036:4059'>　則妨用其事廢忘則失正其官敗四德者文王所由</span>
<span class='tline' id='l210' data-llen='4059:4071'>　興四愆者商紂所由亡</span>
<span class='tline' id='l211' data-llen='4071:4083'>初九曰潛龍勿用何謂也</span>
<span class='tline' id='l212' data-llen='4083:4103'>　何妥曰夫子假設疑問也後五爻皆放此也</span>
<span class='tline' id='l213' data-llen='4103:4113'>子曰龍德而隱者也</span>
<span class='tline' id='l214' data-llen='4113:4140'><a onclick="displayPageImage('KR1a0008', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4140:4163'>　何妥曰此直答言聖人有隱顯之龍德今居初九窮</span>
<span class='tline' id='l216' data-llen='4163:4178'>　下之地隱而不見故云勿用矣</span>
<span class='tline' id='l217' data-llen='4178:4184'>不易乎世</span>
<span class='tline' id='l218' data-llen='4184:4207'>　崔憬曰言據當潛之時不易乎世而行者龍之德也</span>
<span class='tline' id='l219' data-llen='4207:4213'>不成乎名</span>
<span class='tline' id='l220' data-llen='4213:4237'>　鄭𤣥曰當隱之時以從世俗不自殊異无所成名也</span>
<span class='tline' id='l221' data-llen='4237:4243'>遯世无悶</span>
<span class='tline' id='l222' data-llen='4243:4258'>　崔憬曰道雖不行達理无悶也</span>
<span class='tline' id='l223' data-llen='4258:4285'><a onclick="displayPageImage('KR1a0008', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4285:4293'>不見是而无悶</span>
<span class='tline' id='l225' data-llen='4293:4314'>　崔憬曰世人雖不已是而已知不違道故无悶</span>
<span class='tline' id='l226' data-llen='4314:4324'>樂則行之憂則違之</span>
<span class='tline' id='l227' data-llen='4324:4347'>　虞翻曰隂出初震為樂為行故樂則行之坤死稱憂</span>
<span class='tline' id='l228' data-llen='4347:4364'>　隱在坤中遯世无悶故憂則違之也</span>
<span class='tline' id='l229' data-llen='4364:4375'>確乎其不可拔潛龍也</span>
<span class='tline' id='l230' data-llen='4375:4398'>　虞翻曰確剛貎也乾剛潛初坤亂於上君子弗用隱</span>
<span class='tline' id='l231' data-llen='4398:4413'>　在下位確乎難拔潛龍之志也</span>
<span class='tline' id='l232' data-llen='4413:4440'><a onclick="displayPageImage('KR1a0008', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4440:4463'>九二曰見龍在田利見大人何謂也子曰龍德而正中</span>
<span class='tline' id='l234' data-llen='4463:4467'>者也</span>
<span class='tline' id='l235' data-llen='4467:4488'>　虞翻曰中下之中二非陽位故眀言能正中也</span>
<span class='tline' id='l236' data-llen='4488:4494'>庸言之信</span>
<span class='tline' id='l237' data-llen='4494:4507'>　荀爽曰處和應坤故曰信</span>
<span class='tline' id='l238' data-llen='4507:4513'>庸行之謹</span>
<span class='tline' id='l239' data-llen='4513:4536'>　九家易曰以陽居隂位故曰謹也庸常也謂言常以</span>
<span class='tline' id='l240' data-llen='4536:4545'>　信行常以謹矣</span>
<span class='tline' id='l241' data-llen='4545:4572'><a onclick="displayPageImage('KR1a0008', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4572:4579'>閑邪存其誠</span>
<span class='tline' id='l243' data-llen='4579:4602'>　宋衷曰閑防也防其邪而存誠焉二在非其位故以</span>
<span class='tline' id='l244' data-llen='4602:4619'>　閑邪言之能處中和故以存誠言之</span>
<span class='tline' id='l245' data-llen='4619:4626'>善世而不伐</span>
<span class='tline' id='l246' data-llen='4626:4649'>　九家易曰陽升居五處中居上始以美德利天下不</span>
<span class='tline' id='l247' data-llen='4649:4672'>　言所利卽是不伐故老子曰上德不德是以有德此</span>
<span class='tline' id='l248' data-llen='4672:4678'>　之謂也</span>
<span class='tline' id='l249' data-llen='4678:4684'>德博而化</span>
<span class='tline' id='l250' data-llen='4684:4711'><a onclick="displayPageImage('KR1a0008', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='4711:4732'>　荀爽曰處五據坤故德博羣隂順從故物化也</span>
<span class='tline' id='l252' data-llen='4732:4747'>易曰見龍在田利見大人君德也</span>
<span class='tline' id='l253' data-llen='4747:4770'>　虞翻曰陽始觸隂當升五為君時舍於二宜利天下</span>
<span class='tline' id='l254' data-llen='4770:4793'>　直方而大德无不利眀言君德地數始二故稱易曰</span>
<span class='tline' id='l255' data-llen='4793:4816'>九三曰居子終日乾乾夕惕若厲无咎何謂也子曰君</span>
<span class='tline' id='l256' data-llen='4816:4823'>子進德修業</span>
<span class='tline' id='l257' data-llen='4823:4846'>　虞翻曰乾為德坤為業以乾通坤謂為進德修業○</span>
<span class='tline' id='l258' data-llen='4846:4869'>　宋衷曰業事也三為三公君子處公位所以進德修</span>
<span class='tline' id='l259' data-llen='4869:4896'><a onclick="displayPageImage('KR1a0008', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='4896:4901'>　業也</span>
<span class='tline' id='l261' data-llen='4901:4910'>忠信所以進德也</span>
<span class='tline' id='l262' data-llen='4910:4934'>　翟𤣥曰忠於五所以修德也○崔憬曰推忠於人以</span>
<span class='tline' id='l263' data-llen='4934:4946'>　信待物故其德日新也</span>
<span class='tline' id='l264' data-llen='4946:4958'>修辭立其誠所以居業也</span>
<span class='tline' id='l265' data-llen='4958:4981'>　荀爽曰修辭謂終日乾乾立誠謂夕惕若厲居業謂</span>
<span class='tline' id='l266' data-llen='4981:5005'>　居三也○翟𤣥曰居三修其教令立其誠信民敬而</span>
<span class='tline' id='l267' data-llen='5005:5010'>　從之</span>
<span class='tline' id='l268' data-llen='5010:5037'><a onclick="displayPageImage('KR1a0008', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5037:5047'>知至至之可與幾也</span>
<span class='tline' id='l270' data-llen='5047:5070'>　翟𤣥曰知五可至而至之故可與行幾㣲之事也</span>
<span class='tline' id='l271' data-llen='5070:5081'>知終終之可與存義也</span>
<span class='tline' id='l272' data-llen='5081:5104'>　姚信曰知終者可以知始終終謂三也義者宜也知</span>
<span class='tline' id='l273' data-llen='5104:5127'>　存知亡君子之宜矣○崔憬曰君子喻文王也言文</span>
<span class='tline' id='l274' data-llen='5127:5150'>　王進德修業所以貽厥武王至於九五至於九五可</span>
<span class='tline' id='l275' data-llen='5150:5173'>　與進修意合故言知至至之可與言㣲也知天下歸</span>
<span class='tline' id='l276' data-llen='5173:5196'>　周三分有二以服事殷終於臣道終於臣道可與進</span>
<span class='tline' id='l277' data-llen='5196:5223'><a onclick="displayPageImage('KR1a0008', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5223:5239'>　修意合故言知終終之可與存義</span>
<span class='tline' id='l279' data-llen='5239:5249'>是故居上位而不驕</span>
<span class='tline' id='l280' data-llen='5249:5272'>　虞翻曰天道三才一乾而以至三乾成故為上夕惕</span>
<span class='tline' id='l281' data-llen='5272:5281'>　若厲故不驕也</span>
<span class='tline' id='l282' data-llen='5281:5289'>在下位而不憂</span>
<span class='tline' id='l283' data-llen='5289:5309'>　虞翻曰下位謂初隱於初憂則違之故不憂</span>
<span class='tline' id='l284' data-llen='5309:5324'>故乾乾因其時而惕雖危无咎矣</span>
<span class='tline' id='l285' data-llen='5324:5347'>　王弼曰惕怵惕也處事之極失時則廢懈怠則曠故</span>
<span class='tline' id='l286' data-llen='5347:5374'><a onclick="displayPageImage('KR1a0008', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5374:5388'>　乾乾因其時而惕雖危无咎</span>
<span class='tline' id='l288' data-llen='5388:5411'>九四曰或躍在淵无咎何謂也子曰上下无常非為邪</span>
<span class='tline' id='l289' data-llen='5411:5414'>也</span>
<span class='tline' id='l290' data-llen='5414:5437'>　荀爽曰乾者君卦四者臣位也故欲進躍居五下者</span>
<span class='tline' id='l291' data-llen='5437:5459'>　當下居坤初德陽正位故曰上下无常非為邪也</span>
<span class='tline' id='l292' data-llen='5459:5469'>進退无恒非離羣也</span>
<span class='tline' id='l293' data-llen='5469:5492'>　荀爽曰進謂居五退謂居三故進退无恒非離羣也</span>
<span class='tline' id='l294' data-llen='5492:5507'>君子進德修業欲及時也故无咎</span>
<span class='tline' id='l295' data-llen='5507:5534'><a onclick="displayPageImage('KR1a0008', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='5534:5551'>　崔憬曰至公欲及時濟人故无咎也</span>
<span class='tline' id='l297' data-llen='5551:5573'>九五曰飛龍在天利見大人何謂也子曰同聲相應</span>
<span class='tline' id='l298' data-llen='5573:5596'>　虞翻曰謂震巽也庖犧觀變而放八卦雷風相薄故</span>
<span class='tline' id='l299' data-llen='5596:5619'>　相應也○張璠曰天者陽也君者陽也雷風者天之</span>
<span class='tline' id='l300' data-llen='5619:5642'>　聲號令者君之聲眀君與天地相應合德同化動靜</span>
<span class='tline' id='l301' data-llen='5642:5648'>　不違也</span>
<span class='tline' id='l302' data-llen='5648:5654'>同氣相求</span>
<span class='tline' id='l303' data-llen='5654:5677'>　虞翻曰謂艮兌山澤通氣故相求也○崔憬曰方諸</span>
<span class='tline' id='l304' data-llen='5677:5704'><a onclick="displayPageImage('KR1a0008', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='5704:5727'>　與月同有隂氣相感則水生陽燧與日同有陽氣相</span>
<span class='tline' id='l306' data-llen='5727:5735'>　感則火出也</span>
<span class='tline' id='l307' data-llen='5735:5740'>水流濕</span>
<span class='tline' id='l308' data-llen='5740:5761'>　荀爽曰陽動之坤而為坎坤者純隂故曰濕也</span>
<span class='tline' id='l309' data-llen='5761:5766'>火就燥</span>
<span class='tline' id='l310' data-llen='5766:5789'>　荀爽曰隂動之乾而成離乾者純陽故曰燥也○虞</span>
<span class='tline' id='l311' data-llen='5789:5812'>　翻曰離上而坎下水火不相射○崔憬曰决水先流</span>
<span class='tline' id='l312' data-llen='5812:5824'>　濕<span class='krp-note'>闕/</span>火先就燥</span>
<span class='tline' id='l313' data-llen='5824:5851'><a onclick="displayPageImage('KR1a0008', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='5851:5856'>雲從龍</span>
<span class='tline' id='l315' data-llen='5856:5879'>　荀爽曰龍喻王者謂乾二之坤五為坎也○虞翻曰</span>
<span class='tline' id='l316' data-llen='5879:5892'>　乾為龍雲生天故從龍也</span>
<span class='tline' id='l317' data-llen='5892:5897'>風從虎</span>
<span class='tline' id='l318' data-llen='5897:5920'>　荀爽曰虎喻國君謂坤五之乾二為巽而從三也三</span>
<span class='tline' id='l319' data-llen='5920:5943'>　者下體之君故以喻國君○虞翻曰坤為虎風生地</span>
<span class='tline' id='l320' data-llen='5943:5950'>　故從虎也</span>
<span class='tline' id='l321' data-llen='5950:5959'>聖人作而萬物覩</span>
<span class='tline' id='l322' data-llen='5959:5986'><a onclick="displayPageImage('KR1a0008', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='5986:6009'>　虞翻曰覩見也聖人則庖犧合德乾五造作八卦以</span>
<span class='tline' id='l324' data-llen='6009:6032'>　通神眀之德以類萬物之情五動成離日出照物皆</span>
<span class='tline' id='l325' data-llen='6032:6055'>　相見故曰聖人作而萬物覩也○陸績曰陽氣至五</span>
<span class='tline' id='l326' data-llen='6055:6078'>　萬物茂盛故譬以聖人在天子之位功成制作萬物</span>
<span class='tline' id='l327' data-llen='6078:6085'>　咸見之矣</span>
<span class='tline' id='l328' data-llen='6085:6093'>本乎天者親上</span>
<span class='tline' id='l329' data-llen='6093:6116'>　荀爽曰謂乾九二本出於乾故曰本乎天而居坤五</span>
<span class='tline' id='l330' data-llen='6116:6123'>　故曰親上</span>
<span class='tline' id='l331' data-llen='6123:6150'><a onclick="displayPageImage('KR1a0008', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6150:6158'>本乎地者親下</span>
<span class='tline' id='l333' data-llen='6158:6181'>　荀爽曰謂坤六五本出於坤故曰本乎地降居乾二</span>
<span class='tline' id='l334' data-llen='6181:6204'>　故曰親下也○崔憬曰謂動物親於天之動植物親</span>
<span class='tline' id='l335' data-llen='6204:6211'>　於地之靜</span>
<span class='tline' id='l336' data-llen='6211:6219'>則各從其類也</span>
<span class='tline' id='l337' data-llen='6219:6242'>　虞翻曰方以類聚物以羣分乾道變化各正性命觸</span>
<span class='tline' id='l338' data-llen='6242:6253'>　類而長故各從其類</span>
<span class='tline' id='l339' data-llen='6253:6271'>上九曰亢龍有悔何謂也子曰貴而无位</span>
<span class='tline' id='l340' data-llen='6271:6298'><a onclick="displayPageImage('KR1a0008', 'WYG', '001-19b' );" name="001-19b" class="pb">[001-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='6298:6313'>　荀爽曰在上故貴失位故无位</span>
<span class='tline' id='l342' data-llen='6313:6319'>高而无民</span>
<span class='tline' id='l343' data-llen='6319:6342'>　何妥曰旣不處九五帝王之位故无民也夫率土之</span>
<span class='tline' id='l344' data-llen='6342:6361'>　濱莫非王臣旣非王位則民不𨽻屬也</span>
<span class='tline' id='l345' data-llen='6361:6368'>賢人在下位</span>
<span class='tline' id='l346' data-llen='6368:6391'>　荀爽曰謂上應三三陽德正故曰賢人别體在下故</span>
<span class='tline' id='l347' data-llen='6391:6398'>　曰在下位</span>
<span class='tline' id='l348' data-llen='6398:6403'>而无輔</span>
<span class='tline' id='l349' data-llen='6403:6430'><a onclick="displayPageImage('KR1a0008', 'WYG', '001-20a' );" name="001-20a" class="pb">[001-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='6430:6443'>　荀爽曰兩陽无應故无輔</span>
<span class='tline' id='l351' data-llen='6443:6452'>是以動而有悔也</span>
<span class='tline' id='l352' data-llen='6452:6465'>　荀爽曰升極當降故有悔</span>
<span class='tline' id='l353' data-llen='6465:6473'>潛龍勿用下也</span>
<span class='tline' id='l354' data-llen='6473:6496'>　何妥曰此第二章以人事眀之當帝舜耕漁之日卑</span>
<span class='tline' id='l355' data-llen='6496:6509'>　賤處下未為時用故云下</span>
<span class='tline' id='l356' data-llen='6509:6518'>見龍在田時舍也</span>
<span class='tline' id='l357' data-llen='6518:6541'>　何妥曰此夫子洙泗之日開張業藝教授門徒自非</span>
<span class='tline' id='l358' data-llen='6541:6568'><a onclick="displayPageImage('KR1a0008', 'WYG', '001-20b' );" name="001-20b" class="pb">[001-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='6568:6589'>　通舍孰能如此○虞翻曰二非王位時暫舍也</span>
<span class='tline' id='l360' data-llen='6589:6598'>終日乾乾行事也</span>
<span class='tline' id='l361' data-llen='6598:6621'>　何妥曰此當文王為西伯之時處人臣之極必須事</span>
<span class='tline' id='l362' data-llen='6621:6632'>　上接下故言行事也</span>
<span class='tline' id='l363' data-llen='6632:6641'>或躍在淵自試也</span>
<span class='tline' id='l364' data-llen='6641:6664'>　何妥曰欲進其道猶復疑惑此當武王觀兵之日欲</span>
<span class='tline' id='l365' data-llen='6664:6673'>　以試觀物情也</span>
<span class='tline' id='l366' data-llen='6673:6682'>飛龍在天上治也</span>
<span class='tline' id='l367' data-llen='6682:6709'><a onclick="displayPageImage('KR1a0008', 'WYG', '001-21a' );" name="001-21a" class="pb">[001-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='6709:6732'>　何妥曰此當堯舜冕旒之日以聖德而居髙位在上</span>
<span class='tline' id='l369' data-llen='6732:6739'>　而治民也</span>
<span class='tline' id='l370' data-llen='6739:6749'>亢龍有悔窮之災也</span>
<span class='tline' id='l371' data-llen='6749:6772'>　案此當桀紂失位之時亢極驕盈故致悔恨窮斃之</span>
<span class='tline' id='l372' data-llen='6772:6778'>　災禍也</span>
<span class='tline' id='l373' data-llen='6778:6788'>乾元用九天下治也</span>
<span class='tline' id='l374' data-llen='6788:6811'>　案此當三皇五帝禮讓之時垂拱无為而天下治矣</span>
<span class='tline' id='l375' data-llen='6811:6834'>　○王弼曰此一章全以人事眀之也九陽也陽剛直</span>
<span class='tline' id='l376' data-llen='6834:6861'><a onclick="displayPageImage('KR1a0008', 'WYG', '001-21b' );" name="001-21b" class="pb">[001-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='6861:6884'>　之物也夫能全用剛直放遠善柔非天下之至治未</span>
<span class='tline' id='l378' data-llen='6884:6907'>　之能也故乾元用九則天下治也夫識物之動則其</span>
<span class='tline' id='l379' data-llen='6907:6930'>　所以然之理皆可知也龍之為德不為妄也潛而勿</span>
<span class='tline' id='l380' data-llen='6930:6953'>　用何乎必窮處於下也見而在田必以時之通舍也</span>
<span class='tline' id='l381' data-llen='6953:6976'>　以爻為人以位為時人不妄動則時皆可知也文王</span>
<span class='tline' id='l382' data-llen='6976:6995'>　眀夷則主可知矣仲尼旅人則國可知矣</span>
<span class='tline' id='l383' data-llen='6995:7005'>潛龍勿用陽氣潛藏</span>
<span class='tline' id='l384' data-llen='7005:7028'>　何妥曰此第三章以天道眀之當十一月陽氣雖動</span>
<span class='tline' id='l385' data-llen='7028:7055'><a onclick="displayPageImage('KR1a0008', 'WYG', '001-22a' );" name="001-22a" class="pb">[001-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='7055:7067'>　猶在地中故曰潛龍也</span>
<span class='tline' id='l387' data-llen='7067:7077'>見龍在田天下文眀</span>
<span class='tline' id='l388' data-llen='7077:7100'>　案陽氣上達於地故曰見龍在田百草萌牙孚甲故</span>
<span class='tline' id='l389' data-llen='7100:7123'>　曰文眀○孔穎達曰先儒以為九二當太簇之月陽</span>
<span class='tline' id='l390' data-llen='7123:7146'>　氣見地則九三為建辰之月九四為建午之月九五</span>
<span class='tline' id='l391' data-llen='7146:7169'>　為建申之月上九為建戌之月羣隂旣盛上九不得</span>
<span class='tline' id='l392' data-llen='7169:7192'>　言與時偕極先儒此説於理稍乖此乾之陽氣漸生</span>
<span class='tline' id='l393' data-llen='7192:7215'>　似聖人漸進宜據十一月之後建巳之月已來此九</span>
<span class='tline' id='l394' data-llen='7215:7242'><a onclick="displayPageImage('KR1a0008', 'WYG', '001-22b' );" name="001-22b" class="pb">[001-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='7242:7265'>　二爻當建丑建寅之間於時地之萌芽物有生者卽</span>
<span class='tline' id='l396' data-llen='7265:7288'>　是陽氣發見之義也但隂陽二氣共成歲功故隂興</span>
<span class='tline' id='l397' data-llen='7288:7311'>　之時仍有陽在陽生之月尚有隂氣所以六律六吕</span>
<span class='tline' id='l398' data-llen='7311:7327'>　隂陽相關取象論義與此不殊也</span>
<span class='tline' id='l399' data-llen='7327:7337'>終日乾乾與時偕行</span>
<span class='tline' id='l400' data-llen='7337:7360'>　何妥曰此當三月陽氣浸長萬物將盛與天之運俱</span>
<span class='tline' id='l401' data-llen='7360:7367'>　行不息也</span>
<span class='tline' id='l402' data-llen='7367:7377'>或躍在淵乾道乃革</span>
<span class='tline' id='l403' data-llen='7377:7404'><a onclick="displayPageImage('KR1a0008', 'WYG', '001-23a' );" name="001-23a" class="pb">[001-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='7404:7427'>　何妥曰此當五月㣲隂初起陽將改變故云乃革也</span>
<span class='tline' id='l405' data-llen='7427:7438'>飛龍在天乃位乎天德</span>
<span class='tline' id='l406' data-llen='7438:7461'>　何妥曰此當七月萬物盛長天功大成故云天德也</span>
<span class='tline' id='l407' data-llen='7461:7471'>亢龍有悔與時偕極</span>
<span class='tline' id='l408' data-llen='7471:7494'>　何妥曰此當九月陽氣大衰向將極盡故云偕極也</span>
<span class='tline' id='l409' data-llen='7494:7504'>乾元用九乃見天則</span>
<span class='tline' id='l410' data-llen='7504:7527'>　何妥曰陽消天氣之常天象法則自然可見案王弼</span>
<span class='tline' id='l411' data-llen='7527:7550'>　曰此一章全説天氣以眀之也九剛直之物唯乾體</span>
<span class='tline' id='l412' data-llen='7550:7577'><a onclick="displayPageImage('KR1a0008', 'WYG', '001-23b' );" name="001-23b" class="pb">[001-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='7577:7594'>　能用之用純剛以觀天天則可見矣</span>
<span class='tline' id='l414' data-llen='7594:7604'>乾元者始而亨者也</span>
<span class='tline' id='l415' data-llen='7604:7621'>　虞翻曰乾始開通以陽通隂故始通</span>
<span class='tline' id='l416' data-llen='7621:7629'>利貞者性情也</span>
<span class='tline' id='l417' data-llen='7629:7652'>　干寳曰以施化利萬物之性以純一正萬物之情○</span>
<span class='tline' id='l418' data-llen='7652:7675'>　王弼曰不為乾元何能通物之始不性其情何能久</span>
<span class='tline' id='l419' data-llen='7675:7698'>　行其正是故始而亨者必乾元也利而正者必性情</span>
<span class='tline' id='l420' data-llen='7698:7702'>　也</span>
<span class='tline' id='l421' data-llen='7702:7729'><a onclick="displayPageImage('KR1a0008', 'WYG', '001-24a' );" name="001-24a" class="pb">[001-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='7729:7740'>乾始能以美利利天下</span>
<span class='tline' id='l423' data-llen='7740:7762'>　虞翻曰美利謂雲行雨施品物流形故利天下也</span>
<span class='tline' id='l424' data-llen='7762:7771'>不言所利大矣哉</span>
<span class='tline' id='l425' data-llen='7771:7794'>　虞翻曰天何言哉四時行焉百物生焉故利者大也</span>
<span class='tline' id='l426' data-llen='7794:7808'>大哉乾乎剛健中正純粹精也</span>
<span class='tline' id='l427' data-llen='7808:7831'>　崔覲曰不雜曰純不變曰粹言乾是純粹之精故有</span>
<span class='tline' id='l428' data-llen='7831:7842'>　剛健中正之四德也</span>
<span class='tline' id='l429' data-llen='7842:7852'>六爻發揮旁通情也</span>
<span class='tline' id='l430' data-llen='7852:7879'><a onclick="displayPageImage('KR1a0008', 'WYG', '001-24b' );" name="001-24b" class="pb">[001-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='7879:7902'>　陸績曰乾六爻發揮變動旁通於坤坤來入乾以成</span>
<span class='tline' id='l432' data-llen='7902:7915'>　六十四卦故曰旁通情也</span>
<span class='tline' id='l433' data-llen='7915:7921'>時乘六龍</span>
<span class='tline' id='l434' data-llen='7921:7944'>　九家易曰謂時之元氣以王而行履涉衆爻是乘六</span>
<span class='tline' id='l435' data-llen='7944:7949'>　龍也</span>
<span class='tline' id='l436' data-llen='7949:7955'>以御天也</span>
<span class='tline' id='l437' data-llen='7955:7973'>　荀爽曰御者行也陽升隂降天道行也</span>
<span class='tline' id='l438' data-llen='7973:7983'>雲行雨施天下平也</span>
<span class='tline' id='l439' data-llen='7983:8010'><a onclick="displayPageImage('KR1a0008', 'WYG', '001-25a' );" name="001-25a" class="pb">[001-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='8010:8033'>　荀爽曰乾升於坤曰雲行坤降於乾曰雨施乾坤二</span>
<span class='tline' id='l441' data-llen='8033:8054'>　卦成兩旣濟隂陽和均而得其正故曰天下平</span>
<span class='tline' id='l442' data-llen='8054:8063'>君子以成德為行</span>
<span class='tline' id='l443' data-llen='8063:8086'>　干寳曰君子之行動靜可觀進退可度動以成德无</span>
<span class='tline' id='l444' data-llen='8086:8093'>　所茍行也</span>
<span class='tline' id='l445' data-llen='8093:8101'>日可見之行也</span>
<span class='tline' id='l446' data-llen='8101:8124'>　虞翻曰謂初乾稱君子陽出成為上德雲行雨施則</span>
<span class='tline' id='l447' data-llen='8124:8141'>　成離日新之謂上德故日可見之行</span>
<span class='tline' id='l448' data-llen='8141:8168'><a onclick="displayPageImage('KR1a0008', 'WYG', '001-25b' );" name="001-25b" class="pb">[001-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='8168:8190'>潛之為言也隱而未見行而未成是以君子弗用也</span>
<span class='tline' id='l450' data-llen='8190:8213'>　荀爽曰隱而未見謂居初也行而未成謂行之坤四</span>
<span class='tline' id='l451' data-llen='8213:8236'>　陽居隂位未成為君乾者君卦也不成為君故不用</span>
<span class='tline' id='l452' data-llen='8236:8240'>　也</span>
<span class='tline' id='l453' data-llen='8240:8252'>君子學以聚之問以辯之</span>
<span class='tline' id='l454' data-llen='8252:8275'>　虞翻曰謂二陽在二兌為口震為言為講論坤為文</span>
<span class='tline' id='l455' data-llen='8275:8296'>　故學以聚之問以辯之兌象君子以朋友講習</span>
<span class='tline' id='l456' data-llen='8296:8306'>寛以居之仁以行之</span>
<span class='tline' id='l457' data-llen='8306:8333'><a onclick="displayPageImage('KR1a0008', 'WYG', '001-26a' );" name="001-26a" class="pb">[001-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='8333:8354'>　虞翻曰震為寛仁為行謂居寛行德博而化也</span>
<span class='tline' id='l459' data-llen='8354:8369'>易曰見龍在田利見大人君德也</span>
<span class='tline' id='l460' data-llen='8369:8392'>　虞翻曰重言君德者大人善世不伐信有君德後天</span>
<span class='tline' id='l461' data-llen='8392:8403'>　而奉天時故詳言之</span>
<span class='tline' id='l462' data-llen='8403:8412'>九三重剛而不中</span>
<span class='tline' id='l463' data-llen='8412:8433'>　虞翻曰以乾接乾故重剛位非二五故不中也</span>
<span class='tline' id='l464' data-llen='8433:8443'>上不在天下不在田</span>
<span class='tline' id='l465' data-llen='8443:8466'>　何妥曰上不及五故云不在天下已過二故云不在</span>
<span class='tline' id='l466' data-llen='8466:8493'><a onclick="displayPageImage('KR1a0008', 'WYG', '001-26b' );" name="001-26b" class="pb">[001-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='8493:8506'>　田處此之時實為危厄也</span>
<span class='tline' id='l468' data-llen='8506:8521'>故乾乾因其時而惕雖危无咎矣</span>
<span class='tline' id='l469' data-llen='8521:8544'>　何妥曰處危懼之地而能乾乾懷厲至夕猶惕乃得</span>
<span class='tline' id='l470' data-llen='8544:8550'>　无咎矣</span>
<span class='tline' id='l471' data-llen='8550:8559'>九四重剛而不中</span>
<span class='tline' id='l472' data-llen='8559:8582'>　案三居下卦之上四處上卦之下俱非得中故曰重</span>
<span class='tline' id='l473' data-llen='8582:8590'>　剛而不中也</span>
<span class='tline' id='l474' data-llen='8590:8604'>上不在天下不在田中不在人</span>
<span class='tline' id='l475' data-llen='8604:8631'><a onclick="displayPageImage('KR1a0008', 'WYG', '001-27a' );" name="001-27a" class="pb">[001-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='8631:8654'>　侯果曰案下繫易有天道有地道有人道兼三才而</span>
<span class='tline' id='l477' data-llen='8654:8677'>　兩之謂兩爻為一才也初兼二地也三兼四人也五</span>
<span class='tline' id='l478' data-llen='8677:8696'>　兼六天也四是兼才非正故言不在人也</span>
<span class='tline' id='l479' data-llen='8696:8710'>故或之或之者疑之也故无咎</span>
<span class='tline' id='l480' data-llen='8710:8723'>　虞翻曰非其位故疑之也</span>
<span class='tline' id='l481' data-llen='8723:8729'>夫大人者</span>
<span class='tline' id='l482' data-llen='8729:8744'>　乾鑿度曰聖眀德備曰大人也</span>
<span class='tline' id='l483' data-llen='8744:8752'>與天地合其德</span>
<span class='tline' id='l484' data-llen='8752:8779'><a onclick="displayPageImage('KR1a0008', 'WYG', '001-27b' );" name="001-27b" class="pb">[001-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='8779:8801'>　荀爽曰與天合德謂居五也與地合德謂居二也</span>
<span class='tline' id='l486' data-llen='8801:8817'>　案謂撫育无私同天地之覆載也</span>
<span class='tline' id='l487' data-llen='8817:8825'>與日月合其眀</span>
<span class='tline' id='l488' data-llen='8825:8848'>　荀爽曰謂坤五之乾二成離離為日乾二之坤五為</span>
<span class='tline' id='l489' data-llen='8848:8868'>　坎坎為月○案威恩遠被若日月之照臨也</span>
<span class='tline' id='l490' data-llen='8868:8876'>與四時合其序</span>
<span class='tline' id='l491' data-llen='8876:8900'>　翟𤣥曰乾坤有消息從四時來也○又案賞罰嚴眀</span>
<span class='tline' id='l492' data-llen='8900:8909'>　順四時之序也</span>
<span class='tline' id='l493' data-llen='8909:8936'><a onclick="displayPageImage('KR1a0008', 'WYG', '001-28a' );" name="001-28a" class="pb">[001-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='8936:8945'>與鬼神合其吉凶</span>
<span class='tline' id='l495' data-llen='8945:8968'>　虞翻曰謂乾神合吉坤鬼合凶以乾之坤故與鬼神</span>
<span class='tline' id='l496' data-llen='8968:8988'>　合其吉凶○案禍淫福善叶鬼神之吉凶矣</span>
<span class='tline' id='l497' data-llen='8988:8996'>先天而天弗違</span>
<span class='tline' id='l498' data-llen='8996:9019'>　虞翻曰乾為天為先大人在乾五乾五之坤五天象</span>
<span class='tline' id='l499' data-llen='9019:9042'>　在先故先天而天弗違○崔憬曰行人事合天心也</span>
<span class='tline' id='l500' data-llen='9042:9050'>後天而奉天時</span>
<span class='tline' id='l501' data-llen='9050:9073'>　虞翻曰奉承行乾三之坤初成震震為後也震春兌</span>
<span class='tline' id='l502' data-llen='9073:9100'><a onclick="displayPageImage('KR1a0008', 'WYG', '001-28b' );" name="001-28b" class="pb">[001-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='9100:9123'>　秋坎冬離夏四時象具故後天而奉天時謂承天時</span>
<span class='tline' id='l504' data-llen='9123:9141'>　行順也○崔憬曰奉天時布行聖政也</span>
<span class='tline' id='l505' data-llen='9141:9151'>天且弗違况於人乎</span>
<span class='tline' id='l506' data-llen='9151:9160'>　荀爽曰人謂三</span>
<span class='tline' id='l507' data-llen='9160:9167'>况於鬼神乎</span>
<span class='tline' id='l508' data-llen='9167:9190'>　荀爽曰神謂天鬼謂地也○案大人惟德動天無遠</span>
<span class='tline' id='l509' data-llen='9190:9213'>　弗届鬼神饗德夷狄來賔人神叶從猶風偃草豈有</span>
<span class='tline' id='l510' data-llen='9213:9219'>　違忤哉</span>
<span class='tline' id='l511' data-llen='9219:9246'><a onclick="displayPageImage('KR1a0008', 'WYG', '001-29a' );" name="001-29a" class="pb">[001-29a] <img width="20"  src="/static/img/kanseki-5.png"/></a></span>
<span class='tline' id='l512' data-llen='9246:9259'>亢之為言也知進而不知退</span>
<span class='tline' id='l513' data-llen='9259:9282'>　荀爽曰陽位在五今乃居上故曰知進而不知退也</span>
<span class='tline' id='l514' data-llen='9282:9290'>知存而不知亡</span>
<span class='tline' id='l515' data-llen='9290:9313'>　荀爽曰在上當隂今反為陽故曰知存而不知亡也</span>
<span class='tline' id='l516' data-llen='9313:9321'>知得而不知喪</span>
<span class='tline' id='l517' data-llen='9321:9344'>　荀爽曰得謂陽喪謂隂○又案此論人君驕盈過亢</span>
<span class='tline' id='l518' data-llen='9344:9367'>　必有喪亡若殷紂招牧野之災太康遘洛水之怨卽</span>
<span class='tline' id='l519' data-llen='9367:9373'>　其類矣</span>
<span class='tline' id='l520' data-llen='9373:9400'><a onclick="displayPageImage('KR1a0008', 'WYG', '001-29b' );" name="001-29b" class="pb">[001-29b] <img width="20"  src="/static/img/kanseki-5.png"/></a></span>
<span class='tline' id='l521' data-llen='9400:9423'>其唯聖人乎知進退存亡而不失其正者其唯聖人乎</span>
<span class='tline' id='l522' data-llen='9423:9446'>　荀爽曰進謂居五退謂居二存謂五為陽位亡謂上</span>
<span class='tline' id='l523' data-llen='9446:9469'>　為隂位也再稱聖人者上聖人謂五下聖人謂二也</span>
<span class='tline' id='l524' data-llen='9469:9492'>　○案此則乾元用九天下治也言大寳聖君若能用</span>
<span class='tline' id='l525' data-llen='9492:9515'>　九天德者垂拱無為芻狗萬物生而不有功成不居</span>
<span class='tline' id='l526' data-llen='9515:9538'>　百姓日用而不知豈荷生成之德者也此則三皇五</span>
<span class='tline' id='l527' data-llen='9538:9561'>　帝乃聖乃神保合太和而天下自治矣今夫子文言</span>
<span class='tline' id='l528' data-llen='9561:9584'>　再稱聖人者歎美用九之君能知進退存亡而不失</span>
<span class='tline' id='l529' data-llen='9584:9611'><a onclick="displayPageImage('KR1a0008', 'WYG', '001-30a' );" name="001-30a" class="pb">[001-30a] <img width="20"  src="/static/img/kanseki-5.png"/></a></span>
<span class='tline' id='l530' data-llen='9611:9634'>　其正故得大眀終始萬國咸寧時乘六龍以御天也</span>
<span class='tline' id='l531' data-llen='9634:9657'>　斯卽有始有卒者其唯聖人乎是其義也○崔憬曰</span>
<span class='tline' id='l532' data-llen='9657:9680'>　謂失其正者若燕噲讓位於子之之類是也○案三</span>
<span class='tline' id='l533' data-llen='9680:9703'>　王五伯揖讓風頽専恃干戈遞相征伐失正忘退其</span>
<span class='tline' id='l534' data-llen='9703:9717'>　徒實繁略舉宏綱斷可知矣</span>
<span class='tline' id='l535' data-llen='9717:9720'>　</span>
<span class='tline' id='l536' data-llen='9720:9723'>　</span>
<span class='tline' id='l537' data-llen='9723:9726'>　</span>
<span class='tline' id='l538' data-llen='9726:9753'><a onclick="displayPageImage('KR1a0008', 'WYG', '001-30b' );" name="001-30b" class="pb">[001-30b] <img width="20"  src="/static/img/kanseki-5.png"/></a></span>
<span class='tline' id='l539' data-llen='9753:9756'>　</span>
<span class='tline' id='l540' data-llen='9756:9759'>　</span>
<span class='tline' id='l541' data-llen='9759:9762'>　</span>
<span class='tline' id='l542' data-llen='9762:9765'>　</span>
<span class='tline' id='l543' data-llen='9765:9768'>　</span>
<span class='tline' id='l544' data-llen='9768:9771'>　</span>
<span class='tline' id='l545' data-llen='9771:9774'>　</span>
<span class='tline' id='l546' data-llen='9774:9783'>　周易集解卷一</span>
</p>
<p>
</p>
  </div>
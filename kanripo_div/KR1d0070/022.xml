<div id="txtcont" class="span9" style="position: relative;">
    <p><br/>
<span class='tline' id='l7' data-llen='161:187'><a onclick="displayPageImage('KR1d0070', 'WYG', '022-1a' );" name="022-1a" class="pb">[022-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='187:195'>欽定四庫全書</span><br/>
<span class='tline' id='l9' data-llen='195:210'>　陳氏禮記集説補正卷二十二</span><br/>
<span class='tline' id='l10' data-llen='210:231'>　　　　　　　　　　頭等侍衛納喇性徳撰</span><br/>
<span class='tline' id='l11' data-llen='231:238'>　　　學記</span><br/>
<span class='tline' id='l12' data-llen='238:261'>學記集説石梁王氏曰此篇不詳言先王學制與敎者</span><br/>
<span class='tline' id='l13' data-llen='261:284'>學者之法多是泛論不如大學篇敎是敎个甚學是學</span><br/>
<span class='tline' id='l14' data-llen='284:288'>个甚</span><br/>
<span class='tline' id='l15' data-llen='288:311'>　竊案此篇家有塾至九年大成詳言先王學制也大</span><br/>
<span class='tline' id='l16' data-llen='311:337'><a onclick="displayPageImage('KR1d0070', 'WYG', '022-1b' );" name="022-1b" class="pb">[022-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='337:360'>　學始敎至學不躐等及時敎必有正業退息必有居</span><br/>
<span class='tline' id='l18' data-llen='360:383'>　學與知四者敎之所由興六者敎之所由廢而長善</span><br/>
<span class='tline' id='l19' data-llen='383:406'>　救失及善喻繼志撞鍾攻木記問聽語皆敎者之法</span><br/>
<span class='tline' id='l20' data-llen='406:429'>　也察於三者有志於學察於四者有志於本皆學者</span><br/>
<span class='tline' id='l21' data-llen='429:452'>　之法也豈必與大學雷同然後謂之非泛論乎且篇</span><br/>
<span class='tline' id='l22' data-llen='452:475'>　中言大道至道言敬道信道言辨志先志言游志繼</span><br/>
<span class='tline' id='l23' data-llen='475:498'>　志言敬業孫業亦何常非所敎所學之事王氏之云</span><br/>
<span class='tline' id='l24' data-llen='498:506'>　不免於誣矣</span><br/>
<span class='tline' id='l25' data-llen='506:532'><a onclick="displayPageImage('KR1d0070', 'WYG', '022-2a' );" name="022-2a" class="pb">[022-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='532:555'>發慮憲求善良集説謂致其思慮以求合乎法則也求</span><br/>
<span class='tline' id='l27' data-llen='555:562'>善良親賢也</span><br/>
<span class='tline' id='l28' data-llen='562:585'>　竊案憲如憲章文武之憲發慮猶俗言發心言其發</span><br/>
<span class='tline' id='l29' data-llen='585:608'>　心合乎憲典以求為善良之人二句一貫非兩事也</span><br/>
<span class='tline' id='l30' data-llen='608:631'>　集説以親賢釋求善良則侵下就賢矣吳氏知其難</span><br/>
<span class='tline' id='l31' data-llen='631:654'>　通而以求為求仁之求善為性之所固有良為良心</span><br/>
<span class='tline' id='l32' data-llen='654:674'>　之良言充善之至為良以對上句亦屬牽强</span><br/>
<span class='tline' id='l33' data-llen='674:697'>家有塾黨有庠術有序國有學集説古者二十五家為</span><br/>
<span class='tline' id='l34' data-llen='697:723'><a onclick="displayPageImage('KR1d0070', 'WYG', '022-2b' );" name="022-2b" class="pb">[022-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='723:746'>閭同在一巷巷首有門門側有塾民在家者朝夕受敎</span><br/>
<span class='tline' id='l36' data-llen='746:769'>於塾也五百家為黨黨之學曰庠敎閭墪所升之人也</span><br/>
<span class='tline' id='l37' data-llen='769:792'>術當為州萬二千五百家為州州之學曰序周禮鄉大</span><br/>
<span class='tline' id='l38' data-llen='792:815'>夫春秋以禮㑹民而射於州序是也序則敎黨學所升</span><br/>
<span class='tline' id='l39' data-llen='815:819'>之人</span><br/>
<span class='tline' id='l40' data-llen='819:842'>　竊案學記黨庠州序似有定制攷之諸經則又不然</span><br/>
<span class='tline' id='l41' data-llen='842:865'>　吳氏云鄉飲酒迎賔於庠門之外則鄉學亦稱庠不</span><br/>
<span class='tline' id='l42' data-llen='865:888'>　但黨有庠也州長言射於州序則州之學亦稱序不</span><br/>
<span class='tline' id='l43' data-llen='888:914'><a onclick="displayPageImage('KR1d0070', 'WYG', '022-3a' );" name="022-3a" class="pb">[022-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='914:937'>　但遂有序也黨正言飲酒於序則黨之學亦稱為序</span><br/>
<span class='tline' id='l45' data-llen='937:960'>　孟子言殷曰序周曰庠則不分所在之地然則曰庠</span><br/>
<span class='tline' id='l46' data-llen='960:983'>　曰序蓋鄉遂州縣黨鄙之學可通稱之也又案鄭注</span><br/>
<span class='tline' id='l47' data-llen='983:1006'>　云術當為遂萬二千五百家為遂黨屬於鄉遂在逺</span><br/>
<span class='tline' id='l48' data-llen='1006:1029'>　郊之外孔䟽云六鄉之内五家為比五比為閭四閭</span><br/>
<span class='tline' id='l49' data-llen='1029:1052'>　為族五族為黨五黨為州五州為鄉六遂之内五家</span><br/>
<span class='tline' id='l50' data-llen='1052:1075'>　為鄰五鄰為里四里為鄼五鄼為鄙五鄙為縣五縣</span><br/>
<span class='tline' id='l51' data-llen='1075:1098'>　為遂今此六鄉舉庠六遂舉序則閭里以上皆有學</span><br/>
<span class='tline' id='l52' data-llen='1098:1124'><a onclick="displayPageImage('KR1d0070', 'WYG', '022-3b' );" name="022-3b" class="pb">[022-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1124:1147'>　可知其比與鄰近止五家不必有學愚謂鄭以術為</span><br/>
<span class='tline' id='l54' data-llen='1147:1170'>　遂與集説以術為州者不同遂有萬二千五百家州</span><br/>
<span class='tline' id='l55' data-llen='1170:1193'>　不過二千五百家而已非萬二千五百家也術者邑</span><br/>
<span class='tline' id='l56' data-llen='1193:1216'>　中道徑也道徑者人所遵循故術述通用下文蛾子</span><br/>
<span class='tline' id='l57' data-llen='1216:1239'>　時術之術即述之義遂與述相似由此而訛耳集說</span><br/>
<span class='tline' id='l58' data-llen='1239:1261'>　改為州字則不惟家數不相符字形亦大逕庭矣</span><br/>
<span class='tline' id='l59' data-llen='1261:1284'>　熊明來曰術有序注云術當為遂聲之誤也月令審</span><br/>
<span class='tline' id='l60' data-llen='1284:1307'>　端徑術則本注直云周禮作遂徑術即周禮遂上有</span><br/>
<span class='tline' id='l61' data-llen='1307:1333'><a onclick="displayPageImage('KR1d0070', 'WYG', '022-4a' );" name="022-4a" class="pb">[022-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1333:1356'>　徑初不以為聲之誤愚案遂術古字通用非字之誤</span><br/>
<span class='tline' id='l63' data-llen='1356:1379'>　亦非聲之誤也春秋文十二年秦伯使術來聘公羊</span><br/>
<span class='tline' id='l64' data-llen='1379:1402'>　作遂咀楚文遂取我邊城遂字書作述術字從行还</span><br/>
<span class='tline' id='l65' data-llen='1402:1425'>　字從辵皆人所經行之地術述亦同義也萬二千五</span><br/>
<span class='tline' id='l66' data-llen='1425:1448'>　百家為遂三年興甿必有學周禮黨正州長之官其</span><br/>
<span class='tline' id='l67' data-llen='1448:1471'>　學亦名序此經舉遂可以見鄉不以鄉遂對説而言</span><br/>
<span class='tline' id='l68' data-llen='1471:1494'>　二十五家之閭五百家之黨皆互文見義也　近顧</span><br/>
<span class='tline' id='l69' data-llen='1494:1517'>　氏炎武亦云春秋文十二年秦伯使術來聘公羊傳</span><br/>
<span class='tline' id='l70' data-llen='1517:1543'><a onclick="displayPageImage('KR1d0070', 'WYG', '022-4b' );" name="022-4b" class="pb">[022-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1543:1566'>　漢書五行志並作遂管子度地篇百家為里里十為</span><br/>
<span class='tline' id='l72' data-llen='1566:1589'>　術術十為州術音遂此古術遂二字通用之證陳可</span><br/>
<span class='tline' id='l73' data-llen='1589:1601'>　大集説改術為州非也</span><br/>
<span class='tline' id='l74' data-llen='1601:1614'>蛾子時術之集説蛾魚起反</span><br/>
<span class='tline' id='l75' data-llen='1614:1637'>　竊案以蛾為蟻出於舊注古人蛾蟻同音本一字也</span><br/>
<span class='tline' id='l76' data-llen='1637:1660'>　故常儀占月後人訛為常娥詩菁菁者莪與樂且有</span><br/>
<span class='tline' id='l77' data-llen='1660:1673'>　儀叶此類甚多不可枚舉</span><br/>
<span class='tline' id='l78' data-llen='1673:1692'>皮弁祭菜示敬道也集説示之以尊敬道藝</span><br/>
<span class='tline' id='l79' data-llen='1692:1718'><a onclick="displayPageImage('KR1d0070', 'WYG', '022-5a' );" name="022-5a" class="pb">[022-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1718:1741'>　竊案古者始入學必釋菜於先聖先師故有司皮弁</span><br/>
<span class='tline' id='l81' data-llen='1741:1764'>　行釋菜禮蓋示學者以敬先聖先師之道也集説云</span><br/>
<span class='tline' id='l82' data-llen='1764:1784'>　尊敬道藝而不及先聖先師與釋菜無涉矣</span><br/>
<span class='tline' id='l83' data-llen='1784:1807'>夏楚二物收其威也集説以二物為扑以警其怠忽者</span><br/>
<span class='tline' id='l84' data-llen='1807:1816'>使之收斂威儀也</span><br/>
<span class='tline' id='l85' data-llen='1816:1839'>　竊案師道貴嚴威夏楚不可廢也故易曰發蒙利用</span><br/>
<span class='tline' id='l86' data-llen='1839:1862'>　刑人以正法若廢法則無威而學者怠玩之心生矣</span><br/>
<span class='tline' id='l87' data-llen='1862:1885'>　則收其威者乃振收敎者之威非收斂學者之威儀</span><br/>
<span class='tline' id='l88' data-llen='1885:1911'><a onclick="displayPageImage('KR1d0070', 'WYG', '022-5b' );" name="022-5b" class="pb">[022-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1911:1918'>　舊説恐誤</span><br/>
<span class='tline' id='l90' data-llen='1918:1941'>未卜禘不視學游其志也集説禘五年之大祭也不五</span><br/>
<span class='tline' id='l91' data-llen='1941:1964'>年不視學所以優游學者之心志也此又非仲春仲秋</span><br/>
<span class='tline' id='l92' data-llen='1964:1970'>視學之禮</span><br/>
<span class='tline' id='l93' data-llen='1970:1993'>　竊案視學有二中年考校而視離經辨志視敬業樂</span><br/>
<span class='tline' id='l94' data-llen='1993:2016'>　羣視博習親師視論學取友者有司之事也仲春上</span><br/>
<span class='tline' id='l95' data-llen='2016:2039'>　丁帥三公九卿諸侯大夫親往視習舞釋菜者天子</span><br/>
<span class='tline' id='l96' data-llen='2039:2062'>　之事也有司隔年考校而非天子每歲仲春鼓厲之</span><br/>
<span class='tline' id='l97' data-llen='2062:2088'><a onclick="displayPageImage('KR1d0070', 'WYG', '022-6a' );" name="022-6a" class="pb">[022-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2088:2111'>　則易至於怠廢然必卜春禘而後視學所以優游學</span><br/>
<span class='tline' id='l99' data-llen='2111:2134'>　者之心志而不欲急迫之也吳氏云禘者時祭之名</span><br/>
<span class='tline' id='l100' data-llen='2134:2157'>　非五年大禘之禘盖周之春祭名祠周之前春祭名</span><br/>
<span class='tline' id='l101' data-llen='2157:2180'>　禘見王制郊特牲或云禘即祠字之誤視學謂考較</span><br/>
<span class='tline' id='l102' data-llen='2180:2203'>　學者經業或君親往或有司為之非天子大視學之</span><br/>
<span class='tline' id='l103' data-llen='2203:2226'>　禮也愚案卜禘乃視學正合月令仲春上丁天子視</span><br/>
<span class='tline' id='l104' data-llen='2226:2249'>　學之文吳氏以禘為時祭當矣但春禘止見郊特牲</span><br/>
<span class='tline' id='l105' data-llen='2249:2272'>　王制春曰礿夏曰禘無所謂春禘又云或君親往或</span><br/>
<span class='tline' id='l106' data-llen='2272:2298'><a onclick="displayPageImage('KR1d0070', 'WYG', '022-6b' );" name="022-6b" class="pb">[022-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2298:2321'>　有司為之又自反其説何也集説所云仲秋視學攷</span><br/>
<span class='tline' id='l108' data-llen='2321:2344'>　之月令無其事豈據周禮大胥秋頒樂合聲之語耶</span><br/>
<span class='tline' id='l109' data-llen='2344:2367'>不興其藝不能樂學故君子之於學也藏焉修焉息焉</span><br/>
<span class='tline' id='l110' data-llen='2367:2390'>游焉集説藝即三者之學是也言退息時若不興此三</span><br/>
<span class='tline' id='l111' data-llen='2390:2413'>者之藝則謂之不能好學矣故君子之於學也藏焉修</span><br/>
<span class='tline' id='l112' data-llen='2413:2436'>焉之時必有正業則所習者專而志不分息焉游焉之</span><br/>
<span class='tline' id='l113' data-llen='2436:2458'>際必有居學則所養者純而藝愈熟故其學易成也</span><br/>
<span class='tline' id='l114' data-llen='2458:2481'>　竊案注䟽興謂歆喜也藝謂操縵博依六藝之等若</span><br/>
<span class='tline' id='l115' data-llen='2481:2507'><a onclick="displayPageImage('KR1d0070', 'WYG', '022-7a' );" name="022-7a" class="pb">[022-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2507:2530'>　欲學詩書正業意不歆喜其雜藝則不能耽玩樂於</span><br/>
<span class='tline' id='l117' data-llen='2530:2554'>　所學之正道黄叔𤾉亦曰操縵博依雜服者藝也退</span><br/>
<span class='tline' id='l118' data-llen='2554:2577'>　息之所宜興者也弦與詩禮者學也時敎之所宜安</span><br/>
<span class='tline' id='l119' data-llen='2577:2600'>　者也惟其退息不興於藝斯於時敎不能樂而相安</span><br/>
<span class='tline' id='l120' data-llen='2600:2623'>　此可見退息居學有關於時敎正業之成否如此君</span><br/>
<span class='tline' id='l121' data-llen='2623:2646'>　子豈容以一息閒乎是以君子藏身於大學之時則</span><br/>
<span class='tline' id='l122' data-llen='2646:2669'>　修治其正業如弦與詩禮之類固隨時勤厲而不息</span><br/>
<span class='tline' id='l123' data-llen='2669:2692'>　退息於燕居之際則游玩以適情如操縵博依雜服</span><br/>
<span class='tline' id='l124' data-llen='2692:2718'><a onclick="displayPageImage('KR1d0070', 'WYG', '022-7b' );" name="022-7b" class="pb">[022-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2718:2741'>　之類又隨在致力而不惰今集説謂不興此三者之</span><br/>
<span class='tline' id='l126' data-llen='2741:2764'>　藝則謂之不能好學又藏修息游四字略不分析舛</span><br/>
<span class='tline' id='l127' data-llen='2764:2787'>　矣注䟽以藝為六藝藏謂心常懷抱學業游謂閒暇</span><br/>
<span class='tline' id='l128' data-llen='2787:2796'>　無事游行亦非</span><br/>
<span class='tline' id='l129' data-llen='2796:2819'>今之敎者呻其佔畢多其訊言及於數進而不顧其安</span><br/>
<span class='tline' id='l130' data-llen='2819:2842'>集説敎人者但吟諷其所佔視之簡牘不能通其緼奥</span><br/>
<span class='tline' id='l131' data-llen='2842:2865'>乃多發問辭以訊問學者而所言又不止一端故云言</span><br/>
<span class='tline' id='l132' data-llen='2865:2882'>及於數不顧其安不恤學者之安否也</span><br/>
<span class='tline' id='l133' data-llen='2882:2908'><a onclick="displayPageImage('KR1d0070', 'WYG', '022-8a' );" name="022-8a" class="pb">[022-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2908:2931'>　竊案集説以多其訊為句言及於數為句吳氏以多</span><br/>
<span class='tline' id='l135' data-llen='2931:2954'>　其訊言為句及於數進而不顧其安為句及於猶言</span><br/>
<span class='tline' id='l136' data-llen='2954:2977'>　至於數進謂數數進之言今之師誦其所視之簡多</span><br/>
<span class='tline' id='l137' data-llen='2977:3000'>　其所告之詞學者未可以進而又進之不顧其所學</span><br/>
<span class='tline' id='l138' data-llen='3000:3023'>　已安否也黄東發日抄又以數為度數之數云言及</span><br/>
<span class='tline' id='l139' data-llen='3023:3035'>　度數之末而不於其本</span><br/>
<span class='tline' id='l140' data-llen='3035:3056'>使人不由其誠集説不由其誠不肯實用其力也</span><br/>
<span class='tline' id='l141' data-llen='3056:3079'>　竊案使人不由其誠以敎者言如集説不肯實用其</span><br/>
<span class='tline' id='l142' data-llen='3079:3105'><a onclick="displayPageImage('KR1d0070', 'WYG', '022-8b' );" name="022-8b" class="pb">[022-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3105:3128'>　力之云則反以學者言矣吳氏云實知此一理而後</span><br/>
<span class='tline' id='l144' data-llen='3128:3151'>　使之别窮一理是謂由其誠否則是使之不由其實</span><br/>
<span class='tline' id='l145' data-llen='3151:3159'>　也其說為允</span><br/>
<span class='tline' id='l146' data-llen='3159:3170'>敎之不刑集説刑成也</span><br/>
<span class='tline' id='l147' data-llen='3170:3193'>　竊案此本鄭注輔氏云刑猶儀刑之刑其敎不足為</span><br/>
<span class='tline' id='l148' data-llen='3193:3202'>　人之儀刑亦通</span><br/>
<span class='tline' id='l149' data-llen='3202:3225'>道而弗牽强而弗抑集説示之以入道之所由而不牽</span><br/>
<span class='tline' id='l150' data-llen='3225:3246'>强其必進作興其志氣之所尚而不阻抑之使退</span><br/>
<span class='tline' id='l151' data-llen='3246:3272'><a onclick="displayPageImage('KR1d0070', 'WYG', '022-9a' );" name="022-9a" class="pb">[022-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3272:3295'>　竊案道謂引導其前牽猶拽也强謂激勉之抑猶偪</span><br/>
<span class='tline' id='l153' data-llen='3295:3318'>　也但引導其前使之自進而不以力拽之以速其進</span><br/>
<span class='tline' id='l154' data-llen='3318:3341'>　則受敎者不至於乖戾激勉其志使之自能而不以</span><br/>
<span class='tline' id='l155' data-llen='3341:3364'>　力偪之以速其能則受敎者不至於艱難道非示之</span><br/>
<span class='tline' id='l156' data-llen='3364:3383'>　以入道所由之謂抑非沮抑使退之謂也</span><br/>
<span class='tline' id='l157' data-llen='3383:3398'>微而臧集説言不峻而善則明也</span><br/>
<span class='tline' id='l158' data-llen='3398:3421'>　竊案臧如詩視爾不臧之臧謂善之也敎者之言雖</span><br/>
<span class='tline' id='l159' data-llen='3421:3444'>　至微不顯而能使人善之如孟子陳王政而齊王曰</span><br/>
<span class='tline' id='l160' data-llen='3444:3470'><a onclick="displayPageImage('KR1d0070', 'WYG', '022-9b' );" name="022-9b" class="pb">[022-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3470:3493'>　善哉言乎陸賈毎奏一篇漢髙未嘗不稱善是也觀</span><br/>
<span class='tline' id='l162' data-llen='3493:3515'>　上約而達下罕譬而喻亦謂使人達之喻之可見</span><br/>
<span class='tline' id='l163' data-llen='3515:3525'>後其節目集説無解</span><br/>
<span class='tline' id='l164' data-llen='3525:3548'>　竊案節目二字有辨方氏云節如木理之剛者説卦</span><br/>
<span class='tline' id='l165' data-llen='3548:3571'>　所謂堅多節是矣目木理之精者弓人所謂斵目必</span><br/>
<span class='tline' id='l166' data-llen='3571:3585'>　荼是矣皆至堅難攻之處也</span><br/>
<span class='tline' id='l167' data-llen='3585:3608'>待其從容然後盡其聲集説䟽曰從讀為舂者舂謂擊</span><br/>
<span class='tline' id='l168' data-llen='3608:3631'>也以為聲之形容言鍾之為體必待其擊毎一舂而為</span><br/>
<span class='tline' id='l169' data-llen='3631:3658'><a onclick="displayPageImage('KR1d0070', 'WYG', '022-10a' );" name="022-10a" class="pb">[022-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3658:3681'>一容然後盡其聲愚謂從容言優游不迫之意不急疾</span><br/>
<span class='tline' id='l171' data-llen='3681:3704'>擊之則鍾聲之大小長短得以自盡故以為善荅之喻</span><br/>
<span class='tline' id='l172' data-llen='3704:3727'>　竊案以從為舂固非矣然不疾擊之之説亦未為得</span><br/>
<span class='tline' id='l173' data-llen='3727:3750'>　也盖待其從容之其與下盡其聲之其皆指鍾言則</span><br/>
<span class='tline' id='l174' data-llen='3750:3773'>　從容應為鍾聲之餘韻猶瑟之鏗爾也朱子云從容</span><br/>
<span class='tline' id='l175' data-llen='3773:3796'>　鍾聲之餘韻從容而將盡者也言必荅盡所問之意</span><br/>
<span class='tline' id='l176' data-llen='3796:3807'>　然後止斯言得之矣</span><br/>
<span class='tline' id='l177' data-llen='3807:3830'>大時不齊集説元化流行一氣屈伸不可截然分限求</span><br/>
<span class='tline' id='l178' data-llen='3830:3857'><a onclick="displayPageImage('KR1d0070', 'WYG', '022-10b' );" name="022-10b" class="pb">[022-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3857:3878'>之故方榮之時而有枯者焉寂之時而有旉者焉</span><br/>
<span class='tline' id='l180' data-llen='3878:3901'>　竊案鄭注或以時生或以時死孔䟽大時謂天時也</span><br/>
<span class='tline' id='l181' data-llen='3901:3924'>　齊謂一時同也天生殺不共在一時猶春夏華卉自</span><br/>
<span class='tline' id='l182' data-llen='3924:3947'>　生薺麥自死秋冬草木自死而薺麥自生故云不齊</span><br/>
<span class='tline' id='l183' data-llen='3947:3970'>　不齊為諸齊之本也集説從之吳氏又云天之有時</span><br/>
<span class='tline' id='l184' data-llen='3970:3993'>　春夏秋冬歲之齊同此時之小者爾古今氣運或治</span><br/>
<span class='tline' id='l185' data-llen='3993:4016'>　或亂是為大時豈可齊同測哉然則不齊齊之本也</span><br/>
<span class='tline' id='l186' data-llen='4016:4039'>　注䟽集説主一歲之時言吳氏主萬古之時言皆屬</span><br/>
<span class='tline' id='l187' data-llen='4039:4066'><a onclick="displayPageImage('KR1d0070', 'WYG', '022-11a' );" name="022-11a" class="pb">[022-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4066:4089'>　天道與上大徳不官三句不類惟黄氏日抄取戴岷</span><br/>
<span class='tline' id='l189' data-llen='4089:4112'>　隠説謂大時如堯舜揖遜湯武征代之時所以不齊</span><br/>
<span class='tline' id='l190' data-llen='4112:4123'>　獨屬人事與舊解異</span><br/>
<span class='tline' id='l191' data-llen='4123:4146'>察於此四者可以有志於本矣集説可以有志于學而</span><br/>
<span class='tline' id='l192' data-llen='4146:4152'>洪其本矣</span><br/>
<span class='tline' id='l193' data-llen='4152:4175'>　竊案上文可以有志于學承學為箕學為裘車在馬</span><br/>
<span class='tline' id='l194' data-llen='4175:4198'>　前而言君子察于此三者可以有志于學以三者皆</span><br/>
<span class='tline' id='l195' data-llen='4198:4221'>　學之事也此云察于此四者可以有志于本以大道</span><br/>
<span class='tline' id='l196' data-llen='4221:4248'><a onclick="displayPageImage('KR1d0070', 'WYG', '022-11b' );" name="022-11b" class="pb">[022-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4248:4271'>　大徳大信大時四者皆有其本也集説謂可以有志</span><br/>
<span class='tline' id='l198' data-llen='4271:4284'>　于學而洪其本迂曲之甚</span><br/>
<span class='tline' id='l199' data-llen='4284:4287'>　</span><br/>
<span class='tline' id='l200' data-llen='4287:4290'>　</span><br/>
<span class='tline' id='l201' data-llen='4290:4293'>　</span><br/>
<span class='tline' id='l202' data-llen='4293:4296'>　</span><br/>
<span class='tline' id='l203' data-llen='4296:4299'>　</span><br/>
<span class='tline' id='l204' data-llen='4299:4314'>　陳氏禮記集説補正卷二十二</span><br/>
</p>
<p><br/>
</p>
  </div>
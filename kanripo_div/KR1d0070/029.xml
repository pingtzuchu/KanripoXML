<div id="txtcont" class="span9" style="position: relative;">
    <p><br/>
<span class='tline' id='l7' data-llen='161:187'><a onclick="displayPageImage('KR1d0070', 'WYG', '029-1a' );" name="029-1a" class="pb">[029-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='187:195'>欽定四庫全書</span><br/>
<span class='tline' id='l9' data-llen='195:210'>　陳氏禮記集說補正卷二十九</span><br/>
<span class='tline' id='l10' data-llen='210:231'>　　　　　　　　　　頭等侍衛納喇性徳撰</span><br/>
<span class='tline' id='l11' data-llen='231:238'>　　　祭統</span><br/>
<span class='tline' id='l12' data-llen='238:255'>祭統第二十五集説鄭氏曰統猶本也</span><br/>
<span class='tline' id='l13' data-llen='255:278'>　竊案鄭氏見篇内有忠臣孝子其本一也及求助之</span><br/>
<span class='tline' id='l14' data-llen='278:301'>　本祭者教之本禘嘗治國之本等語遂以本釋統字</span><br/>
<span class='tline' id='l15' data-llen='301:324'>　而近世徐氏又以統指心而言祭有法有義皆統於</span><br/>
<span class='tline' id='l16' data-llen='324:350'><a onclick="displayPageImage('KR1d0070', 'WYG', '029-1b' );" name="029-1b" class="pb">[029-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='350:373'>　心亦以篇内有祭之心孝子慈孫之心等語也然愚</span><br/>
<span class='tline' id='l18' data-llen='373:396'>　以為皆非也夫統者總統之義故易以乾元統天謂</span><br/>
<span class='tline' id='l19' data-llen='396:419'>　貫天徳之始終也春秋大一統謂天王為列國之綱</span><br/>
<span class='tline' id='l20' data-llen='419:442'>　紀也此篇盡志盡物官備具備恵術可以觀為政廟</span><br/>
<span class='tline' id='l21' data-llen='442:465'>　中可以象竟内以至祭有三重有三倫及於衛之鼎</span><br/>
<span class='tline' id='l22' data-llen='465:488'>　銘魯之重祭莫不該載統括靡遺故名祭統非本與</span><br/>
<span class='tline' id='l23' data-llen='488:495'>　心之謂也</span><br/>
<span class='tline' id='l24' data-llen='495:518'>禮有五經莫重於祭集説五經吉凶軍賔嘉之五禮也</span><br/>
<span class='tline' id='l25' data-llen='518:544'><a onclick="displayPageImage('KR1d0070', 'WYG', '029-2a' );" name="029-2a" class="pb">[029-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='544:567'>　竊案集説以吉凶軍賔嘉釋五經是矣然莫重於祭</span><br/>
<span class='tline' id='l27' data-llen='567:590'>　未之解也鄭氏云莫重於祭謂以吉禮為首蓋大宗</span><br/>
<span class='tline' id='l28' data-llen='590:613'>　伯吉禮之别十有二凶禮之别五賔禮之别八軍禮</span><br/>
<span class='tline' id='l29' data-llen='613:636'>　之别五嘉禮之别六五禮之别總三十有六而吉禮</span><br/>
<span class='tline' id='l30' data-llen='636:656'>　祀邦國之鬼神祗乃其首也故曰莫重於祭</span><br/>
<span class='tline' id='l31' data-llen='656:679'>致其誠信與其忠敬奉之以物道之以禮安之以樂參</span><br/>
<span class='tline' id='l32' data-llen='679:702'>之以時集説方氏曰誠信忠敬四者祭之本所謂物者</span><br/>
<span class='tline' id='l33' data-llen='702:725'>奉乎此而已所謂禮者道乎此而已所謂樂者安乎此</span><br/>
<span class='tline' id='l34' data-llen='725:751'><a onclick="displayPageImage('KR1d0070', 'WYG', '029-2b' );" name="029-2b" class="pb">[029-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='751:764'>而已所謂時者參乎此而已</span><br/>
<span class='tline' id='l36' data-llen='764:787'>　竊案集說雖引方氏説而物禮樂時四字未明注疏</span><br/>
<span class='tline' id='l37' data-llen='787:810'>　亦無解今案徐氏伯魯云犧牲粢盛奉之以物也升</span><br/>
<span class='tline' id='l38' data-llen='810:833'>　降酌獻道之以禮也鐘鼓干戚安之以樂也祠禴嘗</span><br/>
<span class='tline' id='l39' data-llen='833:853'>　烝參之以時也此解甚切可補東滙所未備</span><br/>
<span class='tline' id='l40' data-llen='853:876'>不求其為集説應氏曰不求其為無求福之心也所謂</span><br/>
<span class='tline' id='l41' data-llen='876:883'>祭祀不祈也</span><br/>
<span class='tline' id='l42' data-llen='883:906'>　竊案為者但知為私而不知為公即上文世之所謂</span><br/>
<span class='tline' id='l43' data-llen='906:932'><a onclick="displayPageImage('KR1d0070', 'WYG', '029-3a' );" name="029-3a" class="pb">[029-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='932:955'>　福非無所不順之備福也應氏只言無求福之心混</span><br/>
<span class='tline' id='l45' data-llen='955:978'>　矣且祭祀不祈禮雖有此文然周禮大祝有六祈詩</span><br/>
<span class='tline' id='l46' data-llen='978:1001'>　小雅有以祈甘雨介黍稷榖士女之語頌亦有春祈</span><br/>
<span class='tline' id='l47' data-llen='1001:1024'>　秋賽之詩月令祈來年於天宗則為公者未嘗不求</span><br/>
<span class='tline' id='l48' data-llen='1024:1045'>　所不求者為已之福耳應氏泛引殊未精晰也</span><br/>
<span class='tline' id='l49' data-llen='1045:1069'>天子親耕於南郊以共齊盛王后𧖟於北郊以共純服</span><br/>
<span class='tline' id='l50' data-llen='1069:1093'>諸侯耕於東郊亦以共齊盛夫人蠶於北郊以共冕服集</span><br/>
<span class='tline' id='l51' data-llen='1093:1101'>説南郊等無解</span><br/>
<span class='tline' id='l52' data-llen='1101:1127'><a onclick="displayPageImage('KR1d0070', 'WYG', '029-3b' );" name="029-3b" class="pb">[029-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1127:1150'>　竊案天子諸侯親耕有南郊東郊之異王后夫人親</span><br/>
<span class='tline' id='l54' data-llen='1150:1173'>　蠶無北郊西郊之異異同之間宜各有義而集説缺</span><br/>
<span class='tline' id='l55' data-llen='1173:1196'>　焉今取舊説補之鄭氏云東郊少陽諸侯象也夫人</span><br/>
<span class='tline' id='l56' data-llen='1196:1219'>　不蠶於西郊婦人禮少變也孔疏云天子太陽故南</span><br/>
<span class='tline' id='l57' data-llen='1219:1242'>　諸侯少陽故東然藉田並有東南故王言南諸侯言</span><br/>
<span class='tline' id='l58' data-llen='1242:1265'>　東后太陰故北夫人少陰合西郊然亦北者婦質少</span><br/>
<span class='tline' id='l59' data-llen='1265:1288'>　變故與后同嚴陵方氏曰東南陽地而耕為陽事故</span><br/>
<span class='tline' id='l60' data-llen='1288:1311'>　於之以耕北者隂地而蠶為陰事故於之以蠶而南</span><br/>
<span class='tline' id='l61' data-llen='1311:1337'><a onclick="displayPageImage('KR1d0070', 'WYG', '029-4a' );" name="029-4a" class="pb">[029-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1337:1360'>　又盛陽之地故天子耕於南郊冕服赤純者亦以此</span><br/>
<span class='tline' id='l63' data-llen='1360:1383'>　東者少陽之地故諸侯耕於東郊冕服青紘者亦以</span><br/>
<span class='tline' id='l64' data-llen='1383:1397'>　此此演註疏之說又加詳矣</span><br/>
<span class='tline' id='l65' data-llen='1397:1420'>君子非有大事也非有恭敬也則不齊不齊則於物無</span><br/>
<span class='tline' id='l66' data-llen='1420:1435'>防也耆欲無止也集説物猶事也</span><br/>
<span class='tline' id='l67' data-llen='1435:1458'>　竊案君子之為君子須㬰不離於恭敬故詩稱文王</span><br/>
<span class='tline' id='l68' data-llen='1458:1481'>　曰雍雍在宫肅肅在廟不顯亦臨無射亦保左傳亦</span><br/>
<span class='tline' id='l69' data-llen='1481:1504'>　曰出門如賔承事如祭仁之則也君子之敬無動静</span><br/>
<span class='tline' id='l70' data-llen='1504:1530'><a onclick="displayPageImage('KR1d0070', 'WYG', '029-4b' );" name="029-4b" class="pb">[029-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1530:1553'>　無常變非必待齊而後然也劉誠意曰君子無一息</span><br/>
<span class='tline' id='l72' data-llen='1553:1576'>　之不恭且敬何待於齊齊之所以篤其恭敬猶恐其</span><br/>
<span class='tline' id='l73' data-llen='1576:1599'>　有未至而致之君子不自滿假之心也謂之非有大</span><br/>
<span class='tline' id='l74' data-llen='1599:1622'>　事不齊猶可謂之非有恭敬則不齊大不可也下文</span><br/>
<span class='tline' id='l75' data-llen='1622:1645'>　云不齊則於邪物無防嗜欲無止與此同疵漢儒記</span><br/>
<span class='tline' id='l76' data-llen='1645:1661'>　禮之言多駁集説不為是正何也</span><br/>
<span class='tline' id='l77' data-llen='1661:1684'>舞莫重於武宿夜集説武宿夜武舞之曲名也其義未</span><br/>
<span class='tline' id='l78' data-llen='1684:1687'>聞</span><br/>
<span class='tline' id='l79' data-llen='1687:1713'><a onclick="displayPageImage('KR1d0070', 'WYG', '029-5a' );" name="029-5a" class="pb">[029-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1713:1736'>　竊案孔疏武宿夜是武曲之名衆舞之中無能重於</span><br/>
<span class='tline' id='l81' data-llen='1736:1759'>　武宿夜之舞皇氏云師説書傳云武王代紂至於商</span><br/>
<span class='tline' id='l82' data-llen='1759:1782'>　郊停止宿夜士卒皆歡樂鼓舞以待旦因名為武宿</span><br/>
<span class='tline' id='l83' data-llen='1782:1805'>　夜其樂亡也熊氏云此即大武之樂也集説既取武</span><br/>
<span class='tline' id='l84' data-llen='1805:1828'>　舞曲名之文而不用伐紂宿夜之說蓋闕疑而不敢</span><br/>
<span class='tline' id='l85' data-llen='1828:1851'>　輕信也然皇氏之云實為可從未可以書傳而棄之</span><br/>
<span class='tline' id='l86' data-llen='1851:1864'>百官進徹之集説進讀為餕</span><br/>
<span class='tline' id='l87' data-llen='1864:1887'>　竊案此本鄭注進當為餕聲之誤也不若山陰陸氏</span><br/>
<span class='tline' id='l88' data-llen='1887:1913'><a onclick="displayPageImage('KR1d0070', 'WYG', '029-5b' );" name="029-5b" class="pb">[029-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1913:1936'>　所云進而後餕餕而後徹不煩改字而其義自具備</span><br/>
<span class='tline' id='l90' data-llen='1936:1940'>　也</span><br/>
<span class='tline' id='l91' data-llen='1940:1963'>夫祭有十倫焉見事鬼神之道焉見君臣之義焉見父</span><br/>
<span class='tline' id='l92' data-llen='1963:1986'>子之倫焉見貴賤之等焉見親疏之殺焉見爵賞之施</span><br/>
<span class='tline' id='l93' data-llen='1986:2009'>焉見夫婦之别焉見政事之均焉見長幼之序焉見上</span><br/>
<span class='tline' id='l94' data-llen='2009:2029'>下之際焉此之謂十倫集説鄭氏曰倫猶義也</span><br/>
<span class='tline' id='l95' data-llen='2029:2052'>　竊案倫之為解義字不足以盡之増韻曰倫次序也</span><br/>
<span class='tline' id='l96' data-llen='2052:2075'>　廣韻曰倫等也長樂陳氏曰鬼神父子親踈夫婦長</span><br/>
<span class='tline' id='l97' data-llen='2075:2101'><a onclick="displayPageImage('KR1d0070', 'WYG', '029-6a' );" name="029-6a" class="pb">[029-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2101:2124'>　幼五者内之倫也君臣貴賤爵賞政事上下五者外</span><br/>
<span class='tline' id='l99' data-llen='2124:2147'>　之倫也嚴陵方氏曰鬼神則變化有所通故曰道君</span><br/>
<span class='tline' id='l100' data-llen='2147:2170'>　臣則嚴謹有所守故曰義父子則恩孝有所順故曰</span><br/>
<span class='tline' id='l101' data-llen='2170:2193'>　倫貴賤則名位有所差故曰等親踈則逺近有所間</span><br/>
<span class='tline' id='l102' data-llen='2193:2216'>　故曰殺爵賞則恩惠有所及故曰施夫婦則内外有</span><br/>
<span class='tline' id='l103' data-llen='2216:2239'>　所辨故曰别政事則多寡有所一故曰均長幼則先</span><br/>
<span class='tline' id='l104' data-llen='2239:2262'>　後有所次故曰序上下則情意有所接故曰際夫祭</span><br/>
<span class='tline' id='l105' data-llen='2262:2285'>　以鬼神為主故首言鬼神之道至於惠之之道則祭</span><br/>
<span class='tline' id='l106' data-llen='2285:2311'><a onclick="displayPageImage('KR1d0070', 'WYG', '029-6b' );" name="029-6b" class="pb">[029-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2311:2334'>　之末也故以上下之際終焉夫先後有序如此所以</span><br/>
<span class='tline' id='l108' data-llen='2334:2341'>　謂之倫也</span><br/>
<span class='tline' id='l109' data-llen='2341:2364'>故祭之日一獻君降立於阼階之南南鄉所命北面史</span><br/>
<span class='tline' id='l110' data-llen='2364:2387'>由君右執策命之集説疏曰酳尸之前皆承奉鬼神未</span><br/>
<span class='tline' id='l111' data-llen='2387:2407'>暇策命此一獻則上文尸飲五君獻卿之時也</span><br/>
<span class='tline' id='l112' data-llen='2407:2430'>　竊案經文明言一獻而注疏必謂尸飲五君獻之時</span><br/>
<span class='tline' id='l113' data-llen='2430:2453'>　此其意以為祭祀為重不宜一獻而即發策命爾山</span><br/>
<span class='tline' id='l114' data-llen='2453:2476'>　陰陸氏曰始獻即發爵賜禄不嫌蚤者重策命也史</span><br/>
<span class='tline' id='l115' data-llen='2476:2502'><a onclick="displayPageImage('KR1d0070', 'WYG', '029-7a' );" name="029-7a" class="pb">[029-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2502:2525'>　由君右執策命之所謂詔辭自右金華應氏曰一獻</span><br/>
<span class='tline' id='l117' data-llen='2525:2548'>　始命者以祭為先也不俟獻終而命者以賞為重也</span><br/>
<span class='tline' id='l118' data-llen='2548:2571'>凡祭有四時春祭曰礿夏祭曰禘秋祭曰嘗冬祭曰烝</span><br/>
<span class='tline' id='l119' data-llen='2571:2592'>集説周禮春祠夏禴秋嘗冬烝鄭氏謂夏殷之禮</span><br/>
<span class='tline' id='l120' data-llen='2592:2615'>　竊案周禮大宗伯以祠春禴夏嘗秋烝冬享先王詩</span><br/>
<span class='tline' id='l121' data-llen='2615:2638'>　天保禴祠烝嘗于公先王爾雅祭名春祭曰祠夏祭</span><br/>
<span class='tline' id='l122' data-llen='2638:2661'>　曰禴秋祭曰嘗冬祭曰烝未嘗有春礿夏禘之制也</span><br/>
<span class='tline' id='l123' data-llen='2661:2684'>　故鄭康成注王制祭統春禴夏禘秋嘗冬烝皆云夏</span><br/>
<span class='tline' id='l124' data-llen='2684:2710'><a onclick="displayPageImage('KR1d0070', 'WYG', '029-7b' );" name="029-7b" class="pb">[029-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2710:2733'>　殷之禮然此特臆説無明文可據也其不信周禮者</span><br/>
<span class='tline' id='l126' data-llen='2733:2756'>　直指王制祭統所記為周禮并詩與爾雅而疑之殊</span><br/>
<span class='tline' id='l127' data-llen='2756:2780'>　不知禮記乃雜採春秋戰國諸儒之說非周制本如是</span><br/>
<span class='tline' id='l128' data-llen='2780:2803'>　也故以為夏殷者固無明證直以為周禮者益屬武</span><br/>
<span class='tline' id='l129' data-llen='2803:2817'>　斷矣不若兩存而缺其疑也</span><br/>
<span class='tline' id='l130' data-llen='2817:2836'>祭敬則竟内之子孫莫敢不敬矣集説無解</span><br/>
<span class='tline' id='l131' data-llen='2836:2859'>　竊案此言人君能盡子孫之道以事其先而境内之</span><br/>
<span class='tline' id='l132' data-llen='2859:2882'>　凡為子孫者皆化之故莫敢不敬山陰陸氏謂其子</span><br/>
<span class='tline' id='l133' data-llen='2882:2908'><a onclick="displayPageImage('KR1d0070', 'WYG', '029-8a' );" name="029-8a" class="pb">[029-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2908:2931'>　孫受邑在境内者固為太拘而集説亦不免於畧也</span><br/>
<span class='tline' id='l135' data-llen='2931:2934'>　</span><br/>
<span class='tline' id='l136' data-llen='2934:2937'>　</span><br/>
<span class='tline' id='l137' data-llen='2937:2940'>　</span><br/>
<span class='tline' id='l138' data-llen='2940:2943'>　</span><br/>
<span class='tline' id='l139' data-llen='2943:2946'>　</span><br/>
<span class='tline' id='l140' data-llen='2946:2949'>　</span><br/>
<span class='tline' id='l141' data-llen='2949:2952'>　</span><br/>
<span class='tline' id='l142' data-llen='2952:2978'><a onclick="displayPageImage('KR1d0070', 'WYG', '029-8b' );" name="029-8b" class="pb">[029-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2978:2981'>　</span><br/>
<span class='tline' id='l144' data-llen='2981:2984'>　</span><br/>
<span class='tline' id='l145' data-llen='2984:2987'>　</span><br/>
<span class='tline' id='l146' data-llen='2987:2990'>　</span><br/>
<span class='tline' id='l147' data-llen='2990:2993'>　</span><br/>
<span class='tline' id='l148' data-llen='2993:2996'>　</span><br/>
<span class='tline' id='l149' data-llen='2996:2999'>　</span><br/>
<span class='tline' id='l150' data-llen='2999:3014'>　陳氏禮記集説補正卷二十九</span><br/>
</p>
<p><br/>
</p>
  </div>
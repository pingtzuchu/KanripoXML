<div id="txtcont" class="span9" style="position: relative;">
    <p><br/>
<span class='tline' id='l7' data-llen='161:187'><a onclick="displayPageImage('KR1d0070', 'WYG', '026-1a' );" name="026-1a" class="pb">[026-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='187:195'>欽定四庫全書</span><br/>
<span class='tline' id='l9' data-llen='195:210'>　陳氏禮記集說補正卷二十六</span><br/>
<span class='tline' id='l10' data-llen='210:231'>　　　　　　　　　　頭等侍衛納喇性徳撰</span><br/>
<span class='tline' id='l11' data-llen='231:239'>　　　喪大記</span><br/>
<span class='tline' id='l12' data-llen='239:262'>寢東首於北牖下集説案儀禮宫廟圖無北牖而西北</span><br/>
<span class='tline' id='l13' data-llen='262:284'>隅謂之屋漏以天光漏入而得名或者北牖指此乎</span><br/>
<span class='tline' id='l14' data-llen='284:307'>　竊案古人宫室有南牖無北牖士喪下篇云東首於</span><br/>
<span class='tline' id='l15' data-llen='307:330'>　北牖下是君不視之時病者恒在北牖下也若君來</span><br/>
<span class='tline' id='l16' data-llen='330:356'><a onclick="displayPageImage('KR1d0070', 'WYG', '026-1b' );" name="026-1b" class="pb">[026-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='356:379'>　視之時則暫時移向南牖東首令君得以南面視之</span><br/>
<span class='tline' id='l18' data-llen='379:402'>　故鄭注云病者恒居北牖下或為北墉下金仁山亦</span><br/>
<span class='tline' id='l19' data-llen='402:425'>　云牖字誤當作墉蓋室中北墉而南牖墉牆也古人</span><br/>
<span class='tline' id='l20' data-llen='425:448'>　室北牆上起柱為壁西壁間西北角有小圓忩名謂</span><br/>
<span class='tline' id='l21' data-llen='448:471'>　之扉屋漏然無北牖之名今宫室之制惟南方有北</span><br/>
<span class='tline' id='l22' data-llen='471:494'>　牖北方有南牖無北牖然則牖依儀禮作墉為是集</span><br/>
<span class='tline' id='l23' data-llen='494:517'>　説以屋漏為北牖者鑿説也其義則李氏所云東首</span><br/>
<span class='tline' id='l24' data-llen='517:540'>　所以歸魂於陽北牖下所以反魄於陰使之各歸其</span><br/>
<span class='tline' id='l25' data-llen='540:566'><a onclick="displayPageImage('KR1d0070', 'WYG', '026-2a' );" name="026-2a" class="pb">[026-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='566:573'>　真宅是已</span><br/>
<span class='tline' id='l27' data-llen='573:596'>屬纊以俟絶氣集説纊新綿也屬之口鼻觀其動否以</span><br/>
<span class='tline' id='l28' data-llen='596:604'>驗氣之有無也</span><br/>
<span class='tline' id='l29' data-llen='604:627'>　竊案此本注疏儀禮士喪禮注又云為其氣微難節</span><br/>
<span class='tline' id='l30' data-llen='627:643'>　也信齋楊氏以為二註相兼乃具</span><br/>
<span class='tline' id='l31' data-llen='643:666'>皆升自東榮中屋履危北面三號掩衣投於前司服受</span><br/>
<span class='tline' id='l32' data-llen='666:689'>之降自西北榮集説榮屋翼也天子諸侯屋皆四注大</span><br/>
<span class='tline' id='l33' data-llen='689:712'>夫以下但前簷後簷而已翼在屋之兩頭似翼故名屋</span><br/>
<span class='tline' id='l34' data-llen='712:738'><a onclick="displayPageImage('KR1d0070', 'WYG', '026-2b' );" name="026-2b" class="pb">[026-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='738:761'>翼也中屋當屋之中也履危立於髙峻之處蓋屋之脊</span><br/>
<span class='tline' id='l36' data-llen='761:784'>也三號者一號於上冀魂自天而來一號於下冀魂自</span><br/>
<span class='tline' id='l37' data-llen='784:807'>地而來一號於中冀魂自天地四方之間而來其辭則</span><br/>
<span class='tline' id='l38' data-llen='807:830'>臯某復也臯長聲也三號畢乃捲歛此衣自前投而下</span><br/>
<span class='tline' id='l39' data-llen='830:851'>司服者以篋受之復之小臣即自西北榮而下也</span><br/>
<span class='tline' id='l40' data-llen='851:874'>復衣不以衣尸不以歛集説士喪禮復衣初用以覆尸</span><br/>
<span class='tline' id='l41' data-llen='874:892'>俗則去之此言不以衣尸謂不用以襲也</span><br/>
<span class='tline' id='l42' data-llen='892:915'>　竊案北面三號以求諸陰捲衣投於前司服受之以</span><br/>
<span class='tline' id='l43' data-llen='915:941'><a onclick="displayPageImage('KR1d0070', 'WYG', '026-3a' );" name="026-3a" class="pb">[026-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='941:964'>　衣尸若得魂而反之以合於魄則復生也復者降自</span><br/>
<span class='tline' id='l45' data-llen='964:987'>　西北榮不自東嫌虚下也凡此皆望復其生之意孝</span><br/>
<span class='tline' id='l46' data-llen='987:1010'>　子不忍死其親迫切之至情也及復衣衣尸而尸不</span><br/>
<span class='tline' id='l47' data-llen='1010:1033'>　生則是不生矣於是而行死事浴尸而後則不更以</span><br/>
<span class='tline' id='l48' data-llen='1033:1056'>　復衣歛也長樂陳氏曰不以衣尸不以歛於文為駢</span><br/>
<span class='tline' id='l49' data-llen='1056:1079'>　本但云復衣以衣尸不以歛也以衣尸者即士喪禮</span><br/>
<span class='tline' id='l50' data-llen='1079:1102'>　以衣衣尸者也不以歛者即士喪浴而去之者也據</span><br/>
<span class='tline' id='l51' data-llen='1102:1125'>　陳氏說則不字為衍上文捲衣投於前司服受之正</span><br/>
<span class='tline' id='l52' data-llen='1125:1151'><a onclick="displayPageImage('KR1d0070', 'WYG', '026-3b' );" name="026-3b" class="pb">[026-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1151:1174'>　為以衣衣尸冀其魂之復魄耳馬氏反謂不知神之</span><br/>
<span class='tline' id='l54' data-llen='1174:1197'>　所在而卒不復也然後捲衣投於前而降焉不亦謬</span><br/>
<span class='tline' id='l55' data-llen='1197:1201'>　乎</span><br/>
<span class='tline' id='l56' data-llen='1201:1224'>主人袒說髦括髪以麻婦人髽帶麻於房中集説髽亦</span><br/>
<span class='tline' id='l57' data-llen='1224:1246'>用麻如男子括髪以麻也帶麻麻帶也謂婦人要絰</span><br/>
<span class='tline' id='l58' data-llen='1246:1269'>　竊案此雖無可疑而未甚詳明長樂黄氏曰士喪禮</span><br/>
<span class='tline' id='l59' data-llen='1269:1292'>　云既馮尸主人絞帶衆主人布帶則小歛馮尸之後</span><br/>
<span class='tline' id='l60' data-llen='1292:1315'>　括髪免髽之時主人已絞帶衆主人已布帶婦人已</span><br/>
<span class='tline' id='l61' data-llen='1315:1341'><a onclick="displayPageImage('KR1d0070', 'WYG', '026-4a' );" name="026-4a" class="pb">[026-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1341:1364'>　帶麻主人未襲絰爾又喪服斬衰章疏云婦人亦有</span><br/>
<span class='tline' id='l63' data-llen='1364:1387'>　絞帶布帶以備喪禮吕氏云無絞帶布帶當考愚案</span><br/>
<span class='tline' id='l64' data-llen='1387:1410'>　吕氏云婦人不俟男子襲絰先帶麻者以其無絞帶</span><br/>
<span class='tline' id='l65' data-llen='1410:1433'>　布帶且質略少變故因髽而襲絰也此説似優於禮</span><br/>
<span class='tline' id='l66' data-llen='1433:1437'>　疏</span><br/>
<span class='tline' id='l67' data-llen='1437:1463'>君拜寄公國賔大夫士<span class='krp-note'>句/</span>拜卿大夫於位於士旁三拜</span><br/>
<span class='tline' id='l68' data-llen='1463:1486'>夫人亦拜寄公夫人於堂上大夫内子士妻特拜命婦</span><br/>
<span class='tline' id='l69' data-llen='1486:1509'>汜拜衆賔於堂上集説君謂遭喪之嗣君也寄公與國</span><br/>
<span class='tline' id='l70' data-llen='1509:1535'><a onclick="displayPageImage('KR1d0070', 'WYG', '026-4b' );" name="026-4b" class="pb">[026-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1535:1558'>賔入弔固拜之矣其於大夫士也卿大夫則拜之於位</span><br/>
<span class='tline' id='l72' data-llen='1558:1581'>士則旁三拜而已旁謂不正向之也士有上中下三等</span><br/>
<span class='tline' id='l73' data-llen='1581:1604'>故共三拜大夫士皆先君之臣俱當服斬今以小歛畢</span><br/>
<span class='tline' id='l74' data-llen='1604:1627'>而出庭列位故嗣君出拜之夫人亦拜寄公夫人於堂</span><br/>
<span class='tline' id='l75' data-llen='1627:1650'>上矣其於卿大夫之内子士之妻則亦拜之但内子與</span><br/>
<span class='tline' id='l76' data-llen='1650:1673'>命婦則人人各拜之衆賔則士妻也汜拜之而已亦旁</span><br/>
<span class='tline' id='l77' data-llen='1673:1679'>拜之比也</span><br/>
<span class='tline' id='l78' data-llen='1679:1702'>　竊案集說本皇氏但指國君遭喪拜賔之禮不兼大</span><br/>
<span class='tline' id='l79' data-llen='1702:1728'><a onclick="displayPageImage('KR1d0070', 'WYG', '026-5a' );" name="026-5a" class="pb">[026-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1728:1751'>　夫士言故於大夫士士之妻句絶然攷上下文皆主</span><br/>
<span class='tline' id='l81' data-llen='1751:1774'>　君以下并言而此獨指國君不惟於文既不順而理</span><br/>
<span class='tline' id='l82' data-llen='1774:1797'>　亦不備矣案熊氏云大夫士拜卿大夫者是卿大夫</span><br/>
<span class='tline' id='l83' data-llen='1797:1820'>　家自遭喪小歛後卿大夫於位士旁三拜大夫内子</span><br/>
<span class='tline' id='l84' data-llen='1820:1843'>　士妻亦謂大夫士妻家自遭喪小歛後拜命婦及拜</span><br/>
<span class='tline' id='l85' data-llen='1843:1866'>　士妻之禮大夫士各自遭喪并言之者以大夫士家</span><br/>
<span class='tline' id='l86' data-llen='1866:1889'>　小歛後拜賔同故也孔氏云此言大夫士之喪小歛</span><br/>
<span class='tline' id='l87' data-llen='1889:1912'>　後拜賔與上文未小歛時文類其義踰於皇氏集說</span><br/>
<span class='tline' id='l88' data-llen='1912:1938'><a onclick="displayPageImage('KR1d0070', 'WYG', '026-5b' );" name="026-5b" class="pb">[026-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1938:1948'>　舍之而取皇謬也</span><br/>
<span class='tline' id='l90' data-llen='1948:1961'>管人汲集説管人主館舍者</span><br/>
<span class='tline' id='l91' data-llen='1961:1984'>　竊案方氏云管人主管籥之人也井竈亦其所司故</span><br/>
<span class='tline' id='l92' data-llen='1984:2006'>　使之汲水焉孔疏以為主舍館者集說仍之非也</span><br/>
<span class='tline' id='l93' data-llen='2006:2029'>君沐粱大夫沐稷士沐粱集説君與士同用粱者士卑</span><br/>
<span class='tline' id='l94' data-llen='2029:2037'>不嫌於僭上也</span><br/>
<span class='tline' id='l95' data-llen='2037:2060'>　竊案士喪禮沐稻此云士沐粱不同者鄭注蓋天子</span><br/>
<span class='tline' id='l96' data-llen='2060:2083'>　之士也孔疏若士喪禮云是諸侯之士今此云士沐</span><br/>
<span class='tline' id='l97' data-llen='2083:2109'><a onclick="displayPageImage('KR1d0070', 'WYG', '026-6a' );" name="026-6a" class="pb">[026-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2109:2132'>　粱故疑天子之士也集說又有士卑不嫌於僭上之</span><br/>
<span class='tline' id='l99' data-llen='2132:2155'>　説愚謂皆非也古者貴賤有等君與士雖尊卑濶絶</span><br/>
<span class='tline' id='l100' data-llen='2155:2178'>　無僭逼之嫌然五榖之中豈無次者可用而必用粱</span><br/>
<span class='tline' id='l101' data-llen='2178:2201'>　況天子之士僅尊於諸侯之士亦未可遂同於諸侯</span><br/>
<span class='tline' id='l102' data-llen='2201:2224'>　疑是記文之誤當以士喪禮為正又案稷為五榖之</span><br/>
<span class='tline' id='l103' data-llen='2224:2247'>　長而味美莫如粱故古人曰膏粱此君用粱不同於</span><br/>
<span class='tline' id='l104' data-llen='2247:2270'>　大夫之用稷也孔疏以公食大夫禮黍稷為正饌稻</span><br/>
<span class='tline' id='l105' data-llen='2270:2293'>　粱為加謂稻粱卑於黍稷其云稻卑於黍稷是矣以</span><br/>
<span class='tline' id='l106' data-llen='2293:2319'><a onclick="displayPageImage('KR1d0070', 'WYG', '026-6b' );" name="026-6b" class="pb">[026-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2319:2332'>　粱卑於黍稷恐未盡然也</span><br/>
<span class='tline' id='l108' data-llen='2332:2354'>朝一溢米莫一溢米集説一溢二十四分升之一也</span><br/>
<span class='tline' id='l109' data-llen='2354:2377'>　竊案鄭注二十兩曰溢於粟米之法一溢為米一升</span><br/>
<span class='tline' id='l110' data-llen='2377:2400'>　二十四分升之一也集説刪去一升但云二十四分</span><br/>
<span class='tline' id='l111' data-llen='2400:2423'>　升之一則米不及半合矣不知何據豈從王肅劉逹</span><br/>
<span class='tline' id='l112' data-llen='2423:2433'>　滿手曰溢之説邪</span><br/>
<span class='tline' id='l113' data-llen='2433:2456'>小歛君陳衣於序東大夫士陳衣於房中皆西領北上</span><br/>
<span class='tline' id='l114' data-llen='2456:2479'>大歛君陳衣於庭百稱北領西上大夫陳衣於序東五</span><br/>
<span class='tline' id='l115' data-llen='2479:2505'><a onclick="displayPageImage('KR1d0070', 'WYG', '026-7a' );" name="026-7a" class="pb">[026-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2505:2528'>十稱西領南上士陳衣於序東三十稱西領南上集説</span><br/>
<span class='tline' id='l117' data-llen='2528:2546'>陳衣與士喪禮不同舊說此為天子之士</span><br/>
<span class='tline' id='l118' data-llen='2546:2569'>　竊案鄭注士喪禮小斂陳衣於房中南領西上與大</span><br/>
<span class='tline' id='l119' data-llen='2569:2592'>　夫異今此同蓋亦天子之士也孔疏君陳衣百稱者</span><br/>
<span class='tline' id='l120' data-llen='2592:2615'>　衣多故陳在庭為榮顯案雜記篇注襲禮大夫五諸</span><br/>
<span class='tline' id='l121' data-llen='2615:2638'>　侯七上公九天子十二稱則此大歛天子當百二十</span><br/>
<span class='tline' id='l122' data-llen='2638:2661'>　上公九十稱侯伯子男七十稱今云君百稱者據上</span><br/>
<span class='tline' id='l123' data-llen='2661:2684'>　公舉全數言之北領謂尸在堂也西上由西階取之</span><br/>
<span class='tline' id='l124' data-llen='2684:2710'><a onclick="displayPageImage('KR1d0070', 'WYG', '026-7b' );" name="026-7b" class="pb">[026-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2710:2733'>　便也今案士喪禮陳衣與喪大記士陳衣雖有南領</span><br/>
<span class='tline' id='l126' data-llen='2733:2756'>　西上與西領北上西領南上之不同然其為三十稱</span><br/>
<span class='tline' id='l127' data-llen='2756:2779'>　一也恐未必有天子之士諸侯之士之分亦記者所</span><br/>
<span class='tline' id='l128' data-llen='2779:2802'>　聞之異耳若云君百稱者舉上公全數言之蓋以襲</span><br/>
<span class='tline' id='l129' data-llen='2802:2825'>　衣九稱則歛衣當九十稱故孔氏推而言之亦未敢</span><br/>
<span class='tline' id='l130' data-llen='2825:2833'>　信為必然也</span><br/>
<span class='tline' id='l131' data-llen='2833:2856'>小歛之衣祭服不倒君無襚大夫士畢主人之祭服親</span><br/>
<span class='tline' id='l132' data-llen='2856:2879'>戚之衣受之不以即陳集説君無襚謂悉用已衣不用</span><br/>
<span class='tline' id='l133' data-llen='2879:2905'><a onclick="displayPageImage('KR1d0070', 'WYG', '026-8a' );" name="026-8a" class="pb">[026-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2905:2923'>它人襚送者大夫士盡用已衣然後用襚</span><br/>
<span class='tline' id='l135' data-llen='2923:2946'>　竊案士喪禮小歛之時但有襚者而無君襚至大歛</span><br/>
<span class='tline' id='l136' data-llen='2946:2969'>　陳衣而後云君襚祭服散衣庶襚凡三十稱則此記</span><br/>
<span class='tline' id='l137' data-llen='2969:2992'>　君無襚大夫士畢主人之祭服當從熊氏胡氏之説</span><br/>
<span class='tline' id='l138' data-llen='2992:3015'>　矣熊氏曰小歛之時君無以衣襚大夫士雖有不以</span><br/>
<span class='tline' id='l139' data-llen='3015:3038'>　歛至大歛則得用君襚廬陵胡氏曰此謂小歛君不</span><br/>
<span class='tline' id='l140' data-llen='3038:3061'>　以衣襚大夫士若大歛則君襚臨川呉氏雖以為鑿</span><br/>
<span class='tline' id='l141' data-llen='3061:3075'>　然其説合於儀禮可信據也</span><br/>
<span class='tline' id='l142' data-llen='3075:3101'><a onclick="displayPageImage('KR1d0070', 'WYG', '026-8b' );" name="026-8b" class="pb">[026-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3101:3124'>君之喪大胥是歛衆胥佐之大夫之喪大胥侍之衆胥</span><br/>
<span class='tline' id='l144' data-llen='3124:3147'>是歛士之喪胥為侍士是歛集説大音泰胥音祝胥讀</span><br/>
<span class='tline' id='l145' data-llen='3147:3170'>為祝者以胥是樂官不掌喪事也周禮大祝之職大喪</span><br/>
<span class='tline' id='l146' data-llen='3170:3193'>賛歛喪祝卿大夫之喪掌歛士喪禮商祝主歛故知當</span><br/>
<span class='tline' id='l147' data-llen='3193:3201'>為祝侍猶臨也</span><br/>
<span class='tline' id='l148' data-llen='3201:3224'>　竊案此鄭氏說也以胥為字之誤而改為祝近似而</span><br/>
<span class='tline' id='l149' data-llen='3224:3247'>　非臨川吳氏曰大胥非謂樂官之大胥案周官大祝</span><br/>
<span class='tline' id='l150' data-llen='3247:3270'>　之下有胥四人所謂大胥者大祝之胥也喪祝之下</span><br/>
<span class='tline' id='l151' data-llen='3270:3296'><a onclick="displayPageImage('KR1d0070', 'WYG', '026-9a' );" name="026-9a" class="pb">[026-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3296:3319'>　有胥四人所謂衆胥者衆祝之胥也大祝之爵為下</span><br/>
<span class='tline' id='l153' data-llen='3319:3342'>　大夫喪祝之爵為上士非能親執歛役者故雖身親</span><br/>
<span class='tline' id='l154' data-llen='3342:3365'>　莅事而各以其下之胥服勞侯國之祝雖非四命之</span><br/>
<span class='tline' id='l155' data-llen='3365:3388'>　下大夫三命之上士等而殺之其命數大祝當降國</span><br/>
<span class='tline' id='l156' data-llen='3388:3411'>　卿一等衆祝當降二等胥各四人當亦如王朝之數</span><br/>
<span class='tline' id='l157' data-llen='3411:3434'>　國君之歛大胥四人親歛衆胥二人佐之以足六人</span><br/>
<span class='tline' id='l158' data-llen='3434:3457'>　之數祝官臨檢記雖不言孔疏謂君應有侍者不知</span><br/>
<span class='tline' id='l159' data-llen='3457:3480'>　何人蓋大祝也大夫之歛則大胥二人臨檢衆胥四</span><br/>
<span class='tline' id='l160' data-llen='3480:3506'><a onclick="displayPageImage('KR1d0070', 'WYG', '026-9b' );" name="026-9b" class="pb">[026-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3506:3529'>　人親歛士之歛則衆胥二人臨檢士之友四人自歛</span><br/>
<span class='tline' id='l162' data-llen='3529:3552'>　今案此説於本文不煩改字而於周官未嘗不符且</span><br/>
<span class='tline' id='l163' data-llen='3552:3571'>　於凡歛者六人之文巧合優於鄭注多矣</span><br/>
<span class='tline' id='l164' data-llen='3571:3594'>既葬與人立君言王事不言國事大夫士言公事不言</span><br/>
<span class='tline' id='l165' data-llen='3594:3617'>家事君既葬王政入於國既卒哭而服王事大夫士既</span><br/>
<span class='tline' id='l166' data-llen='3617:3640'>葬公政入於家既卒哭弁絰帶金革之事無辟也既練</span><br/>
<span class='tline' id='l167' data-llen='3640:3663'>居堊室不與人居君謀國政大夫士謀家事集説不言</span><br/>
<span class='tline' id='l168' data-llen='3663:3686'>國事家事禮之經也既葬政入以下禮之權也弁絰帶</span><br/>
<span class='tline' id='l169' data-llen='3686:3713'><a onclick="displayPageImage('KR1d0070', 'WYG', '026-10a' );" name="026-10a" class="pb">[026-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3713:3735'>謂素弁加環絰而帶則仍是要絰也大夫士弁絰則</span><br/>
<span class='tline' id='l171' data-llen='3735:3757'>國君亦弁絰也君言服王事則此亦服國事也堊室</span><br/>
<span class='tline' id='l172' data-llen='3757:3777'>在中門外練後服漸輕可以謀國政謀家事也</span><br/>
<span class='tline' id='l173' data-llen='3777:3801'>　竊案王制父母之喪三年不從事書髙宗諒隂三年不</span><br/>
<span class='tline' id='l174' data-llen='3801:3825'>　言曽子問練不羣立不旅行又曰夏后氏三年之喪既</span><br/>
<span class='tline' id='l175' data-llen='3825:3851'>　殯而致事殷人既𦵏而致事君子不奪人之喪亦不可奪</span><br/>
<span class='tline' id='l176' data-llen='3851:3876'>　𦵏也三年之喪卒哭金革之事無辟者昔者魯公伯禽</span><br/>
<span class='tline' id='l177' data-llen='3876:3901'>　有為為之也今以三年之喪從其利者吾弗知也據此諸</span><br/>
<span class='tline' id='l178' data-llen='3901:3928'><a onclick="displayPageImage('KR1d0070', 'WYG', '026-10b' );" name="026-10b" class="pb">[026-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3928:3953'>　文則先王喪禮於行立言動之間坊之嚴矣恐其忘哀趨</span><br/>
<span class='tline' id='l180' data-llen='3953:3979'>　利而禽獸之不若也今此記云既𦵏與人立則與練不羣</span><br/>
<span class='tline' id='l181' data-llen='3979:4004'>　立不旅行違矣既𦵏君言王事大夫士言公事則與三</span><br/>
<span class='tline' id='l182' data-llen='4004:4029'>　年不言者違矣君既𦵏王政入於國既卒哭而服王事</span><br/>
<span class='tline' id='l183' data-llen='4029:4054'>　大夫士既𦵏公政入於家既卒哭金革之事無辟既練</span><br/>
<span class='tline' id='l184' data-llen='4054:4079'>　君謀國政大夫士謀家事則與三年不從政及既殯而致</span><br/>
<span class='tline' id='l185' data-llen='4079:4104'>　事既𦵏而致事卒哭而致事者又違矣先儒雖有無事</span><br/>
<span class='tline' id='l186' data-llen='4104:4130'>　不羣立旅行有事與人立之説又有既𦵏言王事公事為</span><br/>
<span class='tline' id='l187' data-llen='4130:4157'><a onclick="displayPageImage('KR1d0070', 'WYG', '026-11a' );" name="026-11a" class="pb">[026-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4157:4180'>　禮之經卒哭服王事金革無辟為禮之權之説總屬</span><br/>
<span class='tline' id='l189' data-llen='4180:4196'>　曲解徇末世失禮而為之辭者也</span><br/>
<span class='tline' id='l190' data-llen='4196:4219'>禫而從御吉祭而復寢集説從御鄭氏謂御婦人杜預</span><br/>
<span class='tline' id='l191' data-llen='4219:4242'>謂從政而御職事杜説近是蓋復寢乃復其平時婦人</span><br/>
<span class='tline' id='l192' data-llen='4242:4265'>當御之寢耳吉祭四時之常祭也禫祭後值吉祭同月</span><br/>
<span class='tline' id='l193' data-llen='4265:4288'>則吉祭畢而復寢若禫祭不值當吉祭之月則踰月而</span><br/>
<span class='tline' id='l194' data-llen='4288:4311'>吉祭乃復寢也孔氏以下文不御於内為證故從鄭説</span><br/>
<span class='tline' id='l195' data-llen='4311:4334'>又案間傳言既祥復寢者謂大祥後復殯宫之寢與此</span><br/>
<span class='tline' id='l196' data-llen='4334:4361'><a onclick="displayPageImage('KR1d0070', 'WYG', '026-11b' );" name="026-11b" class="pb">[026-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4361:4366'>復寢異</span><br/>
<span class='tline' id='l198' data-llen='4366:4389'>　竊案鄭注從御御婦人也復寢不復宿殯宫也孔疏</span><br/>
<span class='tline' id='l199' data-llen='4389:4412'>　杜預以禫而從御謂從政御職事鄭必為御婦人者</span><br/>
<span class='tline' id='l200' data-llen='4412:4435'>　下文云期居廬終喪不御於内既言不御於内故知</span><br/>
<span class='tline' id='l201' data-llen='4435:4458'>　此御是御婦人也又云士虞禮中月禫是月也吉祭</span><br/>
<span class='tline' id='l202' data-llen='4458:4481'>　猶未配注云是月是禫月也當四時之祭月則祭也</span><br/>
<span class='tline' id='l203' data-llen='4481:4504'>　亦不待踰月故熊氏云不當四時祭月則待踰月也</span><br/>
<span class='tline' id='l204' data-llen='4504:4527'>　案間傳既祥復寢與此吉祭復寢不同者彼謂不復</span><br/>
<span class='tline' id='l205' data-llen='4527:4554'><a onclick="displayPageImage('KR1d0070', 'WYG', '026-12a' );" name="026-12a" class="pb">[026-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4554:4577'>　宿中門外復於殯宫之寢此吉祭不復宿殯宫復於</span><br/>
<span class='tline' id='l207' data-llen='4577:4600'>　平常之寢文雖同義别故此注不復宿殯宫明大祥</span><br/>
<span class='tline' id='l208' data-llen='4600:4623'>　後宿殯宫也愚案注疏之說甚善集説必欲改之非</span><br/>
<span class='tline' id='l209' data-llen='4623:4646'>　矣孟獻子禫比御而不入亦謂御婦人但獻子賢者</span><br/>
<span class='tline' id='l210' data-llen='4646:4669'>　加人一等過於常禮故比次當御婦人而不入殯宫</span><br/>
<span class='tline' id='l211' data-llen='4669:4679'>　仍居黝堊之中也</span><br/>
<span class='tline' id='l212' data-llen='4679:4702'>公之喪大夫俟練士卒哭而歸集説雜記曰大夫次於</span><br/>
<span class='tline' id='l213' data-llen='4702:4725'>公館以終喪士練而歸言大夫士為國君喪之禮也此</span><br/>
<span class='tline' id='l214' data-llen='4725:4752'><a onclick="displayPageImage('KR1d0070', 'WYG', '026-12b' );" name="026-12b" class="pb">[026-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4752:4775'>言公者家臣稱有地之大夫為公也有地大夫之喪其</span><br/>
<span class='tline' id='l216' data-llen='4775:4798'>大夫與士治其采地者皆來奔喪大夫則俟小祥而反</span><br/>
<span class='tline' id='l217' data-llen='4798:4814'>其所治士則待卒哭而反其所治也</span><br/>
<span class='tline' id='l218' data-llen='4814:4837'>　竊案此記與雜記所言大夫士居君公之喪不同亦</span><br/>
<span class='tline' id='l219' data-llen='4837:4860'>　所問之各異鄭氏強生分别謂此公為公士大夫有</span><br/>
<span class='tline' id='l220' data-llen='4860:4883'>　地者大夫士歸為素在君所食都邑之臣集説取而</span><br/>
<span class='tline' id='l221' data-llen='4883:4901'>　衍之似持之有故矣然終難信為必然</span><br/>
<span class='tline' id='l222' data-llen='4901:4924'>君大棺八寸屬六寸椑四寸上大夫大棺八寸屬六寸</span><br/>
<span class='tline' id='l223' data-llen='4924:4951'><a onclick="displayPageImage('KR1d0070', 'WYG', '026-13a' );" name="026-13a" class="pb">[026-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4951:4974'>下大夫大棺六寸屬四寸士棺六寸集説君國君也大</span><br/>
<span class='tline' id='l225' data-llen='4974:4997'>棺最在外屬在大棺之内椑又在屬之内是國君之棺</span><br/>
<span class='tline' id='l226' data-llen='4997:5009'>三重也寸數以厚薄而言</span><br/>
<span class='tline' id='l227' data-llen='5009:5032'>　竊案孟子謂古者棺槨無度中古棺七寸槨稱之自</span><br/>
<span class='tline' id='l228' data-llen='5032:5055'>　天子逹於庻人非直為觀美也然後盡於人心趙岐</span><br/>
<span class='tline' id='l229' data-llen='5055:5078'>　注云古者棺槨無厚薄尺寸之度周公制禮以來棺</span><br/>
<span class='tline' id='l230' data-llen='5078:5101'>　厚七寸槨薄於棺厚薄相稱相得也從天子至於庶</span><br/>
<span class='tline' id='l231' data-llen='5101:5124'>　人厚薄皆然但重累之數牆翣之飾有異朱子云槨</span><br/>
<span class='tline' id='l232' data-llen='5124:5151'><a onclick="displayPageImage('KR1d0070', 'WYG', '026-13b' );" name="026-13b" class="pb">[026-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5151:5174'>　稱之與棺相稱也欲其堅厚久逺非特為人觀視之</span><br/>
<span class='tline' id='l234' data-llen='5174:5197'>　美而已饒氏云周七寸只如今四寸許左傳趙簡子</span><br/>
<span class='tline' id='l235' data-llen='5197:5220'>　與鄭師戰於鐵簡子自誓云桐棺三寸不設屬辟下</span><br/>
<span class='tline' id='l236' data-llen='5220:5243'>　卿之罰也辟即椑孔氏云大夫依禮無椑明簡子罰</span><br/>
<span class='tline' id='l237' data-llen='5243:5266'>　始無椑故鄭知當時大夫常禮用椑是時僭也檀弓</span><br/>
<span class='tline' id='l238' data-llen='5266:5289'>　孔子為中都宰制四寸之棺五寸之槨孔氏云是庶</span><br/>
<span class='tline' id='l239' data-llen='5289:5312'>　人之棺四寸據孟子所言則自天子至庶人棺槨俱</span><br/>
<span class='tline' id='l240' data-llen='5312:5335'>　七寸據喪大記與左傳檀弓所言又有八寸六寸四</span><br/>
<span class='tline' id='l241' data-llen='5335:5362'><a onclick="displayPageImage('KR1d0070', 'WYG', '026-14a' );" name="026-14a" class="pb">[026-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5362:5380'>　寸之棺槨為尊卑貴賤之差未知何故</span><br/>
<span class='tline' id='l243' data-llen='5380:5404'>君裏棺用朱緑用雜金鐕大夫裏棺用𤣥緑用牛骨鐕</span><br/>
<span class='tline' id='l244' data-llen='5404:5427'>士不緑集説疏曰裏棺謂以繒貼棺裏也朱繒貼四方</span><br/>
<span class='tline' id='l245' data-llen='5427:5450'>緑繒貼四角鐕釘也用金釘以琢朱緑著棺也大夫四</span><br/>
<span class='tline' id='l246' data-llen='5450:5475'>面𤣥四角緑士不緑者悉用𤣥也亦用大夫牛骨鐕又</span><br/>
<span class='tline' id='l247' data-llen='5475:5491'>引石梁王氏云用牛骨為釘不可從</span><br/>
<span class='tline' id='l248' data-llen='5491:5514'>　竊案孔疏定本緑字皆作琢琢謂鐕琢朱繒貼著於</span><br/>
<span class='tline' id='l249' data-llen='5514:5537'>　棺也吳氏云定本近是蓋裏棺兼用緑色無義疏說</span><br/>
<span class='tline' id='l250' data-llen='5537:5564'><a onclick="displayPageImage('KR1d0070', 'WYG', '026-14b' );" name="026-14b" class="pb">[026-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5564:5587'>　二色貼四邊貼四隅亦無義且未詳何據若依定本</span><br/>
<span class='tline' id='l252' data-llen='5587:5612'>　以緑為琢則朱𤣥句絶琢字屬下句士用𤣥裏棺與</span><br/>
<span class='tline' id='l253' data-llen='5612:5635'>　大夫同但不用釘琢之為異爾且如此則又無牛骨</span><br/>
<span class='tline' id='l254' data-llen='5635:5646'>　為釘之疑良可從也</span><br/>
<span class='tline' id='l255' data-llen='5646:5669'>君殯用輴欑至於上畢塗屋集説君諸侯也輴盛柩之</span><br/>
<span class='tline' id='l256' data-llen='5669:5692'>車也殯時以柩置輴上欑猶叢也叢木於輴之四面至</span><br/>
<span class='tline' id='l257' data-llen='5692:5715'>於棺上畢盡也以泥盡塗之此欑木似屋形故曰畢塗</span><br/>
<span class='tline' id='l258' data-llen='5715:5730'>屋也此章以檀弓參之制度不同</span><br/>
<span class='tline' id='l259' data-llen='5730:5757'><a onclick="displayPageImage('KR1d0070', 'WYG', '026-15a' );" name="026-15a" class="pb">[026-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5757:5780'>　竊案檀弓云天子之殯菆塗龍輴以椁加斧於椁上</span><br/>
<span class='tline' id='l261' data-llen='5780:5803'>　此云畢塗屋其事參差若君據天子應稱龍輴不得</span><br/>
<span class='tline' id='l262' data-llen='5803:5826'>　直云殯用輴若君據諸侯不得云攢至於上畢塗屋</span><br/>
<span class='tline' id='l263' data-llen='5826:5849'>　其文或似天子或似諸侯故鄭云此記參差以檀弓</span><br/>
<span class='tline' id='l264' data-llen='5849:5872'>　參之而云天子之殯居棺以龍輴欑木題凑象椁上</span><br/>
<span class='tline' id='l265' data-llen='5872:5895'>　四注加屋以覆之盡塗之諸侯輴不畫龍欑不題凑</span><br/>
<span class='tline' id='l266' data-llen='5895:5915'>　象椁其它亦如之集說直云諸侯恐未盡然</span><br/>
<span class='tline' id='l267' data-llen='5915:5938'>素錦褚加偽荒集説褚屋也偽音帷荒下用白錦為屋</span><br/>
<span class='tline' id='l268' data-llen='5938:5965'><a onclick="displayPageImage('KR1d0070', 'WYG', '026-15b' );" name="026-15b" class="pb">[026-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5965:5988'>象宫室也加帷荒者帷是邊牆荒是上盖褚覆竟而加</span><br/>
<span class='tline' id='l270' data-llen='5988:5996'>帷荒於褚外也</span><br/>
<span class='tline' id='l271' data-llen='5996:6019'>　竊案鄭注偽當為帷或作於聲之誤也大夫以上有</span><br/>
<span class='tline' id='l272' data-llen='6019:6042'>　褚以襯覆棺乃加帷荒於其上孔疏偽字與帷聲相</span><br/>
<span class='tline' id='l273' data-llen='6042:6065'>　近於帷聲又相近因聲相近而誤作偽字或作於字</span><br/>
<span class='tline' id='l274' data-llen='6065:6088'>　故云聲之誤也此集説所取也愚以為上既云飾棺</span><br/>
<span class='tline' id='l275' data-llen='6088:6111'>　君龍帷黼荒矣何必又云加帷荒觀下文説大夫畫</span><br/>
<span class='tline' id='l276' data-llen='6111:6134'>　帷畫荒素錦褚不言加帷荒可見君於龍帷黼荒之</span><br/>
<span class='tline' id='l277' data-llen='6134:6161'><a onclick="displayPageImage('KR1d0070', 'WYG', '026-16a' );" name="026-16a" class="pb">[026-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6161:6184'>　外别有偽荒以加於褚上不同大夫矣但其制未聞</span><br/>
<span class='tline' id='l279' data-llen='6184:6199'>　意者似荒而非荒故曰偽荒乎</span><br/>
<span class='tline' id='l280' data-llen='6199:6222'>君葬用輴四綍二碑御棺用羽葆大夫葬用輴二綍一</span><br/>
<span class='tline' id='l281' data-llen='6222:6245'>碑御棺用茅士葬用國車二綍無碑比出宫御棺用功</span><br/>
<span class='tline' id='l282' data-llen='6245:6268'>布集説此章二輴字一國字注皆讀為輇船音然以檀</span><br/>
<span class='tline' id='l283' data-llen='6268:6291'>弓諸侯輴而設幬言之則諸侯殯得用輴豈葬不得用</span><br/>
<span class='tline' id='l284' data-llen='6291:6314'>輴乎今讀大夫葬用輴與國字並作船音君葬用輴音</span><br/>
<span class='tline' id='l285' data-llen='6314:6317'>春</span><br/>
<span class='tline' id='l286' data-llen='6317:6344'><a onclick="displayPageImage('KR1d0070', 'WYG', '026-16b' );" name="026-16b" class="pb">[026-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6344:6367'>　竊案鄭注大夫廢輴此言輴非也輴當為輇聲之誤</span><br/>
<span class='tline' id='l288' data-llen='6367:6390'>　也輇或作團是以文誤為國輇車柩車尊卑之差也</span><br/>
<span class='tline' id='l289' data-llen='6390:6413'>　孔疏此明葬時在路尊卑載柩之車輴國皆當為輇</span><br/>
<span class='tline' id='l290' data-llen='6413:6436'>　輇則蜃車在路載柩尊卑同用蜃車至窆時下棺天</span><br/>
<span class='tline' id='l291' data-llen='6436:6459'>　子殯用龍輴至壙去蜃車更載以龍輴以此約之諸</span><br/>
<span class='tline' id='l292' data-llen='6459:6482'>　侯殯以輴葬則用輴明矣若大夫惟朝廟用輴殯則</span><br/>
<span class='tline' id='l293' data-llen='6482:6505'>　不用輴葬時亦無輴也士朝廟得用輁軸若天子元</span><br/>
<span class='tline' id='l294' data-llen='6505:6528'>　士葬亦用輁軸愚謂注疏雖改字所以輴國同為輇</span><br/>
<span class='tline' id='l295' data-llen='6528:6555'><a onclick="displayPageImage('KR1d0070', 'WYG', '026-17a' );" name="026-17a" class="pb">[026-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6555:6578'>　者蓋以聲形之輾轉而誤耳集説以諸侯之輴音春</span><br/>
<span class='tline' id='l297' data-llen='6578:6601'>　大夫之輴士之國車之國並作船音何其支離之甚</span><br/>
<span class='tline' id='l298' data-llen='6601:6624'>　也今案二輴一國皆當如字讀為正蓋諸侯殯既可</span><br/>
<span class='tline' id='l299' data-llen='6624:6647'>　用輴葬固可用輴矣大夫朝廟可用輴葬獨不可用</span><br/>
<span class='tline' id='l300' data-llen='6647:6670'>　輴乎至於士之卑賤不同於君大夫則但用國中柩</span><br/>
<span class='tline' id='l301' data-llen='6670:6693'>　車而已其尊卑之差君與大夫在碑綍之多寡羽茅</span><br/>
<span class='tline' id='l302' data-llen='6693:6709'>　之華質而不在輴與輇之分别也</span><br/>
<span class='tline' id='l303' data-llen='6709:6732'>君裏椁虞筐大夫不裏椁士不虞筐集説疏曰盧氏雖</span><br/>
<span class='tline' id='l304' data-llen='6732:6759'><a onclick="displayPageImage('KR1d0070', 'WYG', '026-17b' );" name="026-17b" class="pb">[026-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6759:6771'>有解釋鄭云未聞今不録</span><br/>
<span class='tline' id='l306' data-llen='6771:6794'>　竊案鄭云未聞孔因不録盧氏之解雖得闕疑之意</span><br/>
<span class='tline' id='l307' data-llen='6794:6817'>　然亦拘矣今取呉幼清説補之云此蓋言君之椁有</span><br/>
<span class='tline' id='l308' data-llen='6817:6840'>　裏而又有虞筐大夫雖不裏椁而猶有虞筐也士則</span><br/>
<span class='tline' id='l309' data-llen='6840:6863'>　並虞筐亦無蓋裏椁如上君裏棺大夫裏棺之謂但</span><br/>
<span class='tline' id='l310' data-llen='6863:6886'>　未審用何物耳筐亦上八筐六筐四筐之類但所謂</span><br/>
<span class='tline' id='l311' data-llen='6886:6907'>　虞者又未知何說耳恨不獲盧氏解釋而讀之</span><br/>
<span class='tline' id='l312' data-llen='6907:6922'>　陳氏禮記集說補正卷二十六</span><br/>
</p>
<p><br/>
</p>
  </div>
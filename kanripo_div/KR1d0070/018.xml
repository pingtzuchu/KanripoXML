<div id="txtcont" class="span9" style="position: relative;">
    <p><br/>
<span class='tline' id='l7' data-llen='160:186'><a onclick="displayPageImage('KR1d0070', 'WYG', '018-1a' );" name="018-1a" class="pb">[018-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='186:194'>欽定四庫全書</span><br/>
<span class='tline' id='l9' data-llen='194:208'>　陳氏禮記集説補正卷十八</span><br/>
<span class='tline' id='l10' data-llen='208:229'>　　　　　　　　　　頭等侍衛納喇性徳撰</span><br/>
<span class='tline' id='l11' data-llen='229:237'>　　　明堂位</span><br/>
<span class='tline' id='l12' data-llen='237:260'>九采之國應門之外北面東上集説䟽曰此是九州之</span><br/>
<span class='tline' id='l13' data-llen='260:283'>牧謂之采者以采取當州美物而貢天子故王制曰千</span><br/>
<span class='tline' id='l14' data-llen='283:290'>里之外曰采</span><br/>
<span class='tline' id='l15' data-llen='290:313'>　竊案新安王氏曰周官侯服外有甸服男服采服衛</span><br/>
<span class='tline' id='l16' data-llen='313:339'><a onclick="displayPageImage('KR1d0070', 'WYG', '018-1b' );" name="018-1b" class="pb">[018-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='339:362'>　服外乃有蠻服夷服鎮服蕃服周官所謂六年五服</span><br/>
<span class='tline' id='l18' data-llen='362:385'>　一朝者侯甸男采衛也作洛之役稱侯甸男邦采衛</span><br/>
<span class='tline' id='l19' data-llen='385:408'>　見士於周皆不及蠻夷而采服諸侯與焉今蠻夷戎</span><br/>
<span class='tline' id='l20' data-llen='408:431'>　狄之國在宫門外九采之國反在應門外鄭説曰九</span><br/>
<span class='tline' id='l21' data-llen='431:454'>　采九州之牧何所據而為此説也大抵此記之言多</span><br/>
<span class='tline' id='l22' data-llen='454:473'>　所可疑與諸經不合集説未一一細辨也</span><br/>
<span class='tline' id='l23' data-llen='473:490'>明堂也者明諸侯之尊卑也集説無解</span><br/>
<span class='tline' id='l24' data-llen='490:513'>　竊案明堂之說諸儒紛紛不一惟大戴記以為天子</span><br/>
<span class='tline' id='l25' data-llen='513:539'><a onclick="displayPageImage('KR1d0070', 'WYG', '018-2a' );" name="018-2a" class="pb">[018-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='539:562'>　之路寢又以為文王之廟者近是蓋寢廟之制皆前</span><br/>
<span class='tline' id='l27' data-llen='562:585'>　堂後室前堂向明故曰明堂天子有三朝而燕朝在</span><br/>
<span class='tline' id='l28' data-llen='585:608'>　路寢之明堂每日退朝聽政之所不於此見諸侯秋</span><br/>
<span class='tline' id='l29' data-llen='608:631'>　冬諸侯來朝天子在太廟之明堂負依而立若此篇</span><br/>
<span class='tline' id='l30' data-llen='631:654'>　所記諸侯朝位蓋周公營洛邑時制為此禮大朝享</span><br/>
<span class='tline' id='l31' data-llen='654:677'>　則於洛邑文王廟之明堂受之也記者不察以明諸</span><br/>
<span class='tline' id='l32' data-llen='677:700'>　侯之尊卑解其義謬矣嚴陵方氏又從而推廣之謂</span><br/>
<span class='tline' id='l33' data-llen='700:723'>　明有三義孔子言宗祀文王於明堂則祀事以之明</span><br/>
<span class='tline' id='l34' data-llen='723:749'><a onclick="displayPageImage('KR1d0070', 'WYG', '018-2b' );" name="018-2b" class="pb">[018-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='749:772'>　故也孟子言行王政於明堂則政事以之明故也此</span><br/>
<span class='tline' id='l36' data-llen='772:795'>　言朝諸侯於明堂則朝事以之明故也其説尤謬乃</span><br/>
<span class='tline' id='l37' data-llen='795:805'>　大全復取之何耶</span><br/>
<span class='tline' id='l38' data-llen='805:828'>成王以周公為有勲勞於天下是以封周公於曲阜地</span><br/>
<span class='tline' id='l39' data-llen='828:851'>方七百里革車千乘集説孟子言公侯皆方百里又言</span><br/>
<span class='tline' id='l40' data-llen='851:874'>周公封於魯地方百里而此云七百里者蓋以百里之</span><br/>
<span class='tline' id='l41' data-llen='874:897'>田為魯本國如後世食實封也并附庸為七百里所謂</span><br/>
<span class='tline' id='l42' data-llen='897:920'>錫之山川土田附庸也周禮封疆方五百里之制當時</span><br/>
<span class='tline' id='l43' data-llen='920:946'><a onclick="displayPageImage('KR1d0070', 'WYG', '018-3a' );" name="018-3a" class="pb">[018-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='946:969'>設法未行不可以據　問孟子説齊魯皆封百里而先</span><br/>
<span class='tline' id='l45' data-llen='969:992'>生向説齊魯始封七百里者何耶朱子曰此等處皆難</span><br/>
<span class='tline' id='l46' data-llen='992:995'>考</span><br/>
<span class='tline' id='l47' data-llen='995:1018'>　竊案此記所云七百里集説雖謂并附庸言之恐未</span><br/>
<span class='tline' id='l48' data-llen='1018:1041'>　可據信蓋天子之畿方千里其地百同出車萬乘魯</span><br/>
<span class='tline' id='l49' data-llen='1041:1064'>　之地若方七百里凡四十九同蓋半天子之國矣豈</span><br/>
<span class='tline' id='l50' data-llen='1064:1087'>　止革車千乘耶觀魯頌云公車千乗則孟子儉於百</span><br/>
<span class='tline' id='l51' data-llen='1087:1110'>　里之言誠可信矣吳臨川亦云孟子曰周公之封於</span><br/>
<span class='tline' id='l52' data-llen='1110:1136'><a onclick="displayPageImage('KR1d0070', 'WYG', '018-3b' );" name="018-3b" class="pb">[018-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1136:1159'>　魯地非不足而儉於百里其後定制諸侯之地方四</span><br/>
<span class='tline' id='l54' data-llen='1159:1182'>　百里乃是周公制作禮樂時事蓋除王所食之外有</span><br/>
<span class='tline' id='l55' data-llen='1182:1205'>　方百里之國有方百里之鄙并附庸二十六國為方</span><br/>
<span class='tline' id='l56' data-llen='1205:1228'>　四百里此記所云地方七百里者夸大之詞非其實</span><br/>
<span class='tline' id='l57' data-llen='1228:1251'>　也況周公受封在武王克商之後魯公就國亦在武</span><br/>
<span class='tline' id='l58' data-llen='1251:1274'>　王初喪之時今此乃云成王以周公為有勲勞於天</span><br/>
<span class='tline' id='l59' data-llen='1274:1297'>　下然後封之於曲阜而有方七百里之地妄矣方百</span><br/>
<span class='tline' id='l60' data-llen='1297:1309'>　里則有輕重車凡千乘</span><br/>
<span class='tline' id='l61' data-llen='1309:1335'><a onclick="displayPageImage('KR1d0070', 'WYG', '018-4a' );" name="018-4a" class="pb">[018-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1335:1356'>薦用玉豆雕篹集説篹籩也雕飾其柄故曰雕篹</span><br/>
<span class='tline' id='l63' data-llen='1356:1379'>　竊案鄭注篹籩屬孔䟽篹形似筥亦薦時所用篹用</span><br/>
<span class='tline' id='l64' data-llen='1379:1402'>　竹不可刻飾故雕鏤其柄據此則篹是籩之類非即</span><br/>
<span class='tline' id='l65' data-llen='1402:1425'>　籩也集説似誤然孔疏謂竹不可刻飾而雕鏤其柄</span><br/>
<span class='tline' id='l66' data-llen='1425:1448'>　者亦非也今之竹刻甚多豈古人獨拙於今人焉知</span><br/>
<span class='tline' id='l67' data-llen='1448:1462'>　非雕鏤其身而必指言柄乎</span><br/>
<span class='tline' id='l68' data-llen='1462:1485'>升歌清廟下管象朱干玉戚冕而舞大武皮弁素積裼</span><br/>
<span class='tline' id='l69' data-llen='1485:1508'>而舞大夏集説象象武詩也堂下以管吹象武之詩故</span><br/>
<span class='tline' id='l70' data-llen='1508:1534'><a onclick="displayPageImage('KR1d0070', 'WYG', '018-4b' );" name="018-4b" class="pb">[018-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1534:1541'>曰下管象也</span><br/>
<span class='tline' id='l72' data-llen='1541:1564'>　竊案清廟周頌祭文王之詩象是文王之舞維清亦</span><br/>
<span class='tline' id='l73' data-llen='1564:1587'>　祭文王之詩即象舞之樂歌也武則大武之樂歌武</span><br/>
<span class='tline' id='l74' data-llen='1587:1610'>　言勝殷遏劉維清不言征伐則象決非武舞矣注䟽</span><br/>
<span class='tline' id='l75' data-llen='1610:1633'>　以文王武王之舞皆名為象維清象舞為文王下管</span><br/>
<span class='tline' id='l76' data-llen='1633:1656'>　象為武王其意蓋謂清廟其管象若皆為文王不應</span><br/>
<span class='tline' id='l77' data-llen='1656:1679'>　有上下之别殊不知古樂歌者在上匏竹在下凡以</span><br/>
<span class='tline' id='l78' data-llen='1679:1702'>　人歌者皆曰升歌亦曰登歌以管奏者皆曰下管周</span><br/>
<span class='tline' id='l79' data-llen='1702:1728'><a onclick="displayPageImage('KR1d0070', 'WYG', '018-5a' );" name="018-5a" class="pb">[018-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1728:1751'>　禮大師帥瞽登歌下管奏樂器書言下管鼗鼓是也</span><br/>
<span class='tline' id='l81' data-llen='1751:1774'>　清廟以人歌之自宜升象以管奏之自宜下凡樂皆</span><br/>
<span class='tline' id='l82' data-llen='1774:1797'>　有堂上堂下之奏也集説於文王世子篇既取嚴氏</span><br/>
<span class='tline' id='l83' data-llen='1797:1820'>　説以正注䟽之訛於此記仍以象武為解不㡬自相</span><br/>
<span class='tline' id='l84' data-llen='1820:1838'>　矛盾歟内則成童舞象亦謂文王之舞</span><br/>
<span class='tline' id='l85' data-llen='1838:1861'>是故夏礿秋嘗冬烝春社秋省而遂大蜡天子之祭也</span><br/>
<span class='tline' id='l86' data-llen='1861:1884'>集説魯在東方或有朝於方岳之歲則廢春祠故此略</span><br/>
<span class='tline' id='l87' data-llen='1884:1907'>之秋省秋歛也年不順成則八蜡不通必視年之上下</span><br/>
<span class='tline' id='l88' data-llen='1907:1933'><a onclick="displayPageImage('KR1d0070', 'WYG', '018-5b' );" name="018-5b" class="pb">[018-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1933:1948'>以為蜡之豐嗇舊讀省為獮者非</span><br/>
<span class='tline' id='l90' data-llen='1948:1971'>　竊案鄭注不言春祠魯在東方王東巡狩以春或闕</span><br/>
<span class='tline' id='l91' data-llen='1971:1994'>　之孔䟽魯在東方朝常以春當朝之年以朝闕祭巡</span><br/>
<span class='tline' id='l92' data-llen='1994:2017'>　狩在二月不於正月祭者諸侯預前待乎竟故也嚴</span><br/>
<span class='tline' id='l93' data-llen='2017:2040'>　陵方氏亦曰不言春祠與王制言烝則不礿同義其</span><br/>
<span class='tline' id='l94' data-llen='2040:2063'>　所異者特彼以礿為春祭耳春祭闕祠而不闕社者</span><br/>
<span class='tline' id='l95' data-llen='2063:2086'>　祠君之所獨社則民之所同故也集説葢本其意以</span><br/>
<span class='tline' id='l96' data-llen='2086:2109'>　愚考之周家六年五服一朝十二年王乃時巡王非</span><br/>
<span class='tline' id='l97' data-llen='2109:2135'><a onclick="displayPageImage('KR1d0070', 'WYG', '018-6a' );" name="018-6a" class="pb">[018-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2135:2158'>　歲歲東巡狩至於岱宗魯侯亦非歲歲朝於鎬洛也</span><br/>
<span class='tline' id='l99' data-llen='2158:2181'>　安得春祠常闕著為定典乎且王制諸侯礿則不禘</span><br/>
<span class='tline' id='l100' data-llen='2181:2204'>　禘則不嘗嘗則不烝烝則不礿亦縁見春秋中惟有</span><br/>
<span class='tline' id='l101' data-llen='2204:2227'>　禘烝嘗三祭謂魯惟行此三祭故云爾古制未必盡</span><br/>
<span class='tline' id='l102' data-llen='2227:2250'>　然夫四時之祭不可闕不言春祠有脱文爾先儒謂</span><br/>
<span class='tline' id='l103' data-llen='2250:2273'>　王春東巡則魯闕春祭當朝之年用春則亦闕祭非</span><br/>
<span class='tline' id='l104' data-llen='2273:2296'>　也又案春社以祈年秋社以報賽春省以補耕秋省</span><br/>
<span class='tline' id='l105' data-llen='2296:2319'>　以助歛此記於社言春不言秋春足以該秋也於省</span><br/>
<span class='tline' id='l106' data-llen='2319:2345'><a onclick="displayPageImage('KR1d0070', 'WYG', '018-6b' );" name="018-6b" class="pb">[018-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2345:2363'>　言秋不言春秋足以該春也集説太略</span><br/>
<span class='tline' id='l108' data-llen='2363:2386'>庫門天子臯門雉門天子應門集説天子五門路應雉</span><br/>
<span class='tline' id='l109' data-llen='2386:2409'>庫臯由内而外路門亦曰畢門今魯庫門之制如天子</span><br/>
<span class='tline' id='l110' data-llen='2409:2423'>臯門雉門之制如天子應門也</span><br/>
<span class='tline' id='l111' data-llen='2423:2446'>　竊案天子有五門本於鄭注實無所稽據清江劉氏</span><br/>
<span class='tline' id='l112' data-llen='2446:2469'>　謂以詩書禮春秋考之天子與諸侯皆三門但門同</span><br/>
<span class='tline' id='l113' data-llen='2469:2492'>　而名不同耳天子有臯應畢無庫雉路諸侯有庫雉</span><br/>
<span class='tline' id='l114' data-llen='2492:2515'>　路無臯應畢明堂位所言葢魯用王禮門制同王門</span><br/>
<span class='tline' id='l115' data-llen='2515:2541'><a onclick="displayPageImage('KR1d0070', 'WYG', '018-7a' );" name="018-7a" class="pb">[018-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2541:2549'>　而名不同也</span><br/>
<span class='tline' id='l117' data-llen='2549:2572'>有虞氏之旂夏后氏之綏集説周禮交龍為旂綏讀為</span><br/>
<span class='tline' id='l118' data-llen='2572:2595'>緌以旄牛尾注於杠首而垂之者也鄭云當言有虞氏</span><br/>
<span class='tline' id='l119' data-llen='2595:2618'>之緌夏后氏之旂謂虞質於夏惟緌而已至夏世乃有</span><br/>
<span class='tline' id='l120' data-llen='2618:2624'>旂之制也</span><br/>
<span class='tline' id='l121' data-llen='2624:2647'>　竊案鄭以虞旂夏綏為誤遂兩易之而讀綏為緌如</span><br/>
<span class='tline' id='l122' data-llen='2647:2671'>　冠𬎼之蕤謂注旄牛尾於杠首所謂大麾恐非也下</span><br/>
<span class='tline' id='l123' data-llen='2671:2694'>　文有虞氏之綏乃喪葬之飾鄭豈因此而改歟應氏</span><br/>
<span class='tline' id='l124' data-llen='2694:2720'><a onclick="displayPageImage('KR1d0070', 'WYG', '018-7b' );" name="018-7b" class="pb">[018-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2720:2743'>　曰子華子謂舜建大常舜惟建旂常耳至夏復綏之</span><br/>
<span class='tline' id='l126' data-llen='2743:2766'>　以羽旄綏者旒之係於繩而華者也陳氏曰旂之制</span><br/>
<span class='tline' id='l127' data-llen='2766:2789'>　始於舜此有虞氏之旂也至於夏則致飾矣故曰綏</span><br/>
<span class='tline' id='l128' data-llen='2789:2812'>　方氏曰旂即所謂交龍為旂也殷之大帛即雜帛之</span><br/>
<span class='tline' id='l129' data-llen='2812:2835'>　物周之大赤即通帛之旃唯麾不在九旂之數故以</span><br/>
<span class='tline' id='l130' data-llen='2835:2858'>　綏名之此雖皆臆説然較改字者為優故並存之以</span><br/>
<span class='tline' id='l131' data-llen='2858:2863'>　俟考</span><br/>
<span class='tline' id='l132' data-llen='2863:2886'>夏后氏以龍勺殷以䟽勺周以蒲勺集説龍勺刻畫為</span><br/>
<span class='tline' id='l133' data-llen='2886:2912'><a onclick="displayPageImage('KR1d0070', 'WYG', '018-8a' );" name="018-8a" class="pb">[018-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2912:2935'>龍頭䟽勺刻畫䟽通也蒲勺者合蒲為鳧頭之形其口</span><br/>
<span class='tline' id='l135' data-llen='2935:2958'>微開如蒲草本合而末微開也三者皆謂勺之柄頭耳</span><br/>
<span class='tline' id='l136' data-llen='2958:2981'>　竊案龍勺為龍頭無疑矣以蒲勺為鳧頭恐未必然</span><br/>
<span class='tline' id='l137' data-llen='2981:3004'>　陸氏又以䟽勺為雉頭不知何據豈雉曰䟽趾故為</span><br/>
<span class='tline' id='l138' data-llen='3004:3013'>　此説歟更詳之</span><br/>
<span class='tline' id='l139' data-llen='3013:3036'>拊搏玉磬揩擊大琴大瑟中琴小瑟四代之樂器也集</span><br/>
<span class='tline' id='l140' data-llen='3036:3058'>説拊搏舊説以韋為之充之以糠形如小鼓揩擊謂</span><br/>
<span class='tline' id='l141' data-llen='3058:3081'>柷敔皆所以節樂者方氏以為或拊或搏或揩或擊皆</span><br/>
<span class='tline' id='l142' data-llen='3081:3107'><a onclick="displayPageImage('KR1d0070', 'WYG', '018-8b' );" name="018-8b" class="pb">[018-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3107:3130'>言作樂之事又案書傳云戛擊考擊也搏至拊循也皆</span><br/>
<span class='tline' id='l144' data-llen='3130:3142'>與此文理有礙當從鄭注</span><br/>
<span class='tline' id='l145' data-llen='3142:3165'>　竊案拊搏玉磬揩擊琴瑟與書言戛擊鳴球搏拊琴</span><br/>
<span class='tline' id='l146' data-llen='3165:3188'>　瑟同義拊取聲淺搏取聲深揩取聲淺擊取聲深注</span><br/>
<span class='tline' id='l147' data-llen='3188:3211'>　䟽以為樂器者泥於記文而云然其實非也集説不</span><br/>
<span class='tline' id='l148' data-llen='3211:3223'>　從方氏而從鄭氏何耶</span><br/>
<span class='tline' id='l149' data-llen='3223:3246'>米廩有虞氏之庠也序夏后氏之序也集説孟子言夏</span><br/>
<span class='tline' id='l150' data-llen='3246:3253'>曰校殷曰序</span><br/>
<span class='tline' id='l151' data-llen='3253:3279'><a onclick="displayPageImage('KR1d0070', 'WYG', '018-9a' );" name="018-9a" class="pb">[018-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3279:3301'>　竊案集説引孟子以見異而不解其所以予取方</span><br/>
<span class='tline' id='l153' data-llen='3301:3323'>　氏説足之孟子以殷為序周為庠而此以夏后為</span><br/>
<span class='tline' id='l154' data-llen='3323:3346'>　序虞為庠者盖以其養人於此則皆可謂之庠以其</span><br/>
<span class='tline' id='l155' data-llen='3346:3360'>　習射於此則皆可謂之序也</span><br/>
<span class='tline' id='l156' data-llen='3360:3378'>大璜封父龜天子之器也集説封父國名</span><br/>
<span class='tline' id='l157' data-llen='3378:3401'>　竊案左傳周公相王室以尹天下於周為睦分魯以</span><br/>
<span class='tline' id='l158' data-llen='3401:3424'>　大路大旂夏后氏之璜封父之繁弱夏后氏之璜即</span><br/>
<span class='tline' id='l159' data-llen='3424:3447'>　此大璜封父之繁弱方氏以為大弓陸氏以為即此</span><br/>
<span class='tline' id='l160' data-llen='3447:3473'><a onclick="displayPageImage('KR1d0070', 'WYG', '018-9b' );" name="018-9b" class="pb">[018-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3473:3496'>　封父龜葢此龜一名繁弱以其善中而名之也未知</span><br/>
<span class='tline' id='l162' data-llen='3496:3501'>　是否</span><br/>
<span class='tline' id='l163' data-llen='3501:3524'>周獻豆集説獻讀為娑獻尊刻畫鳳羽則此豆亦必刻</span><br/>
<span class='tline' id='l164' data-llen='3524:3532'>畫鳳羽故名也</span><br/>
<span class='tline' id='l165' data-llen='3532:3555'>　竊案前尊用犧象之犧本謂尊為牛之形而集説取</span><br/>
<span class='tline' id='l166' data-llen='3555:3578'>　舊注音莎謂刻畫鳳羽娑婆然也此獻豆集説又從</span><br/>
<span class='tline' id='l167' data-llen='3578:3601'>　舊注音娑不知獻者若周官所謂再獻之獻再獻對</span><br/>
<span class='tline' id='l168' data-llen='3601:3624'>　朝踐言之則朝踐為初獻矣醢人所謂朝踐之豆者</span><br/>
<span class='tline' id='l169' data-llen='3624:3651'><a onclick="displayPageImage('KR1d0070', 'WYG', '018-10a' );" name="018-10a" class="pb">[018-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3651:3674'>　初獻也所謂饋食之豆者再獻也此言獻豆則主祭</span><br/>
<span class='tline' id='l171' data-llen='3674:3697'>　祀之豆爾司尊彞所謂獻尊義亦類此但未審飾此</span><br/>
<span class='tline' id='l172' data-llen='3697:3720'>　豆尊者果加刻畫否耳胡翰曰禮有犧尊即獻尊也</span><br/>
<span class='tline' id='l173' data-llen='3720:3743'>　司尊彞云其朝踐用兩獻尊其再獻用兩象尊鄭氏</span><br/>
<span class='tline' id='l174' data-llen='3743:3766'>　讀獻為犧又音犧為摩莎之莎非也獻舉其事犧言</span><br/>
<span class='tline' id='l175' data-llen='3766:3789'>　其象其為尊一而已以其尊一而謂其音亦同不可</span><br/>
<span class='tline' id='l176' data-llen='3789:3812'>　也犧尊與象尊相須鄭氏謂犧尊飾以翡翠羽象尊</span><br/>
<span class='tline' id='l177' data-llen='3812:3835'>　尊以象鳯凰其説亦非也蓋犧尊為牛形象尊為象</span><br/>
<span class='tline' id='l178' data-llen='3835:3862'><a onclick="displayPageImage('KR1d0070', 'WYG', '018-10b' );" name="018-10b" class="pb">[018-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3862:3885'>　形皆周尊也王肅云犧象之尊全刻牛象之形鑿背</span><br/>
<span class='tline' id='l180' data-llen='3885:3908'>　為尊宋劉杳言古者犧尊彞尊皆刻木為鳥獸鑿頂</span><br/>
<span class='tline' id='l181' data-llen='3908:3931'>　及背以出納酒二家之言近之而杳又云魯郡地中</span><br/>
<span class='tline' id='l182' data-llen='3931:3954'>　得大夫子尾送女器有尊作犧牛形晉永嘉中青州</span><br/>
<span class='tline' id='l183' data-llen='3954:3977'>　盜發齊景公冢獲二尊狀類牛象或者古之遺制也</span><br/>
<span class='tline' id='l184' data-llen='3977:4000'>　苟以為刻木安能久置地中不壞或謂犧尊畫牛象</span><br/>
<span class='tline' id='l185' data-llen='4000:4023'>　尊畫象亦以木耳非古之遺制也盖二尊皆以銅為</span><br/>
<span class='tline' id='l186' data-llen='4023:4046'>　之其取又皆以牛象而得名犧尊為犧形象尊為象</span><br/>
<span class='tline' id='l187' data-llen='4046:4073'><a onclick="displayPageImage('KR1d0070', 'WYG', '018-11a' );" name="018-11a" class="pb">[018-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4073:4096'>　形則犧當讀為羲獻當讀如憲各如其字本音可也</span><br/>
<span class='tline' id='l189' data-llen='4096:4119'>　獻舉其事犧言其象不害其為器之一也觀於閟宫</span><br/>
<span class='tline' id='l190' data-llen='4119:4142'>　之詩朱子不取毛氏沙飾之説而今獨取鄭氏摩莎</span><br/>
<span class='tline' id='l191' data-llen='4142:4165'>　之音豈非過乎況杳之言足以證肅之説為益可信</span><br/>
<span class='tline' id='l192' data-llen='4165:4188'>　乎　熊朋來曰古字沙莎同音故莎娑等字諧聲於</span><br/>
<span class='tline' id='l193' data-llen='4188:4211'>　沙此沙飾之所以音娑也犧之為娑亦如皮之為娑</span><br/>
<span class='tline' id='l194' data-llen='4211:4234'>　儀之為義犧尊將將之上文亨以騂犧協降福孔多</span><br/>
<span class='tline' id='l195' data-llen='4234:4257'>　一詩之中具有顯証騂犧尚且音娑則犧尊之犧非</span><br/>
<span class='tline' id='l196' data-llen='4257:4284'><a onclick="displayPageImage('KR1d0070', 'WYG', '018-11b' );" name="018-11b" class="pb">[018-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4284:4307'>　縁酒尊而異其音也説文引貫侍中云犧非古字蓋</span><br/>
<span class='tline' id='l198' data-llen='4307:4330'>　古者犧讀為戲以其字音之相同戲或為獻以其字</span><br/>
<span class='tline' id='l199' data-llen='4330:4353'>　文之相近故集韻以犧戲獻三字互見二韻或為戲</span><br/>
<span class='tline' id='l200' data-llen='4353:4376'>　本虚宜反切騂犧協虚何而犧尊為桑何反切疑若</span><br/>
<span class='tline' id='l201' data-llen='4376:4399'>　小異是則然爾而訶娑字音可以相入如華之為敷</span><br/>
<span class='tline' id='l202' data-llen='4399:4422'>　洩之為泄委蛇亨之佗亨之為烹單之丹蟬二音皆</span><br/>
<span class='tline' id='l203' data-llen='4422:4445'>　不可以字義字母為拘者古人之音在易書詩者盡</span><br/>
<span class='tline' id='l204' data-llen='4445:4468'>　為後儒所變獨用禮之獻尊詩之犧尊左傳之犧象</span><br/>
<span class='tline' id='l205' data-llen='4468:4495'><a onclick="displayPageImage('KR1d0070', 'WYG', '018-12a' );" name="018-12a" class="pb">[018-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4495:4518'>　猶得三代之舊音知犧尊所以音娑則尊當為牛而</span><br/>
<span class='tline' id='l207' data-llen='4518:4541'>　鳳羽娑娑之説非也又可知象尊為象而象骨飾尊</span><br/>
<span class='tline' id='l208' data-llen='4541:4548'>　之説非也</span><br/>
<span class='tline' id='l209' data-llen='4548:4571'>有虞氏祭首夏后氏祭心殷祭肝周祭肺集説方氏曰</span><br/>
<span class='tline' id='l210' data-llen='4571:4594'>三代各祭其所勝葢夏尚黑為勝赤故祭心殷尚白為</span><br/>
<span class='tline' id='l211' data-llen='4594:4610'>勝青故祭肝周尚赤為勝白故祭肺</span><br/>
<span class='tline' id='l212' data-llen='4610:4633'>　竊案諸陽皆㑹於首虞氏祭首尚用陽氣也集説采</span><br/>
<span class='tline' id='l213' data-llen='4633:4656'>　方説而獨遺此何歟周之尚肺特宗廟賔客飲食之</span><br/>
<span class='tline' id='l214' data-llen='4656:4683'><a onclick="displayPageImage('KR1d0070', 'WYG', '018-12b' );" name="018-12b" class="pb">[018-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4683:4706'>　間而已若五祀則户先脾中霤先心門先肝事異則</span><br/>
<span class='tline' id='l216' data-llen='4706:4729'>　禮異矣又特牲饋食先祭肺後祭肝祝亦如之則祭</span><br/>
<span class='tline' id='l217' data-llen='4729:4752'>　肺非不祭肝也以肺為主爾由是推之夏殷非不祭</span><br/>
<span class='tline' id='l218' data-llen='4752:4772'>　肺以心與肝為主而已虞之祭首想當亦然</span><br/>
<span class='tline' id='l219' data-llen='4772:4795'>凡四代之服器官魯兼用之集説此篇主於誇大魯國</span><br/>
<span class='tline' id='l220' data-llen='4795:4818'>故歴舉四代之服器官以見魯之禮樂其盛如此不知</span><br/>
<span class='tline' id='l221' data-llen='4818:4828'>適足以彰其僭而已</span><br/>
<span class='tline' id='l222' data-llen='4828:4851'>　竊案記陳伊耆氏之樂女媧氏之笙簧非唯四代據</span><br/>
<span class='tline' id='l223' data-llen='4851:4878'><a onclick="displayPageImage('KR1d0070', 'WYG', '018-13a' );" name="018-13a" class="pb">[018-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4878:4901'>　其多者言之爾亦有但舉三代者如車旗言四代馬</span><br/>
<span class='tline' id='l225' data-llen='4901:4924'>　言三代尊言四代其爵其彞其勺言三代簋俎言四</span><br/>
<span class='tline' id='l226' data-llen='4924:4947'>　代豆言三代祭言四代其牲其酒言三代韍言四代</span><br/>
<span class='tline' id='l227' data-llen='4947:4970'>　學言四代官言四代樂言四代鼓與簨簴舉三代是</span><br/>
<span class='tline' id='l228' data-llen='4970:4993'>　也然四代服器魯家每物之中得用之不謂事事盡</span><br/>
<span class='tline' id='l229' data-llen='4993:5016'>　用也至於四代之官魯不過百里諸侯何能兼備案</span><br/>
<span class='tline' id='l230' data-llen='5016:5039'>　太宰職諸侯惟有三卿五大夫故公羊傳司徒司馬</span><br/>
<span class='tline' id='l231' data-llen='5039:5062'>　司空之下各有二小卿司馬之下一小卿是三卿五</span><br/>
<span class='tline' id='l232' data-llen='5062:5089'><a onclick="displayPageImage('KR1d0070', 'WYG', '018-13b' );" name="018-13b" class="pb">[018-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5089:5112'>　大夫成王雖褒崇於魯亦使魯雜存四代官職名號</span><br/>
<span class='tline' id='l234' data-llen='5112:5135'>　而已非謂魯盡備其數也吳幼清曰周末無識之儒</span><br/>
<span class='tline' id='l235' data-llen='5135:5158'>　不知魯國天子禮樂之為非方且極推其盛以為夸</span><br/>
<span class='tline' id='l236' data-llen='5158:5181'>　以其意在於夸也故其言多有非實者而石林葉氏</span><br/>
<span class='tline' id='l237' data-llen='5181:5204'>　又欲為之掩護以為成王伯禽無失禮作明堂位者</span><br/>
<span class='tline' id='l238' data-llen='5204:5227'>　無失辭其誤亦甚矣　明周洪謨曰周公以冢宰攝</span><br/>
<span class='tline' id='l239' data-llen='5227:5250'>　政而已漢儒不達洛誥朕復子明辟及魯頌閟宫之</span><br/>
<span class='tline' id='l240' data-llen='5250:5273'>　義而妄為此篇意謂周公有大功又常踐天子之位</span><br/>
<span class='tline' id='l241' data-llen='5273:5300'><a onclick="displayPageImage('KR1d0070', 'WYG', '018-14a' );" name="018-14a" class="pb">[018-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5300:5323'>　故成王賜魯以天子禮樂殊不知魯之郊禘後世子</span><br/>
<span class='tline' id='l243' data-llen='5323:5345'>　孫僭之耳夫子存之魯頌筆之春秋所以示戒也</span><br/>
<span class='tline' id='l244' data-llen='5345:5348'>　</span><br/>
<span class='tline' id='l245' data-llen='5348:5351'>　</span><br/>
<span class='tline' id='l246' data-llen='5351:5354'>　</span><br/>
<span class='tline' id='l247' data-llen='5354:5357'>　</span><br/>
<span class='tline' id='l248' data-llen='5357:5360'>　</span><br/>
<span class='tline' id='l249' data-llen='5360:5363'>　</span><br/>
<span class='tline' id='l250' data-llen='5363:5390'><a onclick="displayPageImage('KR1d0070', 'WYG', '018-14b' );" name="018-14b" class="pb">[018-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5390:5393'>　</span><br/>
<span class='tline' id='l252' data-llen='5393:5396'>　</span><br/>
<span class='tline' id='l253' data-llen='5396:5399'>　</span><br/>
<span class='tline' id='l254' data-llen='5399:5402'>　</span><br/>
<span class='tline' id='l255' data-llen='5402:5405'>　</span><br/>
<span class='tline' id='l256' data-llen='5405:5408'>　</span><br/>
<span class='tline' id='l257' data-llen='5408:5411'>　</span><br/>
<span class='tline' id='l258' data-llen='5411:5425'>　陳氏禮記集説補正卷十八</span><br/>
</p>
<p><br/>
</p>
  </div>
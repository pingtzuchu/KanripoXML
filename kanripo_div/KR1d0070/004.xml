<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0070', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:206'>　陳氏禮記集說補正卷四</span><br/>
<span class='tline' id='l10' data-llen='206:227'>　　　　　　　　　　頭等侍衛納喇性徳撰</span><br/>
<span class='tline' id='l11' data-llen='227:235'>　　檀弓上二</span><br/>
<span class='tline' id='l12' data-llen='235:258'>孔子旣祥五日彈琴而不成聲十日而成笙歌集說引</span><br/>
<span class='tline' id='l13' data-llen='258:270'>孔子事以見餘哀未忘也</span><br/>
<span class='tline' id='l14' data-llen='270:293'>　竊案呉氏謂成者樂曲之一終聲者曲調之聲也不</span><br/>
<span class='tline' id='l15' data-llen='293:316'>　成聲謂不終曲也祥終可以彈琴矣然猶有餘哀故</span><br/>
<span class='tline' id='l16' data-llen='316:342'><a onclick="displayPageImage('KR1d0070', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='342:365'>　彈之不終一曲而又廢也十日之後則不但彈琴終</span><br/>
<span class='tline' id='l18' data-llen='365:388'>　曲吹笙而歌亦終曲矣哀情之殺以漸也然近日玉</span><br/>
<span class='tline' id='l19' data-llen='388:411'>　巖黄氏疑之蓋以上文魯人朝祥暮歌章觀之可見</span><br/>
<span class='tline' id='l20' data-llen='411:434'>　祥後踰月禫訖方可歌聖人喪親縱不敢越中道亦</span><br/>
<span class='tline' id='l21' data-llen='434:457'>　宜如定制豈有祥未踰月但五日而即彈琴十日而</span><br/>
<span class='tline' id='l22' data-llen='457:480'>　成笙歌不又將為子路所笑乎集說以為餘哀未忘</span><br/>
<span class='tline' id='l23' data-llen='480:504'>　而不察記文之自相背戾惟鄭𤣥略識此意故扵既</span><br/>
<span class='tline' id='l24' data-llen='504:527'>　祥下注云踰月且異旬也祥亦凶事先逺日五日彈</span><br/>
<span class='tline' id='l25' data-llen='527:553'><a onclick="displayPageImage('KR1d0070', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='553:576'>　琴十日笙歌由外除也是以旣祥為踰月且異旬故</span><br/>
<span class='tline' id='l27' data-llen='576:599'>　合正禮但據本文是言祥祭之後五日彈琴十日笙</span><br/>
<span class='tline' id='l28' data-llen='599:622'>　歌鄭注雖為曲解未免啟千古不決之疑當闕以俟</span><br/>
<span class='tline' id='l29' data-llen='622:627'>　知者</span><br/>
<span class='tline' id='l30' data-llen='627:650'>死而不弔者三畏厭溺集說方氏曰戰陣無勇非孝也</span><br/>
<span class='tline' id='l31' data-llen='650:673'>其有畏而死者乎應氏曰為國而死扵兵亦無不弔之</span><br/>
<span class='tline' id='l32' data-llen='673:696'>理若齊莊扵杞梁之妻未嘗不弔也愚聞見理不明者</span><br/>
<span class='tline' id='l33' data-llen='696:719'>多自經於溝瀆此真為死扵畏矣或謂鬬很亡命曰畏</span><br/>
<span class='tline' id='l34' data-llen='719:745'><a onclick="displayPageImage('KR1d0070', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='745:768'>　竊案戰陣無勇奔北而死固謂之畏見理不明自經</span><br/>
<span class='tline' id='l36' data-llen='768:791'>　溝瀆亦謂之畏若鬬很亡命書所謂愍不畏死者豈</span><br/>
<span class='tline' id='l37' data-llen='791:814'>　得謂之畏乎齊杞梁之死戰非有畏而亡也力不支</span><br/>
<span class='tline' id='l38' data-llen='814:837'>　也不可入此例又案慈湖楊氏曰畏死扵兵壓死扵</span><br/>
<span class='tline' id='l39' data-llen='837:860'>　巖牆溺死扵水非不弔也不忍為弔辭不忍言之也</span><br/>
<span class='tline' id='l40' data-llen='860:883'>　使孔子果死扵匡則亦可不弔乎屈原之死亦可不</span><br/>
<span class='tline' id='l41' data-llen='883:906'>　弔乎而先儒謂之賤而不弔此乃固陋執言失意人</span><br/>
<span class='tline' id='l42' data-llen='906:929'>　心所不安也愚案楊氏此說與應氏說相類皆誤認</span><br/>
<span class='tline' id='l43' data-llen='929:955'><a onclick="displayPageImage('KR1d0070', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='955:978'>　記文之意葢畏壓溺三者皆謂死非正命非如孔子</span><br/>
<span class='tline' id='l45' data-llen='978:1001'>　之畏匡屈原之沈汨羅者也昔宗魯事孟縶齊豹欲</span><br/>
<span class='tline' id='l46' data-llen='1001:1024'>　攻之宗魯不告及孟摯被殺而死宗魯亦死之琴張</span><br/>
<span class='tline' id='l47' data-llen='1024:1047'>　欲往弔孔子止之曰齊豹之盜而孟縶之賊女何弔</span><br/>
<span class='tline' id='l48' data-llen='1047:1070'>　焉是死不合禮者君子所不弔也故應楊二氏之說</span><br/>
<span class='tline' id='l49' data-llen='1070:1092'>皆未盡也惟游氏謂古之君子欲正人之過失不專</span><br/>
<span class='tline' id='l50' data-llen='1092:1114'>恃乎刑罰異其衣冠使生有所愧死而不弔使死有</span><br/>
<span class='tline' id='l51' data-llen='1114:1136'>　所憾扵是人有所愧恥而不麗扵罪惡此説較長</span><br/>
<span class='tline' id='l52' data-llen='1136:1162'><a onclick="displayPageImage('KR1d0070', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1162:1185'>　白虎通義曰有不弔三何為人臣子常懐恐懼深思</span><br/>
<span class='tline' id='l54' data-llen='1185:1208'>　逺慮志在全身今乃畏厭溺死用為不義故不弔也</span><br/>
<span class='tline' id='l55' data-llen='1208:1230'>禮曾子記曰大辱加於身皮體毁傷即君不臣士不</span><br/>
<span class='tline' id='l56' data-llen='1230:1252'>友祭不得為昭穆之尸食不得昭穆之牲死不得葬</span><br/>
<span class='tline' id='l57' data-llen='1252:1259'>昭穆之域也</span><br/>
<span class='tline' id='l58' data-llen='1259:1282'>行道之人皆弗忍也集説行道之人皆有不忍於親之</span><br/>
<span class='tline' id='l59' data-llen='1282:1300'>心然而遂除之者以先王之制不敢違也</span><br/>
<span class='tline' id='l60' data-llen='1300:1323'>　竊案行道有兩說鄭氏謂行道猶行仁義臨川呉氏</span><br/>
<span class='tline' id='l61' data-llen='1323:1349'><a onclick="displayPageImage('KR1d0070', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1349:1372'>　本之謂稍知率性之道而行之者其性必過厚故以</span><br/>
<span class='tline' id='l63' data-llen='1372:1395'>　禮制其情則皆有所不忍也方氏胡氏則以為行道</span><br/>
<span class='tline' id='l64' data-llen='1395:1418'>　之人與孟子所謂行道之人弗受同集說雖不分別</span><br/>
<span class='tline' id='l65' data-llen='1418:1434'>　言之應是從鄭注之說然而謬矣</span><br/>
<span class='tline' id='l66' data-llen='1434:1457'>太公封於營丘比及五世皆反葬於周集說太公雖封</span><br/>
<span class='tline' id='l67' data-llen='1457:1480'>於齊而留周為太師故死而遂葬於周子孫不敢忘其</span><br/>
<span class='tline' id='l68' data-llen='1480:1503'>本故亦自齊而反葬扵周以從先人之兆五世親盡而</span><br/>
<span class='tline' id='l69' data-llen='1503:1508'>後止也</span><br/>
<span class='tline' id='l70' data-llen='1508:1534'><a onclick="displayPageImage('KR1d0070', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1534:1557'>　竊案太公五世反葬之說心常疑之顧寧人炎武云</span><br/>
<span class='tline' id='l72' data-llen='1557:1580'>　太公汲人也聞文王作然後歸周史之所言已就封</span><br/>
<span class='tline' id='l73' data-llen='1580:1603'>　扵齊矣其復入為太師薨而葬扵周事未可知使其</span><br/>
<span class='tline' id='l74' data-llen='1603:1626'>　有之亦古人因薨而葬不擇地之常爾記以首丘喻</span><br/>
<span class='tline' id='l75' data-llen='1626:1649'>　之亦已謬矣乃云比及五世皆反葬扵周夫齊之去</span><br/>
<span class='tline' id='l76' data-llen='1649:1672'>　周二千餘里而使其已化之骨跋履山川觸冒寒暑</span><br/>
<span class='tline' id='l77' data-llen='1672:1695'>　自東徂西以葬扵封守之外扵死者為不仁古之葬</span><br/>
<span class='tline' id='l78' data-llen='1695:1718'>　者祖於庭塴於墓反哭於其寢故曰葬日虞弗忍一</span><br/>
<span class='tline' id='l79' data-llen='1718:1744'><a onclick="displayPageImage('KR1d0070', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1744:1767'>　日離也使齊之孤重趼送葬曠日淹時不獲遵五月</span><br/>
<span class='tline' id='l81' data-llen='1767:1790'>　之制速反而虞扵生者為不孝且也入周之境而不</span><br/>
<span class='tline' id='l82' data-llen='1790:1813'>　見天子則不度離其喪次而以衰絰見則不祥若其</span><br/>
<span class='tline' id='l83' data-llen='1813:1836'>　孤不行而使卿攝之則不恭勞民傷財則不恵此數</span><br/>
<span class='tline' id='l84' data-llen='1836:1859'>　者無一而可禹葬㑹稽其後王不從而殽之南陵有</span><br/>
<span class='tline' id='l85' data-llen='1859:1883'>　夏后臯之墓豈古人不達禮樂之義哉體魄則降知氣</span><br/>
<span class='tline' id='l86' data-llen='1883:1906'>　在上故古之事其先人扵廟而不扵墓聖人所以知</span><br/>
<span class='tline' id='l87' data-llen='1906:1927'>　幽明之故也然則太公無五世反葬之事明矣</span><br/>
<span class='tline' id='l88' data-llen='1927:1953'><a onclick="displayPageImage('KR1d0070', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1953:1976'>始死之奠其餘閣也與集說閣所以庋置飲食葢以生</span><br/>
<span class='tline' id='l90' data-llen='1976:1989'>時庋閣上所餘脯醢為奠也</span><br/>
<span class='tline' id='l91' data-llen='1989:2012'>　竊案此注疏說也山隂陸氏則曰閣其餘者幸其更</span><br/>
<span class='tline' id='l92' data-llen='2012:2035'>　生若有待焉爾如先儒說以其閣之餘奠不惟扵文</span><br/>
<span class='tline' id='l93' data-llen='2035:2058'>　不安亦大夫七十而後有閣則大夫死有無閣者矣</span><br/>
<span class='tline' id='l94' data-llen='2058:2081'>小功不為位也者是委巷之禮也集說委曲也曲巷猶</span><br/>
<span class='tline' id='l95' data-llen='2081:2092'>言陋巷細民居扵陋巷</span><br/>
<span class='tline' id='l96' data-llen='2092:2116'>　竊案委當如原委之委水上流之𤼵處為原下流之</span><br/>
<span class='tline' id='l97' data-llen='2116:2142'><a onclick="displayPageImage('KR1d0070', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2142:2165'>　聚處為委言至此窮盡無復可去委巷猶云窮巷窮</span><br/>
<span class='tline' id='l99' data-llen='2165:2179'>　巷之人見小聞寡無所知識</span><br/>
<span class='tline' id='l100' data-llen='2179:2202'>古者冠縮縫今也衡縫故喪冠之反吉非古也集說疏</span><br/>
<span class='tline' id='l101' data-llen='2202:2225'>曰縮直也殷尚質吉凶冠皆直縫直縫者辟積襵少故</span><br/>
<span class='tline' id='l102' data-llen='2225:2248'>一一前後直縫之衡横也周尚文冠多辟積不一一直</span><br/>
<span class='tline' id='l103' data-llen='2248:2271'>縫但多作襵而并横縫之若喪冠質猶疏辟而直縫是</span><br/>
<span class='tline' id='l104' data-llen='2271:2294'>與吉冠相反時人因言古喪冠與吉冠反故記者釋之</span><br/>
<span class='tline' id='l105' data-llen='2294:2316'>云非古也止是周世如此耳古則吉凶冠同直縫也</span><br/>
<span class='tline' id='l106' data-llen='2316:2342'><a onclick="displayPageImage('KR1d0070', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2342:2365'>　竊案此集說取孔疏本亦可通而衛氏集說復載陳</span><br/>
<span class='tline' id='l108' data-llen='2365:2388'>　黄二說長樂陳氏曰一幅之材順經為辟積則少而</span><br/>
<span class='tline' id='l109' data-llen='2388:2411'>　質順緯為辟積則多而文順經為縮縫順緯為横縫</span><br/>
<span class='tline' id='l110' data-llen='2411:2434'>　古者吉凶之冠皆縮縫今吉冠横縫而喪冠縮縫是</span><br/>
<span class='tline' id='l111' data-llen='2434:2457'>　喪冠與吉反矣故記者譏之長樂黄氏曰斯蓋作記</span><br/>
<span class='tline' id='l112' data-llen='2457:2480'>　之人指亂世之禮不本周公之制謂古之喪冠直縫</span><br/>
<span class='tline' id='l113' data-llen='2480:2503'>　吉冠横縫而衰世喪冠亦皆横縫失禮無別故歎之</span><br/>
<span class='tline' id='l114' data-llen='2503:2526'>　曰喪冠之反吉非古是後之喪冠反同吉冠為非古</span><br/>
<span class='tline' id='l115' data-llen='2526:2552'><a onclick="displayPageImage('KR1d0070', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2552:2575'>　正文患喪冠無別注義患喪冠與吉冠異制誤辨其</span><br/>
<span class='tline' id='l117' data-llen='2575:2584'>　㫖疑黄說為長</span><br/>
<span class='tline' id='l118' data-llen='2584:2601'>冉子攝束帛乗馬而將之集説攝貸也</span><br/>
<span class='tline' id='l119' data-llen='2601:2624'>　竊案鄭注攝猶貸也孔疏孔子之使未至貸之束帛</span><br/>
<span class='tline' id='l120' data-llen='2624:2647'>　乗馬而行禮此集說所本也然以貸訓攝扵義未當</span><br/>
<span class='tline' id='l121' data-llen='2647:2670'>　愚謂攝猶攝祭攝王攝位之攝江陵項氏曰攝代也</span><br/>
<span class='tline' id='l122' data-llen='2670:2692'>　孔子之賻贈未至冉有為之代出束帛乗馬是也</span><br/>
<span class='tline' id='l123' data-llen='2692:2715'>兄弟吾哭諸廟父之友吾哭諸廟門之外師吾哭諸寢</span><br/>
<span class='tline' id='l124' data-llen='2715:2741'><a onclick="displayPageImage('KR1d0070', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2741:2764'>朋友吾哭諸寢門之外所知吾哭諸野集說馬氏曰兄</span><br/>
<span class='tline' id='l126' data-llen='2764:2787'>弟出扵祖而内所親者故哭之廟父友聨扵父而外所</span><br/>
<span class='tline' id='l127' data-llen='2787:2810'>親者故哭之廟門外師以成已之徳而其親視父故哭</span><br/>
<span class='tline' id='l128' data-llen='2810:2833'>諸寢友以輔已之仁而其親視兄弟故哭之寢門之外</span><br/>
<span class='tline' id='l129' data-llen='2833:2851'>至扵所知又非朋友之比皆汎交之者也</span><br/>
<span class='tline' id='l130' data-llen='2851:2874'>　竊案馬氏之說皆順文立解而不究孔子之哭位與</span><br/>
<span class='tline' id='l131' data-llen='2874:2897'>　周禮異似尚為疏略兄弟之喪周禮哭扵寢不哭諸</span><br/>
<span class='tline' id='l132' data-llen='2897:2920'>　廟故雜記云有殯聞逺兄弟之喪哭之側室若無殯</span><br/>
<span class='tline' id='l133' data-llen='2920:2946'><a onclick="displayPageImage('KR1d0070', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2946:2969'>　當哭諸正寢師之喪周禮哭諸廟門外不哭諸寢奔</span><br/>
<span class='tline' id='l135' data-llen='2969:2992'>　喪云師哭諸廟門外是也由兄弟與師推之則父之</span><br/>
<span class='tline' id='l136' data-llen='2992:3015'>　朋友所知亦必不同可知矣今云兄弟哭諸廟師哭</span><br/>
<span class='tline' id='l137' data-llen='3015:3038'>　諸寢蓋孔子所定也故孔疏皆指為殷禮又案呉幼</span><br/>
<span class='tline' id='l138' data-llen='3038:3061'>　清曰孔子惡野哭者而此云所知哭諸野彼之野葢</span><br/>
<span class='tline' id='l139' data-llen='3061:3084'>　謂國門外之郊野此之野葢謂稍逺扵寢門外空間</span><br/>
<span class='tline' id='l140' data-llen='3084:3107'>　之地無室屋處非郊野之野也或謂哭不以禮謂之</span><br/>
<span class='tline' id='l141' data-llen='3107:3130'>　野孔子所惡葢指呼滅野哉之類而豈哭諸野之謂</span><br/>
<span class='tline' id='l142' data-llen='3130:3156'><a onclick="displayPageImage('KR1d0070', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3156:3160'>　乎</span><br/>
<span class='tline' id='l144' data-llen='3160:3183'>使西河之民疑女於夫子集說張子曰子夏不推尊夫</span><br/>
<span class='tline' id='l145' data-llen='3183:3206'>子使人疑夫子無以異於子夏非如曽子推尊夫子使</span><br/>
<span class='tline' id='l146' data-llen='3206:3214'>人知尊聖人也</span><br/>
<span class='tline' id='l147' data-llen='3214:3237'>　竊案疑女於夫子諸解不同注疏謂不稱其師自為</span><br/>
<span class='tline' id='l148' data-llen='3237:3260'>　談說辨慧聰睿絶異扵人使西河之人疑女道徳與</span><br/>
<span class='tline' id='l149' data-llen='3260:3283'>　夫子相似皇氏謂疑子夏是夫子之身李氏謂子夏</span><br/>
<span class='tline' id='l150' data-llen='3283:3306'>　得聖人之一體而未得其全故行有不合於聖人之</span><br/>
<span class='tline' id='l151' data-llen='3306:3332'><a onclick="displayPageImage('KR1d0070', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3332:3355'>　道則人將疑夫子之道於子夏人之疑聖人子夏之</span><br/>
<span class='tline' id='l153' data-llen='3355:3378'>　過也非謂疑子夏若夫子為子夏之過也呉氏謂疑</span><br/>
<span class='tline' id='l154' data-llen='3378:3401'>　當讀如擬謂比擬扵夫子也後篇疑於君疑於臣易</span><br/>
<span class='tline' id='l155' data-llen='3401:3424'>　文言隂疑於陽並同葢合張子說凡四家而皇氏最</span><br/>
<span class='tline' id='l156' data-llen='3424:3447'>　為紕繆葢子夏魏人居在西河之上西河之民無容</span><br/>
<span class='tline' id='l157' data-llen='3447:3470'>　不識而言是魯國孔氏不近人情矣張子謂使人疑</span><br/>
<span class='tline' id='l158' data-llen='3470:3493'>　夫子無以異於子夏是疑夫子於女非疑女於夫子</span><br/>
<span class='tline' id='l159' data-llen='3493:3516'>　也李氏之說似乎稍鑿呉氏改疑作擬亦屬不必惟</span><br/>
<span class='tline' id='l160' data-llen='3516:3542'><a onclick="displayPageImage('KR1d0070', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3542:3558'>　注疏得之集說舍孔而引張何也</span><br/>
<span class='tline' id='l162' data-llen='3558:3581'>衰與其不當物也寧無衰集説疏曰物謂升縷及法制</span><br/>
<span class='tline' id='l163' data-llen='3581:3588'>長短幅數也</span><br/>
<span class='tline' id='l164' data-llen='3588:3611'>　竊案長樂黄氏曰此謂人服齊衰而心貌無哀戚之</span><br/>
<span class='tline' id='l165' data-llen='3611:3634'>　實其云寧無衰者謂若人但謹服衰而心貌忻悅者</span><br/>
<span class='tline' id='l166' data-llen='3634:3657'>　寧如不服衰也葢言物者謂哀戚心貌之實也何以</span><br/>
<span class='tline' id='l167' data-llen='3657:3680'>　驗之左傳載晉平公有卿佐之喪而奏樂飲宴膳夫</span><br/>
<span class='tline' id='l168' data-llen='3680:3703'>　屠蒯入諫罰其嬖叔曰汝為君目將司明也服以將</span><br/>
<span class='tline' id='l169' data-llen='3703:3730'><a onclick="displayPageImage('KR1d0070', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3730:3753'>　禮禮以行事事有其物物有其容今君之容非其物</span><br/>
<span class='tline' id='l171' data-llen='3753:3776'>　也而汝不見是不明也以此驗之物者心貌之實以</span><br/>
<span class='tline' id='l172' data-llen='3776:3799'>　稱其服若介胄則有不可犯之色之類也葢哀戚者</span><br/>
<span class='tline' id='l173' data-llen='3799:3822'>　喪禮之實也齊衰者制度外飾之容若但服衰在身</span><br/>
<span class='tline' id='l174' data-llen='3822:3845'>　而無哀戚豈得合禮而為孝哉其言至切優扵注疏</span><br/>
<span class='tline' id='l175' data-llen='3845:3865'>　逺矣以實訓物如易家人所云言有物之物</span><br/>
<span class='tline' id='l176' data-llen='3865:3888'>齊衰不以邊坐集說疏曰喪服宜敬坐起必正不可著</span><br/>
<span class='tline' id='l177' data-llen='3888:3895'>衰而偏倚也</span><br/>
<span class='tline' id='l178' data-llen='3895:3922'><a onclick="displayPageImage('KR1d0070', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3922:3945'>　竊案以邊坐為偏倚舊說相承如此横渠張子則曰</span><br/>
<span class='tline' id='l180' data-llen='3945:3963'>　有喪者專席而坐也故齊衰不以邊坐</span><br/>
<span class='tline' id='l181' data-llen='3963:3984'>遇舊館人之喪集說舊館人舊時舍館之主人也</span><br/>
<span class='tline' id='l182' data-llen='3984:4007'>　竊案鄭注舊館人謂前日君所使舍已孔疏曰知非</span><br/>
<span class='tline' id='l183' data-llen='4007:4030'>　舊所經過主人者若是經過主人當云遇舊主人之</span><br/>
<span class='tline' id='l184' data-llen='4030:4053'>　喪故禮稱皆云主人左傳云以為東道主又云昔我</span><br/>
<span class='tline' id='l185' data-llen='4053:4076'>　主於趙氏皆稱主人為主今云館人明置館舍於已</span><br/>
<span class='tline' id='l186' data-llen='4076:4094'>　故以為君所使舍已者集說殊未分明</span><br/>
<span class='tline' id='l187' data-llen='4094:4121'><a onclick="displayPageImage('KR1d0070', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4121:4144'>遇於一哀而出涕集說舊說謂主人見孔子來而哀甚</span><br/>
<span class='tline' id='l189' data-llen='4144:4167'>是以厚恩待孔子故孔子為之賻然上文既曰入而哭</span><br/>
<span class='tline' id='l190' data-llen='4167:4187'>之哀則又何必迂其說而以為遇主人之哀乎</span><br/>
<span class='tline' id='l191' data-llen='4187:4210'>　竊案注疏是也果如陳氏之云則遇字無謂葢此遇</span><br/>
<span class='tline' id='l192' data-llen='4210:4233'>　字謂遇主人之哀與上遇主人之喪之遇同不得謂</span><br/>
<span class='tline' id='l193' data-llen='4233:4256'>　遇已之哀也若疑一哀之哀與上入而哭之哀不相</span><br/>
<span class='tline' id='l194' data-llen='4256:4279'>　應則出涕獨不可謂之哀乎夫子於司徒敬子之喪</span><br/>
<span class='tline' id='l195' data-llen='4279:4302'>　主人不哀而哭不盡聲則此遇主人之哀因而出涕</span><br/>
<span class='tline' id='l196' data-llen='4302:4329'><a onclick="displayPageImage('KR1d0070', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4329:4336'>　從可知矣</span><br/>
<span class='tline' id='l198' data-llen='4336:4359'>顔淵之喪饋祥肉孔子出受之入彈琴而后食之集説</span><br/>
<span class='tline' id='l199' data-llen='4359:4379'>彈琴而後食者葢以和平之聲散感傷之情也</span><br/>
<span class='tline' id='l200' data-llen='4379:4402'>　竊案此本鄭注散哀之意未為失理葢送死有已復</span><br/>
<span class='tline' id='l201' data-llen='4402:4425'>　生有節喪服四制曰祥之日鼓素琴告民有終也子</span><br/>
<span class='tline' id='l202' data-llen='4425:4448'>　夏子張除喪而見孔子皆予之琴亦教以節哀之道</span><br/>
<span class='tline' id='l203' data-llen='4448:4471'>　扵親喪且如是況師之扵弟若喪子而無服者乎孔</span><br/>
<span class='tline' id='l204' data-llen='4471:4494'>　子彈琴散哀正合中制然程子及呉氏疑之程子曰</span><br/>
<span class='tline' id='l205' data-llen='4494:4521'><a onclick="displayPageImage('KR1d0070', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4521:4544'>　受祥肉彈琴殆非聖人舉動使其哀未忘則子於是</span><br/>
<span class='tline' id='l207' data-llen='4544:4567'>　日哭則不歌不飲酒食肉以全哀況彈琴乎使其哀</span><br/>
<span class='tline' id='l208' data-llen='4567:4590'>　已忘則何必彈琴臨川呉氏曰所饋祥肉謂斬衰再</span><br/>
<span class='tline' id='l209' data-llen='4590:4613'>　期大祥之祭肉也設使孔子自為其衆子服期一期</span><br/>
<span class='tline' id='l210' data-llen='4613:4636'>　後亦不止樂矣況喪顔淵如喪子而無服者乎顔淵</span><br/>
<span class='tline' id='l211' data-llen='4636:4659'>　之死已兩期孔子每日彈琴乃其常事葢此日彈琴</span><br/>
<span class='tline' id='l212' data-llen='4659:4682'>　適在受此祥肉之後食此祥肉之先人不悟以為孔</span><br/>
<span class='tline' id='l213' data-llen='4682:4705'>　子彈琴散哀而後食顔淵之祥肉故記者云然而鄭</span><br/>
<span class='tline' id='l214' data-llen='4705:4732'><a onclick="displayPageImage('KR1d0070', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4732:4755'>　氏以散哀釋之其實孔子不為散哀而彈琴也程子</span><br/>
<span class='tline' id='l216' data-llen='4755:4778'>　說是然祥有大祥小祥此祥肉必是期年小祥之祭</span><br/>
<span class='tline' id='l217' data-llen='4778:4801'>　肉孔子哀猶未忘故彈琴散哀而後食之若大祥則</span><br/>
<span class='tline' id='l218' data-llen='4801:4824'>　不必然矣呉氏解為大祥祭肉故因程子之說而疑</span><br/>
<span class='tline' id='l219' data-llen='4824:4835'>　之未敢遽以為是也</span><br/>
<span class='tline' id='l220' data-llen='4835:4858'>孔子蚤作負手曳杖消揺扵門歌曰泰山其頽乎梁木</span><br/>
<span class='tline' id='l221' data-llen='4858:4881'>其壞乎哲人其萎乎旣歌而入當戸而坐子貢聞之曰</span><br/>
<span class='tline' id='l222' data-llen='4881:4904'>泰山其頽則吾將安仰梁木其壞哲人其萎則吾將安</span><br/>
<span class='tline' id='l223' data-llen='4904:4931'><a onclick="displayPageImage('KR1d0070', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4931:4955'>放夫子殆將病也遂趨而入夫子曰賜爾來何遲也夏后</span><br/>
<span class='tline' id='l225' data-llen='4955:4978'>氏殯於東階之上則猶在阼也殷人殯扵兩楹之間則</span><br/>
<span class='tline' id='l226' data-llen='4978:5001'>與賔主夾之也周人殯扵西階之上則猶賔之也而丘</span><br/>
<span class='tline' id='l227' data-llen='5001:5024'>也殷人也予疇昔之夜夢坐奠於兩楹之間夫明王不</span><br/>
<span class='tline' id='l228' data-llen='5024:5047'>興而天下其孰能宗予予殆將死也蓋寢疾七日而没</span><br/>
<span class='tline' id='l229' data-llen='5047:5070'>集說夢坐扵兩楹之間而見饋奠之事知是凶徴者以</span><br/>
<span class='tline' id='l230' data-llen='5070:5093'>殷禮殯在兩楹間孔子以殷人而享殷禮故知將死也</span><br/>
<span class='tline' id='l231' data-llen='5093:5116'>又自解夢奠之占云今日明王不作天下誰能尊己而</span><br/>
<span class='tline' id='l232' data-llen='5116:5143'><a onclick="displayPageImage('KR1d0070', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5143:5166'>使南面坐於尊位乎此必殯之兆也自今觀之萬世王</span><br/>
<span class='tline' id='l234' data-llen='5166:5173'>祀亦其應矣</span><br/>
<span class='tline' id='l235' data-llen='5173:5196'>　竊案集說不過順文為解呉氏則扵此多致疑焉其</span><br/>
<span class='tline' id='l236' data-llen='5196:5219'>　言曰澄竊詳此文所載事辭皆妄聖人徳容始終如</span><br/>
<span class='tline' id='l237' data-llen='5219:5242'>　一至死不變今負手曳杖消揺扵門盛徳之至動容</span><br/>
<span class='tline' id='l238' data-llen='5242:5264'>周旋中禮者不如是其妄一也聖人樂天知命視死</span><br/>
<span class='tline' id='l239' data-llen='5264:5287'>　生如晝夜豈自為歌辭以悲其死且以哲人為稱又</span><br/>
<span class='tline' id='l240' data-llen='5287:5310'>　以泰山梁木為比若是他人悲聖人之將死而為此</span><br/>
<span class='tline' id='l241' data-llen='5310:5337'><a onclick="displayPageImage('KR1d0070', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5337:5360'>　歌辭則可聖人自為歌辭而自稱自比乃若是其妄</span><br/>
<span class='tline' id='l243' data-llen='5360:5383'>　二也聖人清明在躬志氣如神生死固所自知又豈</span><br/>
<span class='tline' id='l244' data-llen='5383:5406'>　待占夢而後知其將死哉其妄三也葢是周末七十</span><br/>
<span class='tline' id='l245' data-llen='5406:5429'>　子以後之人撰造為之欲表明聖人之豫知其死將</span><br/>
<span class='tline' id='l246' data-llen='5429:5452'>　以尊聖人而不知適以卑之也記者無識而采取其</span><br/>
<span class='tline' id='l247' data-llen='5452:5470'>　言記文旣妄而諸家解尤謬不足論也</span><br/>
<span class='tline' id='l248' data-llen='5470:5493'>孔子之喪二三子皆絰而出羣居則絰出則否集說弔</span><br/>
<span class='tline' id='l249' data-llen='5493:5516'>服加麻者出則變之今出外而不免絰所以隆師也羣</span><br/>
<span class='tline' id='l250' data-llen='5516:5543'><a onclick="displayPageImage('KR1d0070', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5543:5555'>者諸弟子相為朋友之服</span><br/>
<span class='tline' id='l252' data-llen='5555:5578'>　竊案集說本之鄭注扵理可通而張子陸氏更有二</span><br/>
<span class='tline' id='l253' data-llen='5578:5601'>　說山隂陸氏曰二三子蓋謂七十子知師之深者也</span><br/>
<span class='tline' id='l254' data-llen='5601:5624'>　孔子之徒三千羣者不在七十子之列者也其服孔</span><br/>
<span class='tline' id='l255' data-llen='5624:5647'>　子如此張子曰羣居則絰出則否喪常師之禮也絰</span><br/>
<span class='tline' id='l256' data-llen='5647:5670'>　而出特厚於孔子也呉氏曰鄭陸二說不同然皆當</span><br/>
<span class='tline' id='l257' data-llen='5670:5693'>　斷羣字為一句疑未安竊意記者先記孔門弟子為</span><br/>
<span class='tline' id='l258' data-llen='5693:5716'>　師之特禮又記凡為師與朋友弔服加麻之常禮扵</span><br/>
<span class='tline' id='l259' data-llen='5716:5743'><a onclick="displayPageImage('KR1d0070', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5743:5766'>　後以表出不釋絰者之為特而非常也張子說是愚</span><br/>
<span class='tline' id='l261' data-llen='5766:5789'>　則於陸說有取焉葢此節只言孔門喪聖師之禮有</span><br/>
<span class='tline' id='l262' data-llen='5789:5812'>　等差非兼言諸弟子相為及凡為師之常禮也二三</span><br/>
<span class='tline' id='l263' data-llen='5812:5835'>　子之情親而誼重者則絰而出以隆師羣弟子之情</span><br/>
<span class='tline' id='l264' data-llen='5835:5858'>　疏而誼輕者居則絰出則不絰各以情誼為隆殺也</span><br/>
<span class='tline' id='l265' data-llen='5858:5881'>　如門人三年治任子貢獨居三年之類耳羣字未嘗</span><br/>
<span class='tline' id='l266' data-llen='5881:5904'>　不可句讀若羣居相連下則絰二字又與出則否不</span><br/>
<span class='tline' id='l267' data-llen='5904:5910'>　相對矣</span><br/>
<span class='tline' id='l268' data-llen='5910:5937'><a onclick="displayPageImage('KR1d0070', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5937:5960'>喪禮與其哀不足而禮有餘也不若禮不足而哀有餘</span><br/>
<span class='tline' id='l270' data-llen='5960:5983'>也祭禮與其敬不足而禮有餘也不若禮不足而敬有</span><br/>
<span class='tline' id='l271' data-llen='5983:6006'>餘也集說有其禮而無其財則禮或有所不足哀敬則</span><br/>
<span class='tline' id='l272' data-llen='6006:6012'>可自盡也</span><br/>
<span class='tline' id='l273' data-llen='6012:6035'>　竊案孔氏云喪禮有餘謂明器衣裳之屬多也祭禮</span><br/>
<span class='tline' id='l274' data-llen='6035:6058'>　有餘謂爼豆牲牢之屬多也故此所謂禮陳氏以用</span><br/>
<span class='tline' id='l275' data-llen='6058:6079'>　財當之其實凡所行節文皆是不當專指用財</span><br/>
<span class='tline' id='l276' data-llen='6079:6102'>主人旣祖填池集說填音奠池音徹劉氏曰葬之前一</span><br/>
<span class='tline' id='l277' data-llen='6102:6129'><a onclick="displayPageImage('KR1d0070', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6129:6152'>日曽子往弔時主人已祖奠矣曽子至主人榮之遂徹</span><br/>
<span class='tline' id='l279' data-llen='6152:6175'>奠推柩而反向内以受弔所以徹奠者奠在柩西欲推</span><br/>
<span class='tline' id='l280' data-llen='6175:6190'>柩反之故必先徹而後可旋轉也</span><br/>
<span class='tline' id='l281' data-llen='6190:6213'>　竊案填池改作奠徹集說取鄭注也案廬陵胡氏作</span><br/>
<span class='tline' id='l282' data-llen='6213:6236'>　如字讀曰池以竹為之衣以青布喪行之飾所謂池</span><br/>
<span class='tline' id='l283' data-llen='6236:6259'>　視重霤是也填謂懸銅魚以實之謂將行也鄭改為</span><br/>
<span class='tline' id='l284' data-llen='6259:6282'>　奠徹未詳呉幼清曰胡氏不改填池二字則填當為</span><br/>
<span class='tline' id='l285' data-llen='6282:6305'>　陟刃切填猶云安頓也謂已安頓棺飾之池而將行</span><br/>
<span class='tline' id='l286' data-llen='6305:6332'><a onclick="displayPageImage('KR1d0070', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6332:6355'>　也但考之士禮填池在朝祖後階下載柩之時今二</span><br/>
<span class='tline' id='l288' data-llen='6355:6378'>　字在既祖之下則亦可疑未敢必以不改字為是愚</span><br/>
<span class='tline' id='l289' data-llen='6378:6401'>　案如胡呉之說則池者栁車之池也生時既屋有重</span><br/>
<span class='tline' id='l290' data-llen='6401:6424'>　霤以行水死時栁車亦象宫室而於車覆鼈甲之下</span><br/>
<span class='tline' id='l291' data-llen='6424:6447'>　牆帷之上織竹為之形如籠衣以青布以承鼈甲名</span><br/>
<span class='tline' id='l292' data-llen='6447:6470'>　之為池以象重霤此所謂填池者胡氏謂懸銅魚以</span><br/>
<span class='tline' id='l293' data-llen='6470:6493'>　實之是也不必以朝祖後載柩時為疑郝氏曰填池</span><br/>
<span class='tline' id='l294' data-llen='6493:6517'>　本謂填起柩前栁池使見棺行禮也而變作奠徹非山</span><br/>
<span class='tline' id='l295' data-llen='6517:6544'><a onclick="displayPageImage('KR1d0070', 'WYG', '004-17a' );" name="004-17a" class="pb">[004-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6544:6567'>　隂陸氏則云池殯坎也既祖則填之故曰主人既祖</span><br/>
<span class='tline' id='l297' data-llen='6567:6590'>　填池孔叢子曰埋柩謂之肂肂坎謂之池是也是又</span><br/>
<span class='tline' id='l298' data-llen='6590:6602'>　一說要之改字者非矣</span><br/>
<span class='tline' id='l299' data-llen='6602:6625'>多矣乎予出祖者集說多猶勝也曾子聞之方悟已說</span><br/>
<span class='tline' id='l300' data-llen='6625:6646'>之非乃言子游所說出祖勝扵吾之所說出祖也</span><br/>
<span class='tline' id='l301' data-llen='6646:6669'>　竊案此鄭孔舊說也應氏則曰出祖謂主人也予者</span><br/>
<span class='tline' id='l302' data-llen='6669:6692'>　親之之辭多矣乎者不欲深指其失也君子行禮雖</span><br/>
<span class='tline' id='l303' data-llen='6692:6715'>　不可寡亦豈可多乎呉氏曰多矣乎猶言其贅也祖</span><br/>
<span class='tline' id='l304' data-llen='6715:6742'><a onclick="displayPageImage('KR1d0070', 'WYG', '004-17b' );" name="004-17b" class="pb">[004-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6742:6765'>　者行之始柩既出而為行始矣豈可再入而反宿乎</span><br/>
<span class='tline' id='l306' data-llen='6765:6788'>　此禮之所無故為贅而謂之多矣乎也愚案應氏之</span><br/>
<span class='tline' id='l307' data-llen='6788:6811'>　說草廬取之然以予為親主人之辭則有未安者多</span><br/>
<span class='tline' id='l308' data-llen='6811:6834'>　矣乎予出祖者葢自悔其於出祖之事多此一弔使</span><br/>
<span class='tline' id='l309' data-llen='6834:6857'>　主人至於反柩受弔違喪事有進無退之禮也集說</span><br/>
<span class='tline' id='l310' data-llen='6857:6871'>　固不明而呉氏亦未為當也</span><br/>
<span class='tline' id='l311' data-llen='6871:6894'>曽子襲裘而弔子游裼裘而弔曽子指子游而示人曰</span><br/>
<span class='tline' id='l312' data-llen='6894:6917'>夫夫也為習於禮者如之何其裼裘而弔也主人既小</span><br/>
<span class='tline' id='l313' data-llen='6917:6944'><a onclick="displayPageImage('KR1d0070', 'WYG', '004-18a' );" name="004-18a" class="pb">[004-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6944:6967'>斂袒括髪子游趨而出襲裘帶絰而入曽子曰我過矣</span><br/>
<span class='tline' id='l315' data-llen='6967:6990'>我過矣夫夫是也集說方氏曰曽子徒知喪事為凶而</span><br/>
<span class='tline' id='l316' data-llen='6990:7013'>不知始死之時尚從吉此所以始非子游而終善之也</span><br/>
<span class='tline' id='l317' data-llen='7013:7036'>　竊案張子曰曽子子游同弔異服必是去有先後故</span><br/>
<span class='tline' id='l318' data-llen='7036:7059'>　不得同議各守所聞而往也曽子襲裘而弔先進於</span><br/>
<span class='tline' id='l319' data-llen='7059:7082'>　禮樂也子游亦儘有守文處如裼裘而弔必是守文</span><br/>
<span class='tline' id='l320' data-llen='7082:7105'>　也曽子子游皆聖門髙弟其分契與常人殊若使一</span><br/>
<span class='tline' id='l321' data-llen='7105:7128'>　人失禮必面相告豈有私指示於人而不告之也此</span><br/>
<span class='tline' id='l322' data-llen='7128:7155'><a onclick="displayPageImage('KR1d0070', 'WYG', '004-18b' );" name="004-18b" class="pb">[004-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7155:7178'>　段義可疑玉巖黄氏亦云曽子子游同門執友既是</span><br/>
<span class='tline' id='l324' data-llen='7178:7201'>　同時往弔豈不議其服之所冝而往縱或至有先後</span><br/>
<span class='tline' id='l325' data-llen='7201:7224'>　乃見子游之失胡不明以相正乃私指以示人而揚</span><br/>
<span class='tline' id='l326' data-llen='7224:7247'>　其失子游既知曽子之非胡為亦不以告乃至主人</span><br/>
<span class='tline' id='l327' data-llen='7247:7270'>　小斂趨出易服而入以暴其過哉此事俱可疑又云</span><br/>
<span class='tline' id='l328' data-llen='7270:7293'>　此經多是子游而非曽子劉氏謂此篇疑子游門人</span><br/>
<span class='tline' id='l329' data-llen='7293:7316'>　所記意或然也蓋子游以文學名想當時必有傳授</span><br/>
<span class='tline' id='l330' data-llen='7316:7339'>　其徒欲推之而為之辭如此非實事也曽子之質雖</span><br/>
<span class='tline' id='l331' data-llen='7339:7366'><a onclick="displayPageImage('KR1d0070', 'WYG', '004-19a' );" name="004-19a" class="pb">[004-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7366:7389'>　為魯鈍然專用心於内學極誠慤隨事精察而力行</span><br/>
<span class='tline' id='l333' data-llen='7389:7412'>　之故卒聞一貫之㫖其在孔子之傳唯顔曽獨得其</span><br/>
<span class='tline' id='l334' data-llen='7412:7435'>　宗當時穎悟莫如子貢猶不能及豈其所見每每差</span><br/>
<span class='tline' id='l335' data-llen='7435:7458'>　失而又屢出扵子游之下而不見正扵他賢何哉前</span><br/>
<span class='tline' id='l336' data-llen='7458:7481'>　章與此章并闕之可也愚案張子黄氏之說可正集</span><br/>
<span class='tline' id='l337' data-llen='7481:7504'>　說之誤然謂此經多是子游而疑其門人所記似未</span><br/>
<span class='tline' id='l338' data-llen='7504:7527'>　必然葢弟子當為其師諱過觀汰哉叔氏專以禮許</span><br/>
<span class='tline' id='l339' data-llen='7527:7544'>　人之譏其非言游門人所記也明矣</span><br/>
<span class='tline' id='l340' data-llen='7544:7571'><a onclick="displayPageImage('KR1d0070', 'WYG', '004-19b' );" name="004-19b" class="pb">[004-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7571:7594'>子夏既除喪而見予之琴和之而不和彈之而不成聲</span><br/>
<span class='tline' id='l342' data-llen='7594:7617'>作而曰衰未忘也先王制禮而弗敢過也子張既除喪</span><br/>
<span class='tline' id='l343' data-llen='7617:7640'>而見予之琴和之而和彈之而成聲作而曰先王制禮</span><br/>
<span class='tline' id='l344' data-llen='7640:7663'>不敢不至焉集說均為除喪而琴有和不和之異者蓋</span><br/>
<span class='tline' id='l345' data-llen='7663:7686'>子夏是過之者俯而就之出扵勉强故餘哀未忘而不</span><br/>
<span class='tline' id='l346' data-llen='7686:7709'>能成聲子張是不至者跂而及之故哀已盡而能成聲</span><br/>
<span class='tline' id='l347' data-llen='7709:7712'>也</span><br/>
<span class='tline' id='l348' data-llen='7712:7735'>　竊案夫子曰師也過商也不及商惟不及恪信夫子</span><br/>
<span class='tline' id='l349' data-llen='7735:7762'><a onclick="displayPageImage('KR1d0070', 'WYG', '004-20a' );" name="004-20a" class="pb">[004-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7762:7785'>　故篤實近厚而其情有所過師惟過好為茍難故髙</span><br/>
<span class='tline' id='l351' data-llen='7785:7808'>　虚近薄而其情有所不及今集說反言子夏是過之</span><br/>
<span class='tline' id='l352' data-llen='7808:7831'>　者故餘衰未忘子張是不至者故哀已盡何其與聖</span><br/>
<span class='tline' id='l353' data-llen='7831:7854'>　人之言乖違也山隂陸氏又謂師過商不及今其除</span><br/>
<span class='tline' id='l354' data-llen='7854:7877'>　喪如此葢學之之力李氏又謂夫子之言言其學道</span><br/>
<span class='tline' id='l355' data-llen='7877:7900'>　也子夏惟情之過故於學為不及子張惟情之不及</span><br/>
<span class='tline' id='l356' data-llen='7900:7923'>　故於學為過皆曲說也家語及毛公詩傳皆言子夏</span><br/>
<span class='tline' id='l357' data-llen='7923:7946'>　喪畢夫子與琴援琴而弦衎衎而樂閔子騫喪畢夫</span><br/>
<span class='tline' id='l358' data-llen='7946:7973'><a onclick="displayPageImage('KR1d0070', 'WYG', '004-20b' );" name="004-20b" class="pb">[004-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7973:7996'>　子與琴援琴而弦切切而哀與此言子夏子張者不</span><br/>
<span class='tline' id='l360' data-llen='7996:8019'>　同孔氏謂疑當以彼為正蓋子夏喪親無異聞而子</span><br/>
<span class='tline' id='l361' data-llen='8019:8042'>　騫至孝孔子所稱也熊氏又謂子夏居父母之喪異</span><br/>
<span class='tline' id='l362' data-llen='8042:8054'>　故不同二說未詳孰是</span><br/>
<span class='tline' id='l363' data-llen='8054:8057'>　</span><br/>
<span class='tline' id='l364' data-llen='8057:8060'>　</span><br/>
<span class='tline' id='l365' data-llen='8060:8063'>　</span><br/>
<span class='tline' id='l366' data-llen='8063:8076'>　陳氏禮記集說補正卷四</span><br/>
</p>
<p><br/>
</p>
  </div>
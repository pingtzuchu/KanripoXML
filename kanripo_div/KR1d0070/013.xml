<div id="txtcont" class="span9" style="position: relative;">
    <p><br/>
<span class='tline' id='l7' data-llen='160:186'><a onclick="displayPageImage('KR1d0070', 'WYG', '013-1a' );" name="013-1a" class="pb">[013-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='186:194'>欽定四庫全書</span><br/>
<span class='tline' id='l9' data-llen='194:208'>　陳氏禮記集説補正卷十三</span><br/>
<span class='tline' id='l10' data-llen='208:229'>　　　　　　　　　　頭等侍衛納喇性徳撰</span><br/>
<span class='tline' id='l11' data-llen='229:236'>　　　禮運</span><br/>
<span class='tline' id='l12' data-llen='236:259'>禮運第九集説此篇記帝王禮樂之因革及隂陽造化</span><br/>
<span class='tline' id='l13' data-llen='259:265'>流通之理</span><br/>
<span class='tline' id='l14' data-llen='265:289'>　竊案集説似矣而未詳明取黄氏日録𤼵揮之黄叔</span><br/>
<span class='tline' id='l15' data-llen='289:313'>　𤾉曰運謂氣運以所值之㑹而言也氣運在人則為</span><br/>
<span class='tline' id='l16' data-llen='313:339'><a onclick="displayPageImage('KR1d0070', 'WYG', '013-1b' );" name="013-1b" class="pb">[013-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='339:362'>　帝王禮樂之因革在天則為隂陽造化之流通然天</span><br/>
<span class='tline' id='l18' data-llen='362:385'>　時人事相為符應禮樂隂陽相為表裏故其始也法</span><br/>
<span class='tline' id='l19' data-llen='385:408'>　隂陽而作禮樂其終也以隂陽而贊禮樂此篇大意</span><br/>
<span class='tline' id='l20' data-llen='408:431'>　不過如此疑出於子游門人之所記中有格言頗入</span><br/>
<span class='tline' id='l21' data-llen='431:454'>　精微似非漢儒所及獨篇首大同小康之説乃謂禮</span><br/>
<span class='tline' id='l22' data-llen='454:477'>　起忠信之衰道徳之薄是即老莊之遺意豈孔子之</span><br/>
<span class='tline' id='l23' data-llen='477:500'>　言哉讀者擇焉可也愚謂風㑹遷流江河日下五帝</span><br/>
<span class='tline' id='l24' data-llen='500:523'>　之世有異三皇三王之世不同五帝五伯之世更不</span><br/>
<span class='tline' id='l25' data-llen='523:549'><a onclick="displayPageImage('KR1d0070', 'WYG', '013-2a' );" name="013-2a" class="pb">[013-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='549:572'>　及三王世變使然聖人制禮不過因勢㑹所趨而為</span><br/>
<span class='tline' id='l27' data-llen='572:595'>　之沿革耳程子所謂不先天以開人毎因時而立政</span><br/>
<span class='tline' id='l28' data-llen='595:618'>　是也古時治多亂少後世治少亂多故有大同小康</span><br/>
<span class='tline' id='l29' data-llen='618:641'>　之别賴禹湯文武成王周公六君子居小康之時成</span><br/>
<span class='tline' id='l30' data-llen='641:664'>　郅隆之治當大道之隱俾大道之行則是帝王異世</span><br/>
<span class='tline' id='l31' data-llen='664:687'>　而同道也故夫子於大道之行及三代之英皆云有</span><br/>
<span class='tline' id='l32' data-llen='687:710'>　志未逮何嘗薄視三五以下乎石梁王氏以為有老</span><br/>
<span class='tline' id='l33' data-llen='710:729'>　氏意非儒者語黄氏遂欲削去記文過矣</span><br/>
<span class='tline' id='l34' data-llen='729:755'><a onclick="displayPageImage('KR1d0070', 'WYG', '013-2b' );" name="013-2b" class="pb">[013-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='755:778'>昔者仲尼與於蜡賔事畢出遊於觀之上集説蜡禮詳</span><br/>
<span class='tline' id='l36' data-llen='778:801'>見郊特牲篇孔子在魯與為魯國蜡祭之賔畢事而遊</span><br/>
<span class='tline' id='l37' data-llen='801:824'>息於觀上觀門闕也兩觀在門之兩旁懸國家典章之</span><br/>
<span class='tline' id='l38' data-llen='824:833'>言於上以示人也</span><br/>
<span class='tline' id='l39' data-llen='833:856'>　竊案古者建國之神位左宗廟而右社魯之宗廟在</span><br/>
<span class='tline' id='l40' data-llen='856:879'>　雉門外之左鄭氏以出遊於雉門兩觀之上為自宗</span><br/>
<span class='tline' id='l41' data-llen='879:902'>　廟中出蓋據月令孟冬之月祈來年於天宗大割祠</span><br/>
<span class='tline' id='l42' data-llen='902:925'>　於公社及門閭臘先祖五祀勞農以休息之故知蜡</span><br/>
<span class='tline' id='l43' data-llen='925:951'><a onclick="displayPageImage('KR1d0070', 'WYG', '013-3a' );" name="013-3a" class="pb">[013-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='951:974'>　祭亦祭先祖而注云祭宗廟也然宗社亦在雉門之</span><br/>
<span class='tline' id='l45' data-llen='974:997'>　外烏知非於公社祭蜡而孔子與於助祭乎集説宜</span><br/>
<span class='tline' id='l46' data-llen='997:1020'>　有所考辨而但云蜡禮詳見郊特牲夫郊特牲亦第</span><br/>
<span class='tline' id='l47' data-llen='1020:1043'>　言所謂八蜡者烏從見其所饗何地而事畢而出遊</span><br/>
<span class='tline' id='l48' data-llen='1043:1050'>　於觀也耶</span><br/>
<span class='tline' id='l49' data-llen='1050:1073'>大道之行也天下為公選賢與能集説天下為公言不</span><br/>
<span class='tline' id='l50' data-llen='1073:1096'>以天下之大私其子孫而與天下之賢聖公共之如堯</span><br/>
<span class='tline' id='l51' data-llen='1096:1113'>授舜舜授禹但有賢能可選即授之矣</span><br/>
<span class='tline' id='l52' data-llen='1113:1139'><a onclick="displayPageImage('KR1d0070', 'WYG', '013-3b' );" name="013-3b" class="pb">[013-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1139:1162'>　竊案集説之意即以堯授舜舜授禹為選賢與能是</span><br/>
<span class='tline' id='l54' data-llen='1162:1185'>　與天下為公一意也孔氏正義則云天下為公者謂</span><br/>
<span class='tline' id='l55' data-llen='1185:1208'>　天子位也為公謂揖讓而授聖徳不私傳子孫即廢</span><br/>
<span class='tline' id='l56' data-llen='1208:1231'>　朱均而用舜禹是也選賢與能者曏明不私傳天位</span><br/>
<span class='tline' id='l57' data-llen='1231:1254'>　此明不世諸侯也國不傳世惟選賢與能如黜四凶</span><br/>
<span class='tline' id='l58' data-llen='1254:1277'>　舉十六相之類此二説皆非也天下為公乃下文之</span><br/>
<span class='tline' id='l59' data-llen='1277:1300'>　綱領選賢與能至不必為己皆所謂天下為公也猶</span><br/>
<span class='tline' id='l60' data-llen='1300:1322'>　下文天下為家為各親其親以下諸句之綱領也</span><br/>
<span class='tline' id='l61' data-llen='1322:1348'><a onclick="displayPageImage('KR1d0070', 'WYG', '013-4a' );" name="013-4a" class="pb">[013-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1348:1371'>孔子曰我欲觀夏道是故之杞而不足徵也吾得夏時</span><br/>
<span class='tline' id='l63' data-llen='1371:1394'>焉我欲觀殷道是故之宋而不足徵也吾得坤乾焉坤</span><br/>
<span class='tline' id='l64' data-llen='1394:1417'>乾之義夏時之等吾以是觀之集説石梁王氏曰以坤</span><br/>
<span class='tline' id='l65' data-llen='1417:1440'>乾合周禮之歸藏且有魯論所不言者恐漢儒依倣為</span><br/>
<span class='tline' id='l66' data-llen='1440:1463'>之誠如其説則夏小正之書與坤乾何足以證禮注訓</span><br/>
<span class='tline' id='l67' data-llen='1463:1486'>徵為成尤非近儒有反引此以解魯論者謬甚中庸亦</span><br/>
<span class='tline' id='l68' data-llen='1486:1501'>無是説大槩此段倣魯論為之者</span><br/>
<span class='tline' id='l69' data-llen='1501:1524'>　竊案之杞之宋而僅得夏時坤乾故有文獻不足之</span><br/>
<span class='tline' id='l70' data-llen='1524:1550'><a onclick="displayPageImage('KR1d0070', 'WYG', '013-4b' );" name="013-4b" class="pb">[013-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1550:1573'>　嘆非謂二書足以證禮也然三正之建惟夏人統為</span><br/>
<span class='tline' id='l72' data-llen='1573:1596'>　至善為萬世法程故夫子告顔淵問為邦以夏時為</span><br/>
<span class='tline' id='l73' data-llen='1596:1619'>　首豈其無關於禮若夫殷正建丑為地統故易首乎</span><br/>
<span class='tline' id='l74' data-llen='1619:1642'>　坤蓋取坤以藏之之義故名歸藏猶之周以建子為</span><br/>
<span class='tline' id='l75' data-llen='1642:1665'>　天統而易首乾也其書決嫌疑定猶豫即箕子所謂</span><br/>
<span class='tline' id='l76' data-llen='1665:1688'>　稽疑衍忒者亦豈無關於禮但記者非一手故與魯</span><br/>
<span class='tline' id='l77' data-llen='1688:1708'>　論中庸大同小異耳王氏云漢儒依倣非也</span><br/>
<span class='tline' id='l78' data-llen='1708:1731'>故死者北首生者南鄉集説死者之頭向北生者之居</span><br/>
<span class='tline' id='l79' data-llen='1731:1757'><a onclick="displayPageImage('KR1d0070', 'WYG', '013-5a' );" name="013-5a" class="pb">[013-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1757:1761'>向南</span><br/>
<span class='tline' id='l81' data-llen='1761:1784'>　竊案集説頭北鄉南既未能明言其所以然之故即</span><br/>
<span class='tline' id='l82' data-llen='1784:1807'>　小註嚴陵方氏云死者仆故言首生者興故言鄉猶</span><br/>
<span class='tline' id='l83' data-llen='1807:1830'>　未盡其㫖也惟長樂陳氏曰北為幽隂而物之所終</span><br/>
<span class='tline' id='l84' data-llen='1830:1853'>　始南為陽明而物之所相見死者所以歸根故必首</span><br/>
<span class='tline' id='l85' data-llen='1853:1876'>　於隂幽終始之地生者所以芸芸故必向於陽明相</span><br/>
<span class='tline' id='l86' data-llen='1876:1899'>　見之方京山郝氏亦云生明死幽如此方盡北首南</span><br/>
<span class='tline' id='l87' data-llen='1899:1905'>　鄉之義</span><br/>
<span class='tline' id='l88' data-llen='1905:1931'><a onclick="displayPageImage('KR1d0070', 'WYG', '013-5b' );" name="013-5b" class="pb">[013-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1931:1954'>是謂大假集説假亦當作嘏猶上章大祥之意言行當</span><br/>
<span class='tline' id='l90' data-llen='1954:1969'>然之禮則有自然之福其福大矣</span><br/>
<span class='tline' id='l91' data-llen='1969:1992'>　竊案周頌假以溢我春秋傳作何以恤我朱子以為</span><br/>
<span class='tline' id='l92' data-llen='1992:2015'>　假之為何聲之轉也詩不瑕有害遐不謂矣皆作何</span><br/>
<span class='tline' id='l93' data-llen='2015:2038'>　音臨川吴氏亦云假與嘏字通用不為無據然未若</span><br/>
<span class='tline' id='l94' data-llen='2038:2061'>　讀作嘉大雅假樂君子毛傳云假嘉也此蓋謂祝嘏</span><br/>
<span class='tline' id='l95' data-llen='2061:2084'>　莫敢易其常古則禮之大善者也若注疏謂假大也</span><br/>
<span class='tline' id='l96' data-llen='2084:2100'>　雖本釋詁則是謂大大有是理乎</span><br/>
<span class='tline' id='l97' data-llen='2100:2126'><a onclick="displayPageImage('KR1d0070', 'WYG', '013-6a' );" name="013-6a" class="pb">[013-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2126:2149'>祝嘏辭説藏於宗祝巫史非禮也是謂幽國集説祝嘏</span><br/>
<span class='tline' id='l99' data-llen='2149:2172'>辭説禮之文也無文不行周禮大宗伯掌詔六號重其</span><br/>
<span class='tline' id='l100' data-llen='2172:2195'>事耳衰世君臣慢禮惟宗祝巫史習而記之故謂幽昬</span><br/>
<span class='tline' id='l101' data-llen='2195:2211'>之國言其昧於禮無以昭明治政也</span><br/>
<span class='tline' id='l102' data-llen='2211:2234'>　竊案祝嘏辭説藏於宗祝巫史何以遂為非禮而謂</span><br/>
<span class='tline' id='l103' data-llen='2234:2257'>　之幽國乎孔氏謂其辭説皆當從古法依舊禮今乃</span><br/>
<span class='tline' id='l104' data-llen='2257:2280'>　棄去不用藏於宗祝巫史之家乃更改易古禮自為</span><br/>
<span class='tline' id='l105' data-llen='2280:2303'>　辭説非禮也而國之君臣祇聞今日祝嘏之辭不知</span><br/>
<span class='tline' id='l106' data-llen='2303:2329'><a onclick="displayPageImage('KR1d0070', 'WYG', '013-6b' );" name="013-6b" class="pb">[013-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2329:2352'>　古禮舊説當是君臣俱闇是謂幽國以前後經文考</span><br/>
<span class='tline' id='l108' data-llen='2352:2367'>　之孔氏之説為長故表而出之</span><br/>
<span class='tline' id='l109' data-llen='2367:2382'>醆斚及尸君集説尸君君之尸也</span><br/>
<span class='tline' id='l110' data-llen='2382:2405'>　竊案集説以尸君為君之尸非也延平周氏曰夏曰</span><br/>
<span class='tline' id='l111' data-llen='2405:2428'>　醆殷曰斚醆斚非時王之爵而諸侯有用之及尸君</span><br/>
<span class='tline' id='l112' data-llen='2428:2451'>　者非禮也所謂及尸君者君以獻尸而尸以酢君者</span><br/>
<span class='tline' id='l113' data-llen='2451:2474'>　也長樂劉氏亦曰天子備六代禮樂其祭於宗廟也</span><br/>
<span class='tline' id='l114' data-llen='2474:2495'>　獻酢君尸則用醆斚今諸侯亦用之不亦僭乎</span><br/>
<span class='tline' id='l115' data-llen='2495:2521'><a onclick="displayPageImage('KR1d0070', 'WYG', '013-7a' );" name="013-7a" class="pb">[013-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2521:2544'>故政者君之所以藏身也是故夫政必本於天殽以降</span><br/>
<span class='tline' id='l117' data-llen='2544:2567'>命命降于社之謂殽地降于祖廟之謂仁義降于山川</span><br/>
<span class='tline' id='l118' data-llen='2567:2590'>之謂興作降於五祀之謂制度此聖人所以藏身之固</span><br/>
<span class='tline' id='l119' data-llen='2590:2613'>也集説藏猶安也君者政之所自出故政不正則君位</span><br/>
<span class='tline' id='l120' data-llen='2613:2636'>危書言天工人其代之典曰天叙禮曰天秩是人君之</span><br/>
<span class='tline' id='l121' data-llen='2636:2659'>政必本於天而效法之以布命於下也社祭后土也因</span><br/>
<span class='tline' id='l122' data-llen='2659:2682'>祭社而出命是效地之政有事於祖廟而出命是仁義</span><br/>
<span class='tline' id='l123' data-llen='2682:2705'>之政有事於山川而出命是興作之政有事於五祀而</span><br/>
<span class='tline' id='l124' data-llen='2705:2731'><a onclick="displayPageImage('KR1d0070', 'WYG', '013-7b' );" name="013-7b" class="pb">[013-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2731:2740'>出命是制度之政</span><br/>
<span class='tline' id='l126' data-llen='2740:2763'>　竊案集説之言辭不達意何以遂見聖人藏身之固</span><br/>
<span class='tline' id='l127' data-llen='2763:2786'>　乎延平周氏曰先王之教命將欲使天下之人禀受</span><br/>
<span class='tline' id='l128' data-llen='2786:2809'>　於己則己必先有所禀受而所禀受必以天地鬼神</span><br/>
<span class='tline' id='l129' data-llen='2809:2832'>　者以其人莫不有敬畏天地鬼神之心則命之所以</span><br/>
<span class='tline' id='l130' data-llen='2832:2855'>　行也命之大者則必曰降於天地祖廟而其小者則</span><br/>
<span class='tline' id='l131' data-llen='2855:2878'>　必曰降於山川五祀此聖人藏身之固也又新安王</span><br/>
<span class='tline' id='l132' data-llen='2878:2901'>　氏曰夫身居於位而政施於外天下見其政而不見</span><br/>
<span class='tline' id='l133' data-llen='2901:2927'><a onclick="displayPageImage('KR1d0070', 'WYG', '013-8a' );" name="013-8a" class="pb">[013-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2927:2950'>　其身然政出而人無不從政善則君安故政者所以</span><br/>
<span class='tline' id='l135' data-llen='2950:2973'>　藏身也然為政有道以禮為本立禮有要事神為本</span><br/>
<span class='tline' id='l136' data-llen='2973:2996'>　必本於天者禮行於郊以事上帝此天子所獨而非</span><br/>
<span class='tline' id='l137' data-llen='2996:3019'>　臣下所可並也自郊祀而下諸侯卿大夫位有尊卑</span><br/>
<span class='tline' id='l138' data-llen='3019:3042'>　而祀事或可以通行然禮有等差凡為此者先王以</span><br/>
<span class='tline' id='l139' data-llen='3042:3065'>　正名定分求至於禮行而身安也命者命祀之謂出</span><br/>
<span class='tline' id='l140' data-llen='3065:3088'>　命而降於社天子有社諸侯亦可以有社謂之殽地</span><br/>
<span class='tline' id='l141' data-llen='3088:3111'>　諸侯可以祭社而不可以祭天故也殽者雜而分也</span><br/>
<span class='tline' id='l142' data-llen='3111:3137'><a onclick="displayPageImage('KR1d0070', 'WYG', '013-8b' );" name="013-8b" class="pb">[013-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3137:3160'>　天子大社兼土五色使諸侯立社各以其方色之土</span><br/>
<span class='tline' id='l144' data-llen='3160:3183'>　授之殽地之謂也出命而降於祖廟則天子七諸侯</span><br/>
<span class='tline' id='l145' data-llen='3183:3206'>　五大夫三尊祖之謂義親禰之謂仁廟有多寡皆可</span><br/>
<span class='tline' id='l146' data-llen='3206:3229'>　以事其祖禰是以謂之仁義也出命而降於山川山</span><br/>
<span class='tline' id='l147' data-llen='3229:3252'>　川在四方者天子祭之山川在境内者諸侯祭之山</span><br/>
<span class='tline' id='l148' data-llen='3252:3275'>　川所産不一也財用於是乎出器用於是乎備是以</span><br/>
<span class='tline' id='l149' data-llen='3275:3298'>　謂之興作也出命而降於五祀居則中霤門户食則</span><br/>
<span class='tline' id='l150' data-llen='3298:3321'>　有竈往來有行自天子至於卿大夫士均祀之位有</span><br/>
<span class='tline' id='l151' data-llen='3321:3347'><a onclick="displayPageImage('KR1d0070', 'WYG', '013-9a' );" name="013-9a" class="pb">[013-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3347:3370'>　尊卑禮有隆殺有一定之法焉是以謂之制度也莫</span><br/>
<span class='tline' id='l153' data-llen='3370:3393'>　尊於帝惟天子可以郊天此禮不可自上而下也命</span><br/>
<span class='tline' id='l154' data-llen='3393:3416'>　祀自上而下者一曰社雖諸侯所可祭而不可以同</span><br/>
<span class='tline' id='l155' data-llen='3416:3439'>　乎天子之大社也二曰祖廟雖諸侯卿大夫士所可</span><br/>
<span class='tline' id='l156' data-llen='3439:3462'>　通祭而不可同乎天子之七廟也三曰山川雖諸侯</span><br/>
<span class='tline' id='l157' data-llen='3462:3485'>　所可通祭而不可同乎天子祭四方之山川也四曰</span><br/>
<span class='tline' id='l158' data-llen='3485:3508'>　五祀此小祀也然後上下通祭而無差等蓋有天子</span><br/>
<span class='tline' id='l159' data-llen='3508:3531'>　之命者可以有事無天子之命者不容僭差使人知</span><br/>
<span class='tline' id='l160' data-llen='3531:3557'><a onclick="displayPageImage('KR1d0070', 'WYG', '013-9b' );" name="013-9b" class="pb">[013-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3557:3580'>　天子如上帝之尊諸侯以下社廟百神無不聽命於</span><br/>
<span class='tline' id='l162' data-llen='3580:3603'>　天子則尊無二上孰敢干之所以見其藏身之固也</span><br/>
<span class='tline' id='l163' data-llen='3603:3626'>　王氏此説其義盡矣覺草廬吴氏求其説而不得謂</span><br/>
<span class='tline' id='l164' data-llen='3626:3649'>　舊本以降命之上闕於地二字命降於之下闕郊之</span><br/>
<span class='tline' id='l165' data-llen='3649:3667'>　謂本天降於七字殆不免以意推測也</span><br/>
<span class='tline' id='l166' data-llen='3667:3690'>故聖人參於天地並於鬼神以治政也處其所存禮之</span><br/>
<span class='tline' id='l167' data-llen='3690:3713'>序也玩其所樂民之治也集説此承上章言政之事謂</span><br/>
<span class='tline' id='l168' data-llen='3713:3736'>聖人所以參贊天地之道儗並鬼神之事凡以治政而</span><br/>
<span class='tline' id='l169' data-llen='3736:3763'><a onclick="displayPageImage('KR1d0070', 'WYG', '013-10a' );" name="013-10a" class="pb">[013-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3763:3786'>已故處天地鬼神之所存則天髙地下萬物散殊聖人</span><br/>
<span class='tline' id='l171' data-llen='3786:3809'>法之此禮之所以序也玩天地鬼神之所樂則流而不</span><br/>
<span class='tline' id='l172' data-llen='3809:3827'>息合同而化聖人法之此民之所以治也</span><br/>
<span class='tline' id='l173' data-llen='3827:3850'>　竊案集説處天地鬼神之所存玩天地鬼神之所樂</span><br/>
<span class='tline' id='l174' data-llen='3850:3873'>　以所存所樂屬之天地鬼神蓋本之延平周氏其説</span><br/>
<span class='tline' id='l175' data-llen='3873:3896'>　迂而難明孔氏正義曰處其所存禮之序者存觀察</span><br/>
<span class='tline' id='l176' data-llen='3896:3919'>　也天有運移寒暑地有五土生殖廟有祖禰仁義皆</span><br/>
<span class='tline' id='l177' data-llen='3919:3942'>　是人所觀察言聖王能處人所觀察之事以為政則</span><br/>
<span class='tline' id='l178' data-llen='3942:3969'><a onclick="displayPageImage('KR1d0070', 'WYG', '013-10b' );" name="013-10b" class="pb">[013-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3969:3992'>　禮得次序也玩其所樂民之治者謂興作器物宫室</span><br/>
<span class='tline' id='l180' data-llen='3992:4015'>　制度皆是人之所樂聖王能愛玩民之所樂以教於</span><br/>
<span class='tline' id='l181' data-llen='4015:4038'>　民則民所治理各安其事業居處也只結上文命降</span><br/>
<span class='tline' id='l182' data-llen='4038:4057'>　於天云云而義自了然無假别生枝節也</span><br/>
<span class='tline' id='l183' data-llen='4057:4080'>君者所明也非明人者也故君明人則有過故百姓則</span><br/>
<span class='tline' id='l184' data-llen='4080:4103'>君以自治也集説此承上章君立於無過之地而言舊</span><br/>
<span class='tline' id='l185' data-llen='4103:4126'>説明猶尊也故讀則君為明君今定此章三明字皆讀</span><br/>
<span class='tline' id='l186' data-llen='4126:4149'>為則字則上下文義坦然相應矣不必迂其説也君者</span><br/>
<span class='tline' id='l187' data-llen='4149:4176'><a onclick="displayPageImage('KR1d0070', 'WYG', '013-11a' );" name="013-11a" class="pb">[013-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4176:4199'>正身修徳而為臣民之所則傚者也非則傚人者也君</span><br/>
<span class='tline' id='l189' data-llen='4199:4222'>而則人則是身不足為人所取則而反取則於人非立</span><br/>
<span class='tline' id='l190' data-llen='4222:4245'>於無過之地者矣惟百姓者則君以自治其身所謂文</span><br/>
<span class='tline' id='l191' data-llen='4245:4254'>武興則民好善也</span><br/>
<span class='tline' id='l192' data-llen='4254:4277'>　竊案鄭氏據上三明字改則君之則為明而陳氏又</span><br/>
<span class='tline' id='l193' data-llen='4277:4300'>　據則君以自治改上三明字為則皆未免拘滯正韻</span><br/>
<span class='tline' id='l194' data-llen='4300:4323'>　云明視也廬陵胡氏曰明猶視也言下之所察視臨</span><br/>
<span class='tline' id='l195' data-llen='4323:4346'>　川吴氏亦曰所明謂人所視傚明人謂視傚他人然</span><br/>
<span class='tline' id='l196' data-llen='4346:4373'><a onclick="displayPageImage('KR1d0070', 'WYG', '013-11b' );" name="013-11b" class="pb">[013-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4373:4394'>　則上曰明下曰則理固相通豈必改歸於一乎</span><br/>
<span class='tline' id='l198' data-llen='4394:4417'>五味六和十二月食還相為質也五色六章十二衣還</span><br/>
<span class='tline' id='l199' data-llen='4417:4440'>相為質也集説酸苦辛鹹加滑與甘是五味六和也十</span><br/>
<span class='tline' id='l200' data-llen='4440:4463'>二食十二月之所食也還相為質者如春三月以酸為</span><br/>
<span class='tline' id='l201' data-llen='4463:4486'>質夏三月以苦為質而六和皆相為用也五色青赤黄</span><br/>
<span class='tline' id='l202' data-llen='4486:4510'>白黒也并天𤣥為六章十二月之衣如月令春衣青夏</span><br/>
<span class='tline' id='l203' data-llen='4510:4533'>衣朱之類還相為質謂畫繪之事主其時之一色而餘</span><br/>
<span class='tline' id='l204' data-llen='4533:4539'>色間雜也</span><br/>
<span class='tline' id='l205' data-llen='4539:4566'><a onclick="displayPageImage('KR1d0070', 'WYG', '013-12a' );" name="013-12a" class="pb">[013-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4566:4589'>　竊案延平周氏曰十二食即周官所謂鼎十有二十</span><br/>
<span class='tline' id='l207' data-llen='4589:4612'>　二衣即舜之十二章此因十二字附㑹之也唐孔氏</span><br/>
<span class='tline' id='l208' data-llen='4612:4635'>　曰十二管毎月各一得有還相為宫其事可明其食</span><br/>
<span class='tline' id='l209' data-llen='4635:4658'>　與衣服惟有四時之異故周禮春多酸無月别食麥</span><br/>
<span class='tline' id='l210' data-llen='4658:4681'>　與羊春三月其食皆同夏秋冬亦然無每月之異故</span><br/>
<span class='tline' id='l211' data-llen='4681:4705'>　月令云春衣青衣夏衣赤衣三月皆同亦無每月之異</span><br/>
<span class='tline' id='l212' data-llen='4705:4729'>　此云十二食十二衣似月各别衣食者熊氏云此是異</span><br/>
<span class='tline' id='l213' data-llen='4729:4754'>　代之法故與周禮月令不同或則每時三月雖同大總考</span><br/>
<span class='tline' id='l214' data-llen='4754:4781'><a onclick="displayPageImage('KR1d0070', 'WYG', '013-12b' );" name="013-12b" class="pb">[013-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4781:4806'>　之一歳之中有十二月之異故總云十二也集説之言雖</span><br/>
<span class='tline' id='l216' data-llen='4806:4831'>　是而未確指十二食十二衣之止有四時之異也故詳之</span><br/>
<span class='tline' id='l217' data-llen='4831:4854'>故聖人作則必以天地為本以隂陽為端以四時為柄</span><br/>
<span class='tline' id='l218' data-llen='4854:4877'>以日星為紀月以為量鬼神以為徒五行以為質禮義</span><br/>
<span class='tline' id='l219' data-llen='4877:4900'>以為器人情以為田四靈以為畜集説此章凡十條自</span><br/>
<span class='tline' id='l220' data-llen='4900:4917'>天地至人情九條皆是覆説前章諸事</span><br/>
<span class='tline' id='l221' data-llen='4917:4940'>　竊案集説言覆説前章諸事不免儱侗臨川吴氏曰</span><br/>
<span class='tline' id='l222' data-llen='4940:4963'>　上文言人以天地隂陽五行而生故此以下言聖人</span><br/>
<span class='tline' id='l223' data-llen='4963:4990'><a onclick="displayPageImage('KR1d0070', 'WYG', '013-13a' );" name="013-13a" class="pb">[013-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4990:5013'>　制禮以治人亦取法於天地隂陽五行也鄭氏曰天</span><br/>
<span class='tline' id='l225' data-llen='5013:5036'>　地以至五行其制作所取象也禮義人情其政治也</span><br/>
<span class='tline' id='l226' data-llen='5036:5046'>　四靈者其徴報也</span><br/>
<span class='tline' id='l227' data-llen='5046:5069'>王前巫而後史卜筮瞽侑皆在左右集説巫主弔臨之</span><br/>
<span class='tline' id='l228' data-llen='5069:5092'>禮而居前史書言動之實而居後瞽為樂師侑為四輔</span><br/>
<span class='tline' id='l229' data-llen='5092:5102'>或辨聲樂或贊威儀</span><br/>
<span class='tline' id='l230' data-llen='5102:5125'>　竊案集説言前後之義未明侑為四輔本之鄭氏嚴</span><br/>
<span class='tline' id='l231' data-llen='5125:5148'>　陵方氏曰不祥却於未然故前巫言行紀於己然故</span><br/>
<span class='tline' id='l232' data-llen='5148:5175'><a onclick="displayPageImage('KR1d0070', 'WYG', '013-13b' );" name="013-13b" class="pb">[013-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5175:5198'>　後史以玉藻考之史有左右而此言後史者對前巫</span><br/>
<span class='tline' id='l234' data-llen='5198:5221'>　言則為後而後自分左右也瞽以典樂侑謂侑食以</span><br/>
<span class='tline' id='l235' data-llen='5221:5244'>　膳夫考之王日一舉以樂侑食瞽侑者瞽言其人侑</span><br/>
<span class='tline' id='l236' data-llen='5244:5267'>　言其事耳若四輔疑丞輔弼比於三公豈當與瞽並</span><br/>
<span class='tline' id='l237' data-llen='5267:5283'>　稱況前疑後丞又不在於左右乎</span><br/>
<span class='tline' id='l238' data-llen='5283:5306'>其居人也曰養其行之以貨力辭讓飲食冠昬喪祭射</span><br/>
<span class='tline' id='l239' data-llen='5306:5329'>御朝聘集記上言義之修禮之藏故此亦始言禮終言</span><br/>
<span class='tline' id='l240' data-llen='5329:5352'>義居人猶言在人也禮雖聖人制作而皆本於人事當</span><br/>
<span class='tline' id='l241' data-llen='5352:5379'><a onclick="displayPageImage('KR1d0070', 'WYG', '013-14a' );" name="013-14a" class="pb">[013-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5379:5402'>然之義故云居人曰義也冠昬而下八者皆禮也然行</span><br/>
<span class='tline' id='l243' data-llen='5402:5425'>禮者必有貨財之資筋力之强辭讓之節飲食之品亦</span><br/>
<span class='tline' id='l244' data-llen='5425:5433'>皆當然之義也</span><br/>
<span class='tline' id='l245' data-llen='5433:5456'>　竊案鄭氏曰養當為義字之誤也故集説因改居人</span><br/>
<span class='tline' id='l246' data-llen='5456:5479'>　曰義然先儒之以養為解者十蓋八九據王氏曰下</span><br/>
<span class='tline' id='l247' data-llen='5479:5502'>　云穫而弗食食而弗肥字宜曰養家語曰其居人曰</span><br/>
<span class='tline' id='l248' data-llen='5502:5525'>　養馬氏曰其居人則曰養何也禮者所以養人非以</span><br/>
<span class='tline' id='l249' data-llen='5525:5548'>　害人者也禮以養人為本故曰養荀子曰恭敬辭讓</span><br/>
<span class='tline' id='l250' data-llen='5548:5575'><a onclick="displayPageImage('KR1d0070', 'WYG', '013-14b' );" name="013-14b" class="pb">[013-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5575:5598'>　之所以養安禮義文理之所以養情通此則可以知</span><br/>
<span class='tline' id='l252' data-llen='5598:5621'>　其所養之之意也蓋聖人之道寓於度數之間莫非</span><br/>
<span class='tline' id='l253' data-llen='5621:5644'>　順性命之理而所以養人也其他長樂陳氏延平周</span><br/>
<span class='tline' id='l254' data-llen='5644:5667'>　氏山隂陸氏龍泉葉氏蔣氏無不養字為説者也臨</span><br/>
<span class='tline' id='l255' data-llen='5667:5690'>　川吴氏曰貨財者行禮之資筋力者行禮之具辭讓</span><br/>
<span class='tline' id='l256' data-llen='5690:5713'>　者行禮之實飲食冠昬喪祭射御朝聘十者禮之名</span><br/>
<span class='tline' id='l257' data-llen='5713:5736'>　也考之儀禮飲有鄉飲酒禮食有公食大夫禮冠有</span><br/>
<span class='tline' id='l258' data-llen='5736:5759'>　士冠禮昬有士昬禮喪有士喪禮祭有特牲饋食禮</span><br/>
<span class='tline' id='l259' data-llen='5759:5786'><a onclick="displayPageImage('KR1d0070', 'WYG', '013-15a' );" name="013-15a" class="pb">[013-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5786:5809'>　御於周官注見五御之名其禮亡四時朝禮有朝宗</span><br/>
<span class='tline' id='l261' data-llen='5809:5832'>　覲遇四名惟覲禮存聘則有聘禮則集説言冠昬以</span><br/>
<span class='tline' id='l262' data-llen='5832:5853'>　下八者又不若吴氏之以飲食十者為有據也</span><br/>
<span class='tline' id='l263' data-llen='5853:5876'>用水火金木飲食必時集説獺祭魚然後虞人入澤梁</span><br/>
<span class='tline' id='l264' data-llen='5876:5895'>及春獻鼈蜃秋獻龜魚之類是用水必時也</span><br/>
<span class='tline' id='l265' data-llen='5895:5918'>　竊案虞人入澤梁獻鼈蜃龜魚者此用物之時非用</span><br/>
<span class='tline' id='l266' data-llen='5918:5941'>　水之時也必如應氏云用水若藏氷頒氷止水蕩水</span><br/>
<span class='tline' id='l267' data-llen='5941:5948'>　之屬為是</span><br/>
<span class='tline' id='l268' data-llen='5948:5975'><a onclick="displayPageImage('KR1d0070', 'WYG', '013-15b' );" name="013-15b" class="pb">[013-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5975:5978'>　</span><br/>
<span class='tline' id='l270' data-llen='5978:5981'>　</span><br/>
<span class='tline' id='l271' data-llen='5981:5984'>　</span><br/>
<span class='tline' id='l272' data-llen='5984:5987'>　</span><br/>
<span class='tline' id='l273' data-llen='5987:5990'>　</span><br/>
<span class='tline' id='l274' data-llen='5990:5993'>　</span><br/>
<span class='tline' id='l275' data-llen='5993:5996'>　</span><br/>
<span class='tline' id='l276' data-llen='5996:6010'>　陳氏禮記集説補正巻十三</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='160:186'><a onclick="displayPageImage('KR1d0070', 'WYG', '016-1a' );" name="016-1a" class="pb">[016-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='186:194'>欽定四庫全書</span><br/>
<span class='tline' id='l9' data-llen='194:208'>　陳氏禮記集説補正巻十六</span><br/>
<span class='tline' id='l10' data-llen='208:229'>　　　　　　　　　　頭等侍衛納喇性徳撰</span><br/>
<span class='tline' id='l11' data-llen='229:236'>　　　内則</span><br/>
<span class='tline' id='l12' data-llen='236:255'>左佩紛帨集説紛以拭器帨以拭手皆巾也</span><br/>
<span class='tline' id='l13' data-llen='255:278'>　竊案鄭注紛帨拭物之佩巾也今齊人有言紛者則</span><br/>
<span class='tline' id='l14' data-llen='278:298'>　是以紛帨為一物集説分而為二未審孰是</span><br/>
<span class='tline' id='l15' data-llen='298:321'>男子入内不嘯不指集説謂聲容有異駭人視聽也舊</span><br/>
<span class='tline' id='l16' data-llen='321:347'><a onclick="displayPageImage('KR1d0070', 'WYG', '016-1b' );" name="016-1b" class="pb">[016-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='347:370'>讀嘯為叱今詳嘯非家庭所發之聲宜其不可叱或有</span><br/>
<span class='tline' id='l18' data-llen='370:393'>當發者如見非禮舉動安得不叱以儆之乎讀如本字</span><br/>
<span class='tline' id='l19' data-llen='393:397'>為是</span><br/>
<span class='tline' id='l20' data-llen='397:420'>　竊案嘯讀如本字足正鄭注之訛但以嘯指為聲容</span><br/>
<span class='tline' id='l21' data-llen='420:443'>　有異駭人視聽則於男女之别無預先儒謂嫌有隱</span><br/>
<span class='tline' id='l22' data-llen='443:466'>　使也蓋常事以言語處分是顯使人奸私恐人知聞</span><br/>
<span class='tline' id='l23' data-llen='466:489'>　不以言語但嘯指諷之而已故曰隱使如齊莊公命</span><br/>
<span class='tline' id='l24' data-llen='489:500'>　棠姜柎楹而歌之類</span><br/>
<span class='tline' id='l25' data-llen='500:526'><a onclick="displayPageImage('KR1d0070', 'WYG', '016-2a' );" name="016-2a" class="pb">[016-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='526:549'>子放婦出而不表禮焉集説雖放逐其子出棄其婦而</span><br/>
<span class='tline' id='l27' data-llen='549:565'>不表明其失禮之罪示終不絶之也</span><br/>
<span class='tline' id='l28' data-llen='565:588'>　竊案明言其惡之謂表接遇以恩之謂禮子婦既不</span><br/>
<span class='tline' id='l29' data-llen='588:611'>　可教怒而至於放出所以處之者固不忍明言其惡</span><br/>
<span class='tline' id='l30' data-llen='611:634'>　而表之亦不接遇以恩而禮之不表所以全我仁不</span><br/>
<span class='tline' id='l31' data-llen='634:657'>　禮所以致其義集説謂不表明其失禮之罪是不表</span><br/>
<span class='tline' id='l32' data-llen='657:680'>　失禮非不表禮矣雖先儒舊説皆爾然終不免強解</span><br/>
<span class='tline' id='l33' data-llen='680:684'>　也</span><br/>
<span class='tline' id='l34' data-llen='684:710'><a onclick="displayPageImage('KR1d0070', 'WYG', '016-2b' );" name="016-2b" class="pb">[016-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='710:728'>舅沒則姑老集説老謂傳家事於長婦也</span><br/>
<span class='tline' id='l36' data-llen='728:751'>　竊案此注本無可疑但所謂老當有證據然後讀者</span><br/>
<span class='tline' id='l37' data-llen='751:774'>　易明否則似老而傳之老矣吴氏云老與孟子堯老</span><br/>
<span class='tline' id='l38' data-llen='774:797'>　而舜攝左傳吾將老焉桓公立乃老之老同謂謝事</span><br/>
<span class='tline' id='l39' data-llen='797:801'>　也</span><br/>
<span class='tline' id='l40' data-llen='801:824'>舅姑使冢婦毋怠不友無禮於介婦集説石梁王氏曰</span><br/>
<span class='tline' id='l41' data-llen='824:847'>友謂當作敢者是劉氏曰不友者不愛也無禮者不敬</span><br/>
<span class='tline' id='l42' data-llen='847:870'>也言舅姑以事命冢婦則冢婦當自任其勞不可怠於</span><br/>
<span class='tline' id='l43' data-llen='870:896'><a onclick="displayPageImage('KR1d0070', 'WYG', '016-3a' );" name="016-3a" class="pb">[016-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='896:912'>勞而怨介婦不助己遂不愛敬之也</span><br/>
<span class='tline' id='l45' data-llen='912:935'>　竊案毋怠不友無禮於介婦王氏則讀毋怠句絶而</span><br/>
<span class='tline' id='l46' data-llen='935:958'>　以友作敢劉氏則以毋字統怠與不友無禮三者二</span><br/>
<span class='tline' id='l47' data-llen='958:981'>　説劉氏近是然謂怨介婦不助己遂不愛敬之非也</span><br/>
<span class='tline' id='l48' data-llen='981:1004'>　項氏云言舅姑若任使冢婦冢婦毋得以尊自怠而</span><br/>
<span class='tline' id='l49' data-llen='1004:1027'>　凌辱衆婦令其助己也不友謂煩虐之無禮謂麾叱</span><br/>
<span class='tline' id='l50' data-llen='1027:1048'>　之蓋娣姒猶兄弟不善待之亦可謂之不友矣</span><br/>
<span class='tline' id='l51' data-llen='1048:1071'>毋敢敵耦於冢婦集説敵耦者欲求分任均勞之意言</span><br/>
<span class='tline' id='l52' data-llen='1071:1097'><a onclick="displayPageImage('KR1d0070', 'WYG', '016-3b' );" name="016-3b" class="pb">[016-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1097:1120'>舅姑若以事使介婦為之則介婦亦當自任其勞不可</span><br/>
<span class='tline' id='l54' data-llen='1120:1137'>謂已與冢婦為敵耦欲求均配其勞也</span><br/>
<span class='tline' id='l55' data-llen='1137:1160'>　竊案兩相抗為敵兩相合為耦言舅姑若使介婦介</span><br/>
<span class='tline' id='l56' data-llen='1160:1183'>　婦不得恃舅姑之命而傲冢婦故曰毋敢敵耦下文</span><br/>
<span class='tline' id='l57' data-llen='1183:1206'>　不敢並行並命並坐正其目也記無分任均勞之意</span><br/>
<span class='tline' id='l58' data-llen='1206:1229'>　　又案鄭注雖有勤勞不敢掉磬孔疏庾氏云齊人</span><br/>
<span class='tline' id='l59' data-llen='1229:1252'>　謂之差訐崔氏云北海謂相激之事為掉磬隱義云</span><br/>
<span class='tline' id='l60' data-llen='1252:1275'>　齊人謂相絞訐為掉磬愚謂注疏以掉磬釋怨耦恐</span><br/>
<span class='tline' id='l61' data-llen='1275:1301'><a onclick="displayPageImage('KR1d0070', 'WYG', '016-4a' );" name="016-4a" class="pb">[016-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1301:1307'>　亦非是</span><br/>
<span class='tline' id='l63' data-llen='1307:1330'>不敢並命集説不敢並受命於尊者不敢並出命於卑</span><br/>
<span class='tline' id='l64' data-llen='1330:1343'>者蓋介婦當請命於冢婦也</span><br/>
<span class='tline' id='l65' data-llen='1343:1366'>　竊案命謂出命以使人凡事宜請命於冢婦不可以</span><br/>
<span class='tline' id='l66' data-llen='1366:1389'>　舅姑命我遂與冢婦敵耦而並命也集説謂不敢出</span><br/>
<span class='tline' id='l67' data-llen='1389:1410'>　命於卑者是矣又曰不敢並受命於尊者非也</span><br/>
<span class='tline' id='l68' data-llen='1410:1421'>無私畜集説畜許六反</span><br/>
<span class='tline' id='l69' data-llen='1421:1444'>　竊案釋文畜許六反又勅六反是畜牲畜藏初無定</span><br/>
<span class='tline' id='l70' data-llen='1444:1470'><a onclick="displayPageImage('KR1d0070', 'WYG', '016-4b' );" name="016-4b" class="pb">[016-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1470:1493'>　解今集説定著為許六反則正謂所養六畜矣意欲</span><br/>
<span class='tline' id='l72' data-llen='1493:1516'>　與上文私貨分别然所舉反狹不如作勅六反者之</span><br/>
<span class='tline' id='l73' data-llen='1516:1539'>　較廣也下文私親所賜亦必獻諸舅姑舅姑不受亦</span><br/>
<span class='tline' id='l74' data-llen='1539:1553'>　必藏以待乏其無私畜可知</span><br/>
<span class='tline' id='l75' data-llen='1553:1579'>婦若有私親兄弟將與之則必復請其故<span class='krp-note'>句/</span>賜而後與</span><br/>
<span class='tline' id='l76' data-llen='1579:1602'>之集説故即前者所獻之物而舅姑不受者雖藏於私</span><br/>
<span class='tline' id='l77' data-llen='1602:1620'>室今必請於尊者既許然後取以與之也</span><br/>
<span class='tline' id='l78' data-llen='1620:1643'>　竊案上文婦以物獻舅姑舅姑不受如再受賜而藏</span><br/>
<span class='tline' id='l79' data-llen='1643:1669'><a onclick="displayPageImage('KR1d0070', 'WYG', '016-5a' );" name="016-5a" class="pb">[016-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1669:1692'>　以待乏是以謂之故賜謂舅姑前日所賜也今以故</span><br/>
<span class='tline' id='l81' data-llen='1692:1713'>　字句絶非矣自鄭氏以下諸儒亦無如此讀者</span><br/>
<span class='tline' id='l82' data-llen='1713:1736'>夫婦皆齊而宗敬焉集説謂齋戒而往助祭事以致宗</span><br/>
<span class='tline' id='l83' data-llen='1736:1742'>廟之敬也</span><br/>
<span class='tline' id='l84' data-llen='1742:1765'>　竊案宗敬如詩君之宗之之宗謂宗之而敬事焉故</span><br/>
<span class='tline' id='l85' data-llen='1765:1788'>　孔疏云大宗將祭之時小宗夫婦皆齋戒以助祭於</span><br/>
<span class='tline' id='l86' data-llen='1788:1806'>　大宗而加敬集説云致宗廟之敬非矣</span><br/>
<span class='tline' id='l87' data-llen='1806:1829'>飯黍稷稻粱白黍黄粱稰穛集説飯之品有黄黍稷稻</span><br/>
<span class='tline' id='l88' data-llen='1829:1855'><a onclick="displayPageImage('KR1d0070', 'WYG', '016-5b' );" name="016-5b" class="pb">[016-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1855:1878'>白粱白黍黄粱凡六其穀熟而穫之則曰稰生穫之曰</span><br/>
<span class='tline' id='l90' data-llen='1878:1893'>穛此諸侯之飯天子又有麥與苽</span><br/>
<span class='tline' id='l91' data-llen='1893:1916'>　竊案此本注疏未為大失然天子六飯諸侯四飯降</span><br/>
<span class='tline' id='l92' data-llen='1916:1939'>　殺以兩案玉藻諸侯朔食四簋惟有黍稷稻粱無所</span><br/>
<span class='tline' id='l93' data-llen='1939:1962'>　謂白黍黄粱則知此言黍稷别有白黄二色食時或</span><br/>
<span class='tline' id='l94' data-llen='1962:1985'>　用黄或用白耳以此例之則下文稰穛者亦言稷稻</span><br/>
<span class='tline' id='l95' data-llen='1985:2008'>　各有稰穛二種也集説並數之為六與天子混而無</span><br/>
<span class='tline' id='l96' data-llen='2008:2013'>　别矣</span><br/>
<span class='tline' id='l97' data-llen='2013:2039'><a onclick="displayPageImage('KR1d0070', 'WYG', '016-6a' );" name="016-6a" class="pb">[016-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2039:2062'>飲重醴稻醴清糟黍醴清糟粱醴清糟或以酏為醴黍</span><br/>
<span class='tline' id='l99' data-llen='2062:2084'>酏漿水醷濫集説醷梅漿也濫雜糗飯之屬和水也</span><br/>
<span class='tline' id='l100' data-llen='2084:2107'>　竊案周禮酒正辨四飲之物一曰清二曰醫三曰漿</span><br/>
<span class='tline' id='l101' data-llen='2107:2130'>　四曰酏漿人掌共王之六飲水漿醴凉醫酏凡有十</span><br/>
<span class='tline' id='l102' data-llen='2130:2153'>　飲説者謂重醴至以酏為醴十九字即周官三醴六</span><br/>
<span class='tline' id='l103' data-llen='2153:2176'>　飲之一也黍酏即周官六酏六飲之二也漿即周官</span><br/>
<span class='tline' id='l104' data-llen='2176:2199'>　二漿六飲之三也水即周官一水六飲之四也醷即</span><br/>
<span class='tline' id='l105' data-llen='2199:2222'>　周官五醫六飲之五也濫即周官四凉六飲之六也</span><br/>
<span class='tline' id='l106' data-llen='2222:2248'><a onclick="displayPageImage('KR1d0070', 'WYG', '016-6b' );" name="016-6b" class="pb">[016-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2248:2271'>　或又謂醷與醫非一物未審孰是鄭氏謂紀莒之間</span><br/>
<span class='tline' id='l108' data-llen='2271:2294'>　名諸為濫故釋濫為以諸和水孔氏謂諸者衆雜之</span><br/>
<span class='tline' id='l109' data-llen='2294:2317'>　詞以諸雜糗飯之屬和水也釋文云以諸乾桃乾梅</span><br/>
<span class='tline' id='l110' data-llen='2317:2340'>　皆曰諸今集説去以諸二字但云雜糗飯之屬則濫</span><br/>
<span class='tline' id='l111' data-llen='2340:2348'>　字無所根據</span><br/>
<span class='tline' id='l112' data-llen='2348:2371'>羞糗餌粉酏集説周禮羞籩之實糗餌粉餈此酏字當</span><br/>
<span class='tline' id='l113' data-llen='2371:2394'>讀為餈記者誤耳許慎云餈稻餅也炊米擣之粉餈以</span><br/>
<span class='tline' id='l114' data-llen='2394:2417'>豆為粉糝餈上也糗炒乾米麥也擣之以為餌蓋先屑</span><br/>
<span class='tline' id='l115' data-llen='2417:2443'><a onclick="displayPageImage('KR1d0070', 'WYG', '016-7a' );" name="016-7a" class="pb">[016-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2443:2465'>為粉然後溲之餌之言堅潔若玉珥也餈之言粢也</span><br/>
<span class='tline' id='l117' data-llen='2465:2488'>　竊案經傳文字豈能一一相同鄭氏因周禮有糗餌</span><br/>
<span class='tline' id='l118' data-llen='2488:2511'>　粉餈遂改酏為餈而集説本之然如字又何嘗不通</span><br/>
<span class='tline' id='l119' data-llen='2511:2534'>　也陸氏云糗餌籩人所謂糗餌言糗餌則餈可知粉</span><br/>
<span class='tline' id='l120' data-llen='2534:2555'>　酏醢人所謂酏食言粉酏則糝可知頗為徑直</span><br/>
<span class='tline' id='l121' data-llen='2555:2569'>濡豚集説濡讀為胹烹煮之也</span><br/>
<span class='tline' id='l122' data-llen='2569:2592'>　竊案左傳宰夫胹熊膰不熟則胹固有烹煮之義然</span><br/>
<span class='tline' id='l123' data-llen='2592:2615'>　不可以釋此濡字也濡與乾為對猶曲禮所謂濡肉</span><br/>
<span class='tline' id='l124' data-llen='2615:2641'><a onclick="displayPageImage('KR1d0070', 'WYG', '016-7b' );" name="016-7b" class="pb">[016-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2641:2664'>　齒決乾肉不齒決也故注云凡濡謂烹之以汁和也</span><br/>
<span class='tline' id='l126' data-llen='2664:2687'>　疏謂烹煮以其汁調和今不言汁和但云烹煮而改</span><br/>
<span class='tline' id='l127' data-llen='2687:2695'>　濡為胹非矣</span><br/>
<span class='tline' id='l128' data-llen='2695:2718'>凡和春多酸夏多苦秋多辛冬多鹹調以滑甘集説酸</span><br/>
<span class='tline' id='l129' data-llen='2718:2741'>苦辛鹹木火金水之所屬多其時味以養氣也四時皆</span><br/>
<span class='tline' id='l130' data-llen='2741:2751'>以滑甘象土之寄歟</span><br/>
<span class='tline' id='l131' data-llen='2751:2774'>　竊案依經方春不食酸夏不食苦秋不食辛冬不食</span><br/>
<span class='tline' id='l132' data-llen='2774:2797'>　鹹四時各減其味與内則春多酸夏多苦秋多辛冬</span><br/>
<span class='tline' id='l133' data-llen='2797:2823'><a onclick="displayPageImage('KR1d0070', 'WYG', '016-8a' );" name="016-8a" class="pb">[016-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2823:2846'>　多鹹不同而集説無文以辨之孔氏云經方所謂時</span><br/>
<span class='tline' id='l135' data-llen='2846:2869'>　氣壯者減其時味以殺盛氣此所云食以養人恐氣</span><br/>
<span class='tline' id='l136' data-llen='2869:2892'>　虚羸故多其時味以養氣也劉氏云經方之減者以</span><br/>
<span class='tline' id='l137' data-llen='2892:2915'>　少壯言此以養老而補病扶衰故欲其飲食參配四</span><br/>
<span class='tline' id='l138' data-llen='2915:2938'>　時長養五藏之氣以助於五行也二説頗明著黄氏</span><br/>
<span class='tline' id='l139' data-llen='2938:2961'>　又云春多酸收發散也夏多苦堅解緩也秋多辛發</span><br/>
<span class='tline' id='l140' data-llen='2961:2984'>　收斂也冬多鹹煗堅栗也四味一多恐其不通滑所</span><br/>
<span class='tline' id='l141' data-llen='2984:3007'>　以養其竅慮其不和甘所以養其脾此説不主多時</span><br/>
<span class='tline' id='l142' data-llen='3007:3033'><a onclick="displayPageImage('KR1d0070', 'WYG', '016-8b' );" name="016-8b" class="pb">[016-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3033:3056'>　味以養氣與集説異且集説但釋甘字而滑字惟此</span><br/>
<span class='tline' id='l144' data-llen='3056:3063'>　能兼明之</span><br/>
<span class='tline' id='l145' data-llen='3063:3086'>春宜羔豚膳膏薌夏宜腒鱐膳膏臊秋宜犢麛膳膏腥</span><br/>
<span class='tline' id='l146' data-llen='3086:3109'>冬宜鮮羽膳膏羶集説舊説此膳所宜以五行衰王相</span><br/>
<span class='tline' id='l147' data-llen='3109:3127'>參及方氏燥濕遲疾强弱之説今皆畧之</span><br/>
<span class='tline' id='l148' data-llen='3127:3150'>　竊案此周禮食醫之文記者載之於此論調和飲食</span><br/>
<span class='tline' id='l149' data-llen='3150:3173'>　之法而集説不推本於周禮非是且膳羞所宜先王</span><br/>
<span class='tline' id='l150' data-llen='3173:3196'>　制禮自有深意諸儒解經亦有是非豈得一㮣略去</span><br/>
<span class='tline' id='l151' data-llen='3196:3222'><a onclick="displayPageImage('KR1d0070', 'WYG', '016-9a' );" name="016-9a" class="pb">[016-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3222:3245'>　今特采以補闕鄭氏云此八物四時肥美也為其大</span><br/>
<span class='tline' id='l153' data-llen='3245:3268'>　盛煎以休廢之膏節其氣也孔氏云此記庖人論四</span><br/>
<span class='tline' id='l154' data-llen='3268:3291'>　時煎和膳食之宜以王相休廢相參其味乃善春宜</span><br/>
<span class='tline' id='l155' data-llen='3291:3314'>　羔豚膳膏薌者春為木王牛中央土畜春東方木木</span><br/>
<span class='tline' id='l156' data-llen='3314:3337'>　尅土木盛則土休廢故用牛膏也夏宜腒鱐膳膏燥</span><br/>
<span class='tline' id='l157' data-llen='3337:3360'>　者犬屬西方金夏南方火火尅金火盛則金休廢故</span><br/>
<span class='tline' id='l158' data-llen='3360:3383'>　用犬膏也秋宜犢麛膳膏腥者雞屬東方木秋西方</span><br/>
<span class='tline' id='l159' data-llen='3383:3406'>　金金尅木金盛則木休廢故用雞膏也冬宜鮮羽膳</span><br/>
<span class='tline' id='l160' data-llen='3406:3432'><a onclick="displayPageImage('KR1d0070', 'WYG', '016-9b' );" name="016-9b" class="pb">[016-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3432:3455'>　膏羶者羊屬南方火冬水王水尅火水盛則火休廢</span><br/>
<span class='tline' id='l162' data-llen='3455:3478'>　故用羊膏也周禮文與此同鄭氏注云羔豚物生而</span><br/>
<span class='tline' id='l163' data-llen='3478:3501'>　肥犢與麛物成而充腒鱐熯熟而乾魚雁水涸而性</span><br/>
<span class='tline' id='l164' data-llen='3501:3524'>　定此八物者得四時之氣尤盛為人食之弗勝是以</span><br/>
<span class='tline' id='l165' data-llen='3524:3547'>　用休廢之脂膏膳之義與此同劉氏云此四膏皆謂</span><br/>
<span class='tline' id='l166' data-llen='3547:3570'>　四時之所宜食或謂取休廢之膏以抑其盛非也先</span><br/>
<span class='tline' id='l167' data-llen='3570:3593'>　王日一舉膳用六牲不特其脂膏制於腒鱐然後為</span><br/>
<span class='tline' id='l168' data-llen='3593:3616'>　養直煎和之味各有所宜爾豈有休廢哉方氏云春</span><br/>
<span class='tline' id='l169' data-llen='3616:3643'><a onclick="displayPageImage('KR1d0070', 'WYG', '016-10a' );" name="016-10a" class="pb">[016-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3643:3666'>　木用事脾土有所不勝故以牛薌之土氣助養脾夏</span><br/>
<span class='tline' id='l171' data-llen='3666:3689'>　火用事肺金有所不勝故以犬臊之金氣助養肺秋</span><br/>
<span class='tline' id='l172' data-llen='3689:3712'>　金用事肝木有所不勝故以雞腥之木氣助養肝冬</span><br/>
<span class='tline' id='l173' data-llen='3712:3735'>　水用事心火有所不勝故以羊羶之火氣助養心也</span><br/>
<span class='tline' id='l174' data-llen='3735:3758'>　愚案諸儒之説不同然飲食主於養人或節其太過</span><br/>
<span class='tline' id='l175' data-llen='3758:3781'>　或補其不足俱所以善其養也鄭孔劉方諸家並宜</span><br/>
<span class='tline' id='l176' data-llen='3781:3786'>　參考</span><br/>
<span class='tline' id='l177' data-llen='3786:3797'>冬宜鮮羽集説羽雁也</span><br/>
<span class='tline' id='l178' data-llen='3797:3824'><a onclick="displayPageImage('KR1d0070', 'WYG', '016-10b' );" name="016-10b" class="pb">[016-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3824:3847'>　竊案以羽為雁此本注疏蓋謂羽族既多而冬來可</span><br/>
<span class='tline' id='l180' data-llen='3847:3870'>　食惟雁故耳然鳬雉鶉雀之類冬皆可食不止於雁</span><br/>
<span class='tline' id='l181' data-llen='3870:3881'>　故王氏曰羽物皆是</span><br/>
<span class='tline' id='l182' data-llen='3881:3905'>牛脩鹿脯田豕脯麋脯麕脯麋鹿田豕麕皆有軒雉兔</span><br/>
<span class='tline' id='l183' data-llen='3905:3929'>皆有芼爵鷃蜩范芝栭蔆椇棗栗榛柿𤓰桃李梅杏楂</span><br/>
<span class='tline' id='l184' data-llen='3929:3952'>梨薑桂集説芝如今木耳之類栭韻㑹注云江淮呼小</span><br/>
<span class='tline' id='l185' data-llen='3952:3972'>栗為栭栗又引鄭注云自牛脩至此三十一物</span><br/>
<span class='tline' id='l186' data-llen='3972:3995'>　竊案鄭云三十一物者牛脩一也鹿脯二也田豕脯</span><br/>
<span class='tline' id='l187' data-llen='3995:4022'><a onclick="displayPageImage('KR1d0070', 'WYG', '016-11a' );" name="016-11a" class="pb">[016-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4022:4045'>　三也麋脯四也麕脯五也麋軒六也鹿軒七也田豕</span><br/>
<span class='tline' id='l189' data-llen='4045:4069'>　軒八也麕軒九也雉芼十也兔芼十一也爵十二也</span><br/>
<span class='tline' id='l190' data-llen='4069:4092'>　鷃十三也蜩十四也范十五也芝栭十六也蔆十七</span><br/>
<span class='tline' id='l191' data-llen='4092:4115'>　也椇十八也棗十九也栗二十也榛二十一也柿二</span><br/>
<span class='tline' id='l192' data-llen='4115:4139'>　十二也𤓰二十三也桃二十四也李二十五也梅二</span><br/>
<span class='tline' id='l193' data-llen='4139:4162'>　十六也杏二十七也楂二十八也梨二十九也薑三</span><br/>
<span class='tline' id='l194' data-llen='4162:4185'>　十也桂三十一也集説既以芝栭為二物後仍舊注</span><br/>
<span class='tline' id='l195' data-llen='4185:4208'>　云三十一物疎矣豈以楂梨為一物歟不知楂自山</span><br/>
<span class='tline' id='l196' data-llen='4208:4235'><a onclick="displayPageImage('KR1d0070', 'WYG', '016-11b' );" name="016-11b" class="pb">[016-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4235:4258'>　查梨自梨實二物也又案木上生芝故曰芝如今樹</span><br/>
<span class='tline' id='l198' data-llen='4258:4281'>　雞之類庾蔚云無葉而生者曰芝栭盧氏云芝木芝</span><br/>
<span class='tline' id='l199' data-llen='4281:4304'>　也王肅云無花而實者名栭皆芝屬則芝栭是一物</span><br/>
<span class='tline' id='l200' data-llen='4304:4327'>　自賀氏以芝為木椹栭為軟棗於是集説又有木耳</span><br/>
<span class='tline' id='l201' data-llen='4327:4340'>　栭栗之解未敢信為必然</span><br/>
<span class='tline' id='l202' data-llen='4340:4363'>大夫燕食有膾無脯有脯無膾士不貳羮胾庶人耆老</span><br/>
<span class='tline' id='l203' data-llen='4363:4386'>不徒食集説因上文言人君燕食之物而言大夫燕食</span><br/>
<span class='tline' id='l204' data-llen='4386:4409'>士不貳羮胾亦謂燕食也不徒食言必有饌疏曰若朝</span><br/>
<span class='tline' id='l205' data-llen='4409:4436'><a onclick="displayPageImage('KR1d0070', 'WYG', '016-12a' );" name="016-12a" class="pb">[016-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4436:4457'>夕常食則下云羮食自諸侯以下至於庶人無等</span><br/>
<span class='tline' id='l207' data-llen='4457:4480'>　竊案集説燕食為燕享之食本之注疏及方氏然不</span><br/>
<span class='tline' id='l208' data-llen='4480:4503'>　如黄氏謂燕居之食者較確其説曰脯膾是食之珍</span><br/>
<span class='tline' id='l209' data-llen='4503:4526'>　而位至大夫燕居常食不得兼之羮胾為食之本而</span><br/>
<span class='tline' id='l210' data-llen='4526:4549'>　士之燕居常食亦不得兼之降及庶人惟耆老乃不</span><br/>
<span class='tline' id='l211' data-llen='4549:4572'>　徒食徒者空也謂七十者無故可食肉矣倘庶人無</span><br/>
<span class='tline' id='l212' data-llen='4572:4595'>　故可食肉則有位者豈稱肉食哉愚案羮食自諸侯</span><br/>
<span class='tline' id='l213' data-llen='4595:4618'>　以下無等者蓋獨指羮食一事而言以其為食之主</span><br/>
<span class='tline' id='l214' data-llen='4618:4645'><a onclick="displayPageImage('KR1d0070', 'WYG', '016-12b' );" name="016-12b" class="pb">[016-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4645:4668'>　也故無等差其餘則有等也安得以羮食無等為燕</span><br/>
<span class='tline' id='l216' data-llen='4668:4686'>　居之食遂謂燕居有等為燕享之食乎</span><br/>
<span class='tline' id='l217' data-llen='4686:4698'>三牲用藙集説藙茱萸也</span><br/>
<span class='tline' id='l218' data-llen='4698:4721'>　竊案鄭注藙煎茱萸也不但以茱萸釋藙而必曰煎</span><br/>
<span class='tline' id='l219' data-llen='4721:4744'>　則有人工作之矣猶秋用芥以芥醬釋之也故孔氏</span><br/>
<span class='tline' id='l220' data-llen='4744:4767'>　引賀氏説申之曰今蜀郡作之九月九日取茱萸折</span><br/>
<span class='tline' id='l221' data-llen='4767:4790'>　其枝連其實廣長四五寸一升實可和十升膏名之</span><br/>
<span class='tline' id='l222' data-llen='4790:4813'>　藙集説既從舊注以芥為芥醬矣於茱萸獨去煎字</span><br/>
<span class='tline' id='l223' data-llen='4813:4840'><a onclick="displayPageImage('KR1d0070', 'WYG', '016-13a' );" name="016-13a" class="pb">[016-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4840:4845'>　何也</span><br/>
<span class='tline' id='l225' data-llen='4845:4869'>不食雛鼈狼去腸狗去腎狸去正脊兔去尻狐去首豚</span><br/>
<span class='tline' id='l226' data-llen='4869:4892'>去腦魚去乙鼈去醜集説雛鼈伏乳者魚體中有骨如</span><br/>
<span class='tline' id='l227' data-llen='4892:4915'>篆乙之形去之為鯁人也醜竅也或云頸下有骨能毒</span><br/>
<span class='tline' id='l228' data-llen='4915:4918'>人</span><br/>
<span class='tline' id='l229' data-llen='4918:4941'>　竊案此多本鄭注然未備未當諸儒之説不可不參</span><br/>
<span class='tline' id='l230' data-llen='4941:4964'>　陸氏云雛鼈鼈之雛者鼈固善矣然猶不食雛者它</span><br/>
<span class='tline' id='l231' data-llen='4964:4987'>　物可知狼之腸直去腸蓋以此狗去腎以其熱歟俗</span><br/>
<span class='tline' id='l232' data-llen='4987:5014'><a onclick="displayPageImage('KR1d0070', 'WYG', '016-13b' );" name="016-13b" class="pb">[016-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5014:5038'>　云凡腎豕不如羊羊不如狗今狸脊上一道如界兔</span><br/>
<span class='tline' id='l234' data-llen='5038:5061'>　尻有九孔豕俯聚精在腦醫方云豕腦食之昏人精</span><br/>
<span class='tline' id='l235' data-llen='5061:5084'>　神方氏云狐死正丘首天性然也人殺而取之則殺</span><br/>
<span class='tline' id='l236' data-llen='5084:5107'>　氣聚乎首故狐去首爾雅云魚腸謂之乙謂其形屈</span><br/>
<span class='tline' id='l237' data-llen='5107:5130'>　如乙字之形也魚之餒必自腸始故魚去乙蓋物之</span><br/>
<span class='tline' id='l238' data-llen='5130:5153'>　美莫如鼈其肉為美其竅為醜故鼈去醜吴氏云凡</span><br/>
<span class='tline' id='l239' data-llen='5153:5176'>　所去蓋為有害於人解者推求其故各以己意臆度</span><br/>
<span class='tline' id='l240' data-llen='5176:5193'>　豈其然乎雛鼈去乙後説較注近是</span><br/>
<span class='tline' id='l241' data-llen='5193:5220'><a onclick="displayPageImage('KR1d0070', 'WYG', '016-14a' );" name="016-14a" class="pb">[016-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5220:5243'>天子之閣左達五右達五公侯伯於房中五大夫於閣</span><br/>
<span class='tline' id='l243' data-llen='5243:5266'>三士於坫一集説宫室之制中央為正室正室左右為</span><br/>
<span class='tline' id='l244' data-llen='5266:5289'>房房外有序序外有夾室天子尊庖厨逺故左夾室五</span><br/>
<span class='tline' id='l245' data-llen='5289:5312'>閣右夾室五閣諸侯卑庖厨宜稍近故於房中惟一房</span><br/>
<span class='tline' id='l246' data-llen='5312:5335'>而五閣也大夫卑而無嫌故亦於夾室而三閣士卑不</span><br/>
<span class='tline' id='l247' data-llen='5335:5350'>得為閣但於室中為土坫以庋食</span><br/>
<span class='tline' id='l248' data-llen='5350:5373'>　竊案先王於飲食之節尊卑之辨其嚴如此此毎謹</span><br/>
<span class='tline' id='l249' data-llen='5373:5396'>　於微之意然本文止云大夫於閣三則止是大夫三</span><br/>
<span class='tline' id='l250' data-llen='5396:5423'><a onclick="displayPageImage('KR1d0070', 'WYG', '016-14b' );" name="016-14b" class="pb">[016-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5423:5446'>　閣也疏謂大夫亦於夾室果何據歟且諸侯不得有</span><br/>
<span class='tline' id='l252' data-llen='5446:5469'>　夾室而大夫反有之無等甚矣故陸氏云大夫言於</span><br/>
<span class='tline' id='l253' data-llen='5469:5492'>　閣三即蒙上房中可知吳氏因而推之曰士言於坫</span><br/>
<span class='tline' id='l254' data-llen='5492:5515'>　一疑亦在房中或北堂之角也疏謂於室中為土坫</span><br/>
<span class='tline' id='l255' data-llen='5515:5521'>　恐非是</span><br/>
<span class='tline' id='l256' data-llen='5521:5544'>曽子曰孝子之養老也樂其心不違其志樂其耳目安</span><br/>
<span class='tline' id='l257' data-llen='5544:5567'>其寢處以其飲食忠養之孝子之身終終身也者非終</span><br/>
<span class='tline' id='l258' data-llen='5567:5590'>父母之身終其身也是故父母之所愛亦愛之父母之</span><br/>
<span class='tline' id='l259' data-llen='5590:5617'><a onclick="displayPageImage('KR1d0070', 'WYG', '016-15a' );" name="016-15a" class="pb">[016-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5617:5640'>所敬亦敬之至於犬馬盡然而況於人乎集説樂其心</span><br/>
<span class='tline' id='l261' data-llen='5640:5663'>喻父母於道也不違其志能養志也飲食忠養以上是</span><br/>
<span class='tline' id='l262' data-llen='5663:5683'>終父母之身愛所愛敬所敬則終孝子之身也</span><br/>
<span class='tline' id='l263' data-llen='5683:5706'>　竊案樂其心者心無所事則樂之而不使其憂非喻</span><br/>
<span class='tline' id='l264' data-llen='5706:5729'>　親於道之謂孝子之身終以上曾子之言終身也者</span><br/>
<span class='tline' id='l265' data-llen='5729:5752'>　以下記者恐人不解故申明之非有終父母之身終</span><br/>
<span class='tline' id='l266' data-llen='5752:5762'>　孝子之身之異也</span><br/>
<span class='tline' id='l267' data-llen='5762:5785'>有善則記之為惇史集説方氏曰五帝之憲也而老者</span><br/>
<span class='tline' id='l268' data-llen='5785:5812'><a onclick="displayPageImage('KR1d0070', 'WYG', '016-15b' );" name="016-15b" class="pb">[016-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5812:5835'>未嘗無言要之以徳為主耳故曰有善則記之蓋可記</span><br/>
<span class='tline' id='l270' data-llen='5835:5841'>者言故也</span><br/>
<span class='tline' id='l271' data-llen='5841:5864'>　竊案有善之善蓋指老者之徳行而言非謂記其善</span><br/>
<span class='tline' id='l272' data-llen='5864:5887'>　言也故孔疏云老人有善徳行則記録之使衆人法</span><br/>
<span class='tline' id='l273' data-llen='5887:5910'>　則為惇厚之史集説以為可記者言謬矣若徒記善</span><br/>
<span class='tline' id='l274' data-llen='5910:5919'>　言何以為惇史</span><br/>
<span class='tline' id='l275' data-llen='5919:5942'>三王亦憲既養老而后乞言亦微其禮集説於乞言之</span><br/>
<span class='tline' id='l276' data-llen='5942:5960'>際其禮微畧不誠切以求之故云微其禮</span><br/>
<span class='tline' id='l277' data-llen='5960:5987'><a onclick="displayPageImage('KR1d0070', 'WYG', '016-16a' );" name="016-16a" class="pb">[016-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5987:6010'>　竊案乞言所以亦微其禮者尊老之至不敢急迫須</span><br/>
<span class='tline' id='l279' data-llen='6010:6033'>　從容欵曲伺間乗暇然後問之與五帝不乞言雖殊</span><br/>
<span class='tline' id='l280' data-llen='6033:6056'>　其乞言之禮亦微而不顯露也孔疏甚明集説誤矣</span><br/>
<span class='tline' id='l281' data-llen='6056:6074'>夫婦之禮唯及七十同藏無間集説無解</span><br/>
<span class='tline' id='l282' data-llen='6074:6097'>　竊案鄭注衰老無嫌孔疏夫婦唯至七十同處居藏</span><br/>
<span class='tline' id='l283' data-llen='6097:6120'>　無所間别以其衰老無所嫌疑故也夫七十則婦六</span><br/>
<span class='tline' id='l284' data-llen='6120:6143'>　十以下若夫雖七十婦唯六十以上則猶間居詩傳</span><br/>
<span class='tline' id='l285' data-llen='6143:6166'>　云男女不六十不間居據婦人言之若其宗子雖七</span><br/>
<span class='tline' id='l286' data-llen='6166:6193'><a onclick="displayPageImage('KR1d0070', 'WYG', '016-16b' );" name="016-16b" class="pb">[016-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6193:6216'>　十無妻猶得更娶故曾子問宗子雖七十無無主婦</span><br/>
<span class='tline' id='l288' data-llen='6216:6239'>　是必須有主婦也據注疏則同藏為同居室集説無</span><br/>
<span class='tline' id='l289' data-llen='6239:6262'>　解想同之矣唯吴氏謂上文不敢藏於夫之篋笥蓋</span><br/>
<span class='tline' id='l290' data-llen='6262:6285'>　謂年未七十者則此同藏謂藏於夫之篋笥二説未</span><br/>
<span class='tline' id='l291' data-llen='6285:6308'>　審孰是然以妾年未得五十必與五日之御推之其</span><br/>
<span class='tline' id='l292' data-llen='6308:6316'>　指居室無疑</span><br/>
<span class='tline' id='l293' data-llen='6316:6339'>擇於諸母與可者集説可者謂雖非衆妾之列或侍御</span><br/>
<span class='tline' id='l294' data-llen='6339:6349'>之屬可為子師者也</span><br/>
<span class='tline' id='l295' data-llen='6349:6376'><a onclick="displayPageImage('KR1d0070', 'WYG', '016-17a' );" name="016-17a" class="pb">[016-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6376:6399'>　竊案侍御之屬本之鄭注似無可疑未子儀禮通解</span><br/>
<span class='tline' id='l297' data-llen='6399:6415'>　又引古本可作阿謂阿保之屬也</span><br/>
<span class='tline' id='l298' data-llen='6415:6438'>咳而名之集説説文咳小兒笑聲謂作咳聲笑容以示</span><br/>
<span class='tline' id='l299' data-llen='6438:6446'>慈愛而名之也</span><br/>
<span class='tline' id='l300' data-llen='6446:6469'>　竊案咳字有三説孔疏謂父以手承子之咳而名之</span><br/>
<span class='tline' id='l301' data-llen='6469:6492'>　陸氏謂咳始垂之時咳而名之待之若有識焉此集</span><br/>
<span class='tline' id='l302' data-llen='6492:6515'>　説為三也愚案咳即前不敢嚏咳之咳音苦愛反非</span><br/>
<span class='tline' id='l303' data-llen='6515:6538'>　户才反也河間曰有聲無痰曰咳咳而名之謂先咳</span><br/>
<span class='tline' id='l304' data-llen='6538:6565'><a onclick="displayPageImage('KR1d0070', 'WYG', '016-17b' );" name="016-17b" class="pb">[016-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6565:6589'>　𠻳而後名之也非作笑容之謂亦非承子之咳之謂</span><br/>
<span class='tline' id='l306' data-llen='6589:6593'>　也</span><br/>
<span class='tline' id='l307' data-llen='6593:6616'>凡名子不以日月不以國不以隱疾集説隱疾二字無</span><br/>
<span class='tline' id='l308' data-llen='6616:6619'>解</span><br/>
<span class='tline' id='l309' data-llen='6619:6642'>　竊案鄭孔皆謂體中幽隱之處疾病其義甚明然疾</span><br/>
<span class='tline' id='l310' data-llen='6642:6665'>　而非隱可為名乎杜氏左注云隱痛疾患辟不祥也</span><br/>
<span class='tline' id='l311' data-llen='6665:6687'>　此説為該　案鄭内則注諱衣中之疾難為醫也</span><br/>
<span class='tline' id='l312' data-llen='6687:6710'>由命士以上及大夫之子旬而見冡子未食而見必執</span><br/>
<span class='tline' id='l313' data-llen='6710:6737'><a onclick="displayPageImage('KR1d0070', 'WYG', '016-18a' );" name="016-18a" class="pb">[016-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6737:6760'>其右手適子庶子已食而見必循其首集説注讀旬為</span><br/>
<span class='tline' id='l315' data-llen='6760:6783'>均謂適子妾子有同時生者雖是先生者先見後生者</span><br/>
<span class='tline' id='l316' data-llen='6783:6806'>後見然皆在夫未與婦禮食之前故曰均而見也應氏</span><br/>
<span class='tline' id='l317' data-llen='6806:6829'>曰子固以禮見於父父則欲時時見之又不可瀆故每</span><br/>
<span class='tline' id='l318' data-llen='6829:6852'>旬而一見之若庶人則簡略易通故不必以旬而見今</span><br/>
<span class='tline' id='l319' data-llen='6852:6875'>詳二説俱可疑闕之可也疏曰天子諸侯之禮未與后</span><br/>
<span class='tline' id='l320' data-llen='6875:6898'>夫人禮食而先見冢子急於正也禮食之後乃見適子</span><br/>
<span class='tline' id='l321' data-llen='6898:6904'>緩於庶耳</span><br/>
<span class='tline' id='l322' data-llen='6904:6931'><a onclick="displayPageImage('KR1d0070', 'WYG', '016-18b' );" name="016-18b" class="pb">[016-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6931:6954'>　竊案集説前一條本注疏後一條本陸氏然不如朱</span><br/>
<span class='tline' id='l324' data-llen='6954:6977'>　子之説為當朱子曰疑鄭説失之旬如字謂十日也</span><br/>
<span class='tline' id='l325' data-llen='6977:7000'>　别記異聞或不待三月也承記大夫禮而又别其冢</span><br/>
<span class='tline' id='l326' data-llen='7000:7023'>　適庶子之異同冢子之禮仍與前同惟適子庶子為</span><br/>
<span class='tline' id='l327' data-llen='7023:7028'>　異耳</span><br/>
<span class='tline' id='l328' data-llen='7028:7051'>惇行孝弟集説孝弟百行之本故先務惇行於孝弟而</span><br/>
<span class='tline' id='l329' data-llen='7051:7057'>後博文也</span><br/>
<span class='tline' id='l330' data-llen='7057:7080'>　竊案此本夫子行有餘力則以學文之意然惇行二</span><br/>
<span class='tline' id='l331' data-llen='7080:7107'><a onclick="displayPageImage('KR1d0070', 'WYG', '016-19a' );" name="016-19a" class="pb">[016-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7107:7130'>　字未明方氏云教讓於八年學幼儀於十年則孝弟</span><br/>
<span class='tline' id='l333' data-llen='7130:7153'>　之道固已知之及成人然後惇而行之以期於熟焉</span><br/>
<span class='tline' id='l334' data-llen='7153:7160'>　其論當矣</span><br/>
<span class='tline' id='l335' data-llen='7160:7183'>姆教婉娩聴從集説婉謂言語娩為容貌司馬公云柔</span><br/>
<span class='tline' id='l336' data-llen='7183:7187'>順貌</span><br/>
<span class='tline' id='l337' data-llen='7187:7210'>　竊案孔氏云案周禮九嬪注婦徳貞順婦言辭令婦</span><br/>
<span class='tline' id='l338' data-llen='7210:7233'>　容婉娩婦功絲枲則婉娩為婦容鄭以婉為婦言娩</span><br/>
<span class='tline' id='l339' data-llen='7233:7256'>　為婦容聴從為婦順執麻枲以下為婦功以此備其</span><br/>
<span class='tline' id='l340' data-llen='7256:7283'><a onclick="displayPageImage('KR1d0070', 'WYG', '016-19b' );" name="016-19b" class="pb">[016-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7283:7306'>　四徳此二説自相矛盾宜以九嬪注為定蓋記言愉</span><br/>
<span class='tline' id='l342' data-llen='7306:7329'>　色婉容婉非言也且上有男唯女俞則婦言已備矣</span><br/>
<span class='tline' id='l343' data-llen='7329:7342'>納酒漿籩豆菹醢集説無解</span><br/>
<span class='tline' id='l344' data-llen='7342:7365'>　竊案此解有二集説不言應從注疏矣孔疏云謂於</span><br/>
<span class='tline' id='l345' data-llen='7365:7388'>　祭祀之時觀看須於廟外納此酒漿籩豆菹醢之等</span><br/>
<span class='tline' id='l346' data-llen='7388:7412'>　置之神座一納之文包此六事言之吳氏則云籩豆菹</span><br/>
<span class='tline' id='l347' data-llen='7412:7435'>　醢者籩豆其菹醢謂以菹醢實之於籩豆也然菹醢</span><br/>
<span class='tline' id='l348' data-llen='7435:7458'>　實於豆者耳實於籩者有脯脩等物不言者文從省</span><br/>
<span class='tline' id='l349' data-llen='7458:7485'><a onclick="displayPageImage('KR1d0070', 'WYG', '016-20a' );" name="016-20a" class="pb">[016-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7485:7508'>　也納其酒漿籩豆其菹醢各有司之者使女子觀之</span><br/>
<span class='tline' id='l351' data-llen='7508:7531'>　至行禮之時則相長者而助其奠於神位之前也二</span><br/>
<span class='tline' id='l352' data-llen='7531:7539'>　説吴氏為允</span><br/>
<span class='tline' id='l353' data-llen='7539:7542'>　</span><br/>
<span class='tline' id='l354' data-llen='7542:7545'>　</span><br/>
<span class='tline' id='l355' data-llen='7545:7548'>　</span><br/>
<span class='tline' id='l356' data-llen='7548:7551'>　</span><br/>
<span class='tline' id='l357' data-llen='7551:7554'>　</span><br/>
<span class='tline' id='l358' data-llen='7554:7581'><a onclick="displayPageImage('KR1d0070', 'WYG', '016-20b' );" name="016-20b" class="pb">[016-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7581:7584'>　</span><br/>
<span class='tline' id='l360' data-llen='7584:7587'>　</span><br/>
<span class='tline' id='l361' data-llen='7587:7590'>　</span><br/>
<span class='tline' id='l362' data-llen='7590:7593'>　</span><br/>
<span class='tline' id='l363' data-llen='7593:7596'>　</span><br/>
<span class='tline' id='l364' data-llen='7596:7599'>　</span><br/>
<span class='tline' id='l365' data-llen='7599:7602'>　</span><br/>
<span class='tline' id='l366' data-llen='7602:7616'>　陳氏禮記集説補正卷十六</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0070', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:206'>　陳氏禮記集說補正卷五</span><br/>
<span class='tline' id='l10' data-llen='206:227'>　　　　　　　　　　頭等侍衛納喇性德撰</span><br/>
<span class='tline' id='l11' data-llen='227:236'>　　　檀弓上三</span><br/>
<span class='tline' id='l12' data-llen='236:259'>司㓂惠子之喪子游為之麻衰牡麻絰文子辭曰子辱</span><br/>
<span class='tline' id='l13' data-llen='259:282'>與彌牟之弟游又辱為之服敢辭子㳺曰禮也文子退</span><br/>
<span class='tline' id='l14' data-llen='282:305'>反哭子㳺趨而就諸臣之位文子又辭曰子辱與彌牟</span><br/>
<span class='tline' id='l15' data-llen='305:328'>之弟㳺又辱為之服又辱臨其喪敢辭子游曰固以請</span><br/>
<span class='tline' id='l16' data-llen='328:354'><a onclick="displayPageImage('KR1d0070', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='354:377'>文子退扶適子南面而立曰子辱與彌牟之弟㳺又辱</span><br/>
<span class='tline' id='l18' data-llen='377:400'>為之服又辱臨其喪虎也敢不復位子游趨而就客位</span><br/>
<span class='tline' id='l19' data-llen='400:423'>集説辭服者辭其服也次言敢辭者辭其立於臣位也</span><br/>
<span class='tline' id='l20' data-llen='423:446'>此辭尚未喻子游之意及子㳺言固以請則文子覺其</span><br/>
<span class='tline' id='l21' data-llen='446:469'>譏矣於是扶適子正喪主之位焉而子㳺之志達矣趨</span><br/>
<span class='tline' id='l22' data-llen='469:478'>就客位禮之正也</span><br/>
<span class='tline' id='l23' data-llen='478:501'>　竊按惠子舎適立庶子㳺為之牡麻絰又趨而就臣</span><br/>
<span class='tline' id='l24' data-llen='501:524'>　位皆有意義而集說不言馬氏曰死喪之威致哀戚</span><br/>
<span class='tline' id='l25' data-llen='524:550'><a onclick="displayPageImage('KR1d0070', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='550:573'>　者惟兄弟而已若朋友皆在他邦而無宗族兄弟乃</span><br/>
<span class='tline' id='l27' data-llen='573:596'>　得施親親之恩相為袒免檀弓之免子游之牡麻絰</span><br/>
<span class='tline' id='l28' data-llen='596:619'>　皆非在他邦者也而其服有過焉以為仲子之舎孫</span><br/>
<span class='tline' id='l29' data-llen='619:642'>　惠子之立庶而父兄不能正是猶無親也檀弓子游</span><br/>
<span class='tline' id='l30' data-llen='642:665'>　雖有朋友之道欲正而不可得故重為之服以視其</span><br/>
<span class='tline' id='l31' data-llen='665:688'>　親言唯親則有可正之恩就臣之位所以視其臣言</span><br/>
<span class='tline' id='l32' data-llen='688:712'>　唯臣則有可正之義此說𤼵明殊確可謂得其微矣</span><br/>
<span class='tline' id='l33' data-llen='712:735'>主人深衣練冠待于廟垂涕淚集説待而不迎受弔之</span><br/>
<span class='tline' id='l34' data-llen='735:761'><a onclick="displayPageImage('KR1d0070', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='761:765'>禮也</span><br/>
<span class='tline' id='l36' data-llen='765:788'>　竊案士喪禮始死為君出小斂以后為大夫出是受</span><br/>
<span class='tline' id='l37' data-llen='788:811'>　弔有迎賔之禮今待於廟而不迎者必是同等故異</span><br/>
<span class='tline' id='l38' data-llen='811:834'>　於君大夫集說固非矣䟽曰以除喪受弔故不迎或</span><br/>
<span class='tline' id='l39' data-llen='834:857'>　曰此非已君之命以敵體待之故不迎恐非也夫始</span><br/>
<span class='tline' id='l40' data-llen='857:880'>　喪猶迎君小斂以後猶迎大夫而謂除喪反不迎賔</span><br/>
<span class='tline' id='l41' data-llen='880:903'>　有是禮乎且外君雖不同於已君而稱臣稱名初不</span><br/>
<span class='tline' id='l42' data-llen='903:919'>　異茍有使來亦未可待之以敵也</span><br/>
<span class='tline' id='l43' data-llen='919:945'><a onclick="displayPageImage('KR1d0070', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='945:968'>將軍文氏之子其庶㡬乎亡扵禮者之禮也集説文氏</span><br/>
<span class='tline' id='l45' data-llen='968:991'>之子其近於禮乎雖無此禮而為之禮又引䟽曰庶幾</span><br/>
<span class='tline' id='l46' data-llen='991:1003'>堪行乎無於禮文之禮也</span><br/>
<span class='tline' id='l47' data-llen='1003:1026'>　竊按陳氏前之所云是以其庶幾乎為句亡於禮者</span><br/>
<span class='tline' id='l48' data-llen='1026:1049'>　之禮也為句後引孔䟽又似作一句讀兩說無定當</span><br/>
<span class='tline' id='l49' data-llen='1049:1057'>　以孔䟽為正</span><br/>
<span class='tline' id='l50' data-llen='1057:1080'>五十以伯仲集説朱子曰儀禮賈公彦䟽云少時便稱</span><br/>
<span class='tline' id='l51' data-llen='1080:1103'>伯某甫至五十乃去某甫而專稱伯仲此說為是如今</span><br/>
<span class='tline' id='l52' data-llen='1103:1129'><a onclick="displayPageImage('KR1d0070', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1129:1145'>人於尊者不敢字之而曰幾丈之類</span><br/>
<span class='tline' id='l54' data-llen='1145:1168'>　竊案孔䟽曰士冠禮二十已有伯某甫仲叔季此云</span><br/>
<span class='tline' id='l55' data-llen='1168:1191'>　五十以伯仲二十之時雖云伯仲皆配某甫而言五</span><br/>
<span class='tline' id='l56' data-llen='1191:1214'>　十之時直呼伯仲耳賈公彦儀禮士冠禮䟽則云某</span><br/>
<span class='tline' id='l57' data-llen='1214:1237'>　甫者若云尼甫嘉父也伯仲叔季若兄弟四人則依</span><br/>
<span class='tline' id='l58' data-llen='1237:1260'>　次稱之夏殷質則積仲周文則積叔若管叔蔡叔是</span><br/>
<span class='tline' id='l59' data-llen='1260:1283'>　也殷質二十造字之時便兼伯仲叔季稱之周文造</span><br/>
<span class='tline' id='l60' data-llen='1283:1306'>　字時未呼伯仲至五十乃加而呼之故檀弓云㓜名</span><br/>
<span class='tline' id='l61' data-llen='1306:1332'><a onclick="displayPageImage('KR1d0070', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1332:1355'>　冠字五十以伯仲周道也若孔子始冠但字尼甫至</span><br/>
<span class='tline' id='l63' data-llen='1355:1378'>　年五十乃稱仲尼是也朱子作儀禮經傳通觧既采</span><br/>
<span class='tline' id='l64' data-llen='1378:1401'>　賈䟽又引檀弓孔䟽而曰與此賈䟽不同疑孔說是</span><br/>
<span class='tline' id='l65' data-llen='1401:1420'>　今集說乃誤以孔䟽為賈䟽亦踈莽甚矣</span><br/>
<span class='tline' id='l66' data-llen='1420:1443'>掘中霤而浴毁竈以綴足及葬毁宗躐行出於大門殷</span><br/>
<span class='tline' id='l67' data-llen='1443:1466'>道也集説䟽云中霤室中也死而掘室中之地作坎以</span><br/>
<span class='tline' id='l68' data-llen='1466:1489'>牀架坎上尸於牀上浴令浴汁入坎也死人冷强足辟</span><br/>
<span class='tline' id='l69' data-llen='1489:1512'>戾不可著屨故用毁竈之甓連綴死人足令直可著履</span><br/>
<span class='tline' id='l70' data-llen='1512:1538'><a onclick="displayPageImage('KR1d0070', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1538:1561'>也又曰毁宗毁廟也殷人殯於廟至塟柩出毁廟門西</span><br/>
<span class='tline' id='l72' data-llen='1561:1584'>邊牆而出於大門行神之位在廟門西邊當所毁宗之</span><br/>
<span class='tline' id='l73' data-llen='1584:1607'>外生時出行則為壇幣告行神告竟車躐行壇上而出</span><br/>
<span class='tline' id='l74' data-llen='1607:1630'>使道中安稳如在壇今向毁宗廟處出仍得躐行此壇</span><br/>
<span class='tline' id='l75' data-llen='1630:1649'>如生時之出也學於孔子者行之效殷禮也</span><br/>
<span class='tline' id='l76' data-llen='1649:1672'>　竊按集說取注䟽而刪其言周禮與殷道别者使人</span><br/>
<span class='tline' id='l77' data-llen='1672:1695'>　不知殷周之所以為異䟽矣鄭氏曰周人浴不掘中</span><br/>
<span class='tline' id='l78' data-llen='1695:1719'>　霤𦵏不毁宗躐行孔氏謂周人浴不中霤者用盤承</span><br/>
<span class='tline' id='l79' data-llen='1719:1745'><a onclick="displayPageImage('KR1d0070', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1745:1768'>　浴汁也䘮大記浴水用盆沃水用枓沐用瓦盤也周</span><br/>
<span class='tline' id='l81' data-llen='1768:1792'>　殯於正寢至𦵏而朝廟從正門出不毁宗也故士喪</span><br/>
<span class='tline' id='l82' data-llen='1792:1815'>　禮不云躐行也周綴足用燕几亦不毁竈綴足鄭但</span><br/>
<span class='tline' id='l83' data-llen='1815:1828'>　舉首末言之則中從可知</span><br/>
<span class='tline' id='l84' data-llen='1828:1851'>謀人之邦邑危則亡之集説應氏曰國危而身不可獨</span><br/>
<span class='tline' id='l85' data-llen='1851:1859'>存焉得而不亡</span><br/>
<span class='tline' id='l86' data-llen='1859:1882'>　竊案集說應氏之云與長樂陳氏同臨川呉氏駁之</span><br/>
<span class='tline' id='l87' data-llen='1882:1905'>　曰亡謂去其位也陳祥道觧亡字與鄭異謂社稷亡</span><br/>
<span class='tline' id='l88' data-llen='1905:1931'><a onclick="displayPageImage('KR1d0070', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1931:1954'>　則與亡為人臣殫忠致命而已其言深足警乎人臣</span><br/>
<span class='tline' id='l90' data-llen='1954:1977'>　然國亡則臣身當與俱亡今方危則他人固有能安</span><br/>
<span class='tline' id='l91' data-llen='1977:2000'>　之者去位足矣何至遽殞其身哉且如陳觧則死亡</span><br/>
<span class='tline' id='l92' data-llen='2000:2023'>　二字無别呉氏之說蓋亦本之鄭注注云言亡者雖</span><br/>
<span class='tline' id='l93' data-llen='2023:2046'>　避賢非義退則先儒已有亡去之說但朱子注論語</span><br/>
<span class='tline' id='l94' data-llen='2046:2069'>　云君子見危授命則仕危邦者無可去之義在外則</span><br/>
<span class='tline' id='l95' data-llen='2069:2092'>　不入可也由是觀之則亡去之說亦未必愈於陳應</span><br/>
<span class='tline' id='l96' data-llen='2092:2115'>　二氏昔元兵下宋執政曽淵子文翁倪普及侍從臺</span><br/>
<span class='tline' id='l97' data-llen='2115:2141'><a onclick="displayPageImage('KR1d0070', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2141:2164'>　諌等棄位逃去太皇太后詔曰我朝三百餘年待士</span><br/>
<span class='tline' id='l99' data-llen='2164:2189'>　大夫以禮吾與嗣君遭家多難爾衆臣未嘗有出一言以</span><br/>
<span class='tline' id='l100' data-llen='2189:2212'>　捄國者吾何負於汝哉今内而庶僚畔官離次外而</span><br/>
<span class='tline' id='l101' data-llen='2212:2235'>　守令委印棄城耳目之司既不能為糾擊二三執政</span><br/>
<span class='tline' id='l102' data-llen='2235:2258'>　又不能倡率羣工方且表裏合謀接踵宵遁平日讀</span><br/>
<span class='tline' id='l103' data-llen='2258:2281'>　聖賢書自諉謂何乃於此時作此舉措縱偷生田里</span><br/>
<span class='tline' id='l104' data-llen='2281:2304'>　何面目對人言語他日死何以見先帝學者觀此詔</span><br/>
<span class='tline' id='l105' data-llen='2304:2325'>　則知見危授命不可易矣姑存吳說以備參考</span><br/>
<span class='tline' id='l106' data-llen='2325:2351'><a onclick="displayPageImage('KR1d0070', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2351:2374'>吾子樂之則瑗請前集説劉氏曰伯玉之請前葢始從</span><br/>
<span class='tline' id='l108' data-llen='2374:2397'>行於文子之後及聞文子之言而惡其將欲奪人之地</span><br/>
<span class='tline' id='l109' data-llen='2397:2420'>自為身後計遂譏之曰吾子樂之則我請前行以去子</span><br/>
<span class='tline' id='l110' data-llen='2420:2431'>矣示不欲與聞其事也</span><br/>
<span class='tline' id='l111' data-llen='2431:2454'>　竊按請前行以去子語覺太峻不似伯玉中和氣象</span><br/>
<span class='tline' id='l112' data-llen='2454:2477'>　呉文正曰前猶云豫先也請前請為豫定其所若徇</span><br/>
<span class='tline' id='l113' data-llen='2477:2500'>　其意實譏非之愚謂以豫先解前字亦非本㫖蓋是</span><br/>
<span class='tline' id='l114' data-llen='2500:2523'>　時伯玉從後請前者若徇其意而請前行以觀斯邱</span><br/>
<span class='tline' id='l115' data-llen='2523:2549'><a onclick="displayPageImage('KR1d0070', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2549:2561'>　耳風刺之言深於正諫</span><br/>
<span class='tline' id='l117' data-llen='2561:2584'>弁人有其母死而孺子泣者孔子曰哀則哀矣而難為</span><br/>
<span class='tline' id='l118' data-llen='2584:2607'>繼也夫禮為可傳也為可繼也故哭踊有節集説孺子</span><br/>
<span class='tline' id='l119' data-llen='2607:2630'>泣者其聲若孺子無長短髙下之節也聖人制禮使人</span><br/>
<span class='tline' id='l120' data-llen='2630:2653'>可傳可繼故哭踊皆有其節若無節則不可傳而繼矣</span><br/>
<span class='tline' id='l121' data-llen='2653:2676'>　竊案集說之云未為不是但檀弓與雜記異而不為</span><br/>
<span class='tline' id='l122' data-llen='2676:2699'>　别白亦踈漏矣雜記曽申問於曾子曰哭父母有常</span><br/>
<span class='tline' id='l123' data-llen='2699:2722'>　聲乎曰中路嬰兒失其母何常聲之有孔疏云曽子</span><br/>
<span class='tline' id='l124' data-llen='2722:2748'><a onclick="displayPageImage('KR1d0070', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2748:2771'>　所言是始死之時悲哀志懣未可為節此之所言在</span><br/>
<span class='tline' id='l126' data-llen='2771:2793'>　襲斂之日可以制禮故哭踊有節也較集說為勝</span><br/>
<span class='tline' id='l127' data-llen='2793:2816'>扶君卜人師扶右射人師扶左君薨以是舉集説卜音</span><br/>
<span class='tline' id='l128' data-llen='2816:2839'>僕君疾時僕人之長扶其右體射人之長扶其左體此</span><br/>
<span class='tline' id='l129' data-llen='2839:2862'>二人皆平日賛正服位之人故君既薨遇遷尸則仍用</span><br/>
<span class='tline' id='l130' data-llen='2862:2883'>此人也方氏釋師為衆應氏以卜人為卜筮之人</span><br/>
<span class='tline' id='l131' data-llen='2883:2906'>　竊案卜與師俱有二解以卜為僕者鄭氏據周禮大</span><br/>
<span class='tline' id='l132' data-llen='2906:2929'>　喪與僕人遷尸之文也以卜為如字者應氏本釋文</span><br/>
<span class='tline' id='l133' data-llen='2929:2955'><a onclick="displayPageImage('KR1d0070', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2955:2978'>　前儒之釋且據禮記卜筮皆在左右之文而知之也</span><br/>
<span class='tline' id='l135' data-llen='2978:3001'>　以師為長者陸氏以為僕人之長即太僕也以師為</span><br/>
<span class='tline' id='l136' data-llen='3001:3024'>　衆者方氏以扶君舉尸固非二人所能勝二官各下</span><br/>
<span class='tline' id='l137' data-llen='3024:3047'>　大夫為之且有小臣上下之士非一也呉文正斷之</span><br/>
<span class='tline' id='l138' data-llen='3047:3070'>　曰周官馭者亦名為僕蓋人君生時在車則僕人在</span><br/>
<span class='tline' id='l139' data-llen='3070:3093'>　右少前射人在左與君最親近未嘗暫相離故疾則</span><br/>
<span class='tline' id='l140' data-llen='3093:3116'>　二官扶右扶左薨則二官舉尸皆生時毎日親近之</span><br/>
<span class='tline' id='l141' data-llen='3116:3139'>　人卜人雖曰在左右然不如僕人之親近且與射人</span><br/>
<span class='tline' id='l142' data-llen='3139:3165'><a onclick="displayPageImage('KR1d0070', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3165:3188'>　非儔類桉陸氏經典釋文前儒已有讀卜如字而以</span><br/>
<span class='tline' id='l144' data-llen='3188:3211'>　為卜人醫師者皆不若鄭注以卜為僕者之審蓋古</span><br/>
<span class='tline' id='l145' data-llen='3211:3241'>　者<img height='20' width='20' alt='&amp;KR0591' title='KR0591' src='https://raw.githubusercontent.com/kanripo/KR-Gaiji/master/images/KR0591.png'/>御僕從罔非正人綴衣虎賁則皆吉士俾之扶</span><br/>
<span class='tline' id='l146' data-llen='3241:3264'>　疾而舉尸所謂不死于婦人之手也集說存方應二</span><br/>
<span class='tline' id='l147' data-llen='3264:3285'>　說贅矣師氏釋文解為長者是方氏云衆者非</span><br/>
<span class='tline' id='l148' data-llen='3285:3308'>從母之夫舅之妻二夫人相為服君子未之言也或曰</span><br/>
<span class='tline' id='l149' data-llen='3308:3331'>同爨緦集説從母母之姊妹舅母之兄弟從母夫於舅</span><br/>
<span class='tline' id='l150' data-llen='3331:3354'>妻無服所以禮經不載時偶有甥至外家見此二人相</span><br/>
<span class='tline' id='l151' data-llen='3354:3380'><a onclick="displayPageImage('KR1d0070', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3380:3403'>依同居者有喪而無文可據於是或人為同爨緦之說</span><br/>
<span class='tline' id='l153' data-llen='3403:3424'>以處之此亦原其情之不可已而極禮之變焉耳</span><br/>
<span class='tline' id='l154' data-llen='3424:3447'>　竊案此條乃據甥而言相為服故曰從母之夫又曰</span><br/>
<span class='tline' id='l155' data-llen='3447:3470'>　舅之妻也若果二人自相為服在男子則當曰妻兄</span><br/>
<span class='tline' id='l156' data-llen='3470:3493'>　弟之婦在女子則當曰夫姊妹之夫矣且從母之夫</span><br/>
<span class='tline' id='l157' data-llen='3493:3516'>　與舅之妻以情而言則無恩以義而言又當避嫌乃</span><br/>
<span class='tline' id='l158' data-llen='3516:3539'>　以同爨之故得相為服失經甚矣何取而記之張子</span><br/>
<span class='tline' id='l159' data-llen='3539:3562'>　曰此是甥自㓜居於從母之家或舅之家孤穉恩養</span><br/>
<span class='tline' id='l160' data-llen='3562:3588'><a onclick="displayPageImage('KR1d0070', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3588:3611'>　直如父母不可無服所以為此服也非是從母之夫</span><br/>
<span class='tline' id='l162' data-llen='3611:3634'>　與舅之妻相對為服吳氏亦曰禮為從母服小功五</span><br/>
<span class='tline' id='l163' data-llen='3634:3657'>　月而從母之夫則無服為舅服緦麻三月而舅之妻</span><br/>
<span class='tline' id='l164' data-llen='3657:3680'>　則無服時有妻之姊妹之子依從母家同居者又有</span><br/>
<span class='tline' id='l165' data-llen='3680:3703'>　夫之甥依舅家同居者念其鞠育之恩故一為舅之</span><br/>
<span class='tline' id='l166' data-llen='3703:3726'>　妻服二夫人謂妻之姊妹之子與從母之夫也謂夫</span><br/>
<span class='tline' id='l167' data-llen='3726:3749'>　之甥與舅之妻也見其二家有此二人者相為服然</span><br/>
<span class='tline' id='l168' data-llen='3749:3772'>　禮之所無故曰君子未之言也又記或人之言以為</span><br/>
<span class='tline' id='l169' data-llen='3772:3799'><a onclick="displayPageImage('KR1d0070', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3799:3822'>　有同居而食之恩則雖禮之所無而可以義起此服</span><br/>
<span class='tline' id='l171' data-llen='3822:3842'>　也張子義是注䟽非也集說亦擇之不精矣</span><br/>
<span class='tline' id='l172' data-llen='3842:3865'>曽子與客立於門側其徒趨而出集説其徒門弟子也</span><br/>
<span class='tline' id='l173' data-llen='3865:3888'>　竊案鄭注以徒為客之旅者近是今作門弟子則客</span><br/>
<span class='tline' id='l174' data-llen='3888:3911'>　字為無著矣然呉氏以下文吾父死為客之言恐亦</span><br/>
<span class='tline' id='l175' data-llen='3911:3916'>　未然</span><br/>
<span class='tline' id='l176' data-llen='3916:3939'>南宫敬叔反必載寶而朝集説敬叔嘗失位去魯後得</span><br/>
<span class='tline' id='l177' data-llen='3939:3954'>反載寶而朝欲行賂以求復位也</span><br/>
<span class='tline' id='l178' data-llen='3954:3981'><a onclick="displayPageImage('KR1d0070', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3981:4004'>　竊案鄭注但言載其寶來朝於君不言所以載寶之</span><br/>
<span class='tline' id='l180' data-llen='4004:4027'>　故集說遂有欲行賂以求復位之說然上文死欲速</span><br/>
<span class='tline' id='l181' data-llen='4027:4051'>　朽為桓魋自為石椁𤼵即就死而言則此載寶而朝</span><br/>
<span class='tline' id='l182' data-llen='4051:4074'>　亦當就喪而言若行賂復位則隔一層矣故呉文正</span><br/>
<span class='tline' id='l183' data-llen='4074:4097'>　曰必載寶而朝者蓋前時委棄家財而去在外無可</span><br/>
<span class='tline' id='l184' data-llen='4097:4120'>　資用今再反國懲艾前事故嘗以寶貨隨身雖每日</span><br/>
<span class='tline' id='l185' data-llen='4120:4143'>　朝君車上亦載寶貨倘被君放逐而出則有寶貨不</span><br/>
<span class='tline' id='l186' data-llen='4143:4166'>　至貧乏也家語南宫敬叔以富得罪於定公奔衛衛</span><br/>
<span class='tline' id='l187' data-llen='4166:4193'><a onclick="displayPageImage('KR1d0070', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4193:4216'>　侯請復之載其寶玉以朝夫子聞之曰若是其貨也</span><br/>
<span class='tline' id='l189' data-llen='4216:4239'>　喪不如速貧之愈也子㳺侍曰敢問何謂孔子曰富</span><br/>
<span class='tline' id='l190' data-llen='4239:4262'>　而不好禮□也敬叔以富喪矣而又弗改吾懼其有</span><br/>
<span class='tline' id='l191' data-llen='4262:4285'>　後患也敬叔聞之驟如孔氏而後循禮施散焉則載</span><br/>
<span class='tline' id='l192' data-llen='4285:4296'>　寶之非行賂可知矣</span><br/>
<span class='tline' id='l193' data-llen='4296:4319'>昔者夫子失魯司㓂將之荆蓋先之以子夏又申之以</span><br/>
<span class='tline' id='l194' data-llen='4319:4342'>冉有以斯知不欲速貧也集説將適楚而先使二子繼</span><br/>
<span class='tline' id='l195' data-llen='4342:4363'>往者盖欲觀楚之可仕與否而謀其可處之位歟</span><br/>
<span class='tline' id='l196' data-llen='4363:4390'><a onclick="displayPageImage('KR1d0070', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4390:4413'>　竊案孔子之出處進禮退義故雖欲得君行道而必</span><br/>
<span class='tline' id='l198' data-llen='4413:4436'>　不肯自輕所謂先之以子夏又申之以冉有者已為</span><br/>
<span class='tline' id='l199' data-llen='4436:4459'>　可疑况考之史記世家孔子失魯司㓂在定十四年</span><br/>
<span class='tline' id='l200' data-llen='4459:4482'>　之楚在哀六年其間年月相去甚逺又有適衛適宋</span><br/>
<span class='tline' id='l201' data-llen='4482:4505'>　適鄭適陳遷蔡等事何得失魯司㓂將之荆其事尤</span><br/>
<span class='tline' id='l202' data-llen='4505:4528'>　可疑也孔氏謂哀六年孔子之荆是失魯司宼之後</span><br/>
<span class='tline' id='l203' data-llen='4528:4551'>　非謂失司宼之年即之荆是亦不得其說從而為之</span><br/>
<span class='tline' id='l204' data-llen='4551:4574'>　辭惟何氏孟春云孔子之欲仕非為富也為行道也</span><br/>
<span class='tline' id='l205' data-llen='4574:4601'><a onclick="displayPageImage('KR1d0070', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4601:4624'>　欲富而瞰且趨焉以求利於蠻夷之國非孔子之所</span><br/>
<span class='tline' id='l207' data-llen='4624:4642'>　為也檀弓所載葢傳聞之謬者得之矣</span><br/>
<span class='tline' id='l208' data-llen='4642:4661'>仲憲言於曾子集説仲憲孔子弟子原憲也</span><br/>
<span class='tline' id='l209' data-llen='4661:4684'>　竊按此鄭注說也然原憲名憲字思今加仲為憲是</span><br/>
<span class='tline' id='l210' data-llen='4684:4707'>　以名為字矣此必當時之人有字為仲憲者或姓仲</span><br/>
<span class='tline' id='l211' data-llen='4707:4730'>　名憲為子路之族亦未可知而鄭注誤指為原憲也</span><br/>
<span class='tline' id='l212' data-llen='4730:4747'>公孫木集説公孫木衛公叔文子之子</span><br/>
<span class='tline' id='l213' data-llen='4747:4770'>　竊案春秋定十四年衛公叔戍來奔又案世本衛獻</span><br/>
<span class='tline' id='l214' data-llen='4770:4797'><a onclick="displayPageImage('KR1d0070', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4797:4820'>　公生成子當當生文子㧞㧞生朱是文子之子名戍</span><br/>
<span class='tline' id='l216' data-llen='4820:4843'>　亦名朱而記獨作木者蓋戍與朱聲相近故世本誤</span><br/>
<span class='tline' id='l217' data-llen='4843:4866'>　戍為朱朱與木形相近故檀弓又誤朱為木也鄭氏</span><br/>
<span class='tline' id='l218' data-llen='4866:4888'>　云木當為朱春秋作戍詳矣集說漫不致辨何歟</span><br/>
<span class='tline' id='l219' data-llen='4888:4911'>　又案檀弓云公叔文子卒其子戍請諡於君則公孫</span><br/>
<span class='tline' id='l220' data-llen='4911:4934'>　木或别是一人不應一人所記又誤戍為木也更詳</span><br/>
<span class='tline' id='l221' data-llen='4934:4938'>　之</span><br/>
<span class='tline' id='l222' data-llen='4938:4961'>子思之母死於衛桞若謂子思曰子聖人之後也四方</span><br/>
<span class='tline' id='l223' data-llen='4961:4988'><a onclick="displayPageImage('KR1d0070', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4988:5011'>於子乎觀禮子蓋慎諸子思曰吾何慎哉吾聞之有其</span><br/>
<span class='tline' id='l225' data-llen='5011:5034'>禮無其財君子弗行也有其禮有其財無其時君子弗</span><br/>
<span class='tline' id='l226' data-llen='5034:5057'>行也吾何慎哉集説栁若衛人伯魚卒其妻嫁於衛有</span><br/>
<span class='tline' id='l227' data-llen='5057:5080'>其禮謂禮所得為者然無財則不可為禮時為大有禮</span><br/>
<span class='tline' id='l228' data-llen='5080:5096'>有財而時不可為則亦不得為之也</span><br/>
<span class='tline' id='l229' data-llen='5096:5119'>　竊案集說所云諸儒相沿舊說也或以吾何慎哉詞</span><br/>
<span class='tline' id='l230' data-llen='5119:5142'>　氣輕忽不似子思平日戒慎之學而集說未觧今以</span><br/>
<span class='tline' id='l231' data-llen='5142:5165'>　臨川呉氏一說通之吳氏曰禮父在為嫁母齊衰期</span><br/>
<span class='tline' id='l232' data-llen='5165:5192'><a onclick="displayPageImage('KR1d0070', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5192:5215'>　父沒為父後者則不服其時子思父伯魚乆沒祖仲</span><br/>
<span class='tline' id='l234' data-llen='5215:5238'>　尼亦沒而其已嫁之母死於衛子思將為之服桞若</span><br/>
<span class='tline' id='l235' data-llen='5238:5261'>　疑子思不當服此嫁母故戒之謹慎依禮而行母或</span><br/>
<span class='tline' id='l236' data-llen='5261:5284'>　厚於情而踰於禮時子思嫁母之家蓋貧子思雖欲</span><br/>
<span class='tline' id='l237' data-llen='5284:5307'>　備禮而不可踰喪主故其心歉然以為不得盡禮於</span><br/>
<span class='tline' id='l238' data-llen='5307:5330'>　其母柳若所謂慎者防其或過耳子思之歉則恨其</span><br/>
<span class='tline' id='l239' data-llen='5330:5353'>　有所不及也子思謂吾之於母禮所得為財亦能備</span><br/>
<span class='tline' id='l240' data-llen='5353:5376'>　而時弗可行方恨不及於禮何事湏慎防其過於禮</span><br/>
<span class='tline' id='l241' data-llen='5376:5403'><a onclick="displayPageImage('KR1d0070', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5403:5426'>　乎故曰吾何慎哉其言似得禮惟所云孔白接續主</span><br/>
<span class='tline' id='l243' data-llen='5426:5449'>　祭之說不免鑿空姜子西溟已辨之矣至若馬氏直</span><br/>
<span class='tline' id='l244' data-llen='5449:5472'>　貶子思為不慎且謂聖人之後而能慎之不失為君</span><br/>
<span class='tline' id='l245' data-llen='5472:5495'>　子廬陵胡氏又以為子思習於禮未嘗不慎曰吾何</span><br/>
<span class='tline' id='l246' data-llen='5495:5518'>　慎哉言其慎乆矣二說不同要皆未曉栁若與子思</span><br/>
<span class='tline' id='l247' data-llen='5518:5528'>　所言慎之之意也</span><br/>
<span class='tline' id='l248' data-llen='5528:5551'>古者不降上下各以其親滕伯文為孟虎齊衰其叔父</span><br/>
<span class='tline' id='l249' data-llen='5551:5574'>也為孟皮齊衰其叔父也集説䟽曰滕國之伯名文為</span><br/>
<span class='tline' id='l250' data-llen='5574:5601'><a onclick="displayPageImage('KR1d0070', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5601:5624'>孟虎著齊衰之服者虎是文之叔父也又為孟皮著齊</span><br/>
<span class='tline' id='l252' data-llen='5624:5647'>衰之服者文是皮之叔父也言滕伯上為叔父下為兄</span><br/>
<span class='tline' id='l253' data-llen='5647:5657'>弟之子皆著齊衰也</span><br/>
<span class='tline' id='l254' data-llen='5657:5680'>　竊案周之滕國其君侯爵春秋降而為子今曰滕伯</span><br/>
<span class='tline' id='l255' data-llen='5680:5703'>　必是周以前諸侯故鄭注云伯文殷時滕君也爵為</span><br/>
<span class='tline' id='l256' data-llen='5703:5726'>　伯名文孔䟽不言殷時以注已明耳集說引䟽而不</span><br/>
<span class='tline' id='l257' data-llen='5726:5749'>　引注使讀者不明矣又案吴氏云其叔父也二句文</span><br/>
<span class='tline' id='l258' data-llen='5749:5772'>　同不應異議注䟽以上其字為滕伯下其字為孟皮</span><br/>
<span class='tline' id='l259' data-llen='5772:5799'><a onclick="displayPageImage('KR1d0070', 'WYG', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5799:5822'>　不若馬氏以二其字為二孟者疑是馬氏曰唐虞夏</span><br/>
<span class='tline' id='l261' data-llen='5822:5845'>　殷之時其禮猶質故天子諸侯以少長相及不降上</span><br/>
<span class='tline' id='l262' data-llen='5845:5868'>　下滕伯文乃二孟之叔父也於其兄弟之子且不降</span><br/>
<span class='tline' id='l263' data-llen='5868:5891'>　則為諸父及昆弟可知矣至周則立子以適不以長</span><br/>
<span class='tline' id='l264' data-llen='5891:5914'>　故莫嚴於貴貴之際一為之君則諸父昆弟皆不得</span><br/>
<span class='tline' id='l265' data-llen='5914:5937'>　以其戚戚之若大夫為世父母叔父母子昆弟昆弟</span><br/>
<span class='tline' id='l266' data-llen='5937:5960'>　之子為士者猶降而為大功也而况天子諸侯之為</span><br/>
<span class='tline' id='l267' data-llen='5960:5983'>　君愚謂馬氏以兩其為一勝注䟽多矣然以為指二</span><br/>
<span class='tline' id='l268' data-llen='5983:6010'><a onclick="displayPageImage('KR1d0070', 'WYG', '005-15b' );" name="005-15b" class="pb">[005-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6010:6033'>　孟則非也蓋指滕伯耳當云孟虎孟皮為滕伯叔父</span><br/>
<span class='tline' id='l270' data-llen='6033:6056'>　而滕伯皆為之齊衰不以已諸侯之貴而降其旁尊</span><br/>
<span class='tline' id='l271' data-llen='6056:6079'>　則凡上下之親可知矣或謂周無貴貴之禮非也既</span><br/>
<span class='tline' id='l272' data-llen='6079:6093'>　云古者不降則今降可知矣</span><br/>
<span class='tline' id='l273' data-llen='6093:6116'>子蒲卒哭者呼滅集説滅子蒲之名復則呼名哭豈可</span><br/>
<span class='tline' id='l274' data-llen='6116:6121'>呼名也</span><br/>
<span class='tline' id='l275' data-llen='6121:6144'>　竊案鄭注云滅葢子蒲名蓋者疑辭本無所據未敢</span><br/>
<span class='tline' id='l276' data-llen='6144:6167'>　質言也集說則疑事而質矣應氏曰滅疑非名但以</span><br/>
<span class='tline' id='l277' data-llen='6167:6194'><a onclick="displayPageImage('KR1d0070', 'WYG', '005-16a' );" name="005-16a" class="pb">[005-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6194:6217'>　死有滅絶之義呼而哭之然不敬甚矣故子臯曰野</span><br/>
<span class='tline' id='l279' data-llen='6217:6240'>縣棺而封集說封音窆縣棺而封謂以手懸繩而下之</span><br/>
<span class='tline' id='l280' data-llen='6240:6247'>不設碑繂也</span><br/>
<span class='tline' id='l281' data-llen='6247:6270'>　竊案鄭注云封當為窆窆下棺也春秋傳作塴集説</span><br/>
<span class='tline' id='l282' data-llen='6270:6293'>　取之然易傳古之葬者不封不樹此記亦言孔子葬</span><br/>
<span class='tline' id='l283' data-llen='6293:6316'>　防封之崇四尺門人葬孔子三斬板而已封封皆指</span><br/>
<span class='tline' id='l284' data-llen='6316:6339'>　築土為墳而言則此亦當如字讀謂以手縣繩下棺</span><br/>
<span class='tline' id='l285' data-llen='6339:6356'>　而築土為墳耳不必改字而後通也</span><br/>
<span class='tline' id='l286' data-llen='6356:6383'><a onclick="displayPageImage('KR1d0070', 'WYG', '005-16b' );" name="005-16b" class="pb">[005-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6383:6406'>司徒旅歸四布集説䟽曰送終既畢賻布有餘其家臣</span><br/>
<span class='tline' id='l288' data-llen='6406:6429'>司徒承主人之意使旅下士歸還四方賻主人之泉布</span><br/>
<span class='tline' id='l289' data-llen='6429:6451'>左傳叔孫氏之司馬鬷戾是家臣亦有司徒司馬也</span><br/>
<span class='tline' id='l290' data-llen='6451:6474'>　竊案䟽所云乃熊氏說也皇氏又謂獻子有餘布歸</span><br/>
<span class='tline' id='l291' data-llen='6474:6497'>　之於君君歸之於四方呉氏曰侯國三卿魯之季孫</span><br/>
<span class='tline' id='l292' data-llen='6497:6520'>　上卿司徒也其下二大夫一如王朝之小宰一如王</span><br/>
<span class='tline' id='l293' data-llen='6520:6543'>　朝之小司徒叔孫亞卿司馬也其下一大夫如王朝</span><br/>
<span class='tline' id='l294' data-llen='6543:6566'>　之小司馬左傳所謂叔孫之司馬鬷戾是仲孫下卿</span><br/>
<span class='tline' id='l295' data-llen='6566:6593'><a onclick="displayPageImage('KR1d0070', 'WYG', '005-17a' );" name="005-17a" class="pb">[005-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6593:6616'>　司空也其下二大夫一如王朝之小司㓂一如王朝</span><br/>
<span class='tline' id='l297' data-llen='6616:6639'>　之小司空夫子仕魯為司空司㓂即仲孫氏之司空</span><br/>
<span class='tline' id='l298' data-llen='6639:6662'>　司宼也家臣之賤應無稱司徒司馬者熊氏說非皇</span><br/>
<span class='tline' id='l299' data-llen='6662:6685'>　氏謂歸之君而君使司徒歸之者亦非但如鄭注云</span><br/>
<span class='tline' id='l300' data-llen='6685:6708'>　旅下士也司徒使下士歸四方之賻布是矣案周官</span><br/>
<span class='tline' id='l301' data-llen='6708:6731'>　諸大夫之喪宰夫使其旅帥有司而治之宰夫者冡</span><br/>
<span class='tline' id='l302' data-llen='6731:6754'>　宰之下大夫也季孫魯國上卿實兼冢宰之職司徒</span><br/>
<span class='tline' id='l303' data-llen='6754:6777'>　乃季孫之下大夫故其旅得為孟獻子之家治喪也</span><br/>
<span class='tline' id='l304' data-llen='6777:6804'><a onclick="displayPageImage('KR1d0070', 'WYG', '005-17b' );" name="005-17b" class="pb">[005-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6804:6827'>子夏問諸夫子曰居君之母與妻之喪居處言語飲食</span><br/>
<span class='tline' id='l306' data-llen='6827:6850'>衎爾集説君母君妻雖皆小君皆服齊衰不杖期然恩</span><br/>
<span class='tline' id='l307' data-llen='6850:6873'>義俱淺矣故居其喪則自處如此衎爾和適之貌此章</span><br/>
<span class='tline' id='l308' data-llen='6873:6896'>以文勢推之喪下當有如之何夫子曰字舊說謂記者</span><br/>
<span class='tline' id='l309' data-llen='6896:6912'>之畧亦或闕文歟又否則問當作聞</span><br/>
<span class='tline' id='l310' data-llen='6912:6935'>　竊案玉巖黄氏云鄭注為小君惻隐不能至此說是</span><br/>
<span class='tline' id='l311' data-llen='6935:6958'>　也葢小君主義重而恩輕也惟其義重故須為服惟</span><br/>
<span class='tline' id='l312' data-llen='6958:6981'>　其恩輕故容得和適也陳注謂恩義則淺矣此大失</span><br/>
<span class='tline' id='l313' data-llen='6981:7008'><a onclick="displayPageImage('KR1d0070', 'WYG', '005-18a' );" name="005-18a" class="pb">[005-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7008:7031'>　也夫先王制服只有二道有以恩服者有以義服者</span><br/>
<span class='tline' id='l315' data-llen='7031:7054'>　二者之外更無他道今曰恩義俱淺然則何從而為</span><br/>
<span class='tline' id='l316' data-llen='7054:7077'>　之服哉不幾於畏而哭之之謂乎至陸氏又曰喪雖</span><br/>
<span class='tline' id='l317' data-llen='7077:7100'>　輕惻隐不至則有之未有居之樂者子夏失問故不</span><br/>
<span class='tline' id='l318' data-llen='7100:7123'>　答此又一義也學者詳之愚謂黄氏駁集說恩義俱</span><br/>
<span class='tline' id='l319' data-llen='7123:7146'>　淺當矣引陸氏夫子不荅之說非也依集說闕文為</span><br/>
<span class='tline' id='l320' data-llen='7146:7150'>　是</span><br/>
<span class='tline' id='l321' data-llen='7150:7173'>君復於小寢大寢小祖大祖庫門四郊集説䟽曰前曰</span><br/>
<span class='tline' id='l322' data-llen='7173:7200'><a onclick="displayPageImage('KR1d0070', 'WYG', '005-18b' );" name="005-18b" class="pb">[005-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7200:7223'>廟後曰寢室有東西廂曰廟無東西廂有室曰寢小寢</span><br/>
<span class='tline' id='l324' data-llen='7223:7246'>者髙祖以下寢也王侯同大寢天子始祖之寢諸侯太</span><br/>
<span class='tline' id='l325' data-llen='7246:7269'>祖之寢也小祖者髙祖以下廟也王侯同大祖者天子</span><br/>
<span class='tline' id='l326' data-llen='7269:7292'>始祖之廟諸侯太祖之廟也馬氏曰寢所居處之地祖</span><br/>
<span class='tline' id='l327' data-llen='7292:7315'>所有事之地門所出入之地郊所嘗至之地今案馬氏</span><br/>
<span class='tline' id='l328' data-llen='7315:7331'>以小寢大寢為燕寢正寢與舊說異</span><br/>
<span class='tline' id='l329' data-llen='7331:7354'>　竊案復者所以招魂復魄魂氣雖無所不之而始死</span><br/>
<span class='tline' id='l330' data-llen='7354:7377'>　之時必在生時熟習之地故先復之於燕寢正寢生</span><br/>
<span class='tline' id='l331' data-llen='7377:7404'><a onclick="displayPageImage('KR1d0070', 'WYG', '005-19a' );" name="005-19a" class="pb">[005-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7404:7427'>　時所居處之地次復之於羣廟太廟生時所有事之</span><br/>
<span class='tline' id='l333' data-llen='7427:7450'>　地又次復之於庫門四郊生時所出入經歴之地記</span><br/>
<span class='tline' id='l334' data-llen='7450:7473'>　言自有次第不可混也言小祖大祖自足以該廟中</span><br/>
<span class='tline' id='l335' data-llen='7473:7496'>　之寢何用兩言之乎馬氏之說較注䟽為優方氏謂</span><br/>
<span class='tline' id='l336' data-llen='7496:7516'>　復必於寢廟者以人死必反本也亦仍舊誤</span><br/>
<span class='tline' id='l337' data-llen='7516:7539'>朝奠日出夕奠逮日集説方氏曰朝奠以象朝時之食</span><br/>
<span class='tline' id='l338' data-llen='7539:7557'>夕奠以象夕時之食孝子事死如事生也</span><br/>
<span class='tline' id='l339' data-llen='7557:7580'>　竊案方氏之說似是而非若云事死如事生則生時</span><br/>
<span class='tline' id='l340' data-llen='7580:7607'><a onclick="displayPageImage('KR1d0070', 'WYG', '005-19b' );" name="005-19b" class="pb">[005-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7607:7630'>　不但朝夕二食而已更有午食何以日中不奠故不</span><br/>
<span class='tline' id='l342' data-llen='7630:7653'>　如鄭注為精鄭氏曰隂陽交接庶幾遇之呉氏申之</span><br/>
<span class='tline' id='l343' data-llen='7653:7676'>　曰隂闇陽明日出者由闇而明隂交接陽也及日將</span><br/>
<span class='tline' id='l344' data-llen='7676:7699'>　入由明而闇陽文接隂也奠者所以聚死者之神死</span><br/>
<span class='tline' id='l345' data-llen='7699:7722'>　而神混於天地隂陽之中故於天地隂陽交接之際</span><br/>
<span class='tline' id='l346' data-llen='7722:7727'>　求之</span><br/>
<span class='tline' id='l347' data-llen='7727:7750'>菆塗龍輴以椁集説䟽曰菆叢也菆塗謂用木叢棺而</span><br/>
<span class='tline' id='l348' data-llen='7750:7773'>四靣塗之也龍輴殯時用輴車載柩而畫轅為龍也以</span><br/>
<span class='tline' id='l349' data-llen='7773:7800'><a onclick="displayPageImage('KR1d0070', 'WYG', '005-20a' );" name="005-20a" class="pb">[005-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7800:7812'>椁者此叢木象椁之形也</span><br/>
<span class='tline' id='l351' data-llen='7812:7835'>　竊案廬陵胡氏曰菆塗龍輴以椁畫龍於輴車之轅</span><br/>
<span class='tline' id='l352' data-llen='7835:7858'>　以殯之又菆聚椁材以周輴而塗之先儒云以椁如</span><br/>
<span class='tline' id='l353' data-llen='7858:7881'>　椁也恐非臨川呉氏曰菆木以周龍輴即所謂椁也</span><br/>
<span class='tline' id='l354' data-llen='7881:7904'>　鄭氏謂之如椁者釋此椁字所以名為椁之義葢椁</span><br/>
<span class='tline' id='l355' data-llen='7904:7927'>　猶郭也外城周於内城者為郭故外棺周於内棺者</span><br/>
<span class='tline' id='l356' data-llen='7927:7950'>　亦名為椁其義如外城之郭也鄭意則是而立文不</span><br/>
<span class='tline' id='l357' data-llen='7950:7973'>　明是致胡氏之惑今案集說又仍䟽文而不為改定</span><br/>
<span class='tline' id='l358' data-llen='7973:8000'><a onclick="displayPageImage('KR1d0070', 'WYG', '005-20b' );" name="005-20b" class="pb">[005-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8000:8018'>　則是以以椁為象椁之形而非真槨矣</span><br/>
<span class='tline' id='l360' data-llen='8018:8036'>未仕者不敢稅人集說稅人以物遺人也</span><br/>
<span class='tline' id='l361' data-llen='8036:8059'>　竊案稅人之稅當作裞郝氏曰稅與禭同贈死者衣</span><br/>
<span class='tline' id='l362' data-llen='8059:8082'>　服也未仕者則衣服不備不敢禭人而謂以物遺人</span><br/>
<span class='tline' id='l363' data-llen='8082:8087'>　非也</span><br/>
<span class='tline' id='l364' data-llen='8087:8090'>　</span><br/>
<span class='tline' id='l365' data-llen='8090:8093'>　</span><br/>
<span class='tline' id='l366' data-llen='8093:8106'>　陳氏禮記集說補正巻五</span><br/>
</p>
<p><br/>
</p>
  </div>
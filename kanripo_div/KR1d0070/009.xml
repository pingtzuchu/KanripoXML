<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0070', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:206'>　陳氏禮記集說補正巻九</span><br/>
<span class='tline' id='l10' data-llen='206:227'>　　　　　　　　　　頭等侍衛納喇性德撰</span><br/>
<span class='tline' id='l11' data-llen='227:235'>　　　月令一</span><br/>
<span class='tline' id='l12' data-llen='235:258'>其帝太皡其神勾芒集說太皡勾芒生有功德於民故</span><br/>
<span class='tline' id='l13' data-llen='258:275'>後王於春祀之四時之帝與神皆此義</span><br/>
<span class='tline' id='l14' data-llen='275:298'>　竊案天播五行於四時而生萬物故王者必祀五天</span><br/>
<span class='tline' id='l15' data-llen='298:321'>　帝若五帝及五神皆有功徳於民者也故祀天帝之</span><br/>
<span class='tline' id='l16' data-llen='321:347'><a onclick="displayPageImage('KR1d0070', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='347:370'>　時即以為配從春迎青帝則配以太皡而從以勾芒</span><br/>
<span class='tline' id='l18' data-llen='370:393'>　夏迎赤帝則配以炎帝而從以祝融中央秋冬之禮</span><br/>
<span class='tline' id='l19' data-llen='393:416'>　類皆如此孔氏謂太皡勾芒二人生時木王主春立</span><br/>
<span class='tline' id='l20' data-llen='416:439'>　德立功及其死後春祀之時則祀之是也集說去春</span><br/>
<span class='tline' id='l21' data-llen='439:462'>　祀之時四字但曰於春祀之則似不祀青帝而以太</span><br/>
<span class='tline' id='l22' data-llen='462:485'>　皡為主勾芒為配矣語焉不詳疑悞後學特為正之</span><br/>
<span class='tline' id='l23' data-llen='485:508'>春祭先脾夏祭先肺中央祭先心秋祭先肝冬祭先腎</span><br/>
<span class='tline' id='l24' data-llen='508:531'>集説春祭先脾者木克土也夏祭先肺者火克金也中</span><br/>
<span class='tline' id='l25' data-llen='531:557'><a onclick="displayPageImage('KR1d0070', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='557:580'>央祭先心者心居中君之象又火生土也秋祭先肝者</span><br/>
<span class='tline' id='l27' data-llen='580:603'>金克木也春夏秋皆祭先所勝冬當先心以中央祭心</span><br/>
<span class='tline' id='l28' data-llen='603:621'>故但祭所屬又以冬主静不尚克制故也</span><br/>
<span class='tline' id='l29' data-llen='621:644'>　竊案五時之祭所先不同陳氏以五行生克及所居</span><br/>
<span class='tline' id='l30' data-llen='644:667'>　所屬兼言之支離塞礙蓋以春祭脾為木克土夏祭</span><br/>
<span class='tline' id='l31' data-llen='667:690'>　肺為火克金秋祭肝為金克土則於中央祭心之火</span><br/>
<span class='tline' id='l32' data-llen='690:713'>　生土冬祭腎之水濟水而不尚克制有所不通以中</span><br/>
<span class='tline' id='l33' data-llen='713:736'>　央祭心為居中象君四時何獨不用方位以冬祭腎</span><br/>
<span class='tline' id='l34' data-llen='736:762'><a onclick="displayPageImage('KR1d0070', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='762:785'>　為屬水則春夏中央與秋又何以不言所屬反覆推</span><br/>
<span class='tline' id='l36' data-llen='785:808'>　之未見其可惟注䟽以四時之位五臟之上下次之</span><br/>
<span class='tline' id='l37' data-llen='808:831'>　者為得其義也鄭注曰祀户先祭脾者春為陽中於</span><br/>
<span class='tline' id='l38' data-llen='831:854'>　臟直脾脾為尊祀竈先祭肺者陽位在上肺亦在上</span><br/>
<span class='tline' id='l39' data-llen='854:877'>　肺為尊也祀中霤先祭心者五臟之次心次肺至此</span><br/>
<span class='tline' id='l40' data-llen='877:900'>　心為尊也祀門祭先肝者秋為隂中於臟直肝肝為</span><br/>
<span class='tline' id='l41' data-llen='900:923'>　尊也祀行先祭腎者隂位在下腎亦在下腎為尊也</span><br/>
<span class='tline' id='l42' data-llen='923:946'>　孔氏䟽之曰祭户之時脾腎俱有但先用脾以祭耳</span><br/>
<span class='tline' id='l43' data-llen='946:972'><a onclick="displayPageImage('KR1d0070', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='972:995'>　所以春位當脾者牲立南首肺最在前而當夏腎最</span><br/>
<span class='tline' id='l45' data-llen='995:1018'>　在後而當冬從冬稍前而當春從腎稍前而當脾故</span><br/>
<span class='tline' id='l46' data-llen='1018:1041'>　春位當脾從夏稍却而當秋從肺稍却而當心故中</span><br/>
<span class='tline' id='l47' data-llen='1041:1064'>　央主心從心稍却而當肝故秋位主肝此直據牲之</span><br/>
<span class='tline' id='l48' data-llen='1064:1087'>　五臟則不然吳㓜清亦曰夏祭先肺者謂先祭肺而</span><br/>
<span class='tline' id='l49' data-llen='1087:1110'>　次祭心又祭肝也中央先心者謂先祭心而次祭肺</span><br/>
<span class='tline' id='l50' data-llen='1110:1133'>　又祭肝也秋先肝者謂先祭肝而次祭肺又祭心也</span><br/>
<span class='tline' id='l51' data-llen='1133:1156'>　冬先腎者謂先祭腎次祭脾又再祭脾也春先脾者</span><br/>
<span class='tline' id='l52' data-llen='1156:1182'><a onclick="displayPageImage('KR1d0070', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1182:1205'>　謂先祭脾次祭腎又再祭腎也五時之祭所先不同</span><br/>
<span class='tline' id='l54' data-llen='1205:1228'>　諸家以五行生克求其義者皆鑿今以人身五臟之</span><br/>
<span class='tline' id='l55' data-llen='1228:1251'>　次明之肺最在上心次於肺亦在上故候心肝二脉</span><br/>
<span class='tline' id='l56' data-llen='1251:1274'>　皆在上部脾在中肝次於脾故候脾肝二脉皆在中</span><br/>
<span class='tline' id='l57' data-llen='1274:1297'>　部腎最在下故候腎脉在下部四時之位則夏至日</span><br/>
<span class='tline' id='l58' data-llen='1297:1320'>　近北極去地最髙肺之位象之故夏祭先肺也夏至</span><br/>
<span class='tline' id='l59' data-llen='1320:1343'>　後日漸南夏末比夏至之日微下心之位象之故中</span><br/>
<span class='tline' id='l60' data-llen='1343:1366'>　央土王之時祭先心也秋分春分日在赤道平分天</span><br/>
<span class='tline' id='l61' data-llen='1366:1392'><a onclick="displayPageImage('KR1d0070', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1392:1415'>　地之半而當其腰脾肝之位象之故春祭先脾秋祭</span><br/>
<span class='tline' id='l63' data-llen='1415:1438'>　先肝也冬至日近南極最下腎之位象之故冬祭先</span><br/>
<span class='tline' id='l64' data-llen='1438:1461'>　腎愚案吳氏之說發明注䟽勝集說多矣大全棄而</span><br/>
<span class='tline' id='l65' data-llen='1461:1484'>　不載何耶又案張氏曰中央祭先心心當作腎土所</span><br/>
<span class='tline' id='l66' data-llen='1484:1507'>　勝也冬祭先腎腎當作心水所勝也愚謂以五行生</span><br/>
<span class='tline' id='l67' data-llen='1507:1530'>　克為說必改記文乃得春夏秋所祭相合若如集說</span><br/>
<span class='tline' id='l68' data-llen='1530:1547'>　又以所居所屬兼言之自相矛盾矣</span><br/>
<span class='tline' id='l69' data-llen='1547:1570'>孟春天子居青陽左个仲春天子居青陽太廟季春天</span><br/>
<span class='tline' id='l70' data-llen='1570:1596'><a onclick="displayPageImage('KR1d0070', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1596:1619'>子居青陽右个孟夏天子居明堂左个仲夏天子居明</span><br/>
<span class='tline' id='l72' data-llen='1619:1642'>堂太廟季夏天子居明堂右个中央天子居太廟太室</span><br/>
<span class='tline' id='l73' data-llen='1642:1665'>孟秋天子居緫章左个仲秋天子居緫章太廟季秋天</span><br/>
<span class='tline' id='l74' data-llen='1665:1690'>子居緫章右个孟冬天子居𤣥堂左个仲冬天子居𤣥</span><br/>
<span class='tline' id='l75' data-llen='1690:1714'>堂太廟季冬天子居𤣥堂右个集說青陽左个注云太</span><br/>
<span class='tline' id='l76' data-llen='1714:1737'>寢東堂北偏也青陽太廟東堂當太室青陽右个東堂</span><br/>
<span class='tline' id='l77' data-llen='1737:1760'>南偏明堂左个太寢南堂東偏明堂太廟南堂當太室</span><br/>
<span class='tline' id='l78' data-llen='1760:1783'>明堂右个南堂西偏也太廟太室中央之室也緫章左</span><br/>
<span class='tline' id='l79' data-llen='1783:1809'><a onclick="displayPageImage('KR1d0070', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1809:1832'>个太寢西堂南偏緫章太廟西當太室也緫章右个西</span><br/>
<span class='tline' id='l81' data-llen='1832:1857'>堂北偏也𤣥堂左个北堂之西偏也𤣥堂太廟北堂當</span><br/>
<span class='tline' id='l82' data-llen='1857:1881'>太室也𤣥堂右个北堂東偏也䟽云是明堂北偏而云</span><br/>
<span class='tline' id='l83' data-llen='1881:1904'>太寢者明堂與太廟太寢制同朱子曰論明堂之制者</span><br/>
<span class='tline' id='l84' data-llen='1904:1927'>非一竊意當有九室如井田之制東之中為青陽太廟</span><br/>
<span class='tline' id='l85' data-llen='1927:1950'>東之南為青陽右个東之北為青陽左个南之中為明</span><br/>
<span class='tline' id='l86' data-llen='1950:1973'>堂太廟南之東即東之南為明堂左个南之西即西之</span><br/>
<span class='tline' id='l87' data-llen='1973:1996'>南為明堂右个西之中為緫章太廟西之南即南之西</span><br/>
<span class='tline' id='l88' data-llen='1996:2022'><a onclick="displayPageImage('KR1d0070', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2022:2045'>為緫章左个西之北即北之西為緫章右个北之中為</span><br/>
<span class='tline' id='l90' data-llen='2045:2070'>𤣥堂太廟北之東即東之北為𤣥堂右个北之西即西</span><br/>
<span class='tline' id='l91' data-llen='2070:2094'>之北為𤣥堂左个中為太廟太室凡四方之太廟異方</span><br/>
<span class='tline' id='l92' data-llen='2094:2118'>所其左右个則青陽左个即𤣥堂之右个青陽右个即</span><br/>
<span class='tline' id='l93' data-llen='2118:2141'>明堂之左个明堂右个即緫章之左个緫章之右个乃</span><br/>
<span class='tline' id='l94' data-llen='2141:2165'>𤣥堂之左个也但隨其時之方位開門耳太廟太室則</span><br/>
<span class='tline' id='l95' data-llen='2165:2188'>每季十八日天子居正歟古人制事多用井田遺意此</span><br/>
<span class='tline' id='l96' data-llen='2188:2193'>恐然也</span><br/>
<span class='tline' id='l97' data-llen='2193:2219'><a onclick="displayPageImage('KR1d0070', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2219:2242'>　竊案鄭氏釋天子毎月所居皆以為太寢而以青陽</span><br/>
<span class='tline' id='l99' data-llen='2242:2266'>　為東堂明堂為南堂緫章為西堂𤣥堂為北堂青陽</span><br/>
<span class='tline' id='l100' data-llen='2266:2289'>　之北偏為左个南偏為右个蓋以東面而言也明堂</span><br/>
<span class='tline' id='l101' data-llen='2289:2312'>　之東偏為左个西偏為右个蓋以南面而言也緫章</span><br/>
<span class='tline' id='l102' data-llen='2312:2336'>　之南偏為左个北偏為右个蓋以西面而言也𤣥堂</span><br/>
<span class='tline' id='l103' data-llen='2336:2359'>　之西偏為左个東偏為右个蓋以北面而言也朱子</span><br/>
<span class='tline' id='l104' data-llen='2359:2382'>　因之又謂只是九室左个右个隨四時所向而易其</span><br/>
<span class='tline' id='l105' data-llen='2382:2405'>　名春居東室而東向則以北室之右為左个南堂之</span><br/>
<span class='tline' id='l106' data-llen='2405:2431'><a onclick="displayPageImage('KR1d0070', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2431:2454'>　左个為右个夏居南室而南向則以東室之右為左</span><br/>
<span class='tline' id='l108' data-llen='2454:2477'>　个西室之左為右个秋居西室而西向則以南室之</span><br/>
<span class='tline' id='l109' data-llen='2477:2500'>　右為左个南室之左為右个冬居北室而北向則以</span><br/>
<span class='tline' id='l110' data-llen='2500:2523'>　西室之右為左个東室之左為右个吳㓜清則為太</span><br/>
<span class='tline' id='l111' data-llen='2523:2546'>　寢乃聽政之所户牖之間設黼扆四時皆南面向明</span><br/>
<span class='tline' id='l112' data-llen='2546:2569'>　而治安得一月各居一處而春秋冬三時皆不南面</span><br/>
<span class='tline' id='l113' data-llen='2569:2592'>　者况冬寒而北面尤不可居又南北偏東西偏其位</span><br/>
<span class='tline' id='l114' data-llen='2592:2615'>　不正非可聽政之所諸儒所説各殊皆於古制不合</span><br/>
<span class='tline' id='l115' data-llen='2615:2641'><a onclick="displayPageImage('KR1d0070', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2641:2664'>　事宜不通詳此記所謂居非言聽政乃毎日釋服退</span><br/>
<span class='tline' id='l117' data-llen='2664:2687'>　息而居之時也案四時所居五處不同禮經則無他</span><br/>
<span class='tline' id='l118' data-llen='2687:2710'>　文惟天子有五小寢是燕居之處月令所記或是取</span><br/>
<span class='tline' id='l119' data-llen='2710:2733'>　此而其名異故使人惑也陳用之禮書云王大寢一</span><br/>
<span class='tline' id='l120' data-llen='2733:2756'>　在前小寢五在後大寢聽政小寢燕息也五小寢一</span><br/>
<span class='tline' id='l121' data-llen='2756:2779'>　寢居中四寢居四角春居東北夏居東南秋居西南</span><br/>
<span class='tline' id='l122' data-llen='2779:2802'>　冬居西北土王之月居中此說蓋本孔氏曲禮䟽若</span><br/>
<span class='tline' id='l123' data-llen='2802:2825'>　以孔陳之說釋月令天子各月之居則月制事冝兩</span><br/>
<span class='tline' id='l124' data-llen='2825:2851'><a onclick="displayPageImage('KR1d0070', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2851:2874'>　不背戾凡居五寢皆南面夏寢秋寢在中寢之前就</span><br/>
<span class='tline' id='l126' data-llen='2874:2897'>　中寢向前而言故二寢皆以西夾為左个東夾為右</span><br/>
<span class='tline' id='l127' data-llen='2897:2920'>　个冬寢春寢在中寢之後就中寢向後而言故二寢</span><br/>
<span class='tline' id='l128' data-llen='2920:2943'>　皆以西夾為左个東夾為右个其左右二字如曲禮</span><br/>
<span class='tline' id='l129' data-llen='2943:2966'>　所謂客入門而左大夫士出入君門由門右並是以</span><br/>
<span class='tline' id='l130' data-llen='2966:2989'>　西為左東為右也此言太廟太室則中寢之室也愚</span><br/>
<span class='tline' id='l131' data-llen='2989:3012'>　案吳氏之說較鄭氏朱子之說為近是然月令出於</span><br/>
<span class='tline' id='l132' data-llen='3012:3035'>　吕不韋豈能悉合古制盡通事宜故馬氏云王者向</span><br/>
<span class='tline' id='l133' data-llen='3035:3061'><a onclick="displayPageImage('KR1d0070', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3061:3084'>　明而治故謂其堂曰明堂而此云春居青陽夏居明</span><br/>
<span class='tline' id='l135' data-llen='3084:3108'>　堂秋居緫章冬居𤣥堂又裂為太廟左右个以配十</span><br/>
<span class='tline' id='l136' data-llen='3108:3125'>　有二月為太室以配中央則非古也</span><br/>
<span class='tline' id='l137' data-llen='3125:3148'>春食麥與羊夏食菽與雞中央食稷與牛秋食麻與犬</span><br/>
<span class='tline' id='l138' data-llen='3148:3171'>冬食黍與彘孟夏天子乃以彘嘗麥仲夏以雛嘗黍仲</span><br/>
<span class='tline' id='l139' data-llen='3171:3194'>秋以犬嘗麻季秋以犬嘗稻集說麥以金王而生火王</span><br/>
<span class='tline' id='l140' data-llen='3194:3217'>而死當屬金而鄭云屬木兊為羊當屬金而鄭云火畜</span><br/>
<span class='tline' id='l141' data-llen='3217:3240'>皆不可曉䟽云鄭本五行傳言之然隂陽各塗不可一</span><br/>
<span class='tline' id='l142' data-llen='3240:3266'><a onclick="displayPageImage('KR1d0070', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3266:3289'>定故今於四時所食及彘嘗麥雛嘗黍之類皆畧之以</span><br/>
<span class='tline' id='l144' data-llen='3289:3294'>俟知者</span><br/>
<span class='tline' id='l145' data-llen='3294:3317'>　竊案古者天子之膳春以牛膏養脾夏以犬膏養肺</span><br/>
<span class='tline' id='l146' data-llen='3317:3340'>　秋以雞膏養肝冬以羊膏養心而膳食牛冝稌羊宜</span><br/>
<span class='tline' id='l147' data-llen='3340:3363'>　黍豕宜稷犬宜粱而此曰春食麥與羊夏食菽與雞</span><br/>
<span class='tline' id='l148' data-llen='3363:3386'>　中央食稷與牛秋食麻與犬冬食黍與彘與古異矣</span><br/>
<span class='tline' id='l149' data-llen='3386:3409'>　故集說闕疑以俟知者得審慎之義然諸家之說亦</span><br/>
<span class='tline' id='l150' data-llen='3409:3432'>　有可備採者不能盡廢也鄭氏曰麥實有孚甲屬木</span><br/>
<span class='tline' id='l151' data-llen='3432:3458'><a onclick="displayPageImage('KR1d0070', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3458:3481'>　羊火畜也時尚寒食之以安性菽實孚甲堅合屬木</span><br/>
<span class='tline' id='l153' data-llen='3481:3504'>　雞木畜時熱食之亦以安性也稷五穀之長牛土畜</span><br/>
<span class='tline' id='l154' data-llen='3504:3527'>　也麻實有文理屬金犬金畜也黍秀舒散屬火寒時</span><br/>
<span class='tline' id='l155' data-llen='3527:3550'>　食之亦以安性也彘水畜也孔氏曰鄭云麥屬木黍</span><br/>
<span class='tline' id='l156' data-llen='3550:3573'>　屬火麻屬金菽屬水稷屬土是五榖所配之方也案</span><br/>
<span class='tline' id='l157' data-llen='3573:3596'>　尚書五行傳曰貎之不恭則有雞禍注雞畜之有冠</span><br/>
<span class='tline' id='l158' data-llen='3596:3619'>　翼者屬貎言之不從則有犬禍注犬畜之以口吠守</span><br/>
<span class='tline' id='l159' data-llen='3619:3642'>　者屬言視之不明則有羊禍注羊畜之逺視者屬視</span><br/>
<span class='tline' id='l160' data-llen='3642:3668'><a onclick="displayPageImage('KR1d0070', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3668:3693'>　聽之不聰則有豕禍注豕畜之居閑衛而聴者屬聽思之</span><br/>
<span class='tline' id='l162' data-llen='3693:3717'>　不睿則有牛禍注地厚徳載物牛畜之任重者屬思是</span><br/>
<span class='tline' id='l163' data-llen='3717:3740'>　雞為木畜羊為火畜牛為土畜犬為金畜豕為水畜</span><br/>
<span class='tline' id='l164' data-llen='3740:3763'>　春時尚寒故食火畜以助之夏食菽與雞者以氣尤</span><br/>
<span class='tline' id='l165' data-llen='3763:3786'>　熱水能克火木能抑土故食北方之穀與東方之牲</span><br/>
<span class='tline' id='l166' data-llen='3786:3809'>　以減其熱氣秋氣既涼又將向寒不有其害故食當</span><br/>
<span class='tline' id='l167' data-llen='3809:3832'>　方之穀牲也冬氣極寒故食火穀以減寒寒勝於熱</span><br/>
<span class='tline' id='l168' data-llen='3832:3855'>　故食當方之牲項氏曰麥有苖至實皆在春時故春</span><br/>
<span class='tline' id='l169' data-llen='3855:3882'><a onclick="displayPageImage('KR1d0070', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3882:3905'>　三月食麥與羊菽自種至實皆在夏時故夏三月食</span><br/>
<span class='tline' id='l171' data-llen='3905:3928'>　菽與稷黍受土氣故中央之月食稷與牛皆土類也</span><br/>
<span class='tline' id='l172' data-llen='3928:3951'>　黍兼受水氣故冬之三月食黍與彘皆水類也孟秋</span><br/>
<span class='tline' id='l173' data-llen='3951:3974'>　嘗稷仲秋嘗麥季秋嘗稻獨食犬與麻者百榖皆成</span><br/>
<span class='tline' id='l174' data-llen='3974:3997'>　獨取其中氣食之也春羊夏雞與周禮春官奉雞夏</span><br/>
<span class='tline' id='l175' data-llen='3997:4020'>　官奉羊相反者彼取官事之冝此以氣類分也方氏</span><br/>
<span class='tline' id='l176' data-llen='4020:4043'>　曰春木王之時食麥與羊是時之所生也以麥火榖</span><br/>
<span class='tline' id='l177' data-llen='4043:4066'>　而羊火畜也夏火王之時而食雞者是物之所生也</span><br/>
<span class='tline' id='l178' data-llen='4066:4093'><a onclick="displayPageImage('KR1d0070', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4093:4116'>　以雞木畜也秋金王之時而食麻冬水王之時而食</span><br/>
<span class='tline' id='l180' data-llen='4116:4139'>　黍是時之所勝也以麻木穀而黍火榖也夏食菽者</span><br/>
<span class='tline' id='l181' data-llen='4139:4162'>　是物之所勝以菽水榖也中央而食稷與牛秋食犬</span><br/>
<span class='tline' id='l182' data-llen='4162:4185'>　冬食彘是時物之類以稷土榖牛土畜犬金畜彘水</span><br/>
<span class='tline' id='l183' data-llen='4185:4208'>　畜也所生者所以相繼所勝者所以相治同類者所</span><br/>
<span class='tline' id='l184' data-llen='4208:4231'>　以相合故能使四時之氣不戾五臟之疾不生焉又</span><br/>
<span class='tline' id='l185' data-llen='4231:4254'>　曰孟夏以彘嘗麥者以水勝火也仲夏以雛嘗黍者</span><br/>
<span class='tline' id='l186' data-llen='4254:4277'>　以木生火也仲秋以犬嘗麻者以金勝木也季秋以</span><br/>
<span class='tline' id='l187' data-llen='4277:4304'><a onclick="displayPageImage('KR1d0070', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4304:4327'>　犬嘗稻者以金合金也勝所以治之生所以養之合</span><br/>
<span class='tline' id='l189' data-llen='4327:4350'>　所以和之故食齊得其宜焉胡氏曰麥性藴毒薦麥</span><br/>
<span class='tline' id='l190' data-llen='4350:4373'>　以魚而此嘗麥以彘宣其毒也鄭氏曰麥之新氣尤</span><br/>
<span class='tline' id='l191' data-llen='4373:4396'>　盛以彘食之散其熱也彘水畜此嘗雛也而曰嘗黍</span><br/>
<span class='tline' id='l192' data-llen='4396:4419'>　不以牲主榖也黍火畜氣之主也孔氏曰黍是火榖</span><br/>
<span class='tline' id='l193' data-llen='4419:4442'>　於夏時與雛同薦之黍非新成直取舊黍方氏曰雛</span><br/>
<span class='tline' id='l194' data-llen='4442:4465'>　蓋雞也以吕氏春秋見之謂之雛者雞以雛為美也</span><br/>
<span class='tline' id='l195' data-llen='4465:4488'>　若羊之類則以大為美於配菽之食則曰雞者日之</span><br/>
<span class='tline' id='l196' data-llen='4488:4515'><a onclick="displayPageImage('KR1d0070', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4515:4538'>　所食為常時之所食為暫也鄭氏曰仲秋嘗麻麻始</span><br/>
<span class='tline' id='l198' data-llen='4538:4561'>　熟也季秋嘗稻稻始熟也髙氏曰孟春食麥與羊麥</span><br/>
<span class='tline' id='l199' data-llen='4561:4584'>　屬金羊屬土是月也金土以老食所勝也菽孚甲堅</span><br/>
<span class='tline' id='l200' data-llen='4584:4607'>　合屬木雞木畜木生火也案諸家說所食穀之配各</span><br/>
<span class='tline' id='l201' data-llen='4607:4627'>　有不同未知孰是故兼存之以補集說之缺</span><br/>
<span class='tline' id='l202' data-llen='4627:4650'>立春之日天子親帥三公九卿諸侯大夫以迎春於東</span><br/>
<span class='tline' id='l203' data-llen='4650:4670'>郊集説迎春東郊祭太皡勾芒也後倣此推之</span><br/>
<span class='tline' id='l204' data-llen='4670:4693'>　竊案賈逵馬融蔡邕皆謂太皡及勾芒以上云其帝</span><br/>
<span class='tline' id='l205' data-llen='4693:4720'><a onclick="displayPageImage('KR1d0070', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4720:4743'>　太皡其神勾芒也集說固有所本矣然迎者迎四時</span><br/>
<span class='tline' id='l207' data-llen='4743:4766'>　之氣有氣則有神故祀蒼帝於東郊之兆而以太皡</span><br/>
<span class='tline' id='l208' data-llen='4766:4789'>　勾芒配從祀赤帝於南郊之兆而以炎帝祝融配從</span><br/>
<span class='tline' id='l209' data-llen='4789:4812'>　祀白帝於西郊之兆而以少皡蓐收配從祀黑帝於</span><br/>
<span class='tline' id='l210' data-llen='4812:4836'>　北郊之兆而以顓頊𤣥冥配從周禮所謂王祀昊天</span><br/>
<span class='tline' id='l211' data-llen='4836:4859'>　上帝則服大裘而冕祀五帝亦如之禮器所謂饗帝</span><br/>
<span class='tline' id='l212' data-llen='4859:4882'>　於郊而風雨節寒暑時者是也若五帝是人帝何得</span><br/>
<span class='tline' id='l213' data-llen='4882:4905'>　與天帝同服且人帝何能使風雨寒暑得時乎故鄭</span><br/>
<span class='tline' id='l214' data-llen='4905:4932'><a onclick="displayPageImage('KR1d0070', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4932:4955'>　氏謂祭五帝天帝者近之但妄立靈威仰赤熛怒白</span><br/>
<span class='tline' id='l216' data-llen='4955:4974'>　招拒叶光紀等名則未免信䜟緯之過耳</span><br/>
<span class='tline' id='l217' data-llen='4974:4997'>天子親載耒耜措之于參保介之御間集説參參乘之</span><br/>
<span class='tline' id='l218' data-llen='4997:5020'>人也保介衣甲也以勇士為車右而衣甲御者御車之</span><br/>
<span class='tline' id='l219' data-llen='5020:5043'>人車右及御人皆是參乘天子在左御者居中車右在</span><br/>
<span class='tline' id='l220' data-llen='5043:5066'>右以三人故曰參也置此耕器於參乘保介及御者之</span><br/>
<span class='tline' id='l221' data-llen='5066:5069'>間</span><br/>
<span class='tline' id='l222' data-llen='5069:5092'>　竊案此本鄭孔注疏也然以介為甲是矣以保為衣</span><br/>
<span class='tline' id='l223' data-llen='5092:5119'><a onclick="displayPageImage('KR1d0070', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5119:5142'>　則有未安蓋保為保䕶之義人君之車必使勇士衣</span><br/>
<span class='tline' id='l225' data-llen='5142:5165'>　甲居右而參乗所以備非常而保䕶之也故曰參保</span><br/>
<span class='tline' id='l226' data-llen='5165:5188'>　介措耒耜於參保介御者二人之間而曰參保介之</span><br/>
<span class='tline' id='l227' data-llen='5188:5211'>　御間臨川吳氏曰其立文猶書立政言有司及牧夫</span><br/>
<span class='tline' id='l228' data-llen='5211:5224'>　而曰惟有司之牧夫是也</span><br/>
<span class='tline' id='l229' data-llen='5224:5244'>雪霜大摯集說摯傷折也與摯獸摯蟲之摯同</span><br/>
<span class='tline' id='l230' data-llen='5244:5267'>　竊案傷折之說蓋本之蔡邕然不若直作至字解葢</span><br/>
<span class='tline' id='l231' data-llen='5267:5290'>　摯與至同毛傳摯而有别朱子亦讀為至霜雪冬之</span><br/>
<span class='tline' id='l232' data-llen='5290:5317'><a onclick="displayPageImage('KR1d0070', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5317:5340'>　盛隂冬隂勝春陽故雪霜大至不必言傷折而後見</span><br/>
<span class='tline' id='l234' data-llen='5340:5347'>　其隂盛也</span><br/>
<span class='tline' id='l235' data-llen='5347:5370'>鷹化為鳩集說孔氏云化者反歸舊形之謂故鷹化為</span><br/>
<span class='tline' id='l236' data-llen='5370:5393'>鳩鳩化為鷹如田䑕化為鴽則鴽又化為田䑕若腐草</span><br/>
<span class='tline' id='l237' data-llen='5393:5415'>為螢雉為蜃爵為蛤皆不言化是不再復本形者也</span><br/>
<span class='tline' id='l238' data-llen='5415:5438'>　竊案隂陽推盪因物形而移易之謂之化非反歸舊</span><br/>
<span class='tline' id='l239' data-llen='5438:5461'>　形之謂也鳩化為鷹見於王制夏小正固可謂之反</span><br/>
<span class='tline' id='l240' data-llen='5461:5484'>　歸舊形矣鴽又為䑕則夏小正未嘗謂之化也方氏</span><br/>
<span class='tline' id='l241' data-llen='5484:5511'><a onclick="displayPageImage('KR1d0070', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5511:5534'>　曰鷹之為鳩䑕之為鴽皆因形移易而已故言化腐</span><br/>
<span class='tline' id='l243' data-llen='5534:5557'>　草則植物也螢則動物也爵雉飛物也蛤蜃潛物也</span><br/>
<span class='tline' id='l244' data-llen='5557:5580'>　植物為動飛物為潛則不特因形移易而化不足以</span><br/>
<span class='tline' id='l245' data-llen='5580:5597'>　言之矣故皆直言為而已此說較長</span><br/>
<span class='tline' id='l246' data-llen='5597:5620'>擇元日命民社集說郊特牲言祭社用甲日此言擇元</span><br/>
<span class='tline' id='l247' data-llen='5620:5638'>日是又擇甲日之善者歟召誥社用戊日</span><br/>
<span class='tline' id='l248' data-llen='5638:5661'>　竊案元者一也始也故始年謂之元年一日謂之元</span><br/>
<span class='tline' id='l249' data-llen='5661:5684'>　日又謂之上日元日祈榖於上帝說者云上辛是也</span><br/>
<span class='tline' id='l250' data-llen='5684:5711'><a onclick="displayPageImage('KR1d0070', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5711:5734'>　社日用甲甲者十干之始故曰擇元日命民社非謂</span><br/>
<span class='tline' id='l252' data-llen='5734:5757'>　擇甲日之善者也召誥戊午社於新邑又用戊者周</span><br/>
<span class='tline' id='l253' data-llen='5757:5769'>　公告營洛邑非常祭也</span><br/>
<span class='tline' id='l254' data-llen='5769:5785'>毋竭川澤毋漉陂池集說漉亦竭也</span><br/>
<span class='tline' id='l255' data-llen='5785:5808'>　竊案川澤曰竭謂竭澤而漁陂池曰漉謂漉之以網</span><br/>
<span class='tline' id='l256' data-llen='5808:5831'>　罟字各有義不可混也集説以漉為竭而不言網罟</span><br/>
<span class='tline' id='l257' data-llen='5831:5850'>　與上句何以别乎徐師曽云漉謂撈取之</span><br/>
<span class='tline' id='l258' data-llen='5850:5870'>上丁集說必用丁者以先庚三日後甲三日也</span><br/>
<span class='tline' id='l259' data-llen='5870:5897'><a onclick="displayPageImage('KR1d0070', 'WYG', '009-15a' );" name="009-15a" class="pb">[009-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5897:5920'>　竊案大胥春入學合舞釋菜用丁以丁火文明也今</span><br/>
<span class='tline' id='l261' data-llen='5920:5943'>　祭先聖用丁本此若易之先庚後甲蓋取丁寧之義</span><br/>
<span class='tline' id='l262' data-llen='5943:5954'>　於天子視學何與耶</span><br/>
<span class='tline' id='l263' data-llen='5954:5977'>開府庫出幣帛周天下勉諸侯聘名士禮賢者集說周</span><br/>
<span class='tline' id='l264' data-llen='5977:5984'>濟其不足也</span><br/>
<span class='tline' id='l265' data-llen='5984:6007'>　竊案集說之云本之鄭注然嘗考方氏吳氏之說則</span><br/>
<span class='tline' id='l266' data-llen='6007:6030'>　謂開府庫所以出幣帛將以聘名士禮賢者也周天</span><br/>
<span class='tline' id='l267' data-llen='6030:6053'>　下以言聘禮之廣古者諸侯必貢士於天子以是勸</span><br/>
<span class='tline' id='l268' data-llen='6053:6080'><a onclick="displayPageImage('KR1d0070', 'WYG', '009-15b' );" name="009-15b" class="pb">[009-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6080:6103'>　勉諸侯欲其所聘所禮周於天下而一無所遺也則</span><br/>
<span class='tline' id='l270' data-llen='6103:6126'>　周天下葢指聘禮而言若謂周濟其不足則上已言</span><br/>
<span class='tline' id='l271' data-llen='6126:6150'>　𤼵倉廩賜貧窮振乏絶此所云出幣帛繫於賜貧窮</span><br/>
<span class='tline' id='l272' data-llen='6150:6173'>　之上足矣且舉天下之無衣者而皆以帛周之必有</span><br/>
<span class='tline' id='l273' data-llen='6173:6191'>　所不給似不若方氏吳氏之説為長也</span><br/>
<span class='tline' id='l274' data-llen='6191:6214'>命工師令百工審五庫之量金鐡皮革筋角齒羽箭幹</span><br/>
<span class='tline' id='l275' data-llen='6214:6238'>脂膠丹漆毋或不良集説五庫者金鐵為一庫皮革筋為</span><br/>
<span class='tline' id='l276' data-llen='6238:6261'>一庫角齒為一庫羽箭幹為一庫脂膠丹漆為一庫幹</span><br/>
<span class='tline' id='l277' data-llen='6261:6288'><a onclick="displayPageImage('KR1d0070', 'WYG', '009-16a' );" name="009-16a" class="pb">[009-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6288:6311'>　竊案此孔䟽文也方氏云五庫之量百工所治之材</span><br/>
<span class='tline' id='l279' data-llen='6311:6334'>　以其材各有所受故謂之量五庫以五材而得名葢</span><br/>
<span class='tline' id='l280' data-llen='6334:6356'>　金鐡之類皆不離扵五材也先儒别而為五拘矣</span><br/>
<span class='tline' id='l281' data-llen='6356:6377'>命國難九門磔攘以畢春氣集說九門說見上章</span><br/>
<span class='tline' id='l282' data-llen='6377:6400'>　竊案以九門為臯應路雉庫城逺近郊關與上同悞</span><br/>
<span class='tline' id='l283' data-llen='6400:6420'>　山隂陸氏曰言國則九門不在郊之外明矣</span><br/>
<span class='tline' id='l284' data-llen='6420:6445'>孟夏王𤓰生集說王𤓰注云萆挈本草作菝葜音同謂</span><br/>
<span class='tline' id='l285' data-llen='6445:6470'>之𤓰者以根之似也亦可釀酒朱氏曰王𤓰色赤感火</span><br/>
<span class='tline' id='l286' data-llen='6470:6497'><a onclick="displayPageImage('KR1d0070', 'WYG', '009-16b' );" name="009-16b" class="pb">[009-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6497:6503'>之氣而生</span><br/>
<span class='tline' id='l288' data-llen='6503:6526'>　竊案歸震川與王子敬書云嘗記少時見一書云月</span><br/>
<span class='tline' id='l289' data-llen='6526:6552'>　令王𤓰為𤓰王即今之黄𤓰則鄭注萆挈者未必是</span><br/>
<span class='tline' id='l290' data-llen='6552:6578'>　王𤓰生適應月令而夏小正五月乃𤓰恐即此𤓰也</span><br/>
<span class='tline' id='l291' data-llen='6578:6603'>　𤓰五月未可食耳適見九江建昌二志皆云王𤓰以</span><br/>
<span class='tline' id='l292' data-llen='6603:6627'>　其最先熟為𤓰之王然亦不知何所據也又云月令</span><br/>
<span class='tline' id='l293' data-llen='6627:6652'>　王𤓰生當直斷為今之黄𤓰萆挈非也且引王萯與</span><br/>
<span class='tline' id='l294' data-llen='6652:6676'>　王𤓰何與䟽又疑為一物矣古書中必别更有見姑</span><br/>
<span class='tline' id='l295' data-llen='6676:6703'><a onclick="displayPageImage('KR1d0070', 'WYG', '009-17a' );" name="009-17a" class="pb">[009-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6703:6709'>　闕俟考</span><br/>
<span class='tline' id='l297' data-llen='6709:6732'>反舌無聲集説反舌百舌鳥䟽又以反舌為蝦蟇未知</span><br/>
<span class='tline' id='l298' data-llen='6732:6736'>是否</span><br/>
<span class='tline' id='l299' data-llen='6736:6759'>　竊案百舌能反覆其舌而為百鳥語故謂之反舌其</span><br/>
<span class='tline' id='l300' data-llen='6759:6782'>　鳴也感陽中而作故感微隂而無聲若蝦蟇則五月</span><br/>
<span class='tline' id='l301' data-llen='6782:6805'>　中始得水方噪聒入耳何反無聲䟽所以引之者葢</span><br/>
<span class='tline' id='l302' data-llen='6805:6828'>　舉舊說而駁之非真以反舌為蝦蟇也蔡云反舌者</span><br/>
<span class='tline' id='l303' data-llen='6828:6851'>　蟲鳴鼃也今謂之蝦蟇其舌本前著口側而末向内</span><br/>
<span class='tline' id='l304' data-llen='6851:6878'><a onclick="displayPageImage('KR1d0070', 'WYG', '009-17b' );" name="009-17b" class="pb">[009-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6878:6901'>　故謂之反舌通卦驗曰摶勞鳴蝦蟇無聲又靡信云</span><br/>
<span class='tline' id='l306' data-llen='6901:6924'>　昔於長安中與書生數十共住城北水中取蝦蟇屠</span><br/>
<span class='tline' id='l307' data-llen='6924:6947'>　割視之其舌反向後此以蝦蟇為反舌也自也然時</span><br/>
<span class='tline' id='l308' data-llen='6947:6970'>　侯今不殊於古百舌鳥至仲夏其鳴稍止蝦蟇則不</span><br/>
<span class='tline' id='l309' data-llen='6970:6993'>　然則知䜟緯與俗儒之言不足信矣集說又何疑焉</span><br/>
<span class='tline' id='l310' data-llen='6993:7016'>　　反舌能為百鳥語故一名百舌又春則鳴夏則無</span><br/>
<span class='tline' id='l311' data-llen='7016:7040'>　聲故一名呼春杜甫咏百舌詩云過時如𤼵口君側</span><br/>
<span class='tline' id='l312' data-llen='7040:7063'>　有讒人是亦以反舌為百舌而非蝦蟇之謂矣案周</span><br/>
<span class='tline' id='l313' data-llen='7063:7090'><a onclick="displayPageImage('KR1d0070', 'WYG', '009-18a' );" name="009-18a" class="pb">[009-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7090:7113'>　書月令云反舌無聲佞人在側杜葢用其意黄山谷</span><br/>
<span class='tline' id='l315' data-llen='7113:7127'>　讀周書至此始悟杜詩之㫖</span><br/>
<span class='tline' id='l316' data-llen='7127:7150'>挺重囚集説挺者拔出之義重囚禁繫嚴密故特加寛</span><br/>
<span class='tline' id='l317' data-llen='7150:7159'>假輕囚則不如是</span><br/>
<span class='tline' id='l318' data-llen='7159:7182'>　竊案孟夏出輕繫則輕囚皆釋矣所存者重囚而已</span><br/>
<span class='tline' id='l319' data-llen='7182:7205'>　又於何囚中獨拔出之乎不若從鄭氏以寛字解為</span><br/>
<span class='tline' id='l320' data-llen='7205:7228'>　允東海王陽答破妖賊方略曰宜小挺緩令得逃亡</span><br/>
<span class='tline' id='l321' data-llen='7228:7251'>　耿鄙討金城傅燮謂曰不若息軍養徳賊得寛挺必</span><br/>
<span class='tline' id='l322' data-llen='7251:7278'><a onclick="displayPageImage('KR1d0070', 'WYG', '009-18b' );" name="009-18b" class="pb">[009-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7278:7289'>　謂我怯政用此義也</span><br/>
<span class='tline' id='l324' data-llen='7289:7312'>以定晏隂之所成集説晏安也隂道静故曰晏隂及其</span><br/>
<span class='tline' id='l325' data-llen='7312:7328'>定而至於成則循序而往不為災也</span><br/>
<span class='tline' id='l326' data-llen='7328:7351'>　竊案晏隂有三説鄭孔謂晏安也隂稱安正定身中</span><br/>
<span class='tline' id='l327' data-llen='7351:7374'>　安隂之所成就應氏所謂隂道安静不可有所擾者</span><br/>
<span class='tline' id='l328' data-llen='7374:7397'>　亦此意王肅及蔡邕皆云晏為以安定隂陽之所成</span><br/>
<span class='tline' id='l329' data-llen='7397:7420'>　與鄭異矣方氏謂陽造始而為早隂代終而為晏故</span><br/>
<span class='tline' id='l330' data-llen='7420:7443'>　曰晏隂陽始以生之隂終以成之故曰所成列子所</span><br/>
<span class='tline' id='l331' data-llen='7443:7470'><a onclick="displayPageImage('KR1d0070', 'WYG', '009-19a' );" name="009-19a" class="pb">[009-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7470:7493'>　謂晏隂之間義同吳氏謂晏爾雅云柔也凡内而掩</span><br/>
<span class='tline' id='l333' data-llen='7493:7516'>　身外而保養皆是順時保養以安定初生之柔隂使</span><br/>
<span class='tline' id='l334' data-llen='7516:7539'>　漸至於完備而無所虧傷故曰以定晏隂之所成陳</span><br/>
<span class='tline' id='l335' data-llen='7539:7562'>　氏之說以晏隂為安隂蓋本之注䟽然不如柔隂之</span><br/>
<span class='tline' id='l336' data-llen='7562:7584'>　說為長詩云言笑晏晏說者以和柔解之可見矣</span><br/>
<span class='tline' id='l337' data-llen='7584:7595'>温風始至集説至極也</span><br/>
<span class='tline' id='l338' data-llen='7595:7618'>　竊案至猶來也猶言涼風至盲風至耳不但言至而</span><br/>
<span class='tline' id='l339' data-llen='7618:7641'>　曰始至者以天地温厚之氣始於東北而盛於東南</span><br/>
<span class='tline' id='l340' data-llen='7641:7668'><a onclick="displayPageImage('KR1d0070', 'WYG', '009-19b' );" name="009-19b" class="pb">[009-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7668:7691'>　故季夏温風始至也方氏曰温風即八風中景風景</span><br/>
<span class='tline' id='l342' data-llen='7691:7714'>　風至以夏至而於季夏言始至陽饒之意然則集説</span><br/>
<span class='tline' id='l343' data-llen='7714:7737'>　以極訓至非也日短至長至可以極訓之始至不可</span><br/>
<span class='tline' id='l344' data-llen='7737:7750'>　以言始極也吕覽温作涼</span><br/>
<span class='tline' id='l345' data-llen='7750:7773'>命漁師伐蛟取鼉登龜取黿集説蛟言伐以其暴惡不</span><br/>
<span class='tline' id='l346' data-llen='7773:7795'>易攻取也龜言登尊異之也鼉黿言取易而賤之也</span><br/>
<span class='tline' id='l347' data-llen='7795:7818'>　竊案鄭注四者甲類秋乃堅成周禮鼈人職云秋獻</span><br/>
<span class='tline' id='l348' data-llen='7818:7841'>　龜魚龜人又云取龜用秋時是夏之秋也作月令者</span><br/>
<span class='tline' id='l349' data-llen='7841:7868'><a onclick="displayPageImage('KR1d0070', 'WYG', '009-20a' );" name="009-20a" class="pb">[009-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7868:7891'>　以為此秋據周之時周之八月夏之六月因書於此</span><br/>
<span class='tline' id='l351' data-llen='7891:7908'>　似悞也其言甚當集説何不採入也</span><br/>
<span class='tline' id='l352' data-llen='7908:7931'>命四監大合百縣之秩芻以養犧牲集説四監即周官</span><br/>
<span class='tline' id='l353' data-llen='7931:7954'>山虞澤虞林衡川衡之官也前言百縣兼内外而言此</span><br/>
<span class='tline' id='l354' data-llen='7954:7963'>百縣鄉遂之地也</span><br/>
<span class='tline' id='l355' data-llen='7963:7986'>　竊案鄭注四監主山林川澤之官百縣鄉遂之屬地</span><br/>
<span class='tline' id='l356' data-llen='7986:8009'>　有山林川澤者也孔氏䟽之曰周禮有山虞澤虞林</span><br/>
<span class='tline' id='l357' data-llen='8009:8032'>　衡川衡之官秩芻出於山林鄭云百縣鄉遂之屬知</span><br/>
<span class='tline' id='l358' data-llen='8032:8059'><a onclick="displayPageImage('KR1d0070', 'WYG', '009-20b' );" name="009-20b" class="pb">[009-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8059:8082'>　非諸侯者以取芻養牲不可太逺故知是畿内鄉遂</span><br/>
<span class='tline' id='l360' data-llen='8082:8105'>　云鄉遂不兼公卿大夫之采邑也仲夏命百縣雩祀</span><br/>
<span class='tline' id='l361' data-llen='8105:8128'>　則兼内外諸侯也此集説之所本也然周禮雖有縣</span><br/>
<span class='tline' id='l362' data-llen='8128:8151'>　之名未可謂百縣百縣自是秦制故臨川吳氏云凡</span><br/>
<span class='tline' id='l363' data-llen='8151:8174'>　屬秦地皆名為縣不可依周制有鄉遂采邑及諸侯</span><br/>
<span class='tline' id='l364' data-llen='8174:8197'>　之分也四監亦不可以周制解之集説一仍注䟽之</span><br/>
<span class='tline' id='l365' data-llen='8197:8220'>　舊非也　徐氏師曾云四監秦官疑即周禮山虞澤</span><br/>
<span class='tline' id='l366' data-llen='8220:8243'>　虞林衡川衡之官下文為民祈福亦秦制周人郊廟</span><br/>
<span class='tline' id='l367' data-llen='8243:8270'><a onclick="displayPageImage('KR1d0070', 'WYG', '009-21a' );" name="009-21a" class="pb">[009-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8270:8293'>　祭祀不言祈愚案漢文詔曰古者祭祀不祈知此則</span><br/>
<span class='tline' id='l369' data-llen='8293:8306'>　月令不可全以周制解矣</span><br/>
<span class='tline' id='l370' data-llen='8306:8327'>以别貴賤等給之度集説石梁王氏云給當為級</span><br/>
<span class='tline' id='l371' data-llen='8327:8350'>　竊案給吕覽作級故王氏因之然記文作給未始無</span><br/>
<span class='tline' id='l372' data-llen='8350:8373'>　義方氏曰衣服旌旗貴者從隆賤者從殺故言等隆</span><br/>
<span class='tline' id='l373' data-llen='8373:8396'>　非有餘殺非不足故言給有等有給各隨宜而度之</span><br/>
<span class='tline' id='l374' data-llen='8396:8419'>　故言度據此則給正是給足之給不必改字故鄭氏</span><br/>
<span class='tline' id='l375' data-llen='8419:8424'>　無注</span><br/>
<span class='tline' id='l376' data-llen='8424:8451'><a onclick="displayPageImage('KR1d0070', 'WYG', '009-21b' );" name="009-21b" class="pb">[009-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8451:8471'>季夏行春令則穀實鮮落集説鮮潔而隨落也</span><br/>
<span class='tline' id='l378' data-llen='8471:8494'>　竊案鮮落有三解陸氏釋文云鮮音仙又仙典反孔</span><br/>
<span class='tline' id='l379' data-llen='8494:8517'>　䟽云謂鮮少隨落由風多故也或云以夏召春氣初</span><br/>
<span class='tline' id='l380' data-llen='8517:8540'>　鮮潔而逄秋氣肅殺故穀鮮潔而墮落集説本之方</span><br/>
<span class='tline' id='l381' data-llen='8540:8563'>　氏云鮮落即莊子所謂草木不待黄而落也王氣過</span><br/>
<span class='tline' id='l382' data-llen='8563:8577'>　盛故實有所不勝此説得之</span><br/>
<span class='tline' id='l383' data-llen='8577:8598'>其蟲倮集説人為倮蟲之長鄭氏以為虎豹之屬</span><br/>
<span class='tline' id='l384' data-llen='8598:8621'>　竊案四時之物鱗羽毛介皆不露體人類獨祼身故</span><br/>
<span class='tline' id='l385' data-llen='8621:8648'><a onclick="displayPageImage('KR1d0070', 'WYG', '009-22a' );" name="009-22a" class="pb">[009-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8648:8671'>　曰倮蟲人類之貴於羽毛鱗介猶土之尊於木火金</span><br/>
<span class='tline' id='l387' data-llen='8671:8694'>　水也故以蟲之倮者配土大戴記云鱗蟲三百六十</span><br/>
<span class='tline' id='l388' data-llen='8694:8717'>　龍為之長羽蟲三百六十鳳為之長毛蟲三百六十</span><br/>
<span class='tline' id='l389' data-llen='8717:8740'>　麟為之長介蟲三百六十龜為之長倮蟲三百六十</span><br/>
<span class='tline' id='l390' data-llen='8740:8763'>　聖人為之長則倮蟲為人類明矣鄭以四時皆言物</span><br/>
<span class='tline' id='l391' data-llen='8763:8786'>　類遂以淺毛之虎豹當之虎豹雖淺毛寧可謂之倮</span><br/>
<span class='tline' id='l392' data-llen='8786:8809'>　蟲乎集說並存之贅矣　徐氏師曽云人受土冲和</span><br/>
<span class='tline' id='l393' data-llen='8809:8832'>　之氣以生其類為倮故其蟲倮倮露也露見不隐藏</span><br/>
<span class='tline' id='l394' data-llen='8832:8859'><a onclick="displayPageImage('KR1d0070', 'WYG', '009-22b' );" name="009-22b" class="pb">[009-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8859:8882'>　也言蟲者倮蟲三百六十而人為之長是也若虎豹</span><br/>
<span class='tline' id='l396' data-llen='8882:8898'>　既為毛類而又以為倮恐未必然</span><br/>
<span class='tline' id='l397' data-llen='8898:8901'>　</span><br/>
<span class='tline' id='l398' data-llen='8901:8904'>　</span><br/>
<span class='tline' id='l399' data-llen='8904:8907'>　</span><br/>
<span class='tline' id='l400' data-llen='8907:8910'>　</span><br/>
<span class='tline' id='l401' data-llen='8910:8913'>　</span><br/>
<span class='tline' id='l402' data-llen='8913:8926'>　陳氏禮記集說補正卷九</span><br/>
</p>
<p><br/>
</p>
  </div>
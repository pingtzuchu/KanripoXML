<div id="txtcont" class="span9" style="position: relative;">
    <p><br/>
<span class='tline' id='l7' data-llen='160:186'><a onclick="displayPageImage('KR1d0070', 'WYG', '030-1a' );" name="030-1a" class="pb">[030-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='186:194'>欽定四庫全書</span><br/>
<span class='tline' id='l9' data-llen='194:208'>　陳氏禮記集説補正卷三十</span><br/>
<span class='tline' id='l10' data-llen='208:229'>　　　　　　　　　　頭等侍衛納喇性徳撰</span><br/>
<span class='tline' id='l11' data-llen='229:236'>　　　經解</span><br/>
<span class='tline' id='l12' data-llen='236:259'>故詩之失愚書之失誣樂之失奢易之失賊禮之失煩</span><br/>
<span class='tline' id='l13' data-llen='259:282'>春秋之失亂集説石梁王氏曰孔子時春秋之筆削者</span><br/>
<span class='tline' id='l14' data-llen='282:305'>未出又曰加我數年卒以學易性與天道不可得聞豈</span><br/>
<span class='tline' id='l15' data-llen='305:328'>遽以此敎人哉所以教者多言詩書禮樂且有愚誣奢</span><br/>
<span class='tline' id='l16' data-llen='328:354'><a onclick="displayPageImage('KR1d0070', 'WYG', '030-1b' );" name="030-1b" class="pb">[030-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='354:377'>賊煩亂之失豈詩書樂易禮春秋使之然哉此決非孔</span><br/>
<span class='tline' id='l18' data-llen='377:382'>子之言</span><br/>
<span class='tline' id='l19' data-llen='382:405'>　竊案臨川呉氏謂入其國其教可知也只此一語乃</span><br/>
<span class='tline' id='l20' data-llen='405:428'>　孔子之言自其為人也以下即記者之言而推廣其</span><br/>
<span class='tline' id='l21' data-llen='428:451'>　義且觀下文復引孔子孝經之語而曰安上治民莫</span><br/>
<span class='tline' id='l22' data-llen='451:474'>　善於禮則知其中非盡孔子之言矣石梁王氏祗以</span><br/>
<span class='tline' id='l23' data-llen='474:497'>　夫子不以易春秋立教且以詩書樂易禮春秋無愚</span><br/>
<span class='tline' id='l24' data-llen='497:520'>　誣奢賊煩亂之失而決其為非夫子之言若將槩而</span><br/>
<span class='tline' id='l25' data-llen='520:546'><a onclick="displayPageImage('KR1d0070', 'WYG', '030-2a' );" name="030-2a" class="pb">[030-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='546:569'>　棄之者不知此記乃作乎孔子刪定之後謂六經有</span><br/>
<span class='tline' id='l27' data-llen='569:592'>　益乎人君之教如此既有以教又防其失此亦理之</span><br/>
<span class='tline' id='l28' data-llen='592:615'>　自然也不然當莊子之時何以亦曰詩以道志書以</span><br/>
<span class='tline' id='l29' data-llen='615:638'>　道事禮以道行樂以道和易以道陰陽春秋以道名</span><br/>
<span class='tline' id='l30' data-llen='638:650'>　分即有此六經之目哉</span><br/>
<span class='tline' id='l31' data-llen='650:658'>　　　哀公問</span><br/>
<span class='tline' id='l32' data-llen='658:681'>然後以其所能教百姓不廢其會節集説禮本天秩聖</span><br/>
<span class='tline' id='l33' data-llen='681:704'>人因人情而為之節文非強之以甚髙難行之事也故</span><br/>
<span class='tline' id='l34' data-llen='704:730'><a onclick="displayPageImage('KR1d0070', 'WYG', '030-2b' );" name="030-2b" class="pb">[030-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='730:753'>曰以其所能教百姓會節謂行禮之期節葬祭有葬祭</span><br/>
<span class='tline' id='l36' data-llen='753:768'>之時冠昬有冠昬之時不可廢也</span><br/>
<span class='tline' id='l37' data-llen='768:791'>　竊案以其所能教百姓謂以身教之也故鄭氏曰君</span><br/>
<span class='tline' id='l38' data-llen='791:814'>　子以其所能於禮教百姓使其不廢此上事之期節</span><br/>
<span class='tline' id='l39' data-llen='814:837'>　呉氏亦曰君子先能自行其所尊敬之禮然後推已</span><br/>
<span class='tline' id='l40' data-llen='837:860'>　所能以教百姓使之亦不廢其會節禮者嘉美之會</span><br/>
<span class='tline' id='l41' data-llen='860:883'>　會節謂行禮之節次也不廢者禮不下庶人随其所</span><br/>
<span class='tline' id='l42' data-llen='883:906'>　得行者行之不責其備也或曰天地之神豈百姓所</span><br/>
<span class='tline' id='l43' data-llen='906:932'><a onclick="displayPageImage('KR1d0070', 'WYG', '030-3a' );" name="030-3a" class="pb">[030-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='932:955'>　得事歟曰郊以事天止行於天子社以事地自公侯</span><br/>
<span class='tline' id='l45' data-llen='955:978'>　以下至卿大夫士庶皆得行之非天地之事與且祭</span><br/>
<span class='tline' id='l46' data-llen='978:992'>　葬冠昬皆在其内又何疑焉</span><br/>
<span class='tline' id='l47' data-llen='992:1015'>有成事然後治其雕鏤文章黼黻以嗣集説有成事謂</span><br/>
<span class='tline' id='l48' data-llen='1015:1038'>諏日而得卜筮之吉事可成也雕鏤祭器之飾文章黼</span><br/>
<span class='tline' id='l49' data-llen='1038:1061'>黻祭服之飾也嗣者傳續不絶之義此器服常存則此</span><br/>
<span class='tline' id='l50' data-llen='1061:1069'>禮必不泯滅矣</span><br/>
<span class='tline' id='l51' data-llen='1069:1092'>　竊案有成事者謂君子使百姓不廢此上三事之期</span><br/>
<span class='tline' id='l52' data-llen='1092:1118'><a onclick="displayPageImage('KR1d0070', 'WYG', '030-3b' );" name="030-3b" class="pb">[030-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1118:1141'>　節鄭氏曰上事行於民有成功乃後續以治文飾以</span><br/>
<span class='tline' id='l54' data-llen='1141:1164'>　為尊卑之差方氏曰有成事言教之有成效也呉氏</span><br/>
<span class='tline' id='l55' data-llen='1164:1187'>　曰有成謂無毁缺也事即行禮之事雕鏤文章黼黻</span><br/>
<span class='tline' id='l56' data-llen='1187:1210'>　謂車旗器服之飾有等有儀者也嗣繼續也君子以</span><br/>
<span class='tline' id='l57' data-llen='1210:1233'>　禮教民民從其教於禮之事既無毁缺然後制儀等</span><br/>
<span class='tline' id='l58' data-llen='1233:1256'>　之飾以示民而繼續所教也必用車旗器服之儀等</span><br/>
<span class='tline' id='l59' data-llen='1256:1279'>　以繼續身教之禮者猶孟子言既竭目力而繼之以</span><br/>
<span class='tline' id='l60' data-llen='1279:1302'>　規矩既竭耳力而繼之以六律也今但言諏日祭器</span><br/>
<span class='tline' id='l61' data-llen='1302:1328'><a onclick="displayPageImage('KR1d0070', 'WYG', '030-4a' );" name="030-4a" class="pb">[030-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1328:1341'>　祭服於上下文何以接乎</span><br/>
<span class='tline' id='l63' data-llen='1341:1364'>其順之然後言其喪算備其鼎俎設其豕腊修其宗廟</span><br/>
<span class='tline' id='l64' data-llen='1364:1387'>嵗時以敬祭祀以序宗族即安其居集説順之謂上下</span><br/>
<span class='tline' id='l65' data-llen='1387:1410'>皆無違心也言猶明也喪算五服嵗月之數殯葬久近</span><br/>
<span class='tline' id='l66' data-llen='1410:1428'>之期也即安其居者隨其所處而安之也</span><br/>
<span class='tline' id='l67' data-llen='1428:1451'>　竊案順之者謂民皆由禮知禮有順無逆也今言上</span><br/>
<span class='tline' id='l68' data-llen='1451:1474'>　下皆無違心是上與下混言之矣臨川呉氏曰君子</span><br/>
<span class='tline' id='l69' data-llen='1474:1497'>　之於民以所能教之以儀等嗣之皆施於生人者也</span><br/>
<span class='tline' id='l70' data-llen='1497:1523'><a onclick="displayPageImage('KR1d0070', 'WYG', '030-4b' );" name="030-4b" class="pb">[030-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1523:1546'>　生人之禮略備則教之事死如事生焉慎終於喪追</span><br/>
<span class='tline' id='l72' data-llen='1546:1569'>　逺於祭皆事死之禮也言謂載之禮經以曉諭人也</span><br/>
<span class='tline' id='l73' data-llen='1569:1592'>　算謂數也服之精粗絰之大小變除之久近哭踊之</span><br/>
<span class='tline' id='l74' data-llen='1592:1615'>　多寡凡此等類皆有其數凶奠吉祭並有鼎俎豕腊</span><br/>
<span class='tline' id='l75' data-llen='1615:1638'>　蓋兼吉凶二禮言之宗廟嵗時祭祀則専言吉禮也</span><br/>
<span class='tline' id='l76' data-llen='1638:1661'>　序宗族謂祭後之燕即安其居者居田居邑各隨其</span><br/>
<span class='tline' id='l77' data-llen='1661:1684'>　時居渚居山各適其宜是也既言喪祭而即安其居</span><br/>
<span class='tline' id='l78' data-llen='1684:1707'>　先之以哀死而終之以樂生也洪範八政三曰祀四</span><br/>
<span class='tline' id='l79' data-llen='1707:1733'><a onclick="displayPageImage('KR1d0070', 'WYG', '030-5a' );" name="030-5a" class="pb">[030-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1733:1756'>　曰司空司空者居民之官見哀死樂生之政相聯屬</span><br/>
<span class='tline' id='l81' data-llen='1756:1779'>　也方氏曰嵗時以敬祭祀孝經所謂春秋祭祀以時</span><br/>
<span class='tline' id='l82' data-llen='1779:1802'>　思之也以序宗族祭統所謂昭與昭齒穆與穆齒也</span><br/>
<span class='tline' id='l83' data-llen='1802:1825'>　孔氏曰祭祀之末同姓燕飲會聚宗族集説之解未</span><br/>
<span class='tline' id='l84' data-llen='1825:1833'>　詳故備述之</span><br/>
<span class='tline' id='l85' data-llen='1833:1856'>節醜其衣服卑其宫室車不雕幾器不刻鏤食不貳味</span><br/>
<span class='tline' id='l86' data-llen='1856:1879'>以與民同利昔之君子之行禮者如此集説節儉也醜</span><br/>
<span class='tline' id='l87' data-llen='1879:1902'>猶惡也器養器也自奉如此其薄者蓋欲不傷財不害</span><br/>
<span class='tline' id='l88' data-llen='1902:1928'><a onclick="displayPageImage('KR1d0070', 'WYG', '030-5b' );" name="030-5b" class="pb">[030-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1928:1938'>民而與民同其利也</span><br/>
<span class='tline' id='l90' data-llen='1938:1961'>　竊案前言治其雕鏤文章黼黻以嗣者以有事時辨</span><br/>
<span class='tline' id='l91' data-llen='1961:1984'>　其儀等言之也此言節醜其衣服卑其宫室車不雕</span><br/>
<span class='tline' id='l92' data-llen='1984:2007'>　幾器不刻鏤食不貳味者以無事時自奉言之也故</span><br/>
<span class='tline' id='l93' data-llen='2007:2030'>　呉氏亦曰上文三然後皆教民以禮之事此五句遂</span><br/>
<span class='tline' id='l94' data-llen='2030:2053'>　言持身以儉之事今集説與其順之節聯文是無别</span><br/>
<span class='tline' id='l95' data-llen='2053:2057'>　也</span><br/>
<span class='tline' id='l96' data-llen='2057:2080'>百姓之徳也固臣敢無辭而對集説百姓之徳猶言百</span><br/>
<span class='tline' id='l97' data-llen='2080:2106'><a onclick="displayPageImage('KR1d0070', 'WYG', '030-6a' );" name="030-6a" class="pb">[030-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2106:2121'>姓之幸也敢無辭猶言豈敢無辭</span><br/>
<span class='tline' id='l99' data-llen='2121:2144'>　竊案鄭氏曰徳猶福也辭讓也考韻書徳福也無幸</span><br/>
<span class='tline' id='l100' data-llen='2144:2167'>　字之訓曲禮曰長者問不辭讓而對非禮也故前章</span><br/>
<span class='tline' id='l101' data-llen='2167:2190'>　哀公大禮孔子曰邱也小人不足以知禮君曰否吾</span><br/>
<span class='tline' id='l102' data-llen='2190:2214'>　子言之也此辭讓而後對也今以公之問人道為百姓</span><br/>
<span class='tline' id='l103' data-llen='2214:2232'>　之福故敢無辭而對豈謂其無辭說乎</span><br/>
<span class='tline' id='l104' data-llen='2232:2255'>合二姓之好以繼先聖之後以為天地宗廟社稷之主</span><br/>
<span class='tline' id='l105' data-llen='2255:2278'>　竊案春秋經傳哀公不見有昬聘夫人之事而禮記</span><br/>
<span class='tline' id='l106' data-llen='2278:2304'><a onclick="displayPageImage('KR1d0070', 'WYG', '030-6b' );" name="030-6b" class="pb">[030-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2304:2327'>　言哀公以妾為妻則是哀公未嘗行大昬之禮故夫</span><br/>
<span class='tline' id='l108' data-llen='2327:2350'>　子因其問政而言及此鄭氏曰先聖周公也孔氏曰</span><br/>
<span class='tline' id='l109' data-llen='2350:2364'>　以魯得郊天故兼言天地也</span><br/>
<span class='tline' id='l110' data-llen='2364:2387'>孔子遂言曰内以治宗廟之禮足以配天地之神明出</span><br/>
<span class='tline' id='l111' data-llen='2387:2410'>以治直言之禮足以立上下之敬集説直言二字未詳</span><br/>
<span class='tline' id='l112' data-llen='2410:2418'>或曰當作朝廷</span><br/>
<span class='tline' id='l113' data-llen='2418:2441'>　竊案遂言者孔子既答哀公之問意有未盡者又推</span><br/>
<span class='tline' id='l114' data-llen='2441:2464'>　廣而言亦以哀公不能復發問故不待其問而遂言</span><br/>
<span class='tline' id='l115' data-llen='2464:2490'><a onclick="displayPageImage('KR1d0070', 'WYG', '030-7a' );" name="030-7a" class="pb">[030-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2490:2513'>　之也陳氏於此竟無解而直言二字乃云未詳何與</span><br/>
<span class='tline' id='l117' data-llen='2513:2536'>　鄭氏曰直猶正也正言為出政教也政教有夫婦之</span><br/>
<span class='tline' id='l118' data-llen='2536:2559'>　禮焉昬義曰天子聽外治后聽内職是也石林葉氏</span><br/>
<span class='tline' id='l119' data-llen='2559:2582'>　曰夫婦正則名正名正則言順故出足以治直言之</span><br/>
<span class='tline' id='l120' data-llen='2582:2605'>　禮延平周氏曰直言者非險詖私謁之言也嚴陵方</span><br/>
<span class='tline' id='l121' data-llen='2605:2628'>　氏曰婦人不與外事而曰出以治直言之禮者蓋夫</span><br/>
<span class='tline' id='l122' data-llen='2628:2645'>　聽外治婦聽内職家齊而後國治也</span><br/>
<span class='tline' id='l123' data-llen='2645:2668'>大王之道也集説大王愛民之君也嘗言不以養人者</span><br/>
<span class='tline' id='l124' data-llen='2668:2694'><a onclick="displayPageImage('KR1d0070', 'WYG', '030-7b' );" name="030-7b" class="pb">[030-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2694:2704'>害人故曰大王之道</span><br/>
<span class='tline' id='l126' data-llen='2704:2727'>　竊案鄭氏曰大王居豳為狄所伐乃曰土地所以養</span><br/>
<span class='tline' id='l127' data-llen='2727:2750'>　人也君子不以其所養害所養乃去之岐是言百姓</span><br/>
<span class='tline' id='l128' data-llen='2750:2773'>　之身猶吾身也百姓之妻子乃吾妻子也不忍以土</span><br/>
<span class='tline' id='l129' data-llen='2773:2796'>　地之故而害之去之岐而王迹興焉石林葉氏曰大</span><br/>
<span class='tline' id='l130' data-llen='2796:2819'>　王愛厥妃而至於内無怨女外無曠夫蓋得於政矣</span><br/>
<span class='tline' id='l131' data-llen='2819:2842'>　若止言不以養人者害人烏足以明引大王之意乎</span><br/>
<span class='tline' id='l132' data-llen='2842:2856'>　陳氏禮記集說補正卷三十</span><br/>
</p>
<p><br/>
</p>
  </div>
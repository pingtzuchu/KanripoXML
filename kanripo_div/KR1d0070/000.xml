<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0070', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:200'>欽定四庫全書　　　　經部四</span><br/>
<span class='tline' id='l9' data-llen='200:223'>　陳氏禮記集説補正　　禮類三<span class='krp-note'>禮記之屬/</span></span><br/>
<span class='tline' id='l10' data-llen='223:229'>　　提要</span><br/>
<span class='tline' id='l11' data-llen='229:254'>　　　　<span class='krp-note'>臣/</span>等謹案陳氏禮記集説補正三十八卷</span><br/>
<span class='tline' id='l12' data-llen='254:277'>　　　國朝頭等侍衛納喇性徳撰性徳有刪補合訂</span><br/>
<span class='tline' id='l13' data-llen='277:300'>　　　　大易集義粹言已著録是編因陳澔禮記集</span><br/>
<span class='tline' id='l14' data-llen='300:323'>　　　　説舛陋太甚乃為條析而辨之凡澔所遺者</span><br/>
<span class='tline' id='l15' data-llen='323:346'>　　　　謂之補澔所誤者謂之正皆先列經文次列</span><br/>
<span class='tline' id='l16' data-llen='346:372'><a onclick="displayPageImage('KR1d0070', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='372:395'>　　　　澔説而援引考証以著其失其無所補正者</span><br/>
<span class='tline' id='l18' data-llen='395:418'>　　　　則經文與澔説並不載焉頗采宋元明人之</span><br/>
<span class='tline' id='l19' data-llen='418:441'>　　　　論於鄭註孔疏亦時立異同大抵考訓詁名</span><br/>
<span class='tline' id='l20' data-llen='441:464'>　　　　物者十之三四辨義理是非者十之六七以</span><br/>
<span class='tline' id='l21' data-llen='464:487'>　　　　澔註多主義理故隨文駁詰者亦多也凡澔</span><br/>
<span class='tline' id='l22' data-llen='487:510'>　　　　之説皆一一溯其本自何人頗為詳核而愛</span><br/>
<span class='tline' id='l23' data-llen='510:533'>　　　　博嗜竒亦往往泛採異説如曲禮席間函丈</span><br/>
<span class='tline' id='l24' data-llen='533:556'>　　　　澔以兩席併中間為一丈性徳引文王世子</span><br/>
<span class='tline' id='l25' data-llen='556:582'><a onclick="displayPageImage('KR1d0070', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='582:605'>　　　　席之制三尺三寸三分寸之一駁之是也而</span><br/>
<span class='tline' id='l27' data-llen='605:628'>　　　　又引王肅本丈作杖謂可容執杖以指揮則</span><br/>
<span class='tline' id='l28' data-llen='628:651'>　　　　更謬於集説矣月令羣鳥養羞性徳既云集</span><br/>
<span class='tline' id='l29' data-llen='651:674'>　　　　説未為不是而又引夏小正丹鳥羞白鳥及</span><br/>
<span class='tline' id='l30' data-llen='674:697'>　　　　項安世人以鳥為羞之説云足廣異聞則明</span><br/>
<span class='tline' id='l31' data-llen='697:720'>　　　　知集説之不誤而强綴此二條矣曾子問魯</span><br/>
<span class='tline' id='l32' data-llen='720:743'>　　　　昭公慈母一條既用鄭註孔疏以補澔註又</span><br/>
<span class='tline' id='l33' data-llen='743:766'>　　　　引陸佃之謬解蔓延於集説之外是正陸氏</span><br/>
<span class='tline' id='l34' data-llen='766:792'><a onclick="displayPageImage('KR1d0070', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='792:815'>　　　　非正集説矣凡斯之類皆徴引繁富愛不能</span><br/>
<span class='tline' id='l36' data-llen='815:838'>　　　　割之故然綜核衆論原委分明凡所指摘切</span><br/>
<span class='tline' id='l37' data-llen='838:861'>　　　　中者十之八九即其據理推求者如曲禮狠</span><br/>
<span class='tline' id='l38' data-llen='861:884'>　　　　毋求勝分毋求多澔註稱况求勝者未必能</span><br/>
<span class='tline' id='l39' data-llen='884:907'>　　　　勝求多者未必能多性徳則謂此乃不忮不</span><br/>
<span class='tline' id='l40' data-llen='907:930'>　　　　求懲忿窒慾之事陳氏所云不免計較得失</span><br/>
<span class='tline' id='l41' data-llen='930:953'>　　　　若是則可以必勝可以必多將不難於為之</span><br/>
<span class='tline' id='l42' data-llen='953:976'>　　　　矣是雖立澔於旁恐亦無以復應也然則讀</span><br/>
<span class='tline' id='l43' data-llen='976:1002'><a onclick="displayPageImage('KR1d0070', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1002:1025'>　　　　澔註者又何可廢是編歟乾隆四十六年九</span><br/>
<span class='tline' id='l45' data-llen='1025:1035'>　　　　月恭校上</span><br/>
<span class='tline' id='l46' data-llen='1035:1067'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l47' data-llen='1067:1091'>　　　　　　　　　　總　校　官<span class='krp-note'>臣/</span>陸費墀</span><br/>
</p>
<p><br/>
</p>
  </div>
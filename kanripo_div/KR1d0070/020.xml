<div id="txtcont" class="span9" style="position: relative;">
    <p><br/>
<span class='tline' id='l7' data-llen='160:186'><a onclick="displayPageImage('KR1d0070', 'WYG', '020-1a' );" name="020-1a" class="pb">[020-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='186:194'>欽定四庫全書</span><br/>
<span class='tline' id='l9' data-llen='194:208'>　陳氏禮記集説補正卷二十</span><br/>
<span class='tline' id='l10' data-llen='208:229'>　　　　　　　　　　頭等侍衛納喇性徳撰</span><br/>
<span class='tline' id='l11' data-llen='229:236'>　　　大傳</span><br/>
<span class='tline' id='l12' data-llen='236:253'>大傳集説鄭氏曰記祖宗人親之大義</span><br/>
<span class='tline' id='l13' data-llen='253:276'>　竊案長樂陳氏謂禘者祭之大追王者孝之大名者</span><br/>
<span class='tline' id='l14' data-llen='276:299'>　人治之大道者禮義之大故命曰大傳即鄭氏之意</span><br/>
<span class='tline' id='l15' data-llen='299:322'>　也其説非不可通然臨川吳氏之言更確吳氏云儀</span><br/>
<span class='tline' id='l16' data-llen='322:348'><a onclick="displayPageImage('KR1d0070', 'WYG', '020-1b' );" name="020-1b" class="pb">[020-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='348:371'>　禮經十七篇唯喪服一篇之經有傳如易之彖象傳</span><br/>
<span class='tline' id='l18' data-llen='371:394'>　此篇不釋經而泛説則如易之繋辭傳不釋經而統</span><br/>
<span class='tline' id='l19' data-llen='394:417'>　論大凡也人以繋辭傳為易大傳故此篇亦名大傳</span><br/>
<span class='tline' id='l20' data-llen='417:421'>　云</span><br/>
<span class='tline' id='l21' data-llen='421:444'>五曰存愛集説存察也人於其所親愛而辟焉有以察</span><br/>
<span class='tline' id='l22' data-llen='444:464'>之則所愛者出於公而四者皆無私意之累矣</span><br/>
<span class='tline' id='l23' data-llen='464:487'>　竊案愛者仁之發所謂惻隠之心也人君為物欲所</span><br/>
<span class='tline' id='l24' data-llen='487:510'>　攻則流於忍刻而愛之存焉者寡矣故必以愛存心</span><br/>
<span class='tline' id='l25' data-llen='510:536'><a onclick="displayPageImage('KR1d0070', 'WYG', '020-2a' );" name="020-2a" class="pb">[020-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='536:559'>　而不敢有一念之或舍則應接之際愛親愛賢愛人</span><br/>
<span class='tline' id='l27' data-llen='559:582'>　愛物皆由此出焉吳臨川謂存愛民之心固與上文</span><br/>
<span class='tline' id='l28' data-llen='582:605'>　民不與焉相悖集説謂察其親愛而辟者亦失記者</span><br/>
<span class='tline' id='l29' data-llen='605:610'>　之㫖</span><br/>
<span class='tline' id='l30' data-llen='610:633'>考文章易服色集説文章典籍也服之色隨所尚而變</span><br/>
<span class='tline' id='l31' data-llen='633:636'>易</span><br/>
<span class='tline' id='l32' data-llen='636:659'>　竊案集説亦通但舊說亦宜備考孔䟽曰服色車之</span><br/>
<span class='tline' id='l33' data-llen='659:682'>　與馬各從所尚夏尚黑殷尚白周尚赤也臨川吳氏</span><br/>
<span class='tline' id='l34' data-llen='682:708'><a onclick="displayPageImage('KR1d0070', 'WYG', '020-2b' );" name="020-2b" class="pb">[020-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='708:731'>　曰文章謂禮樂之秩序節奏政刑之制令科條也服</span><br/>
<span class='tline' id='l36' data-llen='731:754'>　謂所服車馬各有所尚之色愚案考文章者即中庸</span><br/>
<span class='tline' id='l37' data-llen='754:770'>　謂天子所考文而天下同書者也</span><br/>
<span class='tline' id='l38' data-llen='770:793'>服術有六四曰出入五曰長幼集説出入者女在室為</span><br/>
<span class='tline' id='l39' data-llen='793:816'>入適人為出及為人後者長幼者長謂成人幼謂諸殤</span><br/>
<span class='tline' id='l40' data-llen='816:839'>　竊案姑姊妹女子之在室齊衰期出嫁則降大功九</span><br/>
<span class='tline' id='l41' data-llen='839:862'>　月集説以適人為出是矣但以在室為入則未安葢</span><br/>
<span class='tline' id='l42' data-llen='862:885'>　女子在室無外事何以云入入者或既嫁而被出或</span><br/>
<span class='tline' id='l43' data-llen='885:911'><a onclick="displayPageImage('KR1d0070', 'WYG', '020-3a' );" name="020-3a" class="pb">[020-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='911:934'>　無子而復歸本宗則仍服在室未嫁之本服也至於</span><br/>
<span class='tline' id='l45' data-llen='934:957'>　長幼者謂昆弟非謂成人與諸殤也蓋同父昆弟服</span><br/>
<span class='tline' id='l46' data-llen='957:980'>　齊衰期同祖從昆弟則服大功九月同曾祖再從昆</span><br/>
<span class='tline' id='l47' data-llen='980:1003'>　弟則服小功五月同髙祖族昆弟則服緦麻三月由</span><br/>
<span class='tline' id='l48' data-llen='1003:1026'>　長推而上之則父之親昆弟為從父則服齊衰期父</span><br/>
<span class='tline' id='l49' data-llen='1026:1049'>　之從昆弟為再從父則服小功五月父之族昆弟為</span><br/>
<span class='tline' id='l50' data-llen='1049:1072'>　族父則服緦麻三月祖之親昆弟為從祖則服小功</span><br/>
<span class='tline' id='l51' data-llen='1072:1095'>　五月祖之從昆弟為族祖及曾祖之親昆弟為族曾</span><br/>
<span class='tline' id='l52' data-llen='1095:1121'><a onclick="displayPageImage('KR1d0070', 'WYG', '020-3b' );" name="020-3b" class="pb">[020-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1121:1144'>　祖並服緦麻三月由幼推而下之子之從昆弟為親</span><br/>
<span class='tline' id='l54' data-llen='1144:1167'>　昆弟之子則服齊衰期子之再從昆弟為從昆弟之</span><br/>
<span class='tline' id='l55' data-llen='1167:1190'>　子則服小功五月子之族昆弟為再從昆弟之子則</span><br/>
<span class='tline' id='l56' data-llen='1190:1213'>　服緦麻三月孫之再從昆弟為親昆弟之孫則服小</span><br/>
<span class='tline' id='l57' data-llen='1213:1236'>　功五月孫之族昆弟為從昆弟之孫及曾孫之族昆</span><br/>
<span class='tline' id='l58' data-llen='1236:1259'>　弟為親昆弟之曾孫並服緦麻三月此臨川吳氏之</span><br/>
<span class='tline' id='l59' data-llen='1259:1272'>　説其義詳明視集説為勝</span><br/>
<span class='tline' id='l60' data-llen='1272:1295'>自仁率親等而上之至於祖名曰輕自義率祖順而下</span><br/>
<span class='tline' id='l61' data-llen='1295:1321'><a onclick="displayPageImage('KR1d0070', 'WYG', '020-4a' );" name="020-4a" class="pb">[020-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1321:1344'>之至於禰名曰重一輕一重其義然也集説䟽云自用</span><br/>
<span class='tline' id='l63' data-llen='1344:1367'>也仁恩也子孫若用恩愛依循於親節級而上至於祖</span><br/>
<span class='tline' id='l64' data-llen='1367:1390'>遠者恩愛漸輕故名曰輕也用義循祖順而下之至於</span><br/>
<span class='tline' id='l65' data-llen='1390:1413'>禰其義漸輕祖則義重故名曰重也義則祖重而父母</span><br/>
<span class='tline' id='l66' data-llen='1413:1436'>輕仁則父母重而祖輕一輕一重宜合如是故曰其義</span><br/>
<span class='tline' id='l67' data-llen='1436:1459'>然也案喪服條例齊衰表恩若髙曾之服本應緦麻小</span><br/>
<span class='tline' id='l68' data-llen='1459:1482'>功而進以齊衰豈非為尊重而然耶至親以期斷而父</span><br/>
<span class='tline' id='l69' data-llen='1482:1493'>母三年寧不為恩深乎</span><br/>
<span class='tline' id='l70' data-llen='1493:1519'><a onclick="displayPageImage('KR1d0070', 'WYG', '020-4b' );" name="020-4b" class="pb">[020-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1519:1542'>　竊案自由也訓用非是至親之服斬衰三年者仁也</span><br/>
<span class='tline' id='l72' data-llen='1542:1565'>　循至親之重服等差而上至祖則減為齊衰期義至</span><br/>
<span class='tline' id='l73' data-llen='1565:1588'>　曾髙祖則減為齊衰三月愈殺而輕矣故名曰輕於</span><br/>
<span class='tline' id='l74' data-llen='1588:1611'>　曾髙祖之服齊衰三月者義也循曾髙祖之輕服順</span><br/>
<span class='tline' id='l75' data-llen='1611:1634'>　序而下至祖則加為齊衰期又至禰則加為斬衰三</span><br/>
<span class='tline' id='l76' data-llen='1634:1657'>　年愈隆而重矣故名曰重一輕一重其義則然非人</span><br/>
<span class='tline' id='l77' data-llen='1657:1680'>　之所能為也諸儒輔氏應氏吳氏之説皆如是集説</span><br/>
<span class='tline' id='l78' data-llen='1680:1703'>　獨謂祖則義重故名曰重引喪服條例為証於記文</span><br/>
<span class='tline' id='l79' data-llen='1703:1729'><a onclick="displayPageImage('KR1d0070', 'WYG', '020-5a' );" name="020-5a" class="pb">[020-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1729:1734'>　不順</span><br/>
<span class='tline' id='l81' data-llen='1734:1757'>别子為祖繼别為宗繼禰者為小宗有百世不遷之宗</span><br/>
<span class='tline' id='l82' data-llen='1757:1780'>有五世則遷之宗百世不遷者别子之後也宗其繼别</span><br/>
<span class='tline' id='l83' data-llen='1780:1803'>子之所自出者百世不遷者也宗其繼髙祖者五世則</span><br/>
<span class='tline' id='l84' data-llen='1803:1826'>遷者也尊祖故敬宗敬宗尊祖之義也集説宗其繼别</span><br/>
<span class='tline' id='l85' data-llen='1826:1849'>子者百世不遷者也之所自出四字朱子曰衍文也凡</span><br/>
<span class='tline' id='l86' data-llen='1849:1872'>大宗族人與之為絶族者五世外皆為之齊衰三月母</span><br/>
<span class='tline' id='l87' data-llen='1872:1889'>妻亦然為小宗者則以本親之服服之</span><br/>
<span class='tline' id='l88' data-llen='1889:1915'><a onclick="displayPageImage('KR1d0070', 'WYG', '020-5b' );" name="020-5b" class="pb">[020-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1915:1938'>有小宗而無大宗者有大宗而無小宗者有無宗亦莫</span><br/>
<span class='tline' id='l90' data-llen='1938:1961'>之宗者公子是也集説君無適兄弟使庶兄弟一人為</span><br/>
<span class='tline' id='l91' data-llen='1961:1984'>宗以領公子其禮亦如小宗此之謂有小宗而無大宗</span><br/>
<span class='tline' id='l92' data-llen='1984:2007'>也君有適昆弟使之為宗以領公子更不得立庶昆弟</span><br/>
<span class='tline' id='l93' data-llen='2007:2030'>為宗此之謂有大宗而無小宗也若公子止一人無他</span><br/>
<span class='tline' id='l94' data-llen='2030:2053'>公子可為宗是無宗也則亦無他公子宗於已矣此之</span><br/>
<span class='tline' id='l95' data-llen='2053:2076'>謂無宗亦莫之宗也前所論宗法是通言卿大夫大小</span><br/>
<span class='tline' id='l96' data-llen='2076:2099'>宗之制此則專言國君之子上不得宗君下未為後世</span><br/>
<span class='tline' id='l97' data-llen='2099:2125'><a onclick="displayPageImage('KR1d0070', 'WYG', '020-6a' );" name="020-6a" class="pb">[020-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2125:2134'>之宗有此三事也</span><br/>
<span class='tline' id='l99' data-llen='2134:2157'>　竊案集説一本注䟽諸家之説亦同盖前一節是卿</span><br/>
<span class='tline' id='l100' data-llen='2157:2180'>　大夫士繼别子之宗後二節是特言公子本身自為</span><br/>
<span class='tline' id='l101' data-llen='2180:2203'>　宗之宗公子本身之為宗者一君但有一大宗非若</span><br/>
<span class='tline' id='l102' data-llen='2203:2226'>　其他别子之為祖而不為宗者每一公子為一大宗</span><br/>
<span class='tline' id='l103' data-llen='2226:2249'>　與此數公子共一大宗者不同也獨藍田吕氏以二</span><br/>
<span class='tline' id='l104' data-llen='2249:2272'>　者合而為一其説曰國君之適長為世子繼先君之</span><br/>
<span class='tline' id='l105' data-llen='2272:2295'>　正統自母弟而下皆不得宗嗣君又不可無所統屬</span><br/>
<span class='tline' id='l106' data-llen='2295:2321'><a onclick="displayPageImage('KR1d0070', 'WYG', '020-6b' );" name="020-6b" class="pb">[020-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2321:2344'>　故次適為别子别子為先君一族大宗之祖每一君</span><br/>
<span class='tline' id='l108' data-llen='2344:2367'>　有一大宗其生也適庶兄弟皆宗之其死也子孫世</span><br/>
<span class='tline' id='l109' data-llen='2367:2390'>　世繼之凡先君所出之子孫皆宗之雖百世不遷無</span><br/>
<span class='tline' id='l110' data-llen='2390:2413'>　後則族人以支子繼之羣公子雖宗别子而自為五</span><br/>
<span class='tline' id='l111' data-llen='2413:2436'>　世小宗之祖死則其子其孫為繼禰繼祖之小宗至</span><br/>
<span class='tline' id='l112' data-llen='2436:2459'>　五世以上則上遷其祖下易其宗無子孫則絶若君</span><br/>
<span class='tline' id='l113' data-llen='2459:2482'>　無次嫡子立為别子止有庶公子數人則不可無宗</span><br/>
<span class='tline' id='l114' data-llen='2482:2505'>　以統當立庶長為小宗使諸弟皆宗之吳臨川曰若</span><br/>
<span class='tline' id='l115' data-llen='2505:2531'><a onclick="displayPageImage('KR1d0070', 'WYG', '020-7a' );" name="020-7a" class="pb">[020-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2531:2554'>　吕氏説則後一節與前一節其義不殊一君但有一</span><br/>
<span class='tline' id='l117' data-llen='2554:2577'>　公子謂之别子君之子雖多止有一人為大宗以下</span><br/>
<span class='tline' id='l118' data-llen='2577:2600'>　皆不得謂之别子彼魯三桓之為三大宗鄭七穆之</span><br/>
<span class='tline' id='l119' data-llen='2600:2623'>　為七大宗盖非正禮與此舊説未知孰是姑兩存之</span><br/>
<span class='tline' id='l120' data-llen='2623:2646'>　歸震川曰公子者别子之為祖者也何以為宗曰公</span><br/>
<span class='tline' id='l121' data-llen='2646:2669'>　子非宗也不為宗而宗之道出焉耳公子之大宗者</span><br/>
<span class='tline' id='l122' data-llen='2669:2692'>　公也己自别於正體無大宗矣雖其子為繼别之宗</span><br/>
<span class='tline' id='l123' data-llen='2692:2715'>　猶繼襧也迨五世當遷而後不遷之宗於是乎出未</span><br/>
<span class='tline' id='l124' data-llen='2715:2741'><a onclick="displayPageImage('KR1d0070', 'WYG', '020-7b' );" name="020-7b" class="pb">[020-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2741:2764'>　及五世猶小宗也所以謂之有小宗而無大宗也公</span><br/>
<span class='tline' id='l126' data-llen='2764:2787'>　子雖無大宗而不可謂之非大宗之祖雖為大宗之</span><br/>
<span class='tline' id='l127' data-llen='2787:2810'>　祖而未及乎繼禰之子所以謂有大宗而無小宗也</span><br/>
<span class='tline' id='l128' data-llen='2810:2833'>　公子一人焉而已無大宗是有無宗也無小宗是亦</span><br/>
<span class='tline' id='l129' data-llen='2833:2856'>　莫之宗也故曰公子非宗也非宗故謂之别子别子</span><br/>
<span class='tline' id='l130' data-llen='2856:2879'>　故為之祖為之祖故公子之公為其士大夫之庶者</span><br/>
<span class='tline' id='l131' data-llen='2879:2902'>　宗其士大夫之嫡者而宗之道於是乎出先王之出</span><br/>
<span class='tline' id='l132' data-llen='2902:2925'>　宗大抵因别子之嫡庶而已二世之庶宗其繼禰者</span><br/>
<span class='tline' id='l133' data-llen='2925:2951'><a onclick="displayPageImage('KR1d0070', 'WYG', '020-8a' );" name="020-8a" class="pb">[020-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2951:2974'>　之嫡三世之庶宗其繼祖者之嫡四世之庶宗其繼</span><br/>
<span class='tline' id='l135' data-llen='2974:2997'>　曾祖者之嫡五世之庶宗其繼髙祖者之嫡而為小</span><br/>
<span class='tline' id='l136' data-llen='2997:3020'>　宗之道出矣六世之庶宗其繼别者之嫡而為大宗</span><br/>
<span class='tline' id='l137' data-llen='3020:3043'>　之道出矣小宗四大宗一並而為五宗而其變至於</span><br/>
<span class='tline' id='l138' data-llen='3043:3066'>　無窮皆自於公子故曰不為宗而宗之道出焉也鄭</span><br/>
<span class='tline' id='l139' data-llen='3066:3089'>　氏謂公子不得宗君君命嫡昆弟為之宗使之宗之</span><br/>
<span class='tline' id='l140' data-llen='3089:3112'>　所宗者適則如大宗死為之齊衰九月其母則小君</span><br/>
<span class='tline' id='l141' data-llen='3112:3135'>　也為其妻齊衰三月無適而宗庶則如小宗死為之</span><br/>
<span class='tline' id='l142' data-llen='3135:3161'><a onclick="displayPageImage('KR1d0070', 'WYG', '020-8b' );" name="020-8b" class="pb">[020-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3161:3184'>　大功九月其母妻無服公子唯己而已則無所宗亦</span><br/>
<span class='tline' id='l144' data-llen='3184:3207'>　莫之宗是公子有此三事也鄭以此為公子之宗道</span><br/>
<span class='tline' id='l145' data-llen='3207:3230'>　則非别子為祖之義矣夫宗有散有合族人不得以</span><br/>
<span class='tline' id='l146' data-llen='3230:3253'>　戚戚君於是乎散故號别子者以之别子為祖繼别</span><br/>
<span class='tline' id='l147' data-llen='3253:3276'>　為宗繼禰為小宗於是乎合故號為小宗者以之先</span><br/>
<span class='tline' id='l148' data-llen='3276:3299'>　王之道由祖而宗猶木之由本而為枝也得其祖則</span><br/>
<span class='tline' id='l149' data-llen='3299:3322'>　兄弟相宗而宗之法行不得其祖則兄弟不相宗而</span><br/>
<span class='tline' id='l150' data-llen='3322:3345'>　别子之義起今使公子自相宗夫公子不得祖先君</span><br/>
<span class='tline' id='l151' data-llen='3345:3371'><a onclick="displayPageImage('KR1d0070', 'WYG', '020-9a' );" name="020-9a" class="pb">[020-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3371:3394'>　矣宗於何生且非先君之正體皆庶也而鄭又為嫡</span><br/>
<span class='tline' id='l153' data-llen='3394:3417'>　庶之説過矣别子者宗之始也不可以亂故先王正</span><br/>
<span class='tline' id='l154' data-llen='3417:3440'>　其始正其始者正其别也魯之三桓鄭之七穆古之</span><br/>
<span class='tline' id='l155' data-llen='3440:3463'>　遺制也愚案震川之説以别子公子為一與吕氏同</span><br/>
<span class='tline' id='l156' data-llen='3463:3486'>　而以魯三桓鄭七穆者為古之遺制又與吕氏異故</span><br/>
<span class='tline' id='l157' data-llen='3486:3495'>　併録之以備考</span><br/>
<span class='tline' id='l158' data-llen='3495:3512'>敬宗故收族集説宗道既尊故不離散</span><br/>
<span class='tline' id='l159' data-llen='3512:3535'>　竊案收族非不離散之謂乃收卹之收也東萊吕氏</span><br/>
<span class='tline' id='l160' data-llen='3535:3561'><a onclick="displayPageImage('KR1d0070', 'WYG', '020-9b' );" name="020-9b" class="pb">[020-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3561:3584'>　謂窮困者收而養之不知學者收而敎之其説為當</span><br/>
<span class='tline' id='l162' data-llen='3584:3587'>　</span><br/>
<span class='tline' id='l163' data-llen='3587:3590'>　</span><br/>
<span class='tline' id='l164' data-llen='3590:3593'>　</span><br/>
<span class='tline' id='l165' data-llen='3593:3596'>　</span><br/>
<span class='tline' id='l166' data-llen='3596:3599'>　</span><br/>
<span class='tline' id='l167' data-llen='3599:3602'>　</span><br/>
<span class='tline' id='l168' data-llen='3602:3616'>　陳氏禮記集説補正卷二十</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='160:186'><a onclick="displayPageImage('KR1d0070', 'WYG', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='186:194'>欽定四庫全書</span><br/>
<span class='tline' id='l9' data-llen='194:208'>　陳氏禮記集説補正卷十二</span><br/>
<span class='tline' id='l10' data-llen='208:229'>　　　　　　　　　　頭等侍衛納喇性徳撰</span><br/>
<span class='tline' id='l11' data-llen='229:238'>　　　文王世子</span><br/>
<span class='tline' id='l12' data-llen='238:261'>文王之為世子也集説石梁王氏曰文王之為世子也</span><br/>
<span class='tline' id='l13' data-llen='261:284'>一句衍文又引劉氏曰伯禽所行即文王所行世子之</span><br/>
<span class='tline' id='l14' data-llen='284:307'>道文王所行乃諸侯世子之禮故曰文王之為世子也</span><br/>
<span class='tline' id='l15' data-llen='307:321'>言伯禽所行非王世子之禮也</span><br/>
<span class='tline' id='l16' data-llen='321:347'><a onclick="displayPageImage('KR1d0070', 'WYG', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='347:370'>　竊案此篇文王之為世子也句所以結上文王之為</span><br/>
<span class='tline' id='l18' data-llen='370:393'>　世子三節教世子句所以結凡三王教世子諸節周</span><br/>
<span class='tline' id='l19' data-llen='393:416'>　公踐阼句所以結武王崩諸節皆結上文之事而標</span><br/>
<span class='tline' id='l20' data-llen='416:439'>　其目於後也而石梁以為衍文非矣劉氏謂伯禽所</span><br/>
<span class='tline' id='l21' data-llen='439:462'>　行即文王所行世子之道則又不免於牽强集説兩</span><br/>
<span class='tline' id='l22' data-llen='462:469'>　存之何歟</span><br/>
<span class='tline' id='l23' data-llen='469:492'>大樂正學舞干戚語説命乞言皆大樂正授數大司成</span><br/>
<span class='tline' id='l24' data-llen='492:515'>論説在東序集説大樂正教世子及士以舞干戚之容</span><br/>
<span class='tline' id='l25' data-llen='515:541'><a onclick="displayPageImage('KR1d0070', 'WYG', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='541:564'>節及合語之説與乞言之禮此三者皆大樂正授之以</span><br/>
<span class='tline' id='l27' data-llen='564:587'>篇章之數于是大司成之官于東序而論説此受教者</span><br/>
<span class='tline' id='l28' data-llen='587:600'>義理之淺深才能之優劣也</span><br/>
<span class='tline' id='l29' data-llen='600:623'>　竊案孔疏以大樂正為周官之大司樂小樂正為樂</span><br/>
<span class='tline' id='l30' data-llen='623:646'>　師是矣鄭注以大司成為師氏則非也考之周官師</span><br/>
<span class='tline' id='l31' data-llen='646:669'>　氏雖為教官之屬掌以徳行教國子及以中失之事</span><br/>
<span class='tline' id='l32' data-llen='669:692'>　教國子弟而凡貴游子弟學焉然不言教於國學之</span><br/>
<span class='tline' id='l33' data-llen='692:715'>　中與此大司成論説於東序者異矣新安王氏又以</span><br/>
<span class='tline' id='l34' data-llen='715:741'><a onclick="displayPageImage('KR1d0070', 'WYG', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='741:764'>　大司成即大樂正然上方言大樂正授數何又特言</span><br/>
<span class='tline' id='l36' data-llen='764:787'>　大司成論説草廬以為授數猶未離乎業於論説始</span><br/>
<span class='tline' id='l37' data-llen='787:810'>　可言成總似曲解集説大樂正之外渾言大司成雖</span><br/>
<span class='tline' id='l38' data-llen='810:833'>　差勝諸家亦尚未有明據也陸氏元輔曰成均法大</span><br/>
<span class='tline' id='l39' data-llen='833:856'>　司樂合國之子弟凡有道有徳者使教焉死即以為</span><br/>
<span class='tline' id='l40' data-llen='856:879'>　樂祖祭於瞽宗下文記曰樂正司業父師司成疑此</span><br/>
<span class='tline' id='l41' data-llen='879:902'>　所謂大司成者即有道有徳之父師也故使教於成</span><br/>
<span class='tline' id='l42' data-llen='902:925'>　均以佐大司樂而謂之司成焉其亦稱大者蓋師保</span><br/>
<span class='tline' id='l43' data-llen='925:951'><a onclick="displayPageImage('KR1d0070', 'WYG', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='951:964'>　之官與大司樂並尊故也</span><br/>
<span class='tline' id='l45' data-llen='964:987'>凡釋奠者必有合也有國故則否凡大合樂必遂養老</span><br/>
<span class='tline' id='l46' data-llen='987:1010'>集説凡行釋奠之禮必有合樂之事若國有凶喪之故</span><br/>
<span class='tline' id='l47' data-llen='1010:1033'>則雖釋奠不合樂也常事合樂不行養老之禮惟大合</span><br/>
<span class='tline' id='l48' data-llen='1033:1056'>樂之時人君視學必養老也舊説合者謂若本國無先</span><br/>
<span class='tline' id='l49' data-llen='1056:1079'>聖先師則合祭鄰國之先聖先師本國故有先聖先師</span><br/>
<span class='tline' id='l50' data-llen='1079:1102'>如魯有孔顔之類則不合祭鄰國之先聖先師也未知</span><br/>
<span class='tline' id='l51' data-llen='1102:1106'>是否</span><br/>
<span class='tline' id='l52' data-llen='1106:1132'><a onclick="displayPageImage('KR1d0070', 'WYG', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1132:1155'>　竊案清江劉氏曰合謂合樂也春釋菜合舞秋頒學</span><br/>
<span class='tline' id='l54' data-llen='1155:1178'>　合聲釋奠則并合之以侑神也有國故謂凶禮師旅</span><br/>
<span class='tline' id='l55' data-llen='1178:1201'>　惟是不合長樂陳氏曰國有故則否與曲禮嵗凶祭</span><br/>
<span class='tline' id='l56' data-llen='1201:1224'>　祀不縣同意集説本之當矣乃復引舊説以自亂豈</span><br/>
<span class='tline' id='l57' data-llen='1224:1236'>　亦愛竒而不能割也耶</span><br/>
<span class='tline' id='l58' data-llen='1236:1259'>凡語于郊者必取賢斂才焉或以徳進或以事舉或以</span><br/>
<span class='tline' id='l59' data-llen='1259:1282'>言揚曲藝皆誓之以待又語三而一有焉乃進其等以</span><br/>
<span class='tline' id='l60' data-llen='1282:1305'>其序謂之郊人逺之于成均以及取爵于上尊也集説</span><br/>
<span class='tline' id='l61' data-llen='1305:1331'><a onclick="displayPageImage('KR1d0070', 'WYG', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1331:1354'>語于郊者論辨學士才能于郊學之中也曲藝醫卜之</span><br/>
<span class='tline' id='l63' data-llen='1354:1377'>屬誓戒謹也學士中或無徳事言之可取而有此曲藝</span><br/>
<span class='tline' id='l64' data-llen='1377:1400'>之人欲投試考課者皆卻之使退而謹習所能以待後</span><br/>
<span class='tline' id='l65' data-llen='1400:1423'>次再語之時乃考評之也三而一有者謂此曲藝之人</span><br/>
<span class='tline' id='l66' data-llen='1423:1446'>舉説三事而一事有可善者乃于其同等之中拔而升</span><br/>
<span class='tline' id='l67' data-llen='1446:1469'>進之也然猶必使之于同輩中以所能髙下為次序使</span><br/>
<span class='tline' id='l68' data-llen='1469:1492'>不混其優劣也如此之人但目之曰郊人非俊選之比</span><br/>
<span class='tline' id='l69' data-llen='1492:1515'>也以非士類故疎逺之若天子飲酒于成均之學宫此</span><br/>
<span class='tline' id='l70' data-llen='1515:1541'><a onclick="displayPageImage('KR1d0070', 'WYG', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1541:1564'>郊人雖賤亦得取爵于堂上之尊以相旅勸焉所以榮</span><br/>
<span class='tline' id='l72' data-llen='1564:1577'>之也人字之字均字皆句絶</span><br/>
<span class='tline' id='l73' data-llen='1577:1600'>　竊案集説本注疏而稍更定之然逺之於成均以及</span><br/>
<span class='tline' id='l74' data-llen='1600:1623'>　取爵於上尊也二句究未明順今取吴氏纂注一説</span><br/>
<span class='tline' id='l75' data-llen='1623:1646'>　以備考其言曰語謂合語郊謂郊學案王制不率教</span><br/>
<span class='tline' id='l76' data-llen='1646:1669'>　者自鄉移之郊自郊移之遂則郊學蓋在鄉學之外</span><br/>
<span class='tline' id='l77' data-llen='1669:1692'>　遂學之内鄭氏以此為大樂正論造士之秀而升諸</span><br/>
<span class='tline' id='l78' data-llen='1692:1715'>　司馬今案大樂正掌國學之教何為出就郊學疑是</span><br/>
<span class='tline' id='l79' data-llen='1715:1741'><a onclick="displayPageImage('KR1d0070', 'WYG', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1741:1764'>　六遂之士已升於郊學而可升於鄉學者鄉大夫就</span><br/>
<span class='tline' id='l81' data-llen='1764:1787'>　郊學行鄉飲酒之禮於旅酬之時而合語因以審擇</span><br/>
<span class='tline' id='l82' data-llen='1787:1810'>　士之賢者才者而取斂之曰舉曰進曰揚皆謂升之</span><br/>
<span class='tline' id='l83' data-llen='1810:1833'>　於鄉學也曲藝謂射御書數之屬誓蓋戒厲之使勉</span><br/>
<span class='tline' id='l84' data-llen='1833:1856'>　於學至又語之時考察徳與事言三者或有其一即</span><br/>
<span class='tline' id='l85' data-llen='1856:1879'>　進其品等於曲藝之上然所進非一人又自有髙下</span><br/>
<span class='tline' id='l86' data-llen='1879:1902'>　為先後之序也成均及取爵於上尊未詳鄭氏以成</span><br/>
<span class='tline' id='l87' data-llen='1902:1925'>　均為天子之太學孔氏謂飲酒之禮尊者酌於堂上</span><br/>
<span class='tline' id='l88' data-llen='1925:1951'><a onclick="displayPageImage('KR1d0070', 'WYG', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1951:1974'>　之尊卑者酌於堂下之尊蓋是鄉學之秀士已升於</span><br/>
<span class='tline' id='l90' data-llen='1974:1997'>　司徒為選士者為天子視學飲酒之時亦得取爵於</span><br/>
<span class='tline' id='l91' data-llen='1997:2020'>　堂上之尊以相旅選士升於太學為俊士者始得謂</span><br/>
<span class='tline' id='l92' data-llen='2020:2043'>　之成均之士今郊學又語之時曲藝者雖已進等然</span><br/>
<span class='tline' id='l93' data-llen='2043:2066'>　猶未升鄉學仍在郊學故但謂之郊人以明其未為</span><br/>
<span class='tline' id='l94' data-llen='2066:2089'>　鄉學之士也視彼鄉學以選士得升於太學而為成</span><br/>
<span class='tline' id='l95' data-llen='2089:2112'>　均之俊士者相去尚逺故曰逺之視彼秀士得升為</span><br/>
<span class='tline' id='l96' data-llen='2112:2135'>　司徒之選士可以取爵於上尊者相去亦尚逺故蒙</span><br/>
<span class='tline' id='l97' data-llen='2135:2161'><a onclick="displayPageImage('KR1d0070', 'WYG', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2161:2174'>　上逺之二字而曰以及也</span><br/>
<span class='tline' id='l99' data-llen='2174:2197'>乃退儐于東序一獻無介語可也集説釋菜禮畢儐禮</span><br/>
<span class='tline' id='l100' data-llen='2197:2220'>其賔于東序其禮既殺惟行一獻無介無語于禮亦可</span><br/>
<span class='tline' id='l101' data-llen='2220:2223'>也</span><br/>
<span class='tline' id='l102' data-llen='2223:2246'>　竊案此言釋菜禮殺雖禮賔一獻無介若與賔合語</span><br/>
<span class='tline' id='l103' data-llen='2246:2269'>　於禮為可然言可也者明釋菜時禮嚴尚未可語至</span><br/>
<span class='tline' id='l104' data-llen='2269:2292'>　禮賔時方許之耳此廬陵胡氏及朱子之説較舊説</span><br/>
<span class='tline' id='l105' data-llen='2292:2297'>　為優</span><br/>
<span class='tline' id='l106' data-llen='2297:2323'><a onclick="displayPageImage('KR1d0070', 'WYG', '012-6b' );" name="012-6b" class="pb">[012-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2323:2347'>禮樂交錯于中𤼵形于外是故其成也懌恭敬而温文</span><br/>
<span class='tline' id='l108' data-llen='2347:2370'>集説禮之修達于中樂之修達于外所謂交錯于中也</span><br/>
<span class='tline' id='l109' data-llen='2370:2393'>有諸中必形諸外故其成也懌此懌字與魯論不亦説</span><br/>
<span class='tline' id='l110' data-llen='2393:2416'>乎之説相似既有恭敬之實徳又有温潤文雅之氣象</span><br/>
<span class='tline' id='l111' data-llen='2416:2424'>禮樂之教大矣</span><br/>
<span class='tline' id='l112' data-llen='2424:2447'>　竊案孔氏謂内外有樂心悦貌和故懌内外有禮貌</span><br/>
<span class='tline' id='l113' data-llen='2447:2470'>　恭心敬温潤文章故恭敬而温文方氏亦謂懌言樂</span><br/>
<span class='tline' id='l114' data-llen='2470:2493'>　之成如此恭敬而温文言禮之成如此集説則渾言</span><br/>
<span class='tline' id='l115' data-llen='2493:2519'><a onclick="displayPageImage('KR1d0070', 'WYG', '012-7a' );" name="012-7a" class="pb">[012-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2519:2542'>　之不仍舊説分疏似矣然又太無别也愚謂其成也</span><br/>
<span class='tline' id='l117' data-llen='2542:2565'>　懌總承禮樂言恭敬而温文分承禮樂言蓋始之禮</span><br/>
<span class='tline' id='l118' data-llen='2565:2588'>　以修外樂以修内既而樂從中以見外禮從外而入</span><br/>
<span class='tline' id='l119' data-llen='2588:2612'>　中内外交錯融浹無間故其成悦懌此禮樂之合見也</span><br/>
<span class='tline' id='l120' data-llen='2612:2635'>　恭肅而敬謹此禮之分見也温潤而文雅此樂之分</span><br/>
<span class='tline' id='l121' data-llen='2635:2640'>　見也</span><br/>
<span class='tline' id='l122' data-llen='2640:2663'>記曰虞夏商周有師保有疑丞設四輔及三公不必備</span><br/>
<span class='tline' id='l123' data-llen='2663:2686'>唯其人集説師保疑丞四輔也一説前疑後丞左輔右</span><br/>
<span class='tline' id='l124' data-llen='2686:2712'><a onclick="displayPageImage('KR1d0070', 'WYG', '012-7b' );" name="012-7b" class="pb">[012-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2712:2735'>弼為四輔四輔與三公不必其全備惟擇其可稱職者</span><br/>
<span class='tline' id='l126' data-llen='2735:2757'>朱子曰疑丞疑字曉不得想止是有疑即問他之意</span><br/>
<span class='tline' id='l127' data-llen='2757:2780'>　竊案集説四輔有兩説一以師保疑丞為四輔一以</span><br/>
<span class='tline' id='l128' data-llen='2780:2803'>　疑丞輔弼為四輔夫師保者三公也取以充四輔則</span><br/>
<span class='tline' id='l129' data-llen='2803:2826'>　三公缺其二矣尚書大傳云古者天子必有四鄰前</span><br/>
<span class='tline' id='l130' data-llen='2826:2849'>　曰疑後曰丞左曰輔右曰弼天子有問無以對責之</span><br/>
<span class='tline' id='l131' data-llen='2849:2872'>　疑有志而不志責之丞可正而不正責之輔可揚而</span><br/>
<span class='tline' id='l132' data-llen='2872:2895'>　不揚責之弼其爵視卿其禄視次國之君書周官曰</span><br/>
<span class='tline' id='l133' data-llen='2895:2921'><a onclick="displayPageImage('KR1d0070', 'WYG', '012-8a' );" name="012-8a" class="pb">[012-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2921:2944'>　立太師太傅太保兹惟三公論道經邦燮理隂陽官</span><br/>
<span class='tline' id='l135' data-llen='2944:2967'>　不必備惟其人據此則四輔乃疑丞輔弼三公為太</span><br/>
<span class='tline' id='l136' data-llen='2967:2990'>　師太傅太保明矣吴草廬曰周之時太師太傅太保</span><br/>
<span class='tline' id='l137' data-llen='2990:3013'>　曰三公虞之時前疑後丞左輔右弼為四輔周之師</span><br/>
<span class='tline' id='l138' data-llen='3013:3036'>　即虞之疑周之保即虞之丞周之傅即虞之輔弼故</span><br/>
<span class='tline' id='l139' data-llen='3036:3059'>　曰設四輔及三公言虞之設四輔及三公皆不必備</span><br/>
<span class='tline' id='l140' data-llen='3059:3082'>　其官及者非謂既設四輔又設三公也師保之間不</span><br/>
<span class='tline' id='l141' data-llen='3082:3105'>　言傅疑丞之間不言輔弼從省以便文此説是也朱</span><br/>
<span class='tline' id='l142' data-llen='3105:3131'><a onclick="displayPageImage('KR1d0070', 'WYG', '012-8b' );" name="012-8b" class="pb">[012-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3131:3154'>　子以疑為有疑即問之意蓋非臆説亦本尚書大傳</span><br/>
<span class='tline' id='l144' data-llen='3154:3160'>　而云然</span><br/>
<span class='tline' id='l145' data-llen='3160:3183'>君子曰徳徳成而教尊集説君子曰徳此徳是指世子</span><br/>
<span class='tline' id='l146' data-llen='3183:3204'>之徳世子之徳有成則教道尊嚴而無敢慢易者</span><br/>
<span class='tline' id='l147' data-llen='3204:3227'>　竊案上文言輔禮樂乃教世子之具四輔三公乃教</span><br/>
<span class='tline' id='l148' data-llen='3227:3250'>　世子之人此則言世子受教而成徳乃可稱為君子</span><br/>
<span class='tline' id='l149' data-llen='3250:3269'>　集説但云此徳是指世子之徳殊未明曉</span><br/>
<span class='tline' id='l150' data-llen='3269:3286'>樂正司業集説樂正主世子詩書之業</span><br/>
<span class='tline' id='l151' data-llen='3286:3312'><a onclick="displayPageImage('KR1d0070', 'WYG', '012-9a' );" name="012-9a" class="pb">[012-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3312:3335'>　竊案樂正即大司樂以樂徳樂舞教國子故謂之司</span><br/>
<span class='tline' id='l153' data-llen='3335:3358'>　業業者筍簴上板刻之截業如鋸齒者也其以詩書</span><br/>
<span class='tline' id='l154' data-llen='3358:3381'>　禮樂造士蓋兼為之非専主詩書之業也集説蓋孔</span><br/>
<span class='tline' id='l155' data-llen='3381:3387'>　疏之誤</span><br/>
<span class='tline' id='l156' data-llen='3387:3410'>公與父兄齒集説君雖尊而與父兄列位序尊卑之齒</span><br/>
<span class='tline' id='l157' data-llen='3410:3419'>者篤親親之道也</span><br/>
<span class='tline' id='l158' data-llen='3419:3442'>　竊案孔疏公既不為主族人又不為賔故列位在父</span><br/>
<span class='tline' id='l159' data-llen='3442:3465'>　兄之坐上與族人相齒見親親也集説本之而不云</span><br/>
<span class='tline' id='l160' data-llen='3465:3491'><a onclick="displayPageImage('KR1d0070', 'WYG', '012-9b' );" name="012-9b" class="pb">[012-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3491:3514'>　列位在父兄之坐上恐有未安公雖親親而與族齒</span><br/>
<span class='tline' id='l162' data-llen='3514:3537'>　然不可不稍存貴賤之等夫三大夫尚且不與父兄</span><br/>
<span class='tline' id='l163' data-llen='3537:3560'>　族齒燕㑹則别席獨坐況君至尊反不别席于父兄</span><br/>
<span class='tline' id='l164' data-llen='3560:3571'>　之上乎故孔疏為長</span><br/>
<span class='tline' id='l165' data-llen='3571:3594'>聖人之記事也慮之以大愛之以敬行之以禮修之以</span><br/>
<span class='tline' id='l166' data-llen='3594:3617'>孝養紀之以義終之以仁集説人道莫大于孝弟慮之</span><br/>
<span class='tline' id='l167' data-llen='3617:3640'>以大者謂謀慮此孝弟之大道而推行之也愛敬省具</span><br/>
<span class='tline' id='l168' data-llen='3640:3663'>之事行禮親迎肅之也孝養獻醴也紀義既歌而語也</span><br/>
<span class='tline' id='l169' data-llen='3663:3690'><a onclick="displayPageImage('KR1d0070', 'WYG', '012-10a' );" name="012-10a" class="pb">[012-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3690:3700'>終仁令侯國行之也</span><br/>
<span class='tline' id='l171' data-llen='3700:3723'>　竊案吴氏之説與集説稍異其言曰慮謂圖謀之始</span><br/>
<span class='tline' id='l172' data-llen='3723:3746'>　養之以教孝弟于其始而徵召衆士無一不至使知</span><br/>
<span class='tline' id='l173' data-llen='3746:3769'>　之者廣博是不狹小也故曰慮之以大老人者君之</span><br/>
<span class='tline' id='l174' data-llen='3769:3792'>　所取法先師先聖又老人之所取法愛其道則敬其</span><br/>
<span class='tline' id='l175' data-llen='3792:3815'>　人將養老而釋奠於先師敬所本也故曰愛之以敬</span><br/>
<span class='tline' id='l176' data-llen='3815:3838'>　適養老之所首祀先老繼設席位養老之時行此二</span><br/>
<span class='tline' id='l177' data-llen='3838:3861'>　者之禮最在先故曰行之以禮修謂整飭無欠缺具</span><br/>
<span class='tline' id='l178' data-llen='3861:3888'><a onclick="displayPageImage('KR1d0070', 'WYG', '012-10b' );" name="012-10b" class="pb">[012-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3888:3912'>　滋味致其愛躬省以致其敬𤼵咏于其入以悦其耳</span><br/>
<span class='tline' id='l180' data-llen='3912:3935'>　獻醴于其位以悦其口一如人子養親之孝故曰修</span><br/>
<span class='tline' id='l181' data-llen='3935:3958'>　之以孝養堂上堂下之樂相繼而作使人知君父之</span><br/>
<span class='tline' id='l182' data-llen='3958:3981'>　貴其樂在上臣子之賤其樂在下由是而衆著于上</span><br/>
<span class='tline' id='l183' data-llen='3981:4004'>　下之義故曰紀之以義養老禮終又命諸侯羣吏各</span><br/>
<span class='tline' id='l184' data-llen='4004:4027'>　歸養老㓜於國邑以廣仁恩故曰修之以仁案孝養</span><br/>
<span class='tline' id='l185' data-llen='4027:4050'>　紀義終仁本文既明二家所説皆當獨慮大愛敬行</span><br/>
<span class='tline' id='l186' data-llen='4050:4073'>　禮三者稍有未安陸菊隱謂先聖先師人倫之至年</span><br/>
<span class='tline' id='l187' data-llen='4073:4100'><a onclick="displayPageImage('KR1d0070', 'WYG', '012-11a' );" name="012-11a" class="pb">[012-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4100:4123'>　髙有徳者無愧於古人正學士之所當取法也故天</span><br/>
<span class='tline' id='l189' data-llen='4123:4146'>　子將養老必鼓召學士釋奠於先聖先師以明大道</span><br/>
<span class='tline' id='l190' data-llen='4146:4169'>　之所本所謂慮之以大也始養老既釋奠於先老又</span><br/>
<span class='tline' id='l191' data-llen='4169:4192'>　列老更羣老之席位不敢少有怠忽所謂愛之以敬</span><br/>
<span class='tline' id='l192' data-llen='4192:4215'>　也又適饌省醴迎門發咏不致傷於質直所謂行之</span><br/>
<span class='tline' id='l193' data-llen='4215:4238'>　以禮也由此觀之吴氏以鼓徵為慮大兩釋奠為愛</span><br/>
<span class='tline' id='l194' data-llen='4238:4261'>　敬又合省具教咏皆為孝養固似未當集説以慮大</span><br/>
<span class='tline' id='l195' data-llen='4261:4284'>　泛言推行孝弟之大道愛敬為省具行禮為親迎老</span><br/>
<span class='tline' id='l196' data-llen='4284:4311'><a onclick="displayPageImage('KR1d0070', 'WYG', '012-11b' );" name="012-11b" class="pb">[012-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4311:4321'>　更亦未得為合也</span><br/>
<span class='tline' id='l198' data-llen='4321:4324'>　</span><br/>
<span class='tline' id='l199' data-llen='4324:4327'>　</span><br/>
<span class='tline' id='l200' data-llen='4327:4330'>　</span><br/>
<span class='tline' id='l201' data-llen='4330:4333'>　</span><br/>
<span class='tline' id='l202' data-llen='4333:4336'>　</span><br/>
<span class='tline' id='l203' data-llen='4336:4339'>　</span><br/>
<span class='tline' id='l204' data-llen='4339:4353'>　陳氏禮記集説補正巻十二</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0070', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:206'>　陳氏禮記集說補正卷八</span><br/>
<span class='tline' id='l10' data-llen='206:227'>　　　　　　　　　　頭等侍衛納喇性徳撰</span><br/>
<span class='tline' id='l11' data-llen='227:234'>　　　王制</span><br/>
<span class='tline' id='l12' data-llen='234:257'>其有中士下士者數各居其上之三分集説鄭氏曰謂</span><br/>
<span class='tline' id='l13' data-llen='257:280'>其為介若特行而並㑹也居猶當也此據大國而言大</span><br/>
<span class='tline' id='l14' data-llen='280:303'>國之士為上次國之士為中小國之士為下士之數國</span><br/>
<span class='tline' id='l15' data-llen='303:326'>皆二十七人各三分之上九中九下九䟽曰今大國之</span><br/>
<span class='tline' id='l16' data-llen='326:352'><a onclick="displayPageImage('KR1d0070', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='352:375'>士既定在朝㑹若其有中國之士小國之士者其行位</span><br/>
<span class='tline' id='l18' data-llen='375:398'>之數各居其上國三分之二謂次國以大國為上而次</span><br/>
<span class='tline' id='l19' data-llen='398:421'>國上九當大國中九次國中九當大國下九是各當其</span><br/>
<span class='tline' id='l20' data-llen='421:444'>大國三分之二小國以次國為上小國上九當次國中</span><br/>
<span class='tline' id='l21' data-llen='444:467'>九小國中九當次國下九亦是居上三分之二也是各</span><br/>
<span class='tline' id='l22' data-llen='467:474'>居上之三分</span><br/>
<span class='tline' id='l23' data-llen='474:497'>　竊案此節次於下當其下大夫之下故鄭氏通解為</span><br/>
<span class='tline' id='l24' data-llen='497:520'>　並㑹之序且謂大國之士為上次國之士為中小國</span><br/>
<span class='tline' id='l25' data-llen='520:546'><a onclick="displayPageImage('KR1d0070', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='546:569'>　之士為下而數各居其上之三分一句說甚難通惟</span><br/>
<span class='tline' id='l27' data-llen='569:592'>　吳臨川移此節於上士二十七人之下而取方陸胡</span><br/>
<span class='tline' id='l28' data-llen='592:615'>　三家之說者近是蓋其上之上指上士而言二十七</span><br/>
<span class='tline' id='l29' data-llen='615:638'>　人者上士之數若二分其數則為五十四人三分其</span><br/>
<span class='tline' id='l30' data-llen='638:661'>　數則為八十一人也今列三說於後嚴陵方氏曰言</span><br/>
<span class='tline' id='l31' data-llen='661:684'>　三等之國止曰上士二十七人則知中下之士諸侯</span><br/>
<span class='tline' id='l32' data-llen='684:707'>　之國或有或亡矣故以其有言之其有者一有一亡</span><br/>
<span class='tline' id='l33' data-llen='707:730'>　之辭也三分者三分而等之也上士二十七人中下</span><br/>
<span class='tline' id='l34' data-llen='730:756'><a onclick="displayPageImage('KR1d0070', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='756:779'>　之士與之為三分焉則合焉而八十一矣故曰數各</span><br/>
<span class='tline' id='l36' data-llen='779:802'>　居其上之三分猶言各與上為三分也山隂陸氏曰</span><br/>
<span class='tline' id='l37' data-llen='802:825'>　後言上士二十七人而未有中士下士之數故言之</span><br/>
<span class='tline' id='l38' data-llen='825:848'>　如此三分讀如去聲謂上士二十七人則中士下士</span><br/>
<span class='tline' id='l39' data-llen='848:871'>　合八十一人廬陵胡氏曰前云中士倍下士上士倍</span><br/>
<span class='tline' id='l40' data-llen='871:894'>　中士諸侯之國自有上中下三等之士也鄭以大國</span><br/>
<span class='tline' id='l41' data-llen='894:917'>　士為上士次國士為中士小國士為下士誤矣　又</span><br/>
<span class='tline' id='l42' data-llen='917:940'>　案下文上士二十七人節集說取馮氏說云士亦有</span><br/>
<span class='tline' id='l43' data-llen='940:966'><a onclick="displayPageImage('KR1d0070', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='966:989'>　上中下而獨言上士者對府史而言也其實士又有</span><br/>
<span class='tline' id='l45' data-llen='989:1012'>　上中下之異既已得之而此又取鄭氏上國之士為</span><br/>
<span class='tline' id='l46' data-llen='1012:1035'>　上次國之士為中小國之士為下云云不免自矛盾</span><br/>
<span class='tline' id='l47' data-llen='1035:1039'>　矣</span><br/>
<span class='tline' id='l48' data-llen='1039:1062'>天子百里之内以共官千里之内以為御集說共官謂</span><br/>
<span class='tline' id='l49' data-llen='1062:1085'>供給王朝百官府文書之具泛用之需御謂凡天子之</span><br/>
<span class='tline' id='l50' data-llen='1085:1108'>服用盖皆取之租稅也　方氏曰以百里所出之少資</span><br/>
<span class='tline' id='l51' data-llen='1108:1131'>百官之所共疑若不足然卑者所稱不為不足以千里</span><br/>
<span class='tline' id='l52' data-llen='1131:1157'><a onclick="displayPageImage('KR1d0070', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1157:1180'>所出之多為一人之御疑若有餘然尊者所稱不為有</span><br/>
<span class='tline' id='l54' data-llen='1180:1203'>餘且以其近者與人則欲其易給而無勞以其逺者奉</span><br/>
<span class='tline' id='l55' data-llen='1203:1226'>已則欲其難致而有節百里之内非不以為御也要之</span><br/>
<span class='tline' id='l56' data-llen='1226:1249'>以共官為主耳千里之内非不共官也要之以為御為</span><br/>
<span class='tline' id='l57' data-llen='1249:1253'>主耳</span><br/>
<span class='tline' id='l58' data-llen='1253:1276'>　竊案集說之云夲之注䟽然百里之稅似不足供百</span><br/>
<span class='tline' id='l59' data-llen='1276:1299'>　官之求而千里共御則疑其過厚是以諸儒之說多</span><br/>
<span class='tline' id='l60' data-llen='1299:1322'>　有不同馬氏謂官所用輕故以近地所出給之天子</span><br/>
<span class='tline' id='l61' data-llen='1322:1348'><a onclick="displayPageImage('KR1d0070', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1348:1371'>　所用重故以逺地所出給之山隂陸氏謂百里之内</span><br/>
<span class='tline' id='l63' data-llen='1371:1394'>　共官若禹貢百里賦納總千里之内以為御若禹貢</span><br/>
<span class='tline' id='l64' data-llen='1394:1417'>　四百里粟五百里米所納精者少粗者多是皆與方</span><br/>
<span class='tline' id='l65' data-llen='1417:1440'>　氏尊卑之說相近然於節財用謹制度之義未為深</span><br/>
<span class='tline' id='l66' data-llen='1440:1463'>　合長樂劉氏又創為之說曰官謂王國所禄士夫夫</span><br/>
<span class='tline' id='l67' data-llen='1463:1486'>　也御謂王之卿掌其政教以御天下之諸侯者也言</span><br/>
<span class='tline' id='l68' data-llen='1486:1509'>　百里之内專以養鄉遂之民而教以三物㧞其賢能</span><br/>
<span class='tline' id='l69' data-llen='1509:1532'>　以共王官千里之内專以養大賢大能用為王之公</span><br/>
<span class='tline' id='l70' data-llen='1532:1558'><a onclick="displayPageImage('KR1d0070', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1558:1581'>　卿上大夫以典其六卿之治以御諸侯皆不取為已</span><br/>
<span class='tline' id='l72' data-llen='1581:1604'>　利也其説又不免紆曲惟石林葉氏得之葉氏云官</span><br/>
<span class='tline' id='l73' data-llen='1604:1627'>　者天子宗廟社稷賔客燕饗有司所供也御者乘輿</span><br/>
<span class='tline' id='l74' data-llen='1627:1650'>　服膳匪頒賜予王所用也君子㢘於奉已嚴於事神</span><br/>
<span class='tline' id='l75' data-llen='1650:1673'>　人故有司所供主在百里之内王所用主在千里之</span><br/>
<span class='tline' id='l76' data-llen='1673:1696'>　内猶之家造以祭器為先犧賦為次養器為後皆以</span><br/>
<span class='tline' id='l77' data-llen='1696:1705'>　奉已為非急也</span><br/>
<span class='tline' id='l78' data-llen='1705:1720'>小國二卿皆命於其君集説無解</span><br/>
<span class='tline' id='l79' data-llen='1720:1746'><a onclick="displayPageImage('KR1d0070', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1746:1769'>　竊案鄭氏云小國亦三卿一卿命於天子二卿命於</span><br/>
<span class='tline' id='l81' data-llen='1769:1792'>　其君此文似誤脱或者欲見畿内之國二卿與吳臨</span><br/>
<span class='tline' id='l82' data-llen='1792:1815'>　川亦云案上文小國之上卿位當大國之下卿中當</span><br/>
<span class='tline' id='l83' data-llen='1815:1838'>　其上大夫下當其下大夫則是小國亦有上中下三</span><br/>
<span class='tline' id='l84' data-llen='1838:1861'>　卿而此云小國二卿鄭氏疑為文脫誠然集說竟置</span><br/>
<span class='tline' id='l85' data-llen='1861:1868'>　不辨踈矣</span><br/>
<span class='tline' id='l86' data-llen='1868:1891'>任事然後爵之集說任事則能勝其任矣於是爵之以</span><br/>
<span class='tline' id='l87' data-llen='1891:1897'>一命之位</span><br/>
<span class='tline' id='l88' data-llen='1897:1923'><a onclick="displayPageImage('KR1d0070', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1923:1946'>　竊案古者立賢無方不拘資格故才任公卿者即使</span><br/>
<span class='tline' id='l90' data-llen='1946:1969'>　為公卿才任大夫士者即使為大夫士如伊傅一出</span><br/>
<span class='tline' id='l91' data-llen='1969:1992'>　即陟保衡置左右其一才一藝至有終身守其官者</span><br/>
<span class='tline' id='l92' data-llen='1992:2008'>　今集說但云爵以一命之位拘矣</span><br/>
<span class='tline' id='l93' data-llen='2008:2031'>喪祭用不足曰暴有餘曰浩集說暴者殘殺之義言不</span><br/>
<span class='tline' id='l94' data-llen='2031:2048'>齊整也浩者汎濫之義謂以美没禮也</span><br/>
<span class='tline' id='l95' data-llen='2048:2071'>　竊案鄭注暴猶耗也浩猶饒也長樂劉氏推明其意</span><br/>
<span class='tline' id='l96' data-llen='2071:2094'>　曰以三年之仂共喪祭斯不足矣踰禮越中殘暴其</span><br/>
<span class='tline' id='l97' data-llen='2094:2120'><a onclick="displayPageImage('KR1d0070', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2120:2143'>　物俾有不足故曰暴儉於禮而不盡其財使財有餘</span><br/>
<span class='tline' id='l99' data-llen='2143:2166'>　故曰浩此甚足明暴浩之義而集説不取顧以殘殺</span><br/>
<span class='tline' id='l100' data-llen='2166:2189'>　汎濫為解何耶臨川吳氏則又謂暴如日之暴曬乾</span><br/>
<span class='tline' id='l101' data-llen='2189:2213'>　暵削小宜加之以滋潤浩如水之浩𣺌汎濫過多宜</span><br/>
<span class='tline' id='l102' data-llen='2213:2228'>　約之以限節似亦未為的然也</span><br/>
<span class='tline' id='l103' data-llen='2228:2250'>庶人縣封集說庶人無碑繂縣繩下棺故云縣窆也</span><br/>
<span class='tline' id='l104' data-llen='2250:2273'>　竊案鄭以縣封當為縣窆集説從之然封字如本文</span><br/>
<span class='tline' id='l105' data-llen='2273:2296'>　解未嘗不可通長樂陳氏謂縣棺而下封土而瘞之</span><br/>
<span class='tline' id='l106' data-llen='2296:2322'><a onclick="displayPageImage('KR1d0070', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2322:2345'>　是矣且下文不封不樹之封亦謂封土為邱壟不宜</span><br/>
<span class='tline' id='l108' data-llen='2345:2353'>　一字兩觧也</span><br/>
<span class='tline' id='l109' data-llen='2353:2376'>喪不貳事集説大夫士既塟公政入於家庶人則終喪</span><br/>
<span class='tline' id='l110' data-llen='2376:2382'>無二事也</span><br/>
<span class='tline' id='l111' data-llen='2382:2405'>　竊案注䟽謂庶人既無爵命三年之内許其終喪除</span><br/>
<span class='tline' id='l112' data-llen='2405:2428'>　居喪外不供他事大夫士在喪有二事如喪大記云</span><br/>
<span class='tline' id='l113' data-llen='2428:2451'>　大夫士既葬公政入於家既卒哭金革之事無避者</span><br/>
<span class='tline' id='l114' data-llen='2451:2474'>　是也王氏則謂凡有喪者皆不二事非耑言庶人三</span><br/>
<span class='tline' id='l115' data-llen='2474:2500'><a onclick="displayPageImage('KR1d0070', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2500:2523'>　年不從政所謂不貳事使一於喪事也金革無避上</span><br/>
<span class='tline' id='l117' data-llen='2523:2534'>　使之非也亦權制也</span><br/>
<span class='tline' id='l118' data-llen='2534:2557'>天子諸侯宗廟之祭春曰礿夏曰禘秋曰嘗冬曰烝集</span><br/>
<span class='tline' id='l119' data-llen='2557:2580'>說鄭氏曰此葢夏殷之祭名周則春曰祠夏曰礿以禘</span><br/>
<span class='tline' id='l120' data-llen='2580:2603'>為殷祭䟽曰鄭疑為夏殷祭名者以其與周不同其夏</span><br/>
<span class='tline' id='l121' data-llen='2603:2617'>殷之祭又無文故稱蓋以疑之</span><br/>
<span class='tline' id='l122' data-llen='2617:2640'>天子犆礿祫禘祫嘗祫烝集說祫合也其禮有二時祭</span><br/>
<span class='tline' id='l123' data-llen='2640:2663'>之洽則羣廟之主皆升而合食於太祖之廟而毁廟之</span><br/>
<span class='tline' id='l124' data-llen='2663:2689'><a onclick="displayPageImage('KR1d0070', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2689:2712'>主不與三年大祫則毁廟之主亦與焉天子之禮春礿</span><br/>
<span class='tline' id='l126' data-llen='2712:2735'>則特祭者各於其廟也禘嘗烝皆合食石梁王氏曰特</span><br/>
<span class='tline' id='l127' data-llen='2735:2758'>礿春物未成止一時祭而已於此時不祫也夏物稍成</span><br/>
<span class='tline' id='l128' data-llen='2758:2781'>可扵此時而祫秋物大成冬物畢成皆可祫故曰祫禘</span><br/>
<span class='tline' id='l129' data-llen='2781:2792'>祫嘗祫烝而礿則特也</span><br/>
<span class='tline' id='l130' data-llen='2792:2815'>諸侯礿則不禘禘則不嘗嘗則不烝烝則不礿集說南</span><br/>
<span class='tline' id='l131' data-llen='2815:2838'>方諸侯春祭畢則夏來朝故闕禘祭西方諸侯夏祭畢</span><br/>
<span class='tline' id='l132' data-llen='2838:2861'>而秋來朝故闕嘗祭四方皆然石梁王氏曰諸侯歳朝</span><br/>
<span class='tline' id='l133' data-llen='2861:2887'><a onclick="displayPageImage('KR1d0070', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2887:2899'>為廢一時之祭王事重也</span><br/>
<span class='tline' id='l135' data-llen='2899:2922'>諸侯礿犆禘一犆一祫嘗祫烝祫集說此章先儒以為</span><br/>
<span class='tline' id='l136' data-llen='2922:2945'>夏殷之制然禘王者之大祭也今以為四時常祭之名</span><br/>
<span class='tline' id='l137' data-llen='2945:2964'>何歟豈周更時祭之名而後禘專為大祭歟</span><br/>
<span class='tline' id='l138' data-llen='2964:2987'>　竊案周禮宗廟之祭春曰祠夏曰礿秋曰嘗冬曰烝</span><br/>
<span class='tline' id='l139' data-llen='2987:3010'>　故詩曰礿祠烝嘗于公先王至禘則五年大祭之名</span><br/>
<span class='tline' id='l140' data-llen='3010:3033'>　非時祭之名也今王制云春礿夏禘而郊特牲祭義</span><br/>
<span class='tline' id='l141' data-llen='3033:3056'>　又云春禘先儒疑為夏殷祭名非也葢記者誤耳趙</span><br/>
<span class='tline' id='l142' data-llen='3056:3082'><a onclick="displayPageImage('KR1d0070', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3082:3105'>　氏曰禘非時祭之名漢儒見春秋惟兩度書禘一春</span><br/>
<span class='tline' id='l144' data-llen='3105:3128'>　一夏所以或謂之春祭或謂之夏祭諸侯礿則不禘</span><br/>
<span class='tline' id='l145' data-llen='3128:3151'>　以下亦縁見春秋中惟有禘嘗烝三祭謂魯惟行此</span><br/>
<span class='tline' id='l146' data-llen='3151:3174'>　三祭遂云爾吳氏亦謂春夏祭名是記者之誤章内</span><br/>
<span class='tline' id='l147' data-llen='3174:3197'>　礿皆當讀為祠禘皆當讀為礿犆謂分祭於各廟祫</span><br/>
<span class='tline' id='l148' data-llen='3197:3220'>　謂合祭於祖廟記者以天子惟春時分祭夏秋冬三</span><br/>
<span class='tline' id='l149' data-llen='3220:3243'>　時並合祭諸侯四時之祭毎年必缺其一一年止有</span><br/>
<span class='tline' id='l150' data-llen='3243:3266'>　三祭春祭亦如天子之祫秋冬祭亦如天子之祫惟</span><br/>
<span class='tline' id='l151' data-llen='3266:3292'><a onclick="displayPageImage('KR1d0070', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3292:3315'>　夏祭或犆或祫不同今既無從考據疑古制未必然</span><br/>
<span class='tline' id='l153' data-llen='3315:3338'>　蓋記者妄傳輕信而云也趙吳二氏之疑不為無謂</span><br/>
<span class='tline' id='l154' data-llen='3338:3350'>　集説不過仍襲舊説耳</span><br/>
<span class='tline' id='l155' data-llen='3350:3373'>五嶽視三公四瀆視諸侯集說謂視其饔餼牢禮之多</span><br/>
<span class='tline' id='l156' data-llen='3373:3383'>寡以為牲器之數也</span><br/>
<span class='tline' id='l157' data-llen='3383:3406'>　竊案鄭注視三公視諸侯視其牲噐之數也集説取</span><br/>
<span class='tline' id='l158' data-llen='3406:3429'>　之然秦溪楊氏云五嶽視三公四瀆視諸侯特言其</span><br/>
<span class='tline' id='l159' data-llen='3429:3452'>　禮有隆殺重輕耳注䟽拘於牲幣粢盛籩豆爵獻之</span><br/>
<span class='tline' id='l160' data-llen='3452:3478'><a onclick="displayPageImage('KR1d0070', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3478:3486'>　數不免太泥</span><br/>
<span class='tline' id='l162' data-llen='3486:3509'>天子諸侯祭因國之在其地而無主後者集説因國謂</span><br/>
<span class='tline' id='l163' data-llen='3509:3525'>所建國之地因先代所都之故墟也</span><br/>
<span class='tline' id='l164' data-llen='3525:3548'>　竊案鄭氏云謂所因之國先王先公有功徳宜享世</span><br/>
<span class='tline' id='l165' data-llen='3548:3571'>　祀今絶無後為之祭主者昔夏后氏郊鯀至杞為夏</span><br/>
<span class='tline' id='l166' data-llen='3571:3594'>　後而更郊禹晉侯夢黄能入國而祀夏郊此其禮也</span><br/>
<span class='tline' id='l167' data-llen='3594:3617'>　鄭所引左傳雖孔氏亦謂其與禮稍異不可為因國</span><br/>
<span class='tline' id='l168' data-llen='3617:3640'>　之證顧寜人云左傳子産對叔向曰遷閼伯於商邱</span><br/>
<span class='tline' id='l169' data-llen='3640:3667'><a onclick="displayPageImage('KR1d0070', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3667:3691'>　主辰商人是因遷實沈扵大夏主參唐人是因齊晏子</span><br/>
<span class='tline' id='l171' data-llen='3691:3714'>　對景公曰昔爽鳩氏始居此地季萴因之有逄伯陵</span><br/>
<span class='tline' id='l172' data-llen='3714:3737'>　因之蒲姑氏因之而後太公因之此因國之明據矣</span><br/>
<span class='tline' id='l173' data-llen='3737:3760'>庶人春薦韭夏薦麥秋薦黍冬薦稻韭以卵麥以魚黍</span><br/>
<span class='tline' id='l174' data-llen='3760:3783'>以豚稻以鴈集說薦非正祭但遇時物即薦然亦不過</span><br/>
<span class='tline' id='l175' data-llen='3783:3802'>四時各一舉而已註云祭以首時薦以仲月</span><br/>
<span class='tline' id='l176' data-llen='3802:3825'>　竊案注謂庶人無常牲取與新物相宜而已䟽謂相</span><br/>
<span class='tline' id='l177' data-llen='3825:3848'>　宜者謂四時之間此牲此穀兩物俱有非謂氣味相</span><br/>
<span class='tline' id='l178' data-llen='3848:3875'><a onclick="displayPageImage('KR1d0070', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3875:3898'>　宜若牛冝稌羊宜黍之屬也長樂陳氏亦云卵魚豚</span><br/>
<span class='tline' id='l180' data-llen='3898:3921'>　鴈以時之所宜論則春宜豚冬冝鮮此則秋以豚夏</span><br/>
<span class='tline' id='l181' data-llen='3921:3944'>　以魚以物之相宜論則羊宜黍豕冝稷鴈冝麥魚宜</span><br/>
<span class='tline' id='l182' data-llen='3944:3967'>　苽此則黍以豚麥以魚葢卵之於春魚之於夏豚之</span><br/>
<span class='tline' id='l183' data-llen='3967:3990'>　於秋鴈之扵冬尤多而易得庶人之薦不過致其易</span><br/>
<span class='tline' id='l184' data-llen='3990:4013'>　得者月令季夏薦稻稻常穫於十月而天子以前此</span><br/>
<span class='tline' id='l185' data-llen='4013:4036'>　者為貴故與庶人異此三説者皆集説遇時物即薦</span><br/>
<span class='tline' id='l186' data-llen='4036:4059'>　之意然嚴陵方氏則取隂陽相配之義謂韭之性温</span><br/>
<span class='tline' id='l187' data-llen='4059:4086'><a onclick="displayPageImage('KR1d0070', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4086:4109'>　則陽類也故配以卵卵隂物故也麥與黍皆南方之</span><br/>
<span class='tline' id='l189' data-llen='4109:4132'>　穀亦陽類也故配以魚與豚魚與豚皆隂物也稻為</span><br/>
<span class='tline' id='l190' data-llen='4132:4155'>　西方之穀則隂類也故配以鴈鴈陽物故也植物之</span><br/>
<span class='tline' id='l191' data-llen='4155:4178'>　陽者配以動物之隂植物之隂者配以動物之陽亦</span><br/>
<span class='tline' id='l192' data-llen='4178:4201'>　使陽不得勝隂隂不得勝陽而已愚案古人雖取時</span><br/>
<span class='tline' id='l193' data-llen='4201:4224'>　物以薦亦有相配之意二説兼之其義始備　又案</span><br/>
<span class='tline' id='l194' data-llen='4224:4247'>　月令天子薦黍及含桃於仲夏薦麻於仲秋皆以仲</span><br/>
<span class='tline' id='l195' data-llen='4247:4270'>　月其餘季春薦鮪孟秋薦穀季秋薦稻季冬薦魚皆</span><br/>
<span class='tline' id='l196' data-llen='4270:4297'><a onclick="displayPageImage('KR1d0070', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4297:4320'>　非仲月豈天子之禮與大夫士庶有異歟注䟽强生</span><br/>
<span class='tline' id='l198' data-llen='4320:4331'>　分别恐亦未有稽據</span><br/>
<span class='tline' id='l199' data-llen='4331:4354'>諸侯無故不殺牛大夫無故不殺羊士無故不殺犬豕</span><br/>
<span class='tline' id='l200' data-llen='4354:4377'>集說烹牛羊豕必為鼎矣鼎非常用之器有禮事則設</span><br/>
<span class='tline' id='l201' data-llen='4377:4386'>所以無故不殺也</span><br/>
<span class='tline' id='l202' data-llen='4386:4409'>　竊案周禮小司徒有飲食之禁令諸侯無故不殺牛</span><br/>
<span class='tline' id='l203' data-llen='4409:4432'>　以下皆飲食之禁令也豈因鼎非常用之器而然歟</span><br/>
<span class='tline' id='l204' data-llen='4432:4455'>　且鄭注故謂祭饗孔氏引天子大夫祭亦得殺牛及</span><br/>
<span class='tline' id='l205' data-llen='4455:4482'><a onclick="displayPageImage('KR1d0070', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4482:4505'>　諸侯與大夫饗食賔皆得用牛甚詳此皆略之則所</span><br/>
<span class='tline' id='l207' data-llen='4505:4513'>　故者何指乎</span><br/>
<span class='tline' id='l208' data-llen='4513:4536'>庶羞不踰牲集說羞不踰牲者如牲是羊則不以牛肉</span><br/>
<span class='tline' id='l209' data-llen='4536:4542'>為庶羞也</span><br/>
<span class='tline' id='l210' data-llen='4542:4565'>　竊案此本鄭注然張氏又云不踰不豐於牲也傳者</span><br/>
<span class='tline' id='l211' data-llen='4565:4588'>　謂品之不踰非也牲體少而羞掩豆謂之踰牲庶羞</span><br/>
<span class='tline' id='l212' data-llen='4588:4608'>　不踰牲自指多少言不謂用羊而不用牛也</span><br/>
<span class='tline' id='l213' data-llen='4608:4631'>大夫祭器不假祭噐未成不造燕噐集說大夫有田禄</span><br/>
<span class='tline' id='l214' data-llen='4631:4658'><a onclick="displayPageImage('KR1d0070', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4658:4681'>則不假借祭噐於人無田禄者不設祭噐則假之可也</span><br/>
<span class='tline' id='l216' data-llen='4681:4694'>凡家造祭噐為先養噐為後</span><br/>
<span class='tline' id='l217' data-llen='4694:4717'>　竊案此亦本之注䟽蓋以曲禮有云無田禄者不設</span><br/>
<span class='tline' id='l218' data-llen='4717:4740'>　祭噐及禮運以大夫祭噐不假為非禮故以有田無</span><br/>
<span class='tline' id='l219' data-llen='4740:4763'>　田分别之長樂陳氏亦云無田禄者必假祭噐故禮</span><br/>
<span class='tline' id='l220' data-llen='4763:4786'>　運以祭噐不假為非有田禄者必具祭噐故王制以</span><br/>
<span class='tline' id='l221' data-llen='4786:4809'>　祭噐不假為禮然案周官王之大夫四命公之孤四</span><br/>
<span class='tline' id='l222' data-llen='4809:4832'>　命四命受噐則有祭噐者必如王之下大夫及公之</span><br/>
<span class='tline' id='l223' data-llen='4832:4859'><a onclick="displayPageImage('KR1d0070', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4859:4882'>　孤四命者也故曰大夫祭器不假曲禮亦謂問大夫</span><br/>
<span class='tline' id='l225' data-llen='4882:4905'>　之富曰有宰食力祭噐衣服不假若禮運以祭噐不</span><br/>
<span class='tline' id='l226' data-llen='4905:4928'>　假為非禮則延平周氏駁之矣蓋王制之祭噐未成</span><br/>
<span class='tline' id='l227' data-llen='4928:4951'>　不造燕噐果大夫祭器猶且假之則燕器即不容有</span><br/>
<span class='tline' id='l228' data-llen='4951:4974'>　殆非先王養成徳者之意也且士之有田者亦得有</span><br/>
<span class='tline' id='l229' data-llen='4974:4997'>　祭器況於大夫孟子云惟士無田則亦不祭謂器皿</span><br/>
<span class='tline' id='l230' data-llen='4997:5020'>　不備則士之有田者得備器皿也曲禮云大夫去國</span><br/>
<span class='tline' id='l231' data-llen='5020:5043'>　祭器不踰竟大夫寓祭器扵大夫士寓祭器扵士則</span><br/>
<span class='tline' id='l232' data-llen='5043:5070'><a onclick="displayPageImage('KR1d0070', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5070:5093'>　士與大夫皆有祭器也故吕氏解凡家造祭器為先</span><br/>
<span class='tline' id='l234' data-llen='5093:5116'>　云言家造雖士有田禄者皆然非獨大夫吳氏韙之</span><br/>
<span class='tline' id='l235' data-llen='5116:5139'>用民之力嵗不過三日集說用民力如治城郭塗巷溝</span><br/>
<span class='tline' id='l236' data-llen='5139:5162'>渠宫廟之類周禮豐年三日中年二日無年則一日而</span><br/>
<span class='tline' id='l237' data-llen='5162:5175'>巳若師旅之事則不拘此制</span><br/>
<span class='tline' id='l238' data-llen='5175:5198'>　竊案集説引周禮以證是也若大全引長樂陳氏之</span><br/>
<span class='tline' id='l239' data-llen='5198:5221'>　説則非矣陳氏云周官豐年旬用三日中年旬用二</span><br/>
<span class='tline' id='l240' data-llen='5221:5244'>　日無年旬用一日則嵗不過三日云者非周制也然</span><br/>
<span class='tline' id='l241' data-llen='5244:5271'><a onclick="displayPageImage('KR1d0070', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5271:5294'>　歳不過三日謂雖豐嵗用力亦不過三日耳中年二</span><br/>
<span class='tline' id='l243' data-llen='5294:5317'>　日無年一日已包舉其中此正是周制何得以為非</span><br/>
<span class='tline' id='l244' data-llen='5317:5324'>　附辨於此</span><br/>
<span class='tline' id='l245' data-llen='5324:5347'>凡居民材必因天地寒煖燥濕集說居謂儲積以備用</span><br/>
<span class='tline' id='l246' data-llen='5347:5370'>如懋遷有無化居之居材者夫人日用所須之物如天</span><br/>
<span class='tline' id='l247' data-llen='5370:5393'>生五材之材天地之氣東南多煖西北多寒地勢髙者</span><br/>
<span class='tline' id='l248' data-llen='5393:5416'>必燥卑者必濕因其地之所冝而為之備如氊裘所以</span><br/>
<span class='tline' id='l249' data-llen='5416:5439'>備寒絺綌所以備暑車以行陸舟以行水此皆因天地</span><br/>
<span class='tline' id='l250' data-llen='5439:5466'><a onclick="displayPageImage('KR1d0070', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5466:5471'>所宜也</span><br/>
<span class='tline' id='l252' data-llen='5471:5494'>　竊案天地之氣感應不同故天氣有寒煖地氣有燥</span><br/>
<span class='tline' id='l253' data-llen='5494:5517'>　濕因天地之寒煖燥濕而各使民質之能堪其氣者</span><br/>
<span class='tline' id='l254' data-llen='5517:5540'>　居之鄭氏謂因天地寒煖燥濕者使其材堪地氣也</span><br/>
<span class='tline' id='l255' data-llen='5540:5563'>　此解極當下文廣谷大川異制至修其教不易其俗</span><br/>
<span class='tline' id='l256' data-llen='5563:5586'>　齊其政不易其宜此居民材因天地之大凡也集説</span><br/>
<span class='tline' id='l257' data-llen='5586:5601'>　以居積物材為説與下意不貫</span><br/>
<span class='tline' id='l258' data-llen='5601:5624'>命鄉簡不帥教者以告耆老皆朝于庠集說耆老鄉中</span><br/>
<span class='tline' id='l259' data-llen='5624:5651'><a onclick="displayPageImage('KR1d0070', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5651:5660'>致仕之卿大夫也</span><br/>
<span class='tline' id='l261' data-llen='5660:5683'>　竊案下文有君子耆老庶人耆老則此耆老蓋兼指</span><br/>
<span class='tline' id='l262' data-llen='5683:5706'>　大夫致仕為父師少師者及年老有德行不仕者而</span><br/>
<span class='tline' id='l263' data-llen='5706:5722'>　言非獨言鄉中致仕之卿大夫也</span><br/>
<span class='tline' id='l264' data-llen='5722:5745'>命鄉論秀士升之司徒曰選士司徒論選士之秀者而</span><br/>
<span class='tline' id='l265' data-llen='5745:5768'>升之學曰俊士集說引劉氏曰大司徒命鄉大夫論述</span><br/>
<span class='tline' id='l266' data-llen='5768:5791'>鄉學之士才德頴出於同輩者而禮賔之升其人於司</span><br/>
<span class='tline' id='l267' data-llen='5791:5814'>徒司徒考試之量才而用之為鄉遂之吏曰選士選者</span><br/>
<span class='tline' id='l268' data-llen='5814:5841'><a onclick="displayPageImage('KR1d0070', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5841:5864'>擇而用之也其有才德又頴出於選士不安於小成而</span><br/>
<span class='tline' id='l270' data-llen='5864:5887'>願升國學者司徒論述其美而舉升之於國學曰俊士</span><br/>
<span class='tline' id='l271' data-llen='5887:5898'>俊者才過千人之名也</span><br/>
<span class='tline' id='l272' data-llen='5898:5921'>升於司徒者不征於鄉升於學者不征於司徒曰造士</span><br/>
<span class='tline' id='l273' data-llen='5921:5944'>集説既升於司徒則免鄉之徭役而猶給徭役於司徒</span><br/>
<span class='tline' id='l274' data-llen='5944:5967'>也及升國學則并免司徒之役矣造成也言成就其才</span><br/>
<span class='tline' id='l275' data-llen='5967:5971'>徳也</span><br/>
<span class='tline' id='l276' data-llen='5971:5994'>　竊案集説以不征於鄉不征於司徒二者直承上節</span><br/>
<span class='tline' id='l277' data-llen='5994:6021'><a onclick="displayPageImage('KR1d0070', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6021:6044'>　則造士與選士俊士何别不知選士雖移名於司徒</span><br/>
<span class='tline' id='l279' data-llen='6044:6067'>　其身猶在鄉學未即貢舉入官而免鄉之徭役也俊</span><br/>
<span class='tline' id='l280' data-llen='6067:6091'>　士雖升身太學非特升名然猶給司徒徭役若其學業</span><br/>
<span class='tline' id='l281' data-llen='6091:6114'>　既就皆免其學及司徒細碎之徭役方謂之造士故</span><br/>
<span class='tline' id='l282' data-llen='6114:6137'>　方氏曰有選士之造者有俊士之造者選士之造不</span><br/>
<span class='tline' id='l283' data-llen='6137:6160'>　征於郷俊士之造不征扵司徒此其别也其説最為</span><br/>
<span class='tline' id='l284' data-llen='6160:6183'>　明著蓋造士即下樂正所造也所謂順先王詩書禮</span><br/>
<span class='tline' id='l285' data-llen='6183:6206'>　樂以造士國之俊選皆造焉者是矣與選士俊士有</span><br/>
<span class='tline' id='l286' data-llen='6206:6233'><a onclick="displayPageImage('KR1d0070', 'WYG', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6233:6243'>　别未可混而為一</span><br/>
<span class='tline' id='l288' data-llen='6243:6267'>大夫廢其事終身不仕死以士禮𦵏之集說廢其事如</span><br/>
<span class='tline' id='l289' data-llen='6267:6290'>戰陳無勇而敗國殄民或荒淫失行而悖常亂俗生則</span><br/>
<span class='tline' id='l290' data-llen='6290:6299'>擯棄死敗則貶降</span><br/>
<span class='tline' id='l291' data-llen='6299:6322'>　竊案廢其事鄭注云以不任大夫也既升之士之上</span><br/>
<span class='tline' id='l292' data-llen='6322:6345'>　而為大夫矣則當為大夫之事而乃廢於其職固冝</span><br/>
<span class='tline' id='l293' data-llen='6345:6368'>　黜之没齒不待於敗國殄民而悖常亂俗也若果如</span><br/>
<span class='tline' id='l294' data-llen='6368:6392'>　此則國有常刑矣生廢黜之而死猶以士禮𦵏蓋既</span><br/>
<span class='tline' id='l295' data-llen='6392:6419'><a onclick="displayPageImage('KR1d0070', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6419:6432'>　申其罰而又微示以恩歟</span><br/>
<span class='tline' id='l297' data-llen='6432:6455'>有㫖無簡不聽集說若有發露之㫖意而無簡覈之實</span><br/>
<span class='tline' id='l298' data-llen='6455:6464'>迹則難於聽斷矣</span><br/>
<span class='tline' id='l299' data-llen='6464:6487'>　竊案集説亦近是然簡字未明惟方陸二説為當方</span><br/>
<span class='tline' id='l300' data-llen='6487:6510'>　氏曰簡所以書獄辭與書所謂五刑不簡之簡同陸</span><br/>
<span class='tline' id='l301' data-llen='6510:6530'>　氏曰聽訟若無簡書之實狀可據則不聽也</span><br/>
<span class='tline' id='l302' data-llen='6530:6533'>　</span><br/>
<span class='tline' id='l303' data-llen='6533:6536'>　</span><br/>
<span class='tline' id='l304' data-llen='6536:6563'><a onclick="displayPageImage('KR1d0070', 'WYG', '008-17b' );" name="008-17b" class="pb">[008-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6563:6566'>　</span><br/>
<span class='tline' id='l306' data-llen='6566:6569'>　</span><br/>
<span class='tline' id='l307' data-llen='6569:6572'>　</span><br/>
<span class='tline' id='l308' data-llen='6572:6575'>　</span><br/>
<span class='tline' id='l309' data-llen='6575:6578'>　</span><br/>
<span class='tline' id='l310' data-llen='6578:6581'>　</span><br/>
<span class='tline' id='l311' data-llen='6581:6584'>　</span><br/>
<span class='tline' id='l312' data-llen='6584:6597'>　陳氏禮記集説補正卷八</span><br/>
</p>
<p><br/>
</p>
  </div>
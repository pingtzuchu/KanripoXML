<div id="txtcont" class="span9" style="position: relative;">
    <p><br/>
<span class='tline' id='l7' data-llen='161:187'><a onclick="displayPageImage('KR1d0070', 'WYG', '036-1a' );" name="036-1a" class="pb">[036-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='187:195'>欽定四庫全書</span><br/>
<span class='tline' id='l9' data-llen='195:210'>　陳氏禮記集說補正卷三十六</span><br/>
<span class='tline' id='l10' data-llen='210:231'>　　　　　　　　　　頭等侍衛納喇性德撰</span><br/>
<span class='tline' id='l11' data-llen='231:238'>　　　儒行</span><br/>
<span class='tline' id='l12' data-llen='238:261'>衣逢掖之衣集說鄭氏云逢猶大也大掖之衣䟽曰謂</span><br/>
<span class='tline' id='l13' data-llen='261:276'>肘掖之所寛大故鄭云大袂襌衣</span><br/>
<span class='tline' id='l14' data-llen='276:299'>　竊案此引註䟽是矣然猶未詳眀也案䟽庶人襌衣</span><br/>
<span class='tline' id='l15' data-llen='299:322'>　袂二尺二寸袪尺二寸禮大夫以上其服侈袂侈之</span><br/>
<span class='tline' id='l16' data-llen='322:348'><a onclick="displayPageImage('KR1d0070', 'WYG', '036-1b' );" name="036-1b" class="pb">[036-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='348:371'>　者半而益一袂三尺三寸祛尺八寸朝祭之服必表</span><br/>
<span class='tline' id='l18' data-llen='371:394'>　裏不襌夫子著襌衣與庶人同其袂大與庶人異哀</span><br/>
<span class='tline' id='l19' data-llen='394:417'>　公以其大袂襌衣異於士大夫常服故怪而問之集</span><br/>
<span class='tline' id='l20' data-llen='417:440'>　說不眀其故䟽矣又案臣朝于君應著朝服而著常</span><br/>
<span class='tline' id='l21' data-llen='440:463'>　服者孔子自衛初還哀公館之非是常朝故衣冠異</span><br/>
<span class='tline' id='l22' data-llen='463:467'>　也</span><br/>
<span class='tline' id='l23' data-llen='467:490'>儒有席上之珍以待聘夙夜強學以待問集說吕氏曰</span><br/>
<span class='tline' id='l24' data-llen='490:513'>席上之珍自貴而待賈者也徳之可貴者人必禮之學</span><br/>
<span class='tline' id='l25' data-llen='513:539'><a onclick="displayPageImage('KR1d0070', 'WYG', '036-2a' );" name="036-2a" class="pb">[036-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='539:548'>之博者人必問之</span><br/>
<span class='tline' id='l27' data-llen='548:571'>　竊案方氏云席所以藉物曲禮執玉有藉席以藉之</span><br/>
<span class='tline' id='l28' data-llen='571:594'>　則所藉之物居上故謂之席上晏氏云君子比徳于</span><br/>
<span class='tline' id='l29' data-llen='594:617'>　玉故稱珍方其蔵用於身則玊韞扵匵中及其待時</span><br/>
<span class='tline' id='l30' data-llen='617:640'>　而動則珍陳于席上故曰席上之珍以待聘日出而</span><br/>
<span class='tline' id='l31' data-llen='640:663'>　作夙而學是日未出先衆人而有作也日入而息夜</span><br/>
<span class='tline' id='l32' data-llen='663:686'>　而學是日既入後衆人而未息也席上之珍則其徳</span><br/>
<span class='tline' id='l33' data-llen='686:709'>　可貴夙夜强學則其道可尊二者有師道焉故曰待</span><br/>
<span class='tline' id='l34' data-llen='709:735'><a onclick="displayPageImage('KR1d0070', 'WYG', '036-2b' );" name="036-2b" class="pb">[036-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='735:758'>　聘待問此觧甚切集說取吕氏雖無不合而于席上</span><br/>
<span class='tline' id='l36' data-llen='758:768'>　及夙夜未之明也</span><br/>
<span class='tline' id='l37' data-llen='768:791'>儒有衣冠中集說中猶正也論語曰君子正其衣冠方</span><br/>
<span class='tline' id='l38' data-llen='791:808'>氏曰言衣之在身冠之在首皆中於禮</span><br/>
<span class='tline' id='l39' data-llen='808:831'>　竊案衣冠中者乃得中之中不乖于衆不流于俗即</span><br/>
<span class='tline' id='l40' data-llen='831:854'>　上文其服也郷之謂陳氏以中為正方氏本張子作</span><br/>
<span class='tline' id='l41' data-llen='854:864'>　之仲反者皆非也</span><br/>
<span class='tline' id='l42' data-llen='864:885'>儒有居處齋難集說鄭氏曰齋難齋荘可畏難也</span><br/>
<span class='tline' id='l43' data-llen='885:911'><a onclick="displayPageImage('KR1d0070', 'WYG', '036-3a' );" name="036-3a" class="pb">[036-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='911:934'>　竊案張子云齊者齊荘難者恭慎其難其慎也陸氏</span><br/>
<span class='tline' id='l45' data-llen='934:957'>　云難猶戒也洗心曰齊防患曰難晏氏云齊荘而不</span><br/>
<span class='tline' id='l46' data-llen='957:980'>　敢易此于本文似可通矣然齊難二字究難觧恐難</span><br/>
<span class='tline' id='l47' data-llen='980:992'>　字為荘字傳寫之訛耳</span><br/>
<span class='tline' id='l48' data-llen='992:1015'>鷙蟲攫搏不程勇者引重鼎不程其力集說方氏云鷙</span><br/>
<span class='tline' id='l49' data-llen='1015:1038'>猛之蟲當攫搏之不程量其勇而後徃此况儒者勇足</span><br/>
<span class='tline' id='l50' data-llen='1038:1061'>以犯難而無頋也引重鼎不程其力又以况儒者材足</span><br/>
<span class='tline' id='l51' data-llen='1061:1071'>以任事而有所勝也</span><br/>
<span class='tline' id='l52' data-llen='1071:1097'><a onclick="displayPageImage('KR1d0070', 'WYG', '036-3b' );" name="036-3b" class="pb">[036-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1097:1120'>　竊案此有四說二說以喻言二說以實言鄭氏云程</span><br/>
<span class='tline' id='l54' data-llen='1120:1143'>　猶量也搏猛引重不量勇力堪之與否當之則徃晏</span><br/>
<span class='tline' id='l55' data-llen='1143:1166'>　氏云暴虎者尚勇而不尚義人皆以為勇吾則不程</span><br/>
<span class='tline' id='l56' data-llen='1166:1189'>　計其勇扛鼎者尚力而不尚徳人皆以為力吾則不</span><br/>
<span class='tline' id='l57' data-llen='1189:1212'>　程計其力先儒謂遇鷙猛即攫搏之見重鼎即引之</span><br/>
<span class='tline' id='l58' data-llen='1212:1235'>　不程量堪當如是則一勇之夫豈儒者之事哉胡氏</span><br/>
<span class='tline' id='l59' data-llen='1235:1258'>　云鷙蟲攫搏雖猛引重雖有力然不敢與儒者較量</span><br/>
<span class='tline' id='l60' data-llen='1258:1281'>　勇力此二說雖相反皆以實言者也孔氏云攫搏引</span><br/>
<span class='tline' id='l61' data-llen='1281:1307'><a onclick="displayPageImage('KR1d0070', 'WYG', '036-4a' );" name="036-4a" class="pb">[036-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1307:1330'>　鼎喻儒者艱難之事遇則行之不豫度量也吕氏云</span><br/>
<span class='tline' id='l63' data-llen='1330:1353'>　鷙蟲攫搏不程勇者自反而縮千萬人吾徃矣其勇</span><br/>
<span class='tline' id='l64' data-llen='1353:1376'>　也非慮勝而後徃也引重鼎不程其力仁之為器重</span><br/>
<span class='tline' id='l65' data-llen='1376:1399'>　舉者莫能勝其自任也不知其力之不足也張子云</span><br/>
<span class='tline' id='l66' data-llen='1399:1422'>　與俛焉日有孳孳不知年數之不足斃而後已同義</span><br/>
<span class='tline' id='l67' data-llen='1422:1445'>　于問道亦然當事亦然如子路者亦無媿於此矣此</span><br/>
<span class='tline' id='l68' data-llen='1445:1468'>　三說與方氏說皆以喻言者也諸家之說皆可通胡</span><br/>
<span class='tline' id='l69' data-llen='1468:1480'>　氏尤當若鄭氏則謬矣</span><br/>
<span class='tline' id='l70' data-llen='1480:1506'><a onclick="displayPageImage('KR1d0070', 'WYG', '036-4b' );" name="036-4b" class="pb">[036-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1506:1529'>流言不極集說流言出于人之毁禮義不諐故不極極</span><br/>
<span class='tline' id='l72' data-llen='1529:1552'>猶終也言不終為所毁也又引方氏云流言不免于聞</span><br/>
<span class='tline' id='l73' data-llen='1552:1566'>必止之以智也詎可窮而極乎</span><br/>
<span class='tline' id='l74' data-llen='1566:1589'>　竊案陳氏所引方說又與其說不同愚謂兩說皆非</span><br/>
<span class='tline' id='l75' data-llen='1589:1612'>　也葢流言之來本自無根如管叔流言以謗周公下</span><br/>
<span class='tline' id='l76' data-llen='1612:1635'>　文聞流言不信是也昔人云止謗莫如自修又云有</span><br/>
<span class='tline' id='l77' data-llen='1635:1658'>　其事不可辨也無其事不必辨也此非不極之謂乎</span><br/>
<span class='tline' id='l78' data-llen='1658:1681'>　鄭氏云不極不問所從出亦通張子謂不深思極慮</span><br/>
<span class='tline' id='l79' data-llen='1681:1707'><a onclick="displayPageImage('KR1d0070', 'WYG', '036-5a' );" name="036-5a" class="pb">[036-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1707:1712'>　過矣</span><br/>
<span class='tline' id='l81' data-llen='1712:1735'>不斷其威不習其謀集說不㫁其威者言其威容不可</span><br/>
<span class='tline' id='l82' data-llen='1735:1758'>得而挫折也不習其謀者言其謀必可成不待嘗試而</span><br/>
<span class='tline' id='l83' data-llen='1758:1765'>後見于用也</span><br/>
<span class='tline' id='l84' data-llen='1765:1788'>　竊案方氏云威無所屈人不能斷而絶之謀有所定</span><br/>
<span class='tline' id='l85' data-llen='1788:1811'>　已不必習而成之此集說所同也張子云斷為剛斷</span><br/>
<span class='tline' id='l86' data-llen='1811:1834'>　之斷不斷不習言威常著謀常足不臨時旋安排也</span><br/>
<span class='tline' id='l87' data-llen='1834:1841'>　張說較優</span><br/>
<span class='tline' id='l88' data-llen='1841:1867'><a onclick="displayPageImage('KR1d0070', 'WYG', '036-5b' );" name="036-5b" class="pb">[036-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1867:1890'>雖危起居竟信其志集說危起居謂因事中傷之也信</span><br/>
<span class='tline' id='l90' data-llen='1890:1903'>音申信其志謂志不可奪也</span><br/>
<span class='tline' id='l91' data-llen='1903:1926'>　竊案起居猶詩言啓處危起居者言讒人危之使不</span><br/>
<span class='tline' id='l92' data-llen='1926:1949'>　得動止自由也然能自信其志不為利害所惑信如</span><br/>
<span class='tline' id='l93' data-llen='1949:1972'>　字不必作申字讀注䟽又以下句猶字連志字而云</span><br/>
<span class='tline' id='l94' data-llen='1972:1984'>　終能伸已之志謀尤謬</span><br/>
<span class='tline' id='l95' data-llen='1984:2007'>陳言而伏静而正之上弗知也麤而翹之又不急為也</span><br/>
<span class='tline' id='l96' data-llen='2007:2030'>集説吕氏曰陳言而伏者入告嘉謀而順之于外也静</span><br/>
<span class='tline' id='l97' data-llen='2030:2056'><a onclick="displayPageImage('KR1d0070', 'WYG', '036-6a' );" name="036-6a" class="pb">[036-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2056:2079'>而正之者將順其美匡捄其惡常在于未形也故曰上</span><br/>
<span class='tline' id='l99' data-llen='2079:2102'>弗知也方氏曰靜而正之者隱進之也麤而翹之者眀</span><br/>
<span class='tline' id='l100' data-llen='2102:2125'>告之也靜而正之既不見知然後麤而翹之然亦緩而</span><br/>
<span class='tline' id='l101' data-llen='2125:2136'>不失節故曰不急為也</span><br/>
<span class='tline' id='l102' data-llen='2136:2159'>　竊案二說不同吕氏以順美捄惡常于未形故上弗</span><br/>
<span class='tline' id='l103' data-llen='2159:2182'>　知方氏以為上弗見知此說近是晏氏又謂陳言而</span><br/>
<span class='tline' id='l104' data-llen='2182:2205'>　伏者其言雖顯而其身則隠所謂伏其身而不見也</span><br/>
<span class='tline' id='l105' data-llen='2205:2218'>　則在未仕者言與先儒異</span><br/>
<span class='tline' id='l106' data-llen='2218:2244'><a onclick="displayPageImage('KR1d0070', 'WYG', '036-6b' );" name="036-6b" class="pb">[036-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2244:2267'>世治不輕世亂不沮集說方氏曰世治而徳常見重故</span><br/>
<span class='tline' id='l108' data-llen='2267:2290'>曰不輕世亂而志常自若故曰不沮應氏曰治不輕進</span><br/>
<span class='tline' id='l109' data-llen='2290:2312'>若伯夷不仕于武王亂不退沮若孔子歴聘於諸國</span><br/>
<span class='tline' id='l110' data-llen='2312:2335'>　竊案士處治世而士貴則不免有輕揚自喜之意是</span><br/>
<span class='tline' id='l111' data-llen='2335:2358'>　世貴士而我反不自貴也處于亂世而士賤則不免</span><br/>
<span class='tline' id='l112' data-llen='2358:2381'>　沮喪自棄之心是世賤士而我亦自賤也儒者於貴</span><br/>
<span class='tline' id='l113' data-llen='2381:2404'>　士之世愈不肯自輕其身於賤士之世亦不忍自沮</span><br/>
<span class='tline' id='l114' data-llen='2404:2427'>　其志故時有治亂而其特立獨行能常貴而不賤王</span><br/>
<span class='tline' id='l115' data-llen='2427:2453'><a onclick="displayPageImage('KR1d0070', 'WYG', '036-7a' );" name="036-7a" class="pb">[036-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2453:2472'>　肅云不自輕不自沮是也方應二說未善</span><br/>
<span class='tline' id='l117' data-llen='2472:2492'>博學以知服集說博學知服即博文約禮之謂</span><br/>
<span class='tline' id='l118' data-llen='2492:2515'>　竊案馬氏謂服如中庸服膺之服方氏謂學雖博苟</span><br/>
<span class='tline' id='l119' data-llen='2515:2538'>　不服而行之則亦聖讀而庸行故集說兼約禮言之</span><br/>
<span class='tline' id='l120' data-llen='2538:2561'>　陸氏吕氏又于博學以知句絶而以服字属下近文</span><br/>
<span class='tline' id='l121' data-llen='2561:2584'>　章謂博學以知則有本也服近文章則有文也吳氏</span><br/>
<span class='tline' id='l122' data-llen='2584:2607'>　亦云服近如衣服服之而常近身也猶曰被服儒術</span><br/>
<span class='tline' id='l123' data-llen='2607:2629'>　云爾舊以服字属之上句者非此亦一說姑存之</span><br/>
<span class='tline' id='l124' data-llen='2629:2655'><a onclick="displayPageImage('KR1d0070', 'WYG', '036-7b' );" name="036-7b" class="pb">[036-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2655:2678'>雖分國如錙銖不臣不仕集說言人君好賢雖分其國</span><br/>
<span class='tline' id='l126' data-llen='2678:2697'>以禄賢者視之如錙銖之輕猶不臣不仕也</span><br/>
<span class='tline' id='l127' data-llen='2697:2718'>　竊案分國如錙銖分國以人君言如錙錙以儒</span><br/>
<span class='tline' id='l128' data-llen='2718:2740'>　者言猶伊尹禄之以天下弗顧繋馬千駟弗視之</span><br/>
<span class='tline' id='l129' data-llen='2740:2763'>　意故鄭注云君分國以禄之視之輕如錙銖集說謂</span><br/>
<span class='tline' id='l130' data-llen='2763:2781'>　人君好賢而視分國猶錙銖之輕恐非</span><br/>
<span class='tline' id='l131' data-llen='2781:2804'>並立則樂相下不厭集說並立爵位相等也相下以尊</span><br/>
<span class='tline' id='l132' data-llen='2804:2815'>位相讓而已處其下也</span><br/>
<span class='tline' id='l133' data-llen='2815:2841'><a onclick="displayPageImage('KR1d0070', 'WYG', '036-8a' );" name="036-8a" class="pb">[036-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2841:2864'>　竊案鄭注並立謂同仕朋友故集說本而言之如此</span><br/>
<span class='tline' id='l135' data-llen='2864:2887'>　然未必當也葢君子進修必資朋友相與講習不可</span><br/>
<span class='tline' id='l136' data-llen='2887:2910'>　離羣索居故並立則樂有以成其徳至于相下而不</span><br/>
<span class='tline' id='l137' data-llen='2910:2933'>　厭也貴賤皆然豈必以仕言哉或以立字為疑當如</span><br/>
<span class='tline' id='l138' data-llen='2933:2956'>　舊說作立朝之立為確不知立徳立言立功立身皆</span><br/>
<span class='tline' id='l139' data-llen='2956:2979'>　立也此並立承上合志同方營道同術来則為立身</span><br/>
<span class='tline' id='l140' data-llen='2979:2995'>　立徳無疑矣下文立義亦是一證</span><br/>
<span class='tline' id='l141' data-llen='2995:3018'>聞流言不信其行本方立義集說方即術也流言惡聲</span><br/>
<span class='tline' id='l142' data-llen='3018:3044'><a onclick="displayPageImage('KR1d0070', 'WYG', '036-8b' );" name="036-8b" class="pb">[036-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3044:3067'>之傳播也聞之不信不以為實也其行本方立義謂所</span><br/>
<span class='tline' id='l144' data-llen='3067:3082'>本者必方正所立者必得其宜也</span><br/>
<span class='tline' id='l145' data-llen='3082:3105'>　竊案集說從注䟽以不信句㫁其行属下本方立義</span><br/>
<span class='tline' id='l146' data-llen='3105:3128'>　吴氏本韓文其行属上句而引論語聴其言而信其</span><br/>
<span class='tline' id='l147' data-llen='3128:3151'>　行為證雖聞流言毁其行而已不以其行為信如此</span><br/>
<span class='tline' id='l148' data-llen='3151:3162'>　也兩說俱通更詳之</span><br/>
<span class='tline' id='l149' data-llen='3162:3165'>　</span><br/>
<span class='tline' id='l150' data-llen='3165:3180'>　陳氏禮記集説補正卷三十六</span><br/>
</p>
<p><br/>
</p>
  </div>
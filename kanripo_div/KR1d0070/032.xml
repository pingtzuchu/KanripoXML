<div id="txtcont" class="span9" style="position: relative;">
    <p><br/>
<span class='tline' id='l7' data-llen='161:187'><a onclick="displayPageImage('KR1d0070', 'WYG', '032-1a' );" name="032-1a" class="pb">[032-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='187:195'>欽定四庫全書</span><br/>
<span class='tline' id='l9' data-llen='195:210'>　陳氏禮記集說補正卷三十二</span><br/>
<span class='tline' id='l10' data-llen='210:230'>　　　　　　　　　頭等侍衛納喇性徳撰</span><br/>
<span class='tline' id='l11' data-llen='230:237'>　　　表記</span><br/>
<span class='tline' id='l12' data-llen='237:260'>子曰裼襲之不相因也集說應氏曰裼襲以示文質各</span><br/>
<span class='tline' id='l13' data-llen='260:283'>有異宜所謂不相因者恐一時或有異事必易服從事</span><br/>
<span class='tline' id='l14' data-llen='283:306'>各存其敬不以襲衣而因為裼不以裼衣而因為襲盖</span><br/>
<span class='tline' id='l15' data-llen='306:324'>質文既辨而又不憚其勞則無相䙝之患</span><br/>
<span class='tline' id='l16' data-llen='324:350'><a onclick="displayPageImage('KR1d0070', 'WYG', '032-1b' );" name="032-1b" class="pb">[032-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='350:373'>　竊案從來言裼襲者惟京山郝氏為長今從之郝氏</span><br/>
<span class='tline' id='l18' data-llen='373:396'>　曰裼袒裼露體曰袒單衣曰裼重掩曰襲裼裘襲裘</span><br/>
<span class='tline' id='l19' data-llen='396:419'>　詳見玉藻裘以皮為之皮上有單衣為表曰裼不裼</span><br/>
<span class='tline' id='l20' data-llen='419:442'>　露皮為表裘皮不用裼則野不可入公門凡裘皮裏</span><br/>
<span class='tline' id='l21' data-llen='442:465'>　布帛表表即裼衣古裼衣即是冬月之禮服若外又</span><br/>
<span class='tline' id='l22' data-llen='465:488'>　衣掩襲是有事示變者不可以入公門詩云袒裼暴</span><br/>
<span class='tline' id='l23' data-llen='488:511'>　虎又云載衣之裼皆言衣也執玉帛亦有裼襲單藉</span><br/>
<span class='tline' id='l24' data-llen='511:534'>　曰裼重裹曰襲不相因如子㳺裼裘而弔主人小歛</span><br/>
<span class='tline' id='l25' data-llen='534:560'><a onclick="displayPageImage('KR1d0070', 'WYG', '032-2a' );" name="032-2a" class="pb">[032-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='560:583'>　畢襲裘入凡袒踊畢襲衣袒割牲袒免拜賓畢袒執</span><br/>
<span class='tline' id='l27' data-llen='583:606'>　弓射畢皆襲衣執玉帛如聘禮上介不襲執圭屈繅</span><br/>
<span class='tline' id='l28' data-llen='606:629'>　授賔賓襲執圭又公側授宰玉裼降擯者出請賓裼</span><br/>
<span class='tline' id='l29' data-llen='629:652'>　奉帛加璧享之類皆所謂裼襲不相因也藍田吕氏</span><br/>
<span class='tline' id='l30' data-llen='652:675'>　㨿聘禮註䟽以言裼襲之不相因不知聘禮之言裼</span><br/>
<span class='tline' id='l31' data-llen='675:698'>　襲乃玉帛之裼襲而非言裘之裼襲也不然聘禮豈</span><br/>
<span class='tline' id='l32' data-llen='698:721'>　必冬行之乎抑夏而行聘禮者必衣裘而後行之乎</span><br/>
<span class='tline' id='l33' data-llen='721:731'>　此可以悟其失矣</span><br/>
<span class='tline' id='l34' data-llen='731:757'><a onclick="displayPageImage('KR1d0070', 'WYG', '032-2b' );" name="032-2b" class="pb">[032-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='757:780'>是故君子議道自己而置法以民集說吕氏曰安仁者</span><br/>
<span class='tline' id='l36' data-llen='780:803'>天下一人而已則非聖人不足以性仁苟志於仁矣無</span><br/>
<span class='tline' id='l37' data-llen='803:826'>惡也則衆人皆可以為仁以聖人所性而議道則道無</span><br/>
<span class='tline' id='l38' data-llen='826:843'>不盡以衆人可為而制法則法無不行</span><br/>
<span class='tline' id='l39' data-llen='843:866'>　竊案吕氏所言是矣然未盡也不如孔氏曰好仁之</span><br/>
<span class='tline' id='l40' data-llen='866:889'>　法須恩恵及人當恕己而行故君子謀議道理先自</span><br/>
<span class='tline' id='l41' data-llen='889:912'>　己而始已所能行乃施於人故云置法以民言從已</span><br/>
<span class='tline' id='l42' data-llen='912:935'>　而始乃可施置法度於他人郝氏亦曰中心安仁者</span><br/>
<span class='tline' id='l43' data-llen='935:961'><a onclick="displayPageImage('KR1d0070', 'WYG', '032-3a' );" name="032-3a" class="pb">[032-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='961:984'>　常少故無欲無畏者上智以之自待勉強行仁者常</span><br/>
<span class='tline' id='l45' data-llen='984:1007'>　多故賞勸懲罰者置法所以為民此是記之本指也</span><br/>
<span class='tline' id='l46' data-llen='1007:1030'>仁者右也道者左也仁者人也道者義也厚於仁者薄</span><br/>
<span class='tline' id='l47' data-llen='1030:1053'>於義親而不尊厚於義者薄於仁尊而不親集說道非</span><br/>
<span class='tline' id='l48' data-llen='1053:1076'>仁不立義非人不行凡人之舉動必右先而後左随之</span><br/>
<span class='tline' id='l49' data-llen='1076:1084'>故曰仁右道左</span><br/>
<span class='tline' id='l50' data-llen='1084:1107'>　竊案集說仁道二字未明而尊親二句又無觧何也</span><br/>
<span class='tline' id='l51' data-llen='1107:1130'>　臨川吳氏曰人身日用動作之便右優而左稍劣仁</span><br/>
<span class='tline' id='l52' data-llen='1130:1156'><a onclick="displayPageImage('KR1d0070', 'WYG', '032-3b' );" name="032-3b" class="pb">[032-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1156:1179'>　右道左猶言禮先樂後志至氣次云爾葢仁者中心</span><br/>
<span class='tline' id='l54' data-llen='1179:1202'>　所具之徳體也道者事物所由之路用也體先用後</span><br/>
<span class='tline' id='l55' data-llen='1202:1225'>　體至用次故借左右二字以喻其有分非謂一尊一</span><br/>
<span class='tline' id='l56' data-llen='1225:1248'>　卑相去懸絶也仁之為體以此心之在人者言故曰</span><br/>
<span class='tline' id='l57' data-llen='1248:1271'>　人也道之為用以事物之義理而言故曰義也人之</span><br/>
<span class='tline' id='l58' data-llen='1271:1294'>　氣禀得生物之氣多者仁厚而義薄得成物之氣多</span><br/>
<span class='tline' id='l59' data-llen='1294:1317'>　者義厚而仁薄仁者温然之慈惠故人親愛之義者</span><br/>
<span class='tline' id='l60' data-llen='1317:1331'>　截然之裁制故人尊敬之也</span><br/>
<span class='tline' id='l61' data-llen='1331:1357'><a onclick="displayPageImage('KR1d0070', 'WYG', '032-4a' );" name="032-4a" class="pb">[032-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1357:1380'>子言之仁有數義有長短小大集說仁有數言行仁之</span><br/>
<span class='tline' id='l63' data-llen='1380:1403'>道非止一端盖為器重為道逺随其所舉之多寡所至</span><br/>
<span class='tline' id='l64' data-llen='1403:1426'>之逺近皆可謂之仁也義有長短小大言義無定體在</span><br/>
<span class='tline' id='l65' data-llen='1426:1435'>隨事而制其宜也</span><br/>
<span class='tline' id='l66' data-llen='1435:1458'>　竊案此論仁而及義者也盖仁之數是亦義也沈氏</span><br/>
<span class='tline' id='l67' data-llen='1458:1481'>　曰仁所以有等級者為義有長短小大也禮運曰義</span><br/>
<span class='tline' id='l68' data-llen='1481:1502'>　者藝之分仁之節也集說以仁義分言殆非也</span><br/>
<span class='tline' id='l69' data-llen='1502:1525'>子曰夏道尊命事鬼敬神而逺之近人而忠焉集說無</span><br/>
<span class='tline' id='l70' data-llen='1525:1551'><a onclick="displayPageImage('KR1d0070', 'WYG', '032-4b' );" name="032-4b" class="pb">[032-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1551:1554'>觧</span><br/>
<span class='tline' id='l72' data-llen='1554:1577'>　竊案孔氏曰夏道尊命言夏之為政之道尊重四時</span><br/>
<span class='tline' id='l73' data-llen='1577:1600'>　政教之命使人樂事勸功也鄭氏曰逺鬼神近人謂</span><br/>
<span class='tline' id='l74' data-llen='1600:1623'>　外宗廟内朝廷先鬼後禮謂内宗廟外朝廷也禮者</span><br/>
<span class='tline' id='l75' data-llen='1623:1646'>　君臣朝㑹凡以摯交接相施予此則近人先鬼之實</span><br/>
<span class='tline' id='l76' data-llen='1646:1655'>　也皆不可闕略</span><br/>
<span class='tline' id='l77' data-llen='1655:1678'>辭欲巧集說巧當作考即曲禮則古昔稱先王之謂也</span><br/>
<span class='tline' id='l78' data-llen='1678:1701'>否則為無稽之言矣石梁王氏曰决非孔子之言巧言</span><br/>
<span class='tline' id='l79' data-llen='1701:1727'><a onclick="displayPageImage('KR1d0070', 'WYG', '032-5a' );" name="032-5a" class="pb">[032-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1727:1734'>令色鮮矣仁</span><br/>
<span class='tline' id='l81' data-llen='1734:1757'>　竊案巧言有二令色亦有二巧言如簧不善之巧也</span><br/>
<span class='tline' id='l82' data-llen='1757:1780'>　情信辭巧中理之巧也孟子曰智譬則巧巧固不必</span><br/>
<span class='tline' id='l83' data-llen='1780:1803'>　皆不善矣猶之令色鮮仁為偽飾之令令儀令色則</span><br/>
<span class='tline' id='l84' data-llen='1803:1818'>　為小心之令言豈一端而已乎</span><br/>
<span class='tline' id='l85' data-llen='1818:1841'>子言之昔三代眀王皆事天地之神眀無非卜筮之用</span><br/>
<span class='tline' id='l86' data-llen='1841:1864'>不敢以其私䙝事上帝是以不犯日月不違卜筮卜筮</span><br/>
<span class='tline' id='l87' data-llen='1864:1887'>不相襲也集說劉氏曰此段經文言事天地神眀無非</span><br/>
<span class='tline' id='l88' data-llen='1887:1913'><a onclick="displayPageImage('KR1d0070', 'WYG', '032-5b' );" name="032-5b" class="pb">[032-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1913:1936'>卜筮之用而又云大事有時日吕氏以為冬至夏至祀</span><br/>
<span class='tline' id='l90' data-llen='1936:1959'>天地四時迎氣用四立他祭祀之當卜日者不可犯此</span><br/>
<span class='tline' id='l91' data-llen='1959:1982'>素定之日非此則其他自不可違卜筮也然曲禮止云</span><br/>
<span class='tline' id='l92' data-llen='1982:2005'>大饗不問卜周官太宰祀五帝卜日祀大神示亦如之</span><br/>
<span class='tline' id='l93' data-llen='2005:2028'>太卜大祭祀眡髙命龜春秋魯禮又有卜郊之文郊特</span><br/>
<span class='tline' id='l94' data-llen='2028:2051'>牲又有郊用辛之語是葢互相牴牾未有定禮又如卜</span><br/>
<span class='tline' id='l95' data-llen='2051:2074'>筮不相襲大事卜小事筮而洪範有龜從筮從龜逆筮</span><br/>
<span class='tline' id='l96' data-llen='2074:2097'>逆之文簭人有凡國之大事先簭而後卜太卜又凡事</span><br/>
<span class='tline' id='l97' data-llen='2097:2123'><a onclick="displayPageImage('KR1d0070', 'WYG', '032-6a' );" name="032-6a" class="pb">[032-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2123:2146'>涖卜又如外事用剛日内事用柔日而特牲社用甲召</span><br/>
<span class='tline' id='l99' data-llen='2146:2169'>誥丁巳郊戊午社洛誥戊辰烝祭歲凡此皆不合禮家</span><br/>
<span class='tline' id='l100' data-llen='2169:2186'>之說未知所以一之也姑闕以俟知者</span><br/>
<span class='tline' id='l101' data-llen='2186:2209'>　竊案禮家之說固亦不免於牴牾然劉氏所疑嘗質</span><br/>
<span class='tline' id='l102' data-llen='2209:2232'>　諸知禮者合諸經文而貫通之而知其說之非有牴</span><br/>
<span class='tline' id='l103' data-llen='2232:2254'>　牾也劉氏曰經文言事天地神明無非卜筮之用</span><br/>
<span class='tline' id='l104' data-llen='2254:2277'>　而又云大事有時日是疑祀天地神眀之不用卜筮</span><br/>
<span class='tline' id='l105' data-llen='2277:2300'>　矣是自相牴牾也而不知日之不卜牲與尸之仍用</span><br/>
<span class='tline' id='l106' data-llen='2300:2326'><a onclick="displayPageImage('KR1d0070', 'WYG', '032-6b' );" name="032-6b" class="pb">[032-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2326:2349'>　卜筮也卜筮可不用乎劉氏曰曲禮云大饗不問卜</span><br/>
<span class='tline' id='l108' data-llen='2349:2372'>　周官太宰祀五帝卜日祀大神祗亦如之太卜大祭</span><br/>
<span class='tline' id='l109' data-llen='2372:2395'>　祀眡高命龜是疑祀五帝為大饗而曲禮云不問卜</span><br/>
<span class='tline' id='l110' data-llen='2395:2418'>　周禮云卜日是自相牴牾也不知鄭注曲禮固云祭</span><br/>
<span class='tline' id='l111' data-llen='2418:2441'>　五帝於明堂莫適卜也而孔氏䟽之云大饗總祭五</span><br/>
<span class='tline' id='l112' data-llen='2441:2464'>　帝其神非一若卜其牲日五帝總卜而已不得每帝</span><br/>
<span class='tline' id='l113' data-llen='2464:2487'>　問卜故鄭云莫適卜總一卜而已是大饗果不卜乎</span><br/>
<span class='tline' id='l114' data-llen='2487:2510'>　劉氏曰春秋魯禮又有卜郊之文而郊特牲又有郊</span><br/>
<span class='tline' id='l115' data-llen='2510:2536'><a onclick="displayPageImage('KR1d0070', 'WYG', '032-7a' );" name="032-7a" class="pb">[032-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2536:2559'>　用辛之語是疑用辛之不必卜日也是自相牴牾也</span><br/>
<span class='tline' id='l117' data-llen='2559:2582'>　不知郊之用辛魯禮也穀梁傳云魯以十二月下辛</span><br/>
<span class='tline' id='l118' data-llen='2582:2605'>　卜正月上辛若不從則以正月下辛卜二月上辛若</span><br/>
<span class='tline' id='l119' data-llen='2605:2628'>　不從則以二月下辛卜三月上辛若不從則止是用</span><br/>
<span class='tline' id='l120' data-llen='2628:2651'>　辛之果不用卜乎劉氏曰又如卜筮不相襲大事卜</span><br/>
<span class='tline' id='l121' data-llen='2651:2674'>　小事筮而洪範有龜從筮從龜從筮逆之文簭人有</span><br/>
<span class='tline' id='l122' data-llen='2674:2697'>　凡國之大事先簭而後卜太卜又凡小事涖卜是自</span><br/>
<span class='tline' id='l123' data-llen='2697:2720'>　相牴牾也而不知此卜筮不相襲大事卜小事筮為</span><br/>
<span class='tline' id='l124' data-llen='2720:2746'><a onclick="displayPageImage('KR1d0070', 'WYG', '032-7b' );" name="032-7b" class="pb">[032-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2746:2769'>　卜祭祀言之謂大祭祀用卜小祭祀用筮也曲禮之</span><br/>
<span class='tline' id='l126' data-llen='2769:2792'>　卜筮不相襲亦為卜日言之他事固有卜筮兼用者</span><br/>
<span class='tline' id='l127' data-llen='2792:2815'>　周禮簭人凡國之大事先筮而後卜太卜凡小事涖</span><br/>
<span class='tline' id='l128' data-llen='2815:2838'>　卜要之筮逆龜從而用者有之如洪範是也未有龜</span><br/>
<span class='tline' id='l129' data-llen='2838:2861'>　逆筮從而可用者也如晉獻公之卜驪姬是也卜筮</span><br/>
<span class='tline' id='l130' data-llen='2861:2884'>　豈盡不相襲乎劉氏曰又如外事用剛日内事用柔</span><br/>
<span class='tline' id='l131' data-llen='2884:2907'>　日而特牲社用甲召誥丁巳郊戊午社洛誥戊辰烝</span><br/>
<span class='tline' id='l132' data-llen='2907:2930'>　祭歳凡此皆不合禮家之說是自相牴牾也不知崔</span><br/>
<span class='tline' id='l133' data-llen='2930:2956'><a onclick="displayPageImage('KR1d0070', 'WYG', '032-8a' );" name="032-8a" class="pb">[032-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2956:2979'>　靈恩云外事指用兵之事内事指宗廟之祭故鄭氏</span><br/>
<span class='tline' id='l135' data-llen='2979:3002'>　以甲午治兵為剛日之證本不以郊社為外事剛柔</span><br/>
<span class='tline' id='l136' data-llen='3002:3015'>　亦何舛乎劉氏之疑過矣</span><br/>
<span class='tline' id='l137' data-llen='3015:3038'>卜宅寝室集說宅居也諸侯出行則必卜其所處之地</span><br/>
<span class='tline' id='l138' data-llen='3038:3044'>慮他故也</span><br/>
<span class='tline' id='l139' data-llen='3044:3067'>　竊案集說以為諸侯適人之國而卜寝宅者山隂陸</span><br/>
<span class='tline' id='l140' data-llen='3067:3090'>　氏之說也館客必有常處卜不吉而易之是何館之</span><br/>
<span class='tline' id='l141' data-llen='3090:3113'>　多也鄭氏曰諸侯受封於天子因國而國惟宫室欲</span><br/>
<span class='tline' id='l142' data-llen='3113:3139'><a onclick="displayPageImage('KR1d0070', 'WYG', '032-8b' );" name="032-8b" class="pb">[032-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3139:3151'>　改易者得卜之耳是也</span><br/>
<span class='tline' id='l144' data-llen='3151:3154'>　</span><br/>
<span class='tline' id='l145' data-llen='3154:3157'>　</span><br/>
<span class='tline' id='l146' data-llen='3157:3160'>　</span><br/>
<span class='tline' id='l147' data-llen='3160:3163'>　</span><br/>
<span class='tline' id='l148' data-llen='3163:3166'>　</span><br/>
<span class='tline' id='l149' data-llen='3166:3169'>　</span><br/>
<span class='tline' id='l150' data-llen='3169:3184'>　陳氏禮記集説補正卷三十二</span><br/>
</p>
<p><br/>
</p>
  </div>
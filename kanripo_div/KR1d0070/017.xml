<div id="txtcont" class="span9" style="position: relative;">
    <p><br/>
<span class='tline' id='l7' data-llen='160:186'><a onclick="displayPageImage('KR1d0070', 'WYG', '017-1a' );" name="017-1a" class="pb">[017-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='186:194'>欽定四庫全書</span><br/>
<span class='tline' id='l9' data-llen='194:208'>　陳氏禮記集説補正卷十七</span><br/>
<span class='tline' id='l10' data-llen='208:228'>　　　　　　　　　頭等侍衛納喇性徳撰</span><br/>
<span class='tline' id='l11' data-llen='228:235'>　　　玉藻</span><br/>
<span class='tline' id='l12' data-llen='235:259'>𤣥端而朝日於東門之外集説朝日春分之禮也疏曰</span><br/>
<span class='tline' id='l13' data-llen='259:283'>知端當為冕者皮弁尊次則諸侯之朝服又其次𤣥端</span><br/>
<span class='tline' id='l14' data-llen='283:306'>諸侯皮弁聽朔朝服視朝是視朝之服卑於聽朔今天</span><br/>
<span class='tline' id='l15' data-llen='306:330'>子皮弁視朝若𤣥端聽朔贈是聽朔之服卑於視朝且</span><br/>
<span class='tline' id='l16' data-llen='330:356'><a onclick="displayPageImage('KR1d0070', 'WYG', '017-1b' );" name="017-1b" class="pb">[017-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='356:381'>聽朔大視朝小故知𤣥端為冕謂𤣥冕也是冕服之下</span><br/>
<span class='tline' id='l18' data-llen='381:384'>者</span><br/>
<span class='tline' id='l19' data-llen='384:407'>　竊案鄭注以記文端字為誤而改從冕孔疏因而申</span><br/>
<span class='tline' id='l20' data-llen='407:431'>　之且云日月為中祀而用𤣥冕者以天神尚質愚謂</span><br/>
<span class='tline' id='l21' data-llen='431:454'>　記文固非鄭孔亦非也案國語云大采朝日少采夕</span><br/>
<span class='tline' id='l22' data-llen='454:477'>　月孔晁云大采謂衮冕少采謂黼衣韋昭從鄭以大</span><br/>
<span class='tline' id='l23' data-llen='477:501'>　采為𤣥冕於少采則無以言之矣周家朝日王搢大</span><br/>
<span class='tline' id='l24' data-llen='501:524'>　圭執鎮圭而圭之藻藉有五采五就乘龍載大旂而</span><br/>
<span class='tline' id='l25' data-llen='524:550'><a onclick="displayPageImage('KR1d0070', 'WYG', '017-2a' );" name="017-2a" class="pb">[017-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='550:573'>　旂之象有日月交龍其壇曰王宫其燎則實柴其牲</span><br/>
<span class='tline' id='l27' data-llen='573:596'>　幣則尚赤其樂則黄鐘大吕雲門禮與祀天神上帝</span><br/>
<span class='tline' id='l28' data-llen='596:620'>　者大㮣同矣服不以衮冕而以祀羣小祀之𤣥冕豈</span><br/>
<span class='tline' id='l29' data-llen='620:644'>　所謂稱也故馬氏以記稱𤣥端朝日葢非周禮集説</span><br/>
<span class='tline' id='l30' data-llen='644:657'>　輕信注䟽殊非闕疑之義</span><br/>
<span class='tline' id='l31' data-llen='657:680'>皮弁以日視朝遂以食日中而餕奏而食日少牢朔月</span><br/>
<span class='tline' id='l32' data-llen='680:703'>太牢五飲上水漿酒醴酏集説䟽曰皮弁服天子常日</span><br/>
<span class='tline' id='l33' data-llen='703:726'>視朝之服也諸臣同此服日中而餕謂日中所食乃朝</span><br/>
<span class='tline' id='l34' data-llen='726:752'><a onclick="displayPageImage('KR1d0070', 'WYG', '017-2b' );" name="017-2b" class="pb">[017-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='752:775'>食之餘也奏作樂也日常日也朔月月朔也上水以水</span><br/>
<span class='tline' id='l36' data-llen='775:780'>為上也</span><br/>
<span class='tline' id='l37' data-llen='780:803'>　竊案孔䟽引趙商問膳夫王日一舉鼎十有二物皆</span><br/>
<span class='tline' id='l38' data-llen='803:826'>　有俎則三牲備案玉藻天子之食日少牢朔月太牢</span><br/>
<span class='tline' id='l39' data-llen='826:849'>　禮數不同鄭謂禮記後人所集與周禮或合或否當</span><br/>
<span class='tline' id='l40' data-llen='849:872'>　以經為正周禮六飲此五飲亦非周法也此辨同異</span><br/>
<span class='tline' id='l41' data-llen='872:895'>　甚明集説失於引用特為補之又案山隂陸氏云周</span><br/>
<span class='tline' id='l42' data-llen='895:918'>　禮王日一舉鼎十有二而此云日少牢朔月太牢則</span><br/>
<span class='tline' id='l43' data-llen='918:944'><a onclick="displayPageImage('KR1d0070', 'WYG', '017-3a' );" name="017-3a" class="pb">[017-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='944:967'>　王日一舉鼎十有二用少牢與朔月月半然後三牲</span><br/>
<span class='tline' id='l45' data-llen='967:990'>　備耳禮君無故不殺牛王雖尊不應日殺然則鼎十</span><br/>
<span class='tline' id='l46' data-llen='990:1013'>　有二不必皆太牢楚語云天子舉以太牢舉蓋謂朔</span><br/>
<span class='tline' id='l47' data-llen='1013:1036'>　月月半以盛者言也此説又能合異為同存之以備</span><br/>
<span class='tline' id='l48' data-llen='1036:1055'>　攷案以舉為朔望之盛饌此國語韋昭注</span><br/>
<span class='tline' id='l49' data-llen='1055:1073'>動則左史書之言則右史書之集説無解</span><br/>
<span class='tline' id='l50' data-llen='1073:1096'>　竊案孔䟽左陽陽主動故左史記動作之事右隂隂</span><br/>
<span class='tline' id='l51' data-llen='1096:1119'>　主静故右史主言語之事周有内史外史大史小史</span><br/>
<span class='tline' id='l52' data-llen='1119:1145'><a onclick="displayPageImage('KR1d0070', 'WYG', '017-3b' );" name="017-3b" class="pb">[017-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1145:1168'>　御史而無左史右史之名案周禮太史抱天時又左</span><br/>
<span class='tline' id='l54' data-llen='1168:1191'>　傳太史書崔杼弑其君是記動作之事則太史為左</span><br/>
<span class='tline' id='l55' data-llen='1191:1214'>　史也周禮内史凡命諸侯及孤卿大夫則䇿命之左</span><br/>
<span class='tline' id='l56' data-llen='1214:1237'>　傳王命内史叔興父䇿命晉侯為侯伯是皆言語之</span><br/>
<span class='tline' id='l57' data-llen='1237:1260'>　事則内史為右史也太史記行内史記言是正法若</span><br/>
<span class='tline' id='l58' data-llen='1260:1283'>　其有缺則交相攝代洛誥史逸命周公史逸成王太</span><br/>
<span class='tline' id='l59' data-llen='1283:1306'>　史也襄三十年鄭使太史命伯石為卿皆太史主爵</span><br/>
<span class='tline' id='l60' data-llen='1306:1329'>　命以内史缺故也若太史有缺則内史亦攝之春秋</span><br/>
<span class='tline' id='l61' data-llen='1329:1355'><a onclick="displayPageImage('KR1d0070', 'WYG', '017-4a' );" name="017-4a" class="pb">[017-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1355:1378'>　之時特置左右内史故襄十四年左史謂魏莊子昭</span><br/>
<span class='tline' id='l63' data-llen='1378:1401'>　十二年楚左史倚相藝文志及六藝論云右史記事</span><br/>
<span class='tline' id='l64' data-llen='1401:1424'>　左史記言與此正反於傳記不合其義非也馬氏云</span><br/>
<span class='tline' id='l65' data-llen='1424:1447'>　動見於容貌為陽故左史書之言發於聲為隂故右</span><br/>
<span class='tline' id='l66' data-llen='1447:1470'>　史書之大胥春合舞秋合聲意亦如此此二説甚明</span><br/>
<span class='tline' id='l67' data-llen='1470:1479'>　可補集説之闕</span><br/>
<span class='tline' id='l68' data-llen='1479:1502'>御瞽幾聲之上下集説幾察也察樂聲之髙下以知政</span><br/>
<span class='tline' id='l69' data-llen='1502:1509'>令之得失也</span><br/>
<span class='tline' id='l70' data-llen='1509:1535'><a onclick="displayPageImage('KR1d0070', 'WYG', '017-4b' );" name="017-4b" class="pb">[017-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1535:1558'>　竊案注䟽以上下為憂樂政和則樂聲樂政酷則樂</span><br/>
<span class='tline' id='l72' data-llen='1558:1581'>　聲哀瞽人審音以之侍側察樂聲上下哀樂防君之</span><br/>
<span class='tline' id='l73' data-llen='1581:1604'>　失此集説所本也馬氏謂政有治忽故民有憂樂民</span><br/>
<span class='tline' id='l74' data-llen='1604:1627'>　有憂樂故聲有上下上下雖殊而憂樂之聲均有焉</span><br/>
<span class='tline' id='l75' data-llen='1627:1650'>　哀心感者聲噍以殺憂聲之下者也怒聲感者聲粗</span><br/>
<span class='tline' id='l76' data-llen='1650:1673'>　以厲憂聲之上者也愛心感者聲和以柔樂聲之下</span><br/>
<span class='tline' id='l77' data-llen='1673:1696'>　者也喜心感者聲發以散樂聲之上者也有瞽以幾</span><br/>
<span class='tline' id='l78' data-llen='1696:1719'>　聲則下無匿情又與注䟽不同矣然注䟽以上為美</span><br/>
<span class='tline' id='l79' data-llen='1719:1745'><a onclick="displayPageImage('KR1d0070', 'WYG', '017-5a' );" name="017-5a" class="pb">[017-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1745:1768'>　下為惡馬氏以上下兼有美惡俱是臆見不若長樂</span><br/>
<span class='tline' id='l81' data-llen='1768:1791'>　陳氏説為得也其説云樂以中聲為本古者神瞽考</span><br/>
<span class='tline' id='l82' data-llen='1791:1814'>　中聲以作樂典同言高聲䃂下聲肆正聲緩中聲者</span><br/>
<span class='tline' id='l83' data-llen='1814:1837'>　非高而䃂下而肆一適於正緩而已御於君所之瞽</span><br/>
<span class='tline' id='l84' data-llen='1837:1860'>　其察樂聲以中聲為量齊音傲僻驕志則聲失之高</span><br/>
<span class='tline' id='l85' data-llen='1860:1883'>　而上宋音燕女溺志則聲失之卑而下不上不下則</span><br/>
<span class='tline' id='l86' data-llen='1883:1906'>　中有瞽以幾聲則人主無流湎之心矣此言頗有証</span><br/>
<span class='tline' id='l87' data-llen='1906:1916'>　據可訂集説之訛</span><br/>
<span class='tline' id='l88' data-llen='1916:1942'><a onclick="displayPageImage('KR1d0070', 'WYG', '017-5b' );" name="017-5b" class="pb">[017-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1942:1951'>食無樂集説無解</span><br/>
<span class='tline' id='l90' data-llen='1951:1974'>　竊案年不順成則天子食無樂即大司徒荒政蕃樂</span><br/>
<span class='tline' id='l91' data-llen='1974:1997'>　大司樂大凶弛縣之意皆憂以天下故也然食雖無</span><br/>
<span class='tline' id='l92' data-llen='1997:2020'>　樂飲酒則有樂矣曲禮曰歲凶非飲酒不樂此亦集</span><br/>
<span class='tline' id='l93' data-llen='2020:2027'>　說所漏也</span><br/>
<span class='tline' id='l94' data-llen='2027:2050'>凡有血氣之類弗身踐也集説踐音翦祭禮有射牲之</span><br/>
<span class='tline' id='l95' data-llen='2050:2063'>文此言弗身踐亦謂尋嘗也</span><br/>
<span class='tline' id='l96' data-llen='2063:2086'>　竊案鄭注踐當為翦聲之誤也翦猶殺也孔䟽云此</span><br/>
<span class='tline' id='l97' data-llen='2086:2112'><a onclick="displayPageImage('KR1d0070', 'WYG', '017-6a' );" name="017-6a" class="pb">[017-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2112:2135'>　謂尋常若祭祀之事則身自為之故楚語云禘郊之</span><br/>
<span class='tline' id='l99' data-llen='2135:2158'>　事天子自射其牲又刲羊擊豕是也此集説所取也</span><br/>
<span class='tline' id='l100' data-llen='2158:2181'>　第記云凡有血氣之類則螻蟻皆是不必指牛羊犬</span><br/>
<span class='tline' id='l101' data-llen='2181:2204'>　豕矣踐讀如字猶所謂不履生蟲啓蟄不殺也陸氏</span><br/>
<span class='tline' id='l102' data-llen='2204:2227'>　又云弗身踐者吾能弗踐而已不能禁人之亦弗踐</span><br/>
<span class='tline' id='l103' data-llen='2227:2236'>　也解身字太拘</span><br/>
<span class='tline' id='l104' data-llen='2236:2259'>揖私朝煇如也登車則有光矣集説煇光皆言徳容發</span><br/>
<span class='tline' id='l105' data-llen='2259:2271'>越之盛光則又盛於煇矣</span><br/>
<span class='tline' id='l106' data-llen='2271:2297'><a onclick="displayPageImage('KR1d0070', 'WYG', '017-6b' );" name="017-6b" class="pb">[017-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2297:2320'>　竊案此注䟽舊説吳氏則謂煇如乃昧爽之際晨光</span><br/>
<span class='tline' id='l108' data-llen='2320:2343'>　猶熹微也有光乃質明之時晨光已顯著也此從小</span><br/>
<span class='tline' id='l109' data-llen='2343:2361'>　雅庭燎有煇庭燎有光得之姑存别解</span><br/>
<span class='tline' id='l110' data-llen='2361:2384'>天子搢珽集説珽亦笏也即玉人所謂大圭長三尺者</span><br/>
<span class='tline' id='l111' data-llen='2384:2399'>是也以其珽然無所詘故謂之珽</span><br/>
<span class='tline' id='l112' data-llen='2399:2422'>　竊案珽非大圭大圭長三尺此長六寸大圭杼上終</span><br/>
<span class='tline' id='l113' data-llen='2422:2445'>　葵首讓於天日讓於先王也珽挺然而已無所屈焉</span><br/>
<span class='tline' id='l114' data-llen='2445:2468'>　盖王執鎮圭搢大圭以祀天以朝日以享先王執冒</span><br/>
<span class='tline' id='l115' data-llen='2468:2494'><a onclick="displayPageImage('KR1d0070', 'WYG', '017-7a' );" name="017-7a" class="pb">[017-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2494:2517'>　搢珽以朝羣臣以見諸侯先儒合珽大圭為一蓋惑</span><br/>
<span class='tline' id='l117' data-llen='2517:2540'>　於搢大圭搢珽之文已上陸氏馬氏辨之甚明集説</span><br/>
<span class='tline' id='l118' data-llen='2540:2549'>　猶仍注䟽之誤</span><br/>
<span class='tline' id='l119' data-llen='2549:2572'>登席不由前為躐席集説竊意此經八字當作一句而</span><br/>
<span class='tline' id='l120' data-llen='2572:2595'>為字平聲蓋行禮之時人各一席而相離稍遠固可從</span><br/>
<span class='tline' id='l121' data-llen='2595:2618'>下而升若布席稍密或數人共一席則必須由前乃可</span><br/>
<span class='tline' id='l122' data-llen='2618:2633'>得己之坐若不由前則是躐席矣</span><br/>
<span class='tline' id='l123' data-llen='2633:2656'>　竊案有此兩解注䟽謂登席由下不由前由前則為</span><br/>
<span class='tline' id='l124' data-llen='2656:2682'><a onclick="displayPageImage('KR1d0070', 'WYG', '017-7b' );" name="017-7b" class="pb">[017-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2682:2705'>　躐席為此之故禮不由前如鄉飲酒禮賔升席自西</span><br/>
<span class='tline' id='l126' data-llen='2705:2728'>　方主人介凡升席自北方皆由下升此為字作去聲</span><br/>
<span class='tline' id='l127' data-llen='2728:2751'>　讀者一也集説謂人各一席而相離稍遠固可由下</span><br/>
<span class='tline' id='l128' data-llen='2751:2774'>　升若布席稍密或數人共一席則必須由前乃可得</span><br/>
<span class='tline' id='l129' data-llen='2774:2797'>　己之坐若不由前則是躐席此為字作平聲讀者二</span><br/>
<span class='tline' id='l130' data-llen='2797:2820'>　也先儒多從注䟽以其有明証也集説所云恐未足</span><br/>
<span class='tline' id='l131' data-llen='2820:2824'>　據</span><br/>
<span class='tline' id='l132' data-llen='2824:2847'>讀書食則齊豆去席尺集説引王氏云食則豆去席尺</span><br/>
<span class='tline' id='l133' data-llen='2847:2873'><a onclick="displayPageImage('KR1d0070', 'WYG', '017-8a' );" name="017-8a" class="pb">[017-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2873:2891'>讀書則與豆齊亦去席尺是齊豆去席尺</span><br/>
<span class='tline' id='l135' data-llen='2891:2914'>　竊案此有三説注䟽謂非飲食及講問時而徒坐不</span><br/>
<span class='tline' id='l136' data-llen='2914:2937'>　盡席之前畔有餘一尺示無所求於前不忘謙也讀</span><br/>
<span class='tline' id='l137' data-llen='2937:2960'>　書聲則當聞長者食為其汙席坐則近前與席畔齊</span><br/>
<span class='tline' id='l138' data-llen='2960:2983'>　以設豆去席尺不得不前坐就豆也又引或説讀書</span><br/>
<span class='tline' id='l139' data-llen='2983:3006'>　聲當聞尊者故人頭臨前一尺食為汚席人頭臨豆</span><br/>
<span class='tline' id='l140' data-llen='3006:3029'>　與豆齊故云齊豆其豆經一尺與去席尺亦一也合</span><br/>
<span class='tline' id='l141' data-llen='3029:3052'>　集説為三説愚謂皆不甚通鄭孔以齊字句絶而以</span><br/>
<span class='tline' id='l142' data-llen='3052:3078'><a onclick="displayPageImage('KR1d0070', 'WYG', '017-8b' );" name="017-8b" class="pb">[017-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3078:3101'>　豆去席尺申釋上句似單為食而言於讀書不屬矣</span><br/>
<span class='tline' id='l144' data-llen='3101:3124'>　或説雖以齊豆改舊讀而其病亦然王説又似祗為</span><br/>
<span class='tline' id='l145' data-llen='3124:3147'>　讀書矣凡三説所以舛者皆由分讀書與食為兩事</span><br/>
<span class='tline' id='l146' data-llen='3147:3170'>　耳今案讀書食與上徒坐相反徒坐謂非飲食坐則</span><br/>
<span class='tline' id='l147' data-llen='3170:3193'>　謙不敢近前而不盡席尺曲禮所謂虚坐盡後是也</span><br/>
<span class='tline' id='l148' data-llen='3193:3216'>　讀書食謂因讀書而食則坐近席畔人頭臨前一尺</span><br/>
<span class='tline' id='l149' data-llen='3216:3231'>　與豆相齊所云食坐盡前是也</span><br/>
<span class='tline' id='l150' data-llen='3231:3254'>君若賜之爵則越席再拜稽首受登席祭之飲卒爵而</span><br/>
<span class='tline' id='l151' data-llen='3254:3280'><a onclick="displayPageImage('KR1d0070', 'WYG', '017-9a' );" name="017-9a" class="pb">[017-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3280:3303'>俟君卒爵然後授虚爵君子之飲酒也受一爵而色洒</span><br/>
<span class='tline' id='l153' data-llen='3303:3326'>如也二爵而言言斯禮己三爵而油油以退集説無解</span><br/>
<span class='tline' id='l154' data-llen='3326:3349'>　竊案燕禮臣先受爵而後拜此先再拜稽首而後受</span><br/>
<span class='tline' id='l155' data-llen='3349:3372'>　燕禮公卒爵而後飲此飲卒爵而俟君卒爵燕禮爵</span><br/>
<span class='tline' id='l156' data-llen='3372:3395'>　無算此禮止三爵故孔氏云此謂朝夕侍君得爵者</span><br/>
<span class='tline' id='l157' data-llen='3395:3418'>　非大享之飲左傳云臣侍君燕過三爵非禮也蓋謂</span><br/>
<span class='tline' id='l158' data-llen='3418:3434'>　侍君小燕耳集説略不一辨何也</span><br/>
<span class='tline' id='l159' data-llen='3434:3458'>垂綏五寸惰游之士也𤣥冠縞武不齒之服也集説此</span><br/>
<span class='tline' id='l160' data-llen='3458:3484'><a onclick="displayPageImage('KR1d0070', 'WYG', '017-9b' );" name="017-9b" class="pb">[017-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3484:3507'>言縞冠素紕而緌之垂者長五寸蓋以其惰游失業之</span><br/>
<span class='tline' id='l162' data-llen='3507:3530'>士使之服此以恥之耳不齒即王制所謂不帥敎而屏</span><br/>
<span class='tline' id='l163' data-llen='3530:3547'>棄之者使之𤣥冠縞武亦以恥辱之</span><br/>
<span class='tline' id='l164' data-llen='3547:3570'>　竊案集説二節俱言恥辱之而不較其輕重猶為缺</span><br/>
<span class='tline' id='l165' data-llen='3570:3593'>　漏陳氏曰惰游之責輕於不齒縞冠素紕垂緌五寸</span><br/>
<span class='tline' id='l166' data-llen='3593:3617'>　重於𤣥冠縞武惰游之辱則重不齒之辱則輕何也</span><br/>
<span class='tline' id='l167' data-llen='3617:3640'>　盖惰游者一時之過不齒之辱不特一時而已苟變</span><br/>
<span class='tline' id='l168' data-llen='3640:3664'>　惰游以趨職事則縞冠垂緌棄之可也若夫𤣥冠縞</span><br/>
<span class='tline' id='l169' data-llen='3664:3691'><a onclick="displayPageImage('KR1d0070', 'WYG', '017-10a' );" name="017-10a" class="pb">[017-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3691:3714'>　武或服之終身或服之三年先王豈忍重其辱於悠</span><br/>
<span class='tline' id='l171' data-llen='3714:3737'>　久哉然則以重馭暫義也以輕馭久仁也義故民畏</span><br/>
<span class='tline' id='l172' data-llen='3737:3760'>　其威仁故民懷其徳夫如是民孰不勵業而遷善哉</span><br/>
<span class='tline' id='l173' data-llen='3760:3769'>　其説殊有分曉</span><br/>
<span class='tline' id='l174' data-llen='3769:3790'>大帛不緌集説大帛冠之白者凶服去飾故不緌</span><br/>
<span class='tline' id='l175' data-llen='3790:3813'>　竊案左傳衛文大布之衣大帛之冠白繒冠也雜記</span><br/>
<span class='tline' id='l176' data-llen='3813:3836'>　大白冠不緌謂白布冠也此大帛不緌應同左傳鄭</span><br/>
<span class='tline' id='l177' data-llen='3836:3859'>　注謂帛當為白聲之誤也孔䟽遂援雜記以實之集</span><br/>
<span class='tline' id='l178' data-llen='3859:3886'><a onclick="displayPageImage('KR1d0070', 'WYG', '017-10b' );" name="017-10b" class="pb">[017-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3886:3902'>　説略不分明㮣曰冠之白者何與</span><br/>
<span class='tline' id='l180' data-llen='3902:3926'>君衣狐白裘錦衣以裼之君子狐青裘豹褎𤣥綃衣以</span><br/>
<span class='tline' id='l181' data-llen='3926:3949'>裼之麛裘青豻褎絞衣以裼之羔裘豹飾緇衣以裼之</span><br/>
<span class='tline' id='l182' data-llen='3949:3970'>狐裘黄衣以裼之集説引鄭氏曰凡裼衣象裘色</span><br/>
<span class='tline' id='l183' data-llen='3970:3993'>　竊案衣裘之色雖以相稱為貴然不必一色故狐青</span><br/>
<span class='tline' id='l184' data-llen='3993:4018'>　裘加以𤣥綃衣白麛裘加以蒼黄之絞衣𤣥綃衣之</span><br/>
<span class='tline' id='l185' data-llen='4018:4042'>　類尚不必一色則其外又可知也故冕服雖𤣥衣不</span><br/>
<span class='tline' id='l186' data-llen='4042:4065'>　害其加於狐白裘狐青裘之上皮弁雖白布衣亦不</span><br/>
<span class='tline' id='l187' data-llen='4065:4092'><a onclick="displayPageImage('KR1d0070', 'WYG', '017-11a' );" name="017-11a" class="pb">[017-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4092:4115'>　害其加於黑羊裘之上其衣裘同色者惟素錦以裼</span><br/>
<span class='tline' id='l189' data-llen='4115:4138'>　狐白黄衣以裼狐裘耳集説引鄭氏衣象裘色之云</span><br/>
<span class='tline' id='l190' data-llen='4138:4147'>　得半而失半矣</span><br/>
<span class='tline' id='l191' data-llen='4147:4170'>犬羊之裘不裼不文飾也不裼集説犬羊之裘庶人所</span><br/>
<span class='tline' id='l192' data-llen='4170:4185'>服裘與人俱賤故不裼以為飾也</span><br/>
<span class='tline' id='l193' data-llen='4185:4208'>　竊案不文飾也不裼所該甚廣如聘禮使臣行聘之</span><br/>
<span class='tline' id='l194' data-llen='4208:4231'>　時主於敬不主於文故襲裘是不文飾之事不裼裘</span><br/>
<span class='tline' id='l195' data-llen='4231:4254'>　也至行享之時主於文故裼裘下文弔則襲不盡飾</span><br/>
<span class='tline' id='l196' data-llen='4254:4281'><a onclick="displayPageImage('KR1d0070', 'WYG', '017-11b' );" name="017-11b" class="pb">[017-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4281:4304'>　也君在則裼盡飾也亦是此義集説謂犬羊裘裘與</span><br/>
<span class='tline' id='l198' data-llen='4304:4327'>　人俱賤故不裼以為飾似以不文飾句釋上句矣案</span><br/>
<span class='tline' id='l199' data-llen='4327:4350'>　方氏云犬羊之裘庶人之服庶人之容焦焦而無文</span><br/>
<span class='tline' id='l200' data-llen='4350:4373'>　故不裼故繼言不文飾也不裼集説之誤蓋出於此</span><br/>
<span class='tline' id='l201' data-llen='4373:4396'>居士錦帶集説以錦為帶示文也鄭氏曰居士道藝處</span><br/>
<span class='tline' id='l202' data-llen='4396:4400'>士也</span><br/>
<span class='tline' id='l203' data-llen='4400:4423'>　竊案鄭氏尚有一説書大傳曰古之帝王必有命民</span><br/>
<span class='tline' id='l204' data-llen='4423:4446'>　能敬長憐幼取舍好讓舉事力者命於其君然後得</span><br/>
<span class='tline' id='l205' data-llen='4446:4473'><a onclick="displayPageImage('KR1d0070', 'WYG', '017-12a' );" name="017-12a" class="pb">[017-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4473:4496'>　乘飾車騎馬衣文錦民之未命者不得衣不得乘乘</span><br/>
<span class='tline' id='l207' data-llen='4496:4519'>　者有罰鄭氏釋之云居士錦帶然則此記所謂居士</span><br/>
<span class='tline' id='l208' data-llen='4519:4542'>　即命民也以其有備成之文故錦帶古之居士有守</span><br/>
<span class='tline' id='l209' data-llen='4542:4565'>　貞而不仕者如論語逸民是也有成材而未仕者如</span><br/>
<span class='tline' id='l210' data-llen='4565:4588'>　鄉飲之賔介鄉射之君子是也荀卿曰古之處士徳</span><br/>
<span class='tline' id='l211' data-llen='4588:4611'>　盛者也知命者也今之處士無能而云能者也離蹤</span><br/>
<span class='tline' id='l212' data-llen='4611:4631'>　而跂訾者也處士即居士漢書又謂之處子</span><br/>
<span class='tline' id='l213' data-llen='4631:4654'>凡帶有率無箴功集説凡帶各繂緶之處箴線細密不</span><br/>
<span class='tline' id='l214' data-llen='4654:4681'><a onclick="displayPageImage('KR1d0070', 'WYG', '017-12b' );" name="017-12b" class="pb">[017-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4681:4692'>見用箴之功若無箴功</span><br/>
<span class='tline' id='l216' data-llen='4692:4715'>　竊案無箴功者謂實無箴線之功非若無箴功如杜</span><br/>
<span class='tline' id='l217' data-llen='4715:4738'>　詩所謂裁縫滅盡箴線迹也故孔氏云無别裨飾之</span><br/>
<span class='tline' id='l218' data-llen='4738:4761'>　箴功陳氏亦云無刺繡之功集説獨謂若無箴功失</span><br/>
<span class='tline' id='l219' data-llen='4761:4767'>　之過巧</span><br/>
<span class='tline' id='l220' data-llen='4767:4790'>古之君子必佩玉右徴角左宫羽集説徴角宫羽以玉</span><br/>
<span class='tline' id='l221' data-llen='4790:4813'>聲所中言也徴為事角為民故在右右為動作之方也</span><br/>
<span class='tline' id='l222' data-llen='4813:4836'>宫為君羽為物君道宜静物道宜積故在左左乃無事</span><br/>
<span class='tline' id='l223' data-llen='4836:4863'><a onclick="displayPageImage('KR1d0070', 'WYG', '017-13a' );" name="017-13a" class="pb">[017-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4863:4886'>之方也不言商者或以西方肅殺之音故遺之歟方氏</span><br/>
<span class='tline' id='l225' data-llen='4886:4909'>曰徴角為陽宫羽為隂陽主動隂主靜右佩隂也而聲</span><br/>
<span class='tline' id='l226' data-llen='4909:4932'>中徴角之動左佩陽也而聲中宫羽之静何哉盖佩所</span><br/>
<span class='tline' id='l227' data-llen='4932:4954'>以為行止之節時止則止時行則行此設佩之意也</span><br/>
<span class='tline' id='l228' data-llen='4954:4977'>　竊案集説既取注䟽又取方氏義非不具然草廬吳</span><br/>
<span class='tline' id='l229' data-llen='4977:5000'>　氏之説更明云徴謂聲中林鍾律角則中姑洗也宫</span><br/>
<span class='tline' id='l230' data-llen='5000:5023'>　謂聲中黄鍾律羽則中南吕也林鍾為徴隂聲之首</span><br/>
<span class='tline' id='l231' data-llen='5023:5046'>　故居右徴三變生角角間二律與徴近故以徴配角</span><br/>
<span class='tline' id='l232' data-llen='5046:5073'><a onclick="displayPageImage('KR1d0070', 'WYG', '017-13b' );" name="017-13b" class="pb">[017-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5073:5096'>　黄鍾為宫陽聲之始故居左宫三變生羽羽間二律</span><br/>
<span class='tline' id='l234' data-llen='5096:5119'>　與宫近故以羽配宫無商者周樂不用商調也方氏</span><br/>
<span class='tline' id='l235' data-llen='5119:5142'>　云孔子謂君子之音温柔居中以養生育之氣商於</span><br/>
<span class='tline' id='l236' data-llen='5142:5165'>　四時為秋秋之氣肅非温也於五行為金金之性剛</span><br/>
<span class='tline' id='l237' data-llen='5165:5188'>　非柔也故象徳之佩享神之樂不用惟射樂偃旌於</span><br/>
<span class='tline' id='l238' data-llen='5188:5199'>　商者以習武故尚義</span><br/>
<span class='tline' id='l239' data-llen='5199:5222'>君未有命弗敢即乘服也集説此言諸侯之卿大夫為</span><br/>
<span class='tline' id='l240' data-llen='5222:5245'>使臣而受天子之賜歸而獻諸其君君命之乘服乃得</span><br/>
<span class='tline' id='l241' data-llen='5245:5272'><a onclick="displayPageImage('KR1d0070', 'WYG', '017-14a' );" name="017-14a" class="pb">[017-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5272:5295'>乘服故君未有命不敢即乘服也左傳杜洩將以路葬</span><br/>
<span class='tline' id='l243' data-llen='5295:5318'>南遺謂季孫曰叔孫未乘路葬焉用之季孫使杜洩舍</span><br/>
<span class='tline' id='l244' data-llen='5318:5341'>路不可曰夫子受命於朝而聘於王王思舊勲而賜之</span><br/>
<span class='tline' id='l245' data-llen='5341:5360'>路復命而致之君君不敢逆王命而復賜之</span><br/>
<span class='tline' id='l246' data-llen='5360:5383'>　竊案此記上言君賜車馬乘以拜賜衣服服以拜賜</span><br/>
<span class='tline' id='l247' data-llen='5383:5406'>　即繼之云君未有命弗敢即乘服也意與上一串凡</span><br/>
<span class='tline' id='l248' data-llen='5406:5429'>　為臣者受賜通用之禮集説從鄭氏獨分此句為諸</span><br/>
<span class='tline' id='l249' data-llen='5429:5452'>　侯之卿大夫受賜於天子之事上下判隔矣故陸氏</span><br/>
<span class='tline' id='l250' data-llen='5452:5479'><a onclick="displayPageImage('KR1d0070', 'WYG', '017-14b' );" name="017-14b" class="pb">[017-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5479:5502'>　謂非經賜雖有車馬衣服不敢輒乘服之若後世三</span><br/>
<span class='tline' id='l252' data-llen='5502:5520'>　品雖應服緋必君賜而後服此説為優</span><br/>
<span class='tline' id='l253' data-llen='5520:5543'>賜君子與小人不同日集説君子曰賜小人曰與貴賤</span><br/>
<span class='tline' id='l254' data-llen='5543:5551'>殊故不可同日</span><br/>
<span class='tline' id='l255' data-llen='5551:5574'>　竊案方氏分説賜與與注䟽不同引曲禮賜人者不</span><br/>
<span class='tline' id='l256' data-llen='5574:5597'>　曰來取與人者不問其所欲為二字對舉之証集説</span><br/>
<span class='tline' id='l257' data-llen='5597:5620'>　本之然賜字實與字虚舊説較為平穏周氏陳氏亦</span><br/>
<span class='tline' id='l258' data-llen='5620:5643'>　云賜君子以徳賜小人以力均賜之者恩也不同日</span><br/>
<span class='tline' id='l259' data-llen='5643:5670'><a onclick="displayPageImage('KR1d0070', 'WYG', '017-15a' );" name="017-15a" class="pb">[017-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5670:5693'>　者義也如詩勞使臣則歌出車勞還卒則歌杕杜凡</span><br/>
<span class='tline' id='l261' data-llen='5693:5716'>　以明貴賤辨等列也苟君子之與小人同日而賜之</span><br/>
<span class='tline' id='l262' data-llen='5716:5731'>　是何異倒置冠履混淆珉玉乎</span><br/>
<span class='tline' id='l263' data-llen='5731:5754'>凡獻於君大夫使宰士親皆再拜稽首送之集説皆再</span><br/>
<span class='tline' id='l264' data-llen='5754:5777'>拜稽首送之者言大夫初遣宰時已拜送矣及至君門</span><br/>
<span class='tline' id='l265' data-llen='5777:5795'>以授小臣則或宰或士皆再拜而送之也</span><br/>
<span class='tline' id='l266' data-llen='5795:5818'>　竊案此本注疏而稍改之意遂晦滯不如舊文為明</span><br/>
<span class='tline' id='l267' data-llen='5818:5841'>　白也孔氏云皆再拜稽首送之者雖大夫使人初於</span><br/>
<span class='tline' id='l268' data-llen='5841:5868'><a onclick="displayPageImage('KR1d0070', 'WYG', '017-15b' );" name="017-15b" class="pb">[017-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5868:5891'>　家亦自拜送而宰將命及士自送至於君門付小臣</span><br/>
<span class='tline' id='l270' data-llen='5891:5906'>　之時宰及士皆再拜而送之也</span><br/>
<span class='tline' id='l271' data-llen='5906:5929'>禮不盛服不充故大裘不裼集説前章言不充其服與</span><br/>
<span class='tline' id='l272' data-llen='5929:5948'>此充字義殊此言禮之盛者則以充美為敬</span><br/>
<span class='tline' id='l273' data-llen='5948:5971'>　竊案方氏云禮不盛服不充禮所以行道也故國家</span><br/>
<span class='tline' id='l274' data-llen='5971:5994'>　未道則不充其服又案吳氏云此章前後有四充字</span><br/>
<span class='tline' id='l275' data-llen='5994:6017'>　雖記者雜取非必出於一人一時之言然其意亦不</span><br/>
<span class='tline' id='l276' data-llen='6017:6040'>　異蓋充者備也滿也備滿有盛之義焉不充其服如</span><br/>
<span class='tline' id='l277' data-llen='6040:6067'><a onclick="displayPageImage('KR1d0070', 'WYG', '017-16a' );" name="017-16a" class="pb">[017-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6067:6090'>　衛文公大布之衣大帛之冠自抑損而不備滿充盛</span><br/>
<span class='tline' id='l279' data-llen='6090:6113'>　其服也服服襲也充美也鄭氏謂充猶覆也蓋襲衣</span><br/>
<span class='tline' id='l280' data-llen='6113:6136'>　掩覆裼衣使其美深藏於内而不淺露有如數仭之</span><br/>
<span class='tline' id='l281' data-llen='6136:6159'>　牆不見宗廟之美百官之富是其美之在内備滿充</span><br/>
<span class='tline' id='l282' data-llen='6159:6182'>　盛者也若露裼衣而見其美亦如及肩之牆窺見室</span><br/>
<span class='tline' id='l283' data-llen='6182:6205'>　家之好不得為盛矣臣之於君不敢以充美自處惟</span><br/>
<span class='tline' id='l284' data-llen='6205:6228'>　自抑損乃為敬君故臣以見美不充為敬也不敢充</span><br/>
<span class='tline' id='l285' data-llen='6228:6247'>　服不充亦同此義集説謂充字義殊非矣</span><br/>
<span class='tline' id='l286' data-llen='6247:6274'><a onclick="displayPageImage('KR1d0070', 'WYG', '017-16b' );" name="017-16b" class="pb">[017-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6274:6297'>圈豚行不舉足集説舊説圈轉也豚之言循讀為上聲</span><br/>
<span class='tline' id='l288' data-llen='6297:6320'>謂徐趨之法當曵轉其足循地而行故云不舉足也方</span><br/>
<span class='tline' id='l289' data-llen='6320:6343'>氏謂此言廻旋而行羔性聚豚性散圈之則聚而廻旋</span><br/>
<span class='tline' id='l290' data-llen='6343:6358'>於其中矣故取況如此未知是否</span><br/>
<span class='tline' id='l291' data-llen='6358:6381'>　竊案集説二解皆不明且近於鑿陸農師更有一説</span><br/>
<span class='tline' id='l292' data-llen='6381:6404'>　以圈屬上句豚屬下句為草廬所取今存之其説曰</span><br/>
<span class='tline' id='l293' data-llen='6404:6427'>　疾趨則欲發而手足無移圈句圈讀如杯圈之圈言</span><br/>
<span class='tline' id='l294' data-llen='6427:6450'>　雖舉趾稍高尚循徐趨圈域之内豚俯其首豚行蓋</span><br/>
<span class='tline' id='l295' data-llen='6450:6477'><a onclick="displayPageImage('KR1d0070', 'WYG', '017-17a' );" name="017-17a" class="pb">[017-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6477:6501'>　冕行也下文端行謂服𤣥端而行弁行謂服爵弁皮</span><br/>
<span class='tline' id='l297' data-llen='6501:6524'>　弁而行吳氏曰案陸説似優於注疏蓋此節之首緫</span><br/>
<span class='tline' id='l298' data-llen='6524:6547'>　言與尸行之節次言徐趨疾趨之異末言豚行端行</span><br/>
<span class='tline' id='l299' data-llen='6547:6570'>　弁行及執龜玉而行四者之異也愚案集説於端行</span><br/>
<span class='tline' id='l300' data-llen='6570:6594'>　頤霤如矢弁行剡剡起屨下亦引一説云端謂𤣥端</span><br/>
<span class='tline' id='l301' data-llen='6594:6617'>　素端弁謂爵弁皮弁行容各欲稱其服也與仍舊説</span><br/>
<span class='tline' id='l302' data-llen='6617:6640'>　以端為直以弁為急者不同則陸氏以豚行為冕行</span><br/>
<span class='tline' id='l303' data-llen='6640:6662'>　者良是蓋冕後高前俯豚俯其首似之故以取况</span><br/>
<span class='tline' id='l304' data-llen='6662:6689'><a onclick="displayPageImage('KR1d0070', 'WYG', '017-17b' );" name="017-17b" class="pb">[017-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6689:6712'>燕居告温温集説燕居之時與告語於人之際則皆欲</span><br/>
<span class='tline' id='l306' data-llen='6712:6727'>其温和所謂居不容寛柔以敎也</span><br/>
<span class='tline' id='l307' data-llen='6727:6750'>　竊案鄭氏云告謂敎使也孔氏云私燕所居色尚和</span><br/>
<span class='tline' id='l308' data-llen='6750:6773'>　善敎人使人之際惟須温温不欲嚴慄據此則燕居</span><br/>
<span class='tline' id='l309' data-llen='6773:6791'>　告者謂燕居敎人使人之時非兩事也</span><br/>
<span class='tline' id='l310' data-llen='6791:6814'>視容瞿瞿梅梅集説瞿瞿驚遽之貌梅梅猶昩昩瞻視</span><br/>
<span class='tline' id='l311' data-llen='6814:6825'>不審故瞿瞿梅梅然也</span><br/>
<span class='tline' id='l312' data-llen='6825:6848'>　竊案瞿瞿驚顧之貌孝子在喪思見其親故若有形</span><br/>
<span class='tline' id='l313' data-llen='6848:6875'><a onclick="displayPageImage('KR1d0070', 'WYG', '017-18a' );" name="017-18a" class="pb">[017-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6875:6898'>　影而驚顧也檀弓云既殯瞿瞿如有求而弗得是也</span><br/>
<span class='tline' id='l315' data-llen='6898:6918'>　梅梅則微昧之意集説以為所視不審非矣</span><br/>
<span class='tline' id='l316' data-llen='6918:6921'>　</span><br/>
<span class='tline' id='l317' data-llen='6921:6924'>　</span><br/>
<span class='tline' id='l318' data-llen='6924:6927'>　</span><br/>
<span class='tline' id='l319' data-llen='6927:6930'>　</span><br/>
<span class='tline' id='l320' data-llen='6930:6933'>　</span><br/>
<span class='tline' id='l321' data-llen='6933:6936'>　</span><br/>
<span class='tline' id='l322' data-llen='6936:6963'><a onclick="displayPageImage('KR1d0070', 'WYG', '017-18b' );" name="017-18b" class="pb">[017-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6963:6966'>　</span><br/>
<span class='tline' id='l324' data-llen='6966:6969'>　</span><br/>
<span class='tline' id='l325' data-llen='6969:6972'>　</span><br/>
<span class='tline' id='l326' data-llen='6972:6975'>　</span><br/>
<span class='tline' id='l327' data-llen='6975:6978'>　</span><br/>
<span class='tline' id='l328' data-llen='6978:6981'>　</span><br/>
<span class='tline' id='l329' data-llen='6981:6984'>　</span><br/>
<span class='tline' id='l330' data-llen='6984:6998'>　陳氏禮記集説補正卷十七</span><br/>
</p>
<p><br/>
</p>
  </div>
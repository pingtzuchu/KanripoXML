<div id="txtcont" class="span9" style="position: relative;">
    <p><br/>
<span class='tline' id='l7' data-llen='161:187'><a onclick="displayPageImage('KR1d0070', 'WYG', '028-1a' );" name="028-1a" class="pb">[028-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='187:195'>欽定四庫全書</span><br/>
<span class='tline' id='l9' data-llen='195:210'>　陳氏禮記集説補正卷二十八</span><br/>
<span class='tline' id='l10' data-llen='210:231'>　　　　　　　　　　頭等侍衛納喇性徳撰</span><br/>
<span class='tline' id='l11' data-llen='231:238'>　　　祭義</span><br/>
<span class='tline' id='l12' data-llen='238:261'>春禘秋嘗集説王制言天子諸侯宗廟之祭春礿夏禘</span><br/>
<span class='tline' id='l13' data-llen='261:284'>秋嘗冬烝註云夏殷之祭名周則春祠夏禴秋嘗冬烝</span><br/>
<span class='tline' id='l14' data-llen='284:306'>也郊特牲饗禘有樂而食嘗無樂禘讀為禴然則此</span><br/>
<span class='tline' id='l15' data-llen='306:318'>章二禘字亦當讀為禴也</span><br/>
<span class='tline' id='l16' data-llen='318:344'><a onclick="displayPageImage('KR1d0070', 'WYG', '028-1b' );" name="028-1b" class="pb">[028-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='344:367'>　竊案禘嘗二字經文對舉者多矣中庸云禘嘗之義</span><br/>
<span class='tline' id='l18' data-llen='367:390'>　郊特牲與此皆曰春禘秋嘗蓋祭莫大乎禘嘗爾雅</span><br/>
<span class='tline' id='l19' data-llen='390:413'>　禘大祭是也經但舉天子祭之大者言之曰春秋亦</span><br/>
<span class='tline' id='l20' data-llen='413:436'>　畧舉四時言之耳鄭氏據王制改禘為禴夫周禮夏</span><br/>
<span class='tline' id='l21' data-llen='436:459'>　祭曰禴祭之薄者故易曰東鄰殺牛不如西鄰之禴</span><br/>
<span class='tline' id='l22' data-llen='459:478'>　祭謂作記者舉薄祭以明祭義恐不然耳</span><br/>
<span class='tline' id='l23' data-llen='478:501'>齊三日乃見其所為齊者集説見所為齊者思之熟也</span><br/>
<span class='tline' id='l24' data-llen='501:524'>　竊案河南程子曰思其居處思其笑語此孝子平日</span><br/>
<span class='tline' id='l25' data-llen='524:550'><a onclick="displayPageImage('KR1d0070', 'WYG', '028-2a' );" name="028-2a" class="pb">[028-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='550:573'>　思親之心非齊也齊不容有思齊者湛然純一方能</span><br/>
<span class='tline' id='l27' data-llen='573:596'>　與鬼神接横渠張子曰齊須是屏絶思慮至祭之日</span><br/>
<span class='tline' id='l28' data-llen='596:619'>　便可與神明交若如此思之却惹起無窮哀戚如何</span><br/>
<span class='tline' id='l29' data-llen='619:642'>　接神所為思其居處飲食惟當忌日宜然二子之説</span><br/>
<span class='tline' id='l30' data-llen='642:665'>　若此然心之官則思不思則不足以通乎鬼神上章</span><br/>
<span class='tline' id='l31' data-llen='665:688'>　云樂以迎來哀以送往下云樂與哀半豈必空空無</span><br/>
<span class='tline' id='l32' data-llen='688:711'>　思始為齊乎商頌那之篇綏我思成烈祖之篇賚我</span><br/>
<span class='tline' id='l33' data-llen='711:734'>　思成註以為致齊之所思則用成知齊之有思明矣</span><br/>
<span class='tline' id='l34' data-llen='734:760'><a onclick="displayPageImage('KR1d0070', 'WYG', '028-2b' );" name="028-2b" class="pb">[028-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='760:783'>　特經之所為齊乃思之誠一而無明從妄想耳非所</span><br/>
<span class='tline' id='l36' data-llen='783:791'>　謂思之熟也</span><br/>
<span class='tline' id='l37' data-llen='791:814'>君子生則敬養死則敬享思終身弗辱也集説不能敬</span><br/>
<span class='tline' id='l38' data-llen='814:826'>則養與享祇以辱親而已</span><br/>
<span class='tline' id='l39' data-llen='826:849'>　竊案此數句註疏與下節相聨集説屬之上節非也</span><br/>
<span class='tline' id='l40' data-llen='849:872'>　曽子曰大孝尊親其次弗辱其下能養孝經修身慎</span><br/>
<span class='tline' id='l41' data-llen='872:895'>　行弗辱先也未有以能敬養敬享為弗辱親者嚴陵</span><br/>
<span class='tline' id='l42' data-llen='895:918'>　方氏曰生事之以禮所謂敬養也死祭之以禮所謂</span><br/>
<span class='tline' id='l43' data-llen='918:944'><a onclick="displayPageImage('KR1d0070', 'WYG', '028-3a' );" name="028-3a" class="pb">[028-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='944:967'>　敬享也然由未也父母既没慎行其身不遺父母惡</span><br/>
<span class='tline' id='l45' data-llen='967:990'>　名可謂能終矣故曰思終身弗辱也然則終身者非</span><br/>
<span class='tline' id='l46' data-llen='990:1013'>　終父母之身終其身也即以養與享為弗辱身失其</span><br/>
<span class='tline' id='l47' data-llen='1013:1018'>　義矣</span><br/>
<span class='tline' id='l48' data-llen='1018:1041'>如欲色然集説言其想像親平生所愛之物如見親有</span><br/>
<span class='tline' id='l49' data-llen='1041:1048'>欲之之色也</span><br/>
<span class='tline' id='l50' data-llen='1048:1071'>　竊案大學如好好色論語好德如好色人情之欲無</span><br/>
<span class='tline' id='l51' data-llen='1071:1094'>　有踰於色者故鄭氏云如欲色然以時人於色厚假</span><br/>
<span class='tline' id='l52' data-llen='1094:1120'><a onclick="displayPageImage('KR1d0070', 'WYG', '028-3b' );" name="028-3b" class="pb">[028-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1120:1143'>　以喻之蓋誠之謂也而集説以為如見親有欲之之</span><br/>
<span class='tline' id='l54' data-llen='1143:1166'>　色豈足喻其中心之誠乎且下文云其薦之也敬以</span><br/>
<span class='tline' id='l55' data-llen='1166:1189'>　欲又云薦而不欲不愛也則不得以欲為親之欲益</span><br/>
<span class='tline' id='l56' data-llen='1189:1195'>　可知矣</span><br/>
<span class='tline' id='l57' data-llen='1195:1218'>濟濟者容也逺也漆漆者容也自反也集説濟濟者衆</span><br/>
<span class='tline' id='l58' data-llen='1218:1241'>盛之容也逺也言非所以接親親也漆漆者専致之容</span><br/>
<span class='tline' id='l59' data-llen='1241:1252'>也自反猶言自修整也</span><br/>
<span class='tline' id='l60' data-llen='1252:1275'>　竊案陳氏之解不若嚴陵方氏方氏曰濟濟者威儀</span><br/>
<span class='tline' id='l61' data-llen='1275:1301'><a onclick="displayPageImage('KR1d0070', 'WYG', '028-4a' );" name="028-4a" class="pb">[028-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1301:1324'>　之齊逺則優游而不迫也漆漆威儀之飾自反則反</span><br/>
<span class='tline' id='l63' data-llen='1324:1347'>　覆而不苟也濟濟者之逺則異乎趨數者矣漆漆之</span><br/>
<span class='tline' id='l64' data-llen='1347:1370'>　自反則異乎慤者矣何其言之明且切也濟濟漆漆</span><br/>
<span class='tline' id='l65' data-llen='1370:1384'>　其不為孝子事親之容審矣</span><br/>
<span class='tline' id='l66' data-llen='1384:1407'>孝子之有深愛者必有和氣有和氣者必有愉色有愉</span><br/>
<span class='tline' id='l67' data-llen='1407:1430'>色者必有婉容孝子如執玉如奉盈洞洞屬屬然如弗</span><br/>
<span class='tline' id='l68' data-llen='1430:1453'>勝如將失之嚴威儼恪非所以事親也成人之道也集</span><br/>
<span class='tline' id='l69' data-llen='1453:1476'>説和氣愉色婉容皆愛心之所發如執玉如奉盈如弗</span><br/>
<span class='tline' id='l70' data-llen='1476:1502'><a onclick="displayPageImage('KR1d0070', 'WYG', '028-4b' );" name="028-4b" class="pb">[028-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1502:1525'>勝如將失之皆敬心之所存愛敬兼至乃孝子之道故</span><br/>
<span class='tline' id='l72' data-llen='1525:1548'>嚴威儼恪使人望而畏之是成人之道非孝子之道也</span><br/>
<span class='tline' id='l73' data-llen='1548:1571'>　竊案臨川呉氏曰以上十餘節皆言祭之義此一節</span><br/>
<span class='tline' id='l74' data-llen='1571:1594'>　總言孝子事親之愛敬或生而事之或死而祭之一</span><br/>
<span class='tline' id='l75' data-llen='1594:1617'>　皆如此也集説止言生事之愛敬不如呉氏之言為</span><br/>
<span class='tline' id='l76' data-llen='1617:1640'>　完密矣孝子之道事死如事生若専為生事親而言</span><br/>
<span class='tline' id='l77' data-llen='1640:1650'>　何以入之祭義乎</span><br/>
<span class='tline' id='l78' data-llen='1650:1674'>明命鬼神以為黔首則集説馮氏曰秦稱民曰黔首夫子</span><br/>
<span class='tline' id='l79' data-llen='1674:1700'><a onclick="displayPageImage('KR1d0070', 'WYG', '028-5a' );" name="028-5a" class="pb">[028-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1700:1713'>子時未然也顯是後儒竄入</span><br/>
<span class='tline' id='l81' data-llen='1713:1736'>　竊案嚴陵方氏曰所謂黔首不特兆於周秦素問曰</span><br/>
<span class='tline' id='l82' data-llen='1736:1759'>　黔首共餘食則黄帝之時固已言矣孔子曰黔黑也</span><br/>
<span class='tline' id='l83' data-llen='1759:1782'>　凡人以黑巾覆頭故謂之黔首史記云秦命民曰黔</span><br/>
<span class='tline' id='l84' data-llen='1782:1806'>　首漢家僕𨽻謂蒼頭以蒼巾為飾異於民也愚合二</span><br/>
<span class='tline' id='l85' data-llen='1806:1829'>　説而觀之古人稱民或曰黔首如素問所稱黔首共</span><br/>
<span class='tline' id='l86' data-llen='1829:1852'>　餘食是也或曰蒼生尚書海隅蒼生是也或曰黎民</span><br/>
<span class='tline' id='l87' data-llen='1852:1875'>　黎亦黑也尚書所謂黎獻孟子所謂黎民是也本無</span><br/>
<span class='tline' id='l88' data-llen='1875:1901'><a onclick="displayPageImage('KR1d0070', 'WYG', '028-5b' );" name="028-5b" class="pb">[028-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1901:1924'>　一定之稱至秦始皇二十六年方命民曰黔首爾猶</span><br/>
<span class='tline' id='l90' data-llen='1924:1947'>　古人以我為朕上下通稱之秦并天下獨為天子之</span><br/>
<span class='tline' id='l91' data-llen='1947:1970'>　自稱未可以孔子之言黔首為後人竄入也秦政十</span><br/>
<span class='tline' id='l92' data-llen='1970:1993'>　年李斯諫逐客書棄黔首以資敵國亦在始皇命民</span><br/>
<span class='tline' id='l93' data-llen='1993:2000'>　為黔首前</span><br/>
<span class='tline' id='l94' data-llen='2000:2023'>教民相愛上下用情禮之至也集説教民相愛上下用</span><br/>
<span class='tline' id='l95' data-llen='2023:2046'>情者饋熟之時以酬酢為禮祭之酒食徧及上下情義</span><br/>
<span class='tline' id='l96' data-llen='2046:2058'>無間所以為禮之極至也</span><br/>
<span class='tline' id='l97' data-llen='2058:2084'><a onclick="displayPageImage('KR1d0070', 'WYG', '028-6a' );" name="028-6a" class="pb">[028-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2084:2107'>　竊案教民相愛對上教衆反始而言特文稍變耳非</span><br/>
<span class='tline' id='l99' data-llen='2107:2130'>　與上下用情相聨也鄭氏既以相愛用情兼言謂此</span><br/>
<span class='tline' id='l100' data-llen='2130:2153'>　以人道祭之而孔氏又以人道祭之為酬酢之禮展</span><br/>
<span class='tline' id='l101' data-llen='2153:2176'>　轉相失而集説因之誤矣嚴陵方氏曰報氣之禮凡</span><br/>
<span class='tline' id='l102' data-llen='2176:2199'>　皆以臭為主臭主陽氣以陽生而有所始故曰教反</span><br/>
<span class='tline' id='l103' data-llen='2199:2222'>　始報魄之禮凡皆以味為主味為陰魄以陰聚而有</span><br/>
<span class='tline' id='l104' data-llen='2222:2245'>　所愛故曰教相愛報氣所以求陽於上是用情於上</span><br/>
<span class='tline' id='l105' data-llen='2245:2268'>　也報魄所以求陰於下是用情於下也上下用情則</span><br/>
<span class='tline' id='l106' data-llen='2268:2294'><a onclick="displayPageImage('KR1d0070', 'WYG', '028-6b' );" name="028-6b" class="pb">[028-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2294:2315'>　二禮之報無以復加故曰禮之至也其說得之</span><br/>
<span class='tline' id='l108' data-llen='2315:2333'>施諸後世而無朝夕集説施言其出無窮</span><br/>
<span class='tline' id='l109' data-llen='2333:2356'>　竊案無朝夕之義鄭氏曰言常行無輟時也孔氏曰</span><br/>
<span class='tline' id='l110' data-llen='2356:2379'>　謂施此孝道於後世而無一朝一夕而不行也其言</span><br/>
<span class='tline' id='l111' data-llen='2379:2395'>　為切與集説泛謂其出無窮者異</span><br/>
<span class='tline' id='l112' data-llen='2395:2418'>昔者有虞氏貴徳而尚齒夏后氏貴爵而尚齒殷人貴</span><br/>
<span class='tline' id='l113' data-llen='2418:2441'>富而尚齒周人貴親而尚齒集説劉氏曰大舜貴以徳</span><br/>
<span class='tline' id='l114' data-llen='2441:2464'>化民有天下如不與而民化之幾於不知爵之為貴矣</span><br/>
<span class='tline' id='l115' data-llen='2464:2490'><a onclick="displayPageImage('KR1d0070', 'WYG', '028-7a' );" name="028-7a" class="pb">[028-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2490:2513'>故禹承之以爵為貴而使民知貴貴之道也然貴爵之</span><br/>
<span class='tline' id='l117' data-llen='2513:2536'>弊其終也在上者過於亢而澤不及下故湯承之以務</span><br/>
<span class='tline' id='l118' data-llen='2536:2559'>富其民為貴然富民之弊其終也民各私其財而不知</span><br/>
<span class='tline' id='l119' data-llen='2559:2582'>親親之道故武王承之以親親為貴所謂周之宗盟異</span><br/>
<span class='tline' id='l120' data-llen='2582:2605'>姓為後是也四代之治隨時救弊所貴不同而尚齒則</span><br/>
<span class='tline' id='l121' data-llen='2605:2609'>同也</span><br/>
<span class='tline' id='l122' data-llen='2609:2632'>　竊案劉氏以相反救弊為説似矣而馬氏非之曰貴</span><br/>
<span class='tline' id='l123' data-llen='2632:2655'>　對賤尚對下四代非相反也蓋有虞氏貴徳則賢者</span><br/>
<span class='tline' id='l124' data-llen='2655:2681'><a onclick="displayPageImage('KR1d0070', 'WYG', '028-7b' );" name="028-7b" class="pb">[028-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2681:2704'>　能者固已在位在服矣故夏后氏承之以貴爵貴爵</span><br/>
<span class='tline' id='l126' data-llen='2704:2727'>　則賢而徳似其先人者使之世官不賢而不至於不</span><br/>
<span class='tline' id='l127' data-llen='2727:2750'>　由禮者使之世禄矣故殷人承之以貴富貴富則尊</span><br/>
<span class='tline' id='l128' data-llen='2750:2773'>　祖尊祖則敬宗敬宗則收族故周人承之以貴親夏</span><br/>
<span class='tline' id='l129' data-llen='2773:2796'>　后氏貴爵斯所以貴徳也殷人貴富斯所以貴爵也</span><br/>
<span class='tline' id='l130' data-llen='2796:2819'>　周人貴親斯所以貴富也貴徳以賢賢貴爵以貴貴</span><br/>
<span class='tline' id='l131' data-llen='2819:2842'>　貴富以明功貴親以厚本而年齒之尚則四代一也</span><br/>
<span class='tline' id='l132' data-llen='2842:2865'>　臣能世禄曰富本鄭氏之說而馬氏因而貫穿之此</span><br/>
<span class='tline' id='l133' data-llen='2865:2891'><a onclick="displayPageImage('KR1d0070', 'WYG', '028-8a' );" name="028-8a" class="pb">[028-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2891:2914'>　以相承為説者也又有方氏一説亦以相反言而有</span><br/>
<span class='tline' id='l135' data-llen='2914:2937'>　不同其言曰四代之所貴不同貴徳之弊有至於忘</span><br/>
<span class='tline' id='l136' data-llen='2937:2960'>　君故夏后氏救之以貴爵蓋爵所以明貴賤也貴爵</span><br/>
<span class='tline' id='l137' data-llen='2960:2983'>　之弊有至於忘功故殷人救之以貴富蓋富者所以</span><br/>
<span class='tline' id='l138' data-llen='2983:3006'>　明世禄也三者之弊有至於忘親故周人救之以貴</span><br/>
<span class='tline' id='l139' data-llen='3006:3029'>　親至於尚齒則未嘗易者萬世而無弊故也此三説</span><br/>
<span class='tline' id='l140' data-llen='3029:3052'>　皆足廣推經義獨劉氏以貴富為富其民則非所貴</span><br/>
<span class='tline' id='l141' data-llen='3052:3061'>　之指讀者詳之</span><br/>
<span class='tline' id='l142' data-llen='3061:3087'><a onclick="displayPageImage('KR1d0070', 'WYG', '028-8b' );" name="028-8b" class="pb">[028-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3087:3108'>軍旅什伍同爵則尚齒集説五人為伍二伍為什</span><br/>
<span class='tline' id='l144' data-llen='3108:3131'>　竊案尚齒止以什伍者什以外齒有所不勝序也臨</span><br/>
<span class='tline' id='l145' data-llen='3131:3154'>　川呉氏曰凡軍旅五人為一伍五伍為一兩五人之</span><br/>
<span class='tline' id='l146' data-llen='3154:3177'>　長曰伍長凡二十人為伍者四為什者二四伍長統</span><br/>
<span class='tline' id='l147' data-llen='3177:3200'>　之一人為兩司馬統四伍長共二十五人蓋尚齒者</span><br/>
<span class='tline' id='l148' data-llen='3200:3223'>　各行於一兩二十四伍之中兩之外則不序故曰什</span><br/>
<span class='tline' id='l149' data-llen='3223:3246'>　伍四伍長爵皆下士是為同爵四人之中齒尊者先</span><br/>
<span class='tline' id='l150' data-llen='3246:3257'>　是為尚齒其義備矣</span><br/>
<span class='tline' id='l151' data-llen='3257:3283'><a onclick="displayPageImage('KR1d0070', 'WYG', '028-9a' );" name="028-9a" class="pb">[028-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3283:3286'>　</span><br/>
<span class='tline' id='l153' data-llen='3286:3289'>　</span><br/>
<span class='tline' id='l154' data-llen='3289:3292'>　</span><br/>
<span class='tline' id='l155' data-llen='3292:3295'>　</span><br/>
<span class='tline' id='l156' data-llen='3295:3298'>　</span><br/>
<span class='tline' id='l157' data-llen='3298:3301'>　</span><br/>
<span class='tline' id='l158' data-llen='3301:3304'>　</span><br/>
<span class='tline' id='l159' data-llen='3304:3307'>　</span><br/>
<span class='tline' id='l160' data-llen='3307:3333'><a onclick="displayPageImage('KR1d0070', 'WYG', '028-9b' );" name="028-9b" class="pb">[028-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3333:3336'>　</span><br/>
<span class='tline' id='l162' data-llen='3336:3339'>　</span><br/>
<span class='tline' id='l163' data-llen='3339:3342'>　</span><br/>
<span class='tline' id='l164' data-llen='3342:3345'>　</span><br/>
<span class='tline' id='l165' data-llen='3345:3348'>　</span><br/>
<span class='tline' id='l166' data-llen='3348:3351'>　</span><br/>
<span class='tline' id='l167' data-llen='3351:3354'>　</span><br/>
<span class='tline' id='l168' data-llen='3354:3369'>　陳氏禮記集説補正卷二十八</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0049', 'WYG', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:201'>　西谿易説卷十二</span>
<span class='tline' id='l10' data-llen='201:221'>　　　　　　　　　　　　宋　李過　撰</span>
<span class='tline' id='l11' data-llen='221:226'>　下經</span>
<span class='tline' id='l12' data-llen='226:237'>䷹<span class='krp-note'>兊下/兊上</span>兊</span>
<span class='tline' id='l13' data-llen='237:260'>兊亨利貞彖曰兊説也剛中而柔外説以利貞是以順</span>
<span class='tline' id='l14' data-llen='260:283'>乎天而應乎人説以先民民忘其勞説以犯難民忘其</span>
<span class='tline' id='l15' data-llen='283:293'>死説之大民勸矣哉</span>
<span class='tline' id='l16' data-llen='293:319'><a onclick="displayPageImage('KR1a0049', 'WYG', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='319:342'>　兊説也上之使下下之事上非相説則不相得然有</span>
<span class='tline' id='l18' data-llen='342:365'>　君子之説有小人之説君子易事而難説以理義而</span>
<span class='tline' id='l19' data-llen='365:388'>　説也小人難事而易説以勢利而説也陽為君子隂</span>
<span class='tline' id='l20' data-llen='388:411'>　為小人卦中六爻陽爻吉而隂爻㓙君子小人之説</span>
<span class='tline' id='l21' data-llen='411:434'>　固不同也兊亨説而亨也説則上下之情通利貞説</span>
<span class='tline' id='l22' data-llen='434:457'>　以正也彖説之大民勸矣哉夫天地萬物不説則不</span>
<span class='tline' id='l23' data-llen='457:479'>　能以相得而况乎君與民哉豳風七月皇華四牡</span>
<span class='tline' id='l24' data-llen='479:500'>　為之歌咏其辛勤勞苦皆古者勸民之大畧也</span>
<span class='tline' id='l25' data-llen='500:526'><a onclick="displayPageImage('KR1a0049', 'WYG', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='526:540'>象曰麗澤兊君子以朋友講習</span>
<span class='tline' id='l27' data-llen='540:554'>　朋友講習所以求理義之説</span>
<span class='tline' id='l28' data-llen='554:571'>初九和兊吉象曰和兊之吉行未疑也</span>
<span class='tline' id='l29' data-llen='571:594'>　處下而説易於同流而合汚不同之謂和有栁下恵</span>
<span class='tline' id='l30' data-llen='594:617'>　之志然後可以言和兊象曰行未疑也所謂夷逸而</span>
<span class='tline' id='l31' data-llen='617:634'>　不怨阨窮而不憫皆行未疑之事也</span>
<span class='tline' id='l32' data-llen='634:652'>九二孚兊吉悔亡象曰孚兊之吉信志也</span>
<span class='tline' id='l33' data-llen='652:675'>　二應五君臣同徳而相説孚兊之吉也象曰信志也</span>
<span class='tline' id='l34' data-llen='675:701'><a onclick="displayPageImage('KR1a0049', 'WYG', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='701:718'>六三來兊㓙象曰來兊之㓙位不當也</span>
<span class='tline' id='l36' data-llen='718:741'>　以六居三工與六應小人之相説也小人易説故來</span>
<span class='tline' id='l37' data-llen='741:746'>　則説</span>
<span class='tline' id='l38' data-llen='746:767'>九四商兊未寧介疾有喜象曰九四之喜有慶也</span>
<span class='tline' id='l39' data-llen='767:790'>　四與初同徳而説于三隂故去就不决商議而未寧</span>
<span class='tline' id='l40' data-llen='790:813'>　若介然疾三之隂而說初之剛則有喜象曰有慶也</span>
<span class='tline' id='l41' data-llen='813:831'>九五孚于剥有厲象曰孚于剥位正當也</span>
<span class='tline' id='l42' data-llen='831:854'>　五與二相孚而上六說之小人之説君将以剥君子</span>
<span class='tline' id='l43' data-llen='854:880'><a onclick="displayPageImage('KR1a0049', 'WYG', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='880:903'>　也九五剛中之君當以嚴厲待之則得逺小人之道</span>
<span class='tline' id='l45' data-llen='903:919'>　故曰有厲象曰孚于剥位正當也</span>
<span class='tline' id='l46' data-llen='919:934'>上六引兊象曰上六引兊未光也</span>
<span class='tline' id='l47' data-llen='934:957'>　上與三應而相説小人之説也小人相濡沬兒女之</span>
<span class='tline' id='l48' data-llen='957:976'>　常事也不言吉㓙象曰上六引兊未光也</span>
<span class='tline' id='l49' data-llen='976:987'>䷺<span class='krp-note'>坎下/㢲上</span>渙</span>
<span class='tline' id='l50' data-llen='987:1010'>涣亨王假有廟利涉大川利貞彖曰涣亨剛來而不窮</span>
<span class='tline' id='l51' data-llen='1010:1033'>柔得位乎外而上同王假有廟王乃在中也利涉大川</span>
<span class='tline' id='l52' data-llen='1033:1059'><a onclick="displayPageImage('KR1a0049', 'WYG', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1059:1066'>乗木有功也</span>
<span class='tline' id='l54' data-llen='1066:1089'>　涣散而未得所萃之時也九五為涣之主涣而欲萃</span>
<span class='tline' id='l55' data-llen='1089:1112'>　必萃于五卦爻皆歸五涣亨涣有亨之理王假有廟</span>
<span class='tline' id='l56' data-llen='1112:1135'>　宗廟人心所係有廟則人心定矣利渉大川上下共</span>
<span class='tline' id='l57' data-llen='1135:1158'>　濟則涣而萃矣彖曰剛來而不窮卦自否來九四一</span>
<span class='tline' id='l58' data-llen='1158:1181'>　剛來居九二與五為同徳之應相與以濟涣柔得乎</span>
<span class='tline' id='l59' data-llen='1181:1204'>　外而上同六二一柔上居六四得大臣之位而上同</span>
<span class='tline' id='l60' data-llen='1204:1227'>　于五九五為涣主所以成涣之功者以此二爻一為</span>
<span class='tline' id='l61' data-llen='1227:1253'><a onclick="displayPageImage('KR1a0049', 'WYG', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1253:1276'>　近臣一為正應之臣故也王假有廟王乃在中也在</span>
<span class='tline' id='l63' data-llen='1276:1299'>　中謂九五也卦中㢲木居坎上有舟可以濟難故曰</span>
<span class='tline' id='l64' data-llen='1299:1311'>　利涉大川乗木有功也</span>
<span class='tline' id='l65' data-llen='1311:1328'>象曰風行水上渙先王以亨于帝立廟</span>
<span class='tline' id='l66' data-llen='1328:1341'>　亨帝立廟則涣之主定矣</span>
<span class='tline' id='l67' data-llen='1341:1358'>初六用拯馬壯吉象曰初六之吉順也</span>
<span class='tline' id='l68' data-llen='1358:1381'>　當涣之時人必求主五為涣主初居最下非壯馬則</span>
<span class='tline' id='l69' data-llen='1381:1401'>　不能逺征故極馬壯吉象曰初六之吉順也</span>
<span class='tline' id='l70' data-llen='1401:1427'><a onclick="displayPageImage('KR1a0049', 'WYG', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1427:1446'>九二涣奔其杌悔亡象曰涣奔其杌得願也</span>
<span class='tline' id='l72' data-llen='1446:1469'>　二與五應而又同徳奔五則登五之杌謂設杌以待</span>
<span class='tline' id='l73' data-llen='1469:1492'>　其來也如信往而登壇良往而帷幄皆奔其杌之謂</span>
<span class='tline' id='l74' data-llen='1492:1505'>　也象曰涣奔其机得願也</span>
<span class='tline' id='l75' data-llen='1505:1523'>六三涣其躬无悔象曰渙其躬志在外也</span>
<span class='tline' id='l76' data-llen='1523:1546'>　三與上應而上无位不若自身拔而歸五故曰涣其</span>
<span class='tline' id='l77' data-llen='1546:1569'>　躬无悔如信布等棄楚而歸漢也象曰涣其躬志在</span>
<span class='tline' id='l78' data-llen='1569:1574'>　外也</span>
<span class='tline' id='l79' data-llen='1574:1600'><a onclick="displayPageImage('KR1a0049', 'WYG', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1600:1623'>六四涣其羣元吉涣有丘匪夷所思象曰涣其羣元吉</span>
<span class='tline' id='l81' data-llen='1623:1628'>光大也</span>
<span class='tline' id='l82' data-llen='1628:1651'>　六四近五任五腹心之寄羣集天下之才以為五用</span>
<span class='tline' id='l83' data-llen='1651:1674'>　故涣其羣元吉丘者物之所聚凢一智一能收拾无</span>
<span class='tline' id='l84' data-llen='1674:1697'>　遺如丘之聚物又當脱畧邊幅不可有等夷之思則</span>
<span class='tline' id='l85' data-llen='1697:1720'>　人才萃而九五之初濟矣漢之蕭何唐之元齡皆當</span>
<span class='tline' id='l86' data-llen='1720:1743'>　此任不然則才人之歸无所受也象曰涣其羣元吉</span>
<span class='tline' id='l87' data-llen='1743:1766'>　光大也居此位者非光大之臣不可所謂其心休休</span>
<span class='tline' id='l88' data-llen='1766:1792'><a onclick="displayPageImage('KR1a0049', 'WYG', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1792:1810'>　其如有容者也然後可以受天下之才</span>
<span class='tline' id='l90' data-llen='1810:1833'>九五涣汗其大號涣王居无咎象曰王居无咎正位也</span>
<span class='tline' id='l91' data-llen='1833:1856'>　五為涣主濟涣之功既正君位則大告天下令出如</span>
<span class='tline' id='l92' data-llen='1856:1879'>　汗可出不可反故曰涣汗其大號涣王居即王者之</span>
<span class='tline' id='l93' data-llen='1879:1893'>　居也象曰王居无咎正位也</span>
<span class='tline' id='l94' data-llen='1893:1913'>上九涣其血去逖出无咎象曰涣其洫逺害也</span>
<span class='tline' id='l95' data-llen='1913:1936'>　九居卦上涣功成而論賞也當渙之時患難相同未</span>
<span class='tline' id='l96' data-llen='1936:1959'>　必心契功成居賞則君疑而邪念起矣當此之時髙</span>
<span class='tline' id='l97' data-llen='1959:1985'><a onclick="displayPageImage('KR1a0049', 'WYG', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='1985:2008'>　飛逺引不以爵邑為事如子房之長往則无良弓走</span>
<span class='tline' id='l99' data-llen='2008:2031'>　狗之禍矣故曰涣其血去逖出无咎象曰涣其血逺</span>
<span class='tline' id='l100' data-llen='2031:2054'>　害也盖若臣以涣而合非有堂陛之素必不能相終</span>
<span class='tline' id='l101' data-llen='2054:2065'>　凡此皆逺害之道也</span>
<span class='tline' id='l102' data-llen='2065:2076'>䷻<span class='krp-note'>兊下/坎上</span>節</span>
<span class='tline' id='l103' data-llen='2076:2099'>節亨苦節不可貞彖曰節亨剛柔分而剛得中苦節不</span>
<span class='tline' id='l104' data-llen='2099:2122'>可貞其道窮也説以行險當位以節中正以通天地節</span>
<span class='tline' id='l105' data-llen='2122:2138'>而四時成節以制度不傷財不害民</span>
<span class='tline' id='l106' data-llen='2138:2164'><a onclick="displayPageImage('KR1a0049', 'WYG', '012-6b' );" name="012-6b" class="pb">[012-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2164:2187'>　天下之物莫不有節節則也理之不可過者也天下</span>
<span class='tline' id='l108' data-llen='2187:2210'>　之財有限而人主之欲无窮聖人立為中正之制凢</span>
<span class='tline' id='l109' data-llen='2210:2233'>　衣服飲食器用之具多寡之數尺寸之度皆有常則</span>
<span class='tline' id='l110' data-llen='2233:2256'>　而不可過故儉為聖人之㣲然儉不中節則于禮无</span>
<span class='tline' id='l111' data-llen='2256:2279'>　取茅茨土階卑宫菲食聖人躬行之然而各當其可</span>
<span class='tline' id='l112' data-llen='2279:2302'>　墨子之治喪必尚儉晏子豚肩不揜豆以為禮又非</span>
<span class='tline' id='l113' data-llen='2302:2325'>　可以通行而强衆聖人節天下以禮禮者制中之禮</span>
<span class='tline' id='l114' data-llen='2325:2348'>　非可太過而不及曰節亨節所以通也聖人不强人</span>
<span class='tline' id='l115' data-llen='2348:2374'><a onclick="displayPageImage('KR1a0049', 'WYG', '012-7a' );" name="012-7a" class="pb">[012-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2374:2397'>　所不能節而極為苦節非可常之道也故曰苦節不</span>
<span class='tline' id='l117' data-llen='2397:2420'>　可貞彖以二卦言之可以見節之義六爻剛與柔分</span>
<span class='tline' id='l118' data-llen='2420:2443'>　而二五剛皆得中所以无太過不及而可以通行者</span>
<span class='tline' id='l119' data-llen='2443:2466'>　也如苦節則失之太過而極不能强制故其道窮也</span>
<span class='tline' id='l120' data-llen='2466:2489'>　下體説上體險人心險于山川其欲至難節也非其</span>
<span class='tline' id='l121' data-llen='2489:2512'>　中心之樂則不能説以行險是以能節也六爻九五</span>
<span class='tline' id='l122' data-llen='2512:2535'>　居中為節之主剛當其位節以中正得節天下之道</span>
<span class='tline' id='l123' data-llen='2535:2558'>　故曰當位以節中正以通天地之道亦莫不有節也</span>
<span class='tline' id='l124' data-llen='2558:2584'><a onclick="displayPageImage('KR1a0049', 'WYG', '012-7b' );" name="012-7b" class="pb">[012-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2584:2607'>　隂陽寒暑之運未嘗有過然後四時相推而成嵗聖</span>
<span class='tline' id='l126' data-llen='2607:2630'>　人觀天地之節為天下立一定之制凡貴賤等級衣</span>
<span class='tline' id='l127' data-llen='2630:2653'>　服器用皆有常則以其所入供其所出與天下共由</span>
<span class='tline' id='l128' data-llen='2653:2676'>　之而君民无有餘不足之患故周人以千八百國之</span>
<span class='tline' id='l129' data-llen='2676:2699'>　財奉千八國之君而天下常冨秦人以千八百國之</span>
<span class='tline' id='l130' data-llen='2699:2722'>　財奉一人之身而天下常貧由制度之立與不立故</span>
<span class='tline' id='l131' data-llen='2722:2738'>　也故曰節以制度不傷財不害民</span>
<span class='tline' id='l132' data-llen='2738:2756'>象曰澤上有水節君子以制數度議徳行</span>
<span class='tline' id='l133' data-llen='2756:2782'><a onclick="displayPageImage('KR1a0049', 'WYG', '012-8a' );" name="012-8a" class="pb">[012-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2782:2805'>　澤所以節水今澤上猶有水未歸隄防也必思隄防</span>
<span class='tline' id='l135' data-llen='2805:2828'>　之功所謂川有防器有範見禮教之至制數度節以</span>
<span class='tline' id='l136' data-llen='2828:2851'>　外也議徳行節于内也徳必稱位則不窮天下以奉</span>
<span class='tline' id='l137' data-llen='2851:2858'>　一已之欲</span>
<span class='tline' id='l138' data-llen='2858:2878'>初九不出户庭无咎象曰不出户庭知通塞也</span>
<span class='tline' id='l139' data-llen='2878:2901'>　處下居節之始人心與物交則為物所引傷財害民</span>
<span class='tline' id='l140' data-llen='2901:2924'>　皆由此生能謹宻而不出則无咎矣故曰不出户庭</span>
<span class='tline' id='l141' data-llen='2924:2947'>　无咎象曰知通塞也當其在下可以无出非終无出</span>
<span class='tline' id='l142' data-llen='2947:2973'><a onclick="displayPageImage('KR1a0049', 'WYG', '012-8b' );" name="012-8b" class="pb">[012-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2973:2987'>　也二爻則出矣故曰知通塞</span>
<span class='tline' id='l144' data-llen='2987:3007'>九二不出門庭凶象曰不出門庭㓙失時極也</span>
<span class='tline' id='l145' data-llen='3007:3030'>　時行時止所謂時中也初在下不出户庭可也二不</span>
<span class='tline' id='l146' data-llen='3030:3053'>　出門庭則非時中之道矣處顔子時閉户可也處禹</span>
<span class='tline' id='l147' data-llen='3053:3076'>　稷時則以被髪纓冠為中矣象曰失時極也極中也</span>
<span class='tline' id='l148' data-llen='3076:3086'>　所謂時中之道也</span>
<span class='tline' id='l149' data-llen='3086:3108'>六三不節若則嗟若无咎象曰不節之嗟又誰咎也</span>
<span class='tline' id='l150' data-llen='3108:3131'>　三柔體位不當不能節者也窮則必嗟嗟則反乎節</span>
<span class='tline' id='l151' data-llen='3131:3157'><a onclick="displayPageImage('KR1a0049', 'WYG', '012-9a' );" name="012-9a" class="pb">[012-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3157:3180'>　故无咎武帝三十年兵禍漢㡬危矣輪臺一悔尚足</span>
<span class='tline' id='l153' data-llen='3180:3203'>　為國故不節之嗟聖人許之象曰不節之嗟又誰咎</span>
<span class='tline' id='l154' data-llen='3203:3207'>　也</span>
<span class='tline' id='l155' data-llen='3207:3224'>六四安節亨象曰安節之亨承上道也</span>
<span class='tline' id='l156' data-llen='3224:3247'>　四大臣之位古者王后之用有司不敢㑹大臣得以</span>
<span class='tline' id='l157' data-llen='3247:3270'>　九式而撙節之然不可太過也以萬乗之尊使其自</span>
<span class='tline' id='l158' data-llen='3270:3293'>　奉無以異于閭閻之匹夫則其心必不安故曰安節</span>
<span class='tline' id='l159' data-llen='3293:3316'>　吉使君心安于節則吉也象曰承上道也節君之道</span>
<span class='tline' id='l160' data-llen='3316:3342'><a onclick="displayPageImage('KR1a0049', 'WYG', '012-9b' );" name="012-9b" class="pb">[012-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3342:3348'>　如此也</span>
<span class='tline' id='l162' data-llen='3348:3368'>九五甘節吉往有尚象曰甘節之吉居位中也</span>
<span class='tline' id='l163' data-llen='3368:3391'>　處君位而能節必其心之樂惡衣菲食弋綈革寫必</span>
<span class='tline' id='l164' data-llen='3391:3414'>　其所樂之不存者彼自以為甘也以此而往吉莫大</span>
<span class='tline' id='l165' data-llen='3414:3437'>　矣故曰甘節吉往有尚象曰居位中也以所居位中</span>
<span class='tline' id='l166' data-llen='3437:3445'>　當以節者也</span>
<span class='tline' id='l167' data-llen='3445:3465'>上六苦節貞㓙悔亡象曰苦節貞㓙其道窮也</span>
<span class='tline' id='l168' data-llen='3465:3488'>　處節之極節之苦也不可貞之道也然苦節而㓙必</span>
<span class='tline' id='l169' data-llen='3488:3515'><a onclick="displayPageImage('KR1a0049', 'WYG', '012-10a' );" name="012-10a" class="pb">[012-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3515:3538'>　無傷財害民之弊故悔亡象曰苦節貞凶其道窮也</span>
<span class='tline' id='l171' data-llen='3538:3550'>䷼<span class='krp-note'>兊下/㢲上</span>中孚</span>
<span class='tline' id='l172' data-llen='3550:3573'>中孚豚魚吉利涉大川利貞彖曰中孚柔在内而剛得</span>
<span class='tline' id='l173' data-llen='3573:3596'>中説而㢲孚乃化邦也豚魚吉信及豚魚也利涉大川</span>
<span class='tline' id='l174' data-llen='3596:3613'>乗木舟虚也中孚以利貞乃應乎天也</span>
<span class='tline' id='l175' data-llen='3613:3636'>　湘卿云孚卵也羽物之卵化也外實中虚節之象也</span>
<span class='tline' id='l176' data-llen='3636:3659'>　卵之致用則中故曰中孚仁及草木言草木難仁也</span>
<span class='tline' id='l177' data-llen='3659:3682'>　誠動金石言金石難誠也信及豚魚言豚魚難信也</span>
<span class='tline' id='l178' data-llen='3682:3709'><a onclick="displayPageImage('KR1a0049', 'WYG', '012-10b' );" name="012-10b" class="pb">[012-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3709:3732'>　草木金石豚魚天也天則真君臣父子兄弟夫婦朋</span>
<span class='tline' id='l180' data-llen='3732:3755'>　友人也人則情聖人與天同徳任真不任情故信及</span>
<span class='tline' id='l181' data-llen='3755:3778'>　豚魚然後為吉中孚六畫有舟之象故利涉大川彖</span>
<span class='tline' id='l182' data-llen='3778:3801'>　柔在内而剛得中二柔居三四柔雖在内二五以剛</span>
<span class='tline' id='l183' data-llen='3801:3824'>　得中下體説而上體㢲以理用相孚五為中孚之主</span>
<span class='tline' id='l184' data-llen='3824:3847'>　化邦之道亦由是也故曰孚乃化邦也豚魚難信也</span>
<span class='tline' id='l185' data-llen='3847:3870'>　信及豚魚信之至也六爻中虚有舟象焉上體為木</span>
<span class='tline' id='l186' data-llen='3870:3893'>　故曰乗木舟虚也人心之乎出于天理之正則无往</span>
<span class='tline' id='l187' data-llen='3893:3920'><a onclick="displayPageImage('KR1a0049', 'WYG', '012-11a' );" name="012-11a" class="pb">[012-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3920:3943'>　而不孚矣故曰中孚以利貞乃應乎天也夘化之孚</span>
<span class='tline' id='l189' data-llen='3943:3966'>　全是天理六爻初言人心之孚三與四取舟義二與</span>
<span class='tline' id='l190' data-llen='3966:3977'>　五與上言夘化之道</span>
<span class='tline' id='l191' data-llen='3977:3994'>象曰澤上有風中孚君子以議獄緩死</span>
<span class='tline' id='l192' data-llen='3994:4017'>　澤水平得風便成濤其感至易定而能應之象也議</span>
<span class='tline' id='l193' data-llen='4017:4037'>　獄緩死哀矜惻怛出于至誠皆可以見中孚</span>
<span class='tline' id='l194' data-llen='4037:4057'>初九虞吉有它不燕象曰初九虞吉志未變也</span>
<span class='tline' id='l195' data-llen='4057:4081'>　虞祭也𦵏反而虞所謂其去也如慕其反也如疑此</span>
<span class='tline' id='l196' data-llen='4081:4108'><a onclick="displayPageImage('KR1a0049', 'WYG', '012-11b' );" name="012-11b" class="pb">[012-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4108:4131'>　心純乎親也有它不燕所謂食㫖不甘聞樂不樂也</span>
<span class='tline' id='l198' data-llen='4131:4154'>　可以見中孚故于初爻言之曰志未變也言其純一</span>
<span class='tline' id='l199' data-llen='4154:4177'>　而未變也能常存此心如有它不燕時則中孚之理</span>
<span class='tline' id='l200' data-llen='4177:4182'>　具矣</span>
<span class='tline' id='l201' data-llen='4182:4205'>九二鳴鶴在隂其子和之我有好爵吾與爾靡之象曰</span>
<span class='tline' id='l202' data-llen='4205:4215'>其子和之中心願也</span>
<span class='tline' id='l203' data-llen='4215:4238'>　孚羽物之卵化者惟卵化可以見中孚卵化之物啐</span>
<span class='tline' id='l204' data-llen='4238:4261'>　啄同時鶴鳴于隂子和于卵母子未相知也而啐啄</span>
<span class='tline' id='l205' data-llen='4261:4288'><a onclick="displayPageImage('KR1a0049', 'WYG', '012-12a' );" name="012-12a" class="pb">[012-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4288:4311'>　已相應此純乎天理而不容以人参也相孚之道莫</span>
<span class='tline' id='l207' data-llen='4311:4334'>　切于此人之相孚形體雖有爾我之異而天爵之同</span>
<span class='tline' id='l208' data-llen='4334:4357'>　處不約而合故曰我有好爵吾與靡之象曰中心願</span>
<span class='tline' id='l209' data-llen='4357:4380'>　也繫辭子曰君子居其室出其言善則千之外應之</span>
<span class='tline' id='l210' data-llen='4380:4403'>　況其邇者乎居其室出其言不善則千里之外違之</span>
<span class='tline' id='l211' data-llen='4403:4426'>　況其邇者乎言出乎身加乎民行發乎邇見乎逺言</span>
<span class='tline' id='l212' data-llen='4426:4449'>　行君子之樞機樞機之發榮辱之主也言行君子之</span>
<span class='tline' id='l213' data-llen='4449:4462'>　所以動天地也可不慎乎</span>
<span class='tline' id='l214' data-llen='4462:4489'><a onclick="displayPageImage('KR1a0049', 'WYG', '012-12b' );" name="012-12b" class="pb">[012-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4489:4512'>六三得敵或鼔或罷或泣或歌象曰或鼔或罷位不當</span>
<span class='tline' id='l216' data-llen='4512:4515'>也</span>
<span class='tline' id='l217' data-llen='4515:4538'>　中孚有舟象三四二隂處舟之中位皆不正不能相</span>
<span class='tline' id='l218' data-llen='4538:4561'>　孚同舟而遇風波胡越可以共濟心苟二三則舟中</span>
<span class='tline' id='l219' data-llen='4561:4584'>　之人皆敵國三與四不孚而敵故曰得敵或鼓或罷</span>
<span class='tline' id='l220' data-llen='4584:4607'>　或泣或歌方其敵則鼓而泣敵已則罷而歌小人喜</span>
<span class='tline' id='l221' data-llen='4607:4630'>　怒無常之態象曰位不當也言所居之位不正故小</span>
<span class='tline' id='l222' data-llen='4630:4639'>　人之情態自見</span>
<span class='tline' id='l223' data-llen='4639:4666'><a onclick="displayPageImage('KR1a0049', 'WYG', '012-13a' );" name="012-13a" class="pb">[012-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4666:4687'>六四月㡬望馬匹亡无咎象曰馬匹亡絶類上也</span>
<span class='tline' id='l225' data-llen='4687:4710'>　四隂在上體近五望也匹敵也二隂同類而敵四能</span>
<span class='tline' id='l226' data-llen='4710:4733'>　不與三比亡其匹而獨處則无咎象曰馬匹亡絶類</span>
<span class='tline' id='l227' data-llen='4733:4748'>　上也三已之類絶之而居上也</span>
<span class='tline' id='l228' data-llen='4748:4768'>九五有孚攣如无咎象曰有孚攣如位正當也</span>
<span class='tline' id='l229' data-llen='4768:4791'>　五與二相孚鶴鳴在二而子和在五相孚也以天攣</span>
<span class='tline' id='l230' data-llen='4791:4814'>　如卵化之物方其拳然之時已有孚感之意然後可</span>
<span class='tline' id='l231' data-llen='4814:4837'>　以言天理之孚故以攣如言之象曰位正當也言所</span>
<span class='tline' id='l232' data-llen='4837:4864'><a onclick="displayPageImage('KR1a0049', 'WYG', '012-13b' );" name="012-13b" class="pb">[012-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4864:4876'>　之位正故其中以孚也</span>
<span class='tline' id='l234' data-llen='4876:4898'>上九翰音登于天貞凶象曰翰音登于天何可長也</span>
<span class='tline' id='l235' data-llen='4898:4906'>　說<span class='krp-note'>闕/</span></span>
<span class='tline' id='l236' data-llen='4906:4918'>䷽<span class='krp-note'>艮下/震上</span>小過</span>
<span class='tline' id='l237' data-llen='4918:4941'>小過亨利貞可小事不可大事飛鳥遺之音不宜上宜</span>
<span class='tline' id='l238' data-llen='4941:4964'>下大吉彖曰小過小者過而亨也過以利貞與時行也</span>
<span class='tline' id='l239' data-llen='4964:4987'>柔得中是以小事吉也剛失位而不中是以不可大事</span>
<span class='tline' id='l240' data-llen='4987:5010'>也有飛鳥之象焉飛鳥遺之音不宜上宜下大吉上逆</span>
<span class='tline' id='l241' data-llen='5010:5037'><a onclick="displayPageImage('KR1a0049', 'WYG', '012-14a' );" name="012-14a" class="pb">[012-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5037:5043'>而下順也</span>
<span class='tline' id='l243' data-llen='5043:5066'>　小過隂過乎陽也二陽失位而不中隂得位而中故</span>
<span class='tline' id='l244' data-llen='5066:5089'>　為小過小過亨小者過而亨也小人之道不可過也</span>
<span class='tline' id='l245' data-llen='5089:5112'>　過安得亨盖雖小道必有可觀惟致逺則恐泥故君</span>
<span class='tline' id='l246' data-llen='5112:5135'>　子弗由言必信行必果雖非大人之事而言行信謹</span>
<span class='tline' id='l247' data-llen='5135:5158'>　又非始學之可忽故小道亦有時而亨也利貞隂不</span>
<span class='tline' id='l248' data-llen='5158:5181'>　可長利乎貞也亦不可常貞故彖曰與時行也所謂</span>
<span class='tline' id='l249' data-llen='5181:5204'>　大徳不踰閑小徳出入可也柔得中可小事也剛失</span>
<span class='tline' id='l250' data-llen='5204:5231'><a onclick="displayPageImage('KR1a0049', 'WYG', '012-14b' );" name="012-14b" class="pb">[012-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5231:5254'>　中不可大事也卦有飛鳥之象上體飛而下下體飛</span>
<span class='tline' id='l252' data-llen='5254:5277'>　而上飛鳥遺之音謂上六也六極而亢有遺墜之音</span>
<span class='tline' id='l253' data-llen='5277:5300'>　初飛而上六飛而下飛上者逆飛下者順隂道不可</span>
<span class='tline' id='l254' data-llen='5300:5322'>　令居上故卦言不宜上宜下彖言上逆而下順也</span>
<span class='tline' id='l255' data-llen='5322:5345'>象曰山上有雷小過君子以行過乎恭䘮過乎哀用過</span>
<span class='tline' id='l256' data-llen='5345:5349'>乎儉</span>
<span class='tline' id='l257' data-llen='5349:5372'>　雷在天則為雨雷而在山則不成雨隂過之象也君</span>
<span class='tline' id='l258' data-llen='5372:5395'>　子行過乎恭䘮過乎哀用過乎儉小而過者也若大</span>
<span class='tline' id='l259' data-llen='5395:5422'><a onclick="displayPageImage('KR1a0049', 'WYG', '012-15a' );" name="012-15a" class="pb">[012-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5422:5430'>　徳則不踰閑</span>
<span class='tline' id='l261' data-llen='5430:5449'>初六飛鳥以㓙象曰飛鳥以㓙不可如何也</span>
<span class='tline' id='l262' data-llen='5449:5472'>　卦有飛鳥之象初飛而上隂不宜上故象曰不可如</span>
<span class='tline' id='l263' data-llen='5472:5477'>　何也</span>
<span class='tline' id='l264' data-llen='5477:5500'>六二過其祖遇其妣不及其君遇其臣无咎象曰不及</span>
<span class='tline' id='l265' data-llen='5500:5509'>其君臣不可過也</span>
<span class='tline' id='l266' data-llen='5509:5532'>　三二之父四二之祖過其祖而遇六是遇妣也五君</span>
<span class='tline' id='l267' data-llen='5532:5555'>　位陽不居之不及其君也而公在焉是遇其臣也然</span>
<span class='tline' id='l268' data-llen='5555:5582'><a onclick="displayPageImage('KR1a0049', 'WYG', '012-15b' );" name="012-15b" class="pb">[012-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5582:5605'>　以二遇五同為隂過故无咎象曰不及其君臣不可</span>
<span class='tline' id='l270' data-llen='5605:5610'>　過也</span>
<span class='tline' id='l271' data-llen='5610:5633'>九三弗過防之從或戕之㓙象曰從或戕之㓙如何也</span>
<span class='tline' id='l272' data-llen='5633:5656'>　三居下卦二隂過而陽不過三必防之若從之則被</span>
<span class='tline' id='l273' data-llen='5656:5674'>　其戕而㓙也象曰從或戕之㓙如何也</span>
<span class='tline' id='l274' data-llen='5674:5697'>九四无咎弗過遇之往厲必戒勿用永貞象曰弗過遇</span>
<span class='tline' id='l275' data-llen='5697:5713'>之位不當也往厲必戒終不可長也</span>
<span class='tline' id='l276' data-llen='5713:5736'>　四居上體二隂過而四不過然隂得位而在已上與</span>
<span class='tline' id='l277' data-llen='5736:5763'><a onclick="displayPageImage('KR1a0049', 'WYG', '012-16a' );" name="012-16a" class="pb">[012-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5763:5786'>　之遇則可以免害往見小人危道也必加謹戒然從</span>
<span class='tline' id='l279' data-llen='5786:5809'>　權則可非可用以為常也故勿用永貞象曰勿過遇</span>
<span class='tline' id='l280' data-llen='5809:5832'>　之位不當也往厲必戒終不可長也四與三同弗過</span>
<span class='tline' id='l281' data-llen='5832:5855'>　而三以防小人為義四以遇小人為義者盖三處二</span>
<span class='tline' id='l282' data-llen='5855:5878'>　隂之上小人在己下可得而防也四處二隂之下小</span>
<span class='tline' id='l283' data-llen='5878:5895'>　人在己上不可得而防也故必往遇</span>
<span class='tline' id='l284' data-llen='5895:5918'>六五宻雲不雨自我西郊公弋取彼在穴象曰宻雲不</span>
<span class='tline' id='l285' data-llen='5918:5924'>雨己上也</span>
<span class='tline' id='l286' data-llen='5924:5951'><a onclick="displayPageImage('KR1a0049', 'WYG', '012-16b' );" name="012-16b" class="pb">[012-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5951:5974'>　五君位而隂居之隂唱則不成雨君子失位此非隂</span>
<span class='tline' id='l288' data-llen='5974:5997'>　所宜據也欲不得于君子一隂猶據上能就穴弋而</span>
<span class='tline' id='l289' data-llen='5997:6020'>　取之以自納則猶可也臣爵極于公故言公象曰宻</span>
<span class='tline' id='l290' data-llen='6020:6029'>　雲不雨己上也</span>
<span class='tline' id='l291' data-llen='6029:6052'>上六弗遇過之飛鳥離之㓙是謂災眚象曰弗遇過之</span>
<span class='tline' id='l292' data-llen='6052:6057'>已亢也</span>
<span class='tline' id='l293' data-llen='6057:6080'>　四與二遇而六不遇六過而上也故曰弗遇過之五</span>
<span class='tline' id='l294' data-llen='6080:6103'>　有弋己之意己巳麗六五之弋據髙不下災至而㓙</span>
<span class='tline' id='l295' data-llen='6103:6130'><a onclick="displayPageImage('KR1a0049', 'WYG', '012-17a' );" name="012-17a" class="pb">[012-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6130:6153'>　矣故曰飛鳥離之㓙象曰弗遇過之已亢也言柔不</span>
<span class='tline' id='l297' data-llen='6153:6162'>　當亢而在上也</span>
<span class='tline' id='l298' data-llen='6162:6174'>䷾<span class='krp-note'>離下/坎上</span>既濟</span>
<span class='tline' id='l299' data-llen='6174:6197'>既濟亨小利貞初吉終亂彖曰既濟亨小者亨也利貞</span>
<span class='tline' id='l300' data-llen='6197:6220'>剛柔正而位當也初吉柔得中也終止則亂其道窮也</span>
<span class='tline' id='l301' data-llen='6220:6243'>　既濟時之既濟也水在火上水火之功成火在水上</span>
<span class='tline' id='l302' data-llen='6243:6266'>　水火之情睽既濟未濟之别也古人洪濟艱難不敢</span>
<span class='tline' id='l303' data-llen='6266:6289'>　自止所謂若涉淵水予惟往求朕攸濟必往必來安</span>
<span class='tline' id='l304' data-llen='6289:6316'><a onclick="displayPageImage('KR1a0049', 'WYG', '012-17b' );" name="012-17b" class="pb">[012-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6316:6339'>　得不濟全卦有狐象以正體互體皆為坎離坎離水</span>
<span class='tline' id='l306' data-llen='6339:6359'>　火也狐能水火故有狐象老狐能濟者也少</span>
<span class='tline' id='l307' data-llen='6359:6382'>　狐不能濟者也既濟以九居初老狐也濡尾而曳輪</span>
<span class='tline' id='l308' data-llen='6382:6405'>　未濟以六居初少狐也濡尾而不往既濟未濟合在</span>
<span class='tline' id='l309' data-llen='6405:6428'>　初爻故既濟初曳輪三伐國五成既濟之功未濟二</span>
<span class='tline' id='l310' data-llen='6428:6451'>　曳輪四伐國六成未濟之功大抵又遇陽則能濟遇</span>
<span class='tline' id='l311' data-llen='6451:6474'>　隂則不能濟爻之陰陽相間全係初一爻曰既濟亨</span>
<span class='tline' id='l312' data-llen='6474:6497'>　既濟則亨也又曰小利貞彖中解作小者亨也利貞</span>
<span class='tline' id='l313' data-llen='6497:6524'><a onclick="displayPageImage('KR1a0049', 'WYG', '012-18a' );" name="012-18a" class="pb">[012-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6524:6549'>　剛柔正而位當也蓋老狐能濟者也能濟則以濟為常少</span>
<span class='tline' id='l315' data-llen='6549:6572'>　狐不能濟者也不能濟則以濟為喜老狐既濟則少</span>
<span class='tline' id='l316' data-llen='6572:6595'>　狐亦隨之而濟老狐以濟為常安其亨者也少孤以</span>
<span class='tline' id='l317' data-llen='6595:6618'>　濟為喜有其亨者也苟有其亨則不能保既濟之功</span>
<span class='tline' id='l318' data-llen='6618:6641'>　故既亨之後則小者當利貞以小者有其亨故也剛</span>
<span class='tline' id='l319' data-llen='6641:6664'>　柔正而位當則成功可保矣至上六爻以柔居終反</span>
<span class='tline' id='l320' data-llen='6664:6687'>　成濡首之害是不能貞小之騐也禹與稷濟盡天下</span>
<span class='tline' id='l321' data-llen='6687:6710'>　之饑溺而不自矜伐齊桓公才服江黄便有震矜之</span>
<span class='tline' id='l322' data-llen='6710:6737'><a onclick="displayPageImage('KR1a0049', 'WYG', '012-18b' );" name="012-18b" class="pb">[012-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6737:6760'>　色者无他此縁伯者之器小故耳故文王卦辭曰既</span>
<span class='tline' id='l324' data-llen='6760:6783'>　濟亨小利貞聖人之彖辭曰小者亨也盖惟小者有</span>
<span class='tline' id='l325' data-llen='6783:6806'>　其亨故當利貞初吉曳輪而吉也終亂濡首而亂也</span>
<span class='tline' id='l326' data-llen='6806:6829'>　不難于初而難于終所貴乎利貞彖既濟亨小者亨</span>
<span class='tline' id='l327' data-llen='6829:6852'>　也小者有其亨也利貞剛柔正而位當也剛柔位正</span>
<span class='tline' id='l328' data-llen='6852:6875'>　故能保既濟之功也初吉柔得中也初之所以吉者</span>
<span class='tline' id='l329' data-llen='6875:6898'>　以初九曳輪而二柔終猶得中終止則亂其道窮也</span>
<span class='tline' id='l330' data-llen='6898:6917'>象曰水在火上既濟君子以思患而預防之</span>
<span class='tline' id='l331' data-llen='6917:6944'><a onclick="displayPageImage('KR1a0049', 'WYG', '012-19a' );" name="012-19a" class="pb">[012-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6944:6967'>　水在火上水火之功成既濟之象也思患預防在既</span>
<span class='tline' id='l333' data-llen='6967:6983'>　濟之後安而不忘危也四爻見之</span>
<span class='tline' id='l334' data-llen='6983:7004'>初九曳其輪濡其尾无咎象曰曳其輪義无咎也</span>
<span class='tline' id='l335' data-llen='7004:7027'>　六爻陽善陰不善二戒喪茀四戒衣袽六戒濡首皆</span>
<span class='tline' id='l336' data-llen='7027:7050'>　陰居之初善曳輪三善伐國五善受福皆陽居之福</span>
<span class='tline' id='l337' data-llen='7050:7073'>　濟事在剛不在柔也初以陽居濟之始剛而能濟者</span>
<span class='tline' id='l338' data-llen='7073:7096'>　也曳輪而往雖濡尾不恤也故能成既濟之功象曰</span>
<span class='tline' id='l339' data-llen='7096:7106'>　曳其輪義无咎也</span>
<span class='tline' id='l340' data-llen='7106:7133'><a onclick="displayPageImage('KR1a0049', 'WYG', '012-19b' );" name="012-19b" class="pb">[012-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7133:7155'>六二婦喪其茀勿逐七日得象曰七日得以中道也</span>
<span class='tline' id='l342' data-llen='7155:7178'>　以六居二婦道也濟而喪茀茀車蔽也勿逐而往越</span>
<span class='tline' id='l343' data-llen='7178:7201'>　次得五濟道成矣坎數七故曰勿逐七日得謂不可</span>
<span class='tline' id='l344' data-llen='7201:7224'>　喪茀而不往也象曰七日得以中道也謂柔得中猶</span>
<span class='tline' id='l345' data-llen='7224:7230'>　可濟也</span>
<span class='tline' id='l346' data-llen='7230:7253'>九三髙宗伐鬼方三年克之小人勿用象曰三年克之</span>
<span class='tline' id='l347' data-llen='7253:7257'>憊也</span>
<span class='tline' id='l348' data-llen='7257:7280'>　三居既濟之中以陽居陽用力以濟者也如髙宗伐</span>
<span class='tline' id='l349' data-llen='7280:7307'><a onclick="displayPageImage('KR1a0049', 'WYG', '012-20a' );" name="012-20a" class="pb">[012-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7307:7330'>　鬼方三年而後克之不以師老而止也位在三故曰</span>
<span class='tline' id='l351' data-llen='7330:7353'>　三年然三代之兵不用小人葢无所用小人也象曰</span>
<span class='tline' id='l352' data-llen='7353:7376'>　三年克之憊也三年而後克兵力亦憊矣苟有小人</span>
<span class='tline' id='l353' data-llen='7376:7399'>　間其中是乎一亂而生一亂也聖人此意甚㣲學者</span>
<span class='tline' id='l354' data-llen='7399:7405'>　冝思之</span>
<span class='tline' id='l355' data-llen='7405:7425'>六四繻有衣袽終日戒象曰終日戒有所疑也</span>
<span class='tline' id='l356' data-llen='7425:7448'>　三既克國以六處四安必忘危衣袽所以基舟漏也</span>
<span class='tline' id='l357' data-llen='7448:7471'>　治平之世罅漏易生故必思患而預防之終日之間</span>
<span class='tline' id='l358' data-llen='7471:7498'><a onclick="displayPageImage('KR1a0049', 'WYG', '012-20b' );" name="012-20b" class="pb">[012-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7498:7521'>　无時而不戒所以保成功也象曰終日戒有所疑也</span>
<span class='tline' id='l360' data-llen='7521:7544'>九五東隣殺牛不如西隣之禴祭實受其福象曰東隣</span>
<span class='tline' id='l361' data-llen='7544:7563'>殺牛不如西隣之時也實受其福吉大來也</span>
<span class='tline' id='l362' data-llen='7563:7586'>　五為既濟之主三既伐國矣夫人處功成治定之後</span>
<span class='tline' id='l363' data-llen='7586:7609'>　必生侈心古之聖人其成功也必制為四時之定祭</span>
<span class='tline' id='l364' data-llen='7609:7632'>　外此皆徼福者也故于五爻有殺牛之戒禴則四時</span>
<span class='tline' id='l365' data-llen='7632:7655'>　之定祭也後世人主邊境纔无事則禱祠之事起漢</span>
<span class='tline' id='l366' data-llen='7655:7678'>　唐英主皆所不免且如髙宗中興之賢君伐國之後</span>
<span class='tline' id='l367' data-llen='7678:7705'><a onclick="displayPageImage('KR1a0049', 'WYG', '012-21a' );" name="012-21a" class="pb">[012-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7705:7728'>　黷于祭祀有所不免以來鼎雉之變祖已作戒見于</span>
<span class='tline' id='l369' data-llen='7728:7751'>　書者可騐也故聖人于此卦三爻取髙宗伐國五爻</span>
<span class='tline' id='l370' data-llen='7751:7774'>　以祭祀言之其為後世慮者深矣故象曰不如西隣</span>
<span class='tline' id='l371' data-llen='7774:7797'>　之時也以禴者四時之定祭也外此而殺牛皆諂也</span>
<span class='tline' id='l372' data-llen='7797:7815'>上六濡其首厲象曰濡其首厲何可久也</span>
<span class='tline' id='l373' data-llen='7815:7838'>　以六居上非能守既濟之功者也所謂終止則亂者</span>
<span class='tline' id='l374' data-llen='7838:7861'>　也故濡首而且危治亂无常惟人所召既濟之終亂</span>
<span class='tline' id='l375' data-llen='7861:7883'>　形已兆所以成未濟也象曰濡其首厲何可久也</span>
<span class='tline' id='l376' data-llen='7883:7910'><a onclick="displayPageImage('KR1a0049', 'WYG', '012-21b' );" name="012-21b" class="pb">[012-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7910:7922'>䷝<span class='krp-note'>坎下/離上</span>未濟</span>
<span class='tline' id='l378' data-llen='7922:7945'>未濟亨小狐汔濟濡其尾无攸利彖曰未濟亨柔得中</span>
<span class='tline' id='l379' data-llen='7945:7968'>也小狐汔濟未出中也濡其尾无攸利不續終也雖不</span>
<span class='tline' id='l380' data-llen='7968:7976'>當位剛柔應也</span>
<span class='tline' id='l381' data-llen='7976:7999'>　火在水上水火之情睽故成未濟以六居初濡尾而</span>
<span class='tline' id='l382' data-llen='7999:8022'>　不能曳輪故不成濟然卦有三陽曳輪伐國无異于</span>
<span class='tline' id='l383' data-llen='8022:8045'>　既濟但初爻得陰故曳輪不在初而在二伐國不在</span>
<span class='tline' id='l384' data-llen='8045:8069'>　三而在四飲酒不在五而在六故未濟不如既濟之初</span>
<span class='tline' id='l385' data-llen='8069:8096'><a onclick="displayPageImage('KR1a0049', 'WYG', '012-22a' );" name="012-22a" class="pb">[012-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8096:8119'>　既濟不如未濟之終陰陽之自然也曰未濟亨未濟</span>
<span class='tline' id='l387' data-llen='8119:8142'>　而求所以濟也小狐汔濟汔水涸也狐之老者能濟</span>
<span class='tline' id='l388' data-llen='8142:8165'>　故未涸而亦濟既濟之初濡尾而曳輪是也狐之小</span>
<span class='tline' id='l389' data-llen='8165:8188'>　者不能濟必待涸而後濟未濟之初濡尾而不曳輪</span>
<span class='tline' id='l390' data-llen='8188:8211'>　是也以六居初小狐也小狐汔濟所以成未濟也濡</span>
<span class='tline' id='l391' data-llen='8211:8234'>　其尾无攸利皆指初六彖未濟亨柔得中也以六居</span>
<span class='tline' id='l392' data-llen='8234:8257'>　五柔得中能資衆陽以共濟故未濟而亨也小狐汔</span>
<span class='tline' id='l393' data-llen='8257:8280'>　濟未出中也如既濟柔處二而得中雖婦道亦濟也</span>
<span class='tline' id='l394' data-llen='8280:8307'><a onclick="displayPageImage('KR1a0049', 'WYG', '012-22b' );" name="012-22b" class="pb">[012-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8307:8331'>　未濟柔居五而能出中故謂小狐汔濟也濡其尾无攸</span>
<span class='tline' id='l396' data-llen='8331:8354'>　利也不續終也以濡尾曳輪非可繼之道也雖初位</span>
<span class='tline' id='l397' data-llen='8354:8377'>　不當然六爻剛柔皆相應以六五柔主資九二陽剛</span>
<span class='tline' id='l398' data-llen='8377:8400'>　之大臣故二曳輪而四伐國未濟之功成矣故曰雖</span>
<span class='tline' id='l399' data-llen='8400:8410'>　不當位剛柔應也</span>
<span class='tline' id='l400' data-llen='8410:8428'>象曰火在水上未濟君子以思辨物居方</span>
<span class='tline' id='l401' data-llen='8428:8451'>　火在水上水火不相射則各從其類當未濟之時紀</span>
<span class='tline' id='l402' data-llen='8451:8473'>　綱多壊亂辨物居方君子急務盖平亂之道要在</span>
<span class='tline' id='l403' data-llen='8473:8500'><a onclick="displayPageImage('KR1a0049', 'WYG', '012-23a' );" name="012-23a" class="pb">[012-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8500:8507'>　夫紀綱定</span>
<span class='tline' id='l405' data-llen='8507:8525'>初六濡其尾吝象曰濡其尾亦不知極也</span>
<span class='tline' id='l406' data-llen='8525:8548'>　以柔居未濟之初非能濟者故濡尾而吝卦所謂小</span>
<span class='tline' id='l407' data-llen='8548:8571'>　狐汔濟者也象曰亦不知極也極終也濡尾不往莫</span>
<span class='tline' id='l408' data-llen='8571:8585'>　知所終即彖所謂不續終也</span>
<span class='tline' id='l409' data-llen='8585:8605'>九二曳其輪貞吉象曰九二貞吉中以行正也</span>
<span class='tline' id='l410' data-llen='8605:8627'>　二陽剛得中徤而能濟有應在五可以成未濟之</span>
<span class='tline' id='l411' data-llen='8627:8650'>　功故初不曳輪而二曳輪得正而吉也象曰九二貞</span>
<span class='tline' id='l412' data-llen='8650:8677'><a onclick="displayPageImage('KR1a0049', 'WYG', '012-23b' );" name="012-23b" class="pb">[012-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8677:8686'>　吉中以行正也</span>
<span class='tline' id='l414' data-llen='8686:8708'>六三未濟征凶利涉大川象曰未濟征凶位不當也</span>
<span class='tline' id='l415' data-llen='8708:8731'>　以六居三處坎之極非能濟者以未濟而征㓙也涉</span>
<span class='tline' id='l416' data-llen='8731:8754'>　坎則利矣故曰利陟大川象曰未濟征凶位不當也</span>
<span class='tline' id='l417' data-llen='8754:8777'>九四貞吉悔亡震用伐鬼方三年有賞于大國象曰貞</span>
<span class='tline' id='l418' data-llen='8777:8785'>吉悔亡志行也</span>
<span class='tline' id='l419' data-llen='8785:8808'>　涉坎居之以九居之未濟而能濟者也故曰貞吉悔</span>
<span class='tline' id='l420' data-llen='8808:8831'>　亡當伐國之任用此以伐鬼方可三年而克克則行</span>
<span class='tline' id='l421' data-llen='8831:8858'><a onclick="displayPageImage('KR1a0049', 'WYG', '012-24a' );" name="012-24a" class="pb">[012-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='8858:8881'>　賞于大國行賞在上九興師在九四四勝任故并言</span>
<span class='tline' id='l423' data-llen='8881:8894'>　之象曰貞吉悔亡志行也</span>
<span class='tline' id='l424' data-llen='8894:8917'>六五貞吉无悔君子之光有孚吉象曰君子之光其暉</span>
<span class='tline' id='l425' data-llen='8917:8921'>吉也</span>
<span class='tline' id='l426' data-llen='8921:8944'>　六五為未濟之主離明居中貞吉而无悔矣下得二</span>
<span class='tline' id='l427' data-llen='8944:8967'>　陽之助二陽君子也進遇離明之主相與共濟君子</span>
<span class='tline' id='l428' data-llen='8967:8990'>　之道光矣六五君位下得陽助剛柔相孚吉孰大焉</span>
<span class='tline' id='l429' data-llen='8990:9003'>　象曰君子之光其暉吉也</span>
<span class='tline' id='l430' data-llen='9003:9030'><a onclick="displayPageImage('KR1a0049', 'WYG', '012-24b' );" name="012-24b" class="pb">[012-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9030:9053'>上六有孚于飲酒无咎濡其首有孚失是象曰飲酒濡</span>
<span class='tline' id='l432' data-llen='9053:9061'>首亦不失節也</span>
<span class='tline' id='l433' data-llen='9061:9090'>　四伐國逆<span class='krp-note'>闕/</span>　六<span class='krp-note'>闕/</span>三年功成行賞之時也古者師</span>
<span class='tline' id='l434' data-llen='9090:9101'>　行受賑反<span class='krp-note'>闕/</span></span>
<span class='tline' id='l435' data-llen='9101:9127'>　策勲也<span class='krp-note'>闕/</span>　　　　　　　　　相孚故曰有孚于</span>
<span class='tline' id='l436' data-llen='9127:9153'>　飲酒當此賞功之時思既濟之<span class='krp-note'>閔/</span>　　　　而失有</span>
<span class='tline' id='l437' data-llen='9153:9176'>　孚之道者正在此爻今濟道既成宜用以<span class='krp-note'>闕/</span></span>
<span class='tline' id='l438' data-llen='9176:9199'>　有孚失是盖以九居上故能保成功如此象曰亦不</span>
<span class='tline' id='l439' data-llen='9199:9226'><a onclick="displayPageImage('KR1a0049', 'WYG', '012-25a' );" name="012-25a" class="pb">[012-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9226:9249'>　失節也當飲酒之時而思濡首之戒可謂不失節也</span>
<span class='tline' id='l441' data-llen='9249:9272'>　未濟與既濟只争一爻聖人設卦不終既濟而終未</span>
<span class='tline' id='l442' data-llen='9272:9295'>　濟者序卦云物不可窮也故受之以未濟終焉終未</span>
<span class='tline' id='l443' data-llen='9295:9318'>　濟所以寓生生不窮之意也然上經首乾坤終坎離</span>
<span class='tline' id='l444' data-llen='9318:9341'>　下經首咸恒終既濟未濟亦坎離也天地之道不過</span>
<span class='tline' id='l445' data-llen='9341:9364'>　陰陽五行之用莫先水火上經首天地陰陽之正也</span>
<span class='tline' id='l446' data-llen='9364:9387'>　故以水火之正終焉下經首夫婦陰陽之交也故以</span>
<span class='tline' id='l447' data-llen='9387:9404'>　水火之交終焉終始之意義盖如此</span>
<span class='tline' id='l448' data-llen='9404:9431'><a onclick="displayPageImage('KR1a0049', 'WYG', '012-25b' );" name="012-25b" class="pb">[012-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='9431:9434'>　</span>
<span class='tline' id='l450' data-llen='9434:9437'>　</span>
<span class='tline' id='l451' data-llen='9437:9440'>　</span>
<span class='tline' id='l452' data-llen='9440:9443'>　</span>
<span class='tline' id='l453' data-llen='9443:9446'>　</span>
<span class='tline' id='l454' data-llen='9446:9449'>　</span>
<span class='tline' id='l455' data-llen='9449:9452'>　</span>
<span class='tline' id='l456' data-llen='9452:9462'>　西谿易説卷十二</span>
</p>
<p>
</p>
  </div>
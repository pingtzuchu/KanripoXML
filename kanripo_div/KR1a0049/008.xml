<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0049', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　西谿易説卷八</span>
<span class='tline' id='l10' data-llen='198:218'>　　　　　　　　　　　　宋　李過　撰</span>
<span class='tline' id='l11' data-llen='218:224'>　　下經</span>
<span class='tline' id='l12' data-llen='224:236'>䷣<span class='krp-note'>離下/坤上</span>眀夷</span>
<span class='tline' id='l13' data-llen='236:259'>眀夷利艱貞彖曰明入地中眀夷内文眀而外柔順以</span>
<span class='tline' id='l14' data-llen='259:282'>蒙大難文王以之利艱貞晦其眀也内難而能正其志</span>
<span class='tline' id='l15' data-llen='282:288'>箕子以之</span>
<span class='tline' id='l16' data-llen='288:314'><a onclick="displayPageImage('KR1a0049', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='314:337'>　眀出地上眀世也眀入地中暗世也晉變而眀夷文</span>
<span class='tline' id='l18' data-llen='337:360'>　王之心其在是乎夫子曰作易者其有憂患乎其當</span>
<span class='tline' id='l19' data-llen='360:383'>　殷之末世文王與紂之時乎吾獨于晉眀夷見之晉</span>
<span class='tline' id='l20' data-llen='383:406'>　之君臣以禮相遇交際之盛夏商盛時亦莫不然有</span>
<span class='tline' id='l21' data-llen='406:429'>　如文王之事商而不免于囚箕子之事商而不免于</span>
<span class='tline' id='l22' data-llen='429:452'>　狂此非箕子文王之所當得也盖至此而後可以言</span>
<span class='tline' id='l23' data-llen='452:475'>　命重易而至眀夷離居坤下眀不當天而入于地中</span>
<span class='tline' id='l24' data-llen='475:499'>　其己之所遇歟揚雄曰龍以不制為龍聖人以不平為</span>
<span class='tline' id='l25' data-llen='499:525'><a onclick="displayPageImage('KR1a0049', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='525:548'>　聖人以文王之純徳陟降上帝而羑里之難固不足</span>
<span class='tline' id='l27' data-llen='548:571'>　為文王累以事君小心天實臨之而不免于疑與囚</span>
<span class='tline' id='l28' data-llen='571:594'>　文王豈能釋然于其心哉故其重易也于眀夷畧見</span>
<span class='tline' id='l29' data-llen='594:617'>　一二且婉其辭而托諸箕子越五百嵗而夫子繫易</span>
<span class='tline' id='l30' data-llen='617:640'>　始探其心于韋編三絶之後于是乎作彖而眀言其</span>
<span class='tline' id='l31' data-llen='640:663'>　事曰内文明而外柔順以蒙大難文王以之利艱貞</span>
<span class='tline' id='l32' data-llen='663:686'>　晦其眀也内難而能正其志箕子以之又作象以繫</span>
<span class='tline' id='l33' data-llen='686:709'>　于爻辭之下而於内卦之六二曰六二之吉順以則</span>
<span class='tline' id='l34' data-llen='709:735'><a onclick="displayPageImage('KR1a0049', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='735:758'>　也盖文王至是而昭昭矣夫子曰文王既沒文不在</span>
<span class='tline' id='l36' data-llen='758:781'>　兹乎信乎其神交而精契也就六爻觀之外卦則箕</span>
<span class='tline' id='l37' data-llen='781:804'>　子用之内卦則文王用之卦辭利艱貞文王為箕子</span>
<span class='tline' id='l38' data-llen='804:827'>　發也盖内難而能正其志箕子之事也爻既言之矣</span>
<span class='tline' id='l39' data-llen='827:851'>　使彖不言文王之事孰知夫内眀外順以蒙大難之為</span>
<span class='tline' id='l40' data-llen='851:874'>　文王事耶然夫子既眀言之二千年来談易者未有</span>
<span class='tline' id='l41' data-llen='874:893'>　得其心者噫聖賢契合固如是之難也哉</span>
<span class='tline' id='l42' data-llen='893:912'>象曰眀入地中眀夷君子以蒞衆用晦而明</span>
<span class='tline' id='l43' data-llen='912:938'><a onclick="displayPageImage('KR1a0049', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='938:961'>　日入于地眀夷之象也晦其眀以蒞衆處眀夷之世</span>
<span class='tline' id='l45' data-llen='961:984'>　之道也君子處亂世惟其有平治天下之志故遵養</span>
<span class='tline' id='l46' data-llen='984:1005'>　于其間而不為苟去外雖用晦而中盖甚眀也</span>
<span class='tline' id='l47' data-llen='1005:1028'>初九眀夷于飛垂其翼君子于行三日不食有攸往主</span>
<span class='tline' id='l48' data-llen='1028:1043'>人有言象曰君子于行義不食也</span>
<span class='tline' id='l49' data-llen='1043:1066'>　内卦文王事初爻言其被囚而去也當眀夷之時飛</span>
<span class='tline' id='l50' data-llen='1066:1089'>　而垂翼縲其手也君子于行受縶而去也三日不食</span>
<span class='tline' id='l51' data-llen='1089:1112'>　受患之至也聖人處患難何憂哉親之過大而不怨</span>
<span class='tline' id='l52' data-llen='1112:1138'><a onclick="displayPageImage('KR1a0049', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1138:1161'>　是愈疏也主人有言君有疑言象曰義不食也以君</span>
<span class='tline' id='l54' data-llen='1161:1174'>　臣之義言之故當不食也</span>
<span class='tline' id='l55' data-llen='1174:1197'>六二明夷于左股用拯馬壯吉象曰六二之吉順以則</span>
<span class='tline' id='l56' data-llen='1197:1200'>也</span>
<span class='tline' id='l57' data-llen='1200:1223'>　二言其在羑里也傷及其股謂其足梏而不得行也</span>
<span class='tline' id='l58' data-llen='1223:1246'>　用拯馬壯吉聖人已有知患難之理方其在難也人</span>
<span class='tline' id='l59' data-llen='1246:1269'>　以為難而聖人已拯壯馬以出知時之不能害己也</span>
<span class='tline' id='l60' data-llen='1269:1292'>　象曰順以則也此㸔得夫子盡見文王之心聖人舉</span>
<span class='tline' id='l61' data-llen='1292:1318'><a onclick="displayPageImage('KR1a0049', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1318:1341'>　措純乎天理文王之出患難自循夫理之外不容一</span>
<span class='tline' id='l63' data-llen='1341:1364'>　毫私意詩曰帝謂文王不大聲以色不長夏以革不</span>
<span class='tline' id='l64' data-llen='1364:1387'>　識不知順帝之則文王純乎順帝則也其出羑里用</span>
<span class='tline' id='l65' data-llen='1387:1410'>　此道也司馬遷作史記乃謂閎散輩以計出文王如</span>
<span class='tline' id='l66' data-llen='1410:1426'>　此立言其得罪于聖人也不可贖</span>
<span class='tline' id='l67' data-llen='1426:1449'>九三明夷于南狩得其大首不可疾貞象曰南狩之志</span>
<span class='tline' id='l68' data-llen='1449:1455'>乃大得也</span>
<span class='tline' id='l69' data-llen='1455:1478'>　三言其出羑里受命為西伯也文王之化行于南國</span>
<span class='tline' id='l70' data-llen='1478:1504'><a onclick="displayPageImage('KR1a0049', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1504:1527'>　故出而南狩伐崇庸伐宻人得其大首也然文王征</span>
<span class='tline' id='l72' data-llen='1527:1550'>　伐止此而已所謂三分天下有其二以服事殷者其</span>
<span class='tline' id='l73' data-llen='1550:1572'>　事殷之心直不可得而瑕疵也故文王處眀夷則</span>
<span class='tline' id='l74' data-llen='1572:1595'>　以不可疾貞箕子處眀夷則以利艱貞二者各當其</span>
<span class='tline' id='l75' data-llen='1595:1618'>　事可也故曰不可疾貞象曰乃大得也江漢以南皆</span>
<span class='tline' id='l76' data-llen='1618:1641'>　被文王之化可謂大得志也然文王在囚而重爻猶</span>
<span class='tline' id='l77' data-llen='1641:1664'>　未出難也安知其南狩之事哉曰聖人重易千萬世</span>
<span class='tline' id='l78' data-llen='1664:1686'>　無窮之變可以逆定况于其身而當世之事變耶</span>
<span class='tline' id='l79' data-llen='1686:1712'><a onclick="displayPageImage('KR1a0049', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1712:1735'>六四入于左腹獲眀夷之心于出門庭象曰入于左腹</span>
<span class='tline' id='l81' data-llen='1735:1741'>獲心意也</span>
<span class='tline' id='l82' data-llen='1741:1764'>　外卦箕子用之此言其徉狂時也入于左腹狂左道</span>
<span class='tline' id='l83' data-llen='1764:1787'>　也入于紂腹于是得紂之心意乃出紂之門庭而紂</span>
<span class='tline' id='l84' data-llen='1787:1810'>　不加罪故曰于出門庭象曰獲心意也言得紂之心</span>
<span class='tline' id='l85' data-llen='1810:1833'>　意也當是時㣲子不免于行道比干不免于焚炙而</span>
<span class='tline' id='l86' data-llen='1833:1851'>　箕子獨以奴免非入于左腹安可得也</span>
<span class='tline' id='l87' data-llen='1851:1873'>六五箕子之明夷利貞象曰箕子之貞明不可息也</span>
<span class='tline' id='l88' data-llen='1873:1899'><a onclick="displayPageImage('KR1a0049', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1899:1922'>　五言箕子之能正其志也卦辭利艱貞全屬箕子艱</span>
<span class='tline' id='l90' data-llen='1922:1945'>　者難也貞者正也言箕子處内難而其志則正也故</span>
<span class='tline' id='l91' data-llen='1945:1968'>　于此曰箕子之眀夷利貞謂如箕子之處眀夷志正</span>
<span class='tline' id='l92' data-llen='1968:1991'>　則宜也象曰眀不可息也言箕子之眀處未嘗息也</span>
<span class='tline' id='l93' data-llen='1991:2014'>　武王興縲囚釋而洪範作彛倫九疇絶而復續非晦</span>
<span class='tline' id='l94' data-llen='2014:2031'>　于昔而眀于今也天理本未嘗息也</span>
<span class='tline' id='l95' data-llen='2031:2054'>上六不眀晦初登于天後入于地象曰初登于天照四</span>
<span class='tline' id='l96' data-llen='2054:2065'>國也後入于地失則也</span>
<span class='tline' id='l97' data-llen='2065:2091'><a onclick="displayPageImage('KR1a0049', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2091:2114'>　此言紂也不眀晦言明入地中不明而晦也始亦正</span>
<span class='tline' id='l99' data-llen='2114:2137'>　位故初登于天後失君道故後入于地象曰初登于</span>
<span class='tline' id='l100' data-llen='2137:2160'>　天照四國也後入于地失則也理之至當而不可過</span>
<span class='tline' id='l101' data-llen='2160:2179'>　為則君自有君之則紂失君道故曰失則</span>
<span class='tline' id='l102' data-llen='2179:2202'>　㸔明夷卦每謂文王之心千載而上惟夫子知之千</span>
<span class='tline' id='l103' data-llen='2202:2225'>　載而下惟韓子知之箕子之志千載而上惟夫子知</span>
<span class='tline' id='l104' data-llen='2225:2248'>　之千載而下惟栁子知之韓文公羑里操曰目閃閃</span>
<span class='tline' id='l105' data-llen='2248:2271'>　兮其凝其盲耳蕭蕭兮聴不聲聞朝不見日出兮夜</span>
<span class='tline' id='l106' data-llen='2271:2297'><a onclick="displayPageImage('KR1a0049', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2297:2320'>　不見月與星有知無知兮為死為生臣罪當誅兮天</span>
<span class='tline' id='l108' data-llen='2320:2343'>　王聖明可謂得文王之心栁子厚作箕子廟碑有云</span>
<span class='tline' id='l109' data-llen='2343:2366'>　當是時周時未至商祀未殄㣲子已去比干已死向</span>
<span class='tline' id='l110' data-llen='2366:2389'>　使紂惡未稔而先斃武庚念亂以圗存國無其人誰</span>
<span class='tline' id='l111' data-llen='2389:2413'>　與共理此則人事之或然者也先生隠忍而就此其亦</span>
<span class='tline' id='l112' data-llen='2413:2429'>　有志于斯乎可謂見得箕子之心</span>
<span class='tline' id='l113' data-llen='2429:2441'>䷤<span class='krp-note'>離下/㢲上</span>家人</span>
<span class='tline' id='l114' data-llen='2441:2465'>家人利女貞彖曰家人女正位乎内男正位乎外男女正</span>
<span class='tline' id='l115' data-llen='2465:2491'><a onclick="displayPageImage('KR1a0049', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2491:2514'>天地之大義也家人有嚴君焉父母之謂也父父子子</span>
<span class='tline' id='l117' data-llen='2514:2535'>兄兄弟弟夫夫婦婦而家道正正家而天下定矣</span>
<span class='tline' id='l118' data-llen='2535:2558'>　家人正家之道也有男女而後有夫婦有夫婦而後</span>
<span class='tline' id='l119' data-llen='2558:2581'>　有父子有父子而後有兄弟夫婦父子兄弟人之大</span>
<span class='tline' id='l120' data-llen='2581:2604'>　倫也古人自修身齊家推之于治國平天下莫不以</span>
<span class='tline' id='l121' data-llen='2604:2627'>　此卦九居五男在外也六居二女在内也齊家之道</span>
<span class='tline' id='l122' data-llen='2627:2650'>　莫先于正女女正則内治内治則外治矣故曰利女</span>
<span class='tline' id='l123' data-llen='2650:2673'>　貞據彖辭六爻皆説盡大抵男女各有其位而不相</span>
<span class='tline' id='l124' data-llen='2673:2699'><a onclick="displayPageImage('KR1a0049', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2699:2722'>　亂也古人治家莫先于辨男女之位如内言不出于</span>
<span class='tline' id='l126' data-llen='2722:2746'>　閫外言不入于閫之類卦分内外男女之位也内卦之</span>
<span class='tline' id='l127' data-llen='2746:2769'>　位女正之外卦之位男正之故下三爻正内之事也</span>
<span class='tline' id='l128' data-llen='2769:2792'>　上三爻正外之事也女人之道其始也為人女其中</span>
<span class='tline' id='l129' data-llen='2792:2815'>　也為人婦又其終也為人母男子之道其始也為人</span>
<span class='tline' id='l130' data-llen='2815:2838'>　子其中也為人夫又其終也為人父初爻閑有家為</span>
<span class='tline' id='l131' data-llen='2838:2861'>　人女之道也二爻在中饋為人婦之道也三爻家人</span>
<span class='tline' id='l132' data-llen='2861:2886'>　嗃嗃為人母之道也即彖辭所謂正位乎内也四爻富家</span>
<span class='tline' id='l133' data-llen='2886:2912'><a onclick="displayPageImage('KR1a0049', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2912:2935'>　吉為人子之道也五爻假有家為人夫之道也上爻</span>
<span class='tline' id='l135' data-llen='2935:2958'>　上爻威如吉為人父之道也即彖辭所謂正位乎外</span>
<span class='tline' id='l136' data-llen='2958:2981'>　也三曰嗃嗃上曰威如威如嗃嗃嚴貎也父母之道</span>
<span class='tline' id='l137' data-llen='2981:3004'>　也故曰家人有嚴君焉父母之謂也是母道亦貴乎</span>
<span class='tline' id='l138' data-llen='3004:3026'>　嚴也男女之位正則家道正家道正則天下定矣</span>
<span class='tline' id='l139' data-llen='3026:3046'>象曰風自火出家人君子以言有物而行有恒</span>
<span class='tline' id='l140' data-llen='3046:3069'>　風自火出槖籥之火也大凡鼔鑄須是鼓得許多風</span>
<span class='tline' id='l141' data-llen='3069:3092'>　従火裏出故風自火出槖籥自有一个户庭閫奥家</span>
<span class='tline' id='l142' data-llen='3092:3118'><a onclick="displayPageImage('KR1a0049', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3118:3141'>　之象也就中必有模範風也火也金也器也皆有模</span>
<span class='tline' id='l144' data-llen='3141:3164'>　範君子體之言有物行有恒正家以身言行身之模</span>
<span class='tline' id='l145' data-llen='3164:3187'>　範也物恒其則也一身之模範一家之模範一家之</span>
<span class='tline' id='l146' data-llen='3187:3198'>　模範天下之模範也</span>
<span class='tline' id='l147' data-llen='3198:3216'>初九閑有家悔亡象曰閑有家志未變也</span>
<span class='tline' id='l148' data-llen='3216:3239'>　初言為人女之道女子生則願為之有家當閑之于</span>
<span class='tline' id='l149' data-llen='3239:3262'>　未從人之時則可以无後悔也故曰閑有家悔亡象</span>
<span class='tline' id='l150' data-llen='3262:3278'>　曰志未變也女子従人則志變矣</span>
<span class='tline' id='l151' data-llen='3278:3304'><a onclick="displayPageImage('KR1a0049', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3304:3326'>六二无攸遂在中饋貞吉象曰六二之吉順以㢲也</span>
<span class='tline' id='l153' data-llen='3326:3349'>　二言為人婦之道婦道不敢成事故曰無攸遂職在</span>
<span class='tline' id='l154' data-llen='3349:3372'>　飲食之事故曰在中饋不與外言故曰貞吉所謂無</span>
<span class='tline' id='l155' data-llen='3372:3395'>　非無儀惟酒食是議者是也象曰順以㢲也順以従</span>
<span class='tline' id='l156' data-llen='3395:3408'>　夫也所謂以順為正者也</span>
<span class='tline' id='l157' data-llen='3408:3431'>九三家人嗃嗃悔厲吉婦子嘻嘻終吝象曰家人嗃嗃</span>
<span class='tline' id='l158' data-llen='3431:3444'>未失也婦子嘻嘻失家節也</span>
<span class='tline' id='l159' data-llen='3444:3467'>　三言為人母之道也嗃嗃嚴肅貌母道尚嚴太嚴則</span>
<span class='tline' id='l160' data-llen='3467:3493'><a onclick="displayPageImage('KR1a0049', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3493:3516'>　不和故有悔而厲然與其狎而慢寧若嚴而肅故吉</span>
<span class='tline' id='l162' data-llen='3516:3539'>　若家政廢弛婦子嘻嘻然無所恐懼則失母道矣故</span>
<span class='tline' id='l163' data-llen='3539:3562'>　終吝象曰嗃嗃未失也謂雖母過嚴道未失也若嘻</span>
<span class='tline' id='l164' data-llen='3562:3570'>　嘻則失節矣</span>
<span class='tline' id='l165' data-llen='3570:3588'>六四富家大吉象曰冨家大吉順在位也</span>
<span class='tline' id='l166' data-llen='3588:3611'>　四言為人子之道子而克家則其家冨矣故曰富家</span>
<span class='tline' id='l167' data-llen='3611:3634'>　大吉象曰順在位也居㢲體㢲順也言在子之位而</span>
<span class='tline' id='l168' data-llen='3634:3643'>　能順事父母也</span>
<span class='tline' id='l169' data-llen='3643:3670'><a onclick="displayPageImage('KR1a0049', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3670:3691'>九五王假有家勿恤吉象曰王假有家交相愛也</span>
<span class='tline' id='l171' data-llen='3691:3714'>　五言為人夫之道居五應二二盡婦道五假而有之</span>
<span class='tline' id='l172' data-llen='3714:3737'>　五君位故曰王假有家得内助則无憂矣故曰勿恤</span>
<span class='tline' id='l173' data-llen='3737:3747'>　吉象曰交相愛也</span>
<span class='tline' id='l174' data-llen='3747:3768'>上九有孚威如終吉象曰威如之吉反身之謂也</span>
<span class='tline' id='l175' data-llen='3768:3791'>　上言為人父之道父子相遇必以誠故曰有孚義方</span>
<span class='tline' id='l176' data-llen='3791:3814'>　之訓必以嚴故曰威如此家道之終也一卦六爻皆</span>
<span class='tline' id='l177' data-llen='3814:3837'>　善父子夫婦男女皆得其正也一家皆正則有終而</span>
<span class='tline' id='l178' data-llen='3837:3864'><a onclick="displayPageImage('KR1a0049', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3864:3887'>　吉矣象曰反身之謂也推原所以致吉由修身而致</span>
<span class='tline' id='l180' data-llen='3887:3909'>　也盖修身則家齊家齊則國治國治則天下平矣</span>
<span class='tline' id='l181' data-llen='3909:3932'>　卦中六爻不惟男女之位定剛柔之位亦不可易上</span>
<span class='tline' id='l182' data-llen='3932:3955'>　父道也父道貴嚴以九居之五夫道也夫道貴義以</span>
<span class='tline' id='l183' data-llen='3955:3978'>　九居之四子道也子道貴順以六居之三母道也母</span>
<span class='tline' id='l184' data-llen='3978:4001'>　道貴嚴以九居之二婦道也婦道貴順以六居之初</span>
<span class='tline' id='l185' data-llen='4001:4024'>　女子之道安得用剛盖女子之未従人也當以禮自</span>
<span class='tline' id='l186' data-llen='4024:4047'>　防不然則為不有躬之女故亦以九居之六爻剛柔</span>
<span class='tline' id='l187' data-llen='4047:4074'><a onclick="displayPageImage('KR1a0049', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4074:4086'>　皆當所以為家道之善</span>
<span class='tline' id='l189' data-llen='4086:4097'>䷥<span class='krp-note'>兊下/離上</span>睽</span>
<span class='tline' id='l190' data-llen='4097:4120'>睽小事吉彖曰睽火動而上澤動而下二女同居其志</span>
<span class='tline' id='l191' data-llen='4120:4143'>不同行説而麗乎明柔進而上行得中而應乎剛是以</span>
<span class='tline' id='l192' data-llen='4143:4166'>小事吉天地睽而其事同也男女睽而其志通也萬物</span>
<span class='tline' id='l193' data-llen='4166:4181'>睽而其事類也睽之時用火矣哉</span>
<span class='tline' id='l194' data-llen='4181:4204'>　睽離也離與合對天下之物不遽合也必以離而合</span>
<span class='tline' id='l195' data-llen='4204:4227'>　聖人重卦兊下離上名卦以聧澤性潤下火性炎上</span>
<span class='tline' id='l196' data-llen='4227:4254'><a onclick="displayPageImage('KR1a0049', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4254:4277'>　固相違也取義為睽然水火未嘗不相為用也是以</span>
<span class='tline' id='l198' data-llen='4277:4300'>　睽而合也卦辭口睽小事吉當睽之時未可遽合也</span>
<span class='tline' id='l199' data-llen='4300:4323'>　其合必以漸故小事吉彖曰火動而上澤動而下水</span>
<span class='tline' id='l200' data-llen='4323:4346'>　火之性睽也二女同居其志不同行離與兊二女也</span>
<span class='tline' id='l201' data-llen='4346:4369'>　女子始雖同居終不同行各從所適也此聖人取睽</span>
<span class='tline' id='l202' data-llen='4369:4392'>　之義也然天下未有不以睽而合者曰小事吉盖就</span>
<span class='tline' id='l203' data-llen='4392:4415'>　卦中以二象言之雖睽以六爻言之下三爻居説體</span>
<span class='tline' id='l204' data-llen='4415:4438'>　上三爻居明體離以麗也以説而麗乎明終必合也</span>
<span class='tline' id='l205' data-llen='4438:4465'><a onclick="displayPageImage('KR1a0049', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4465:4488'>　六五以柔居上體得中而下應九二之剛為剛柔正</span>
<span class='tline' id='l207' data-llen='4488:4511'>　應故可以有事也以睽之功用言之大而天地則日</span>
<span class='tline' id='l208' data-llen='4511:4534'>　月星辰之相為紀風雨霜露之相為教隂陽寒暑之</span>
<span class='tline' id='l209' data-llen='4534:4557'>　相為亭毒山岳川凟之相為融結莫不以睽而相合</span>
<span class='tline' id='l210' data-llen='4557:4580'>　者至于人則男女之相求賓主之相交君臣之相遇</span>
<span class='tline' id='l211' data-llen='4580:4603'>　朋友之相親莫不以睽而合者㣲而至于物則金木</span>
<span class='tline' id='l212' data-llen='4603:4627'>　水火土之相為用鹹酸甘苦之相為味𤣥黄赤白之</span>
<span class='tline' id='l213' data-llen='4627:4650'>　相為文金石絲竹之相為節又莫不以睽而成功者</span>
<span class='tline' id='l214' data-llen='4650:4677'><a onclick="displayPageImage('KR1a0049', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4677:4700'>　故曰天地睽而其志同男女睽而其志通萬物睽而</span>
<span class='tline' id='l216' data-llen='4700:4723'>　其事類則睽之一卦思過半矣六爻中綱領甚好人</span>
<span class='tline' id='l217' data-llen='4723:4746'>　倫有五父子兄弟其本同也不以聧而合夫婦君臣</span>
<span class='tline' id='l218' data-llen='4746:4769'>　朋友則以睽而合者也故初以四言朋友之聧二與</span>
<span class='tline' id='l219' data-llen='4769:4792'>　五言君臣之睽三與上言夫婦之睽盖三者不睽則</span>
<span class='tline' id='l220' data-llen='4792:4799'>　不能合也</span>
<span class='tline' id='l221' data-llen='4799:4814'>象曰上火下澤睽君子以同而異</span>
<span class='tline' id='l222' data-llen='4814:4837'>　火炎上澤潤下物之睽也而水火未嘗不相為用是</span>
<span class='tline' id='l223' data-llen='4837:4864'><a onclick="displayPageImage('KR1a0049', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4864:4888'>　以睽而同也同而異異而同異同之理惟君子能知之</span>
<span class='tline' id='l225' data-llen='4888:4911'>初九悔亡喪馬勿逐自復見惡人无咎象曰見惡人以</span>
<span class='tline' id='l226' data-llen='4911:4916'>辟咎也</span>
<span class='tline' id='l227' data-llen='4916:4939'>　初與四言朋友之睽以剛應剛朋友以義合也同徳</span>
<span class='tline' id='l228' data-llen='4939:4962'>　相求其交以誠故曰悔亡然有喪我而去者不必逐</span>
<span class='tline' id='l229' data-llen='4962:4985'>　之聴其自復可也盖朋友之道不可預為决擇惡人</span>
<span class='tline' id='l230' data-llen='4985:5008'>　之來不可絶也見之則无咎孔子于孺悲陽貨亦為</span>
<span class='tline' id='l231' data-llen='5008:5031'>　盡禮也子夏所謂我之不賢與人将拒我如之何其</span>
<span class='tline' id='l232' data-llen='5031:5058'><a onclick="displayPageImage('KR1a0049', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5058:5078'>　拒人也比之可者與之不可者拒之則狹矣</span>
<span class='tline' id='l234' data-llen='5078:5098'>九二遇主于巷无咎象曰遇主于巷未失道也</span>
<span class='tline' id='l235' data-llen='5098:5121'>　二五君臣之位故言君臣之睽君臣之以睽而合者</span>
<span class='tline' id='l236' data-llen='5121:5144'>　非有所謂堂陛之素半面之雅也故曰遇主于巷伊</span>
<span class='tline' id='l237' data-llen='5144:5167'>　尹之莘野太公之渭濱諸葛孔眀之草廬皆自巷遇</span>
<span class='tline' id='l238' data-llen='5167:5190'>　主也故當事勢睽離之時君臣相求必欲拘堂陛之</span>
<span class='tline' id='l239' data-llen='5190:5213'>　常分則賢者无自而進矣遇主于巷處睽之時則然</span>
<span class='tline' id='l240' data-llen='5213:5220'>　未矢道也</span>
<span class='tline' id='l241' data-llen='5220:5247'><a onclick="displayPageImage('KR1a0049', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5247:5270'>六三見輿曳其牛掣其人天且劓无初有終象曰見輿</span>
<span class='tline' id='l243' data-llen='5270:5284'>曳位不當也无初有終遇剛也</span>
<span class='tline' id='l244' data-llen='5284:5307'>　三與上應言夫婦之睽矣夫婦之道其未合之時皆</span>
<span class='tline' id='l245' data-llen='5307:5330'>　判然也未知上為己之應也輿曳牛掣見其車敗也</span>
<span class='tline' id='l246' data-llen='5330:5353'>　其人髠首而劓鼻見其人刑也然車非真敗人非真</span>
<span class='tline' id='l247' data-llen='5353:5376'>　敗人非真刑也以禮自防无因而至者皆强暴也故</span>
<span class='tline' id='l248' data-llen='5376:5399'>　見其敗且刑然賴乎始之睽故有終之合也故曰无</span>
<span class='tline' id='l249' data-llen='5399:5414'>　初有終不如是則不有其躬矣</span>
<span class='tline' id='l250' data-llen='5414:5441'><a onclick="displayPageImage('KR1a0049', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5441:5464'>九四睽孤遇元夫交孚厲无咎象曰交孚无咎志行也</span>
<span class='tline' id='l252' data-llen='5464:5487'>　四與初應所以睽者上不下接也四居上體故睽孤</span>
<span class='tline' id='l253' data-llen='5487:5510'>　在四以九居初元善之夫也四能往遇則交孚而相</span>
<span class='tline' id='l254' data-llen='5510:5533'>　得矣又須嚴厲自将則无咎盖交際之心不可不孚</span>
<span class='tline' id='l255' data-llen='5533:5556'>　而終始之義不可不敬所謂晏平仲善與人交久而</span>
<span class='tline' id='l256' data-llen='5556:5578'>　敬之是也象曰志行也朋友以義合則其志同矣</span>
<span class='tline' id='l257' data-llen='5578:5601'>六五悔亡厥宗噬膚往何咎象曰厥宗噬膚往有慶也</span>
<span class='tline' id='l258' data-llen='5601:5624'>　五與二應睽而相遇情好欵宻宜悔之亡也二五正</span>
<span class='tline' id='l259' data-llen='5624:5651'><a onclick="displayPageImage('KR1a0049', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5651:5674'>　應本同宗也委巷相遇誓言之信不必㰱牲之備也</span>
<span class='tline' id='l261' data-llen='5674:5697'>　噬膚可矣古人有齧臂以相盟者噬膚之謂也然後</span>
<span class='tline' id='l262' data-llen='5697:5720'>　不輕就也義在則往故曰往何咎象曰往有慶也君</span>
<span class='tline' id='l263' data-llen='5720:5732'>　臣以義合其慶可知也</span>
<span class='tline' id='l264' data-llen='5732:5755'>上九睽孤見豕負塗載鬼一車先張之弧後説之弧匪</span>
<span class='tline' id='l265' data-llen='5755:5775'>冦婚媾往遇雨則吉象曰遇雨之吉羣疑亡也</span>
<span class='tline' id='l266' data-llen='5775:5798'>　上九六三之夫也當睽之時其見三也見豕負塗見</span>
<span class='tline' id='l267' data-llen='5798:5821'>　其行也載鬼一車見其怪也先張之弧欲與之敵也</span>
<span class='tline' id='l268' data-llen='5821:5848'><a onclick="displayPageImage('KR1a0049', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5848:5871'>　後説之弧又欲與之親也上離也三坎也以離遇坎</span>
<span class='tline' id='l270' data-llen='5871:5894'>　則敵也然上九也六三也以六應九則又親也是匪</span>
<span class='tline' id='l271' data-llen='5894:5917'>　冦也乃婚媾也見豕見鬼張弧説弧皆妖穢乖邪之</span>
<span class='tline' id='l272' data-llen='5917:5940'>　事隂陽氛沴所致隂陽和則無是矣故往遇雨則吉</span>
<span class='tline' id='l273' data-llen='5940:5963'>　雨隂陽和也象曰羣疑亡也夫婦之情合則向者敗</span>
<span class='tline' id='l274' data-llen='5963:5974'>　刑汙怪之疑盡解矣</span>
<span class='tline' id='l275' data-llen='5974:5985'>䷦<span class='krp-note'>艮下/坎上</span>蹇</span>
<span class='tline' id='l276' data-llen='5985:6008'>蹇利西南不利東北利見大人貞吉彖曰蹇難也險在</span>
<span class='tline' id='l277' data-llen='6008:6035'><a onclick="displayPageImage('KR1a0049', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6035:6058'>前也見險而能止知矣哉蹇利西南往得中也不利東</span>
<span class='tline' id='l279' data-llen='6058:6081'>北其道窮也利見大人往有功也當位貞吉以正邦也</span>
<span class='tline' id='l280' data-llen='6081:6090'>蹇之時用大已哉</span>
<span class='tline' id='l281' data-llen='6090:6113'>　蹇滯也何以滯遇難而滯也天下之為君子之學者</span>
<span class='tline' id='l282' data-llen='6113:6136'>　莫不欲得時行道中天下而立定四海之民然後隂</span>
<span class='tline' id='l283' data-llen='6136:6159'>　陽消長與時偕行君子之道不能常通也則遇險而</span>
<span class='tline' id='l284' data-llen='6159:6182'>　正姑退以自守以大吾所養天苟有平治天下之意</span>
<span class='tline' id='l285' data-llen='6182:6205'>　雷雨作而朋至斯孚矣此聖之所以處蹇也卦坎上</span>
<span class='tline' id='l286' data-llen='6205:6232'><a onclick="displayPageImage('KR1a0049', 'WYG', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6232:6255'>　艮下坎難也艮止也見難而止也曰利西南不利東</span>
<span class='tline' id='l288' data-llen='6255:6278'>　北坎艮東北之卦也合而成蹇故不利東北舍東北</span>
<span class='tline' id='l289' data-llen='6278:6301'>　而西南則蹇退矣利見大人九五也得與五遇則蹇</span>
<span class='tline' id='l290' data-llen='6301:6324'>　道亨矣人主造命者也天下之貧冨貴賤窮達亨否</span>
<span class='tline' id='l291' data-llen='6324:6347'>　皆由其軒輊蹇所以利見大人也然未可遽往也故</span>
<span class='tline' id='l292' data-llen='6347:6370'>　曰貞吉彖蹇難也險在前也見險而能止知矣哉知</span>
<span class='tline' id='l293' data-llen='6370:6393'>　時之不可為而止惟如者能之小人行險以求利自</span>
<span class='tline' id='l294' data-llen='6393:6416'>　以為知人見其未嘗不愚也難不在西南故往則得</span>
<span class='tline' id='l295' data-llen='6416:6443'><a onclick="displayPageImage('KR1a0049', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6443:6466'>　中難在東北失道而行宜其窮也大人蹇之主謂九</span>
<span class='tline' id='l297' data-llen='6466:6489'>　五有大蹇之志往遇之則有功也卦中六久各當其</span>
<span class='tline' id='l298' data-llen='6489:6512'>　其可君子體之是惟無用用則正君國定矣故曰以</span>
<span class='tline' id='l299' data-llen='6512:6531'>　正邦也惟不終蹇也則蹇之時用大矣哉</span>
<span class='tline' id='l300' data-llen='6531:6547'>象曰山上有水蹇君子以反身修徳</span>
<span class='tline' id='l301' data-llen='6547:6570'>　山上有水止水也夫水之流斯為川塞斯為淵塞而</span>
<span class='tline' id='l302' data-llen='6570:6593'>　不流蹇之象也然水居山上其畜益大君子觀之反</span>
<span class='tline' id='l303' data-llen='6593:6616'>　身修徳以大其所養則如萬仭之淵决而濟物之功</span>
<span class='tline' id='l304' data-llen='6616:6643'><a onclick="displayPageImage('KR1a0049', 'WYG', '008-17b' );" name="008-17b" class="pb">[008-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6643:6648'>　成矣</span>
<span class='tline' id='l306' data-llen='6648:6665'>初六往蹇来譽象曰往蹇來譽宜待也</span>
<span class='tline' id='l307' data-llen='6665:6688'>　以柔在下去五最逺往而遇險必蹇不若退而自修</span>
<span class='tline' id='l308' data-llen='6688:6711'>　以成君子之名故曰往蹇来譽象曰冝待也以待時</span>
<span class='tline' id='l309' data-llen='6711:6717'>　之可也</span>
<span class='tline' id='l310' data-llen='6717:6739'>六二王臣蹇蹇匪躬之故象曰王臣蹇蹇終无尤也</span>
<span class='tline' id='l311' data-llen='6739:6762'>　五爻皆往蹇而来二獨不言而曰王臣蹇蹇盖他爻</span>
<span class='tline' id='l312' data-llen='6762:6785'>　非有官守者也二與五為正應居王臣之位進退不</span>
<span class='tline' id='l313' data-llen='6785:6812'><a onclick="displayPageImage('KR1a0049', 'WYG', '008-18a' );" name="008-18a" class="pb">[008-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6812:6835'>　能自必也前遇互體為二坎蹇而又蹇也處重蹇之</span>
<span class='tline' id='l315' data-llen='6835:6858'>　下遇難而死難可也所以然者既已委質為臣去就</span>
<span class='tline' id='l316' data-llen='6858:6881'>　不由己也故曰匪躬之故象曰終无尤也謂能匪躬</span>
<span class='tline' id='l317' data-llen='6881:6890'>　則臣節无尤矣</span>
<span class='tline' id='l318' data-llen='6890:6908'>九三往蹇來反象曰往蹇來反内喜之也</span>
<span class='tline' id='l319' data-llen='6908:6931'>　三臨于險而居艮得所止者也往遇蹇則退而自反</span>
<span class='tline' id='l320' data-llen='6931:6953'>　故曰往蹇来反象曰内喜之也言反之得所樂也</span>
<span class='tline' id='l321' data-llen='6953:6971'>六四往蹇來連象曰往蹇來連當位實也</span>
<span class='tline' id='l322' data-llen='6971:6998'><a onclick="displayPageImage('KR1a0049', 'WYG', '008-18b' );" name="008-18b" class="pb">[008-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6998:7021'>　五非四應往則必蹇三善于止不若退而連故曰往</span>
<span class='tline' id='l324' data-llen='7021:7044'>　蹇來連象曰當位實也三有實徳己與之連而得當</span>
<span class='tline' id='l325' data-llen='7044:7048'>　也</span>
<span class='tline' id='l326' data-llen='7048:7066'>九五大蹇朋來象曰大蹇朋來以中節也</span>
<span class='tline' id='l327' data-llen='7066:7089'>　以九五之君正位在乾卦則賢者雲龍風虎之㑹也</span>
<span class='tline' id='l328' data-llen='7089:7112'>　而處蹇之世使在下者皆懐有不自滿之意而去其</span>
<span class='tline' id='l329' data-llen='7112:7135'>　為九五之累多矣五有剛徤中正之徳大亨天下之</span>
<span class='tline' id='l330' data-llen='7135:7158'>　蹇使之各以朋類而来則賢者無濡滯之歎故曰大</span>
<span class='tline' id='l331' data-llen='7158:7185'><a onclick="displayPageImage('KR1a0049', 'WYG', '008-19a' );" name="008-19a" class="pb">[008-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7185:7208'>　蹇朋来象曰以中節也賢者無濡滯之歎則得喜怒</span>
<span class='tline' id='l333' data-llen='7208:7219'>　哀樂之正故曰中節</span>
<span class='tline' id='l334' data-llen='7219:7242'>上六往蹇来碩吉利見大人象曰往蹇来碩志在内也</span>
<span class='tline' id='l335' data-llen='7242:7252'>利見大人以從貴也</span>
<span class='tline' id='l336' data-llen='7252:7275'>　碩大也六往過蹇退而得五五已有大蹇之志矣故</span>
<span class='tline' id='l337' data-llen='7275:7298'>　曰往蹇来碩吉利見大人象曰志在内也上位在外</span>
<span class='tline' id='l338' data-llen='7298:7321'>　來與五遇故曰志在内也陽貴隂賤利見九五故曰</span>
<span class='tline' id='l339' data-llen='7321:7328'>　以從貴也</span>
<span class='tline' id='l340' data-llen='7328:7355'><a onclick="displayPageImage('KR1a0049', 'WYG', '008-19b' );" name="008-19b" class="pb">[008-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7355:7366'>䷧<span class='krp-note'>坎下/震上</span>解</span>
<span class='tline' id='l342' data-llen='7366:7389'>解利西南无所往其來復吉有攸往夙吉彖曰解險以</span>
<span class='tline' id='l343' data-llen='7389:7413'>動動而免乎險解解利西南往得衆也其來復吉乃得中</span>
<span class='tline' id='l344' data-llen='7413:7436'>也有攸往夙吉往有功也天地解而雷雨作雷雨作而</span>
<span class='tline' id='l345' data-llen='7436:7451'>百果草木皆甲拆解之時大矣哉</span>
<span class='tline' id='l346' data-llen='7451:7474'>　蹇變而解坎險居下震動居上動而出乎險難解之</span>
<span class='tline' id='l347' data-llen='7474:7497'>　象也曰利西南无所往其來復吉有攸往夙吉此卦</span>
<span class='tline' id='l348' data-llen='7497:7520'>　乃蹇卦之反處蹇之時則利西南无所往而來復則</span>
<span class='tline' id='l349' data-llen='7520:7547'><a onclick="displayPageImage('KR1a0049', 'WYG', '008-20a' );" name="008-20a" class="pb">[008-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7547:7570'>　得吉如往蹇來反之類今蹇散為解則向之利西南</span>
<span class='tline' id='l351' data-llen='7570:7593'>　无所可往而來反則得吉者今可以有所往而豫知</span>
<span class='tline' id='l352' data-llen='7593:7616'>　其得吉也故曰有攸往夙吉先儒不知卦自蹇來反</span>
<span class='tline' id='l353' data-llen='7616:7639'>　遂牽于無所往吉又有攸往吉故其説不定彖曰解</span>
<span class='tline' id='l354' data-llen='7639:7662'>　險以動動而免乎險解震在坎上動處險之外是動</span>
<span class='tline' id='l355' data-llen='7662:7685'>　而免乎險也難在東北則利在西南宜其得衆也其</span>
<span class='tline' id='l356' data-llen='7685:7708'>　來復吉乃得中也未可往則以來往為中也今難既</span>
<span class='tline' id='l357' data-llen='7708:7731'>　險則往而有功矣是以有所往為功也盖天地之理</span>
<span class='tline' id='l358' data-llen='7731:7758'><a onclick="displayPageImage('KR1a0049', 'WYG', '008-20b' );" name="008-20b" class="pb">[008-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7758:7781'>　不終難也難極則必解天地未解之時則雲雷為屯</span>
<span class='tline' id='l360' data-llen='7781:7804'>　天地既解則雷雨作萬物皆有發生之意矣當君子</span>
<span class='tline' id='l361' data-llen='7804:7827'>　未解難之時天下之人在虐政膏火中人未知有生</span>
<span class='tline' id='l362' data-llen='7827:7850'>　生之所君子既解難則人命始有所迓續矣故解之</span>
<span class='tline' id='l363' data-llen='7850:7857'>　時大矣哉</span>
<span class='tline' id='l364' data-llen='7857:7872'>象曰雷雨作解君子以赦過宥罪</span>
<span class='tline' id='l365' data-llen='7872:7895'>　雲雷未成雨為屯雷雨既作為解隂陽之氣鬱結而</span>
<span class='tline' id='l366' data-llen='7895:7918'>　解散則成雨難解之象也當難解而赦過宥罪與之</span>
<span class='tline' id='l367' data-llen='7918:7945'><a onclick="displayPageImage('KR1a0049', 'WYG', '008-21a' );" name="008-21a" class="pb">[008-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7945:7957'>　日新則小人无所疑也</span>
<span class='tline' id='l369' data-llen='7957:7973'>初六无咎象曰剛柔之際義无咎也</span>
<span class='tline' id='l370' data-llen='7973:7996'>　六爻二陽而四陰當君子解小人之象時小人尚據</span>
<span class='tline' id='l371' data-llen='7996:8019'>　尊位盖解卦為患難方解之始小人猶未去君子正</span>
<span class='tline' id='l372' data-llen='8019:8042'>　當用力九二九四當解之責六三六五上六為在位</span>
<span class='tline' id='l373' data-llen='8042:8065'>　小人初六一隂居二陽之下是自知退聴者也小人</span>
<span class='tline' id='l374' data-llen='8065:8088'>　自知退而咎之可也盖君子不為己甚象曰剛柔之</span>
<span class='tline' id='l375' data-llen='8088:8111'>　際義无咎也初六一柔本在上體反而居下與二陽</span>
<span class='tline' id='l376' data-llen='8111:8138'><a onclick="displayPageImage('KR1a0049', 'WYG', '008-21b' );" name="008-21b" class="pb">[008-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8138:8148'>　相遇宜其无咎也</span>
<span class='tline' id='l378' data-llen='8148:8171'>九二田獲三狐得黄矢貞吉象曰九二貞吉得中道也</span>
<span class='tline' id='l379' data-llen='8171:8194'>　二為解難之君子田獲三狐得黄矢盖三則為羣謂</span>
<span class='tline' id='l380' data-llen='8194:8217'>　上二隂也必盡小人之羣而得之而利器未嘗失獲</span>
<span class='tline' id='l381' data-llen='8217:8240'>　狐得矢不遺一鏃也以此解難得正而吉也象曰得</span>
<span class='tline' id='l382' data-llen='8240:8256'>　中道也以二得中故為解難之善</span>
<span class='tline' id='l383' data-llen='8256:8279'>六三負且乗致冦至貞吝象曰負且乗亦可醜也自我</span>
<span class='tline' id='l384' data-llen='8279:8287'>致戎又誰咎也</span>
<span class='tline' id='l385' data-llen='8287:8314'><a onclick="displayPageImage('KR1a0049', 'WYG', '008-22a' );" name="008-22a" class="pb">[008-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8314:8337'>　當解難之時六隂也猶據下卦之上小人而乗車也</span>
<span class='tline' id='l387' data-llen='8337:8360'>　據非其所其禍必至故曰負且乗致冦至象曰負且</span>
<span class='tline' id='l388' data-llen='8360:8383'>　乗亦可醜也非其所據衆所恥也自我致戎又誰咎</span>
<span class='tline' id='l389' data-llen='8383:8406'>　也禍自己致又将誰咎繫辭子曰作易者其知盗乎</span>
<span class='tline' id='l390' data-llen='8406:8429'>　易曰負且乗致冦至負也者小人之事乗也者君子</span>
<span class='tline' id='l391' data-llen='8429:8452'>　之器也小人而乗君子之器盗思奪之矣上慢下暴</span>
<span class='tline' id='l392' data-llen='8452:8475'>　盗思伐之矣慢藏誨盗冶容誨淫易曰負且乗致冦</span>
<span class='tline' id='l393' data-llen='8475:8483'>　至盗之招也</span>
<span class='tline' id='l394' data-llen='8483:8510'><a onclick="displayPageImage('KR1a0049', 'WYG', '008-22b' );" name="008-22b" class="pb">[008-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8510:8530'>九四解而拇朋至斯孚象曰解而拇未當位也</span>
<span class='tline' id='l396' data-llen='8530:8553'>　拇最下以九居四為解難之君子而下應初六猶有</span>
<span class='tline' id='l397' data-llen='8553:8576'>　保祐小人之意必解去之則君子之朋至而相孚矣</span>
<span class='tline' id='l398' data-llen='8576:8593'>　象曰未當位也四不得中故有此戒</span>
<span class='tline' id='l399' data-llen='8593:8616'>六五君子維有解吉有孚于小人象曰君子有解小人</span>
<span class='tline' id='l400' data-llen='8616:8620'>退也</span>
<span class='tline' id='l401' data-llen='8620:8643'>　六五為解之主已居君位當解之時小人猶得君而</span>
<span class='tline' id='l402' data-llen='8643:8666'>　未去然君子之解不可已也六五何以處之孚于小</span>
<span class='tline' id='l403' data-llen='8666:8693'><a onclick="displayPageImage('KR1a0049', 'WYG', '008-23a' );" name="008-23a" class="pb">[008-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='8693:8716'>　人使之自為去就以避賢者路可也象曰君子有解</span>
<span class='tline' id='l405' data-llen='8716:8736'>　小人退也言君子必解難則小人自當退也</span>
<span class='tline' id='l406' data-llen='8736:8759'>上六公用射隼于髙墉之上獲之无不利象曰公用射</span>
<span class='tline' id='l407' data-llen='8759:8766'>隼以解悖也</span>
<span class='tline' id='l408' data-llen='8766:8789'>　既解至五而隂猶據六是在髙墉之象也公謂九四</span>
<span class='tline' id='l409' data-llen='8789:8812'>　也必射而獲之然後盡解道之善而解道成矣盖此</span>
<span class='tline' id='l410' data-llen='8812:8835'>　一隂獨據髙位竊威福之權而在己者解而不獲必</span>
<span class='tline' id='l411' data-llen='8835:8858'>　反為害所謂斷蛇不殊者也象曰以解悖也獲此一</span>
<span class='tline' id='l412' data-llen='8858:8885'><a onclick="displayPageImage('KR1a0049', 'WYG', '008-23b' );" name="008-23b" class="pb">[008-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='8885:8908'>　隂則亂去矣繫辭子曰隼者禽也弓矢者器也射之</span>
<span class='tline' id='l414' data-llen='8908:8931'>　者人也君子藏器于身待時而動何不利之有動而</span>
<span class='tline' id='l415' data-llen='8931:8954'>　不括是以出而有獲語成器而動者也必成器而後</span>
<span class='tline' id='l416' data-llen='8954:8962'>　動謹之至也</span>
<span class='tline' id='l417' data-llen='8962:8965'>　</span>
<span class='tline' id='l418' data-llen='8965:8968'>　</span>
<span class='tline' id='l419' data-llen='8968:8971'>　</span>
<span class='tline' id='l420' data-llen='8971:8980'>　西谿易説卷八</span>
</p>
<p>
</p>
  </div>
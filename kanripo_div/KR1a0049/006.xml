<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0049', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　西谿易説卷六</span>
<span class='tline' id='l10' data-llen='198:219'>　　　　　　　　　　　　　宋　李過　撰</span>
<span class='tline' id='l11' data-llen='219:225'>　　上經</span>
<span class='tline' id='l12' data-llen='225:237'>䷙<span class='krp-note'>乾下/艮上</span>大畜</span>
<span class='tline' id='l13' data-llen='237:260'>大畜利貞不家食吉利渉大川彖曰大畜剛健篤實輝</span>
<span class='tline' id='l14' data-llen='260:283'>光日新其徳剛上而尚賢能止健大正也不家食吉飬</span>
<span class='tline' id='l15' data-llen='283:295'>賢也利渉大川應乎天也</span>
<span class='tline' id='l16' data-llen='295:321'><a onclick="displayPageImage('KR1a0049', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='321:344'>　大畜小畜皆止健也小畜臣畜君大畜君畜民以臣</span>
<span class='tline' id='l18' data-llen='344:367'>　畜君當用巽止君之於民可以令行而禁止之也故</span>
<span class='tline' id='l19' data-llen='367:390'>　用艮止五方之民皆有性凡有血氣者皆有争心天</span>
<span class='tline' id='l20' data-llen='390:413'>　下之健固難畜也必有道以貞守之故曰利貞不家</span>
<span class='tline' id='l21' data-llen='413:436'>　食吉賢者然後不家食畜道成則舉天下皆不家食</span>
<span class='tline' id='l22' data-llen='436:459'>　之賢者也堯舜比屋皆可封之民成周之世人人皆</span>
<span class='tline' id='l23' data-llen='459:482'>　有士君子之行則不家食之謂也彖曰大畜剛健大</span>
<span class='tline' id='l24' data-llen='482:505'>　畜天下之剛健也篤實輝光日新其德畜健之道也</span>
<span class='tline' id='l25' data-llen='505:531'><a onclick="displayPageImage('KR1a0049', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='531:554'>　大凡血氣之剛與理義之剛相對日新其徳理義既</span>
<span class='tline' id='l27' data-llen='554:577'>　勝則血氣之强自消故聖人止健只就日新其徳上</span>
<span class='tline' id='l28' data-llen='577:600'>　着工夫剛上而尚賢謂上九也以九居上畜道成矣</span>
<span class='tline' id='l29' data-llen='600:623'>　有賢徳之可尚止健之道至此大正也不家食吉養</span>
<span class='tline' id='l30' data-llen='623:646'>　賢也天下皆可養之賢也利涉大川應乎天也謂畜</span>
<span class='tline' id='l31' data-llen='646:658'>　道既濟則應天而亨也</span>
<span class='tline' id='l32' data-llen='658:681'>象曰天在山中大畜君子以多識前言往行以畜其徳</span>
<span class='tline' id='l33' data-llen='681:704'>　天在山中天地發生之意山中之天常在後天陽一</span>
<span class='tline' id='l34' data-llen='704:730'><a onclick="displayPageImage('KR1a0049', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='730:753'>　敷无物不暢而窮山絶谷之中猶凝然蓋涸隂沍寒</span>
<span class='tline' id='l36' data-llen='753:776'>　之地許多陽氣為積隂所斬未得發逹也此天在山</span>
<span class='tline' id='l37' data-llen='776:799'>　中為止健之象君子觀此多識前言往行以畜其徳</span>
<span class='tline' id='l38' data-llen='799:822'>　大其所藴畜而不遽發一發則沛然矣猶之山中包</span>
<span class='tline' id='l39' data-llen='822:845'>　含許多生意積隂既散發生之意不可禦矣古詩人</span>
<span class='tline' id='l40' data-llen='845:865'>　間四月芳菲盡山寺桃花始盛開即此理也</span>
<span class='tline' id='l41' data-llen='865:883'>初九有厲利己象曰有厲利己不犯灾也</span>
<span class='tline' id='l42' data-llen='883:906'>　六爻皆以畜健為義自初而上以漸而畜畜而至上</span>
<span class='tline' id='l43' data-llen='906:932'><a onclick="displayPageImage('KR1a0049', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='932:955'>　九畜道乃成故初有厲二説輻三馬逐此三爻健體</span>
<span class='tline' id='l45' data-llen='955:978'>　畜之頗用力四童牛五豶豕二爻隂體也受畜矣上</span>
<span class='tline' id='l46' data-llen='978:1001'>　九何天畜道成矣不假畜矣初畜之始健體欲動必</span>
<span class='tline' id='l47' data-llen='1001:1024'>　戒之曰動則有危難且冝止也以灾厲而恐懼之也</span>
<span class='tline' id='l48' data-llen='1024:1036'>　初能受畜故不犯灾矣</span>
<span class='tline' id='l49' data-llen='1036:1052'>九二輿説輻象曰輿説輻中无尤也</span>
<span class='tline' id='l50' data-llen='1052:1075'>　二健欲動如車有輪為説其輻使不得行二得中亦</span>
<span class='tline' id='l51' data-llen='1075:1098'>　能受畜故曰中无尤也小畜亦説輻然以臣畜君則</span>
<span class='tline' id='l52' data-llen='1098:1124'><a onclick="displayPageImage('KR1a0049', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1124:1147'>　犯堂陛之分故説輻必反曰大畜君畜民可以令行</span>
<span class='tline' id='l54' data-llen='1147:1160'>　而禁止之故説輻則受畜</span>
<span class='tline' id='l55' data-llen='1160:1183'>九三良馬逐利艱貞曰閑輿衛利有攸往象曰利有攸</span>
<span class='tline' id='l56' data-llen='1183:1190'>往上合志也</span>
<span class='tline' id='l57' data-llen='1190:1213'>　畜健至三受畜者半矣而未受畜者猶半也良馬逐</span>
<span class='tline' id='l58' data-llen='1213:1236'>　未受畜者也如良馬之逐逐然則宜以艱貞之道止</span>
<span class='tline' id='l59' data-llen='1236:1259'>　之閑輿衛已受畜者也班閑其輿衛而不進則宜與</span>
<span class='tline' id='l60' data-llen='1259:1282'>　之往此聖人抑揚之道正如由也兼人故退之求也</span>
<span class='tline' id='l61' data-llen='1282:1308'><a onclick="displayPageImage('KR1a0049', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1308:1331'>　退故進之象曰利有攸往上合志也謂閑輿衛者志</span>
<span class='tline' id='l63' data-llen='1331:1342'>　與上合故得與進也</span>
<span class='tline' id='l64' data-llen='1342:1361'>六四童牛之牿元吉象曰六四元吉有喜也</span>
<span class='tline' id='l65' data-llen='1361:1384'>　畜而至四以六居之其性柔矣良馬之性畜為童牛</span>
<span class='tline' id='l66' data-llen='1384:1407'>　牛性順童牛又順者然未免觸故以木牿其角而後</span>
<span class='tline' id='l67' data-llen='1407:1424'>　馴變乾為順畜之易矣故元吉而喜</span>
<span class='tline' id='l68' data-llen='1424:1442'>六五豶豕之牙吉象曰六五之吉有慶也</span>
<span class='tline' id='l69' data-llen='1442:1465'>　畜至於五柔而得中畜道成矣豶豕去勢之豕也豕</span>
<span class='tline' id='l70' data-llen='1465:1491'><a onclick="displayPageImage('KR1a0049', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1491:1514'>　既去勢不復躑躅以就馴養四之童牛未免加牿五</span>
<span class='tline' id='l72' data-llen='1514:1536'>　之豶豕并牿去之其性熟矣不惟有喜又有慶也</span>
<span class='tline' id='l73' data-llen='1536:1555'>上九何天之衢亨象曰何天之衢道大行也</span>
<span class='tline' id='l74' data-llen='1555:1578'>　畜而至此畜道亨矣四通八逹防閑不立而天下相</span>
<span class='tline' id='l75' data-llen='1578:1601'>　忘於道術之中如何天之衢然了無窒礙也所謂千</span>
<span class='tline' id='l76' data-llen='1601:1624'>　年古道萬年堤老牯馴馴不解迷牧子不知何處去</span>
<span class='tline' id='l77' data-llen='1624:1647'>　亂山芳草鷓鴣啼是也象曰道大行也畜道至此而</span>
<span class='tline' id='l78' data-llen='1647:1670'>　後大行古者所謂大同之世也如堯舜之世康衢之</span>
<span class='tline' id='l79' data-llen='1670:1696'><a onclick="displayPageImage('KR1a0049', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1696:1713'>　童子擊壤之老人皆天衢中瑞物也</span>
<span class='tline' id='l81' data-llen='1713:1724'>䷚<span class='krp-note'>震下/艮上</span>頤</span>
<span class='tline' id='l82' data-llen='1724:1743'>　此卦先儒説頤之理亦貫但卦爻不相屬</span>
<span class='tline' id='l83' data-llen='1743:1766'>頤貞吉觀頤自求口實彖曰頤貞吉養正則吉也觀頤</span>
<span class='tline' id='l84' data-llen='1766:1789'>觀其所養也自求口實觀其自養也天地養萬物聖人</span>
<span class='tline' id='l85' data-llen='1789:1803'>養賢以及萬民頤之時大矣哉</span>
<span class='tline' id='l86' data-llen='1803:1826'>　上下二陽中四隂外實中虚頤之象也卦艮上震下</span>
<span class='tline' id='l87' data-llen='1826:1849'>　艮止震動上止而下動亦頤之象也頤養也頤之飲</span>
<span class='tline' id='l88' data-llen='1849:1875'><a onclick="displayPageImage('KR1a0049', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1875:1898'>　食所以養體也曰頤貞吉觀頤自求口實彖頤貞吉</span>
<span class='tline' id='l90' data-llen='1898:1921'>　人生有口體之累孰不求養然得之必有道故曰養</span>
<span class='tline' id='l91' data-llen='1921:1944'>　正則吉也有大人之養有小人之養養其大體則為</span>
<span class='tline' id='l92' data-llen='1944:1967'>　大人養其小體則為小人觀其所養觀其所從養也</span>
<span class='tline' id='l93' data-llen='1967:1990'>　飲食不可自外求之求所以得飲食之道求在我者</span>
<span class='tline' id='l94' data-llen='1990:2013'>　也故曰自求口實觀其自養也從而推之天地養萬</span>
<span class='tline' id='l95' data-llen='2013:2036'>　物聖人養賢以及萬民則頤之時大矣哉六爻一陽</span>
<span class='tline' id='l96' data-llen='2036:2059'>　在上為頤之主上體止而下體動以應之故下之求</span>
<span class='tline' id='l97' data-llen='2059:2085'><a onclick="displayPageImage('KR1a0049', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2085:2108'>　食者皆由上而得故上為由頤然口容貴止不貴動</span>
<span class='tline' id='l99' data-llen='2108:2125'>　上三爻止而皆吉下三爻勤而皆凶</span>
<span class='tline' id='l100' data-llen='2125:2143'>象曰山下有雷頤君子以愼言語節飲食</span>
<span class='tline' id='l101' data-llen='2143:2166'>　山下有雷蟄雷也震在下艮止之故為蟄雷復卦雷</span>
<span class='tline' id='l102' data-llen='2166:2189'>　在地中上體順陽動於下而以順行此卦上體止陽</span>
<span class='tline' id='l103' data-llen='2189:2212'>　動於下而艮止一畫止之其聲閉而不能出故在復</span>
<span class='tline' id='l104' data-llen='2212:2235'>　為雷之動在頤為雷之蟄夫雷所以發號令而施潤</span>
<span class='tline' id='l105' data-llen='2235:2258'>　澤也今蟄於山下號令不發而潤澤不施是天地之</span>
<span class='tline' id='l106' data-llen='2258:2284'><a onclick="displayPageImage('KR1a0049', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2284:2307'>　口閉也君子體此以自養天不發號令故謹言語天</span>
<span class='tline' id='l108' data-llen='2307:2318'>　不施潤澤故節飲食</span>
<span class='tline' id='l109' data-llen='2318:2341'>初九舍爾靈龜觀我朶頤凶象曰觀我朶頤亦不足貴</span>
<span class='tline' id='l110' data-llen='2341:2344'>也</span>
<span class='tline' id='l111' data-llen='2344:2367'>　六爻貴止不貴動口之飲食上止而下動初九在頤</span>
<span class='tline' id='l112' data-llen='2367:2390'>　下震體動求飲食之人也靈龜心也朶頤口也常謂</span>
<span class='tline' id='l113' data-llen='2390:2413'>　人曰舍汝養心之道而觀我養口體故凶飲食之人</span>
<span class='tline' id='l114' data-llen='2413:2424'>　人賤之故曰不足貴</span>
<span class='tline' id='l115' data-llen='2424:2450'><a onclick="displayPageImage('KR1a0049', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2450:2473'>六二顚頤拂經于丘頤征凶象曰六二征凶行失類也</span>
<span class='tline' id='l117' data-llen='2473:2496'>　二當上應丘近初反隨下體之動故曰顚頤拂逆也</span>
<span class='tline' id='l118' data-llen='2496:2519'>　經正也五在上居艮丘頤也二應之正也逆正而從</span>
<span class='tline' id='l119' data-llen='2519:2542'>　下故曰拂經于丘頤以此而往凶也象曰行失類也</span>
<span class='tline' id='l120' data-llen='2542:2554'>　拂上從下失其黨類也</span>
<span class='tline' id='l121' data-llen='2554:2577'>六三拂頤貞凶十年勿克用无攸利象曰十年勿用道</span>
<span class='tline' id='l122' data-llen='2577:2582'>大悖也</span>
<span class='tline' id='l123' data-llen='2582:2605'>　三當應上九居上體為頤之主應之正也三亦拂之</span>
<span class='tline' id='l124' data-llen='2605:2631'><a onclick="displayPageImage('KR1a0049', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2631:2654'>　而隨下體之動以正言之凶也志求飲食為人所惡</span>
<span class='tline' id='l126' data-llen='2654:2677'>　至於十年而不見用三取上隔互體坤坤數十故曰</span>
<span class='tline' id='l127' data-llen='2677:2700'>　十年既不為上用何利之有象曰十年勿用道大悖</span>
<span class='tline' id='l128' data-llen='2700:2704'>　也</span>
<span class='tline' id='l129' data-llen='2704:2727'>六四顚頤吉虎視耽耽其欲逐逐无咎象曰顚頤之吉</span>
<span class='tline' id='l130' data-llen='2727:2733'>上施光也</span>
<span class='tline' id='l131' data-llen='2733:2756'>　四居上體與初為應亦曰顚頤然四艮體止於上而</span>
<span class='tline' id='l132' data-llen='2756:2779'>　初以動應之故吉蓋已不求人而人求我也虎視耽</span>
<span class='tline' id='l133' data-llen='2779:2805'><a onclick="displayPageImage('KR1a0049', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2805:2828'>　耽其欲逐逐四居上位如虎之據而視下其狀貌耽</span>
<span class='tline' id='l135' data-llen='2828:2851'>　耽然而所欲物逐逐以奔赴之已之威嚴不失也何</span>
<span class='tline' id='l136' data-llen='2851:2871'>　咎象曰上施光也以居上體而所施光大也</span>
<span class='tline' id='l137' data-llen='2871:2894'>六五拂經居貞吉不可渉大川象曰居貞之吉順以從</span>
<span class='tline' id='l138' data-llen='2894:2898'>上也</span>
<span class='tline' id='l139' data-llen='2898:2921'>　五正當應二以二從初故拂經而居貞自止其所也</span>
<span class='tline' id='l140' data-llen='2921:2944'>　止則吉然居五不為頤之主下无與不可以濟難故</span>
<span class='tline' id='l141' data-llen='2944:2966'>　曰不可涉大川象曰以從上也言舍二而從上也</span>
<span class='tline' id='l142' data-llen='2966:2992'><a onclick="displayPageImage('KR1a0049', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2992:3014'>上九由頤厲吉利涉大川象曰由頤厲吉大有慶也</span>
<span class='tline' id='l144' data-llen='3014:3037'>　以九處上為頤之主體純止天下之求養者皆由之</span>
<span class='tline' id='l145' data-llen='3037:3060'>　以成功故曰由頤如人之頤然上體不全則下雖動</span>
<span class='tline' id='l146' data-llen='3060:3083'>　而无所應飲食之道廢矣然居上位危將應天下之</span>
<span class='tline' id='l147' data-llen='3083:3106'>　求能危懼則吉故曰厲吉下皆從之可以濟難故曰</span>
<span class='tline' id='l148' data-llen='3106:3129'>　利渉大川象曰大有慶也頤之功成故大有慶天地</span>
<span class='tline' id='l149' data-llen='3129:3148'>　養萬物聖人養賢及萬民功用全屬此爻</span>
<span class='tline' id='l150' data-llen='3148:3160'>䷛<span class='krp-note'>巽下/兑上</span>大過</span>
<span class='tline' id='l151' data-llen='3160:3186'><a onclick="displayPageImage('KR1a0049', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3186:3209'>大過棟橈利有攸往亨彖曰大過大者過也棟橈本末</span>
<span class='tline' id='l153' data-llen='3209:3232'>弱也剛過而中巽而説行利有攸往乃亨大過之時大</span>
<span class='tline' id='l154' data-llen='3232:3236'>矣哉</span>
<span class='tline' id='l155' data-llen='3236:3259'>　剛過乎隂大者過也天下之理惟中而已安可過也</span>
<span class='tline' id='l156' data-llen='3259:3282'>　然有過而後中者君子之時中也卦中六爻陽雖過</span>
<span class='tline' id='l157' data-llen='3282:3305'>　而陽得中故雖過而可用古之聖人有行之者湯武</span>
<span class='tline' id='l158' data-llen='3305:3328'>　之君也湯武之過不害為湯武之中周公之兄弟周</span>
<span class='tline' id='l159' data-llen='3328:3351'>　公之過也不害為周公之中所為過而中也然太過</span>
<span class='tline' id='l160' data-llen='3351:3377'><a onclick="displayPageImage('KR1a0049', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3377:3400'>　必曰棟橈卦中四陽在中上下皆柔猶之棟柱然中</span>
<span class='tline' id='l162' data-llen='3400:3423'>　實而上下橈也六爻分明有此象古之聖人有不得</span>
<span class='tline' id='l163' data-llen='3423:3446'>　已而於過中取中者皆出於橈敗之世故湯武處君</span>
<span class='tline' id='l164' data-llen='3446:3469'>　臣之變然後以弑君為中周公處兄弟之變然後以</span>
<span class='tline' id='l165' data-llen='3469:3492'>　殺兄弟為中彼其犯大義虧人倫而不顧者其所遇</span>
<span class='tline' id='l166' data-llen='3492:3515'>　然也使所處者在平世安用過以取中哉故大過必</span>
<span class='tline' id='l167' data-llen='3515:3538'>　曰棟橈曰利有攸往亨者不以橈敗而止也必求所</span>
<span class='tline' id='l168' data-llen='3538:3561'>　以濟橈敗者往則亨也彖曰大過大者過也謂陽過</span>
<span class='tline' id='l169' data-llen='3561:3588'><a onclick="displayPageImage('KR1a0049', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3588:3611'>　也棟橈本末弱也謂上下皆柔也剛過而中巽而説</span>
<span class='tline' id='l171' data-llen='3611:3634'>　行以六爻言之剛雖過而二五得中以二卦之義言</span>
<span class='tline' id='l172' data-llen='3634:3657'>　之則下巽而上説以此而行宜可以濟故往而亨也</span>
<span class='tline' id='l173' data-llen='3657:3680'>　當大過之時而不往求濟是聽其橈敗而委之无可</span>
<span class='tline' id='l174' data-llen='3680:3703'>　奈何也自古聖人固有以身當天下之變者蓋因時</span>
<span class='tline' id='l175' data-llen='3703:3726'>　而制宜也故曰大過之時大矣哉全卦之象上下皆</span>
<span class='tline' id='l176' data-llen='3726:3749'>　橈故曰棟橈分上下卦而觀之上卦上橈而下實下</span>
<span class='tline' id='l177' data-llen='3749:3772'>　實則猶可立故四居上卦之下而曰棟隆吉下卦下</span>
<span class='tline' id='l178' data-llen='3772:3799'><a onclick="displayPageImage('KR1a0049', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3799:3822'>　橈而上實下橈則上必傾故三居下卦之上而曰棟</span>
<span class='tline' id='l180' data-llen='3822:3845'>　橈他爻不取棟象而三四爻取者分上下體而言也</span>
<span class='tline' id='l181' data-llen='3845:3868'>　初爻言過謹上爻言過勇二五言隂陽之過三四言</span>
<span class='tline' id='l182' data-llen='3868:3880'>　棟橈此六爻之大畧也</span>
<span class='tline' id='l183' data-llen='3880:3900'>象曰澤滅木大過君子以獨立不懼遯世无悶</span>
<span class='tline' id='l184' data-llen='3900:3923'>　木在地上水在澤中常理也今以澤水汎濫而滅木</span>
<span class='tline' id='l185' data-llen='3923:3946'>　是大過之象也君子觀此所以大過於人者獨立不</span>
<span class='tline' id='l186' data-llen='3946:3969'>　懼遯世无悶而已蓋水无常滅木之理水勢衰則木</span>
<span class='tline' id='l187' data-llen='3969:3996'><a onclick="displayPageImage('KR1a0049', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3996:4010'>　見矣君子所以貴於獨立也</span>
<span class='tline' id='l189' data-llen='4010:4030'>初六藉用白茅无咎象曰藉用白茅柔在下也</span>
<span class='tline' id='l190' data-llen='4030:4053'>　一柔在四陽之下以柔藉剛猶以茅藉物然過乎謹</span>
<span class='tline' id='l191' data-llen='4053:4076'>　也過謹又何咎繫辭苟錯諸地可矣藉之用茅何咎</span>
<span class='tline' id='l192' data-llen='4076:4099'>　之有愼之至也夫茅之為物薄而用可重也愼斯術</span>
<span class='tline' id='l193' data-llen='4099:4110'>　也以往其无所失矣</span>
<span class='tline' id='l194' data-llen='4110:4133'>九二枯楊生稊老夫得其女妻无不利象曰老夫女妻</span>
<span class='tline' id='l195' data-llen='4133:4140'>過以相與也</span>
<span class='tline' id='l196' data-llen='4140:4167'><a onclick="displayPageImage('KR1a0049', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4167:4190'>　二應五而得兑兑為少女老夫得其女妻也陽過乎</span>
<span class='tline' id='l198' data-llen='4190:4206'>　隂雖過无害故象曰過以相與也</span>
<span class='tline' id='l199' data-llen='4206:4225'>九三棟橈凶象曰棟撓之凶不可以有輔也</span>
<span class='tline' id='l200' data-llen='4225:4248'>　下卦上實而下弱下弱則上傾故三居下卦之上而</span>
<span class='tline' id='l201' data-llen='4248:4270'>　曰棟橈凶象曰不可以有輔也言下弱而无助也</span>
<span class='tline' id='l202' data-llen='4270:4291'>九四棟隆吉有它吝象曰棟隆之吉不橈乎下也</span>
<span class='tline' id='l203' data-llen='4291:4314'>　上卦上弱而下實下實則可載故四居上卦之下而</span>
<span class='tline' id='l204' data-llen='4314:4337'>　曰棟隆吉橈在上六非己吝故曰有他吝象曰不橈</span>
<span class='tline' id='l205' data-llen='4337:4364'><a onclick="displayPageImage('KR1a0049', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4364:4383'>　乎下也謂下實也此二爻當分上下體看</span>
<span class='tline' id='l207' data-llen='4383:4406'>九五枯楊生華老婦得其士夫无咎无譽象曰枯楊生</span>
<span class='tline' id='l208' data-llen='4406:4421'>華何可乆也老婦士夫亦可醜也</span>
<span class='tline' id='l209' data-llen='4421:4444'>　五應二而得巽巽為長女老婦得其士夫也隂過乎</span>
<span class='tline' id='l210' data-llen='4444:4467'>　陽不能生育故象曰亦可醜也卦止二女疑無夫象</span>
<span class='tline' id='l211' data-llen='4467:4491'>　與頥對值頥卦震下震為長男故下卦對之為老夫頥</span>
<span class='tline' id='l212' data-llen='4491:4509'>　卦上艮艮為少男故上卦對之為士夫</span>
<span class='tline' id='l213' data-llen='4509:4530'>上六過渉㓕頂凶无咎象曰過渉之凶不可咎也</span>
<span class='tline' id='l214' data-llen='4530:4557'><a onclick="displayPageImage('KR1a0049', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4557:4580'>　六居澤上澤方滅木而已欲過渉過而滅頂過乎勇</span>
<span class='tline' id='l216' data-llen='4580:4603'>　也故凶然无咎者可以死勇无害也求仁於井固不</span>
<span class='tline' id='l217' data-llen='4603:4626'>　可䧟君臣之難義在必死則冒白刅蹈水火不可已</span>
<span class='tline' id='l218' data-llen='4626:4649'>　也捨生取義何畏滅頂象曰不可咎也言過涉之不</span>
<span class='tline' id='l219' data-llen='4649:4667'>　可罪也設此義以為逃難偷生者之戒</span>
<span class='tline' id='l220' data-llen='4667:4678'>䷜<span class='krp-note'>坎下/坎上</span>坎</span>
<span class='tline' id='l221' data-llen='4678:4701'>習坎有孚維心亨行有尚彖曰習坎重險也水流而不</span>
<span class='tline' id='l222' data-llen='4701:4724'>盈行險而不失其信維心亨乃以剛中也行有尚往有</span>
<span class='tline' id='l223' data-llen='4724:4751'><a onclick="displayPageImage('KR1a0049', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4751:4774'>功也天險不可升也地險山川丘陵也王公設險以守</span>
<span class='tline' id='l225' data-llen='4774:4785'>其國險之時用大矣哉</span>
<span class='tline' id='l226' data-llen='4785:4808'>　習重也坎險也上下皆坎險難之極也然坎之徳中</span>
<span class='tline' id='l227' data-llen='4808:4831'>　實而有孚故能濟險難者亦必如坎也何以見之坎</span>
<span class='tline' id='l228' data-llen='4831:4854'>　為水水之為水日流而不息既盈而復進至於海然</span>
<span class='tline' id='l229' data-llen='4854:4877'>　後得水之平其未至海也歴險多矣雖瞿塘灧澦不</span>
<span class='tline' id='l230' data-llen='4877:4900'>　辭也故天下善出險无如水人之處險難能如水之</span>
<span class='tline' id='l231' data-llen='4900:4923'>　不息則何難之不濟自止於心則无可亨之理矣故</span>
<span class='tline' id='l232' data-llen='4923:4950'><a onclick="displayPageImage('KR1a0049', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4950:4973'>　曰有孚維心亨行有尚象曰水流而不盈行險而不</span>
<span class='tline' id='l234' data-llen='4973:4996'>　失其信水之流不以盈而止盈則復往矣其行險也</span>
<span class='tline' id='l235' data-llen='4996:5019'>　日以繼夜未嘗少息也故有信莫如水此坎之所以</span>
<span class='tline' id='l236' data-llen='5019:5042'>　為有孚也維心亨乃以剛中也坎能出險以其中實</span>
<span class='tline' id='l237' data-llen='5042:5065'>　以心而亨也六爻二雖剛中在重坎之下故求小得</span>
<span class='tline' id='l238' data-llen='5065:5088'>　未能出坎也九五剛中處坎上卦其險可出全卦之</span>
<span class='tline' id='l239' data-llen='5088:5111'>　徳盡屬五然一陽䧟二隂之間亦未能出也以有坎</span>
<span class='tline' id='l240' data-llen='5111:5134'>　之德方在濟險則无咎然亦未出險也故卦辭云行</span>
<span class='tline' id='l241' data-llen='5134:5161'><a onclick="displayPageImage('KR1a0049', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5161:5184'>　有尚而彖曰往則有功也天險不可升也地險山川</span>
<span class='tline' id='l243' data-llen='5184:5207'>　丘陵也王公設險以守其國險之時用大矣哉夫險</span>
<span class='tline' id='l244' data-llen='5207:5230'>　固難也而用險之功亦不可無也築城鑿池背山阻</span>
<span class='tline' id='l245' data-llen='5230:5253'>　河亦所以固國也恃險而不修徳固不可恃徳而不</span>
<span class='tline' id='l246' data-llen='5253:5269'>　修險亦大不可故夫子於彖言之</span>
<span class='tline' id='l247' data-llen='5269:5287'>象曰水洊至習坎君子以常徳行習教事</span>
<span class='tline' id='l248' data-llen='5287:5310'>　洊至相繼而至也君子處坎如水之流則出坎矣常</span>
<span class='tline' id='l249' data-llen='5310:5333'>　徳行習教事所當盡其在我者也曰常曰習乃不息</span>
<span class='tline' id='l250' data-llen='5333:5360'><a onclick="displayPageImage('KR1a0049', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5360:5366'>　之功也</span>
<span class='tline' id='l252' data-llen='5366:5387'>初六習坎入于坎窞凶象曰習坎入坎失道凶也</span>
<span class='tline' id='l253' data-llen='5387:5410'>　處重坎之下坎貴乎出而初入坎宜其凶也今水之</span>
<span class='tline' id='l254' data-llen='5410:5433'>　先流者入坎後至者出坎入坎而盈既盈而出者至</span>
<span class='tline' id='l255' data-llen='5433:5456'>　海而入者在坎是先至者為後至者之藉也初在先</span>
<span class='tline' id='l256' data-llen='5456:5476'>　故入坎象曰失道凶違行而失道所以凶也</span>
<span class='tline' id='l257' data-llen='5476:5495'>九二坎有險求小得象曰求小得未出中也</span>
<span class='tline' id='l258' data-llen='5495:5518'>　二五君臣也二逺君而在下非能共謀以濟者為國</span>
<span class='tline' id='l259' data-llen='5518:5545'><a onclick="displayPageImage('KR1a0049', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5545:5568'>　守險以俟時平可也故曰坎有險求小得不可大用</span>
<span class='tline' id='l261' data-llen='5568:5591'>　也象曰未出中也以在重坎之中未能出也如張廵</span>
<span class='tline' id='l262' data-llen='5591:5605'>　許逺所處乃為國守險者也</span>
<span class='tline' id='l263' data-llen='5605:5628'>六三來之坎坎險且枕入於坎窞勿用象曰來之坎坎</span>
<span class='tline' id='l264' data-llen='5628:5634'>終无功也</span>
<span class='tline' id='l265' data-llen='5634:5657'>　三處一坎又一坎來來之坎坎也處險又枕險雖在</span>
<span class='tline' id='l266' data-llen='5657:5680'>　下卦之上猶在上卦之下是為上一坎之藉也故亦</span>
<span class='tline' id='l267' data-llen='5680:5703'>　入坎而不可用象曰終无功也三不中正非有常徳</span>
<span class='tline' id='l268' data-llen='5703:5730'><a onclick="displayPageImage('KR1a0049', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5730:5739'>　故終坎而无功</span>
<span class='tline' id='l270' data-llen='5739:5762'>六四樽酒簋貮用缶納約自牖終无咎象曰樽酒簋貮</span>
<span class='tline' id='l271' data-llen='5762:5768'>剛柔際也</span>
<span class='tline' id='l272' data-llen='5768:5791'>　九五為濟難之君四近君為腹心共濟之臣投機之</span>
<span class='tline' id='l273' data-llen='5791:5814'>　㑹間不容髪腹心之臣非他人比相與謀惟宻而不</span>
<span class='tline' id='l274' data-llen='5814:5836'>　泄禮不必備止以樽酒不容他人惟陳簋器不必</span>
<span class='tline' id='l275' data-llen='5836:5859'>　文用缶而已不可庭議自牖納約坎難之時君臣交</span>
<span class='tline' id='l276' data-llen='5859:5882'>　際固當如此正如宋藝祖夜半冒雪幸大臣之第以</span>
<span class='tline' id='l277' data-llen='5882:5909'><a onclick="displayPageImage('KR1a0049', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5909:5932'>　議南征北伐之計熾炭燒肉普妻行酒而已君臣相</span>
<span class='tline' id='l279' data-llen='5932:5942'>　遇如此何難不濟</span>
<span class='tline' id='l280' data-llen='5942:5963'>九五坎不盈祗既平无咎象曰坎不盈中未大也</span>
<span class='tline' id='l281' data-llen='5963:5986'>　五濟難之君也有孚維心亨全在五如水流而不盈</span>
<span class='tline' id='l282' data-llen='5986:6009'>　行險而不失其信者然後可以去難故曰坎不盈不</span>
<span class='tline' id='l283' data-llen='6009:6032'>　以盈坎而止也須止於既平然後无咎如水至於海</span>
<span class='tline' id='l284' data-llen='6032:6055'>　既得水之平然後其流息也蓋當患難之世天下之</span>
<span class='tline' id='l285' data-llen='6055:6078'>　才何限智者思獻謀勇者思効力惟患人主無平難</span>
<span class='tline' id='l286' data-llen='6078:6105'><a onclick="displayPageImage('KR1a0049', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6105:6128'>　之心苟有其心天下莫不與也象曰中未大也謂五</span>
<span class='tline' id='l288' data-llen='6128:6144'>　在險中方圖濟險尚未能光大也</span>
<span class='tline' id='l289' data-llen='6144:6167'>上六係用徽纆寘于叢棘三嵗不得凶象曰上六失道</span>
<span class='tline' id='l290' data-llen='6167:6173'>凶三嵗也</span>
<span class='tline' id='l291' data-llen='6173:6196'>　上六處坎之上其難深矣如被繩縳又墜於叢棘之</span>
<span class='tline' id='l292' data-llen='6196:6219'>　中无可出之理也至於三嵗之久而竟不得脱蓋已</span>
<span class='tline' id='l293' data-llen='6219:6242'>　應在三越三爻以求援又入于坎窞故曰三嵗不得</span>
<span class='tline' id='l294' data-llen='6242:6265'>　凶象曰上六失道凶三嵗也蓋以柔居上非濟難之</span>
<span class='tline' id='l295' data-llen='6265:6292'><a onclick="displayPageImage('KR1a0049', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6292:6301'>　才故不能出坎</span>
<span class='tline' id='l297' data-llen='6301:6312'>䷝<span class='krp-note'>離下/離上</span>離</span>
<span class='tline' id='l298' data-llen='6312:6335'>離利貞亨畜牝牛吉彖曰離麗也日月麗乎天百穀草</span>
<span class='tline' id='l299' data-llen='6335:6358'>木麗乎土重明以麗乎正乃化成天下柔麗乎中正故</span>
<span class='tline' id='l300' data-llen='6358:6368'>亨是以畜牝牛吉也</span>
<span class='tline' id='l301' data-llen='6368:6391'>　據此一卦乃重明繼離之象卦辭彖辭與大象皆極</span>
<span class='tline' id='l302' data-llen='6391:6414'>　善而六爻之變三為日昃之辭四又死如棄如六五</span>
<span class='tline' id='l303' data-llen='6414:6437'>　正重明之主也乃出涕戚嗟重明之義安在前軰以</span>
<span class='tline' id='l304' data-llen='6437:6464'><a onclick="displayPageImage('KR1a0049', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6464:6487'>　出涕戚嗟為謙恭夫謙恭可也安用涕哭為哉殊不</span>
<span class='tline' id='l306' data-llen='6487:6510'>　知重明之象以明繼明文王於此為萬世定立君之</span>
<span class='tline' id='l307' data-llen='6510:6533'>　法盡在於是惟夫子知之彖象所釋其辭甚嚴先儒</span>
<span class='tline' id='l308' data-llen='6533:6556'>　皆未之能察也葢唐虞禅夏后殷周繼夫繼世以子</span>
<span class='tline' id='l309' data-llen='6556:6579'>　三代共之而立子必以嫡此又聖人立一定不易之</span>
<span class='tline' id='l310' data-llen='6579:6602'>　之法萬世莫能改也故文王于此六爻中詳之上下</span>
<span class='tline' id='l311' data-llen='6602:6618'>　二體皆重明繼離也<span class='krp-note'>原闕/</span></span>
<span class='tline' id='l312' data-llen='6618:6645'><a onclick="displayPageImage('KR1a0049', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span>
<span class='tline' id='l313' data-llen='6645:6648'>　</span>
<span class='tline' id='l314' data-llen='6648:6651'>　</span>
<span class='tline' id='l315' data-llen='6651:6654'>　</span>
<span class='tline' id='l316' data-llen='6654:6657'>　</span>
<span class='tline' id='l317' data-llen='6657:6660'>　</span>
<span class='tline' id='l318' data-llen='6660:6663'>　</span>
<span class='tline' id='l319' data-llen='6663:6666'>　</span>
<span class='tline' id='l320' data-llen='6666:6669'>　</span>
<span class='tline' id='l321' data-llen='6669:6696'><a onclick="displayPageImage('KR1a0049', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span>
<span class='tline' id='l322' data-llen='6696:6699'>　</span>
<span class='tline' id='l323' data-llen='6699:6702'>　</span>
<span class='tline' id='l324' data-llen='6702:6705'>　</span>
<span class='tline' id='l325' data-llen='6705:6708'>　</span>
<span class='tline' id='l326' data-llen='6708:6711'>　</span>
<span class='tline' id='l327' data-llen='6711:6714'>　</span>
<span class='tline' id='l328' data-llen='6714:6717'>　</span>
<span class='tline' id='l329' data-llen='6717:6726'>　西谿易説卷六</span>
</p>
<p>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0049', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:199'>　西谿易説卷九</span><br/>
<span class='tline' id='l10' data-llen='199:219'>　　　　　　　　　　　　宋　李過　撰</span><br/>
<span class='tline' id='l11' data-llen='219:224'>　下經</span><br/>
<span class='tline' id='l12' data-llen='224:235'>䷨<span class='krp-note'>兊下/艮上</span>損</span><br/>
<span class='tline' id='l13' data-llen='235:258'>損有孚元吉无咎可貞利有攸往曷之用二簋可用享</span><br/>
<span class='tline' id='l14' data-llen='258:282'>彖曰損損下益上其道上行損而有孚元吉无咎可貞利</span><br/>
<span class='tline' id='l15' data-llen='282:305'>有攸往曷之用二簋可用享二簋應有時損剛益柔有</span><br/>
<span class='tline' id='l16' data-llen='305:331'><a onclick="displayPageImage('KR1a0049', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='331:342'>時損益盈虛與時偕行</span><br/>
<span class='tline' id='l18' data-llen='342:365'>　損下益上其卦為損卦自泰變損三一陽上益上九</span><br/>
<span class='tline' id='l19' data-llen='365:388'>　故下為兊而上為艮是損下益上之義也天下之人</span><br/>
<span class='tline' id='l20' data-llen='388:411'>　皆有愛君之心故相與出力以奉上聖人為之斟酌</span><br/>
<span class='tline' id='l21' data-llen='411:434'>　立爲一定之法夏商周之貢助徹不過什一皆損下</span><br/>
<span class='tline' id='l22' data-llen='434:457'>　益上之義也其義盡見于損卦曰損有孚元吉无咎</span><br/>
<span class='tline' id='l23' data-llen='457:480'>　可貞利有攸往損之始出于斯民奉上之誠心故曰</span><br/>
<span class='tline' id='l24' data-llen='480:503'>　有孚必得六五之位然後可以受天下之益故曰元</span><br/>
<span class='tline' id='l25' data-llen='503:529'><a onclick="displayPageImage('KR1a0049', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='529:552'>　吉无咎其法不過天下之中正故曰可貞出力奉上</span><br/>
<span class='tline' id='l27' data-llen='552:576'>　後已得其治故曰利有攸往曷之用二簋可用享然不</span><br/>
<span class='tline' id='l28' data-llen='576:599'>　可多損也謂将何用與苟有愛君之誠心不必其物</span><br/>
<span class='tline' id='l29' data-llen='599:622'>　之備也野人得芹且以獻主而筐筥錡釜之器亦可</span><br/>
<span class='tline' id='l30' data-llen='622:645'>　羞于王公如其益主雖二簋可用享也故彖曰二簋</span><br/>
<span class='tline' id='l31' data-llen='645:668'>　應有時損剛益柔有時損益盈虚與時偕行盖多取</span><br/>
<span class='tline' id='l32' data-llen='668:691'>　不若少取嵗之豐歉無常不可于豐年取盈如二簋</span><br/>
<span class='tline' id='l33' data-llen='691:700'>　亦有時而用也</span><br/>
<span class='tline' id='l34' data-llen='700:726'><a onclick="displayPageImage('KR1a0049', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='726:742'>象曰山下有澤損君子以懲忿窒欲</span><br/>
<span class='tline' id='l36' data-llen='742:765'>　損澤之土以益山則澤益下而山益髙損下益上之</span><br/>
<span class='tline' id='l37' data-llen='765:788'>　象也君子觀此當天下奉上之時財賦充溢冝懲忿</span><br/>
<span class='tline' id='l38' data-llen='788:811'>　而窒欲盖忿心不懲則必窮兵欲心不窒則必極侈</span><br/>
<span class='tline' id='l39' data-llen='811:828'>　窮兵極侈則聚斂猶不足供其用矣</span><br/>
<span class='tline' id='l40' data-llen='828:851'>初九己事遄往无咎酌損之象曰己事遄往尚合志也</span><br/>
<span class='tline' id='l41' data-llen='851:874'>　遄速也言下之益上農事纔已便當速往則无咎所</span><br/>
<span class='tline' id='l42' data-llen='874:897'>　謂我稼既同上入執宫功之類此在下者之職也酌</span><br/>
<span class='tline' id='l43' data-llen='897:923'><a onclick="displayPageImage('KR1a0049', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='923:946'>　損之因其奉上不可多取也冝斟酌而損之此在上</span><br/>
<span class='tline' id='l45' data-llen='946:969'>　者之職也盖遄往者下人奉上之誠而酌損者上人</span><br/>
<span class='tline' id='l46' data-llen='969:992'>　愛民之仁也聖人本無取民之心于損之初便言酌</span><br/>
<span class='tline' id='l47' data-llen='992:1015'>　損象曰尚合志也下遄往而上酌損君民之心無二</span><br/>
<span class='tline' id='l48' data-llen='1015:1020'>　本也</span><br/>
<span class='tline' id='l49' data-llen='1020:1043'>九二利貞征凶弗損益之象曰九二利貞中以為志也</span><br/>
<span class='tline' id='l50' data-llen='1043:1066'>　初酌損得其宜矣二又損則過故曰利貞征凶謂宜</span><br/>
<span class='tline' id='l51' data-llen='1066:1089'>　以中正之法取民過征則凶也什一之法天下之中</span><br/>
<span class='tline' id='l52' data-llen='1089:1115'><a onclick="displayPageImage('KR1a0049', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1115:1138'>　制多取之則為桀少取之則為貉不可得而損益也</span><br/>
<span class='tline' id='l54' data-llen='1138:1161'>　故曰弗損益之象曰中以為志也謂以中正之法為</span><br/>
<span class='tline' id='l55' data-llen='1161:1179'>　志也以二爻得中故寓聖人立法之意</span><br/>
<span class='tline' id='l56' data-llen='1179:1203'>六三三人行則損一人一人行則得其友象曰一人行三</span><br/>
<span class='tline' id='l57' data-llen='1203:1208'>則疑也</span><br/>
<span class='tline' id='l58' data-llen='1208:1231'>　損卦之成由此一爻上往故言損剛益柔之義謂下</span><br/>
<span class='tline' id='l59' data-llen='1231:1254'>　卦三爻同行則損一陽以益上一陽既往一隂順下</span><br/>
<span class='tline' id='l60' data-llen='1254:1277'>　而成應故曰三人行則損一人一人行則得其友言</span><br/>
<span class='tline' id='l61' data-llen='1277:1303'><a onclick="displayPageImage('KR1a0049', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1303:1326'>　剛柔損益盈虚之理也象曰一人行三則疑也言三</span><br/>
<span class='tline' id='l63' data-llen='1326:1349'>　陽並行兩不成竒一不成耦必一陽上往然後剛柔</span><br/>
<span class='tline' id='l64' data-llen='1349:1372'>　相應而竒耦立故三則疑己繫辭于中又取致一之</span><br/>
<span class='tline' id='l65' data-llen='1372:1395'>　義曰天地絪緼萬物化醇男女搆精萬物化生易曰</span><br/>
<span class='tline' id='l66' data-llen='1395:1416'>　三人行則損一人一人行則得其友言致一也</span><br/>
<span class='tline' id='l67' data-llen='1416:1438'>六四損其疾使遄有喜无咎象曰損其疾亦可喜也</span><br/>
<span class='tline' id='l68' data-llen='1438:1461'>　四初應受初之益疾害也當損去蠧財害民之政使</span><br/>
<span class='tline' id='l69' data-llen='1461:1484'>　遄往奉上者皆有樂輸其上之意如我朱孔陽為公</span><br/>
<span class='tline' id='l70' data-llen='1484:1510'><a onclick="displayPageImage('KR1a0049', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1510:1533'>　子裳言私其豵獻豜于公之類則无咎故曰損其疾</span><br/>
<span class='tline' id='l72' data-llen='1533:1546'>　使遄有喜象曰亦可喜也</span><br/>
<span class='tline' id='l73' data-llen='1546:1569'>六五或益之十朋之龜弗克違元吉象曰六五元吉自</span><br/>
<span class='tline' id='l74' data-llen='1569:1574'>上祐也</span><br/>
<span class='tline' id='l75' data-llen='1574:1597'>　六五之君受天下之益古者以龜為貝十龜曰朋十</span><br/>
<span class='tline' id='l76' data-llen='1597:1620'>　朋言其數之多也民之奉君禮所當然不可得而辭</span><br/>
<span class='tline' id='l77' data-llen='1620:1643'>　也故曰弗克違元吉象曰自上祐也六五居上位天</span><br/>
<span class='tline' id='l78' data-llen='1643:1651'>　下皆祐之也</span><br/>
<span class='tline' id='l79' data-llen='1651:1677'><a onclick="displayPageImage('KR1a0049', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1677:1700'>上九弗損益之无咎貞吉利有攸往得臣无家象曰弗</span><br/>
<span class='tline' id='l81' data-llen='1700:1709'>損益之大得志也</span><br/>
<span class='tline' id='l82' data-llen='1709:1732'>　居損之極不可復損也宜思所以益民故曰弗損益</span><br/>
<span class='tline' id='l83' data-llen='1732:1755'>　之則无咎而貞吉先王受地之制補助賑救之政皆</span><br/>
<span class='tline' id='l84' data-llen='1755:1778'>　所以益民也宜以此往益之則普天之下皆國爾忘</span><br/>
<span class='tline' id='l85' data-llen='1778:1801'>　家之臣也故曰利有攸往得臣无家象曰大得志也</span><br/>
<span class='tline' id='l86' data-llen='1801:1824'>　聖人取民未㡬而與民之意已繼之矣盖與民者聖</span><br/>
<span class='tline' id='l87' data-llen='1824:1837'>　人之本心也故曰大得志</span><br/>
<span class='tline' id='l88' data-llen='1837:1863'><a onclick="displayPageImage('KR1a0049', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1863:1874'>䷩<span class='krp-note'>震下/㢲上</span>益</span><br/>
<span class='tline' id='l90' data-llen='1874:1897'>益利有攸往利涉大川彖曰益損上益下民説无疆自</span><br/>
<span class='tline' id='l91' data-llen='1897:1920'>上下下其道大光利有攸往中正有慶利涉大川木道</span><br/>
<span class='tline' id='l92' data-llen='1920:1943'>乃行益動而㢲日進无疆天施地生其益无方凡益之</span><br/>
<span class='tline' id='l93' data-llen='1943:1950'>道與時偕行</span><br/>
<span class='tline' id='l94' data-llen='1950:1973'>　損上益下其卦為益受損以益民君之相與也如此</span><br/>
<span class='tline' id='l95' data-llen='1973:1997'>　古人之于民夫受百畝而凡室廬服食器用之需皆上</span><br/>
<span class='tline' id='l96' data-llen='1997:2020'>　之人與之至于賑賙之法補助之政又有以濟其不</span><br/>
<span class='tline' id='l97' data-llen='2020:2046'><a onclick="displayPageImage('KR1a0049', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2046:2069'>　及盖下之人既出力以奉上上之人必有實恵以及</span><br/>
<span class='tline' id='l99' data-llen='2069:2092'>　民此損上益下之所以為益也卦自否来損四一陽</span><br/>
<span class='tline' id='l100' data-llen='2092:2115'>　下益初九損上益下之義也曰利有攸往利涉大川</span><br/>
<span class='tline' id='l101' data-llen='2115:2138'>　古者君民相親相接如者耕省斂之類皆星言夙駕</span><br/>
<span class='tline' id='l102' data-llen='2138:2161'>　以説于農郊也故曰利有攸往得衆則可以濟難故</span><br/>
<span class='tline' id='l103' data-llen='2161:2184'>　曰利涉大川彖損上益下民説无疆在上既有以與</span><br/>
<span class='tline' id='l104' data-llen='2184:2207'>　民恩意浹洽宜其説之无疆也上之人自上下下其</span><br/>
<span class='tline' id='l105' data-llen='2207:2230'>　道乃益大光眀古者君民雖若等夷而君尊未嘗失</span><br/>
<span class='tline' id='l106' data-llen='2230:2256'><a onclick="displayPageImage('KR1a0049', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2256:2279'>　也顧以下下而光眀以益民之道往君民相得宜其</span><br/>
<span class='tline' id='l108' data-llen='2279:2304'>　有慶㢲體居下以㢲順下何難不濟故木道乃行聖人益</span><br/>
<span class='tline' id='l109' data-llen='2304:2327'>　民无自窮已卦動而㢲故日進无疆惟恐其不益也</span><br/>
<span class='tline' id='l110' data-llen='2327:2350'>　天施地生其益无方凢益之道與時偕行天地益萬</span><br/>
<span class='tline' id='l111' data-llen='2350:2373'>　物更無限極聖人益民必欲與天地同大所謂配天</span><br/>
<span class='tline' id='l112' data-llen='2373:2396'>　其澤也故其益无方然天地之益萬物無時而不益</span><br/>
<span class='tline' id='l113' data-llen='2396:2419'>　未嘗有止息也聖人之益民亦與天運為不息則益</span><br/>
<span class='tline' id='l114' data-llen='2419:2442'>　道至矣故與時偕行盖損上益下聖人之本心也故</span><br/>
<span class='tline' id='l115' data-llen='2442:2468'><a onclick="displayPageImage('KR1a0049', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2468:2476'>　彖辭賛美之</span><br/>
<span class='tline' id='l117' data-llen='2476:2494'>象曰風雷益君子以見善則遷有過則改</span><br/>
<span class='tline' id='l118' data-llen='2494:2517'>　天地之益萬物莫大于風雷長養以風發生以雷然</span><br/>
<span class='tline' id='l119' data-llen='2517:2540'>　風所以長養萬物亦所以肅殺萬物雷所以發生萬</span><br/>
<span class='tline' id='l120' data-llen='2540:2563'>　物亦所擊摶萬物發生長養天地興利之事也擊摶</span><br/>
<span class='tline' id='l121' data-llen='2563:2586'>　肅殺天地除害之事也益民之事莫過于興利除害</span><br/>
<span class='tline' id='l122' data-llen='2586:2607'>　見善則遷興利之事也有過則改除害之事也</span><br/>
<span class='tline' id='l123' data-llen='2607:2630'>初九利用為大作元吉无咎象曰元吉无咎下不厚事</span><br/>
<span class='tline' id='l124' data-llen='2630:2656'><a onclick="displayPageImage('KR1a0049', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2656:2659'>也</span><br/>
<span class='tline' id='l126' data-llen='2659:2682'>　初居最下受益于上正當此爻君之益民豈必其盡</span><br/>
<span class='tline' id='l127' data-llen='2682:2705'>　出己物以與之但民生利用之具大為之興作則凡</span><br/>
<span class='tline' id='l128' data-llen='2705:2728'>　日用飲食无非聖人之賜是千萬世無窮之益也如</span><br/>
<span class='tline' id='l129' data-llen='2728:2751'>　作網罟取諸離作耒耨取諸益作宫室取諸大壮作</span><br/>
<span class='tline' id='l130' data-llen='2751:2774'>　舟楫取諸涣之類所謂因民之利而利之也如此則</span><br/>
<span class='tline' id='l131' data-llen='2774:2797'>　得元吉而无咎象曰下不厚事也謂爻中既得元吉</span><br/>
<span class='tline' id='l132' data-llen='2797:2820'>　矣復言无咎何也盖聖人興盡天下之利未嘗以為</span><br/>
<span class='tline' id='l133' data-llen='2820:2846'><a onclick="displayPageImage('KR1a0049', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2846:2869'>　已功也獨以塞吾責而責而已故天下之人受聖人</span><br/>
<span class='tline' id='l135' data-llen='2869:2892'>　之益安于自然亦不知聖人之為厚我也故曰下不</span><br/>
<span class='tline' id='l136' data-llen='2892:2915'>　厚事也老人曰我耕田而食鑿井而飲帝力于我何</span><br/>
<span class='tline' id='l137' data-llen='2915:2938'>　有哉皆下不厚事之謂也惟不知其益所以為益之</span><br/>
<span class='tline' id='l138' data-llen='2938:2942'>　大</span><br/>
<span class='tline' id='l139' data-llen='2942:2965'>六二或益之十朋之龜弗克違永貞吉王用享于帝吉</span><br/>
<span class='tline' id='l140' data-llen='2965:2976'>象曰或益之自外来也</span><br/>
<span class='tline' id='l141' data-llen='2976:2999'>　二臣位人臣受益于君者也十朋之龜言錫禮之蕃</span><br/>
<span class='tline' id='l142' data-llen='2999:3025'><a onclick="displayPageImage('KR1a0049', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3025:3048'>　也弗克違君命不敢辭也永貞吉受以正則吉也王</span><br/>
<span class='tline' id='l144' data-llen='3048:3071'>　用享于帝吉人臣受益之極則左右奉璋以助祭如</span><br/>
<span class='tline' id='l145' data-llen='3071:3094'>　相維辟公天子穆穆是也王九五也用二以助享于</span><br/>
<span class='tline' id='l146' data-llen='3094:3115'>　帝也象曰自外來也謂五自外卦而來益已也</span><br/>
<span class='tline' id='l147' data-llen='3115:3138'>六三益之用凶事无咎有孚中行告公用圭象曰益用</span><br/>
<span class='tline' id='l148' data-llen='3138:3146'>凶事固有之也</span><br/>
<span class='tline' id='l149' data-llen='3146:3169'>　三居下卦之上在下而長民奉君命以益民者也凶</span><br/>
<span class='tline' id='l150' data-llen='3169:3192'>　荒札瘥益之用凶事也謂當凶荒之年宜發倉廪以</span><br/>
<span class='tline' id='l151' data-llen='3192:3218'><a onclick="displayPageImage('KR1a0049', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3218:3241'>　行賑救也如此則无咎有孚中行心苟自信則酌中</span><br/>
<span class='tline' id='l153' data-llen='3241:3264'>　而行之不必待君命也事已然後用圭而告公上盖</span><br/>
<span class='tline' id='l154' data-llen='3264:3287'>　民之食必待中覆則無及矣正如汲黯河内事象曰</span><br/>
<span class='tline' id='l155' data-llen='3287:3304'>　固有之也謂天災流行固有之事也</span><br/>
<span class='tline' id='l156' data-llen='3304:3327'>六四中行告公従利用為依遷國象曰告公従以益志</span><br/>
<span class='tline' id='l157' data-llen='3327:3330'>也</span><br/>
<span class='tline' id='l158' data-llen='3330:3353'>　六四近君非六三比益民之事須先告公上既從然</span><br/>
<span class='tline' id='l159' data-llen='3353:3376'>　後行之不然則為擅命違國視民之利而遷之如盤</span><br/>
<span class='tline' id='l160' data-llen='3376:3402'><a onclick="displayPageImage('KR1a0049', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3402:3425'>　庚遷都之類皆所以利民也損上益下正屬此爻故</span><br/>
<span class='tline' id='l162' data-llen='3425:3448'>　以遷國言之象曰以益志也君從臣行是以九五益</span><br/>
<span class='tline' id='l163' data-llen='3448:3458'>　民之意而益之也</span><br/>
<span class='tline' id='l164' data-llen='3458:3482'>九五有孚恵心勿問元吉有孚惠我徳象曰有孚惠心勿</span><br/>
<span class='tline' id='l165' data-llen='3482:3494'>問之矣恵我徳大得志也</span><br/>
<span class='tline' id='l166' data-llen='3494:3517'>　五君位處可為之勢有益民之實則順吾心而行之</span><br/>
<span class='tline' id='l167' data-llen='3517:3540'>　不待問于下也如此則元吉民受實賜然後恵我徳</span><br/>
<span class='tline' id='l168' data-llen='3540:3563'>　而不忘于心矣故曰有孚恵我徳象曰有孚恵心勿</span><br/>
<span class='tline' id='l169' data-llen='3563:3590'><a onclick="displayPageImage('KR1a0049', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3590:3613'>　問之矣恵我徳大得志也民恵我徳是大得天下之</span><br/>
<span class='tline' id='l171' data-llen='3613:3618'>　心也</span><br/>
<span class='tline' id='l172' data-llen='3618:3641'>上九莫益之或擊之立心勿恒凶象曰莫益之偏辭也</span><br/>
<span class='tline' id='l173' data-llen='3641:3650'>或擊之自外來也</span><br/>
<span class='tline' id='l174' data-llen='3650:3673'>　下四爻皆受益而上九居外无職事之閒民也古者</span><br/>
<span class='tline' id='l175' data-llen='3673:3696'>　民有常數士農工商不易其業豈容有一不耕不織</span><br/>
<span class='tline' id='l176' data-llen='3696:3719'>　之閒夫哉故莫益之而擊之故田不耕者出屋粟宅</span><br/>
<span class='tline' id='l177' data-llen='3719:3742'>　不毛者有里布閒民无常職者轉移執事之類所以</span><br/>
<span class='tline' id='l178' data-llen='3742:3769'><a onclick="displayPageImage('KR1a0049', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3769:3792'>　然者以其立心之勿恒也古者民有常産而有常心</span><br/>
<span class='tline' id='l180' data-llen='3792:3815'>　既无常心宜其凶也故曰立心勿恒凶象曰莫益之</span><br/>
<span class='tline' id='l181' data-llen='3815:3838'>　偏辭也不士不農不工不商求益之偏辭也或擊之</span><br/>
<span class='tline' id='l182' data-llen='3838:3861'>　自外来也所以擊之者以其不在四民之中自外而</span><br/>
<span class='tline' id='l183' data-llen='3861:3866'>　來也</span><br/>
<span class='tline' id='l184' data-llen='3866:3877'>䷪<span class='krp-note'>乾下/兑上</span>夬</span><br/>
<span class='tline' id='l185' data-llen='3877:3900'>夬揚于王庭孚號有厲告自邑不利即戎利有攸往象</span><br/>
<span class='tline' id='l186' data-llen='3900:3923'>曰夬决也剛决柔也健而説决而和揚于王庭柔乗五</span><br/>
<span class='tline' id='l187' data-llen='3923:3950'><a onclick="displayPageImage('KR1a0049', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3950:3973'>剛也孚號有厲其危乃光也告自邑不利即戎所尚乃</span><br/>
<span class='tline' id='l189' data-llen='3973:3986'>窮也利有攸往剛長乃終也</span><br/>
<span class='tline' id='l190' data-llen='3986:4009'>　夬决也五陽决一陽也然一隂在五陽之上小人之</span><br/>
<span class='tline' id='l191' data-llen='4009:4032'>　據尊位雖五陽並進而一隂在君側小人之善固結</span><br/>
<span class='tline' id='l192' data-llen='4032:4055'>　其君而不去者也将誅君側之小人辭雖直而勢不</span><br/>
<span class='tline' id='l193' data-llen='4055:4078'>　順自古寡謀淺慮輕舉妄動身戮而國隨以亂者皆</span><br/>
<span class='tline' id='l194' data-llen='4078:4101'>　不眀夬决之理也故决衆小人易决一小人難衆皆</span><br/>
<span class='tline' id='l195' data-llen='4101:4124'>　去而一獨留且據尊位而得君必其巧詐之深而未</span><br/>
<span class='tline' id='l196' data-llen='4124:4151'><a onclick="displayPageImage('KR1a0049', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4151:4174'>　易動也故處夬之道其為危懼戒謹之辭者不一聖</span><br/>
<span class='tline' id='l198' data-llen='4174:4197'>　人之示後世者深矣曰夬揚于王庭小人據尊位彌</span><br/>
<span class='tline' id='l199' data-llen='4197:4220'>　縫之計宻而君不以為疑也必揚其過于王庭使人</span><br/>
<span class='tline' id='l200' data-llen='4220:4243'>　主明知其為小人也君既信矣然後號令于衆謂将</span><br/>
<span class='tline' id='l201' data-llen='4243:4266'>　有危事也使舉朝皆知其為小人也又告令于邑中</span><br/>
<span class='tline' id='l202' data-llen='4266:4289'>　使舉國皆知其為小人也不利即戎小人竊威福之</span><br/>
<span class='tline' id='l203' data-llen='4289:4312'>　權利在興兵君子于此欲舉兵以誅之則惡在君側</span><br/>
<span class='tline' id='l204' data-llen='4312:4335'>　其勢不順而小人必勝矣故不利即戎而利有攸往</span><br/>
<span class='tline' id='l205' data-llen='4335:4362'><a onclick="displayPageImage('KR1a0049', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4362:4385'>　陽氣方長隂道必終往則有功也彖夬决也剛决柔</span><br/>
<span class='tline' id='l207' data-llen='4385:4408'>　也衆剛决一柔也健而説决而和决小人之道也揚</span><br/>
<span class='tline' id='l208' data-llen='4408:4431'>　于王庭柔乗五剛也柔乗五剛之上小人據尊位者</span><br/>
<span class='tline' id='l209' data-llen='4431:4454'>　也必揚其罪于王庭使人主知其惡也孚號有厲其</span><br/>
<span class='tline' id='l210' data-llen='4454:4477'>　危乃光以危事警衆而豫防之則小人不能為害其</span><br/>
<span class='tline' id='l211' data-llen='4477:4500'>　危乃光也小人利在興兵若舉兵以應之是小人之</span><br/>
<span class='tline' id='l212' data-llen='4500:4523'>　計中而君子敗矣所尚乃窮也然剛長至五不容一</span><br/>
<span class='tline' id='l213' data-llen='4523:4541'>　隂之獨留往則必决故曰剛長乃終也</span><br/>
<span class='tline' id='l214' data-llen='4541:4568'><a onclick="displayPageImage('KR1a0049', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4568:4588'>象曰澤上于天夬君子以施禄及下居徳則忌</span><br/>
<span class='tline' id='l216' data-llen='4588:4611'>　夫水升之則為雲降之則為雨澤氣升于天将决而</span><br/>
<span class='tline' id='l217' data-llen='4611:4634'>　為雨夬决之象也君子既去小人當振拔困窮而施</span><br/>
<span class='tline' id='l218' data-llen='4634:4657'>　之以禄若自居其功而澤不及下則自流于小人冒</span><br/>
<span class='tline' id='l219' data-llen='4657:4664'>　嫉之行矣</span><br/>
<span class='tline' id='l220' data-llen='4664:4685'>初九壯于前趾往不勝為咎象曰不勝而往咎也</span><br/>
<span class='tline' id='l221' data-llen='4685:4708'>　陽進而决隂初居最下至㣲者也趾欲動也已居最</span><br/>
<span class='tline' id='l222' data-llen='4708:4731'>　微而欲輕動以誅君側之小人往必不勝而為咎矣</span><br/>
<span class='tline' id='l223' data-llen='4731:4758'><a onclick="displayPageImage('KR1a0049', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4758:4781'>　李訓鄭注未及舉事身已膏斧鉞正坐此爾象曰不</span><br/>
<span class='tline' id='l225' data-llen='4781:4789'>　勝而往咎也</span><br/>
<span class='tline' id='l226' data-llen='4789:4811'>九二惕號莫夜有戎勿恤象曰有戎勿恤得中道也</span><br/>
<span class='tline' id='l227' data-llen='4811:4834'>　二與五同徳既信于君矣但謹懼而施號令于邑使</span><br/>
<span class='tline' id='l228' data-llen='4834:4857'>　小人无所容則其勢自衰小人罪彰利在為亂故莫</span><br/>
<span class='tline' id='l229' data-llen='4857:4880'>　夜有興兵之意九二不可啓兵端但勿恤之則其計</span><br/>
<span class='tline' id='l230' data-llen='4880:4903'>　不行象曰得中道也以九二得中故能盡决之道也</span><br/>
<span class='tline' id='l231' data-llen='4903:4926'>九三壯于頄有凶君子夬夬獨行遇雨若濡有愠无咎</span><br/>
<span class='tline' id='l232' data-llen='4926:4953'><a onclick="displayPageImage('KR1a0049', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4953:4965'>象曰君子夬夬終无咎也</span><br/>
<span class='tline' id='l234' data-llen='4965:4988'>　三與上正應六在上頄也已應之壯于頄也衆陽决</span><br/>
<span class='tline' id='l235' data-llen='4988:5011'>　隂而已與之同凶道也君子處此當以義斷夬而又</span><br/>
<span class='tline' id='l236' data-llen='5011:5034'>　夬重絶之也獨往遇六六必與和既為所汚而能愠</span><br/>
<span class='tline' id='l237' data-llen='5034:5055'>　怒以絶之猶可无咎象曰君子夬夬終无咎也</span><br/>
<span class='tline' id='l238' data-llen='5055:5078'>九四臀无膚其行次且牽羊悔亡聞言不信象曰其行</span><br/>
<span class='tline' id='l239' data-llen='5078:5094'>次且位不當也聞言不信聰不眀也</span><br/>
<span class='tline' id='l240' data-llen='5094:5117'>　四與六同在君側位望已重无意除亂欲止則衆陽</span><br/>
<span class='tline' id='l241' data-llen='5117:5144'><a onclick="displayPageImage('KR1a0049', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5144:5167'>　並進于下勢不得安故曰臀无膚欲往則六同事心</span><br/>
<span class='tline' id='l243' data-llen='5167:5190'>　不能斷故曰其行次且若能牽引羣陽以進則悔可</span><br/>
<span class='tline' id='l244' data-llen='5190:5213'>　亡然四不中正又居兊與六同體非能决者雖聞此</span><br/>
<span class='tline' id='l245' data-llen='5213:5236'>　言亦必不信象曰位不當也以所居之位不中聰不</span><br/>
<span class='tline' id='l246' data-llen='5236:5259'>　明也以耳聰目眀為冨貴利欲所蔽故終不能自决</span><br/>
<span class='tline' id='l247' data-llen='5259:5282'>　也自古大臣無意于决小人者皆其位望隆重而自</span><br/>
<span class='tline' id='l248' data-llen='5282:5290'>　懐顧惜之意</span><br/>
<span class='tline' id='l249' data-llen='5290:5312'>九五莧陸夬夬中行无咎象曰中行无咎中未光也</span><br/>
<span class='tline' id='l250' data-llen='5312:5339'><a onclick="displayPageImage('KR1a0049', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5339:5362'>　五君位當夬之時尚以一隂在上獨據尊位與衆陽</span><br/>
<span class='tline' id='l252' data-llen='5362:5385'>　之敵皆九五保祐之也莧陸至微物也蘋蘩蕰藻之</span><br/>
<span class='tline' id='l253' data-llen='5385:5408'>　菜尚可羞于王公莧陸匹夫之所不饜而今以薦玉</span><br/>
<span class='tline' id='l254' data-llen='5408:5431'>　食以喻小人不應至君側也為九五者决而又决决</span><br/>
<span class='tline' id='l255' data-llen='5431:5454'>　則可以居中履正而无咎矣故曰莧陸夬夬中行无</span><br/>
<span class='tline' id='l256' data-llen='5454:5476'>　咎象曰中未光也小人猶在上非九五之明徳也</span><br/>
<span class='tline' id='l257' data-llen='5476:5496'>上六无號終有凶象曰无號之凶終不可長也</span><br/>
<span class='tline' id='l258' data-llen='5496:5519'>　就爻位言之則以隂居尊位就名卦言之則陽而隂</span><br/>
<span class='tline' id='l259' data-llen='5519:5546'><a onclick="displayPageImage('KR1a0049', 'WYG', '009-15a' );" name="009-15a" class="pb">[009-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5546:5569'>　消矣决而至此不假號令亦知其有凶矣象曰終不</span><br/>
<span class='tline' id='l261' data-llen='5569:5585'>　可長也隂居夬終豈有復長之理</span><br/>
<span class='tline' id='l262' data-llen='5585:5608'>　卦雖五陽决一隂而五陽皆未善初不能决二未成</span><br/>
<span class='tline' id='l263' data-llen='5608:5631'>　决三與為應四與同體五有保佑之意以見小人為</span><br/>
<span class='tline' id='l264' data-llen='5631:5654'>　計之宻君子受其欺而不知覺聖人于爻辭反覆設</span><br/>
<span class='tline' id='l265' data-llen='5654:5677'>　諭獨詳于他爻三四爻猶致意君子處此可以自謹</span><br/>
<span class='tline' id='l266' data-llen='5677:5688'>䷫<span class='krp-note'>㢲下/乾上</span>姤</span><br/>
<span class='tline' id='l267' data-llen='5688:5711'>姤女壯勿用取女彖曰姤遇也柔遇剛也勿用取女不</span><br/>
<span class='tline' id='l268' data-llen='5711:5738'><a onclick="displayPageImage('KR1a0049', 'WYG', '009-15b' );" name="009-15b" class="pb">[009-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5738:5761'>可與長也天地相遇品物咸章也剛遇中正天下大行</span><br/>
<span class='tline' id='l270' data-llen='5761:5771'>也姤之時義大矣哉</span><br/>
<span class='tline' id='l271' data-llen='5771:5794'>　姤遇也一隂决盡反而在下與五陽遇故曰姤繫辭</span><br/>
<span class='tline' id='l272' data-llen='5794:5817'>　曰作易者其有憂患乎聖人重卦至此宻知後世有</span><br/>
<span class='tline' id='l273' data-llen='5817:5840'>　非常之變重卦至姤其憂患又有甚于此者卦初六</span><br/>
<span class='tline' id='l274' data-llen='5840:5863'>　一柔以漸而長既進而二又進而三未有咎也進而</span><br/>
<span class='tline' id='l275' data-llen='5863:5886'>　至四則有无魚之凶進而至五則又自天之禍及進</span><br/>
<span class='tline' id='l276' data-llen='5886:5909'>　而至上則始有上窮之吝而于卦辭則曰女壯勿用</span><br/>
<span class='tline' id='l277' data-llen='5909:5936'><a onclick="displayPageImage('KR1a0049', 'WYG', '009-16a' );" name="009-16a" class="pb">[009-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5936:5959'>　取女一隂尚微聖人已預言女壯而戒以勿取重卦</span><br/>
<span class='tline' id='l279' data-llen='5959:5982'>　至此其三代未有之變乎其知漢唐之女禍乎武王</span><br/>
<span class='tline' id='l280' data-llen='5982:6005'>　數商之罪曰牝雞司晨惟家之索然不過惟婦言是</span><br/>
<span class='tline' id='l281' data-llen='6005:6028'>　聴而已未至如後世之冠履易位也漢之吕氏猶曰</span><br/>
<span class='tline' id='l282' data-llen='6028:6051'>　與帝並興雖制政房闥而于大臣猶有所畏憚至唐</span><br/>
<span class='tline' id='l283' data-llen='6051:6074'>　武氏之變則矯假威福臨制天下使天下之人重跡</span><br/>
<span class='tline' id='l284' data-llen='6074:6097'>　寢息厥角稽首以聴命而不敢作為天地為之易位</span><br/>
<span class='tline' id='l285' data-llen='6097:6120'>　者數十載此三代以来所未前閒也聖人逆知之而</span><br/>
<span class='tline' id='l286' data-llen='6120:6147'><a onclick="displayPageImage('KR1a0049', 'WYG', '009-16b' );" name="009-16b" class="pb">[009-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6147:6170'>　于姤卦見其義曰女壯勿用取女一隂在下方来之</span><br/>
<span class='tline' id='l288' data-llen='6170:6193'>　勢下體為㢲㢲為長女此女必壯勿取之可也盖隂</span><br/>
<span class='tline' id='l289' data-llen='6193:6216'>　取初爻其位不正取之必有凶也彖姤遇也柔遇剛</span><br/>
<span class='tline' id='l290' data-llen='6216:6239'>　也柔下而與剛遇勿用取女不可與長也女子之道</span><br/>
<span class='tline' id='l291' data-llen='6239:6262'>　易以説人一為所牽則事去矣不冝與之長也然天</span><br/>
<span class='tline' id='l292' data-llen='6262:6285'>　地隂陽之遇不可絶也而况于人道乎咸之取女歸</span><br/>
<span class='tline' id='l293' data-llen='6285:6308'>　妹之歸媵此天地之大義也所謂剛遇中正者此也</span><br/>
<span class='tline' id='l294' data-llen='6308:6331'>　義又在一卦外故夫子彖辭中推廣言之曰姤之時</span><br/>
<span class='tline' id='l295' data-llen='6331:6358'><a onclick="displayPageImage('KR1a0049', 'WYG', '009-17a' );" name="009-17a" class="pb">[009-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6358:6365'>　義大矣哉</span><br/>
<span class='tline' id='l297' data-llen='6365:6381'>象曰天下有風姤后以施命誥四方</span><br/>
<span class='tline' id='l298' data-llen='6381:6404'>　天之遇萬物以風而風行必出于天聖人體天風之</span><br/>
<span class='tline' id='l299' data-llen='6404:6427'>　象以出命而制命之權則必出于人主夫惟人主能</span><br/>
<span class='tline' id='l300' data-llen='6427:6450'>　自有其權而大臣奉行之則天下常治權不自立而</span><br/>
<span class='tline' id='l301' data-llen='6450:6473'>　或在奸臣或在外戚或在宦官或在女子而亂階成</span><br/>
<span class='tline' id='l302' data-llen='6473:6496'>　矣故曰后以施命誥四方誥命出于后則無姤之變</span><br/>
<span class='tline' id='l303' data-llen='6496:6519'>初六繫于金柅貞吉有攸往見凶羸豕孚蹢躅象曰繫</span><br/>
<span class='tline' id='l304' data-llen='6519:6546'><a onclick="displayPageImage('KR1a0049', 'WYG', '009-17b' );" name="009-17b" class="pb">[009-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6546:6555'>于金柅柔道牽也</span><br/>
<span class='tline' id='l306' data-llen='6555:6578'>　初六一隂生而五陽在上止之柅所以止車也五爻</span><br/>
<span class='tline' id='l307' data-llen='6578:6601'>　皆剛金柅也然柔道常善扳援雖欲止之而已係于</span><br/>
<span class='tline' id='l308' data-llen='6601:6624'>　金柅矣幸其㣲能貞守之則吉與之徃則見凶盖一</span><br/>
<span class='tline' id='l309' data-llen='6624:6647'>　隂位不正包藏之意已不可禦豕隂類也豕雖羸其</span><br/>
<span class='tline' id='l310' data-llen='6647:6670'>　蹢躅不可忽也自此以往進至九五則始之變成矣</span><br/>
<span class='tline' id='l311' data-llen='6670:6693'>　故有蹢躅之戒象曰柔道牽也以柔道扳援故陽俱</span><br/>
<span class='tline' id='l312' data-llen='6693:6701'>　為所牽係也</span><br/>
<span class='tline' id='l313' data-llen='6701:6728'><a onclick="displayPageImage('KR1a0049', 'WYG', '009-18a' );" name="009-18a" class="pb">[009-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6728:6750'>九二包有魚无咎不利賔象曰包有魚義不及賓也</span><br/>
<span class='tline' id='l315' data-llen='6750:6773'>　進而至二入而包之也魚隂類也故曰包有魚此位</span><br/>
<span class='tline' id='l316' data-llen='6773:6796'>　尚㣲未有害也故曰无咎賓與主敵體者也以微賤</span><br/>
<span class='tline' id='l317' data-llen='6796:6819'>　自守則可與主之敵體非所宜也故曰不利賓象曰</span><br/>
<span class='tline' id='l318' data-llen='6819:6842'>　義不及賓也以義分之貴賤等級不可踰越使之及</span><br/>
<span class='tline' id='l319' data-llen='6842:6862'>　賓則敵體矣然女子之道非能安義分者也</span><br/>
<span class='tline' id='l320' data-llen='6862:6885'>九三臀无膚其行次且厲无大咎象曰其行次且行未</span><br/>
<span class='tline' id='l321' data-llen='6885:6889'>牽也</span><br/>
<span class='tline' id='l322' data-llen='6889:6916'><a onclick="displayPageImage('KR1a0049', 'WYG', '009-18b' );" name="009-18b" class="pb">[009-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6916:6939'>　又進而三居下體之上矣然意在蹢躅非能安于三</span><br/>
<span class='tline' id='l324' data-llen='6939:6962'>　位也欲居則不安故臀无膚欲進則未可往故其行</span><br/>
<span class='tline' id='l325' data-llen='6962:6985'>　次且厲危也事已危矣猶未進上體故无咎象曰行</span><br/>
<span class='tline' id='l326' data-llen='6985:7008'>　未牽也所以次且而未進者以九五尚未為所牽也</span><br/>
<span class='tline' id='l327' data-llen='7008:7026'>九四包无魚起凶象曰无魚之凶逺民也</span><br/>
<span class='tline' id='l328' data-llen='7026:7049'>　進而至四已居上體去五已逼不安隂類故曰包无</span><br/>
<span class='tline' id='l329' data-llen='7049:7072'>　魚其進至此包藏禍心非一日之積也起則變成矣</span><br/>
<span class='tline' id='l330' data-llen='7072:7095'>　故曰起凶象曰逺民也初爻民位至㣲者也扳援至</span><br/>
<span class='tline' id='l331' data-llen='7095:7122'><a onclick="displayPageImage('KR1a0049', 'WYG', '009-19a' );" name="009-19a" class="pb">[009-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7122:7134'>　此取初逺矣故曰逺民</span><br/>
<span class='tline' id='l333' data-llen='7134:7157'>九五以杞包瓜含章有隕自天象曰九五含章中正也</span><br/>
<span class='tline' id='l334' data-llen='7157:7168'>有隕自天志不舍命也</span><br/>
<span class='tline' id='l335' data-llen='7168:7191'>　進而至五五君位也豈柔道之所當乎瓜藤蔓之物</span><br/>
<span class='tline' id='l336' data-llen='7191:7214'>　也謂初六也杞髙木也謂九五也柔道扳援而至此</span><br/>
<span class='tline' id='l337' data-llen='7214:7237'>　皆自九五包之也其始相遇未始不中正故曰含章</span><br/>
<span class='tline' id='l338' data-llen='7237:7260'>　盖隂道能含其美也然不應至此必有自天之禍漢</span><br/>
<span class='tline' id='l339' data-llen='7260:7283'>　唐之事冠履倒置天地易位宗社㡬危而户庭躡血</span><br/>
<span class='tline' id='l340' data-llen='7283:7310'><a onclick="displayPageImage('KR1a0049', 'WYG', '009-19b' );" name="009-19b" class="pb">[009-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7310:7333'>　其變故盖有不忍言矣故曰有隕自天象曰中正也</span><br/>
<span class='tline' id='l342' data-llen='7333:7356'>　姤之始遇固出中正義分猶存也至變故之成則心</span><br/>
<span class='tline' id='l343' data-llen='7356:7380'>　不安命矣盖夙夜在公抱衾與禂女子之知命者也推</span><br/>
<span class='tline' id='l344' data-llen='7380:7395'>　原所以至者只縁不安命之故</span><br/>
<span class='tline' id='l345' data-llen='7395:7414'>上九始其角吝无咎象曰姤其角上窮吝也</span><br/>
<span class='tline' id='l346' data-llen='7414:7437'>　及進而至上居姤之極物極則反故吝然无咎者姤</span><br/>
<span class='tline' id='l347' data-llen='7437:7460'>　道既吝則正道无咎盖吕氏不誅則劉室不安武氏</span><br/>
<span class='tline' id='l348' data-llen='7460:7481'>　不㓕則唐祚不復故曰吝无咎象曰上窮吝也</span><br/>
<span class='tline' id='l349' data-llen='7481:7508'><a onclick="displayPageImage('KR1a0049', 'WYG', '009-20a' );" name="009-20a" class="pb">[009-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7508:7519'>䷬<span class='krp-note'>坤下/兊上</span>萃</span><br/>
<span class='tline' id='l351' data-llen='7519:7542'>萃亨王假有廟利見大人亨利貞用大牲吉利有攸往</span><br/>
<span class='tline' id='l352' data-llen='7542:7565'>彖曰萃聚也順以説剛中而應故聚也王假有廟致孝</span><br/>
<span class='tline' id='l353' data-llen='7565:7588'>亨也利見大人亨聚以正也用大牲吉利有攸往順天</span><br/>
<span class='tline' id='l354' data-llen='7588:7606'>命也觀其所聚而天地萬物之情可見矣</span><br/>
<span class='tline' id='l355' data-llen='7606:7629'>　患難方興其卦為屯難興必散其卦為涣散則求聚</span><br/>
<span class='tline' id='l356' data-llen='7629:7652'>　其卦為萃萃而得主其卦為比萃者人情欲合各成</span><br/>
<span class='tline' id='l357' data-llen='7652:7675'>　聚落之時也卦四隂二陽以陽為主三應于上二爻</span><br/>
<span class='tline' id='l358' data-llen='7675:7702'><a onclick="displayPageImage('KR1a0049', 'WYG', '009-20b' );" name="009-20b" class="pb">[009-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7702:7725'>　皆隂非萃之善初應于四聚而得吉非萃之主二應</span><br/>
<span class='tline' id='l360' data-llen='7725:7749'>　于五五正君位成萃之功大畧如此曰萃亨散而復聚</span><br/>
<span class='tline' id='l361' data-llen='7749:7772'>　則亨也宗廟者人心所係武王伐商載主而行髙帝</span><br/>
<span class='tline' id='l362' data-llen='7772:7795'>　初興立漢社稷皆以係人心也故曰王假有廟必得</span><br/>
<span class='tline' id='l363' data-llen='7795:7818'>　九五之位然後為萃之主故曰利見大人萃不以正</span><br/>
<span class='tline' id='l364' data-llen='7818:7841'>　其終必離故曰利貞天子祭天地皆用太牢君位既</span><br/>
<span class='tline' id='l365' data-llen='7841:7864'>　正方用大牲故曰大牲吉既用大牲萃道成矣故曰</span><br/>
<span class='tline' id='l366' data-llen='7864:7887'>　利有攸往彖曰萃聚也順以説剛中而應故聚也以</span><br/>
<span class='tline' id='l367' data-llen='7887:7914'><a onclick="displayPageImage('KR1a0049', 'WYG', '009-21a' );" name="009-21a" class="pb">[009-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7914:7937'>　二體言之下順而上説五剛得中下與二應得所聚</span><br/>
<span class='tline' id='l369' data-llen='7937:7962'>　也廟社人心所係所以假廟者示天下必有親也故曰致</span><br/>
<span class='tline' id='l370' data-llen='7962:7986'>　孝享大人萃之主見大人得萃之正故曰聚以正至用</span><br/>
<span class='tline' id='l371' data-llen='7986:8009'>　大牲則天命定矣如湯用元牡之類故曰順天命泛</span><br/>
<span class='tline' id='l372' data-llen='8009:8033'>　觀天地間物蜂有屯蟻有聚鴻雁之能羣蚊蚋之雜襲</span><br/>
<span class='tline' id='l373' data-llen='8033:8056'>　莫不羣分而自適皆其天理之不可改則萃之情見</span><br/>
<span class='tline' id='l374' data-llen='8056:8060'>　矣</span><br/>
<span class='tline' id='l375' data-llen='8060:8078'>象曰澤上於地萃君子以除戎噐戒不虞</span><br/>
<span class='tline' id='l376' data-llen='8078:8105'><a onclick="displayPageImage('KR1a0049', 'WYG', '009-21b' );" name="009-21b" class="pb">[009-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8105:8128'>　澤所以聚水水溢地上未得所歸人情涣而求聚之</span><br/>
<span class='tline' id='l378' data-llen='8128:8149'>　象也人情未一患故不測故除戎器以戒不虞</span><br/>
<span class='tline' id='l379' data-llen='8149:8172'>初六有孚不終乃亂乃萃若號一握為笑勿恤往无咎</span><br/>
<span class='tline' id='l380' data-llen='8172:8184'>象曰乃亂乃萃其志亂也</span><br/>
<span class='tline' id='l381' data-llen='8184:8207'>　初與四應以隂求陽宜相孚也四位不當終不成萃</span><br/>
<span class='tline' id='l382' data-llen='8207:8230'>　故曰有孚不終心不能定去就不决故曰乃亂乃萃</span><br/>
<span class='tline' id='l383' data-llen='8230:8253'>　萃而以理不約而合若嬰兒之號泣然雖崇物以事</span><br/>
<span class='tline' id='l384' data-llen='8253:8276'>　之其號泣自若也為父母者一握其手則為笑矣此</span><br/>
<span class='tline' id='l385' data-llen='8276:8303'><a onclick="displayPageImage('KR1a0049', 'WYG', '009-22a' );" name="009-22a" class="pb">[009-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8303:8326'>　見天理之萃故曰若號一握為笑四既无位進而萃</span><br/>
<span class='tline' id='l387' data-llen='8326:8349'>　五得萃之正勿恤而往可以无咎故曰勿恤往无咎</span><br/>
<span class='tline' id='l388' data-llen='8349:8358'>　象曰其志亂也</span><br/>
<span class='tline' id='l389' data-llen='8358:8381'>六二引吉无咎孚乃利用禴象曰引吉无咎中未變也</span><br/>
<span class='tline' id='l390' data-llen='8381:8405'>　五為萃主六二為正應下連三隂相引而萃萃之吉也</span><br/>
<span class='tline' id='l391' data-llen='8405:8428'>　故曰引吉无咎禴祭之薄也心苟相孚不必備禮故</span><br/>
<span class='tline' id='l392' data-llen='8428:8451'>　曰孚乃利用禴象曰中未變也往而即孚其志一也</span><br/>
<span class='tline' id='l393' data-llen='8451:8474'>六三萃如嗟如无攸利往无咎小吝象曰往无咎上㢲</span><br/>
<span class='tline' id='l394' data-llen='8474:8501'><a onclick="displayPageImage('KR1a0049', 'WYG', '009-22b' );" name="009-22b" class="pb">[009-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8501:8504'>也</span><br/>
<span class='tline' id='l396' data-llen='8504:8527'>　三應上六六既齎咨故萃而嗟如往而萃五則无咎</span><br/>
<span class='tline' id='l397' data-llen='8527:8550'>　始嗟終萃故小吝象曰往无咎上㢲也互體為㢲五</span><br/>
<span class='tline' id='l398' data-llen='8550:8568'>　居㢲上三居㢲下同體而萃故曰止㢲</span><br/>
<span class='tline' id='l399' data-llen='8568:8586'>九四大吉无咎象曰大吉无咎位不當也</span><br/>
<span class='tline' id='l400' data-llen='8586:8609'>　四以易居上體三隂下從故曰大吉不為萃主故止</span><br/>
<span class='tline' id='l401' data-llen='8609:8629'>　无咎以非君位終不成萃故象曰位不當也</span><br/>
<span class='tline' id='l402' data-llen='8629:8652'>九五萃有位无咎匪孚元永貞悔亡象曰萃有位志未</span><br/>
<span class='tline' id='l403' data-llen='8652:8679'><a onclick="displayPageImage('KR1a0049', 'WYG', '009-23a' );" name="009-23a" class="pb">[009-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8679:8683'>光也</span><br/>
<span class='tline' id='l405' data-llen='8683:8706'>　五得君位為萃之主故曰有位无咎涣而方萃人情</span><br/>
<span class='tline' id='l406' data-llen='8706:8729'>　未孚必元永貞然後悔亡盖萃而得君其卦為比元</span><br/>
<span class='tline' id='l407' data-llen='8729:8752'>　亨比之道也萃而成比則悔亡矣故曰匪孚元永貞</span><br/>
<span class='tline' id='l408' data-llen='8752:8775'>　悔亡象曰志未光也謂有位而情未孚故未光也惟</span><br/>
<span class='tline' id='l409' data-llen='8775:8786'>　其如此故只成聚落</span><br/>
<span class='tline' id='l410' data-llen='8786:8806'>上六齎咨涕洟无咎象曰齎咨涕洟未安上也</span><br/>
<span class='tline' id='l411' data-llen='8806:8829'>　五既正位六居五上失莘之時涕泣求五乃得无咎</span><br/>
<span class='tline' id='l412' data-llen='8829:8856'><a onclick="displayPageImage('KR1a0049', 'WYG', '009-23b' );" name="009-23b" class="pb">[009-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8856:8879'>　故曰齎咨涕洟无咎象曰未安上也謂所處不安故</span><br/>
<span class='tline' id='l414' data-llen='8879:8885'>　涕泣也</span><br/>
<span class='tline' id='l415' data-llen='8885:8888'>　</span><br/>
<span class='tline' id='l416' data-llen='8888:8891'>　</span><br/>
<span class='tline' id='l417' data-llen='8891:8894'>　</span><br/>
<span class='tline' id='l418' data-llen='8894:8897'>　</span><br/>
<span class='tline' id='l419' data-llen='8897:8900'>　</span><br/>
<span class='tline' id='l420' data-llen='8900:8909'>　西谿易説卷九</span><br/>
</p>
<p><br/>
</p>
  </div>
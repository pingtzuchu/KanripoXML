<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0049', 'WYG', '004-1a' );" name="004-1a" class="pb">[004-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　西谿易説卷四</span><br/>
<span class='tline' id='l10' data-llen='198:219'>　　　　　　　　　　　　　宋　李過　撰</span><br/>
<span class='tline' id='l11' data-llen='219:225'>　　上經</span><br/>
<span class='tline' id='l12' data-llen='225:236'>䷎<span class='krp-note'>艮下/坤上</span>謙</span><br/>
<span class='tline' id='l13' data-llen='236:259'>謙亨君子有終彖曰謙亨天道下濟而光明地道卑而</span><br/>
<span class='tline' id='l14' data-llen='259:282'>上行天道虧盈而益謙地道變盈而流謙鬼神害盈而</span><br/>
<span class='tline' id='l15' data-llen='282:305'>福謙人道惡盈而好謙謙尊而光卑而不可踰君子之</span><br/>
<span class='tline' id='l16' data-llen='305:331'><a onclick="displayPageImage('KR1a0049', 'WYG', '004-1b' );" name="004-1b" class="pb">[004-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='331:335'>終也</span><br/>
<span class='tline' id='l18' data-llen='335:358'>　坤上艮下山本髙也今在地下地髙于山謙而下人</span><br/>
<span class='tline' id='l19' data-llen='358:381'>　之義也湘卿云矯亢為行其運必窒中遜為行無敵</span><br/>
<span class='tline' id='l20' data-llen='381:404'>　不通謙所以亨也九三以勞謙為謙卦之主故君子</span><br/>
<span class='tline' id='l21' data-llen='404:427'>　有終謙道至難小人非不能勉强于日月然不能持</span><br/>
<span class='tline' id='l22' data-llen='427:450'>　久惟居子乃能終身行之天居上惟其下濟萬物故</span><br/>
<span class='tline' id='l23' data-llen='450:473'>　生生之道顯然可見是天道以謙而光明也地惟順</span><br/>
<span class='tline' id='l24' data-llen='473:496'>　下故其氣上騰而能交于天是地道以謙而上行也</span><br/>
<span class='tline' id='l25' data-llen='496:522'><a onclick="displayPageImage('KR1a0049', 'WYG', '004-2a' );" name="004-2a" class="pb">[004-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='522:545'>　謙而亨天地之理也日盈則昃月盈則蝕天道盈虧</span><br/>
<span class='tline' id='l27' data-llen='545:568'>　而益謙也水流而不盈盈科而必行地道變盈而流</span><br/>
<span class='tline' id='l28' data-llen='568:591'>　謙也髙明之家鬼闞其室虚室生白吉祥必至鬼神</span><br/>
<span class='tline' id='l29' data-llen='591:614'>　害盈而福謙也自後者人先之自下者人髙之人道</span><br/>
<span class='tline' id='l30' data-llen='614:637'>　惡盈而好謙也尊者謙則愈光卑者謙則不可踰所</span><br/>
<span class='tline' id='l31' data-llen='637:648'>　以君子終始乎謙也</span><br/>
<span class='tline' id='l32' data-llen='648:668'>象曰地中有山謙君子以裒多益寡稱物平施</span><br/>
<span class='tline' id='l33' data-llen='668:691'>　山合在地上今四圍地髙而山在其中猶人降尊而</span><br/>
<span class='tline' id='l34' data-llen='691:717'><a onclick="displayPageImage('KR1a0049', 'WYG', '004-2b' );" name="004-2b" class="pb">[004-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='717:740'>　就卑之象也故為謙君子觀此則裒多益寡稱物平</span><br/>
<span class='tline' id='l36' data-llen='740:763'>　施論天下之勢有上下尊卑貴賤多寡至懸絶也至</span><br/>
<span class='tline' id='l37' data-llen='763:786'>　于謙則上有以待下尊有以降卑貴有以下賤多有</span><br/>
<span class='tline' id='l38' data-llen='786:809'>　以益寡而無適不平矣故裒多益寡稱物平施謙之</span><br/>
<span class='tline' id='l39' data-llen='809:814'>　事也</span><br/>
<span class='tline' id='l40' data-llen='814:838'>初六謙謙君子用渉大川吉象曰謙謙君子卑以白牧也</span><br/>
<span class='tline' id='l41' data-llen='838:861'>　以六居下謙之至也故曰謙謙君子以謙為徳衆所</span><br/>
<span class='tline' id='l42' data-llen='861:884'>　共與用以濟難何往不吉二三四互體為坎坎居其</span><br/>
<span class='tline' id='l43' data-llen='884:910'><a onclick="displayPageImage('KR1a0049', 'WYG', '004-3a' );" name="004-3a" class="pb">[004-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='910:933'>　前大川之象象曰卑以自牧也牧養也言君子處卑</span><br/>
<span class='tline' id='l45' data-llen='933:944'>　其自養之道當如此</span><br/>
<span class='tline' id='l46' data-llen='944:962'>六二鳴謙貞吉象曰鳴謙貞吉中心得也</span><br/>
<span class='tline' id='l47' data-llen='962:985'>　初以謙自牧守已而謙也二鳴謙謙形于言也言者</span><br/>
<span class='tline' id='l48' data-llen='985:1008'>　心之聲也卑辭遜語以為謙則易流于諂必出于中</span><br/>
<span class='tline' id='l49' data-llen='1008:1031'>　心之正則吉故曰鳴謙貞吉象曰中心得也非徒飾</span><br/>
<span class='tline' id='l50' data-llen='1031:1054'>　辭于外以為謙也二居互體為坎之下坎為有言謙</span><br/>
<span class='tline' id='l51' data-llen='1054:1062'>　之見于言也</span><br/>
<span class='tline' id='l52' data-llen='1062:1088'><a onclick="displayPageImage('KR1a0049', 'WYG', '004-3b' );" name="004-3b" class="pb">[004-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1088:1109'>九三勞謙君子有終吉象曰勞謙君子萬民服也</span><br/>
<span class='tline' id='l54' data-llen='1109:1132'>　卦惟一陽居艮體之上處坤體之下地中之山三爻</span><br/>
<span class='tline' id='l55' data-llen='1132:1155'>　當之勞謙有功而謙也此爻居互體之中萬物勞乎</span><br/>
<span class='tline' id='l56' data-llen='1155:1178'>　坎故能勞謙君子有終此爻居艮之上萬物終乎艮</span><br/>
<span class='tline' id='l57' data-llen='1178:1201'>　故能有終正如周公有大勲勞于天下居三公之位</span><br/>
<span class='tline' id='l58' data-llen='1201:1224'>　而躬吐握之禮以下士也卦辭君子有終吉惟此爻</span><br/>
<span class='tline' id='l59' data-llen='1224:1247'>　盡之繫辭曰勞而不伐冇功而不徳厚之至也語以</span><br/>
<span class='tline' id='l60' data-llen='1247:1270'>　其功下人者也徳言盛禮言恭謙也者致恭以存其</span><br/>
<span class='tline' id='l61' data-llen='1270:1296'><a onclick="displayPageImage('KR1a0049', 'WYG', '004-4a' );" name="004-4a" class="pb">[004-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1296:1319'>　位者也象曰萬民服也天下惟謙乃可以服人之心</span><br/>
<span class='tline' id='l63' data-llen='1319:1332'>　倘或矜伐則争之者至矣</span><br/>
<span class='tline' id='l64' data-llen='1332:1352'>六四无不利撝謙象曰无不利撝謙不違則也</span><br/>
<span class='tline' id='l65' data-llen='1352:1375'>　四居上體坤下坤天下之至順也四位柔以柔居之</span><br/>
<span class='tline' id='l66' data-llen='1375:1398'>　順之至也謙而至此指撝動作但見其無不順爾故</span><br/>
<span class='tline' id='l67' data-llen='1398:1421'>　曰无不利撝謙堯之允恭克讓舜之温恭允塞夫子</span><br/>
<span class='tline' id='l68' data-llen='1421:1444'>　之恭而安是也象曰不違則至此從容中道動容周</span><br/>
<span class='tline' id='l69' data-llen='1444:1467'>　旋皆中禮與道為一安得違曰不違則見謙之成熟</span><br/>
<span class='tline' id='l70' data-llen='1467:1493'><a onclick="displayPageImage('KR1a0049', 'WYG', '004-4b' );" name="004-4b" class="pb">[004-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1493:1497'>　處</span><br/>
<span class='tline' id='l72' data-llen='1497:1520'>六五不富以其隣利用侵伐无不利象曰利用侵伐征</span><br/>
<span class='tline' id='l73' data-llen='1520:1525'>不服也</span><br/>
<span class='tline' id='l74' data-llen='1525:1548'>　五君位以柔處之處君位而能謙也君有天下之富</span><br/>
<span class='tline' id='l75' data-llen='1548:1571'>　者也不有其富而以與其隣以大事小樂天者也正</span><br/>
<span class='tline' id='l76' data-llen='1571:1594'>　如湯事葛文王事昆夷是以天道為心而與物無競</span><br/>
<span class='tline' id='l77' data-llen='1594:1617'>　謙道之至者也以此事人而猶不服則征葛事昆夷</span><br/>
<span class='tline' id='l78' data-llen='1617:1640'>　非湯文之咎也故曰利用侵伐无不利象曰征不服</span><br/>
<span class='tline' id='l79' data-llen='1640:1666'><a onclick="displayPageImage('KR1a0049', 'WYG', '004-5a' );" name="004-5a" class="pb">[004-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1666:1686'>　也如六五之謙而猶不服然後可用侵伐也</span><br/>
<span class='tline' id='l81' data-llen='1686:1710'>上六鳴謙利用行師征邑國象曰鳴謙志未得也可用行</span><br/>
<span class='tline' id='l82' data-llen='1710:1717'>師征邑國也</span><br/>
<span class='tline' id='l83' data-llen='1717:1740'>　六五侵伐在六五侵伐固無慊然自以為無慊而侵</span><br/>
<span class='tline' id='l84' data-llen='1740:1763'>　伐便害謙體以侵伐非謙者之事也故上六又聲言</span><br/>
<span class='tline' id='l85' data-llen='1763:1786'>　謙之道以贊之曰以謙道行固無不利矣然不若退</span><br/>
<span class='tline' id='l86' data-llen='1786:1809'>　而自征邑國謂且宜自治未可便歸咎他人也正如</span><br/>
<span class='tline' id='l87' data-llen='1809:1832'>　舜征有苖舜之已徳固無慊然矣方命禹以徂征而</span><br/>
<span class='tline' id='l88' data-llen='1832:1858'><a onclick="displayPageImage('KR1a0049', 'WYG', '004-5b' );" name="004-5b" class="pb">[004-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1858:1881'>　益猶贊于禹曰滿招損謙受益時乃天道葢纔以己</span><br/>
<span class='tline' id='l90' data-llen='1881:1904'>　為無慊而以人有罪可伐便是自滿便害謙體便非</span><br/>
<span class='tline' id='l91' data-llen='1904:1927'>　天道禹聞益言而遂班師便為敷文徳卒之干羽舞</span><br/>
<span class='tline' id='l92' data-llen='1927:1950'>　而有苖格征伐果不用也故五爻則湯文用之上爻</span><br/>
<span class='tline' id='l93' data-llen='1950:1973'>　則舜禹用之象曰志未得也以上六之志不滿于征</span><br/>
<span class='tline' id='l94' data-llen='1973:1996'>　伐故又言曰可用行師征邑國也謂征伐固可以用</span><br/>
<span class='tline' id='l95' data-llen='1996:2016'>　不如自治也必有此二爻然後見謙道之志</span><br/>
<span class='tline' id='l96' data-llen='2016:2027'>䷏<span class='krp-note'>坤下/震上</span>豫</span><br/>
<span class='tline' id='l97' data-llen='2027:2053'><a onclick="displayPageImage('KR1a0049', 'WYG', '004-6a' );" name="004-6a" class="pb">[004-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2053:2076'>豫利建侯行師彖曰豫剛應而志行順以動豫豫順以</span><br/>
<span class='tline' id='l99' data-llen='2076:2099'>動故天地如之而况建侯行師乎天地以順動故日月</span><br/>
<span class='tline' id='l100' data-llen='2099:2122'>不過而四時不忒聖人以順動則刑罰清而民服豫之</span><br/>
<span class='tline' id='l101' data-llen='2122:2129'>時義大矣哉</span><br/>
<span class='tline' id='l102' data-llen='2129:2152'>　一陽在下體為謙一陽在上體為豫下體艮艮止也</span><br/>
<span class='tline' id='l103' data-llen='2152:2175'>　故為謙上體震震動也動則豫豫逸也卦一陽居四</span><br/>
<span class='tline' id='l104' data-llen='2175:2198'>　居大臣之位上下所由以取逸也人情莫不欲安也</span><br/>
<span class='tline' id='l105' data-llen='2198:2221'>　莫不欲逸也然宴安不可懐懐安必敗名豫固難處</span><br/>
<span class='tline' id='l106' data-llen='2221:2247'><a onclick="displayPageImage('KR1a0049', 'WYG', '004-6b' );" name="004-6b" class="pb">[004-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2247:2270'>　也曰利建侯行師建侯王者不自亨其逸與天下共</span><br/>
<span class='tline' id='l108' data-llen='2270:2293'>　有土也行師惟聖人然後能内外無患安而不忘危</span><br/>
<span class='tline' id='l109' data-llen='2293:2317'>　也六爻無非此意故彖以一卦之徳言之剛居四而上</span><br/>
<span class='tline' id='l110' data-llen='2317:2340'>　下應求者得所願與者無所疑志行也下體順上體</span><br/>
<span class='tline' id='l111' data-llen='2340:2363'>　動以順而動天地不能違而况建侯行師内不自逸</span><br/>
<span class='tline' id='l112' data-llen='2363:2386'>　外不忘危其得順動之體乎故古之明王立后王君</span><br/>
<span class='tline' id='l113' data-llen='2386:2409'>　公曰不惟逸豫惟以亂民夏諺曰吾王不豫吾何以</span><br/>
<span class='tline' id='l114' data-llen='2409:2432'>　助一遊一豫為諸侯度豫之建侯意葢如此曰詰爾</span><br/>
<span class='tline' id='l115' data-llen='2432:2458'><a onclick="displayPageImage('KR1a0049', 'WYG', '004-7a' );" name="004-7a" class="pb">[004-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2458:2481'>　戎兵周公以告成王曰張皇六師召公以命元子二</span><br/>
<span class='tline' id='l117' data-llen='2481:2504'>　公當周室盛治之時乃汲汲以兵為言豫之行師意</span><br/>
<span class='tline' id='l118' data-llen='2504:2527'>　葢如此天地惟以順動而不自己也故日月不過而</span><br/>
<span class='tline' id='l119' data-llen='2527:2550'>　四時不忒聖人惟以順動而不自逸也故刑罰清而</span><br/>
<span class='tline' id='l120' data-llen='2550:2573'>　民服葢樂民之樂者民亦樂其樂也刑罰安用哉以</span><br/>
<span class='tline' id='l121' data-llen='2573:2585'>　此觀之豫之時義大矣</span><br/>
<span class='tline' id='l122' data-llen='2585:2608'>象曰雷出地奮豫先王以作樂崇徳殷薦之上帝以配</span><br/>
<span class='tline' id='l123' data-llen='2608:2612'>祖考</span><br/>
<span class='tline' id='l124' data-llen='2612:2638'><a onclick="displayPageImage('KR1a0049', 'WYG', '004-7b' );" name="004-7b" class="pb">[004-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2638:2661'>　雷天地之樂也雷出地奮草木甲拆而百蟲啓蟄以</span><br/>
<span class='tline' id='l126' data-llen='2661:2684'>　豫之象也王者功成作樂天下安逸樂所宜作也歌</span><br/>
<span class='tline' id='l127' data-llen='2684:2707'>　頌功徳以薦上帝而配祖考聖人不敢自有其功謂</span><br/>
<span class='tline' id='l128' data-llen='2707:2730'>　凡所以致此者皆天命之佑祖宗積徳累仁之功非</span><br/>
<span class='tline' id='l129' data-llen='2730:2753'>　己之所能為也此不有其豫之意也夫惟如此然後</span><br/>
<span class='tline' id='l130' data-llen='2753:2762'>　可以長守其豫</span><br/>
<span class='tline' id='l131' data-llen='2762:2779'>初六鳴豫凶象曰初六鳴豫志窮凶也</span><br/>
<span class='tline' id='l132' data-llen='2779:2802'>　當豫之世上下皆求豫于四四雖已應而已在下為</span><br/>
<span class='tline' id='l133' data-llen='2802:2828'><a onclick="displayPageImage('KR1a0049', 'WYG', '004-8a' );" name="004-8a" class="pb">[004-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2828:2851'>　先者所得故不得其平而鳴非能安者也故象曰志</span><br/>
<span class='tline' id='l135' data-llen='2851:2857'>　窮凶也</span><br/>
<span class='tline' id='l136' data-llen='2857:2880'>六二介于石不終日貞吉象曰不終日貞吉以中正也</span><br/>
<span class='tline' id='l137' data-llen='2880:2903'>　二與五有君臣之分而九四居大臣之位為豫卦之</span><br/>
<span class='tline' id='l138' data-llen='2903:2926'>　主故豫必求四夫望風掃門以求富貴君子不屑然</span><br/>
<span class='tline' id='l139' data-llen='2926:2949'>　也二純坤體坤順也居互體艮之下艮止也四居互</span><br/>
<span class='tline' id='l140' data-llen='2949:2972'>　體坎之中坎險也二能順而止不肯行險以求四明</span><br/>
<span class='tline' id='l141' data-llen='2972:2995'>　知逸樂之不可為也故介然自守如石之不可轉曽</span><br/>
<span class='tline' id='l142' data-llen='2995:3021'><a onclick="displayPageImage('KR1a0049', 'WYG', '004-8b' );" name="004-8b" class="pb">[004-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3021:3044'>　不俟終日而止見㡬之敏也象曰以中正也以二處</span><br/>
<span class='tline' id='l144' data-llen='3044:3067'>　中也繫辭曰知幾其神乎君子上交不謟下交不凟</span><br/>
<span class='tline' id='l145' data-llen='3067:3090'>　其知㡬乎㡬者動之微吉之先見者也君子見㡬而</span><br/>
<span class='tline' id='l146' data-llen='3090:3108'>　作不俟終日易曰介于石不終日貞吉</span><br/>
<span class='tline' id='l147' data-llen='3108:3128'>六三盱豫悔遲有悔象曰盱豫有悔位不當也</span><br/>
<span class='tline' id='l148' data-llen='3128:3151'>　三不迎上而迎四趦趄囁嚅以求豫者也夫以謟事</span><br/>
<span class='tline' id='l149' data-llen='3151:3174'>　人雖得富貴其終必敗故悔所以悔者見㡬不敏也</span><br/>
<span class='tline' id='l150' data-llen='3174:3192'>　故又曰遲有悔盱徐也趦趄囁嚅之貌</span><br/>
<span class='tline' id='l151' data-llen='3192:3218'><a onclick="displayPageImage('KR1a0049', 'WYG', '004-9a' );" name="004-9a" class="pb">[004-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3218:3241'>九四由豫大有得勿疑朋盍簪象曰由豫大有得志大</span><br/>
<span class='tline' id='l153' data-llen='3241:3245'>行也</span><br/>
<span class='tline' id='l154' data-llen='3245:3268'>　天下之求豫者皆由四由四而得豫故曰由豫大有</span><br/>
<span class='tline' id='l155' data-llen='3268:3291'>　得四以君之禄為天下之求士來者與之而無疑則</span><br/>
<span class='tline' id='l156' data-llen='3291:3314'>　士至矣朋類也士以類至皆峩峩然纓其冠矣故曰</span><br/>
<span class='tline' id='l157' data-llen='3314:3337'>　勿疑朋盍簪正如周公居大臣之位以禮下士凡執</span><br/>
<span class='tline' id='l158' data-llen='3337:3360'>　䞇還䞇而見者周公無敢驕吝也象曰志大行也言</span><br/>
<span class='tline' id='l159' data-llen='3360:3369'>　上下之志得也</span><br/>
<span class='tline' id='l160' data-llen='3369:3395'><a onclick="displayPageImage('KR1a0049', 'WYG', '004-9b' );" name="004-9b" class="pb">[004-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3395:3418'>六五貞疾恒不死象曰六五貞疾乘剛也恒不死中未</span><br/>
<span class='tline' id='l162' data-llen='3418:3422'>亡也</span><br/>
<span class='tline' id='l163' data-llen='3422:3445'>　以柔居尊位處豐享豫大之世易耽于逸樂者也然</span><br/>
<span class='tline' id='l164' data-llen='3445:3468'>　九四大臣六五之畏相也貞正也以九居四五病其</span><br/>
<span class='tline' id='l165' data-llen='3468:3491'>　制己以貞為疾也所頼者有九四之大臣故六五之</span><br/>
<span class='tline' id='l166' data-llen='3491:3514'>　君其中心之有常者猶得以不死葢人之有欲天理</span><br/>
<span class='tline' id='l167' data-llen='3514:3537'>　未嘗冺也能有所畏而為善以天理之常者不冺耳</span><br/>
<span class='tline' id='l168' data-llen='3537:3560'>　正如伊尹周公成就太甲成王為令主誠非能于太</span><br/>
<span class='tline' id='l169' data-llen='3560:3587'><a onclick="displayPageImage('KR1a0049', 'WYG', '004-10a' );" name="004-10a" class="pb">[004-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3587:3610'>　甲成王天性上有所增益也即是還得太甲成王本</span><br/>
<span class='tline' id='l171' data-llen='3610:3633'>　然之性在天理之外不容加毫末也象曰乗剛也為</span><br/>
<span class='tline' id='l172' data-llen='3633:3656'>　九四之剛所制也中未亡者以天理在中未嘗忘也</span><br/>
<span class='tline' id='l173' data-llen='3656:3677'>上六冥豫成有渝无咎象曰冥豫在上何可長也</span><br/>
<span class='tline' id='l174' data-llen='3677:3700'>　上六以隂柔之資處豫之極顛冥乎逸豫而不知返</span><br/>
<span class='tline' id='l175' data-llen='3700:3723'>　也故曰冥豫然惡既成矣渝變也苟能變而從善亦</span><br/>
<span class='tline' id='l176' data-llen='3723:3746'>　可无咎葢為善為惡之機相去不隔蠅翼書曰吉人</span><br/>
<span class='tline' id='l177' data-llen='3746:3769'>　為善惟日不足凶人為不善亦惟日不足其不足之</span><br/>
<span class='tline' id='l178' data-llen='3769:3796'><a onclick="displayPageImage('KR1a0049', 'WYG', '004-10b' );" name="004-10b" class="pb">[004-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3796:3819'>　心則一也轉惡從善特一轉樞之力爾雖然以六處</span><br/>
<span class='tline' id='l180' data-llen='3819:3840'>　上無行健之徳非能自克也故象曰何可長也</span><br/>
<span class='tline' id='l181' data-llen='3840:3851'>䷹<span class='krp-note'>震下/兑上</span>隨</span><br/>
<span class='tline' id='l182' data-llen='3851:3874'>隨元亨利貞无咎彖曰隨剛來而下柔動而説隨大亨</span><br/>
<span class='tline' id='l183' data-llen='3874:3891'>貞无咎而天下隨時隨時之義大矣哉</span><br/>
<span class='tline' id='l184' data-llen='3891:3914'>　兑上震下上體説下體動動而悦隨人之義也元亨</span><br/>
<span class='tline' id='l185' data-llen='3914:3937'>　利貞无咎謂九五也以九居五為隨之主偹大亨正</span><br/>
<span class='tline' id='l186' data-llen='3937:3960'>　之體而上下五爻皆隨之故曰夭亨貞而天下隨時</span><br/>
<span class='tline' id='l187' data-llen='3960:3987'><a onclick="displayPageImage('KR1a0049', 'WYG', '004-11a' );" name="004-11a" class="pb">[004-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3987:4010'>　天下皆隨隨之義大矣然不能遽隨也必當其時之</span><br/>
<span class='tline' id='l189' data-llen='4010:4033'>　可彖辭所以貴于隨時也在六爻五為隨主上下皆</span><br/>
<span class='tline' id='l190' data-llen='4033:4056'>　當隨五然不容遽至五也初必隨二故出門交二二</span><br/>
<span class='tline' id='l191' data-llen='4056:4079'>　必隨三故係三小子三必隨四故係四丈夫皆有次</span><br/>
<span class='tline' id='l192' data-llen='4079:4102'>　苐終之九四合下三爻以上隨五故五孚于嘉以其</span><br/>
<span class='tline' id='l193' data-llen='4102:4125'>　不能遽隨故彖發隨時之義上六失隨而不隨者也</span><br/>
<span class='tline' id='l194' data-llen='4125:4132'>　故取拘繫</span><br/>
<span class='tline' id='l195' data-llen='4132:4149'>象曰澤中有雷隨君子以嚮晦入宴息</span><br/>
<span class='tline' id='l196' data-llen='4149:4176'><a onclick="displayPageImage('KR1a0049', 'WYG', '004-11b' );" name="004-11b" class="pb">[004-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4176:4199'>　澤中有雷息雷也雷雲興則為雨既雨而止則雷息</span><br/>
<span class='tline' id='l198' data-llen='4199:4222'>　于澤既息而動則澤氣又隨之而升既升乎天則又</span><br/>
<span class='tline' id='l199' data-llen='4222:4245'>　决而為雨君子於此得隨時之義葢天下屈伸一理</span><br/>
<span class='tline' id='l200' data-llen='4245:4268'>　也動息一機也此時之屈乃所以為異日之伸今日</span><br/>
<span class='tline' id='l201' data-llen='4268:4291'>　之息乃所以為後日之動也故君子當嚮晦之時且</span><br/>
<span class='tline' id='l202' data-llen='4291:4298'>　須入宴息</span><br/>
<span class='tline' id='l203' data-llen='4298:4321'>初九官有渝貞吉出門交有功象曰官有渝從正吉也</span><br/>
<span class='tline' id='l204' data-llen='4321:4331'>出門交有功不失也</span><br/>
<span class='tline' id='l205' data-llen='4331:4358'><a onclick="displayPageImage('KR1a0049', 'WYG', '004-12a' );" name="004-12a" class="pb">[004-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4358:4381'>　古者官有定守祝不治庖而工不易技當隨之時天</span><br/>
<span class='tline' id='l207' data-llen='4381:4404'>　下從君初居震欲動以隨將離其官守而往也從君</span><br/>
<span class='tline' id='l208' data-llen='4404:4427'>　理之正也故吉然二三四在前時未得隨也出門交</span><br/>
<span class='tline' id='l209' data-llen='4427:4450'>　二隨二而進則有功矣象曰從正吉也謂從君正也</span><br/>
<span class='tline' id='l210' data-llen='4450:4469'>　曰不失者交二而終得五不失其所隨也</span><br/>
<span class='tline' id='l211' data-llen='4469:4488'>六二係小子失丈夫象曰係小子弗兼與也</span><br/>
<span class='tline' id='l212' data-llen='4488:4511'>　隨之六爻以漸而隨不能越次故初隨二二隨三三</span><br/>
<span class='tline' id='l213' data-llen='4511:4534'>　隨四四合而隨五二雖五之應然未能隨五也且隨</span><br/>
<span class='tline' id='l214' data-llen='4534:4561'><a onclick="displayPageImage('KR1a0049', 'WYG', '004-12b' );" name="004-12b" class="pb">[004-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4561:4584'>　三小子三也丈夫初也隨三不隨初上進也象曰弗</span><br/>
<span class='tline' id='l216' data-llen='4584:4596'>　兼與也當舍初隨三也</span><br/>
<span class='tline' id='l217' data-llen='4596:4619'>六三係丈夫失小子隨有求得利居貞象曰係丈夫志</span><br/>
<span class='tline' id='l218' data-llen='4619:4624'>舍下也</span><br/>
<span class='tline' id='l219' data-llen='4624:4647'>　上隨九四係丈夫也下舍六二失小子也求四必得</span><br/>
<span class='tline' id='l220' data-llen='4647:4670'>　四故曰隨有求得當以正隨故曰利居貞以三位不</span><br/>
<span class='tline' id='l221' data-llen='4670:4692'>　中易于詭隨故有此戒象曰志舍下也言舍二也</span><br/>
<span class='tline' id='l222' data-llen='4692:4715'>九四隨有獲貞凶有孚在道以明何咎象曰隨有獲其</span><br/>
<span class='tline' id='l223' data-llen='4715:4742'><a onclick="displayPageImage('KR1a0049', 'WYG', '004-13a' );" name="004-13a" class="pb">[004-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4742:4754'>義凶也有孚在道明功也</span><br/>
<span class='tline' id='l225' data-llen='4754:4777'>　下三爻上隨而四得之故曰隨有獲然九五在上為</span><br/>
<span class='tline' id='l226' data-llen='4777:4800'>　隨之主豈容天下隨四以正言之凶也然四志在隨</span><br/>
<span class='tline' id='l227' data-llen='4800:4823'>　五非利人之已隨也五孚于嘉有孚在道之君也能</span><br/>
<span class='tline' id='l228' data-llen='4823:4846'>　明己志故无咎也象曰明功也率天下以隨五皆四</span><br/>
<span class='tline' id='l229' data-llen='4846:4857'>　之功也五終能明之</span><br/>
<span class='tline' id='l230' data-llen='4857:4875'>九五孚于嘉吉象曰孚于嘉吉位正中也</span><br/>
<span class='tline' id='l231' data-llen='4875:4898'>　九五居君位得大亨正之體為隨之主天下之善皆</span><br/>
<span class='tline' id='l232' data-llen='4898:4925'><a onclick="displayPageImage('KR1a0049', 'WYG', '004-13b' );" name="004-13b" class="pb">[004-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4925:4948'>　歸之矣為九五者必有以誠服其心則吉矣故曰孚</span><br/>
<span class='tline' id='l234' data-llen='4948:4971'>　于嘉吉象曰位正中也以九五居正中之位而天下</span><br/>
<span class='tline' id='l235' data-llen='4971:4978'>　得所願矣</span><br/>
<span class='tline' id='l236' data-llen='4978:5001'>上六拘繫之乃從維之王用亨于西山象曰拘繫之上</span><br/>
<span class='tline' id='l237' data-llen='5001:5005'>窮也</span><br/>
<span class='tline' id='l238' data-llen='5005:5028'>　衆爻皆隨五而六在外失時而不隨者一夫不隨非</span><br/>
<span class='tline' id='l239' data-llen='5028:5051'>　隨之善故必拘繫又從維之不容其不隨也王九五</span><br/>
<span class='tline' id='l240' data-llen='5051:5074'>　也得上六則隨道亨矣六居兑上西山之象也象曰</span><br/>
<span class='tline' id='l241' data-llen='5074:5101'><a onclick="displayPageImage('KR1a0049', 'WYG', '004-14a' );" name="004-14a" class="pb">[004-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5101:5124'>　上窮也窮而後隨故取拘繫如藝祖皇帝遣將平諸</span><br/>
<span class='tline' id='l243' data-llen='5124:5147'>　僭偽必戒之曰㑹取㑹取他本無罪即是自家着他</span><br/>
<span class='tline' id='l244' data-llen='5147:5156'>　不得葢此意也</span><br/>
<span class='tline' id='l245' data-llen='5156:5167'>䷑<span class='krp-note'>巽下/艮上</span>蠱</span><br/>
<span class='tline' id='l246' data-llen='5167:5190'>蠱元亨利渉大川先甲三日後甲三日彖曰蠱剛上而</span><br/>
<span class='tline' id='l247' data-llen='5190:5212'>柔下巽而止蠱蠱元亨而天下治也利渉大川往有</span><br/>
<span class='tline' id='l248' data-llen='5212:5231'>事也先甲三日後甲三日終則有始天行也</span><br/>
<span class='tline' id='l249' data-llen='5231:5254'>　蠱壊也于文皿蟲為蠱器蛀為蠱艮上巽下風落山</span><br/>
<span class='tline' id='l250' data-llen='5254:5281'><a onclick="displayPageImage('KR1a0049', 'WYG', '004-14b' );" name="004-14b" class="pb">[004-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5281:5304'>　物之蠱也卦自泰來自古壞亂之原多起于太平之</span><br/>
<span class='tline' id='l252' data-llen='5304:5327'>　世天下不常治治亂相因成毁相仍理之常也既蠱</span><br/>
<span class='tline' id='l253' data-llen='5327:5350'>　矣安得元亨葢天下之理不亂則不治不毁則不新</span><br/>
<span class='tline' id='l254' data-llen='5350:5373'>　君得幹蠱之臣父得幹蠱之子則蠱可亨矣然必曰</span><br/>
<span class='tline' id='l255' data-llen='5373:5396'>　元亨者就元處亨乃幹蠱之道也今器皿蠱壞有柸</span><br/>
<span class='tline' id='l256' data-llen='5396:5420'>　樸在取元存柸樸而修飾之則噐復新矣天下雖大弊</span><br/>
<span class='tline' id='l257' data-llen='5420:5443'>　極亂要之祖宗法度紀綱尚在但廢壊不修爾取猶</span><br/>
<span class='tline' id='l258' data-llen='5443:5466'>　存之法度紀綱一振而起之則天下復治矣故就元</span><br/>
<span class='tline' id='l259' data-llen='5466:5493'><a onclick="displayPageImage('KR1a0049', 'WYG', '004-15a' );" name="004-15a" class="pb">[004-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5493:5516'>　取亨乃治蠱之道也利渉大川不以既蠱而止其濟</span><br/>
<span class='tline' id='l261' data-llen='5516:5539'>　艱難可也先甲三日後甲三日天地之道終而復始</span><br/>
<span class='tline' id='l262' data-llen='5539:5562'>　出甲于甲奮軋于乙明炳于丙大盛于丁藏茂于戊</span><br/>
<span class='tline' id='l263' data-llen='5562:5585'>　埋死于已歛庚于庚息辛于辛懷任于壬陳揆于癸</span><br/>
<span class='tline' id='l264' data-llen='5585:5608'>　既陳揆于癸依然出甲于甲今曰先甲三日葢先甲</span><br/>
<span class='tline' id='l265' data-llen='5608:5631'>　三日而得辛曰後甲三日葢後甲三日而得丁治蠱</span><br/>
<span class='tline' id='l266' data-llen='5631:5654'>　之道不過就息辛中取得種子來陳揆而敷菑之依</span><br/>
<span class='tline' id='l267' data-llen='5654:5677'>　前出甲奮軋而大盛于丁矣此即蠱元亨之意也彖</span><br/>
<span class='tline' id='l268' data-llen='5677:5704'><a onclick="displayPageImage('KR1a0049', 'WYG', '004-15b' );" name="004-15b" class="pb">[004-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5704:5727'>　曰蠱剛上柔下卦自泰來初剛居上上柔反下物之</span><br/>
<span class='tline' id='l270' data-llen='5727:5750'>　傾撓皆以下柔故剛上柔下為蠱義巽順也艮止也</span><br/>
<span class='tline' id='l271' data-llen='5750:5773'>　順而止之治蠱之道也臣幹君子幹父全用不得剛</span><br/>
<span class='tline' id='l272' data-llen='5773:5796'>　全卦皆以順正為義蠱而亨之天下復治曰往有事</span><br/>
<span class='tline' id='l273' data-llen='5796:5819'>　求以濟蠱也書曰予惟往求朕攸濟曰往曰求乃有</span><br/>
<span class='tline' id='l274' data-llen='5819:5842'>　事之意聖人以義斷命不委于命一以人合天不委</span><br/>
<span class='tline' id='l275' data-llen='5842:5865'>　于天故曰往有事終則有始天行也未有終而不始</span><br/>
<span class='tline' id='l276' data-llen='5865:5880'>　者無終蠱之理也天道自如此</span><br/>
<span class='tline' id='l277' data-llen='5880:5907'><a onclick="displayPageImage('KR1a0049', 'WYG', '004-16a' );" name="004-16a" class="pb">[004-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5907:5923'>象曰山下有風蠱君子以振民育徳</span><br/>
<span class='tline' id='l279' data-llen='5923:5946'>　風落山蠱之象也風落山則草木皆落實然生意已</span><br/>
<span class='tline' id='l280' data-llen='5946:5969'>　存于所落之實君子體此則振民育徳葢大弊極壞</span><br/>
<span class='tline' id='l281' data-llen='5969:5992'>　之世不過窮民流徙而賢者失職振而育之使流徙</span><br/>
<span class='tline' id='l282' data-llen='5992:6015'>　之窮民得所歸失職之賢者有所養則天下復治矣</span><br/>
<span class='tline' id='l283' data-llen='6015:6038'>　夫子曰謹權量審法度修廢官舉逸民天下歸心焉</span><br/>
<span class='tline' id='l284' data-llen='6038:6061'>　夫子處春秋之世不過如此廢官逸民乃治蠱之種</span><br/>
<span class='tline' id='l285' data-llen='6061:6066'>　子也</span><br/>
<span class='tline' id='l286' data-llen='6066:6093'><a onclick="displayPageImage('KR1a0049', 'WYG', '004-16b' );" name="004-16b" class="pb">[004-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6093:6116'>初六幹父之蠱有子考无咎厲終吉象曰幹父之蠱意</span><br/>
<span class='tline' id='l288' data-llen='6116:6121'>承考也</span><br/>
<span class='tline' id='l289' data-llen='6121:6144'>　全卦之義在順而止為臣子者得幹蠱之名而使君</span><br/>
<span class='tline' id='l290' data-llen='6144:6167'>　父受致蠱之咎非臣子之意也故必置君父于無過</span><br/>
<span class='tline' id='l291' data-llen='6167:6190'>　然後為治蠱之善此順止之義也初六當蠱之始事</span><br/>
<span class='tline' id='l292' data-llen='6190:6213'>　方弊壞而治之易為力曰幹父之蠱有子考无咎謂</span><br/>
<span class='tline' id='l293' data-llen='6213:6236'>　有幹蠱之子當先意承志使人不知其為考之咎也</span><br/>
<span class='tline' id='l294' data-llen='6236:6259'>　厲終吉始雖危然終吉也象曰意承考也謂以善繼</span><br/>
<span class='tline' id='l295' data-llen='6259:6286'><a onclick="displayPageImage('KR1a0049', 'WYG', '004-17a' );" name="004-17a" class="pb">[004-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6286:6307'>　志也如夫子稱孟莊子之孝然後盡幹蠱之道</span><br/>
<span class='tline' id='l297' data-llen='6307:6328'>九二幹母之蠱不可貞象曰幹母之蠱得中道也</span><br/>
<span class='tline' id='l298' data-llen='6328:6351'>　二居内卦之中母之蠱也幹母之蠱尤當遜順不可</span><br/>
<span class='tline' id='l299' data-llen='6351:6374'>　貞固所謂見志不從又敬不違也象曰得中道也不</span><br/>
<span class='tline' id='l300' data-llen='6374:6381'>　至太過也</span><br/>
<span class='tline' id='l301' data-llen='6381:6404'>九三幹父之蠱小有悔无大咎象曰幹父之蠱終无咎</span><br/>
<span class='tline' id='l302' data-llen='6404:6407'>也</span><br/>
<span class='tline' id='l303' data-llen='6407:6430'>　三位剛又以九居之以剛居剛過乎剛也過乎剛非</span><br/>
<span class='tline' id='l304' data-llen='6430:6457'><a onclick="displayPageImage('KR1a0049', 'WYG', '004-17b' );" name="004-17b" class="pb">[004-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6457:6480'>　幹蠱之善故小有悔然意在幹蠱故无大咎正如章</span><br/>
<span class='tline' id='l306' data-llen='6480:6487'>　子之責善</span><br/>
<span class='tline' id='l307' data-llen='6487:6508'>六四裕父之蠱往見吝象曰裕父之蠱往未得也</span><br/>
<span class='tline' id='l308' data-llen='6508:6531'>　四位柔以柔居柔過乎柔也又不足以幹蠱反能增</span><br/>
<span class='tline' id='l309' data-llen='6531:6554'>　益父之蠱而已故曰裕父之蠱往必有見吝故象曰</span><br/>
<span class='tline' id='l310' data-llen='6554:6561'>　往未得也</span><br/>
<span class='tline' id='l311' data-llen='6561:6581'>六五幹父之蠱用譽象曰幹父用譽承以徳也</span><br/>
<span class='tline' id='l312' data-llen='6581:6604'>　五君父之位所致蠱者皆五為之也今以六居之柔</span><br/>
<span class='tline' id='l313' data-llen='6604:6631'><a onclick="displayPageImage('KR1a0049', 'WYG', '004-18a' );" name="004-18a" class="pb">[004-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6631:6654'>　而得中故盡幹蠱之善曰用譽者不惟使其考无咎</span><br/>
<span class='tline' id='l315' data-llen='6654:6677'>　又能揚名以顯其父母也象曰承以徳也以徳承父</span><br/>
<span class='tline' id='l316' data-llen='6677:6700'>　宜其名之彰也至此然後盡幹蠱之道也如有禹則</span><br/>
<span class='tline' id='l317' data-llen='6700:6723'>　鯀得與于郊有安世延年則張湯杜周得免于酷吏</span><br/>
<span class='tline' id='l318' data-llen='6723:6735'>　乃所謂以徳承考者也</span><br/>
<span class='tline' id='l319' data-llen='6735:6757'>上九不事王侯髙尚其事象曰不事王侯志可則也</span><br/>
<span class='tline' id='l320' data-llen='6757:6780'>　九居上不事王侯不與幹蠱者也當天下弊壞之時</span><br/>
<span class='tline' id='l321' data-llen='6780:6803'>　君子所當用力豈容上九之髙尚葢下五爻皆有事</span><br/>
<span class='tline' id='l322' data-llen='6803:6830'><a onclick="displayPageImage('KR1a0049', 'WYG', '004-18b' );" name="004-18b" class="pb">[004-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6830:6853'>　則幹蠱有人矣故已可以長往有皋夔稷契則巢許</span><br/>
<span class='tline' id='l324' data-llen='6853:6876'>　可以去有太公閎散則夷齊可以去有蕭張信越則</span><br/>
<span class='tline' id='l325' data-llen='6876:6899'>　黄綺諸公可以去有冦鄧賈景則嚴陵可以去雖然</span><br/>
<span class='tline' id='l326' data-llen='6899:6922'>　非苟去也清風義概使人遐想千載而下所頼以激</span><br/>
<span class='tline' id='l327' data-llen='6922:6942'>　貪而起懦者則是或一道也故曰志可則也</span><br/>
<span class='tline' id='l328' data-llen='6942:6945'>　</span><br/>
<span class='tline' id='l329' data-llen='6945:6948'>　</span><br/>
<span class='tline' id='l330' data-llen='6948:6957'>　西谿易説卷四</span><br/>
</p>
<p><br/>
</p>
  </div>
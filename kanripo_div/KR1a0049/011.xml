<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0049', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:201'>　西谿易説卷十一</span><br/>
<span class='tline' id='l10' data-llen='201:222'>　　　　　　　　　　　　　宋　李過　撰</span><br/>
<span class='tline' id='l11' data-llen='222:228'>　　下經</span><br/>
<span class='tline' id='l12' data-llen='228:239'>䷲<span class='krp-note'>震上/震下</span>震</span><br/>
<span class='tline' id='l13' data-llen='239:262'>震亨震來虩虩笑言啞啞震驚百里不喪七鬯彖曰震</span><br/>
<span class='tline' id='l14' data-llen='262:285'>亨震來虩虩恐致福也笑言啞啞後有則也震驚百里</span><br/>
<span class='tline' id='l15' data-llen='285:306'>驚逺而懼邇也出可以守宗廟社稷以為祭主也</span><br/>
<span class='tline' id='l16' data-llen='306:332'><a onclick="displayPageImage('KR1a0049', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='332:355'>　洊雷為震雷天地之威也莫震如之處震驚而不動</span><br/>
<span class='tline' id='l18' data-llen='355:378'>　然後可以觀人之所養人固有也疾雷破山而耳不</span><br/>
<span class='tline' id='l19' data-llen='378:401'>　懾泰山墮前而目不瞬者其中有主而所存者素定</span><br/>
<span class='tline' id='l20' data-llen='401:424'>　也其義則見于震曰震亨恐懼而至亨也虩虩恐懼</span><br/>
<span class='tline' id='l21' data-llen='424:447'>　貌當天地動威之時不可不恐懼故震來虩虩然君</span><br/>
<span class='tline' id='l22' data-llen='447:470'>　子所履出處語嘿皆有常則不可以恐懼而變也故</span><br/>
<span class='tline' id='l23' data-llen='470:493'>　笑言啞啞震驚百里震之極也當其承宗廟祭祀手</span><br/>
<span class='tline' id='l24' data-llen='493:516'>　執匕鬯以交鬼神此時此心純一無間雖震驚百里</span><br/>
<span class='tline' id='l25' data-llen='516:542'><a onclick="displayPageImage('KR1a0049', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='542:565'>　而所執不喪也人心常如執七鬯之時則天下患難</span><br/>
<span class='tline' id='l27' data-llen='565:588'>　莫之恐懼矣惟六五爻可以當之彖曰震亨震來虩</span><br/>
<span class='tline' id='l28' data-llen='588:611'>　虩恐致福也以恐懼而致福也笑言啞啞後有則也</span><br/>
<span class='tline' id='l29' data-llen='611:634'>　雖處恐懼而出處語嘿之常則不失也驚逺懼邇震</span><br/>
<span class='tline' id='l30' data-llen='634:657'>　之極也處震之極而此心不動則可以守宗廟而主</span><br/>
<span class='tline' id='l31' data-llen='657:674'>　祭矣此就于不喪匕鬯之中取義也</span><br/>
<span class='tline' id='l32' data-llen='674:688'>象曰洊雷震君子以恐懼修省</span><br/>
<span class='tline' id='l33' data-llen='688:703'>　恐懼修省此心无時而不存也</span><br/>
<span class='tline' id='l34' data-llen='703:729'><a onclick="displayPageImage('KR1a0049', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='729:752'>初九震來虩虩後笑言啞啞吉象曰震來虩虩恐致福</span><br/>
<span class='tline' id='l36' data-llen='752:763'>也笑言啞啞後有則也</span><br/>
<span class='tline' id='l37' data-llen='763:780'>　震之初言所以處震之道已見于彖</span><br/>
<span class='tline' id='l38' data-llen='780:803'>六二震來厲億䘮貝躋于九陵勿逐七日得象曰震來</span><br/>
<span class='tline' id='l39' data-llen='803:809'>厲乗剛也</span><br/>
<span class='tline' id='l40' data-llen='809:832'>　雷陽氣也陽居初與四為洊雷二與三為初所震五</span><br/>
<span class='tline' id='l41' data-llen='832:855'>　與上為四所震六二以柔居柔中无所主者也為初</span><br/>
<span class='tline' id='l42' data-llen='855:878'>　所震大喪其所有之貝互體有艮升艮之上而至六</span><br/>
<span class='tline' id='l43' data-llen='878:904'><a onclick="displayPageImage('KR1a0049', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='904:927'>　五五能无䘮六二之貝既䘮而復得艮少陽其數七</span><br/>
<span class='tline' id='l45' data-llen='927:950'>　越艮而得五是七日也故曰躋于九陵勿逐七日得</span><br/>
<span class='tline' id='l46' data-llen='950:973'>　謂六二中无所守能如六五之有事則可以无喪也</span><br/>
<span class='tline' id='l47' data-llen='973:992'>　象曰乘剛也謂乗初九之剛為初所震也</span><br/>
<span class='tline' id='l48' data-llen='992:1013'>六三震蘇蘇震行无𤯝象曰震蘇蘇位不當也</span><br/>
<span class='tline' id='l49' data-llen='1013:1036'>　以六居三其位本危况處震六為初所震氣息僅存</span><br/>
<span class='tline' id='l50' data-llen='1036:1060'>　故震蘇蘇然以恐懼而行亦可无𤯝不失為戒謹之</span><br/>
<span class='tline' id='l51' data-llen='1060:1077'>　事也象曰位不當也以三位不正也</span><br/>
<span class='tline' id='l52' data-llen='1077:1103'><a onclick="displayPageImage('KR1a0049', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1103:1118'>九四震遂泥象曰震遂泥未光也</span><br/>
<span class='tline' id='l54' data-llen='1118:1141'>　四處洊雷陷互體坎中遂泥之象也象曰未光也以</span><br/>
<span class='tline' id='l55' data-llen='1141:1153'>　中行剛非善處恐懼者</span><br/>
<span class='tline' id='l56' data-llen='1153:1176'>六五震徃來厲億无喪有事象曰震徃來厲危行也具</span><br/>
<span class='tline' id='l57' data-llen='1176:1185'>事在中大无喪也</span><br/>
<span class='tline' id='l58' data-llen='1185:1208'>　五為洊雷所震初震纔徃四震又來故曰震徃來厲</span><br/>
<span class='tline' id='l59' data-llen='1208:1231'>　以柔處剛中有所主故震而无喪其所以无喪者以</span><br/>
<span class='tline' id='l60' data-llen='1231:1254'>　其有事也孟子所謂必有事焉而勿正曰有事存養</span><br/>
<span class='tline' id='l61' data-llen='1254:1280'><a onclick="displayPageImage('KR1a0049', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1280:1303'>　之功也此心所存當如執匕鬯之時則何恐懼之可</span><br/>
<span class='tline' id='l63' data-llen='1303:1326'>　變故六五有事雖洊雷而不能震也不失匕鬯此爻</span><br/>
<span class='tline' id='l64' data-llen='1326:1349'>　當之象曰震徃來厲危行也謂莫危于洊雷也其事</span><br/>
<span class='tline' id='l65' data-llen='1349:1372'>　在中大无喪也惟此心主一其中有事則大無喪也</span><br/>
<span class='tline' id='l66' data-llen='1372:1378'>　億大也</span><br/>
<span class='tline' id='l67' data-llen='1378:1401'>上六震索索視矍矍征㓙震不于其躬于其隣无咎婚</span><br/>
<span class='tline' id='l68' data-llen='1401:1423'>媾有言象曰震索索中未得也雖㓙无咎畏隣戒也</span><br/>
<span class='tline' id='l69' data-llen='1423:1446'>　處震之極為洊雷所恐故索索而又矍矍驚懼如此</span><br/>
<span class='tline' id='l70' data-llen='1446:1472'><a onclick="displayPageImage('KR1a0049', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1472:1495'>　征則必㓙然四震在五非震六也震不在己之躬而</span><br/>
<span class='tline' id='l72' data-llen='1495:1518'>　在已之隣因隣致戒可以无咎蓋恐懼戒謹不失為</span><br/>
<span class='tline' id='l73' data-llen='1518:1541'>　謹獨之學也己應在三婚媾也三居坎下坎為小有</span><br/>
<span class='tline' id='l74' data-llen='1541:1564'>　言三震蘇蘇豈能救已所以有言象曰震索索中未</span><br/>
<span class='tline' id='l75' data-llen='1564:1587'>　得也以中未有所得故其恐索索雖㓙无咎畏隣戒</span><br/>
<span class='tline' id='l76' data-llen='1587:1604'>　也凶而无咎者因隣致戒聖人與之</span><br/>
<span class='tline' id='l77' data-llen='1604:1615'>䷳<span class='krp-note'>艮下/艮下</span>艮</span><br/>
<span class='tline' id='l78' data-llen='1615:1638'>艮其背不獲其身行其庭不見其人无咎彖曰艮止也</span><br/>
<span class='tline' id='l79' data-llen='1638:1664'><a onclick="displayPageImage('KR1a0049', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1664:1687'>時止則止時行則行動静不失其時其道光明艮其止</span><br/>
<span class='tline' id='l81' data-llen='1687:1710'>止其所也上下敵應不相與也是以不獲其身行其庭</span><br/>
<span class='tline' id='l82' data-llen='1710:1719'>不見其人无咎也</span><br/>
<span class='tline' id='l83' data-llen='1719:1742'>　艮止也止其所而不與物接也不與物接則與物背</span><br/>
<span class='tline' id='l84' data-llen='1742:1765'>　故但見其背而已咸與物感故咸卦六爻言人之前</span><br/>
<span class='tline' id='l85' data-llen='1765:1788'>　艮與物背故艮卦六爻言人之背曰艮其背不獲其</span><br/>
<span class='tline' id='l86' data-llen='1788:1811'>　身行其庭不見其人既與物背人所見者背而己是</span><br/>
<span class='tline' id='l87' data-llen='1811:1834'>　以不獲其身也庭者交際之所既與物背雖行于交</span><br/>
<span class='tline' id='l88' data-llen='1834:1860'><a onclick="displayPageImage('KR1a0049', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1860:1883'>　際之所亦不得見其人也彖曰時止則止時行則行</span><br/>
<span class='tline' id='l90' data-llen='1883:1906'>　動静不失其時其道光明艮固止也然亦不終止可</span><br/>
<span class='tline' id='l91' data-llen='1906:1929'>　以出則出可以處則處各當其時之可而己故曰不</span><br/>
<span class='tline' id='l92' data-llen='1929:1952'>　失其時其道光明聖人此意于學者深有功艮其止</span><br/>
<span class='tline' id='l93' data-llen='1952:1975'>　止其所也萬物各有所止能止于當止之所則止道</span><br/>
<span class='tline' id='l94' data-llen='1975:1998'>　得矣上下六爻剛柔不能相應无相與之義惟不相</span><br/>
<span class='tline' id='l95' data-llen='1998:2021'>　與故與物背而但見其背惟其如是故不獲其身行</span><br/>
<span class='tline' id='l96' data-llen='2021:2033'>　其庭不見其人无咎也</span><br/>
<span class='tline' id='l97' data-llen='2033:2059'><a onclick="displayPageImage('KR1a0049', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2059:2074'>象曰兼山艮君子以思不出其位</span><br/>
<span class='tline' id='l99' data-llen='2074:2097'>　言止其所也如立天下之正位素其位而行不在其</span><br/>
<span class='tline' id='l100' data-llen='2097:2108'>　位不謀其政皆位也</span><br/>
<span class='tline' id='l101' data-llen='2108:2128'>初六艮其趾无咎利貞象曰艮其止未失正也</span><br/>
<span class='tline' id='l102' data-llen='2128:2151'>　六爻背言人之背以止為義欲趾而不欲動趾在下</span><br/>
<span class='tline' id='l103' data-llen='2151:2174'>　而不動則无咎利永貞人有止于暫而不能止于久</span><br/>
<span class='tline' id='l104' data-llen='2174:2197'>　者非善止也故曰利永貞象曰未失正也能止于初</span><br/>
<span class='tline' id='l105' data-llen='2197:2204'>　故未有失</span><br/>
<span class='tline' id='l106' data-llen='2204:2230'><a onclick="displayPageImage('KR1a0049', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2230:2253'>六二艮其腓不拯其隨其心不快象曰不拯其隨未退</span><br/>
<span class='tline' id='l108' data-llen='2253:2257'>聴也</span><br/>
<span class='tline' id='l109' data-llen='2257:2280'>　二居止上腓也物在前而足向後但見其腓而已與</span><br/>
<span class='tline' id='l110' data-llen='2280:2303'>　物背故不拯而隨物然心固難持也足雖不拯而心</span><br/>
<span class='tline' id='l111' data-llen='2303:2326'>　常不快故止不在腓而在心心止則腓止是止腓之</span><br/>
<span class='tline' id='l112' data-llen='2326:2349'>　道也象曰未退聴也言未正心而正腓故腓未退聴</span><br/>
<span class='tline' id='l113' data-llen='2349:2353'>　也</span><br/>
<span class='tline' id='l114' data-llen='2353:2375'>九三艮其限列其夤厲薰心象曰艮其限危薰心也</span><br/>
<span class='tline' id='l115' data-llen='2375:2401'><a onclick="displayPageImage('KR1a0049', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2401:2424'>　限者背之下股之上腰折處也夤累肉也人身欲轉</span><br/>
<span class='tline' id='l117' data-llen='2424:2447'>　力在夤限三位當之故艮其限列其夤使不相屬所</span><br/>
<span class='tline' id='l118' data-llen='2447:2470'>　以然者恐行與物接則危懼足以薰心也蓋蹶者趨</span><br/>
<span class='tline' id='l119' data-llen='2470:2493'>　者是氣也而足以反動其心也象曰艮其限危薰心</span><br/>
<span class='tline' id='l120' data-llen='2493:2504'>　也恐危懼薫汝心也</span><br/>
<span class='tline' id='l121' data-llen='2504:2522'>六四艮其身无咎象曰艮其身止諸躬也</span><br/>
<span class='tline' id='l122' data-llen='2522:2545'>　四在夤上通以身言之身既止則止其所矣象曰止</span><br/>
<span class='tline' id='l123' data-llen='2545:2551'>　諸躬也</span><br/>
<span class='tline' id='l124' data-llen='2551:2577'><a onclick="displayPageImage('KR1a0049', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2577:2598'>六五艮其輔言有序悔亡象曰艮其輔以中正也</span><br/>
<span class='tline' id='l126' data-llen='2598:2621'>　五處躬上輔頰之兩旁骨背後可得而見者咸説前</span><br/>
<span class='tline' id='l127' data-llen='2621:2644'>　故并見頰舌艮説後故止見其輔口言則輔動輔止</span><br/>
<span class='tline' id='l128' data-llen='2644:2667'>　則言寡故言有序象曰以中正也止而至此得止之</span><br/>
<span class='tline' id='l129' data-llen='2667:2672'>　正矣</span><br/>
<span class='tline' id='l130' data-llen='2672:2689'>上九敦艮吉象曰敦艮之吉以厚終也</span><br/>
<span class='tline' id='l131' data-llen='2689:2712'>　自趾之輔皆得所止則止道厚矣故艮之終但賛以</span><br/>
<span class='tline' id='l132' data-llen='2712:2728'>　厚艮吉象曰敦艮之吉以厚終矣</span><br/>
<span class='tline' id='l133' data-llen='2728:2754'><a onclick="displayPageImage('KR1a0049', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2754:2777'>　易中惟咸與艮言人之身咸言人前艮言人背艮卦</span><br/>
<span class='tline' id='l135' data-llen='2777:2800'>　艮其腓咸卦咸其腓咸卦咸其輔艮亦艮其輔蓋腓</span><br/>
<span class='tline' id='l136' data-llen='2800:2823'>　雖在後前可得而見故咸卦得兼艮之腓輔雖在前</span><br/>
<span class='tline' id='l137' data-llen='2823:2839'>　後可得而見故艮卦得兼咸之輔</span><br/>
<span class='tline' id='l138' data-llen='2839:2850'>䷴<span class='krp-note'>艮下/巽上</span>漸</span><br/>
<span class='tline' id='l139' data-llen='2850:2872'>漸女歸吉利貞彖曰漸之進也女歸吉也進得位往</span><br/>
<span class='tline' id='l140' data-llen='2872:2895'>有功也進以正可以正邦也其位剛得中也止而巽動</span><br/>
<span class='tline' id='l141' data-llen='2895:2900'>不窮也</span><br/>
<span class='tline' id='l142' data-llen='2900:2926'><a onclick="displayPageImage('KR1a0049', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2926:2949'>　漸進以漸也止而巽漸之義也水之流也以漸木之</span><br/>
<span class='tline' id='l144' data-llen='2949:2972'>　生也以漸鴻之飛也亦以漸至漸莫如水而木漸鴻</span><br/>
<span class='tline' id='l145' data-llen='2972:2995'>　漸如之象取木漸以二體言之六爻則取鴻漸以物</span><br/>
<span class='tline' id='l146' data-llen='2995:3018'>　之有徳者言也自初漸于干以次至五乃漸于陵此</span><br/>
<span class='tline' id='l147' data-llen='3018:3041'>　言漸進之義而鴻之徳則在上爻鴻漸于陸君子耻</span><br/>
<span class='tline' id='l148' data-llen='3041:3064'>　一物之不知論格物之學未有如易之盡者觀漸可</span><br/>
<span class='tline' id='l149' data-llen='3064:3087'>　見卦辭曰女歸吉進之漸莫如歸女女子從人必待</span><br/>
<span class='tline' id='l150' data-llen='3087:3110'>　六禮之備至不苟也納吉納綵問名納幣請期親迎</span><br/>
<span class='tline' id='l151' data-llen='3110:3136'><a onclick="displayPageImage('KR1a0049', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3136:3159'>　各有其序不可遽合也卦則九居五夫道也六居二</span><br/>
<span class='tline' id='l153' data-llen='3159:3182'>　婦道也二進歸五如鴻之漸故曰漸女歸吉利貞進</span><br/>
<span class='tline' id='l154' data-llen='3182:3205'>　以正也彖進得位徃有功也其位剛得中也指二五</span><br/>
<span class='tline' id='l155' data-llen='3205:3228'>　言也進以正可以正邦也未有已不正而能正人者</span><br/>
<span class='tline' id='l156' data-llen='3228:3251'>　也止而巽動不窮也止于其所以順徃則得動静之</span><br/>
<span class='tline' id='l157' data-llen='3251:3274'>　時故其動不窮此漸進之義所謂非其徃不徃非其</span><br/>
<span class='tline' id='l158' data-llen='3274:3283'>　居不居之意也</span><br/>
<span class='tline' id='l159' data-llen='3283:3300'>象曰山上有木漸君子以居賢徳善俗</span><br/>
<span class='tline' id='l160' data-llen='3300:3326'><a onclick="displayPageImage('KR1a0049', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3326:3349'>　木之生也其進必以漸善俗之道要非一日王豹處</span><br/>
<span class='tline' id='l162' data-llen='3349:3372'>　于淇而河西善謳杞梁之妻善哭其夫而變國俗漸</span><br/>
<span class='tline' id='l163' data-llen='3372:3380'>　之道蓋如此</span><br/>
<span class='tline' id='l164' data-llen='3380:3403'>初六鴻漸于干小子厲有言无咎象曰小子之厲義无</span><br/>
<span class='tline' id='l165' data-llen='3403:3407'>咎也</span><br/>
<span class='tline' id='l166' data-llen='3407:3430'>　鴻物之隨陽者也寒氣復則自北而南其來也必以</span><br/>
<span class='tline' id='l167' data-llen='3430:3453'>　漸六爻設鴻漸最有綱領就物理觀之鴻之飛其羣</span><br/>
<span class='tline' id='l168' data-llen='3453:3476'>　不亂其長幼有序其飲食不貪其夫婦相保其防患</span><br/>
<span class='tline' id='l169' data-llen='3476:3503'><a onclick="displayPageImage('KR1a0049', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3503:3526'>　有道此物之有徳者也㨿六爻列鴻于上羣雁也鴻</span><br/>
<span class='tline' id='l171' data-llen='3526:3549'>　之飛長在前而幼在後此其序也干水湄也初漸于</span><br/>
<span class='tline' id='l172' data-llen='3549:3572'>　干以次而進所謂非其居而不居也初處最下小子</span><br/>
<span class='tline' id='l173' data-llen='3572:3595'>　也厲危也鴻之進也常有弓繳之危故小子厲有言</span><br/>
<span class='tline' id='l174' data-llen='3595:3618'>　遇有危事則鴻以警衆即俗語爾為鴈奴是也其防</span><br/>
<span class='tline' id='l175' data-llen='3618:3641'>　患有道故雖危无咎象曰小子之厲義无咎也防患</span><br/>
<span class='tline' id='l176' data-llen='3641:3651'>　如此宜其无咎也</span><br/>
<span class='tline' id='l177' data-llen='3651:3674'>六二鴻漸于磐飲食衎衎吉象曰飲食衎衎不素飽也</span><br/>
<span class='tline' id='l178' data-llen='3674:3701'><a onclick="displayPageImage('KR1a0049', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3701:3724'>　磐水中之石二進至磐止而食也所謂君看隨陽雁</span><br/>
<span class='tline' id='l180' data-llen='3724:3747'>　各有稻粱謀是也然鴻食則呼衆故飲食衎衎和鳴</span><br/>
<span class='tline' id='l181' data-llen='3747:3764'>　也象曰不素飽也言共飲食不貪也</span><br/>
<span class='tline' id='l182' data-llen='3764:3787'>九三鴻漸于陸夫征不復婦孕不育凶利用禦冦象曰</span><br/>
<span class='tline' id='l183' data-llen='3787:3810'>夫征不復離羣醜也婦孕不育失其道也利用禦冦順</span><br/>
<span class='tline' id='l184' data-llen='3810:3815'>相保也</span><br/>
<span class='tline' id='l185' data-llen='3815:3838'>　陸平地鴻之所遵也三進至陸雁為陽鳥卦中三陽</span><br/>
<span class='tline' id='l186' data-llen='3838:3861'>　上與五在前九三處二隂之問失羣雁也所謂誰憐</span><br/>
<span class='tline' id='l187' data-llen='3861:3888'><a onclick="displayPageImage('KR1a0049', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3888:3911'>　一片影相失萬重雲者也應在上夫也徃而不復己</span><br/>
<span class='tline' id='l189' data-llen='3911:3934'>　婦也失配故孕而不育然雁羣不亂止則相保故利</span><br/>
<span class='tline' id='l190' data-llen='3934:3957'>　用禦冦不可他配也象曰離羣醜也言上九離其類</span><br/>
<span class='tline' id='l191' data-llen='3957:3980'>　而去也婦孕不育失其道也失隂陽之道也利用禦</span><br/>
<span class='tline' id='l192' data-llen='3980:3999'>　寇順相保也謂上九依前漸陸而相保也</span><br/>
<span class='tline' id='l193' data-llen='3999:4022'>六四鴻漸于木或得其桷无咎象曰或得其桷順以巽</span><br/>
<span class='tline' id='l194' data-llen='4022:4025'>也</span><br/>
<span class='tline' id='l195' data-llen='4025:4048'>　四進至木居巽體巽為木鴈足有幙不能爪木桷木</span><br/>
<span class='tline' id='l196' data-llen='4048:4075'><a onclick="displayPageImage('KR1a0049', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4075:4098'>　之平處故亦可止巽體順故為得桷象曰順以巽也</span><br/>
<span class='tline' id='l198' data-llen='4098:4121'>九五鴻漸于陵婦三嵗不孕終莫之勝吉象曰終莫之</span><br/>
<span class='tline' id='l199' data-llen='4121:4129'>勝吉得所願也</span><br/>
<span class='tline' id='l200' data-llen='4129:4152'>　五漸至陵二已應也在後不孕然女歸以漸故終莫</span><br/>
<span class='tline' id='l201' data-llen='4152:4163'>　之勝象曰得所願也</span><br/>
<span class='tline' id='l202' data-llen='4163:4186'>上九鴻漸于陸其羽可用為儀吉象曰其羽可用為儀</span><br/>
<span class='tline' id='l203' data-llen='4186:4193'>吉不可亂也</span><br/>
<span class='tline' id='l204' data-llen='4193:4216'>　飛極則止上應在三依前遵陸以求已配蓋其羣不</span><br/>
<span class='tline' id='l205' data-llen='4216:4243'><a onclick="displayPageImage('KR1a0049', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4243:4266'>　亂鴻之徳也聖人觀此羽毛其飛有序其止有所其</span><br/>
<span class='tline' id='l207' data-llen='4266:4289'>　飲食不飽其羣不亂其夫婦相保其防患又有道是</span><br/>
<span class='tline' id='l208' data-llen='4289:4312'>　物之有知而又有義者也故可用以為儀如贄見執</span><br/>
<span class='tline' id='l209' data-llen='4312:4335'>　鴈婚禮奠鴈之類謂其徳可以配禮也象曰不可亂</span><br/>
<span class='tline' id='l210' data-llen='4335:4355'>　也三言順相保上言不可亂於此可觀物理</span><br/>
<span class='tline' id='l211' data-llen='4355:4367'>䷵<span class='krp-note'>兊下/震上</span>歸妹</span><br/>
<span class='tline' id='l212' data-llen='4367:4390'>歸妹征㓙无攸利彖曰歸妹天地之大義也天地不交</span><br/>
<span class='tline' id='l213' data-llen='4390:4413'>而萬物不興歸妹人之終始也説以動所歸妹也征㓙</span><br/>
<span class='tline' id='l214' data-llen='4413:4440'><a onclick="displayPageImage('KR1a0049', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4440:4453'>位不當也无攸利柔乗剛也</span><br/>
<span class='tline' id='l216' data-llen='4453:4476'>　咸言取女漸言女歸又説歸妹何也歸妹歸娣也古</span><br/>
<span class='tline' id='l217' data-llen='4476:4499'>　者諸侯一娶九女以娣從之無娣則以姪從故一國</span><br/>
<span class='tline' id='l218' data-llen='4499:4522'>　之女不以異姓娣之年未及則待年于父母之邦及</span><br/>
<span class='tline' id='l219' data-llen='4522:4545'>　期然後逆以歸故歸妹人之終也謂嫡婦已久姪娣</span><br/>
<span class='tline' id='l220' data-llen='4545:4568'>　之媵待年而歸既歸則終事也然娣媵之歸必以禮</span><br/>
<span class='tline' id='l221' data-llen='4568:4591'>　逆女子從人其歸以漸不待禮而進非夫婦之義故</span><br/>
<span class='tline' id='l222' data-llen='4591:4614'>　曰征㓙歸妹之禮不能如嫡故曰无攸利彖古人歸</span><br/>
<span class='tline' id='l223' data-llen='4614:4641'><a onclick="displayPageImage('KR1a0049', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4641:4664'>　妹蓋廣繼嗣之道故曰天地之大義也天地不交而</span><br/>
<span class='tline' id='l225' data-llen='4664:4687'>　萬物不興男女不交而萬物不生曰歸妹人之終始</span><br/>
<span class='tline' id='l226' data-llen='4687:4710'>　也嫡既歸矣繼以娣媵終事也故曰人之終始兊説</span><br/>
<span class='tline' id='l227' data-llen='4710:4733'>　而震動歸妹之義也媵道居五禮逆後歸餘爻未逆</span><br/>
<span class='tline' id='l228' data-llen='4733:4756'>　義不當歸故曰位不當也以六居五其袂雖良其禮</span><br/>
<span class='tline' id='l229' data-llen='4756:4770'>　則殺故曰无攸利柔乗剛也</span><br/>
<span class='tline' id='l230' data-llen='4770:4787'>象曰澤上有雷歸妹君子以永終知敝</span><br/>
<span class='tline' id='l231' data-llen='4787:4810'>　澤上有雷水氣隨之而升則隂陽和而為雨矣是天</span><br/>
<span class='tline' id='l232' data-llen='4810:4837'><a onclick="displayPageImage('KR1a0049', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4837:4860'>　地之交歸妹之象也歸妹者人道終始故君子以永</span><br/>
<span class='tline' id='l234' data-llen='4860:4866'>　終知敝</span><br/>
<span class='tline' id='l235' data-llen='4866:4889'>初九歸妹以娣跛能履征吉象曰歸妹以娣以恒也跛</span><br/>
<span class='tline' id='l236' data-llen='4889:4896'>能吉相承也</span><br/>
<span class='tline' id='l237' data-llen='4896:4919'>　初處兊下兊為少女娣之象也兊為毁折跛之象也</span><br/>
<span class='tline' id='l238' data-llen='4919:4942'>　為其非嫡宜示不足如跛能履以此徃則吉謂能自</span><br/>
<span class='tline' id='l239' data-llen='4942:4965'>　降于嫡也象曰以常者謂此是天子諸侯之常道也</span><br/>
<span class='tline' id='l240' data-llen='4965:4983'>　吉相承者以其嫡媵之相承所以吉也</span><br/>
<span class='tline' id='l241' data-llen='4983:5010'><a onclick="displayPageImage('KR1a0049', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5010:5034'>九二𦕈能視利幽人之貞象曰利幽人之貞未變常也</span><br/>
<span class='tline' id='l243' data-llen='5034:5057'>　二應在五而五歸之五柔二剛故戒以眇能視謂非</span><br/>
<span class='tline' id='l244' data-llen='5057:5080'>　可以與嫡並宜示不足如眇能視以幽人之道自守</span><br/>
<span class='tline' id='l245' data-llen='5080:5098'>　則吉象曰未變常也謂以義分自守也</span><br/>
<span class='tline' id='l246' data-llen='5098:5119'>六三歸妹以須反歸以娣象曰歸妹以須未當也</span><br/>
<span class='tline' id='l247' data-llen='5119:5142'>　三年未及而欲歸者也須待也謂年未及尚待年也</span><br/>
<span class='tline' id='l248' data-llen='5142:5165'>　俟嫡反歸而以娣行方可徃也象曰未當也言未當</span><br/>
<span class='tline' id='l249' data-llen='5165:5170'>　歸也</span><br/>
<span class='tline' id='l250' data-llen='5170:5197'><a onclick="displayPageImage('KR1a0049', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5197:5220'>九四歸妹愆期遲歸有時象曰愆期之志有待而行也</span><br/>
<span class='tline' id='l252' data-llen='5220:5244'>　四年己及而未歸者也故曰愆期然其歸亦有時矣謂</span><br/>
<span class='tline' id='l253' data-llen='5244:5264'>　其歸亦不久也象曰愆期之志有待而行也</span><br/>
<span class='tline' id='l254' data-llen='5264:5287'>六五帝乙歸妹其君之袂不如其娣之袂良月幾望吉</span><br/>
<span class='tline' id='l255' data-llen='5287:5310'>象曰帝乙歸妹不如其娣之袂良也其位在中以貴行</span><br/>
<span class='tline' id='l256' data-llen='5310:5313'>也</span><br/>
<span class='tline' id='l257' data-llen='5313:5336'>　五歸妹之主君嫡也其娣新歸故其嫡之袂不如新</span><br/>
<span class='tline' id='l258' data-llen='5336:5359'>　歸之袂良人情喜新厭舊故幾望則吉謂於禮宜殺</span><br/>
<span class='tline' id='l259' data-llen='5359:5386'><a onclick="displayPageImage('KR1a0049', 'WYG', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5386:5409'>　也望則與嫡敵體矣象曰其位在中以貴行也歸妹</span><br/>
<span class='tline' id='l261' data-llen='5409:5423'>　在五歸而從君是以貴行也</span><br/>
<span class='tline' id='l262' data-llen='5423:5446'>上六女承筐无實士刲羊无血无攸利象曰上六无實</span><br/>
<span class='tline' id='l263' data-llen='5446:5452'>承虚筐也</span><br/>
<span class='tline' id='l264' data-llen='5452:5475'>　无實无血謂非嫡也筐者所以承告䖍之物也承筐</span><br/>
<span class='tline' id='l265' data-llen='5475:5498'>　无實不贄見也士謂夫也殺生所以告廟也血毛必</span><br/>
<span class='tline' id='l266' data-llen='5498:5521'>　具刲羊无血不告廟也以其歸也不贄見不告廟所</span><br/>
<span class='tline' id='l267' data-llen='5521:5544'>　以无實无血也為設嫡媵之禮使知貴賤等數之異</span><br/>
<span class='tline' id='l268' data-llen='5544:5571'><a onclick="displayPageImage('KR1a0049', 'WYG', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5571:5594'>　三代盛時為娣媵者能以義命自守而无上僣之敝</span><br/>
<span class='tline' id='l270' data-llen='5594:5617'>　者以禮教素明也故聖人于歸妹上爻特設其義其</span><br/>
<span class='tline' id='l271' data-llen='5617:5633'>　意逺矣象曰上六无實承虚筐也</span><br/>
<span class='tline' id='l272' data-llen='5633:5644'>䷶<span class='krp-note'>離下/震上</span>豐</span><br/>
<span class='tline' id='l273' data-llen='5644:5667'>豐亨王假之勿憂宜日中彖曰豐大也明以動故豐王</span><br/>
<span class='tline' id='l274' data-llen='5667:5690'>假之尚大也勿憂宜日中宜照天下也日中則昃月盈</span><br/>
<span class='tline' id='l275' data-llen='5690:5712'>則食天地盈虚與時消息而况于人乎况于鬼神乎</span><br/>
<span class='tline' id='l276' data-llen='5712:5735'>　豐大也言光明盛大之時也卦震上離下六五之君</span><br/>
<span class='tline' id='l277' data-llen='5735:5762'><a onclick="displayPageImage('KR1a0049', 'WYG', '011-16a' );" name="011-16a" class="pb">[011-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5762:5785'>　出震在上天下之明皆歸之故豐曰豐亨大而亨也</span><br/>
<span class='tline' id='l279' data-llen='5785:5808'>　王假之謂王者當天而假此也勿憂天下无虞也宜</span><br/>
<span class='tline' id='l280' data-llen='5808:5831'>　日中日君象也日之方中天下无不被其照臨有日</span><br/>
<span class='tline' id='l281' data-llen='5831:5854'>　中之主在上則天下常如豐亨之時也彖豐大也明</span><br/>
<span class='tline' id='l282' data-llen='5854:5877'>　以動故豐天下盛大之時設施注措无不光明故明</span><br/>
<span class='tline' id='l283' data-llen='5877:5900'>　以動故豐也皆王者積累艱難之所至故曰尚大也</span><br/>
<span class='tline' id='l284' data-llen='5900:5923'>　日中之主在上天下皆在臨照則能有其豐矣故曰</span><br/>
<span class='tline' id='l285' data-llen='5923:5946'>　宜照天下也治亂安危與世推移日中之主不常出</span><br/>
<span class='tline' id='l286' data-llen='5946:5973'><a onclick="displayPageImage('KR1a0049', 'WYG', '011-16b' );" name="011-16b" class="pb">[011-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5973:5996'>　也大弊極壊之形常出于豐亨豫大之後故曰日中</span><br/>
<span class='tline' id='l288' data-llen='5996:6019'>　則昃月盈則食天地盈虚與時消息此理也雖天地</span><br/>
<span class='tline' id='l289' data-llen='6019:6042'>　如之人與神安得而違也故曰而况于人乎况于鬼</span><br/>
<span class='tline' id='l290' data-llen='6042:6065'>　神乎以卦辭言宜日中故彖重發此意以為後世習</span><br/>
<span class='tline' id='l291' data-llen='6065:6072'>　治者之戒</span><br/>
<span class='tline' id='l292' data-llen='6072:6088'>象曰雷電皆至豐君子以折獄致刑</span><br/>
<span class='tline' id='l293' data-llen='6088:6111'>　雷天地盛太之氣也電天地光明之氣也盛大光明</span><br/>
<span class='tline' id='l294' data-llen='6111:6134'>　豐亨之象也為豐之主體光明之氣以折獄體盛大</span><br/>
<span class='tline' id='l295' data-llen='6134:6161'><a onclick="displayPageImage('KR1a0049', 'WYG', '011-17a' );" name="011-17a" class="pb">[011-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6161:6180'>　之氣以致刑折獄致刑明以動者之事也</span><br/>
<span class='tline' id='l297' data-llen='6180:6203'>初九遇其配主雖旬无咎徃有尚象曰雖旬无咎遇旬</span><br/>
<span class='tline' id='l298' data-llen='6203:6207'>災也</span><br/>
<span class='tline' id='l299' data-llen='6207:6230'>　豐卦六爻以五為主日中之主在五上下五爻皆當</span><br/>
<span class='tline' id='l300' data-llen='6230:6253'>　歸五初處五逺以九求六配主也謂剛柔相配也下</span><br/>
<span class='tline' id='l301' data-llen='6253:6276'>　體離離數八越四而得五旬日方遇也苟徃而得君</span><br/>
<span class='tline' id='l302' data-llen='6276:6299'>　雖旬无咎但徃則有尚象曰過旬灾也過旬而不至</span><br/>
<span class='tline' id='l303' data-llen='6299:6313'>　則必有灾蓋求主不可後也</span><br/>
<span class='tline' id='l304' data-llen='6313:6340'><a onclick="displayPageImage('KR1a0049', 'WYG', '011-17b' );" name="011-17b" class="pb">[011-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6340:6363'>六二豐其蔀日中見斗徃得疑疾有孚發若吉象曰有</span><br/>
<span class='tline' id='l306' data-llen='6363:6373'>孚發若信以發志也</span><br/>
<span class='tline' id='l307' data-llen='6373:6396'>　二離體在下六五日中之主也日中之主在上豈容</span><br/>
<span class='tline' id='l308' data-llen='6396:6419'>　在下者得耀其明豐其蔀自蔽其明也蓋五日既中</span><br/>
<span class='tline' id='l309' data-llen='6419:6442'>　見己之明猶斗之明也然當日之中斗安得明所謂</span><br/>
<span class='tline' id='l310' data-llen='6442:6465'>　日月出而爝火息也遽以明徃其君必疑君徳既孚</span><br/>
<span class='tline' id='l311' data-llen='6465:6487'>　然後發已之志以上應則得吉象曰信以發志也</span><br/>
<span class='tline' id='l312' data-llen='6487:6510'>九三豐其沛日中見沬折其右肱无咎象曰豐其沛不</span><br/>
<span class='tline' id='l313' data-llen='6510:6537'><a onclick="displayPageImage('KR1a0049', 'WYG', '011-18a' );" name="011-18a" class="pb">[011-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6537:6552'>可大事也折其右肱終不可用也</span><br/>
<span class='tline' id='l315' data-llen='6552:6575'>　三居下卦之上在下而得民者也欲自施沛澤以妆</span><br/>
<span class='tline' id='l316' data-llen='6575:6598'>　衆心故曰豐其沛然日中之主在上豈容三施澤但</span><br/>
<span class='tline' id='l317' data-llen='6598:6621'>　見其如水之沬然自當消鑠也所謂雨雪瀌瀌見睍</span><br/>
<span class='tline' id='l318' data-llen='6621:6644'>　曰消者也苟欲无咎勢當自傷以示无用然後可故</span><br/>
<span class='tline' id='l319' data-llen='6644:6667'>　曰折其右肱无咎象曰豐其沛不可大事也蓋小之</span><br/>
<span class='tline' id='l320' data-llen='6667:6688'>　也折其右肱終不可用也謂其自傷以求免禍</span><br/>
<span class='tline' id='l321' data-llen='6688:6711'>九四豐其蔀日中見斗遇其夷主吉象曰豐其蔀位不</span><br/>
<span class='tline' id='l322' data-llen='6711:6738'><a onclick="displayPageImage('KR1a0049', 'WYG', '011-18b' );" name="011-18b" class="pb">[011-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6738:6757'>當也日中見斗幽不明也遇其夷主吉行也</span><br/>
<span class='tline' id='l324' data-llen='6757:6780'>　四近五居大臣之位依日月之光可也亦當先自蔽</span><br/>
<span class='tline' id='l325' data-llen='6780:6803'>　其明日既中矣見四之明亦如斗然夷平也謂六五</span><br/>
<span class='tline' id='l326' data-llen='6803:6826'>　也以六居五為夷平之主徃遇之則吉象曰豐其蔀</span><br/>
<span class='tline' id='l327' data-llen='6826:6849'>　位不當也以居位不當宜自蔽其明日中見斗幽不</span><br/>
<span class='tline' id='l328' data-llen='6849:6872'>　明也謂日既中斗不應有明也徃遇夷主則以明歸</span><br/>
<span class='tline' id='l329' data-llen='6872:6881'>　君是以吉行也</span><br/>
<span class='tline' id='l330' data-llen='6881:6900'>六五來章有慶譽吉象曰六五之吉有慶也</span><br/>
<span class='tline' id='l331' data-llen='6900:6927'><a onclick="displayPageImage('KR1a0049', 'WYG', '011-19a' );" name="011-19a" class="pb">[011-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6927:6950'>　六五為日中之主天下之明盡來歸之故曰來章所</span><br/>
<span class='tline' id='l333' data-llen='6950:6973'>　謂室家種葵藿是也不惟得位又且得名故曰有慶</span><br/>
<span class='tline' id='l334' data-llen='6973:6996'>　譽吉象曰六五之吉有慶也所謂王假尚大宜照天</span><br/>
<span class='tline' id='l335' data-llen='6996:7009'>　下皆在此爻宜其有慶也</span><br/>
<span class='tline' id='l336' data-llen='7009:7032'>上六豐其屋蔀其家闚其戸閴其无人三嵗不覿㓙象</span><br/>
<span class='tline' id='l337' data-llen='7032:7052'>曰豐其屋天際翔也闚其戸閴其无人自藏也</span><br/>
<span class='tline' id='l338' data-llen='7052:7075'>　上六居卦之外不受六五之照臨者也既豐其屋又</span><br/>
<span class='tline' id='l339' data-llen='7075:7098'>　蔀其家深自掩蔽自處于覆盆之下怡聲屏氣視之</span><br/>
<span class='tline' id='l340' data-llen='7098:7125'><a onclick="displayPageImage('KR1a0049', 'WYG', '011-19b' );" name="011-19b" class="pb">[011-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7125:7148'>　若无人焉然日中之主出矣豈容其偃然自大若三</span><br/>
<span class='tline' id='l342' data-llen='7148:7171'>　嵗不覿則六師夷之矣以堯舜之世十日在上而三</span><br/>
<span class='tline' id='l343' data-llen='7171:7194'>　子偃然于蓬艾之間雖堯舜不能釋然于南面况下</span><br/>
<span class='tline' id='l344' data-llen='7194:7217'>　于堯舜者哉三嵗不覿是自取㓙也象曰豐其屋天</span><br/>
<span class='tline' id='l345' data-llen='7217:7233'>　際翔也闚其戸閴其无人自藏也</span><br/>
<span class='tline' id='l346' data-llen='7233:7244'>䷷<span class='krp-note'>艮下/離上</span>旅</span><br/>
<span class='tline' id='l347' data-llen='7244:7267'>旅小亨旅貞吉彖曰旅小亨柔得中乎外而順乎剛止</span><br/>
<span class='tline' id='l348' data-llen='7267:7288'>而麗乎明是以小亨旅貞吉也旅之時義大矣哉</span><br/>
<span class='tline' id='l349' data-llen='7288:7315'><a onclick="displayPageImage('KR1a0049', 'WYG', '011-20a' );" name="011-20a" class="pb">[011-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7315:7338'>　旅商旅之道也商旅至微也聖人設卦安用屑屑于</span><br/>
<span class='tline' id='l351' data-llen='7338:7361'>　商旅哉古者四民商居其一洪範八政繼食以貨蓋</span><br/>
<span class='tline' id='l352' data-llen='7361:7384'>　懋遷有無阜通貨賄亦有國者之先務也凡旅行者</span><br/>
<span class='tline' id='l353' data-llen='7384:7407'>　為商坐者為賈總名之旅也卦辭小亨言旅貞吉又</span><br/>
<span class='tline' id='l354' data-llen='7407:7430'>　言旅與他卦辭異者以卦中有二旅者也有出塗之</span><br/>
<span class='tline' id='l355' data-llen='7430:7453'>　旅行商是也有坐肆之旅坐賈是也卦艮下離上離</span><br/>
<span class='tline' id='l356' data-llen='7453:7476'>　明乎外艮止乎内小亨在外之旅出塗之旅也貞吉</span><br/>
<span class='tline' id='l357' data-llen='7476:7499'>　在内之旅坐肆之旅也内旅貴處艮止之義外旅貴</span><br/>
<span class='tline' id='l358' data-llen='7499:7526'><a onclick="displayPageImage('KR1a0049', 'WYG', '011-20b' );" name="011-20b" class="pb">[011-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7526:7549'>　出離明之義明而出則亨止而處則貞故外卦三爻</span><br/>
<span class='tline' id='l360' data-llen='7549:7572'>　貴出内卦三爻貴處彖柔得中乎外而順乎剛外旅</span><br/>
<span class='tline' id='l361' data-llen='7572:7595'>　之事也六五一柔麗乎二剛之間非順不能也止而</span><br/>
<span class='tline' id='l362' data-llen='7595:7618'>　麗乎明内旅之事也下體雖止非麗乎上體之明則</span><br/>
<span class='tline' id='l363' data-llen='7618:7641'>　無以通逺方之貨惟其如此故外者小亨而内者貞</span><br/>
<span class='tline' id='l364' data-llen='7641:7646'>　吉也</span><br/>
<span class='tline' id='l365' data-llen='7646:7666'>象曰山上有火旅君子以明慎用刑而不留獄</span><br/>
<span class='tline' id='l366' data-llen='7666:7689'>　山上有火明足以及逺商旅覘四方物賈之低昂而</span><br/>
<span class='tline' id='l367' data-llen='7689:7716'><a onclick="displayPageImage('KR1a0049', 'WYG', '011-21a' );" name="011-21a" class="pb">[011-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7716:7739'>　操其利非明足以見逺不能也君子觀旅之象明謹</span><br/>
<span class='tline' id='l369' data-llen='7739:7762'>　用刑而不留獄蓋貨財貴阜通而刑獄不欲積滯也</span><br/>
<span class='tline' id='l370' data-llen='7762:7778'>　財利君子不言故體其象以明獄</span><br/>
<span class='tline' id='l371' data-llen='7778:7799'>初六旅瑣瑣斯其所取災象曰旅瑣瑣志窮災也</span><br/>
<span class='tline' id='l372' data-llen='7799:7822'>　六在下最賤旅之童僕也為言待童僕之道人之待</span><br/>
<span class='tline' id='l373' data-llen='7822:7845'>　童僕苟屑屑焉惟豪末是計則其下必不安而反有</span><br/>
<span class='tline' id='l374' data-llen='7845:7868'>　脫遺之患故曰旅瑣瑣斯其所取災象曰志窮災也</span><br/>
<span class='tline' id='l375' data-llen='7868:7880'>　童僕之志窮則為變矣</span><br/>
<span class='tline' id='l376' data-llen='7880:7907'><a onclick="displayPageImage('KR1a0049', 'WYG', '011-21b' );" name="011-21b" class="pb">[011-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7907:7930'>六二旅即次懐其資得童僕貞象曰得童僕貞終无尤</span><br/>
<span class='tline' id='l378' data-llen='7930:7933'>也</span><br/>
<span class='tline' id='l379' data-llen='7933:7956'>　在内為坐肆之旅二爻當之故曰旅即次即其資而</span><br/>
<span class='tline' id='l380' data-llen='7956:7979'>　次止也故其資不㪚童僕在下切近于己而已得之</span><br/>
<span class='tline' id='l381' data-llen='7979:7996'>　則可以貞守而吉也象曰終无尤也</span><br/>
<span class='tline' id='l382' data-llen='7996:8019'>九三旅焚其次喪其童僕貞厲象曰旅焚其次亦以傷</span><br/>
<span class='tline' id='l383' data-llen='8019:8030'>矣以旅與下其義喪也</span><br/>
<span class='tline' id='l384' data-llen='8030:8053'>　三下體宜處者也上係于離離火也為離所焚故旅</span><br/>
<span class='tline' id='l385' data-llen='8053:8080'><a onclick="displayPageImage('KR1a0049', 'WYG', '011-22a' );" name="011-22a" class="pb">[011-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8080:8103'>　焚其次其次既焚童僕亦喪蓋童僕己為二得己不</span><br/>
<span class='tline' id='l387' data-llen='8103:8126'>　能有取也既焚且喪雖貞亦厲象曰旅焚其次亦以</span><br/>
<span class='tline' id='l388' data-llen='8126:8139'>　傷矣以旅與下其義喪也</span><br/>
<span class='tline' id='l389' data-llen='8139:8162'>九四旅于處得其資斧我心不快象曰旅于處未得位</span><br/>
<span class='tline' id='l390' data-llen='8162:8173'>也得其資斧心未快也</span><br/>
<span class='tline' id='l391' data-llen='8173:8196'>　四上體宜出者也下連于艮艮止也為艮所止故曰</span><br/>
<span class='tline' id='l392' data-llen='8196:8219'>　旅于處宜出而處何以獲利但得其資斧而已故其</span><br/>
<span class='tline' id='l393' data-llen='8219:8242'>　心不愜快象曰旅于處未得位也以未至五也得其</span><br/>
<span class='tline' id='l394' data-llen='8242:8269'><a onclick="displayPageImage('KR1a0049', 'WYG', '011-22b' );" name="011-22b" class="pb">[011-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8269:8278'>　資斧心未快也</span><br/>
<span class='tline' id='l396' data-llen='8278:8300'>六五射雉一矢亡終以譽命象曰終以譽命上逮也</span><br/>
<span class='tline' id='l397' data-llen='8300:8323'>　上卦為在外之旅五當之旅乘時射利者也如射雉</span><br/>
<span class='tline' id='l398' data-llen='8323:8346'>　然不靳一矢之亡然後可以得禽必委千金之資然</span><br/>
<span class='tline' id='l399' data-llen='8346:8369'>　後可以謀什百之利亡矢得禽委資而得利旅道之</span><br/>
<span class='tline' id='l400' data-llen='8369:8392'>　善也然後可以當富商巨賈之名故終以譽命象曰</span><br/>
<span class='tline' id='l401' data-llen='8392:8405'>　上逮也謂有道以至此也</span><br/>
<span class='tline' id='l402' data-llen='8405:8428'>上九鳥焚其巢旅人先笑後號咷䘮牛于易凶象曰以</span><br/>
<span class='tline' id='l403' data-llen='8428:8455'><a onclick="displayPageImage('KR1a0049', 'WYG', '011-23a' );" name="011-23a" class="pb">[011-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8455:8473'>旅在上其義焚也喪牛于易終莫之聞也</span><br/>
<span class='tline' id='l405' data-llen='8473:8496'>　五既得譽可以貞守矣而利心无厭處離之極乃焚</span><br/>
<span class='tline' id='l406' data-llen='8496:8519'>　其巢㧞援不已義必喪也方其焚也以身免為喜故</span><br/>
<span class='tline' id='l407' data-llen='8519:8542'>　先笑及其定也資斧皆喪莫之追悔故後號咷牛所</span><br/>
<span class='tline' id='l408' data-llen='8542:8565'>　以載資斧也牛既喪則資斧喪可知聖人故戒之曰</span><br/>
<span class='tline' id='l409' data-llen='8565:8588'>　所以喪牛者以利心㧞援不能持重故曰喪牛于易</span><br/>
<span class='tline' id='l410' data-llen='8588:8611'>　象以旅在上其義焚也謂㧞援不止義當焚也喪牛</span><br/>
<span class='tline' id='l411' data-llen='8611:8634'>　于易終莫之閒也人之利心不可過雖戒之以輕喪</span><br/>
<span class='tline' id='l412' data-llen='8634:8661'><a onclick="displayPageImage('KR1a0049', 'WYG', '011-23b' );" name="011-23b" class="pb">[011-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8661:8683'>　終如不聞也聖人設此義後世謀利者莫不脗合</span><br/>
<span class='tline' id='l414' data-llen='8683:8694'>䷸<span class='krp-note'>巽下/巽上</span>巽</span><br/>
<span class='tline' id='l415' data-llen='8694:8717'>巽小亨利有攸徃利見大人彖曰重巽以申命剛巽乎</span><br/>
<span class='tline' id='l416' data-llen='8717:8740'>中正而志行柔皆順乎剛是以小亨利有攸徃利見大</span><br/>
<span class='tline' id='l417' data-llen='8740:8743'>人</span><br/>
<span class='tline' id='l418' data-llen='8743:8766'>　巽順也下也柔行巽入之道小人之事不可以常也</span><br/>
<span class='tline' id='l419' data-llen='8766:8789'>　巽為風為君者體之以出令上以言巽下下因言以</span><br/>
<span class='tline' id='l420' data-llen='8789:8812'>　巽上則不害其為巽故巽之道在上行之則為恭為</span><br/>
<span class='tline' id='l421' data-llen='8812:8839'><a onclick="displayPageImage('KR1a0049', 'WYG', '011-24a' );" name="011-24a" class="pb">[011-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8839:8862'>　謙為敬有禮在下行之則為諂為佞為巧言令色足</span><br/>
<span class='tline' id='l423' data-llen='8862:8885'>　恭六爻綱領亦取此為義上三爻在上者之巽也故</span><br/>
<span class='tline' id='l424' data-llen='8885:8908'>　上三爻皆善下三爻在下者之巽也故下三爻皆未</span><br/>
<span class='tline' id='l425' data-llen='8908:8931'>　善曰巽小亨以柔巽人非大亨之道利有攸徃柔行</span><br/>
<span class='tline' id='l426' data-llen='8931:8954'>　巽入无徃而不可利見大人見君之初未可求深故</span><br/>
<span class='tline' id='l427' data-llen='8954:8977'>　雍容和緩為告君之體然不可以順為正為小亨之</span><br/>
<span class='tline' id='l428' data-llen='8977:8999'>　道也所謂仁言不如仁聲之入人深也彖言重巽</span><br/>
<span class='tline' id='l429' data-llen='8999:9022'>　以申命亦小亨之道也卦二五剛皆得中以巽而吉</span><br/>
<span class='tline' id='l430' data-llen='9022:9049'><a onclick="displayPageImage('KR1a0049', 'WYG', '011-24b' );" name="011-24b" class="pb">[011-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9049:9072'>　二柔處四剛之下皆順乎剛體上下二卦之義乃善</span><br/>
<span class='tline' id='l432' data-llen='9072:9095'>　于用巽者是以小亨利有攸徃利見大人者之所為</span><br/>
<span class='tline' id='l433' data-llen='9095:9099'>　也</span><br/>
<span class='tline' id='l434' data-llen='9099:9113'>象曰隨風巽君子以申命行事</span><br/>
<span class='tline' id='l435' data-llen='9113:9120'>　象義甚明</span><br/>
<span class='tline' id='l436' data-llen='9120:9143'>初六進退利武人之貞象曰進退志疑也利武人之貞</span><br/>
<span class='tline' id='l437' data-llen='9143:9148'>志治也</span><br/>
<span class='tline' id='l438' data-llen='9148:9171'>　進退趦趄囁嚅之象也以柔處下而巽乎上其行進</span><br/>
<span class='tline' id='l439' data-llen='9171:9198'><a onclick="displayPageImage('KR1a0049', 'WYG', '011-25a' );" name="011-25a" class="pb">[011-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9198:9221'>　退易流于諂濟之以剛猶无害也故利武人之貞象</span><br/>
<span class='tline' id='l441' data-llen='9221:9244'>　曰進退志疑也利武人之貞志治也人惟以志為帥</span><br/>
<span class='tline' id='l442' data-llen='9244:9254'>　則不為血氣所動</span><br/>
<span class='tline' id='l443' data-llen='9254:9277'>九二巽在牀下用史巫紛若吉无咎象曰紛若之吉得</span><br/>
<span class='tline' id='l444' data-llen='9277:9281'>中也</span><br/>
<span class='tline' id='l445' data-llen='9281:9304'>　二處重巽巽在牀下過于巽也以九居二猶為得中</span><br/>
<span class='tline' id='l446' data-llen='9304:9327'>　小亨可也故用之史巫繁縟之禮則吉亦非君子事</span><br/>
<span class='tline' id='l447' data-llen='9327:9338'>　神之道象曰得中也</span><br/>
<span class='tline' id='l448' data-llen='9338:9365'><a onclick="displayPageImage('KR1a0049', 'WYG', '011-25b' );" name="011-25b" class="pb">[011-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9365:9381'>九三頻巽吝象曰頻巽之吝志窮也</span><br/>
<span class='tline' id='l450' data-llen='9381:9404'>　三處重巽之間巽而又巽以巽為常者也己不中正</span><br/>
<span class='tline' id='l451' data-llen='9404:9423'>　以巽為常吝道也象曰頻巽之吝志窮也</span><br/>
<span class='tline' id='l452' data-llen='9423:9442'>六四悔亡田獲三品象曰田獲三品有功也</span><br/>
<span class='tline' id='l453' data-llen='9442:9465'>　四與五在上體處上而巽不害為恭四以柔處衆剛</span><br/>
<span class='tline' id='l454' data-llen='9465:9488'>　之間以巽得上下之心故曰田獲三品田獵得禽一</span><br/>
<span class='tline' id='l455' data-llen='9488:9507'>　乾豆二賓客三充君之庖故象曰有功也</span><br/>
<span class='tline' id='l456' data-llen='9507:9530'>九五貞吉悔亡无不利无初有終先庚三日後庚三日</span><br/>
<span class='tline' id='l457' data-llen='9530:9557'><a onclick="displayPageImage('KR1a0049', 'WYG', '011-26a' );" name="011-26a" class="pb">[011-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9557:9570'>吉象曰九五之吉位正中也</span><br/>
<span class='tline' id='l459' data-llen='9570:9593'>　以居位處巽而得中居上而下下君徳之善也故貞</span><br/>
<span class='tline' id='l460' data-llen='9593:9616'>　吉悔亡无不利君之巽下必以言重巽申命未從而</span><br/>
<span class='tline' id='l461' data-llen='9616:9639'>　命是无初也既命而從是有終也先庚三日後庚三</span><br/>
<span class='tline' id='l462' data-llen='9639:9662'>　日申命之道也先庚三日而得丁後庚三日而得癸</span><br/>
<span class='tline' id='l463' data-llen='9662:9685'>　人君申命必湏大吉天下使明知上意然後陳揆而</span><br/>
<span class='tline' id='l464' data-llen='9685:9701'>　行之故大盛于丁而陳揆于癸也</span><br/>
<span class='tline' id='l465' data-llen='9701:9725'>上九巽在牀下喪其資斧貞凶象曰巽在牀下上窮也喪</span><br/>
<span class='tline' id='l466' data-llen='9725:9752'><a onclick="displayPageImage('KR1a0049', 'WYG', '011-26b' );" name="011-26b" class="pb">[011-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='9752:9761'>其資斧正乎凶也</span><br/>
<span class='tline' id='l468' data-llen='9761:9784'>　處㢲之極過乎㢲也在上而㢲固㢲之善用㢲而過</span><br/>
<span class='tline' id='l469' data-llen='9784:9807'>　又正乎凶二處下體㢲在牀下未害也已處上體㢲</span><br/>
<span class='tline' id='l470' data-llen='9807:9830'>　在牀下則反失威重併其資斧喪之矣古人有行之</span><br/>
<span class='tline' id='l471' data-llen='9830:9853'>　者夷王下堂見諸侯未害為恭也而諸侯反不至正</span><br/>
<span class='tline' id='l472' data-llen='9853:9875'>　謂此也象曰㢲在下工窮也喪其資斧正乎凶也</span><br/>
<span class='tline' id='l473' data-llen='9875:9878'>　</span><br/>
<span class='tline' id='l474' data-llen='9878:9888'>　西谿易説卷十一</span><br/>
</p>
<p><br/>
</p>
  </div>
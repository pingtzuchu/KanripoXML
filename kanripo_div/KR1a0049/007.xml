<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0049', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　西谿易説卷七</span>
<span class='tline' id='l10' data-llen='198:218'>　　　　　　　　　　　　宋　李過　撰</span>
<span class='tline' id='l11' data-llen='218:224'>　　下經</span>
<span class='tline' id='l12' data-llen='224:235'>䷞<span class='krp-note'>艮下/兑上</span>咸</span>
<span class='tline' id='l13' data-llen='235:258'>咸亨利貞取女吉彖曰咸感也柔上而剛下二氣感應</span>
<span class='tline' id='l14' data-llen='258:281'>以相與止而説男下女是以亨利貞取女吉也天地感</span>
<span class='tline' id='l15' data-llen='281:305'>而萬物化生聖人感人心而天下和平觀其所感而天地</span>
<span class='tline' id='l16' data-llen='305:331'><a onclick="displayPageImage('KR1a0049', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='331:340'>萬物之情可見矣</span>
<span class='tline' id='l18' data-llen='340:363'>　上經首乾坤下經首咸恒序卦云有天地然後有萬</span>
<span class='tline' id='l19' data-llen='363:386'>　物有萬物然後有男女有男女然後有夫婦有夫婦</span>
<span class='tline' id='l20' data-llen='386:409'>　然後有父子有父子然後有君臣有君臣然後有上</span>
<span class='tline' id='l21' data-llen='409:432'>　下有上下然後禮義有所錯咸恒者夫婦之道也咸</span>
<span class='tline' id='l22' data-llen='432:455'>　言夫婦之感怕言夫婦之正感道莫感于夫婦故男</span>
<span class='tline' id='l23' data-llen='455:478'>　下女為咸之義然咸感也不曰感而曰咸謂感人之</span>
<span class='tline' id='l24' data-llen='478:501'>　道不可以有心也易无思也无為也寂然不動感而</span>
<span class='tline' id='l25' data-llen='501:527'><a onclick="displayPageImage('KR1a0049', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='527:550'>　遂通天下之故有心于求感非易之道也故去其心</span>
<span class='tline' id='l27' data-llen='550:573'>　而名卦以咸咸皆也无心于感者无所不感也大而</span>
<span class='tline' id='l28' data-llen='573:596'>　天地隂陽之交小而啁啾牝壮之好天機所動不約</span>
<span class='tline' id='l29' data-llen='596:619'>　自隨聖人洗心退藏萬物酬酢相代乎吾前所存者</span>
<span class='tline' id='l30' data-llen='619:642'>　神所過者化此心雖不隨于物而天下萬物卒不能</span>
<span class='tline' id='l31' data-llen='642:665'>　外聖人之心則得所感矣曰咸亨感而亨者也利貞</span>
<span class='tline' id='l32' data-llen='665:688'>　感以正也取女吉人道之感莫大于夫婦兊上艮下</span>
<span class='tline' id='l33' data-llen='688:711'>　男下女取女之義也彖咸感也柔上而剛下卦自否</span>
<span class='tline' id='l34' data-llen='711:737'><a onclick="displayPageImage('KR1a0049', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='737:760'>　来否天地不交也今六爻一柔上居上六上九一剛</span>
<span class='tline' id='l36' data-llen='760:783'>　下居九三是天地之氣交也故上體成兊下體成艮</span>
<span class='tline' id='l37' data-llen='783:806'>　艮為少男兊為少女艮止而兊説故曰二氣感應以</span>
<span class='tline' id='l38' data-llen='806:829'>　相與止而説男下女是以亨利貞取女吉也泛觀天</span>
<span class='tline' id='l39' data-llen='829:852'>　地萬物機者自動籟者自鳴同聲必相應同氣必相</span>
<span class='tline' id='l40' data-llen='852:875'>　求莫不有自然之感聖人之治天下感應之道亦若</span>
<span class='tline' id='l41' data-llen='875:898'>　是而已矣故曰觀其所感而天地萬物之情可見矣</span>
<span class='tline' id='l42' data-llen='898:913'>象曰山上有澤咸君子以虛受人</span>
<span class='tline' id='l43' data-llen='913:939'><a onclick="displayPageImage('KR1a0049', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='939:962'>　澤本在山下而山上澤之澤之氣通乎山也山澤通</span>
<span class='tline' id='l45' data-llen='962:985'>　氣自然之感以虛受人天下之理惟至虚者為能受</span>
<span class='tline' id='l46' data-llen='985:1002'>　苟先者以安乎其中雖投之不入矣</span>
<span class='tline' id='l47' data-llen='1002:1018'>初六咸其拇象曰咸其拇志在外也</span>
<span class='tline' id='l48' data-llen='1018:1041'>　金卦六又為人象初為拇二為腓三為股四為心五</span>
<span class='tline' id='l49' data-llen='1041:1064'>　為脢六輔頰舌惟四得貞吉餘爻皆不善盖三爻為</span>
<span class='tline' id='l50' data-llen='1064:1087'>　足足欲動而感五為脢以胸感上為口以言感皆非</span>
<span class='tline' id='l51' data-llen='1087:1110'>　感之善四守貞無心于感者也故于四爻發眀感人</span>
<span class='tline' id='l52' data-llen='1110:1136'><a onclick="displayPageImage('KR1a0049', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1136:1159'>　之道初居最下拇大指也應在四足往而拇隨以拇</span>
<span class='tline' id='l54' data-llen='1159:1178'>　而感未能感也象曰志在外言在應四也</span>
<span class='tline' id='l55' data-llen='1178:1197'>六二咸其腓凶居吉象曰雖凶吉順不害也</span>
<span class='tline' id='l56' data-llen='1197:1220'>　二居拇上足之肚也行而感則凶順而居則吉設両</span>
<span class='tline' id='l57' data-llen='1220:1243'>　端以聴其自擇也象曰順不害也言能順則不害也</span>
<span class='tline' id='l58' data-llen='1243:1266'>九三咸其股執其隨往吝象曰咸其股亦不處也志在</span>
<span class='tline' id='l59' data-llen='1266:1274'>隨人所執下也</span>
<span class='tline' id='l60' data-llen='1274:1297'>　三下體之上股足之上也拇而腓從股以動者也三</span>
<span class='tline' id='l61' data-llen='1297:1323'><a onclick="displayPageImage('KR1a0049', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1323:1346'>　位又不正舉股而動以隨人其感亦勞矣守此吝道</span>
<span class='tline' id='l63' data-llen='1346:1368'>　也象曰咸其股亦不知處也志在隨人所執下也</span>
<span class='tline' id='l64' data-llen='1368:1391'>九四貞吉悔亡憧憧往來朋從爾思象曰貞吉悔亡未</span>
<span class='tline' id='l65' data-llen='1391:1404'>感害也憧憧往來未光大也</span>
<span class='tline' id='l66' data-llen='1404:1427'>　四處心位有心于感則害咸體故不言心曰貞吉悔</span>
<span class='tline' id='l67' data-llen='1427:1450'>　亡守貞不動則得咸之吉而悔亡矣萬物往來于吾</span>
<span class='tline' id='l68' data-llen='1450:1473'>　前苟此心憧憧然與之為往來是以思感也以思而</span>
<span class='tline' id='l69' data-llen='1473:1496'>　感則思之所不及者不能感矣但朋從而已象曰未</span>
<span class='tline' id='l70' data-llen='1496:1522'><a onclick="displayPageImage('KR1a0049', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1522:1545'>　感害也貞而不感未有害也以思而感則未光大也</span>
<span class='tline' id='l72' data-llen='1545:1569'>　繫辭子曰天下何思何慮天下同歸而殊塗一致而百</span>
<span class='tline' id='l73' data-llen='1569:1592'>　慮天下何思何慮日往則月來月往則日來日月相</span>
<span class='tline' id='l74' data-llen='1592:1615'>　推而眀生焉寒往則暑來暑往則寒來寒暑相推而</span>
<span class='tline' id='l75' data-llen='1615:1638'>　嵗成焉往者屈也來者信也屈信相感而利生焉尺</span>
<span class='tline' id='l76' data-llen='1638:1662'>　蠖之屈以求信也龍蛇之蟄以存身也精義入神以致</span>
<span class='tline' id='l77' data-llen='1662:1685'>　用也利用安身以崇徳也過此以往未之或知也窮</span>
<span class='tline' id='l78' data-llen='1685:1695'>　神知化徳之盛也</span>
<span class='tline' id='l79' data-llen='1695:1721'><a onclick="displayPageImage('KR1a0049', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1721:1738'>九五咸其脢无悔象曰咸其脢志末也</span>
<span class='tline' id='l81' data-llen='1738:1761'>　脢心至輔之下人之胸也以胸感人怛然忘懐可以</span>
<span class='tline' id='l82' data-llen='1761:1784'>　无悔矣然有胸无心又感道之病蓋此心又不可無</span>
<span class='tline' id='l83' data-llen='1784:1796'>　所主也故象曰志末也</span>
<span class='tline' id='l84' data-llen='1796:1819'>　又説四以心感則曰悔亡是有悔而亡也五以胸感</span>
<span class='tline' id='l85' data-llen='1819:1842'>　則曰无悔是无復有悔也則胸感為善矣知胸感為</span>
<span class='tline' id='l86' data-llen='1842:1862'>　感之善則知心感為感之末故象曰志末也</span>
<span class='tline' id='l87' data-llen='1862:1882'>上六咸其輔頰舌象曰咸其輔頰舌滕口説也</span>
<span class='tline' id='l88' data-llen='1882:1908'><a onclick="displayPageImage('KR1a0049', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1908:1931'>　上以口舌感人其感人也末矣合咸卦六爻觀之辭</span>
<span class='tline' id='l90' data-llen='1931:1954'>　皆未善四得貞吉又有憧憧往來之戒然則感道安</span>
<span class='tline' id='l91' data-llen='1954:1977'>　在聖人故曰易无思也无為也寂然不動感而遂通</span>
<span class='tline' id='l92' data-llen='1977:2000'>　天下之故非天下之至誠其就能與于此夫惟盡誠</span>
<span class='tline' id='l93' data-llen='2000:2021'>　者然後能感所以六爻皆未善以見感道之難</span>
<span class='tline' id='l94' data-llen='2021:2032'>䷟<span class='krp-note'>巽下/震上</span>恒</span>
<span class='tline' id='l95' data-llen='2032:2055'>恒亨无咎利貞利有攸往彖曰恒久也剛上而柔下雷</span>
<span class='tline' id='l96' data-llen='2055:2078'>風相與巽而動剛柔皆應恒恒亨无咎利貞久于其道</span>
<span class='tline' id='l97' data-llen='2078:2104'><a onclick="displayPageImage('KR1a0049', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2104:2127'>也天地之道恒久而不已也利有攸往終則有始也日</span>
<span class='tline' id='l99' data-llen='2127:2150'>月得天而能久照四時變化而能久成聖人久于其道</span>
<span class='tline' id='l100' data-llen='2150:2171'>而天下化成觀其所恒而天地萬物之情可見矣</span>
<span class='tline' id='l101' data-llen='2171:2194'>　恒久也天下之理可以常久而不變者以其正也卦</span>
<span class='tline' id='l102' data-llen='2194:2217'>　震上㢲下咸男下女夫婦之始今也男上女下男外</span>
<span class='tline' id='l103' data-llen='2217:2241'>　女内為夫婦之正道之可常者惟其正而已曰恒亨利</span>
<span class='tline' id='l104' data-llen='2241:2264'>　貞无咎道之恒者可以通行而无咎也利貞利乎正</span>
<span class='tline' id='l105' data-llen='2264:2287'>　也正則可恒矣利有攸往乃所以為恒也往則不息</span>
<span class='tline' id='l106' data-llen='2287:2313'><a onclick="displayPageImage('KR1a0049', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2313:2336'>　不息則久天地之道不過如此子思得此而言中庸</span>
<span class='tline' id='l108' data-llen='2336:2359'>　盖中者正也庸者常也惟中故可恒恒則不息不息</span>
<span class='tline' id='l109' data-llen='2359:2382'>　則悠久悠久則無疆其此之謂歟彖曰恒久也剛上</span>
<span class='tline' id='l110' data-llen='2382:2405'>　而柔下雷風相與巽而動剛柔皆應恒而就卦取恒</span>
<span class='tline' id='l111' data-llen='2405:2428'>　義也卦自泰來泰天地之交也今初九一剛上居九</span>
<span class='tline' id='l112' data-llen='2428:2451'>　四六四一柔下居初六故上體為震下體為巽震為</span>
<span class='tline' id='l113' data-llen='2451:2474'>　長男巽為長女男上而女下男女定位也其位既定</span>
<span class='tline' id='l114' data-llen='2474:2497'>　然後二象相與剛動于外柔㢲于内上下二體剛柔</span>
<span class='tline' id='l115' data-llen='2497:2523'><a onclick="displayPageImage('KR1a0049', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2523:2546'>　皆相應所以為恒也恒亨無咎利貞久于其道也天</span>
<span class='tline' id='l117' data-llen='2546:2569'>　地之道恒久而不已也利有攸往終則有始也天地</span>
<span class='tline' id='l118' data-llen='2569:2592'>　之道所以恒久者在于不已利有攸往不已之事也</span>
<span class='tline' id='l119' data-llen='2592:2615'>　曰終則有始盖天地之道終始往來相循于无窮所</span>
<span class='tline' id='l120' data-llen='2615:2638'>　以為恒也所存者益神所過者常化貞无咎所存者</span>
<span class='tline' id='l121' data-llen='2638:2661'>　神之謂也利有攸往所過者化之謂也此終則有始</span>
<span class='tline' id='l122' data-llen='2661:2684'>　之意也日月得天而能久照四時變化而能久成聖</span>
<span class='tline' id='l123' data-llen='2684:2707'>　人久于其道而天下化成日月四時天地所以為常</span>
<span class='tline' id='l124' data-llen='2707:2733'><a onclick="displayPageImage('KR1a0049', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2733:2756'>　也故以其化而見其恒久于其道聖人所以體其常</span>
<span class='tline' id='l126' data-llen='2756:2779'>　也故以其常而見其化泛觀天地日月之往來陰陽</span>
<span class='tline' id='l127' data-llen='2779:2802'>　之代謝百穀草木之榮悴與夫生民之日用飲食其</span>
<span class='tline' id='l128' data-llen='2802:2825'>　相循于无窮者皆常之功用也故曰天生萬物之情</span>
<span class='tline' id='l129' data-llen='2825:2831'>　可見矣</span>
<span class='tline' id='l130' data-llen='2831:2845'>象曰雷風恒君子以立不易方</span>
<span class='tline' id='l131' data-llen='2845:2868'>　震為雷巽為風天下之至震動者莫如此二者雖聖</span>
<span class='tline' id='l132' data-llen='2868:2891'>　人至此亦當祗畏故迅雷烈風必變盖衆人當風雷</span>
<span class='tline' id='l133' data-llen='2891:2917'><a onclick="displayPageImage('KR1a0049', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2917:2940'>　震動之時則必倉皇自失改其常度與平居暇日全</span>
<span class='tline' id='l135' data-llen='2940:2963'>　相背也惟徳至于舜然後能弗迷是舜能有恒故處</span>
<span class='tline' id='l136' data-llen='2963:2986'>　雷風震動之時視之如平日也于此之時視之如平</span>
<span class='tline' id='l137' data-llen='2986:3009'>　日然後見胸中之有常故君子于此當立不易方若</span>
<span class='tline' id='l138' data-llen='3009:3027'>　做過這事確爾如是初不因人作輟也</span>
<span class='tline' id='l139' data-llen='3027:3048'>初六浚恒貞凶无攸利象曰浚恒之凶始求深也</span>
<span class='tline' id='l140' data-llen='3048:3071'>　浚深也人情物理深必有漸初處恒之始遽以深為</span>
<span class='tline' id='l141' data-llen='3071:3094'>　常既凶而且无所利也人道之交如君臣相交夫婦</span>
<span class='tline' id='l142' data-llen='3094:3120'><a onclick="displayPageImage('KR1a0049', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3120:3143'>　相與朋友相際其始皆未可深也由淺而深其深必</span>
<span class='tline' id='l144' data-llen='3143:3166'>　久始而求深其壊必遽象曰始求深也賈誼劉蕡皆</span>
<span class='tline' id='l145' data-llen='3166:3174'>　始求深者也</span>
<span class='tline' id='l146' data-llen='3174:3190'>九二悔亡象曰九二悔亡能久中也</span>
<span class='tline' id='l147' data-llen='3190:3213'>　以乆居二剛柔得中可恒之道也故悔亡象曰九二</span>
<span class='tline' id='l148' data-llen='3213:3236'>　悔亡能久中也以剛柔得中故可久也子思言中庸</span>
<span class='tline' id='l149' data-llen='3236:3259'>　盖本諸此惟中故可常也然九二所以得剛柔之中</span>
<span class='tline' id='l150' data-llen='3259:3282'>　者九剛也二柔也剛柔兩用所以為中也中庸曰舜</span>
<span class='tline' id='l151' data-llen='3282:3308'><a onclick="displayPageImage('KR1a0049', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3308:3331'>　執兩端用其中于民盖立道以來合下有兩立天之</span>
<span class='tline' id='l153' data-llen='3331:3354'>　道曰隂與陽立地之道曰柔與剛皆兩也執兩所以</span>
<span class='tline' id='l154' data-llen='3354:3373'>　用中執一則非中也二之得中其謂是歟</span>
<span class='tline' id='l155' data-llen='3373:3396'>九三不恒其徳或承之羞貞吝象曰不恒其徳无所容</span>
<span class='tline' id='l156' data-llen='3396:3399'>也</span>
<span class='tline' id='l157' data-llen='3399:3422'>　以剛居剛而位不中是不恒其徳則羞辱或承之矣</span>
<span class='tline' id='l158' data-llen='3422:3445'>　以此而不變吝也象曰无所容也為衆所羞則无所</span>
<span class='tline' id='l159' data-llen='3445:3468'>　容其身矣子曰不得中行而與之必也狂狷乎中行</span>
<span class='tline' id='l160' data-llen='3468:3494'><a onclick="displayPageImage('KR1a0049', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3494:3517'>　恒徳之人也狂狷過與不及者也恒卦六爻惟二與</span>
<span class='tline' id='l162' data-llen='3517:3540'>　五以中行而有常故二悔亡而五恒其徳貞初與四</span>
<span class='tline' id='l163' data-llen='3540:3563'>　不及中三與上又過中皆不恒其徳者也故初浚恒</span>
<span class='tline' id='l164' data-llen='3563:3581'>　凶三不恒而羞四田无禽上振恒凶也</span>
<span class='tline' id='l165' data-llen='3581:3598'>九四田无禽象曰乆非其位安得禽也</span>
<span class='tline' id='l166' data-llen='3598:3621'>　上體五得中四位不中田所以從禽也然亦必以正</span>
<span class='tline' id='l167' data-llen='3621:3644'>　正所謂範我馳驅詭遇之禽雖若丘陵君子不取也</span>
<span class='tline' id='l168' data-llen='3644:3667'>　故曰田無禽以此而田未必无禽然猶无禽也象曰</span>
<span class='tline' id='l169' data-llen='3667:3694'><a onclick="displayPageImage('KR1a0049', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3694:3717'>　久非其位盖君子之恒者也惟正而已所謂立天下</span>
<span class='tline' id='l171' data-llen='3717:3738'>　之正位是也況非其位而可久乎所以无禽也</span>
<span class='tline' id='l172' data-llen='3738:3761'>六五恒其徳貞婦人吉夫子凶象曰婦人貞吉從一而</span>
<span class='tline' id='l173' data-llen='3761:3773'>終也夫子制義從婦凶也</span>
<span class='tline' id='l174' data-llen='3773:3796'>　五得中能恒其徳者故曰恒其徳貞卦男上女下五</span>
<span class='tline' id='l175' data-llen='3796:3819'>　雖男位而以六為常二雖女位而以九為常以五之</span>
<span class='tline' id='l176' data-llen='3819:3842'>　柔下從二之剛夫柔而婦剛非可恒也故曰婦人吉</span>
<span class='tline' id='l177' data-llen='3842:3865'>　謂貞于柔婦人則吉也夫子貞于柔凶之道也故象</span>
<span class='tline' id='l178' data-llen='3865:3892'><a onclick="displayPageImage('KR1a0049', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3892:3915'>　曰婦人貞吉従一而終也夫子制義従婦凶也謂従</span>
<span class='tline' id='l180' data-llen='3915:3923'>　婦人之道也</span>
<span class='tline' id='l181' data-llen='3923:3940'>上六振恒凶象曰振恒在上大无功也</span>
<span class='tline' id='l182' data-llen='3940:3963'>　處震之終震動也位又不正以妄動為常凶道也故</span>
<span class='tline' id='l183' data-llen='3963:3986'>　象曰振恒在上大无功也合恒卦六爻觀之辭亦未</span>
<span class='tline' id='l184' data-llen='3986:4009'>　善初三四上皆凶二五雖得中以夫子制義言之又</span>
<span class='tline' id='l185' data-llen='4009:4032'>　失剛柔之正然則恒道安在聖人故曰中庸之為徳</span>
<span class='tline' id='l186' data-llen='4032:4055'>　其至矣乎民鮮能久矣久于中亦聖人事也夫惟聖</span>
<span class='tline' id='l187' data-llen='4055:4082'><a onclick="displayPageImage('KR1a0049', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4082:4104'>　人然後能體恒所以六爻皆未善以見常道之難</span>
<span class='tline' id='l189' data-llen='4104:4115'>䷠<span class='krp-note'>艮下/乾上</span>遯</span>
<span class='tline' id='l190' data-llen='4115:4138'>遯亨小利貞彖曰遯亨遯而亨也剛得位而應與時行</span>
<span class='tline' id='l191' data-llen='4138:4155'>也小利貞浸而長也遯之時義大矣哉</span>
<span class='tline' id='l192' data-llen='4155:4178'>　一隂生姤二隂生遯隂長而陽遯也小人漸長則君</span>
<span class='tline' id='l193' data-llen='4178:4201'>　子當見㡬而去所謂隱居以求其志行義以達其道</span>
<span class='tline' id='l194' data-llen='4201:4224'>　曰遯亨雖遯也乃所以為亨然二隂漸進猶未盛也</span>
<span class='tline' id='l195' data-llen='4224:4247'>　勢尚可為君子皆全身而去非所望也聖賢處亂世</span>
<span class='tline' id='l196' data-llen='4247:4274'><a onclick="displayPageImage('KR1a0049', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4274:4297'>　當亂形未見正當維持危行遯言以漸而正之不害</span>
<span class='tline' id='l198' data-llen='4297:4320'>　為遯也故曰小利貞春秋戰國之時人道絶矣而孔</span>
<span class='tline' id='l199' data-llen='4320:4343'>　孟猶不去盖聖賢無不可為之時如曰天下有道不</span>
<span class='tline' id='l200' data-llen='4343:4366'>　與易也聖人正欲易亂世如沮溺輩則无如之何也</span>
<span class='tline' id='l201' data-llen='4366:4389'>　但以隂陽二氣觀之一隂生午二隂生未陽冝遯矣</span>
<span class='tline' id='l202' data-llen='4389:4412'>　而勢熖特盛畢竞還他成許多生物之功然後已全</span>
<span class='tline' id='l203' data-llen='4412:4436'>　身逺害特遯之細事也彖曰遯亨遯而亨也言遯乃所</span>
<span class='tline' id='l204' data-llen='4436:4459'>　以亨也剛當位而應與時行也二隂雖長九五以剛</span>
<span class='tline' id='l205' data-llen='4459:4486'><a onclick="displayPageImage('KR1a0049', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4486:4509'>　居君位六二居中而五應之君臣之情未睽也烏可</span>
<span class='tline' id='l207' data-llen='4509:4532'>　遽去哉當觀時而動也小利貞浸而長也謂隂長以</span>
<span class='tline' id='l208' data-llen='4532:4555'>　漸尚可貞也遯之時義大矣哉謂非止為苟去也卦</span>
<span class='tline' id='l209' data-llen='4555:4578'>　中六爻惟上九肥遯五為嘉遯之主下四爻皆可以</span>
<span class='tline' id='l210' data-llen='4578:4588'>　去可以无去者也</span>
<span class='tline' id='l211' data-llen='4588:4607'>象曰天下有山遯君子以逺小人不惡而嚴</span>
<span class='tline' id='l212' data-llen='4607:4630'>　天至髙也天下便見山極髙之山所謂泰山巖巖魯</span>
<span class='tline' id='l213' data-llen='4630:4653'>　邦所瞻者是也世不亂无以見君子小人方長君子</span>
<span class='tline' id='l214' data-llen='4653:4680'><a onclick="displayPageImage('KR1a0049', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4680:4703'>　為天下所屬望正當巍巍自立使小人不可得而依</span>
<span class='tline' id='l216' data-llen='4703:4725'>　附則不能為己害矣不惡而嚴乃逺小人之道也</span>
<span class='tline' id='l217' data-llen='4725:4748'>初六遯尾厲勿用有攸往象曰遯尾之厲不往何災也</span>
<span class='tline' id='l218' data-llen='4748:4771'>　初居遯之始位最微尾在後之物也象既遯矣已獨</span>
<span class='tline' id='l219' data-llen='4771:4794'>　在後見㡬不敏也必為小人所害故厲然己處下不</span>
<span class='tline' id='l220' data-llen='4794:4817'>　繫成敗可以去可以無去者也故勿用有攸往象曰</span>
<span class='tline' id='l221' data-llen='4817:4841'>　不往何災與其遯而危不若不遯之无災也古之人有</span>
<span class='tline' id='l222' data-llen='4841:4857'>　仕亂世而不去者多矣位卑位也</span>
<span class='tline' id='l223' data-llen='4857:4884'><a onclick="displayPageImage('KR1a0049', 'WYG', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4884:4907'>六二執之用黄牛之革莫之勝説象曰執用黄牛固志</span>
<span class='tline' id='l225' data-llen='4907:4910'>也</span>
<span class='tline' id='l226' data-llen='4910:4933'>　二居中九五之君剛當位而應己君臣之情甚厚也</span>
<span class='tline' id='l227' data-llen='4933:4956'>　故二爻特不言遯是可以无遯也所當固守其志不</span>
<span class='tline' id='l228' data-llen='4956:4979'>　為小人所亂黄牛之革言其自固所謂危行也莫之</span>
<span class='tline' id='l229' data-llen='4979:5002'>　勝説言其避禍所謂言遜也危行以自固遜言以避</span>
<span class='tline' id='l230' data-llen='5002:5025'>　禍雍容于羣小之間而使國勢猶有所倚則六二之</span>
<span class='tline' id='l231' data-llen='5025:5035'>　為也象曰固志也</span>
<span class='tline' id='l232' data-llen='5035:5062'><a onclick="displayPageImage('KR1a0049', 'WYG', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5062:5085'>九三係遯有疾厲畜臣妾吉象曰係遯之厲有疾憊也</span>
<span class='tline' id='l234' data-llen='5085:5096'>畜臣妾吉不可大事也</span>
<span class='tline' id='l235' data-llen='5096:5119'>　三與下二隂同體為小人所抜係不得遯也自古小</span>
<span class='tline' id='l236' data-llen='5119:5142'>　人之進皆君子引援之力其引援不知其害己也故</span>
<span class='tline' id='l237' data-llen='5142:5165'>　曰係遯有疾厲然小人何世無之不宜引致髙位以</span>
<span class='tline' id='l238' data-llen='5165:5189'>　臣妾畜之則吉矣非可使在人上象曰有疾憊也謂小</span>
<span class='tline' id='l239' data-llen='5189:5212'>　人拔係必為己害也不可大事也小人大用則必亂</span>
<span class='tline' id='l240' data-llen='5212:5234'>九四好遯君子吉小人否象曰君子好遯小人否也</span>
<span class='tline' id='l241' data-llen='5234:5261'><a onclick="displayPageImage('KR1a0049', 'WYG', '007-14a' );" name="007-14a" class="pb">[007-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5261:5284'>　四離下體而居上无所牽係見㡬而去得遂其志願</span>
<span class='tline' id='l243' data-llen='5284:5307'>　而遯也故曰好遯君子得遯則君子之道伸矣世皆</span>
<span class='tline' id='l244' data-llen='5307:5330'>　小人則人心離而生亂則小人必為天下戮實小人</span>
<span class='tline' id='l245' data-llen='5330:5353'>　之否也故一君子在小人之間猶為小人之福君子</span>
<span class='tline' id='l246' data-llen='5353:5362'>　去則小人危矣</span>
<span class='tline' id='l247' data-llen='5362:5380'>九五嘉遯貞吉象曰嘉遯貞吉以正志也</span>
<span class='tline' id='l248' data-llen='5380:5403'>　以陽剛之君而居中所謂陽當位者也己為遯之主</span>
<span class='tline' id='l249' data-llen='5403:5426'>　使小人得進而君子棄去誰之咎也必不得已當致</span>
<span class='tline' id='l250' data-llen='5426:5453'><a onclick="displayPageImage('KR1a0049', 'WYG', '007-14b' );" name="007-14b" class="pb">[007-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5453:5476'>　禮以褒寵之以示崇尚之意故曰嘉遯如鳴騶入谷</span>
<span class='tline' id='l252' data-llen='5476:5499'>　鶴書赴隴物色丘園皆所以嘉其遯也使其肯来歟</span>
<span class='tline' id='l253' data-llen='5499:5522'>　尚足以共國使其不肯来歟亦清風義槩又賴以激</span>
<span class='tline' id='l254' data-llen='5522:5540'>　貪而起懦故爻曰貞吉象曰以正志也</span>
<span class='tline' id='l255' data-llen='5540:5560'>上九肥遯无不利象曰肥遯无不利无所疑也</span>
<span class='tline' id='l256' data-llen='5560:5583'>　處遯之上在一卦之外髙飛逺舉翩然長往本无心</span>
<span class='tline' id='l257' data-llen='5583:5606'>　于用世以遯為肥者子雲所謂山雌之肥是也非如</span>
<span class='tline' id='l258' data-llen='5606:5629'>　下四爻意在得時行道遇世不可為而後遯者也之</span>
<span class='tline' id='l259' data-llen='5629:5656'><a onclick="displayPageImage('KR1a0049', 'WYG', '007-15a' );" name="007-15a" class="pb">[007-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5656:5677'>　人也飄然物外憂患之所不加故曰无所疑也</span>
<span class='tline' id='l261' data-llen='5677:5689'>䷡<span class='krp-note'>乾下/震上</span>大壯</span>
<span class='tline' id='l262' data-llen='5689:5713'>大壯利貞彖曰大壯大者壯也剛以動故壯大壯利貞大</span>
<span class='tline' id='l263' data-llen='5713:5728'>者正也正大而天地之情可見矣</span>
<span class='tline' id='l264' data-llen='5728:5751'>　四陽盛長陽為大大者壯也利貞陽壯而正也陽生</span>
<span class='tline' id='l265' data-llen='5751:5774'>　至四隂凝始退陽氣方正正故利也彖曰大壯大者</span>
<span class='tline' id='l266' data-llen='5774:5797'>　壯也剛以動故壯大壯利貞大者正也正大而天地</span>
<span class='tline' id='l267' data-llen='5797:5820'>　之情可見矣大者正也陽為大陽進至四陽壯也下</span>
<span class='tline' id='l268' data-llen='5820:5847'><a onclick="displayPageImage('KR1a0049', 'WYG', '007-15b' );" name="007-15b" class="pb">[007-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5847:5870'>　體剛上體動以剛而動故名卦以壯也貞正也大壯</span>
<span class='tline' id='l270' data-llen='5870:5893'>　利貞陽進至四陽氣始正也陽正則萬物發生生物</span>
<span class='tline' id='l271' data-llen='5893:5916'>　之心天地之真情也故曰天地之情可見矣全卦六</span>
<span class='tline' id='l272' data-llen='5916:5939'>　爻以剛動為義凡人之生所禀不同而血氣之剛為</span>
<span class='tline' id='l273' data-llen='5939:5962'>　難制故君子必以理義制之四陽方壯不可禦也猶</span>
<span class='tline' id='l274' data-llen='5962:5985'>　人血氣之盛故六爻皆以進為戒以貞為吉惟四爻</span>
<span class='tline' id='l275' data-llen='5985:6006'>　陽正以正而動君子之道則曰壯于大輿之輹</span>
<span class='tline' id='l276' data-llen='6006:6023'>象曰雷在天上大壯君子以非禮弗履</span>
<span class='tline' id='l277' data-llen='6023:6050'><a onclick="displayPageImage('KR1a0049', 'WYG', '007-16a' );" name="007-16a" class="pb">[007-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6050:6073'>　程氏曰雷震于天上而壯也君子觀其壯之象以行</span>
<span class='tline' id='l279' data-llen='6073:6096'>　其壯君子之大壯者莫若克己復禮古人云自勝之</span>
<span class='tline' id='l280' data-llen='6096:6119'>　謂强中庸于和而不流中立而不倚皆曰强哉矯赴</span>
<span class='tline' id='l281' data-llen='6119:6142'>　湯火蹈白刄一勇之决者可能也至于克己復禮則</span>
<span class='tline' id='l282' data-llen='6142:6161'>　非君子之大壯不可能也故云非禮弗履</span>
<span class='tline' id='l283' data-llen='6161:6181'>初九壯于趾征凶有孚象曰壯于趾其孚窮也</span>
<span class='tline' id='l284' data-llen='6181:6204'>　初陽方壯其心常動趾所以行也以剛而動未必中</span>
<span class='tline' id='l285' data-llen='6204:6227'>　理征而得凶既凶而窮天理乃復故曰征凶有孚象</span>
<span class='tline' id='l286' data-llen='6227:6254'><a onclick="displayPageImage('KR1a0049', 'WYG', '007-16b' );" name="007-16b" class="pb">[007-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6254:6277'>　曰其孚窮也頼乎困窮而天理復還也所謂困于心</span>
<span class='tline' id='l288' data-llen='6277:6297'>　衡于慮而後得操心危慮患深而後達者也</span>
<span class='tline' id='l289' data-llen='6297:6312'>九二貞吉象曰九二貞吉以中也</span>
<span class='tline' id='l290' data-llen='6312:6335'>　剛而得中能禮者也以理勝氣守中而吉象曰九二</span>
<span class='tline' id='l291' data-llen='6335:6343'>　貞吉以中也</span>
<span class='tline' id='l292' data-llen='6343:6366'>九三小人用壯君子用罔貞厲羝羊觸藩羸其角象曰</span>
<span class='tline' id='l293' data-llen='6366:6376'>小人用壯君子罔也</span>
<span class='tline' id='l294' data-llen='6376:6399'>　三以剛居剛位不中正小人處此必用其壯君子則</span>
<span class='tline' id='l295' data-llen='6399:6426'><a onclick="displayPageImage('KR1a0049', 'WYG', '007-17a' );" name="007-17a" class="pb">[007-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6426:6449'>　忘其壯理義與血氣之别也貞守其剛而不變則厲</span>
<span class='tline' id='l297' data-llen='6449:6472'>　羝羊喜觸之物三勇于進四一陽在上止之觸而不</span>
<span class='tline' id='l298' data-llen='6472:6495'>　勝至羸其角小人動乎血氣自取橈敗之象也三居</span>
<span class='tline' id='l299' data-llen='6495:6504'>　剛極故設此戒</span>
<span class='tline' id='l300' data-llen='6504:6527'>九四貞吉悔亡藩决不羸壯于大輿之輹象曰藩决不</span>
<span class='tline' id='l301' data-llen='6527:6533'>羸尚往也</span>
<span class='tline' id='l302' data-llen='6533:6556'>　陽進至四陽氣正矣壯而得正吉且悔亡二隂在上</span>
<span class='tline' id='l303' data-llen='6556:6579'>　其藩已决可无羸角之患輹所以行也以此而行莫</span>
<span class='tline' id='l304' data-llen='6579:6606'><a onclick="displayPageImage('KR1a0049', 'WYG', '007-17b' );" name="007-17b" class="pb">[007-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6606:6629'>　之能禦矣象曰尚往也陽壯至四而得正故可往也</span>
<span class='tline' id='l306' data-llen='6629:6636'>　與下體異</span>
<span class='tline' id='l307' data-llen='6636:6656'>六五喪牛于易无悔象曰喪牛于易位不當也</span>
<span class='tline' id='l308' data-llen='6656:6679'>　一隂在五四陽並進非己之能有五陽生則為夬一</span>
<span class='tline' id='l309' data-llen='6679:6702'>　隂必决非可久居故羣陽之進非一隂能主喪之而</span>
<span class='tline' id='l310' data-llen='6702:6725'>　去略無芥葉則无悔猶君子並進不容小人更據尊</span>
<span class='tline' id='l311' data-llen='6725:6748'>　位所宜退聴以避賢路然後可免也象曰位不當也</span>
<span class='tline' id='l312' data-llen='6748:6766'>　謂陽進此則决矣以隂居之故不當也</span>
<span class='tline' id='l313' data-llen='6766:6793'><a onclick="displayPageImage('KR1a0049', 'WYG', '007-18a' );" name="007-18a" class="pb">[007-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6793:6816'>上六羝羊觸藩不能退不能遂无攸利艱則吉象曰不</span>
<span class='tline' id='l315' data-llen='6816:6833'>能退不能遂不詳也艱則吉咎不長也</span>
<span class='tline' id='l316' data-llen='6833:6856'>　陽壯至六則成純乾其陽必亢亢則不知進退存亡</span>
<span class='tline' id='l317' data-llen='6856:6879'>　故曰不能退不能遂无攸利也艱則吉謂知進退存</span>
<span class='tline' id='l318' data-llen='6879:6902'>　亡之理而自守則吉盖亢而能用故也象曰不詳也</span>
<span class='tline' id='l319' data-llen='6902:6925'>　謂不眀消息之理也曰咎不長者以陽為君子君子</span>
<span class='tline' id='l320' data-llen='6925:6948'>　知艱故咎不長然上體六陽進此為義故六五一爻</span>
<span class='tline' id='l321' data-llen='6948:6969'>　當以夬卦五爻觀上六一爻當以乾卦上爻觀</span>
<span class='tline' id='l322' data-llen='6969:6996'><a onclick="displayPageImage('KR1a0049', 'WYG', '007-18b' );" name="007-18b" class="pb">[007-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6996:7007'>䷢<span class='krp-note'>坤下/離上</span>晉</span>
<span class='tline' id='l324' data-llen='7007:7030'>晉康侯用錫馬蕃庶晝日三接彖曰晉進也眀出地上</span>
<span class='tline' id='l325' data-llen='7030:7053'>順而麗乎大眀柔進而上行是以康侯用錫馬蕃庶晝</span>
<span class='tline' id='l326' data-llen='7053:7059'>日三接也</span>
<span class='tline' id='l327' data-llen='7059:7082'>　晉眀也進也眀體在上坤進而上行諸侯覲王王錫</span>
<span class='tline' id='l328' data-llen='7082:7105'>　之殊禮而其數有加也故卦辭止云康侯用錫馬蕃</span>
<span class='tline' id='l329' data-llen='7105:7128'>　庶晝日三接彖曰晉進也眀出地上順而麗乎大眀</span>
<span class='tline' id='l330' data-llen='7128:7151'>　離居坤上大眀之世也六五以柔順之道麗乎君位</span>
<span class='tline' id='l331' data-llen='7151:7178'><a onclick="displayPageImage('KR1a0049', 'WYG', '007-19a' );" name="007-19a" class="pb">[007-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7178:7201'>　也柔進而上行三為諸侯之位下卦純柔體自進至</span>
<span class='tline' id='l333' data-llen='7201:7224'>　三方得諸侯之位又進至五方得受錫故五為晉之</span>
<span class='tline' id='l334' data-llen='7224:7247'>　主三為康侯之位進而上行五接以禮是康侯用此</span>
<span class='tline' id='l335' data-llen='7247:7261'>　卦而錫馬蕃庶晝日三接也</span>
<span class='tline' id='l336' data-llen='7261:7277'>象曰眀出地上晉君子以自昭明徳</span>
<span class='tline' id='l337' data-llen='7277:7300'>　日出地上大眀之主在上也居南面以聴天下諸侯</span>
<span class='tline' id='l338' data-llen='7300:7323'>　北面而朝之晉之事也古者分茅胙土以象賢徳君</span>
<span class='tline' id='l339' data-llen='7323:7339'>　子必自昭眀徳然可可以受王命</span>
<span class='tline' id='l340' data-llen='7339:7366'><a onclick="displayPageImage('KR1a0049', 'WYG', '007-19b' );" name="007-19b" class="pb">[007-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7366:7389'>初六晉如摧如貞吉罔孚裕无咎象曰晉如摧如獨行</span>
<span class='tline' id='l342' data-llen='7389:7400'>正也裕无咎未受命也</span>
<span class='tline' id='l343' data-llen='7400:7423'>　卦之三爻為康侯之位初在下未得位晉如欲上進</span>
<span class='tline' id='l344' data-llen='7423:7446'>　也摧如又退折也未可上進貞守則吉也故曰晉如</span>
<span class='tline' id='l345' data-llen='7446:7469'>　摧如貞吉罔孚徳未孚于衆也退而自裕以修徳則</span>
<span class='tline' id='l346' data-llen='7469:7492'>　无咎象曰獨行正也獨行吾之正也裕无咎未受命</span>
<span class='tline' id='l347' data-llen='7492:7513'>　也諸侯必受命于天子以未受命故未可進也</span>
<span class='tline' id='l348' data-llen='7513:7536'>六二晉如愁如貞吉受茲介福于其王母象曰受茲介</span>
<span class='tline' id='l349' data-llen='7536:7563'><a onclick="displayPageImage('KR1a0049', 'WYG', '007-20a' );" name="007-20a" class="pb">[007-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7563:7570'>福以中正也</span>
<span class='tline' id='l351' data-llen='7570:7593'>　二與五分雖君臣然非諸侯之位欲進如又愁如愁</span>
<span class='tline' id='l352' data-llen='7593:7616'>　如未得所願也亦未可進守貞則吉六五以柔居君</span>
<span class='tline' id='l353' data-llen='7616:7639'>　位是以母道王天下也二應在五進而至五則受錫</span>
<span class='tline' id='l354' data-llen='7639:7662'>　矣故曰受兹介福于其王母言受兹介福必進至王</span>
<span class='tline' id='l355' data-llen='7662:7685'>　母之所今尚居二未可受福也象曰以中正也以進</span>
<span class='tline' id='l356' data-llen='7685:7697'>　而至五然後得中正也</span>
<span class='tline' id='l357' data-llen='7697:7714'>六三衆允悔亡象曰衆允之志上行也</span>
<span class='tline' id='l358' data-llen='7714:7741'><a onclick="displayPageImage('KR1a0049', 'WYG', '007-20b' );" name="007-20b" class="pb">[007-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7741:7764'>　三正康侯之位退而至三可以進矣初之罔孚衆未</span>
<span class='tline' id='l360' data-llen='7764:7787'>　允也二之愁如猶有悔也三居上位徳孚于衆而衆</span>
<span class='tline' id='l361' data-llen='7787:7810'>　允進徳所願而悔亡故曰衆允悔亡如此則可以受</span>
<span class='tline' id='l362' data-llen='7810:7832'>　錫于王矣象曰衆允之志上行也謂上進于五也</span>
<span class='tline' id='l363' data-llen='7832:7852'>九四晉如鼫鼠貞厲象曰鼫鼠貞厲位不當也</span>
<span class='tline' id='l364' data-llen='7852:7875'>　四近卿士之位也古之諸侯有入為王卿士者二進</span>
<span class='tline' id='l365' data-llen='7875:7898'>　覲五而至四苟有覬覦卿士之心則覲王之心已不</span>
<span class='tline' id='l366' data-llen='7898:7921'>　純故以鼫鼠為戒鼫鼠貪物也如周人将畀虢公政</span>
<span class='tline' id='l367' data-llen='7921:7948'><a onclick="displayPageImage('KR1a0049', 'WYG', '007-21a' );" name="007-21a" class="pb">[007-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7948:7971'>　鄭伯失卿士之位而怨周既交惡又交質其終也帥</span>
<span class='tline' id='l369' data-llen='7971:7994'>　師取成周之麥又取成周之禾是鼫鼠也故曰晉如</span>
<span class='tline' id='l370' data-llen='7994:8017'>　鼫鼠至此固當守而以危懼自戒則将敬以受錫矣</span>
<span class='tline' id='l371' data-llen='8017:8040'>　故曰貞厲象曰位不當也謂此位非諸侯之所當覬</span>
<span class='tline' id='l372' data-llen='8040:8044'>　也</span>
<span class='tline' id='l373' data-llen='8044:8067'>六五悔亡失得勿恤往吉无不利象曰失得勿恤往有</span>
<span class='tline' id='l374' data-llen='8067:8071'>慶也</span>
<span class='tline' id='l375' data-llen='8071:8094'>　進而至五進于王所矣君臣交際享禮命宥得其所</span>
<span class='tline' id='l376' data-llen='8094:8121'><a onclick="displayPageImage('KR1a0049', 'WYG', '007-21b' );" name="007-21b" class="pb">[007-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8121:8144'>　願悔既亡矣雖然惟知覲君而已錫禮之得與否勿</span>
<span class='tline' id='l378' data-llen='8144:8167'>　憂也錫馬之多三接之勤繼此而至矣故曰失得勿</span>
<span class='tline' id='l379' data-llen='8167:8190'>　恤往吉无不利象曰往有慶也謂勿恤而往則受殊</span>
<span class='tline' id='l380' data-llen='8190:8198'>　禮而有慶也</span>
<span class='tline' id='l381' data-llen='8198:8221'>上九晉其角維用伐邑厲吉无咎貞吝象曰維用伐邑</span>
<span class='tline' id='l382' data-llen='8221:8227'>道未光也</span>
<span class='tline' id='l383' data-llen='8227:8250'>　角極也進而至五已受錫矣又進而上諸侯受錫之</span>
<span class='tline' id='l384' data-llen='8250:8273'>　極則命為方伯錫以斧鉞使得専征伐諸侯有不庭</span>
<span class='tline' id='l385' data-llen='8273:8300'><a onclick="displayPageImage('KR1a0049', 'WYG', '007-22a' );" name="007-22a" class="pb">[007-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8300:8323'>　者則奉王命以討之故曰晉其角維用伐邑然専征</span>
<span class='tline' id='l387' data-llen='8323:8346'>　大事也必謹奉王命則吉而无咎故曰厲吉无咎然</span>
<span class='tline' id='l388' data-llen='8346:8369'>　極治之時為二伯者率東方諸侯入應門左率西方</span>
<span class='tline' id='l389' data-llen='8369:8392'>　諸侯入應門右安有不庭而尚勞征伐哉至于維用</span>
<span class='tline' id='l390' data-llen='8392:8415'>　伐邑則亦吝矣况可恒哉故曰貞吝象曰道未光也</span>
<span class='tline' id='l391' data-llen='8415:8433'>　必無事征伐則方伯之職舉而道光矣</span>
<span class='tline' id='l392' data-llen='8433:8436'>　</span>
<span class='tline' id='l393' data-llen='8436:8439'>　</span>
<span class='tline' id='l394' data-llen='8439:8466'><a onclick="displayPageImage('KR1a0049', 'WYG', '007-22b' );" name="007-22b" class="pb">[007-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8466:8469'>　</span>
<span class='tline' id='l396' data-llen='8469:8472'>　</span>
<span class='tline' id='l397' data-llen='8472:8475'>　</span>
<span class='tline' id='l398' data-llen='8475:8478'>　</span>
<span class='tline' id='l399' data-llen='8478:8481'>　</span>
<span class='tline' id='l400' data-llen='8481:8484'>　</span>
<span class='tline' id='l401' data-llen='8484:8487'>　</span>
<span class='tline' id='l402' data-llen='8487:8496'>　西谿易説卷七</span>
</p>
<p>
</p>
  </div>
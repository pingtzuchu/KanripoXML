<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0014', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　周官集傳卷十　　　　　元　毛應龍　撰</span><br/>
<span class='tline' id='l10' data-llen='210:233'>士師之職掌國之五禁之灋以左右刑罰一曰宫禁二</span><br/>
<span class='tline' id='l11' data-llen='233:250'>曰官禁三曰國禁四曰野禁五曰軍禁</span><br/>
<span class='tline' id='l12' data-llen='250:273'>　鄭鍔曰士師為羣士之師法故名官曰士師栁下恵</span><br/>
<span class='tline' id='l13' data-llen='273:296'>　為士師葢非明智君子明以用刑不足以為羣士之</span><br/>
<span class='tline' id='l14' data-llen='296:319'>　所師也又曰刑罰施于已為之後先王之不得已也</span><br/>
<span class='tline' id='l15' data-llen='319:342'>　其意實欲無犯焉故用五禁之法禁之于未為之先</span><br/>
<span class='tline' id='l16' data-llen='342:368'><a onclick="displayPageImage('KR1d0014', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='368:391'>　是乃所以左右之也宫禁則閽人所謂不入官者是</span><br/>
<span class='tline' id='l18' data-llen='391:414'>　也官禁則無故不得擅入者是也國禁則入國而問</span><br/>
<span class='tline' id='l19' data-llen='414:437'>　禁者是也野禁則今之田律野中之禁也軍禁則讙</span><br/>
<span class='tline' id='l20' data-llen='437:448'>　譁夜行軍中之禁也</span><br/>
<span class='tline' id='l21' data-llen='448:464'>皆以木鐸徇之于朝書而縣于門閭</span><br/>
<span class='tline' id='l22' data-llen='464:487'>　以木鐸徇之于朝所以示乎貴者也書而懸于門閭</span><br/>
<span class='tline' id='l23' data-llen='487:510'>　所以示乎賤者也夫貴者賤者無不知禁焉則刑不</span><br/>
<span class='tline' id='l24' data-llen='510:519'>　期措而自措矣</span><br/>
<span class='tline' id='l25' data-llen='519:545'><a onclick="displayPageImage('KR1d0014', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='545:568'>以五戒先後刑罰毋使罪麗于民一曰誓用之于軍旅</span><br/>
<span class='tline' id='l27' data-llen='568:591'>二曰誥用之于㑹同三曰禁用諸田役四曰糾用諸國</span><br/>
<span class='tline' id='l28' data-llen='591:601'>中五曰憲用諸都鄙</span><br/>
<span class='tline' id='l29' data-llen='601:624'>　應龍曰案小宰職掌凡宫之紏禁乃退以宫刑憲禁</span><br/>
<span class='tline' id='l30' data-llen='624:641'>　于王宫憲若布憲掌憲邦之刑是也</span><br/>
<span class='tline' id='l31' data-llen='641:664'>掌鄉合州黨族閭比之聫與其民人之什伍使之相安</span><br/>
<span class='tline' id='l32' data-llen='664:680'>相受以比追胥之事以施刑罰慶賞</span><br/>
<span class='tline' id='l33' data-llen='680:703'>　鄭鍔曰凡此皆小司徒與族師之職耳使士師掌之</span><br/>
<span class='tline' id='l34' data-llen='703:729'><a onclick="displayPageImage('KR1d0014', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='729:752'>　何耶愚以為司徒屬官專治其事而刑官之屬以刑</span><br/>
<span class='tline' id='l36' data-llen='752:775'>　助之教以誘之于其先刑以鞭之于其後則民知所</span><br/>
<span class='tline' id='l37' data-llen='775:786'>　畏之六鄉之政成矣</span><br/>
<span class='tline' id='l38' data-llen='786:809'>掌官中之政令察獄訟之辭以詔司冦㫁獄弊訟致邦</span><br/>
<span class='tline' id='l39' data-llen='809:832'>令掌士之八成一曰邦汋二曰邦賊三曰邦諜四曰犯</span><br/>
<span class='tline' id='l40' data-llen='832:855'>邦令五曰撟邦令六曰為邦盗七曰為邦朋八曰為邦</span><br/>
<span class='tline' id='l41' data-llen='855:858'>誣</span><br/>
<span class='tline' id='l42' data-llen='858:881'>　鄭鍔曰隂為諸侯刺探國事則反以告之甘口喋喋</span><br/>
<span class='tline' id='l43' data-llen='881:907'><a onclick="displayPageImage('KR1d0014', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='907:930'>　是為邦諜　徐氏音辨曰若魏公子撟魏王令代晉</span><br/>
<span class='tline' id='l45' data-llen='930:936'>　鄙為将</span><br/>
<span class='tline' id='l46' data-llen='936:959'>若邦凶荒則以荒辯之灋治之令移民通財紏守緩刑</span><br/>
<span class='tline' id='l47' data-llen='959:974'>凡以財獄訟者正之以傅别約劑</span><br/>
<span class='tline' id='l48' data-llen='974:997'>　鄭鍔曰司徒荒政有緩刑而無移民通財紏守事獨</span><br/>
<span class='tline' id='l49' data-llen='997:1019'>　掌于此葢不移民不通財不紏守者斯待以刑也</span><br/>
<span class='tline' id='l50' data-llen='1019:1041'>若祭勝國之社稷則為之尸王燕出入則前驅而辟</span><br/>
<span class='tline' id='l51' data-llen='1041:1064'>　鄭鍔曰勝國國為吾所勝也不絶其社稷所以為戒</span><br/>
<span class='tline' id='l52' data-llen='1064:1090'><a onclick="displayPageImage('KR1d0014', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1090:1113'>　祭必有尸未有用刑官為之者勝國則無主後矣然</span><br/>
<span class='tline' id='l54' data-llen='1113:1136'>　實我用兵以勝之如周勝商不廢亳社以湯之故不</span><br/>
<span class='tline' id='l55' data-llen='1136:1159'>　絶其祀是以祭之必用士師為尸焉葢其勝之也本</span><br/>
<span class='tline' id='l56' data-llen='1159:1182'>　于甲兵之大刑故使刑官為尸乃所以示戒也又曰</span><br/>
<span class='tline' id='l57' data-llen='1182:1205'>　王者以祭祀賔客㑹同之事而出入則有司警蹕孰</span><br/>
<span class='tline' id='l58' data-llen='1205:1228'>　敢犯屬車之清塵哉若以燕逰而出入則尤當致嚴</span><br/>
<span class='tline' id='l59' data-llen='1228:1247'>　使刑官前驅而辟則人畏刑而無敢犯也</span><br/>
<span class='tline' id='l60' data-llen='1247:1270'>祀五帝則沃尸及王盥洎鑊水凡刉珥則奉犬牲諸侯</span><br/>
<span class='tline' id='l61' data-llen='1270:1296'><a onclick="displayPageImage('KR1d0014', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1296:1314'>為賔則帥其屬而蹕于王宫大䘮亦如之</span><br/>
<span class='tline' id='l63' data-llen='1314:1336'>　鄭鍔曰饗在廟燕在寝師屬蹕王宫則在寝時也</span><br/>
<span class='tline' id='l64' data-llen='1336:1357'>大師帥其屬而禁逆軍旅者與犯師禁者而戮之</span><br/>
<span class='tline' id='l65' data-llen='1357:1380'>　鄭鍔曰王師所過而敢有沮遏王師所湏而有不從</span><br/>
<span class='tline' id='l66' data-llen='1380:1403'>　令是謂逆軍旅軍中之禁而輙敢干犯則不循軍法</span><br/>
<span class='tline' id='l67' data-llen='1403:1426'>　之人也是謂犯師禁安可不戮也耶晉魏絳将與狄</span><br/>
<span class='tline' id='l68' data-llen='1426:1449'>　人戰于太原請皆卒自我始荀吴之嬖人不肯即卒</span><br/>
<span class='tline' id='l69' data-llen='1449:1472'>　則斬之雞澤之盟晉侯之弟楊干亂行于曲梁魏絳</span><br/>
<span class='tline' id='l70' data-llen='1472:1498'><a onclick="displayPageImage('KR1d0014', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1498:1507'>　戮其僕謂是也</span><br/>
<span class='tline' id='l72' data-llen='1507:1530'>歲終則令正要㑹正歲帥其屬而憲禁令于國及郊野</span><br/>
<span class='tline' id='l73' data-llen='1530:1553'>　鄭鍔曰令正要㑹令刑官之屬耳　應龍曰小司㓂</span><br/>
<span class='tline' id='l74' data-llen='1553:1576'>　所宣布者及四方之逺士師憲禁于國及郊野憲其</span><br/>
<span class='tline' id='l75' data-llen='1576:1581'>　近也</span><br/>
<span class='tline' id='l76' data-llen='1581:1599'>鄉士掌國中各掌其鄉之民數而紏戒之</span><br/>
<span class='tline' id='l77' data-llen='1599:1622'>　鄭鍔曰鄉民之數教者掌之此又掌其数者葢欲行</span><br/>
<span class='tline' id='l78' data-llen='1622:1645'>　紏戒而非正治其數也歐陽氏曰紏舉其罪過而禁</span><br/>
<span class='tline' id='l79' data-llen='1645:1671'><a onclick="displayPageImage('KR1d0014', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1671:1687'>　戒之使勿為惟恐其陷於刑辟也</span><br/>
<span class='tline' id='l81' data-llen='1687:1710'>聴其獄訟察其辭辨其獄訟異其死刑之罪而要之旬</span><br/>
<span class='tline' id='l82' data-llen='1710:1717'>而職聴于朝</span><br/>
<span class='tline' id='l83' data-llen='1717:1740'>　鄭鍔曰獄訟之情以辭而後見聴其獄訟而不察其</span><br/>
<span class='tline' id='l84' data-llen='1740:1763'>　辭則曲直失當情無由伸惟察辭而知其詳乃從而</span><br/>
<span class='tline' id='l85' data-llen='1763:1786'>　辯之辯論其獄與訟之情状其有死罪則别舉其文</span><br/>
<span class='tline' id='l86' data-llen='1786:1809'>　書使與不死之刑異既定其要辭又俟一旬之久乃</span><br/>
<span class='tline' id='l87' data-llen='1809:1832'>　職主其事為之入聴于王朝必待一旬然後入則在</span><br/>
<span class='tline' id='l88' data-llen='1832:1858'><a onclick="displayPageImage('KR1d0014', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1858:1881'>　已所思者欲審容囚亦得以自反覆也　歐陽氏曰</span><br/>
<span class='tline' id='l90' data-llen='1881:1904'>　鄉士旬而職聴于朝遂士二旬縣士三旬方士三月</span><br/>
<span class='tline' id='l91' data-llen='1904:1927'>　而上獄訟于國所以因地逺近為期之遲速之差者</span><br/>
<span class='tline' id='l92' data-llen='1927:1950'>　其哀矜死刑防閑獄事之意深矣易之中孚曰君子</span><br/>
<span class='tline' id='l93' data-llen='1950:1962'>　以議獄緩死其若是乎</span><br/>
<span class='tline' id='l94' data-llen='1962:1985'>司㓂聴之㫁其獄弊其訟于朝羣士司刑皆在各麗其</span><br/>
<span class='tline' id='l95' data-llen='1985:2008'>灋以議獄訟獄訟成士師受中協日刑殺肆之三日若</span><br/>
<span class='tline' id='l96' data-llen='2008:2018'>欲免之則王㑹其期</span><br/>
<span class='tline' id='l97' data-llen='2018:2044'><a onclick="displayPageImage('KR1d0014', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2044:2067'>　鄭鍔曰司冦聴所要之辭乃㫁其獄弊其訟于朝與</span><br/>
<span class='tline' id='l99' data-llen='2067:2090'>　衆共之不敢任一已之見也　應龍曰羣士自鄉士</span><br/>
<span class='tline' id='l100' data-llen='2090:2113'>　至訝士皆是司刑凡有職者皆是也使羣士司刑皆</span><br/>
<span class='tline' id='l101' data-llen='2113:2136'>　在各出已見引法為證以其所犯之罪而附于法共</span><br/>
<span class='tline' id='l102' data-llen='2136:2159'>　議之據其所犯合用何法使罪與相應成者議已定</span><br/>
<span class='tline' id='l103' data-llen='2159:2182'>　而不變也衆議以定朝廷于其間擇取其中而用之</span><br/>
<span class='tline' id='l104' data-llen='2182:2205'>　中者所㫁得中無不及也士師受其中乃獄訟之已</span><br/>
<span class='tline' id='l105' data-llen='2205:2210'>　成也</span><br/>
<span class='tline' id='l106' data-llen='2210:2236'><a onclick="displayPageImage('KR1d0014', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2236:2259'>大祭祀大䘮紀大軍旅大賔客則各掌其鄉之禁令帥</span><br/>
<span class='tline' id='l108' data-llen='2259:2282'>其屬夾道而蹕三公若有邦事則為之前驅而辟其䘮</span><br/>
<span class='tline' id='l109' data-llen='2282:2287'>亦如之</span><br/>
<span class='tline' id='l110' data-llen='2287:2310'>　鄭鍔曰掌其禁令使人勿犯王出至郊夾道而蹕以</span><br/>
<span class='tline' id='l111' data-llen='2310:2317'>　刑肅人也</span><br/>
<span class='tline' id='l112' data-llen='2317:2330'>凡國有大事則戮其犯命者</span><br/>
<span class='tline' id='l113' data-llen='2330:2353'>　鄭鍔曰國有大事謂田役之類也鄉民有犯令得而</span><br/>
<span class='tline' id='l114' data-llen='2353:2371'>　戮之民雖鄉官所治刑戮則在鄉士也</span><br/>
<span class='tline' id='l115' data-llen='2371:2397'><a onclick="displayPageImage('KR1d0014', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2397:2420'>遂士掌四郊各掌其遂之民數而紏其戒令聴其獄訟</span><br/>
<span class='tline' id='l117' data-llen='2420:2443'>察其辭辨其獄訟異其死刑之罪而要之二旬而職聴</span><br/>
<span class='tline' id='l118' data-llen='2443:2466'>于朝司冦聴之㫁其獄弊其訟于朝羣士司刑皆在各</span><br/>
<span class='tline' id='l119' data-llen='2466:2489'>麗其灋以議獄訟獄訟成士師受中協日就郊而刑殺</span><br/>
<span class='tline' id='l120' data-llen='2489:2512'>各于其遂肆之三日若欲免之則王令三公㑹其期若</span><br/>
<span class='tline' id='l121' data-llen='2512:2535'>邦有大事聚衆庶則各掌其遂之禁令帥其屬而蹕六</span><br/>
<span class='tline' id='l122' data-llen='2535:2554'>卿若有邦事則為之前驅而辟其䘮亦如之</span><br/>
<span class='tline' id='l123' data-llen='2554:2577'>　歐陽謙之曰就郊而刑殺就其四郊之獄所在而刑</span><br/>
<span class='tline' id='l124' data-llen='2577:2603'><a onclick="displayPageImage('KR1d0014', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2603:2626'>　殺之也先王之殺人也以殺止殺遂所殺肆之各于</span><br/>
<span class='tline' id='l126' data-llen='2626:2649'>　其遂所以令當遂之人見之而知所懲也抑亦刑人</span><br/>
<span class='tline' id='l127' data-llen='2649:2661'>　于市與衆棄之之意乎</span><br/>
<span class='tline' id='l128' data-llen='2661:2674'>凡郊有大事則戮其犯命者</span><br/>
<span class='tline' id='l129' data-llen='2674:2697'>　歐陽氏曰郊有大事戮犯命者恐事當在郊則遂士</span><br/>
<span class='tline' id='l130' data-llen='2697:2705'>　掌其殺戮也</span><br/>
<span class='tline' id='l131' data-llen='2705:2728'>縣士掌野各掌其縣之民數紏其戒令而聴其獄訟察</span><br/>
<span class='tline' id='l132' data-llen='2728:2751'>其辭辨其獄訟異其死刑之罪而要之三旬而職聴于</span><br/>
<span class='tline' id='l133' data-llen='2751:2777'><a onclick="displayPageImage('KR1d0014', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2777:2800'>朝司冦聴之㫁其獄弊其訟于朝羣士司刑皆在各麗</span><br/>
<span class='tline' id='l135' data-llen='2800:2823'>其灋以議獄訟獄訟成士師受中協日刑殺各就其縣</span><br/>
<span class='tline' id='l136' data-llen='2823:2846'>肆之三日若欲免之則王令六卿㑹其期若邦有大役</span><br/>
<span class='tline' id='l137' data-llen='2846:2869'>聚衆庶則各掌其縣之禁令若大夫有邦事則為之前</span><br/>
<span class='tline' id='l138' data-llen='2869:2890'>驅而辟其䘮亦如之凡野有大事則戮其犯命者</span><br/>
<span class='tline' id='l139' data-llen='2890:2912'>方士掌都家聴其獄訟之辭辨其死刑之罪而要之</span><br/>
<span class='tline' id='l140' data-llen='2912:2935'>　鄭鍔曰此王畿之四靣耳其士乃謂之方者葢自鄉</span><br/>
<span class='tline' id='l141' data-llen='2935:2958'>　而遂自遂而家邑都鄙各分在王畿之方而方士以</span><br/>
<span class='tline' id='l142' data-llen='2958:2984'><a onclick="displayPageImage('KR1d0014', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2984:3003'>　十六人為之四人主一方故名曰方士也</span><br/>
<span class='tline' id='l144' data-llen='3003:3026'>三月而上獄訟于國司冦聴其成于朝羣士司刑皆在</span><br/>
<span class='tline' id='l145' data-llen='3026:3049'>各麗其灋以議獄訟獄訟成士師受中書其刑殺之成</span><br/>
<span class='tline' id='l146' data-llen='3049:3057'>與其聴獄訟者</span><br/>
<span class='tline' id='l147' data-llen='3057:3080'>　鄭鍔曰地又愈逺故三月乃上于王國其地已分公</span><br/>
<span class='tline' id='l148' data-llen='3080:3100'>　卿大夫為都邑矣故謂王朝為國别異之也</span><br/>
<span class='tline' id='l149' data-llen='3100:3123'>凡都家之大事聚衆庶則各掌其方之禁令以時修其</span><br/>
<span class='tline' id='l150' data-llen='3123:3146'>縣灋若歲終則省之而誅賞焉凡都家之士所上治則</span><br/>
<span class='tline' id='l151' data-llen='3146:3172'><a onclick="displayPageImage('KR1d0014', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3172:3176'>主之</span><br/>
<span class='tline' id='l153' data-llen='3176:3199'>　鄭鍔曰方士既不屬鄉遂慮其易以廢壊歲終特廵</span><br/>
<span class='tline' id='l154' data-llen='3199:3208'>　省之以行誅賞</span><br/>
<span class='tline' id='l155' data-llen='3208:3231'>訝士掌四方之獄訟諭罪刑于邦國凡四方之有治于</span><br/>
<span class='tline' id='l156' data-llen='3231:3254'>士者造焉四方有亂獄則往而成之邦有賔客則與行</span><br/>
<span class='tline' id='l157' data-llen='3254:3277'>人送逆之入于國則為之前驅而辟野亦如之居館則</span><br/>
<span class='tline' id='l158' data-llen='3277:3300'>帥其屬而為之蹕誅戮㬥客者客出入則道之有治則</span><br/>
<span class='tline' id='l159' data-llen='3300:3317'>賛之凡邦之大事聚衆庶則讀其誓禁</span><br/>
<span class='tline' id='l160' data-llen='3317:3343'><a onclick="displayPageImage('KR1d0014', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3343:3366'>　歐陽氏曰有治則贊有朝享之事将通達于王則訝</span><br/>
<span class='tline' id='l162' data-llen='3366:3380'>　士掌為之賛佐而通達之也</span><br/>
<span class='tline' id='l163' data-llen='3380:3403'>朝士掌建邦外朝之灋左九棘孤卿大夫位焉羣士在</span><br/>
<span class='tline' id='l164' data-llen='3403:3426'>其後右九棘公侯伯子男位焉羣吏在其後面三槐三</span><br/>
<span class='tline' id='l165' data-llen='3426:3449'>公位焉州長衆庶在其後左嘉石平罷民焉右胏石達</span><br/>
<span class='tline' id='l166' data-llen='3449:3472'>窮民焉帥其屬而以鞭呼趨且辟禁慢朝錯立族談者</span><br/>
<span class='tline' id='l167' data-llen='3472:3495'>凡得獲貨賄人民六畜者委于朝告于士旬而舉之大</span><br/>
<span class='tline' id='l168' data-llen='3495:3518'>者公之小者庶民私之凡士之治有期日國中一旬郊</span><br/>
<span class='tline' id='l169' data-llen='3518:3545'><a onclick="displayPageImage('KR1d0014', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3545:3568'>二旬野三旬都三月邦國期期内之治聴期外不聴凡</span><br/>
<span class='tline' id='l171' data-llen='3568:3580'>有責者有判書以治則聴</span><br/>
<span class='tline' id='l172' data-llen='3580:3603'>　鄭鍔曰司市言得貨賄六畜者三日而舉此至于旬</span><br/>
<span class='tline' id='l173' data-llen='3603:3626'>　者市者衆之所聚三日可以見矣外朝人所罕至故</span><br/>
<span class='tline' id='l174' data-llen='3626:3634'>　十日而後舉</span><br/>
<span class='tline' id='l175' data-llen='3634:3654'>凡民同貨財者令以國灋行之犯令者刑罰之</span><br/>
<span class='tline' id='l176' data-llen='3654:3677'>　歐陽氏曰二人同以財賈販出息恐一人侵欺不可</span><br/>
<span class='tline' id='l177' data-llen='3677:3700'>　攷䆒故以國家府庫所以出入之法行之其出入皆</span><br/>
<span class='tline' id='l178' data-llen='3700:3727'><a onclick="displayPageImage('KR1d0014', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3727:3750'>　有簿書可稽攷其數犯令或一人有所欺用訟至于</span><br/>
<span class='tline' id='l180' data-llen='3750:3762'>　官則官為之罰犯令者</span><br/>
<span class='tline' id='l181' data-llen='3762:3776'>凡屬責者以其地傅而聴其辭</span><br/>
<span class='tline' id='l182' data-llen='3776:3799'>　歐陽氏曰此義諸家之皆未詳葢前有凡有責者有</span><br/>
<span class='tline' id='l183' data-llen='3799:3822'>　判書以治則聴令後有凡屬責者以意解之前凡有</span><br/>
<span class='tline' id='l184' data-llen='3822:3845'>　責者有判書是其責之大者也令屬責者葢責之小</span><br/>
<span class='tline' id='l185' data-llen='3845:3868'>　者無判書但有所屬信于人而予之也所屬信者即</span><br/>
<span class='tline' id='l186' data-llen='3868:3893'>　地傅也傅保也地𫝊為保任以予之也以其無文書可</span><br/>
<span class='tline' id='l187' data-llen='3893:3920'><a onclick="displayPageImage('KR1d0014', 'WYG', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3920:3943'>　據但慿信地傅以予之故湏得地傅以為之証然後</span><br/>
<span class='tline' id='l189' data-llen='3943:3956'>　聴其理訟之辭而决之也</span><br/>
<span class='tline' id='l190' data-llen='3956:3979'>凡盜賊軍鄉邑及家人殺之無罪凡報仇讎者書于士</span><br/>
<span class='tline' id='l191' data-llen='3979:3985'>殺之無罪</span><br/>
<span class='tline' id='l192' data-llen='3985:4008'>　歐陽氏曰軍鄉邑及家人殺之無罪盜賊之犯于一</span><br/>
<span class='tline' id='l193' data-llen='4008:4031'>　軍一鄉一邑一家者本軍本鄉本邑本家之人殺之</span><br/>
<span class='tline' id='l194' data-llen='4031:4054'>　者無罪以其人之受害或一時與之格鬬而殺之也</span><br/>
<span class='tline' id='l195' data-llen='4054:4077'>若邦凶荒札䘮冦戎之故則令邦國都家縣鄙慮刑貶</span><br/>
<span class='tline' id='l196' data-llen='4077:4104'><a onclick="displayPageImage('KR1d0014', 'WYG', '010-11b' );" name="010-11b" class="pb">[010-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4104:4127'>　鄭鍔曰所遭之變故大矣民有犯刑者或出于不得</span><br/>
<span class='tline' id='l198' data-llen='4127:4150'>　已而國之用刑亦不可以用平時而不為之減殺故</span><br/>
<span class='tline' id='l199' data-llen='4150:4173'>　令之慮刑貶焉慮猶計度也計度其刑則寛宥于常</span><br/>
<span class='tline' id='l200' data-llen='4173:4196'>　刑之外計度其財則貶損于常用之式凡此皆恤民</span><br/>
<span class='tline' id='l201' data-llen='4196:4218'>　而已言邦國都家縣鄙則朝士所令者徧天下矣</span><br/>
<span class='tline' id='l202' data-llen='4218:4241'>　歐陽氏曰慮刑貶只當是減省刑罰未必便及用財</span><br/>
<span class='tline' id='l203' data-llen='4241:4254'>　之事也與荒貶之意不同</span><br/>
<span class='tline' id='l204' data-llen='4254:4277'>司民掌豋萬民之數自生齒以上皆書于版辨其國中</span><br/>
<span class='tline' id='l205' data-llen='4277:4304'><a onclick="displayPageImage('KR1d0014', 'WYG', '010-12a' );" name="010-12a" class="pb">[010-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4304:4327'>與其都鄙及其郊野異其男女歲登下其死生及三年</span><br/>
<span class='tline' id='l207' data-llen='4327:4350'>大比以萬民之數詔司冦司冦及孟冬祀司民之日獻</span><br/>
<span class='tline' id='l208' data-llen='4350:4373'>其數于王王拜受之登于天府内史司㑹冢宰貳之以</span><br/>
<span class='tline' id='l209' data-llen='4373:4378'>贊王治</span><br/>
<span class='tline' id='l210' data-llen='4378:4401'>　鄭鍔曰天子為天牧民則民者天子之所司也設官</span><br/>
<span class='tline' id='l211' data-llen='4401:4424'>　而名之曰司民葢天子司牧養之事司民司其多寡</span><br/>
<span class='tline' id='l212' data-llen='4424:4447'>　之數而登之耳自生齒以上皆書于版生齒則能食</span><br/>
<span class='tline' id='l213' data-llen='4447:4470'>　能食則成人戸口之所由始也不辨其國中都鄙郊</span><br/>
<span class='tline' id='l214' data-llen='4470:4497'><a onclick="displayPageImage('KR1d0014', 'WYG', '010-12b' );" name="010-12b" class="pb">[010-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4497:4520'>　野則無以知其地之人数辨之使不相雜則其地之</span><br/>
<span class='tline' id='l216' data-llen='4520:4544'>　戸口衆寡皆可見也不異其男女則無以知其生之種</span><br/>
<span class='tline' id='l217' data-llen='4544:4567'>　䫫異之使各從其類則他日嫁娶之年歲高下皆可</span><br/>
<span class='tline' id='l218' data-llen='4567:4590'>　知也每歲有死者則下之有生者則登之以知其存</span><br/>
<span class='tline' id='l219' data-llen='4590:4595'>　殁也</span><br/>
<span class='tline' id='l220' data-llen='4595:4618'>司刑掌五刑之灋以麗萬民之罪墨罪五百劓罪五百</span><br/>
<span class='tline' id='l221' data-llen='4618:4641'>宫罪五百刖罪五百殺罪五百若司㓂㫁獄弊訟則以</span><br/>
<span class='tline' id='l222' data-llen='4641:4657'>五刑之灋詔刑罰而以辨罪之輕重</span><br/>
<span class='tline' id='l223' data-llen='4657:4684'><a onclick="displayPageImage('KR1d0014', 'WYG', '010-13a' );" name="010-13a" class="pb">[010-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4684:4707'>　鄭鍔曰刑者國之大法民命之所係當與罪相應有</span><br/>
<span class='tline' id='l225' data-llen='4707:4717'>　是罪冝附以是刑</span><br/>
<span class='tline' id='l226' data-llen='4717:4737'>司刺掌三刺三宥三赦之灋以贊司冦聴獄訟</span><br/>
<span class='tline' id='l227' data-llen='4737:4760'>　鄭鍔曰刺殺也取也死者不可復生故必刺取臣吏</span><br/>
<span class='tline' id='l228' data-llen='4760:4783'>　民之意以可殺然後殺故名以司刺也以三刺三宥</span><br/>
<span class='tline' id='l229' data-llen='4783:4806'>　三赦三者刺取其實先王非有心于用刑大抵以赦</span><br/>
<span class='tline' id='l230' data-llen='4806:4812'>　宥為心</span><br/>
<span class='tline' id='l231' data-llen='4812:4832'>壹刺曰訊羣臣再刺曰訊羣吏三刺曰訊萬民</span><br/>
<span class='tline' id='l232' data-llen='4832:4859'><a onclick="displayPageImage('KR1d0014', 'WYG', '010-13b' );" name="010-13b" class="pb">[010-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4859:4882'>　歐陽氏曰一刺再刺三刺之義若曰羣臣以為可殺</span><br/>
<span class='tline' id='l234' data-llen='4882:4905'>　一也羣吏以為可殺二也萬民以為可殺三也葢至</span><br/>
<span class='tline' id='l235' data-llen='4905:4925'>　于臣吏民三者皆以為可殺然後殺之冝矣</span><br/>
<span class='tline' id='l236' data-llen='4925:4948'>壹宥曰不識再宥曰過失三宥曰遺忘壹赦曰㓜弱再</span><br/>
<span class='tline' id='l237' data-llen='4948:4971'>赦曰老旄三赦曰惷愚以此三灋者求民情㫁民中而</span><br/>
<span class='tline' id='l238' data-llen='4971:4984'>施上服下服之罪然後刑殺</span><br/>
<span class='tline' id='l239' data-llen='4984:5007'>　鄭鍔曰既以三宥求之其可宥也又求以生之而有</span><br/>
<span class='tline' id='l240' data-llen='5007:5030'>　三赦之灋焉葢宥也者雖所以寛其罪然尚有罪以</span><br/>
<span class='tline' id='l241' data-llen='5030:5057'><a onclick="displayPageImage('KR1d0014', 'WYG', '010-14a' );" name="010-14a" class="pb">[010-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5057:5077'>　加之不若赦之為恩先王用刑豈真有意哉</span><br/>
<span class='tline' id='l243' data-llen='5077:5100'>司約掌邦國及萬民之約劑治神之約為上治民之約</span><br/>
<span class='tline' id='l244' data-llen='5100:5123'>次之治地之約次之治功之約次之治器之約次之治</span><br/>
<span class='tline' id='l245' data-llen='5123:5130'>摯之約次之</span><br/>
<span class='tline' id='l246' data-llen='5130:5153'>　鄭鍔曰成王之于魯也命得郊與祀泰山外祭則郊</span><br/>
<span class='tline' id='l247' data-llen='5153:5176'>　社内祭則甞禘與夫三代命祀祭不越望是也又曰</span><br/>
<span class='tline' id='l248' data-llen='5176:5199'>　周分魯以殷民六族條氏徐氏蕭氏索氏長勺氏尾</span><br/>
<span class='tline' id='l249' data-llen='5199:5222'>　勺氏分康叔以殷氏七族陶氏施氏繁氏錡氏樊氏</span><br/>
<span class='tline' id='l250' data-llen='5222:5249'><a onclick="displayPageImage('KR1d0014', 'WYG', '010-14b' );" name="010-14b" class="pb">[010-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5249:5272'>　饑氏終葵氏分唐叔以懐姓九宗職官五正則治民</span><br/>
<span class='tline' id='l252' data-llen='5272:5281'>　不可以無約也</span><br/>
<span class='tline' id='l253' data-llen='5281:5298'>凡大約劑書于宗彛小約劑書于丹圖</span><br/>
<span class='tline' id='l254' data-llen='5298:5321'>　鄭鍔曰大約劑與諸侯為約欲與宗彛並大小約劑</span><br/>
<span class='tline' id='l255' data-llen='5321:5336'>　與萬民為約欲與丹書永𫝊</span><br/>
<span class='tline' id='l256' data-llen='5336:5359'>若有訟者則珥而辟藏其不信者服墨刑若大亂則六</span><br/>
<span class='tline' id='l257' data-llen='5359:5369'>官辟藏其不信者殺</span><br/>
<span class='tline' id='l258' data-llen='5369:5392'>　大司冦云凡邦之盟約大史司㑹及六官皆受其貳</span><br/>
<span class='tline' id='l259' data-llen='5392:5419'><a onclick="displayPageImage('KR1d0014', 'WYG', '010-15a' );" name="010-15a" class="pb">[010-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5419:5443'>　而藏之若大亂則諸侯僣竊變亂舊章而去其典籍必</span><br/>
<span class='tline' id='l261' data-llen='5443:5466'>　率六官而共辟其藏以眀其罪大六卿共証之不信</span><br/>
<span class='tline' id='l262' data-llen='5466:5476'>　者則必誅無赦也</span><br/>
<span class='tline' id='l263' data-llen='5476:5499'>司<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/>掌<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/>載之灋</span><br/>
<span class='tline' id='l264' data-llen='5499:5529'>　鄭鍔曰世之說者皆謂<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/>為衰世之事先王所無有</span><br/>
<span class='tline' id='l265' data-llen='5529:5559'>　其說出于禮記<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/>詛不及三王也甞考之書載苖民</span><br/>
<span class='tline' id='l266' data-llen='5559:5589'>　之罪以為民興胥漸泯泯棼棼罔中于信以覆詛<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/></span><br/>
<span class='tline' id='l267' data-llen='5589:5619'>　則五帝之世已有是事詩云君子屢<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/>亂是用長非</span><br/>
<span class='tline' id='l268' data-llen='5619:5646'><a onclick="displayPageImage('KR1d0014', 'WYG', '010-15b' );" name="010-15b" class="pb">[010-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5646:5676'>　謂不可也謂<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/>之屢而無信適所以長亂也學者不</span><br/>
<span class='tline' id='l270' data-llen='5676:5699'>　察以周官太平之書胡為王府有珠槃玉敦之事戎</span><br/>
<span class='tline' id='l271' data-llen='5699:5729'>　右有賛牛耳桃茢之文于此又設司<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/>之官而信何</span><br/>
<span class='tline' id='l272' data-llen='5729:5752'>　休戰國隂謀之說葢不考之詩書耳先王以信結民</span><br/>
<span class='tline' id='l273' data-llen='5752:5789'>　上不欺下而下不詐上猶用<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/>以結信葢<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/>雖未必</span><br/>
<span class='tline' id='l274' data-llen='5789:5812'>　用去古稍逺淳厚一散則世未甞皆君子而無小人</span><br/>
<span class='tline' id='l275' data-llen='5812:5836'>　皆善良而無嵬瑣此司<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/>所由設歟</span><br/>
<span class='tline' id='l276' data-llen='5836:5866'>凡邦國有疑㑹同則掌其<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/>約之載及其禮儀北面詔</span><br/>
<span class='tline' id='l277' data-llen='5866:5893'><a onclick="displayPageImage('KR1d0014', 'WYG', '010-16a' );" name="010-16a" class="pb">[010-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5893:5930'>眀神既<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/>則貳之<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/>萬民之犯命者詛其不信者亦如</span><br/>
<span class='tline' id='l279' data-llen='5930:5933'>之</span><br/>
<span class='tline' id='l280' data-llen='5933:5963'>　歐陽氏曰<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/>之禮儀即朿牲載書㰱血牛耳桃茢珠</span><br/>
<span class='tline' id='l281' data-llen='5963:5993'>　槃玉敦之事也　鄭鍔曰神向眀而司<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/>向幽以神</span><br/>
<span class='tline' id='l282' data-llen='5993:6016'>　為眀而南面告幽故北面也又曰禮儀皆北面詔眀</span><br/>
<span class='tline' id='l283' data-llen='6016:6025'>　神故曰亦如之</span><br/>
<span class='tline' id='l284' data-llen='6025:6062'>凡民之有約劑者其貳在司<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/>有獄訟者則使之<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/>詛</span><br/>
<span class='tline' id='l285' data-llen='6062:6085'>凡盟詛各以其地域之衆庶共其牲而致焉既盟則為</span><br/>
<span class='tline' id='l286' data-llen='6085:6112'><a onclick="displayPageImage('KR1d0014', 'WYG', '010-16b' );" name="010-16b" class="pb">[010-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6112:6127'>司<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/>共祈酒脯</span><br/>
<span class='tline' id='l288' data-llen='6127:6157'>　鄭鍔曰有約劑而不信至于訟獄則使之<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/>詛中有</span><br/>
<span class='tline' id='l289' data-llen='6157:6180'>　所愧者不敢聴而獄訟自息矣竊疑周家獄訟者先</span><br/>
<span class='tline' id='l290' data-llen='6180:6217'>　使之<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/>詛<img height='20' width='20' alt='&amp;KR0576' title='KR0576' src='https://raw.githubusercontent.com/kanripo/KR-Gaiji/master/images/KR0576.png'/>詛已訖乃使之束矢鈞金措刑之術本</span><br/>
<span class='tline' id='l291' data-llen='6217:6223'>　諸乎此</span><br/>
<span class='tline' id='l292' data-llen='6223:6246'>職金掌凡金玉錫石丹青之戒令受其入征者辨其物</span><br/>
<span class='tline' id='l293' data-llen='6246:6276'>之<img height='20' width='20' alt='&amp;KR0839' title='KR0839' src='https://raw.githubusercontent.com/kanripo/KR-Gaiji/master/images/KR0839.png'/>惡與其數量楬而璽之入其金錫于為兵噐之府</span><br/>
<span class='tline' id='l294' data-llen='6276:6299'>入其玉石丹青于守藏之府入其要掌受士之金罰貨</span><br/>
<span class='tline' id='l295' data-llen='6299:6326'><a onclick="displayPageImage('KR1d0014', 'WYG', '010-17a' );" name="010-17a" class="pb">[010-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6326:6333'>罰入于司兵</span><br/>
<span class='tline' id='l297' data-llen='6333:6356'>　歐陽氏曰金罰疑是入鈞金三日乃聴者亦是也朝</span><br/>
<span class='tline' id='l298' data-llen='6356:6379'>　士之職凡民同貨賄者令以國法行之犯令者刑罰</span><br/>
<span class='tline' id='l299' data-llen='6379:6402'>　之此所以有貨罰也金罰貨罰二者皆自士官而入</span><br/>
<span class='tline' id='l300' data-llen='6402:6425'>　于職金故職金受之以入于司兵槀人掌受財于職</span><br/>
<span class='tline' id='l301' data-llen='6425:6445'>　金以齎其工金言入于司兵者大總言之與</span><br/>
<span class='tline' id='l302' data-llen='6445:6468'>旅于上帝則共其金版饗諸侯亦如之凡國有大故而</span><br/>
<span class='tline' id='l303' data-llen='6468:6477'>用金石則掌其令</span><br/>
<span class='tline' id='l304' data-llen='6477:6504'><a onclick="displayPageImage('KR1d0014', 'WYG', '010-17b' );" name="010-17b" class="pb">[010-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6504:6517'>　鄭鍔曰屏風以金為飾與</span><br/>
<span class='tline' id='l306' data-llen='6517:6540'>司厲掌盜賊之任器貨賄辨其物皆有數量賈而楬之</span><br/>
<span class='tline' id='l307' data-llen='6540:6563'>入于司兵其奴男子入于罪隸女子入于舂槀凡有爵</span><br/>
<span class='tline' id='l308' data-llen='6563:6578'>者與七十者與未齓者皆不為奴</span><br/>
<span class='tline' id='l309' data-llen='6578:6601'>　歐陽氏曰辨其物兵器不一也貨賄不同也皆有数</span><br/>
<span class='tline' id='l310' data-llen='6601:6624'>　量計其多少之數也賈而楬之計其貴賤之直也然</span><br/>
<span class='tline' id='l311' data-llen='6624:6641'>　後入于司兵防其侵欺及更易之也</span><br/>
<span class='tline' id='l312' data-llen='6641:6664'>犬人掌犬牲凡祭祀共犬牲用牷物伏瘞亦如之凡㡬</span><br/>
<span class='tline' id='l313' data-llen='6664:6691'><a onclick="displayPageImage('KR1d0014', 'WYG', '010-18a' );" name="010-18a" class="pb">[010-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6691:6712'>珥沈辜用駹可也凡相犬牽犬者屬焉掌其政治</span><br/>
<span class='tline' id='l315' data-llen='6712:6735'>　鄭鍔曰盧令歇驕之類不得不相其善惡以犬遺人</span><br/>
<span class='tline' id='l316' data-llen='6735:6758'>　當防其噬囓相之則不失其善惡之實牽之則不失</span><br/>
<span class='tline' id='l317' data-llen='6758:6781'>　左右之防　歐陽氏曰掌其官之政治若用牷用駹</span><br/>
<span class='tline' id='l318' data-llen='6781:6804'>　因所祭以别其所用相犬牽犬之職擇其人差其廪</span><br/>
<span class='tline' id='l319' data-llen='6804:6811'>　禄皆是也</span><br/>
<span class='tline' id='l320' data-llen='6811:6834'>司圜掌収教罷民凡害人者弗使冠飾而加眀刑焉任</span><br/>
<span class='tline' id='l321' data-llen='6834:6857'>之以事而収教之能改者上罪三年而舍中罪二年而</span><br/>
<span class='tline' id='l322' data-llen='6857:6884'><a onclick="displayPageImage('KR1d0014', 'WYG', '010-18b' );" name="010-18b" class="pb">[010-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6884:6907'>舍下罪一年而舍其不能改而出圜土者殺雖出三年</span><br/>
<span class='tline' id='l324' data-llen='6907:6928'>不齒凡圜土之刑人也不虧體其罰人也不虧財</span><br/>
<span class='tline' id='l325' data-llen='6928:6951'>　冠以飾首也弗使冠飾使之免冠而見首也加眀刑</span><br/>
<span class='tline' id='l326' data-llen='6951:6974'>　者以版書其罪状與姓名著于背表示于人　鄭氏</span><br/>
<span class='tline' id='l327' data-llen='6974:6997'>　曰罷民不能自強于善散而無所屬故自恣而為害</span><br/>
<span class='tline' id='l328' data-llen='6997:7020'>　拘之圜土而役之所以収之也勞苦之使其善心自</span><br/>
<span class='tline' id='l329' data-llen='7020:7043'>　生所以教之也弗使冠飾以見其無禮而被辱眀書</span><br/>
<span class='tline' id='l330' data-llen='7043:7064'>　其罪于背所以告人使知其以是罪而至此也</span><br/>
<span class='tline' id='l331' data-llen='7064:7091'><a onclick="displayPageImage('KR1d0014', 'WYG', '010-19a' );" name="010-19a" class="pb">[010-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7091:7114'>掌囚掌守盜賊凡囚者上罪梏拲而桎中罪桎梏下罪</span><br/>
<span class='tline' id='l333' data-llen='7114:7130'>梏王之同族拲有爵者桎以待弊罪</span><br/>
<span class='tline' id='l334' data-llen='7130:7153'>　臨江劉氏曰梏者校也在頭曰梏春秋傳曰以弓梏</span><br/>
<span class='tline' id='l335' data-llen='7153:7173'>　華弱于朝謂之梏者以其在首猶牛馬梏耳</span><br/>
<span class='tline' id='l336' data-llen='7173:7196'>及刑殺告刑于王奉而適朝士加眀梏以適市而刑殺</span><br/>
<span class='tline' id='l337' data-llen='7196:7218'>之凡有爵者與王之同族奉而適甸師氏以待刑殺</span><br/>
<span class='tline' id='l338' data-llen='7218:7241'>　案王鄭之說適朝士絶句以朝士掌外朝王與公卿</span><br/>
<span class='tline' id='l339' data-llen='7241:7264'>　聴獄訟之所恐王與公卿或又得而審詳焉重人命</span><br/>
<span class='tline' id='l340' data-llen='7264:7291'><a onclick="displayPageImage('KR1d0014', 'WYG', '010-19b' );" name="010-19b" class="pb">[010-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7291:7297'>　之至也</span><br/>
<span class='tline' id='l342' data-llen='7297:7320'>掌戮掌斬殺賊諜而摶之凡殺其親者焚之殺王之親</span><br/>
<span class='tline' id='l343' data-llen='7320:7343'>者辜之凡殺人者踣諸市肆之三日刑盜于市凡罪之</span><br/>
<span class='tline' id='l344' data-llen='7343:7366'>麗于灋者亦如之唯王之同族與有爵者殺之于甸師</span><br/>
<span class='tline' id='l345' data-llen='7366:7369'>氏</span><br/>
<span class='tline' id='l346' data-llen='7369:7392'>　歐陽氏曰凡殺人者皆于市罪不至死而加刑不于</span><br/>
<span class='tline' id='l347' data-llen='7392:7413'>　市獨盜則刑于市焉惡之之甚欲人懲之切也</span><br/>
<span class='tline' id='l348' data-llen='7413:7436'>凡軍旅田役斬殺刑戮亦如之墨者使守門劓者使守</span><br/>
<span class='tline' id='l349' data-llen='7436:7463'><a onclick="displayPageImage('KR1d0014', 'WYG', '010-20a' );" name="010-20a" class="pb">[010-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7463:7481'>關宫者使守内刖者使守囿髠者使守積</span><br/>
<span class='tline' id='l351' data-llen='7481:7504'>　歐陽氏曰軍旅田役之時所有斬殺刑戮之事亦如</span><br/>
<span class='tline' id='l352' data-llen='7504:7527'>　刑盜于市踣諸市肆之三日葢所謂小懲而大戒也</span><br/>
<span class='tline' id='l353' data-llen='7527:7550'>司隸掌五隸之灋辨其物而掌其政令帥其民而搏盜</span><br/>
<span class='tline' id='l354' data-llen='7550:7573'>賊役國中之辱事為百官積任器凡囚執人之事邦有</span><br/>
<span class='tline' id='l355' data-llen='7573:7596'>祭祀賓客喪紀之事則役其煩辱之事掌帥四翟之隸</span><br/>
<span class='tline' id='l356' data-llen='7596:7620'>使之皆服其邦之服執其邦之兵守王宫與野舎之厲禁</span><br/>
<span class='tline' id='l357' data-llen='7620:7644'>　狄或作翟前漢匈奴𫝊曰夷翟是也此四翟謂蠻閩</span><br/>
<span class='tline' id='l358' data-llen='7644:7671'><a onclick="displayPageImage('KR1d0014', 'WYG', '010-20b' );" name="010-20b" class="pb">[010-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7671:7680'>　夷貉四者之翟</span><br/>
<span class='tline' id='l360' data-llen='7680:7703'>罪隸掌役百官府與凡有守者掌使令之小事凡封國</span><br/>
<span class='tline' id='l361' data-llen='7703:7727'>若家牛助為牽傍其守王宫與其厲禁者如蠻𨽻之事</span><br/>
<span class='tline' id='l362' data-llen='7727:7750'>　鄭鍔曰凡封諸侯與其大夫之家彼挈其所有以之</span><br/>
<span class='tline' id='l363' data-llen='7750:7774'>　官或得用公之牛以助其載任則罪𨽻為之牽傍也</span><br/>
<span class='tline' id='l364' data-llen='7774:7797'>　在前曰牽在旁曰傍豈詩人所謂王命傅御遷其私</span><br/>
<span class='tline' id='l365' data-llen='7797:7821'>　人者歟然罪𨽻乃中國之人因親屬有罪沒入于官</span><br/>
<span class='tline' id='l366' data-llen='7821:7844'>　與四夷之人不同故不掌鳥獸牛馬之事所以別中</span><br/>
<span class='tline' id='l367' data-llen='7844:7871'><a onclick="displayPageImage('KR1d0014', 'WYG', '010-21a' );" name="010-21a" class="pb">[010-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7871:7876'>　外也</span><br/>
<span class='tline' id='l369' data-llen='7876:7900'>蠻𨽻掌役校人養馬其在王宫者執其國之兵以守王</span><br/>
<span class='tline' id='l370' data-llen='7900:7910'>宫在野外則守厲禁</span><br/>
<span class='tline' id='l371' data-llen='7910:7926'>　鄭鍔曰蠻人知養馬故以役校人</span><br/>
<span class='tline' id='l372' data-llen='7926:7949'>閩𨽻掌役畜養鳥而阜蕃教擾之掌子則取𨽻焉</span><br/>
<span class='tline' id='l373' data-llen='7949:7973'>　鄭鍔曰閩人知養馬故以役掌畜四𨽻皆言守王宫</span><br/>
<span class='tline' id='l374' data-llen='7973:7997'>　之事而閩𨽻不言者閩蠻之别種以蠻𨽻見之爾</span><br/>
<span class='tline' id='l375' data-llen='7997:8021'>　歐陽氏曰掌子則取𨽻焉其義未詳或有闕文悮字</span><br/>
<span class='tline' id='l376' data-llen='8021:8048'><a onclick="displayPageImage('KR1d0014', 'WYG', '010-21b' );" name="010-21b" class="pb">[010-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8048:8071'>　也或謂掌子謂鳥至于阜蕃而欲之掌其子則取閩</span><br/>
<span class='tline' id='l378' data-llen='8071:8084'>　𨽻之屬以其人知畜養</span><br/>
<span class='tline' id='l379' data-llen='8084:8108'>夷𨽻掌役牧人養牛馬與鳥言其守王宫者與其守厲</span><br/>
<span class='tline' id='l380' data-llen='8108:8118'>禁者如蠻𨽻之事</span><br/>
<span class='tline' id='l381' data-llen='8118:8141'>　鄭鍔曰夷人知養牛馬通鳥言故以役牧人　歐陽</span><br/>
<span class='tline' id='l382' data-llen='8141:8165'>　氏曰蠻𨽻守王宫者執其國之兵在野外則守厲禁</span><br/>
<span class='tline' id='l383' data-llen='8165:8172'>　貉𨽻同</span><br/>
<span class='tline' id='l384' data-llen='8172:8196'>貉𨽻掌役服不氏而養獸而教擾之掌與獸言其守王</span><br/>
<span class='tline' id='l385' data-llen='8196:8223'><a onclick="displayPageImage('KR1d0014', 'WYG', '010-22a' );" name="010-22a" class="pb">[010-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8223:8239'>宫者與其守厲禁者如蠻𨽻之事</span><br/>
<span class='tline' id='l387' data-llen='8239:8262'>　鄭鍔曰或謂南方曰蠻閩則其别種也東方曰夷貉</span><br/>
<span class='tline' id='l388' data-llen='8262:8286'>　則其别種也獨無西戎之𨽻何耶葢周之始開國于</span><br/>
<span class='tline' id='l389' data-llen='8286:8309'>　西戎西戎服之乆矣武王伐紂庸蜀羗髳㣲盧彭濮</span><br/>
<span class='tline' id='l390' data-llen='8309:8332'>　皆從則不待于征伐而虜獲之也至于蠻閩夷貉之</span><br/>
<span class='tline' id='l391' data-llen='8332:8355'>　國自克商始通道于九夷八蠻其間有不服者或征</span><br/>
<span class='tline' id='l392' data-llen='8355:8381'>　伐而取之故以為𨽻爾　應龍曰自罪𨽻至貉𨽻通</span><br/>
<span class='tline' id='l393' data-llen='8381:8407'>　為五𨽻皆掌于司𨽻一官以五者其𨽻各有百二十</span><br/>
<span class='tline' id='l394' data-llen='8407:8434'><a onclick="displayPageImage('KR1d0014', 'WYG', '010-22b' );" name="010-22b" class="pb">[010-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8434:8457'>　人故于百二十人之中各分頭目以掌之遂有五者</span><br/>
<span class='tline' id='l396' data-llen='8457:8481'>　之名非如司𨽻以中士下士為之則得謂之王官也</span><br/>
</p>
<p><br/>
</p>
  </div>
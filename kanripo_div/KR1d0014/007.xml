<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0014', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　周官集傳卷七　　　　　元　毛應龍　撰</span><br/>
<span class='tline' id='l10' data-llen='210:233'>樂師掌國學之政以教國子小舞凡舞有帗舞有羽舞</span><br/>
<span class='tline' id='l11' data-llen='233:247'>有皇舞有旄舞有干舞有人舞</span><br/>
<span class='tline' id='l12' data-llen='247:270'>　聶氏圖曰帗列五采繒為之有秉舞者所執羽舞師</span><br/>
<span class='tline' id='l13' data-llen='270:309'>　註曰析白羽為之<span class='krp-note'>宛丘詩曰無冬無夏值其鷺羽值/者持也鷺翿之翳謂舞者所持以</span></span><br/>
<span class='tline' id='l14' data-llen='309:348'>　<span class='krp-note'>指麾又蔽翳其/身也形如帗</span>鄭司農曰干舞者兵舞<span class='krp-note'>劉氏曰謂執/干盾以為武</span></span><br/>
<span class='tline' id='l15' data-llen='348:378'>　<span class='krp-note'>舞/也</span>人舞者手舞<span class='krp-note'>劉氏曰謂使人效/四夷來王之舞也</span></span><br/>
<span class='tline' id='l16' data-llen='378:404'><a onclick="displayPageImage('KR1d0014', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='404:427'>教樂儀行以肆夏趨以采薺車亦如之環拜以鍾鼓為</span><br/>
<span class='tline' id='l18' data-llen='427:430'>節</span><br/>
<span class='tline' id='l19' data-llen='430:453'>　鄭鍔曰此皆王出迎賓之時所奏名曰肆夏則以安</span><br/>
<span class='tline' id='l20' data-llen='453:476'>　肆為義行則緩而安肆也名曰采薺則以齊速為義</span><br/>
<span class='tline' id='l21' data-llen='476:499'>　趍則急而齊速也在堂則賓已近故速若在車上則</span><br/>
<span class='tline' id='l22' data-llen='499:522'>　行趍然亦在車而謂之行謂之趍者盖言所奏之遲</span><br/>
<span class='tline' id='l23' data-llen='522:545'>　速與行趍時無異也又曰環拜盛禮鍾鼓盛樂也禮</span><br/>
<span class='tline' id='l24' data-llen='545:556'>　之盛者必用盛樂也</span><br/>
<span class='tline' id='l25' data-llen='556:582'><a onclick="displayPageImage('KR1d0014', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='582:605'>凡射王以騶虞為節諸侯以貍首為節大夫以采蘋為</span><br/>
<span class='tline' id='l27' data-llen='605:614'>節士以采蘩為節</span><br/>
<span class='tline' id='l28' data-llen='614:637'>　鄭鍔曰射者何以聽何以射盖言應節之難也天子</span><br/>
<span class='tline' id='l29' data-llen='637:660'>　五節以聽四節以射其詩則騶虞也諸侯三節以聽</span><br/>
<span class='tline' id='l30' data-llen='660:683'>　四節以射其詩則貍首也大夫士一節以聽四節以</span><br/>
<span class='tline' id='l31' data-llen='683:706'>　射詩則采蘋采蘩也　按射儀注云騶虞采蘋采蘩</span><br/>
<span class='tline' id='l32' data-llen='706:715'>　詩篇名貍首逸</span><br/>
<span class='tline' id='l33' data-llen='715:738'>凡樂掌其序事治其樂政凡國之小事用樂者令奏鍾</span><br/>
<span class='tline' id='l34' data-llen='738:764'><a onclick="displayPageImage('KR1d0014', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='764:787'>鼓凡樂成則告備詔來瞽臯舞及徹帥學士而歌徹令</span><br/>
<span class='tline' id='l36' data-llen='787:810'>相饗食諸侯序其樂事令奏鍾鼔令相如祭之儀燕射</span><br/>
<span class='tline' id='l37' data-llen='810:833'>帥射夫以弓矢舞樂出入令奏鍾鼔凡軍大獻教愷歌</span><br/>
<span class='tline' id='l38' data-llen='833:856'>遂倡之凡䘮陳樂器則帥樂官及序哭亦如之凡樂官</span><br/>
<span class='tline' id='l39' data-llen='856:866'>掌其政令聽其治訟</span><br/>
<span class='tline' id='l40' data-llen='866:889'>　歐陽氏曰凡聲音之正否器物之備缺時節之先後</span><br/>
<span class='tline' id='l41' data-llen='889:912'>　舞列之謹怠凡屬於樂事者無非樂政也則無非樂</span><br/>
<span class='tline' id='l42' data-llen='912:935'>　師之所當治矣鄭鍔曰國之小事或有當用樂者令</span><br/>
<span class='tline' id='l43' data-llen='935:961'><a onclick="displayPageImage('KR1d0014', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='961:981'>　奏樂者鍾鼓不當用者不令之則不敢奏也</span><br/>
<span class='tline' id='l45' data-llen='981:1004'>大胥掌學士之版以待致諸子春入學舎采合舞秋頒</span><br/>
<span class='tline' id='l46' data-llen='1004:1009'>學合聲</span><br/>
<span class='tline' id='l47' data-llen='1009:1032'>　鄭鍔曰入學頒學均謂之學也一字之義分而為經</span><br/>
<span class='tline' id='l48' data-llen='1032:1055'>　㫖不然也質之月令春入學合舞秋入學習吹之以</span><br/>
<span class='tline' id='l49' data-llen='1055:1078'>　為入學頒學者無二義皆學宫也盖周家建五學其</span><br/>
<span class='tline' id='l50' data-llen='1078:1101'>　中謂之辟雍水南曰成均水北曰上庠水東曰東序</span><br/>
<span class='tline' id='l51' data-llen='1101:1124'>　水西曰瞽宗春令學士始入學所以學於辟雍也總</span><br/>
<span class='tline' id='l52' data-llen='1124:1150'><a onclick="displayPageImage('KR1d0014', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1150:1173'>　處於此以觀其能然後分而處之至秋則所觀者以</span><br/>
<span class='tline' id='l54' data-llen='1173:1196'>　知其能否矣於是分而處之冝學禮者處之瞽宗冝</span><br/>
<span class='tline' id='l55' data-llen='1196:1219'>　學書者處之上庠宜學干戈者處之東序宜學樂者</span><br/>
<span class='tline' id='l56' data-llen='1219:1242'>　處之成均非惟不分學士為二義又合周家立學之</span><br/>
<span class='tline' id='l57' data-llen='1242:1247'>　制也</span><br/>
<span class='tline' id='l58' data-llen='1247:1269'>以六樂之㑹正舞位以序出入舞者比樂官展樂器</span><br/>
<span class='tline' id='l59' data-llen='1269:1292'>　歐陽謙之曰當合樂之時掌樂之官欲其俱在焉作</span><br/>
<span class='tline' id='l60' data-llen='1292:1315'>　樂之器欲其俱備焉故湏此展省之然後可以作樂</span><br/>
<span class='tline' id='l61' data-llen='1315:1341'><a onclick="displayPageImage('KR1d0014', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1341:1364'>　也必大胥比之展之何也大胥掌習舞者此之合樂</span><br/>
<span class='tline' id='l63' data-llen='1364:1377'>　其為學士習舞而設故耶</span><br/>
<span class='tline' id='l64' data-llen='1377:1396'>凡祭祀之用樂者以鼓徴學士序宫中之事</span><br/>
<span class='tline' id='l65' data-llen='1396:1419'>　鄭鍔曰如當用樂則鳴鼔以召學士記曰大昕鼔徴</span><br/>
<span class='tline' id='l66' data-llen='1419:1442'>　以警衆也歐陽氏曰大胥所職盖無與於宫中而云</span><br/>
<span class='tline' id='l67' data-llen='1442:1465'>　宫中之事竊意宫字當為官字序官中之事序次其</span><br/>
<span class='tline' id='l68' data-llen='1465:1487'>　一官所掌之事也士師云掌官之政令與此意同</span><br/>
<span class='tline' id='l69' data-llen='1487:1510'>小胥掌學士之徴令而比之觵其不敬者巡舞列而撻</span><br/>
<span class='tline' id='l70' data-llen='1510:1536'><a onclick="displayPageImage('KR1d0014', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1536:1559'>其怠慢者正樂縣之位王宫縣諸侯軒縣卿大夫判縣</span><br/>
<span class='tline' id='l72' data-llen='1559:1577'>士犆縣辨其聲凡縣鍾磬半為堵全為肆</span><br/>
<span class='tline' id='l73' data-llen='1577:1600'>大師掌六律六同以合隂陽之聲陽聲黄鍾太簇姑洗</span><br/>
<span class='tline' id='l74' data-llen='1600:1622'>蕤賓夷則無射隂聲大吕應鍾南吕函鍾小吕夾鍾</span><br/>
<span class='tline' id='l75' data-llen='1622:1645'>　鄭鍔曰陽律則順而左旋隂吕則逆而右轉進陽退</span><br/>
<span class='tline' id='l76' data-llen='1645:1668'>　隂故迎而與之合也大師以十二管吹而求其合方</span><br/>
<span class='tline' id='l77' data-llen='1668:1691'>　其未得所合則陽自為陽隂自為隂樂聲無自能合</span><br/>
<span class='tline' id='l78' data-llen='1691:1714'>　及其吹而合之則黄鍾與大吕配大簇與應鍾合姑</span><br/>
<span class='tline' id='l79' data-llen='1714:1740'><a onclick="displayPageImage('KR1d0014', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1740:1763'>　洗奏而南吕應蕤賓奏而林鍾從由是天地神人皆</span><br/>
<span class='tline' id='l81' data-llen='1763:1786'>　可得而感動之六吕亦名六同謂同乎陽也又名六</span><br/>
<span class='tline' id='l82' data-llen='1786:1798'>　間謂間於六陽之間也</span><br/>
<span class='tline' id='l83' data-llen='1798:1821'>皆文之以五聲宫商角徴羽皆播之以八音金石土革</span><br/>
<span class='tline' id='l84' data-llen='1821:1827'>絲木匏竹</span><br/>
<span class='tline' id='l85' data-llen='1827:1850'>　鄭鍔曰六律六同已合則必以五聲文之易曰物相</span><br/>
<span class='tline' id='l86' data-llen='1850:1872'>　雜故曰文言用五聲以相雜使如錦綉之成文也</span><br/>
<span class='tline' id='l87' data-llen='1872:1895'>　司馬氏樂書註曰宫弦最大用八十一絲聲重而尊</span><br/>
<span class='tline' id='l88' data-llen='1895:1921'><a onclick="displayPageImage('KR1d0014', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1921:1944'>　故為君商是金金為决斷臣事也弦用七十二絲次</span><br/>
<span class='tline' id='l90' data-llen='1944:1967'>　宫如臣次君也角弦用六十四絲聲居宫羽之中比</span><br/>
<span class='tline' id='l91' data-llen='1967:1990'>　君為劣比事為優故云清濁中民之象徴屬夏夏時</span><br/>
<span class='tline' id='l92' data-llen='1990:2013'>　生長萬物皆成形體事亦有體故配事弦用五十四</span><br/>
<span class='tline' id='l93' data-llen='2013:2036'>　絲羽為水最清物之象弦用四十八絲或問六律六</span><br/>
<span class='tline' id='l94' data-llen='2036:2059'>　同相合相生之義鄭鍔曰黃鍾者言陽氣始萌於黃</span><br/>
<span class='tline' id='l95' data-llen='2059:2082'>　泉之宫施布種地也大吕言陽氣大旅助乎陽以牙</span><br/>
<span class='tline' id='l96' data-llen='2082:2105'>　物也大蔟言陽氣大族出乎地也夾鍾言夾助乎陽</span><br/>
<span class='tline' id='l97' data-llen='2105:2131'><a onclick="displayPageImage('KR1d0014', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2131:2154'>　以宣乎種物也亦謂之圜鍾以為圜丘之樂宫取天</span><br/>
<span class='tline' id='l99' data-llen='2154:2177'>　體之圓以言之也小吕言隂氣旅助乎陽始萌而尚</span><br/>
<span class='tline' id='l100' data-llen='2177:2200'>　小亦謂之中吕言至此地為隂陽之中處也蕤繼也</span><br/>
<span class='tline' id='l101' data-llen='2200:2224'>　賓尊也言陽氣𨗳隂氣而生養萬物也函鍾即林鍾</span><br/>
<span class='tline' id='l102' data-llen='2224:2247'>　也林君也君氣繼陽君主種物也又謂之函鍾言地</span><br/>
<span class='tline' id='l103' data-llen='2247:2270'>　道之能包容也夷則言陽氣正法度使隂夷則傷物</span><br/>
<span class='tline' id='l104' data-llen='2270:2293'>　也南吕言隂氣助陽而任成萬物也南任也又言南</span><br/>
<span class='tline' id='l105' data-llen='2293:2316'>　方之功成於此也無射言陽氣成物終而復始無有</span><br/>
<span class='tline' id='l106' data-llen='2316:2342'><a onclick="displayPageImage('KR1d0014', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2342:2361'>　厭射應鍾言隂氣應無射而閉藏種物也</span><br/>
<span class='tline' id='l108' data-llen='2361:2384'>教六詩曰風曰賦曰比曰興曰雅曰頌以六德為之本</span><br/>
<span class='tline' id='l109' data-llen='2384:2392'>以六律為之音</span><br/>
<span class='tline' id='l110' data-llen='2392:2415'>　歐陽氏曰教六詩未必即是教之歌詩也以風賦比</span><br/>
<span class='tline' id='l111' data-llen='2415:2438'>　興雅頌之義教之爾故瞽矇以歌詩為職而不知其</span><br/>
<span class='tline' id='l112' data-llen='2438:2455'>　義得無如齊髙厚之歌詩不類者乎</span><br/>
<span class='tline' id='l113' data-llen='2455:2485'>大祭祀帥瞽登歌令奏擊拊下管播樂器令奏鼔<img height='20' width='20' alt='&amp;KR0615' title='KR0615' src='https://raw.githubusercontent.com/kanripo/KR-Gaiji/master/images/KR0615.png'/>大</span><br/>
<span class='tline' id='l114' data-llen='2485:2508'>饗亦如之大射帥瞽而歌射節大師執同律以聽軍聲</span><br/>
<span class='tline' id='l115' data-llen='2508:2534'><a onclick="displayPageImage('KR1d0014', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2534:2556'>而詔吉㐫大䘮帥瞽而廞作匶諡凡國之瞽矇正焉</span><br/>
<span class='tline' id='l117' data-llen='2556:2579'>　林氏曰堂上之樂以歌為主故謂之升歌堂下之樂</span><br/>
<span class='tline' id='l118' data-llen='2579:2591'>　以管為主故謂之下管</span><br/>
<span class='tline' id='l119' data-llen='2591:2606'>小師掌教鼔鼗柷敔塤簫管絃歌</span><br/>
<span class='tline' id='l120' data-llen='2606:2629'>　孔氏曰柷以合樂敔以止樂　聶氏圖曰爾雅註云</span><br/>
<span class='tline' id='l121' data-llen='2629:2648'>　簫二十三管風俗通云舜作簫以象鳯翼</span><br/>
<span class='tline' id='l122' data-llen='2648:2673'>大祭祀登歌擊拊下管擊應鼔徹歌大饗亦如之大喪與廞</span><br/>
<span class='tline' id='l123' data-llen='2673:2696'>　歐陽氏曰擊拊應鼔歌三事小師之職也以登歌下</span><br/>
<span class='tline' id='l124' data-llen='2696:2722'><a onclick="displayPageImage('KR1d0014', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2722:2745'>　管徹為節也大饗亦如之從登歌擊拊下管擊應鼔</span><br/>
<span class='tline' id='l126' data-llen='2745:2757'>　徹歌皆如祭祀之時也</span><br/>
<span class='tline' id='l127' data-llen='2757:2785'>凡小祭祀小樂事鼓<img height='20' width='20' alt='&amp;KR0615' title='KR0615' src='https://raw.githubusercontent.com/kanripo/KR-Gaiji/master/images/KR0615.png'/>掌六樂聲音之節與其和</span><br/>
<span class='tline' id='l128' data-llen='2785:2822'>　歐陽氏曰<img height='20' width='20' alt='&amp;KR0615' title='KR0615' src='https://raw.githubusercontent.com/kanripo/KR-Gaiji/master/images/KR0615.png'/>所以引樂也大祭祀大饗大師鼔<img height='20' width='20' alt='&amp;KR0615' title='KR0615' src='https://raw.githubusercontent.com/kanripo/KR-Gaiji/master/images/KR0615.png'/>以</span><br/>
<span class='tline' id='l129' data-llen='2822:2848'>　引樂小祭祀小樂事則小師鼓<img height='20' width='20' alt='&amp;KR0615' title='KR0615' src='https://raw.githubusercontent.com/kanripo/KR-Gaiji/master/images/KR0615.png'/>以引樂</span><br/>
<span class='tline' id='l130' data-llen='2848:2862'>瞽矇掌播鼗柷敔塤簫管絃歌</span><br/>
<span class='tline' id='l131' data-llen='2862:2885'>　鄭鍔曰古之王者作樂必欲審聽其音非好樂也盖</span><br/>
<span class='tline' id='l132' data-llen='2885:2908'>　將以知政爾聽必使矇瞍者謂其收視於内不亂於</span><br/>
<span class='tline' id='l133' data-llen='2908:2934'><a onclick="displayPageImage('KR1d0014', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2934:2957'>　外聽必審也然人而無見乃廢疾也使其以疾而見</span><br/>
<span class='tline' id='l135' data-llen='2957:2980'>　廢則先王之所不忍者是故閽者使守門刖者使守</span><br/>
<span class='tline' id='l136' data-llen='2980:3003'>　積聾者使司視而瞽者使司聽兹又不忍棄人之仁</span><br/>
<span class='tline' id='l137' data-llen='3003:3008'>　心也</span><br/>
<span class='tline' id='l138' data-llen='3008:3019'>諷誦詩世奠繫鼓琴瑟</span><br/>
<span class='tline' id='l139' data-llen='3019:3042'>　鄭鍔曰諷誦詩及世奠繫則鼔琴瑟以颺之使聽者</span><br/>
<span class='tline' id='l140' data-llen='3042:3065'>　既聞其聲又逹其意當諷誦而鼓琴所以平和君心</span><br/>
<span class='tline' id='l141' data-llen='3065:3088'>　也其心和平則聞規戒不惟不怒且又樂而無倦也</span><br/>
<span class='tline' id='l142' data-llen='3088:3114'><a onclick="displayPageImage('KR1d0014', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3114:3137'>　或謂先王使公卿大夫各致其規警諷諌非不足以</span><br/>
<span class='tline' id='l144' data-llen='3137:3160'>　聞過彼微而樂工乃使之諷誦古時及世帝繫耶愚</span><br/>
<span class='tline' id='l145' data-llen='3160:3183'>　謂得於言則其聽也未必審得於樂則其聞也入必</span><br/>
<span class='tline' id='l146' data-llen='3183:3206'>　深所樂在是所聞必詳因恱樂之時得規戒之益其</span><br/>
<span class='tline' id='l147' data-llen='3206:3229'>　效㨗於卿大夫之諫非以為朝廷百辟無能誦前代</span><br/>
<span class='tline' id='l148' data-llen='3229:3251'>　之事以論興衰也所謂瞽矇誦詩之諫見於此矣</span><br/>
<span class='tline' id='l149' data-llen='3251:3264'>掌九德六詩之歌以役大師</span><br/>
<span class='tline' id='l150' data-llen='3264:3287'>　鄭鍔曰九德之歌夏書九功之可歌者也六詩之歌</span><br/>
<span class='tline' id='l151' data-llen='3287:3313'><a onclick="displayPageImage('KR1d0014', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3313:3334'>　風賦比興雅頌之聲節以役大師聽從其令也</span><br/>
<span class='tline' id='l153' data-llen='3334:3349'>眡瞭掌凡樂事播鼗擊頌磬笙磬</span><br/>
<span class='tline' id='l154' data-llen='3349:3372'>　鄭鍔曰樂工用瞽矇三百人故用眡瞭亦用三百人</span><br/>
<span class='tline' id='l155' data-llen='3372:3395'>　以扶之其眡明瞭又明者也播鼗本瞽矇事為其無</span><br/>
<span class='tline' id='l156' data-llen='3395:3418'>　目故眡瞭先播之使聞皆言播鼗盖有先後也又曰</span><br/>
<span class='tline' id='l157' data-llen='3418:3441'>　列於東方謂之笙磬東物生之地取物所由生之義</span><br/>
<span class='tline' id='l158' data-llen='3441:3464'>　列於西方謂之頌磬西物成功可歌之義眡瞭或擊</span><br/>
<span class='tline' id='l159' data-llen='3464:3473'>　其東或擊其西</span><br/>
<span class='tline' id='l160' data-llen='3473:3499'><a onclick="displayPageImage('KR1d0014', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3499:3511'>掌大師之縣凡樂事相瞽</span><br/>
<span class='tline' id='l162' data-llen='3511:3534'>　鄭鍔曰大師知音然目不明於眡故為之正其序又</span><br/>
<span class='tline' id='l163' data-llen='3534:3544'>　曰相瞽矇以升堂</span><br/>
<span class='tline' id='l164' data-llen='3544:3567'>大䘮廞樂器大旅亦如之賔射皆奏其鍾鼓鼜愷獻亦</span><br/>
<span class='tline' id='l165' data-llen='3567:3571'>如之</span><br/>
<span class='tline' id='l166' data-llen='3571:3594'>　歐陽氏曰賔射皆奏其鍾鼓言皆則賔客與射為両</span><br/>
<span class='tline' id='l167' data-llen='3594:3617'>　事言其則鍾鼓眡瞭自作也凡樂事有令之者又有</span><br/>
<span class='tline' id='l168' data-llen='3617:3640'>　奏之者又有作之者經中言奏皆是舉起引發而使</span><br/>
<span class='tline' id='l169' data-llen='3640:3667'><a onclick="displayPageImage('KR1d0014', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3667:3676'>　他人作之之意</span><br/>
<span class='tline' id='l171' data-llen='3676:3699'>典同掌六律六同之和以辨天地四方隂陽之聲以為</span><br/>
<span class='tline' id='l172' data-llen='3699:3722'>樂器凡聲髙聲䃂正聲緩下聲肆陂聲㪚險聲斂逹聲</span><br/>
<span class='tline' id='l173' data-llen='3722:3743'>嬴㣲聲韽回聲衍侈聲筰弇聲鬱薄聲甄厚聲石</span><br/>
<span class='tline' id='l174' data-llen='3743:3766'>　鄭鍔曰律呂之數皆起於黃鍾因黃鍾之數以求長</span><br/>
<span class='tline' id='l175' data-llen='3766:3789'>　短多少則律呂由是生矣律呂不和則聲必至於不</span><br/>
<span class='tline' id='l176' data-llen='3789:3812'>　和而制氣則為聲之病是故有大髙大正或䃂或緩</span><br/>
<span class='tline' id='l177' data-llen='3812:3835'>　之失器莫大於鍾於是言鍾之病鄭鍔曰形謂偏陂</span><br/>
<span class='tline' id='l178' data-llen='3835:3862'><a onclick="displayPageImage('KR1d0014', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3862:3883'>　則其聲㪚而不収又曰十二辰零鍾其不甚圜</span><br/>
<span class='tline' id='l180' data-llen='3883:3906'>凡為樂器以十有二律為之數度以十有二聲為之齊</span><br/>
<span class='tline' id='l181' data-llen='3906:3915'>量凡和樂亦如之</span><br/>
<span class='tline' id='l182' data-llen='3915:3938'>　鄭鍔曰用十二律以為之度數則長短多寡由此而</span><br/>
<span class='tline' id='l183' data-llen='3938:3961'>　生用十二聲以為之齊量則大小輕重由此而准或</span><br/>
<span class='tline' id='l184' data-llen='3961:3984'>　厚或薄或髙或下由數度之不審也以是病而求之</span><br/>
<span class='tline' id='l185' data-llen='3984:4007'>　得其聲矣或侈或弇或達或回由齊量之或差也以</span><br/>
<span class='tline' id='l186' data-llen='4007:4027'>　是病而求之得其制矣如是而為樂器和焉</span><br/>
<span class='tline' id='l187' data-llen='4027:4054'><a onclick="displayPageImage('KR1d0014', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4054:4073'>磬師掌教擊磬擊編鍾教縵樂燕樂之鍾磬</span><br/>
<span class='tline' id='l189' data-llen='4073:4096'>　鄭鍔曰先儒謂磬為四方之音又以磬音為象萬物</span><br/>
<span class='tline' id='l190' data-llen='4096:4119'>　之成盖六秋之音為至清也惟清故難調䕫特以擊</span><br/>
<span class='tline' id='l191' data-llen='4119:4142'>　石拊石百獸乃率舞詩人特曰依我磬聲此所以設</span><br/>
<span class='tline' id='l192' data-llen='4142:4154'>　磬師以教其擊之之法</span><br/>
<span class='tline' id='l193' data-llen='4154:4162'>凡祭祀奏縵樂</span><br/>
<span class='tline' id='l194' data-llen='4162:4185'>　杜子春云縵讀為怠慢之慢縵者雜聲比朝祭為慢</span><br/>
<span class='tline' id='l195' data-llen='4185:4207'>　縵非正聲祭祀亦奏縵樂將以安神示之懽心也</span><br/>
<span class='tline' id='l196' data-llen='4207:4234'><a onclick="displayPageImage('KR1d0014', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4234:4257'>鍾師掌金奏凡樂事以鍾鼓奏九夏王夏肆夏昭夏納</span><br/>
<span class='tline' id='l198' data-llen='4257:4280'>夏章夏齊夏族夏祴夏驁夏凡祭祀饗食奏燕樂凡射</span><br/>
<span class='tline' id='l199' data-llen='4280:4303'>王奏騶虞諸侯奏貍首卿大夫奏采蘋士奏采繁掌鼙</span><br/>
<span class='tline' id='l200' data-llen='4303:4308'>鼓縵樂</span><br/>
<span class='tline' id='l201' data-llen='4308:4331'>　鄭鍔曰鍾之名有鏄有鏞而又有編鍾編鍾十有六</span><br/>
<span class='tline' id='l202' data-llen='4331:4354'>　為一虡小胥正其位磬師教其擊者也鏞則十二辰</span><br/>
<span class='tline' id='l203' data-llen='4354:4377'>　之鍾書所謂笙鏞以間典同則辨其聲者也鍾師掌</span><br/>
<span class='tline' id='l204' data-llen='4377:4400'>　鳴鍾以奏樂故曰掌金奏叩之大小鳴之大小鏘鏘</span><br/>
<span class='tline' id='l205' data-llen='4400:4427'><a onclick="displayPageImage('KR1d0014', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4427:4450'>　喈喈為樂之盛故奏九夏必擊之歐陽氏曰左傳襄</span><br/>
<span class='tline' id='l207' data-llen='4450:4473'>　四年曰金奏肆夏之三工歌文王之三文王而曰工</span><br/>
<span class='tline' id='l208' data-llen='4473:4496'>　歌是有詩而可歌者也肆夏而曰金奏是徒有其聲</span><br/>
<span class='tline' id='l209' data-llen='4496:4519'>　可以金奏而無詩可歌明矣九夏之樂其所謂金奏</span><br/>
<span class='tline' id='l210' data-llen='4519:4539'>　之樂乎後世承訛習舛而以諸夏為詩篇也</span><br/>
<span class='tline' id='l211' data-llen='4539:4562'>笙師掌教龡竽笙塤籥簫箎篴管舂牘應雅以教祴樂</span><br/>
<span class='tline' id='l212' data-llen='4562:4585'>　聶氏曰諸管參差亦如鳥翼聶氏圖曰笛者滌也所</span><br/>
<span class='tline' id='l213' data-llen='4585:4608'>　以滌蕩邪穢也　徐氏音辨曰築地曰舂樂記曰迅</span><br/>
<span class='tline' id='l214' data-llen='4608:4635'><a onclick="displayPageImage('KR1d0014', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4635:4658'>　疾以雅疏云雅樂名舞者迅疾奏此雅器以節之也</span><br/>
<span class='tline' id='l216' data-llen='4658:4681'>凡祭祀與饗射共其鍾笙之樂燕樂亦如之大䘮廞其</span><br/>
<span class='tline' id='l217' data-llen='4681:4697'>樂器及𦵏奉而藏之大旅則陳之</span><br/>
<span class='tline' id='l218' data-llen='4697:4715'>　歐陽氏曰或不用備樂只用鍾與笙也</span><br/>
<span class='tline' id='l219' data-llen='4715:4738'>鎛師掌金奏之鼓凡祭祀鼓其金奏之樂饗食賔射亦</span><br/>
<span class='tline' id='l220' data-llen='4738:4761'>如之軍大獻則鼓其愷樂凡軍之夜三鼜皆鼓之守鼜</span><br/>
<span class='tline' id='l221' data-llen='4761:4776'>亦如之大䘮廞其樂器奉而藏之</span><br/>
<span class='tline' id='l222' data-llen='4776:4799'>　歐陽謙之曰凡軍之夜三鼜盖鼓人軍旅夜鼓鼜是</span><br/>
<span class='tline' id='l223' data-llen='4799:4826'><a onclick="displayPageImage('KR1d0014', 'WYG', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4826:4849'>　也皆鼓之盖鎛師以鼔警發鼓人鼔之也守鼜者盖</span><br/>
<span class='tline' id='l225' data-llen='4849:4872'>　掌固所謂夜三鼜以號戒是也亦如之亦如軍旅三</span><br/>
<span class='tline' id='l226' data-llen='4872:4889'>　鼜皆先鎛師鼔之而後有鼔鼜者也</span><br/>
<span class='tline' id='l227' data-llen='4889:4911'>韎師掌教韎樂祭祀則帥其屬而舞之大饗亦如之</span><br/>
<span class='tline' id='l228' data-llen='4911:4934'>　鄭鍔曰或謂四夷之樂東方曰韎南方曰任西方曰</span><br/>
<span class='tline' id='l229' data-llen='4934:4957'>　侏離北方曰禁韎東方之樂名設官以掌之何也愚</span><br/>
<span class='tline' id='l230' data-llen='4957:4980'>　以象胥之官推之象胥譯四夷之語者也其文曰東</span><br/>
<span class='tline' id='l231' data-llen='4980:5003'>　方曰寄南方曰象西方曰狄䪘北方曰譯以是知周</span><br/>
<span class='tline' id='l232' data-llen='5003:5030'><a onclick="displayPageImage('KR1d0014', 'WYG', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5030:5053'>　家之德能致四夷明矣至於樂則止有韎師竊以三</span><br/>
<span class='tline' id='l234' data-llen='5053:5076'>　方之樂不作於祭祀之時而東夷之樂為近正故奏</span><br/>
<span class='tline' id='l235' data-llen='5076:5099'>　之也何則東夷孔子之所欲居且為箕子之國則其</span><br/>
<span class='tline' id='l236' data-llen='5099:5122'>　樂有中國之氣可知不然何獨設官以教之歟祭祀</span><br/>
<span class='tline' id='l237' data-llen='5122:5145'>　舞韎樂明其得逺夷之懽心以祀其先王大饗亦舞</span><br/>
<span class='tline' id='l238' data-llen='5145:5168'>　之示諸侯以逺夷向化歌舞聖德如此則為諸侯者</span><br/>
<span class='tline' id='l239' data-llen='5168:5177'>　可不奉王命乎</span><br/>
<span class='tline' id='l240' data-llen='5177:5199'>旄人掌教舞㪚樂舞夷樂凡四方之以舞仕者屬焉</span><br/>
<span class='tline' id='l241' data-llen='5199:5226'><a onclick="displayPageImage('KR1d0014', 'WYG', '007-14a' );" name="007-14a" class="pb">[007-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5226:5249'>　鄭鍔曰樂師所教凡六而旄舞居其一攷之於經或</span><br/>
<span class='tline' id='l243' data-llen='5249:5272'>　用之社稷或用之山川旱暵獨旄舞無所考掌觀掌</span><br/>
<span class='tline' id='l244' data-llen='5272:5295'>　四夷之樂凡有三官曰韎師曰旄人曰鞮鞻氏作四</span><br/>
<span class='tline' id='l245' data-llen='5295:5318'>　夷之樂當從其國之舊不變其俗所尚立韎師則所</span><br/>
<span class='tline' id='l246' data-llen='5318:5341'>　服者赤韋示不變其所服也立旄人則所執者牛尾</span><br/>
<span class='tline' id='l247' data-llen='5341:5364'>　示不變其所執也立鞮鞻氏則所履者革示不變其</span><br/>
<span class='tline' id='l248' data-llen='5364:5370'>　所履也</span><br/>
<span class='tline' id='l249' data-llen='5370:5381'>凡祭祀賔客舞其燕樂</span><br/>
<span class='tline' id='l250' data-llen='5381:5408'><a onclick="displayPageImage('KR1d0014', 'WYG', '007-14b' );" name="007-14b" class="pb">[007-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5408:5431'>　鄭鍔曰祭祀賔客作燕樂之時旄人則用其所習之</span><br/>
<span class='tline' id='l252' data-llen='5431:5442'>　㪚樂夷樂而舞之也</span><br/>
<span class='tline' id='l253' data-llen='5442:5465'>籥師掌教國子舞羽龡籥祭祀則鼔羽籥之舞賔客饗</span><br/>
<span class='tline' id='l254' data-llen='5465:5482'>食則亦如之大䘮廞其樂器奉而蔵之</span><br/>
<span class='tline' id='l255' data-llen='5482:5505'>　歐陽氏曰鼔羽籥之舞亦當如鼔金奏之類使之聽</span><br/>
<span class='tline' id='l256' data-llen='5505:5516'>　鼓聲而為舞之節也</span><br/>
<span class='tline' id='l257' data-llen='5516:5539'>籥章掌土鼔豳籥中春晝擊土鼓龡豳詩以逆暑中秋</span><br/>
<span class='tline' id='l258' data-llen='5539:5547'>夜迎寒亦如之</span><br/>
<span class='tline' id='l259' data-llen='5547:5574'><a onclick="displayPageImage('KR1d0014', 'WYG', '007-15a' );" name="007-15a" class="pb">[007-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5574:5597'>　鄭鍔曰周之先公開國於豳教民稼穡與夫為寒暑</span><br/>
<span class='tline' id='l261' data-llen='5597:5620'>　之事備於七月詩而謂之豳風至於成王王業大備</span><br/>
<span class='tline' id='l262' data-llen='5620:5643'>　念其祖務農之勤教民之悉凡四時所行皆以豳詩</span><br/>
<span class='tline' id='l263' data-llen='5643:5666'>　從事故用豳籥名官殆由齊竽趙瑟秦缶皆其國之</span><br/>
<span class='tline' id='l264' data-llen='5666:5689'>　所尚也以籥而吹豳詩殆猶瑟之曲笛之弄也然所</span><br/>
<span class='tline' id='l265' data-llen='5689:5712'>　掌者乃用土鼓土鼓伊耆氏之樂也伊耆氏即神農</span><br/>
<span class='tline' id='l266' data-llen='5712:5735'>　始教民畊者也周人以先世開國以農不敢忘土事</span><br/>
<span class='tline' id='l267' data-llen='5735:5758'>　之始由是設籥章之官專掌土鼓而用豳國之籥所</span><br/>
<span class='tline' id='l268' data-llen='5758:5785'><a onclick="displayPageImage('KR1d0014', 'WYG', '007-15b' );" name="007-15b" class="pb">[007-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5785:5798'>　吹皆豳國之音不忘本也</span><br/>
<span class='tline' id='l270' data-llen='5798:5817'>凡國祈年于田祖龡豳雅擊土鼓以樂田畯</span><br/>
<span class='tline' id='l271' data-llen='5817:5840'>　朱氏詩傳曰周禮所謂豳雅王氏謂亡之或疑即楚</span><br/>
<span class='tline' id='l272' data-llen='5840:5863'>　茨以下四篇是楚茨信南山甫田大田也歐陽氏曰</span><br/>
<span class='tline' id='l273' data-llen='5863:5886'>　田畯之義當從爾雅為正或以為先教田者或以為</span><br/>
<span class='tline' id='l274' data-llen='5886:5909'>　田大夫未必經意也　鄭鍔曰祈年吹豳雅雅者正</span><br/>
<span class='tline' id='l275' data-llen='5909:5913'>　也</span><br/>
<span class='tline' id='l276' data-llen='5913:5929'>國祭蜡則龡豳頌擊土鼔以息老物</span><br/>
<span class='tline' id='l277' data-llen='5929:5956'><a onclick="displayPageImage('KR1d0014', 'WYG', '007-16a' );" name="007-16a" class="pb">[007-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5956:5979'>　朱氏詩傳曰豳頌擊土鼔以息老物王氏以為亡之</span><br/>
<span class='tline' id='l279' data-llen='5979:6002'>　或疑即思文臣工噫嘻豐年載芟良耜等篇未知是</span><br/>
<span class='tline' id='l280' data-llen='6002:6025'>　否或問杜氏引郊特牲蜡祭十二月鄭氏謂十二月</span><br/>
<span class='tline' id='l281' data-llen='6025:6048'>　建亥之月賈氏取月令為證如何曰周以建子為正</span><br/>
<span class='tline' id='l282' data-llen='6048:6071'>　而月數未嘗改七月之詩月數皆夏時也孟冬祈來</span><br/>
<span class='tline' id='l283' data-llen='6071:6092'>　年亦猶社曰卜來嵗所以重嵗事而為早計爾</span><br/>
<span class='tline' id='l284' data-llen='6092:6115'>鞮鞻氏掌四夷之樂與其聲歌祭祀則龡而歌之燕亦</span><br/>
<span class='tline' id='l285' data-llen='6115:6119'>如之</span><br/>
<span class='tline' id='l286' data-llen='6119:6146'><a onclick="displayPageImage('KR1d0014', 'WYG', '007-16b' );" name="007-16b" class="pb">[007-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6146:6169'>　鄭鍔曰祭祀用之以樂神示燕樂用之以明盛德之</span><br/>
<span class='tline' id='l288' data-llen='6169:6175'>　所致也</span><br/>
<span class='tline' id='l289' data-llen='6175:6186'>典庸器掌蔵樂器庸器</span><br/>
<span class='tline' id='l290' data-llen='6186:6209'>　鄭鍔曰庸器者紀功之器也經曰民功曰庸樂器則</span><br/>
<span class='tline' id='l291' data-llen='6209:6232'>　國家所自造之器而庸器者則王者有救民之功然</span><br/>
<span class='tline' id='l292' data-llen='6232:6255'>　後得此器二器雖在所蔵而所以示後世者以救民</span><br/>
<span class='tline' id='l293' data-llen='6255:6278'>　之功為主祖先傳之後世以為榮子孫守而不墜以</span><br/>
<span class='tline' id='l294' data-llen='6278:6290'>　為之寳故特以名官也</span><br/>
<span class='tline' id='l295' data-llen='6290:6317'><a onclick="displayPageImage('KR1d0014', 'WYG', '007-17a' );" name="007-17a" class="pb">[007-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6317:6340'>及祭祀帥其屬而設筍虡陳庸器饗食賔射亦如之大</span><br/>
<span class='tline' id='l297' data-llen='6340:6346'>䘮廞筍虡</span><br/>
<span class='tline' id='l298' data-llen='6346:6369'>　爾雅云木謂之虡所以挂鍾磬案韻虡或作簴　鄭</span><br/>
<span class='tline' id='l299' data-llen='6369:6392'>　鍔曰樂器必用筍虡以縣之此以掌蔵樂器為職故</span><br/>
<span class='tline' id='l300' data-llen='6392:6415'>　凡祭祀時則帥其八十人之屬以設筍簴然但設而</span><br/>
<span class='tline' id='l301' data-llen='6415:6438'>　不掌其縣所當陳者庸器爾陳於祭祀之時以表先</span><br/>
<span class='tline' id='l302' data-llen='6438:6461'>　王有功能得此器子孫能守以奉祀也陳於饗食賔</span><br/>
<span class='tline' id='l303' data-llen='6461:6482'>　射以彰先王之功可服諸侯且以為國之華也</span><br/>
<span class='tline' id='l304' data-llen='6482:6509'><a onclick="displayPageImage('KR1d0014', 'WYG', '007-17b' );" name="007-17b" class="pb">[007-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6509:6516'>司干掌舞器</span><br/>
<span class='tline' id='l306' data-llen='6516:6539'>　歐陽氏曰名官以司干而以掌舞器為職則所謂干</span><br/>
<span class='tline' id='l307' data-llen='6539:6553'>　戚羽籥之具宜無所不掌矣</span><br/>
<span class='tline' id='l308' data-llen='6553:6576'>祭祀舞者既陳則授舞器既舞則受之賔饗亦如之大</span><br/>
<span class='tline' id='l309' data-llen='6576:6588'>䘮廞舞器及葬奉而蔵之</span><br/>
<span class='tline' id='l310' data-llen='6588:6611'>　歐陽謙之曰祭祀之時必待舞者皆陳列就位而後</span><br/>
<span class='tline' id='l311' data-llen='6611:6624'>　以其器授之貴其整肅也</span><br/>
<span class='tline' id='l312' data-llen='6624:6647'>大卜掌三兆之灋一曰玉兆二曰瓦兆三曰原兆其經</span><br/>
<span class='tline' id='l313' data-llen='6647:6674'><a onclick="displayPageImage('KR1d0014', 'WYG', '007-18a' );" name="007-18a" class="pb">[007-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6674:6697'>兆之體皆百有二十其頌皆千有二百掌三易之灋一</span><br/>
<span class='tline' id='l315' data-llen='6697:6720'>曰連山二曰歸蔵三曰周易其經卦皆八其别皆六十</span><br/>
<span class='tline' id='l316' data-llen='6720:6724'>有四</span><br/>
<span class='tline' id='l317' data-llen='6724:6747'>　朱氏曰周代名也其卦本伏羲所畫而有交易變易</span><br/>
<span class='tline' id='l318' data-llen='6747:6774'>　之義故謂之易其辭則文王周公所繫故繫之周<span class='krp-note'>變/易</span></span><br/>
<span class='tline' id='l319' data-llen='6774:6792'>　<span class='krp-note'>便是流行底交/易便是對待底</span></span><br/>
<span class='tline' id='l320' data-llen='6792:6811'>掌三夢之灋一曰致夢二曰觭夢三曰咸陟</span><br/>
<span class='tline' id='l321' data-llen='6811:6829'>　歐陽謙之曰三夢之法皆占夢之書也</span><br/>
<span class='tline' id='l322' data-llen='6829:6856'><a onclick="displayPageImage('KR1d0014', 'WYG', '007-18b' );" name="007-18b" class="pb">[007-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6856:6866'>其經運十其别九十</span><br/>
<span class='tline' id='l324' data-llen='6866:6889'>　鄭鍔曰其經運十占夢之正法有十也一運而九變</span><br/>
<span class='tline' id='l325' data-llen='6889:6912'>　十運而九十變故經運十其别九十也十運者夢之</span><br/>
<span class='tline' id='l326' data-llen='6912:6935'>　運變也精神之運心術之動然後見於夢故三夢占</span><br/>
<span class='tline' id='l327' data-llen='6935:6958'>　書名之曰運或問大卜云其經運十鄭氏注改運為</span><br/>
<span class='tline' id='l328' data-llen='6958:6981'>　煇之說何如曰此經言掌夢之法故鄭說為非　鄭</span><br/>
<span class='tline' id='l329' data-llen='6981:7004'>　鍔曰視祲有十煇之法此日旁之氣十煇者日之輝</span><br/>
<span class='tline' id='l330' data-llen='7004:7026'>　光也十運者夢之運變也安有改運字以為虛邪</span><br/>
<span class='tline' id='l331' data-llen='7026:7053'><a onclick="displayPageImage('KR1d0014', 'WYG', '007-19a' );" name="007-19a" class="pb">[007-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7053:7076'>以邦事作龜之八命一曰征二曰象三曰與四曰謀五</span><br/>
<span class='tline' id='l333' data-llen='7076:7099'>曰果六曰至七曰雨八曰瘳以八命者贊三兆三易三</span><br/>
<span class='tline' id='l334' data-llen='7099:7115'>夢之占以觀國家之吉凶以詔救政</span><br/>
<span class='tline' id='l335' data-llen='7115:7138'>　鄭鍔曰使掌北門之管而或誘秦以伐鄭約晋伐狄</span><br/>
<span class='tline' id='l336' data-llen='7138:7161'>　而或有二心於狄則人不可以輕與謀者始剏議以</span><br/>
<span class='tline' id='l337' data-llen='7161:7184'>　立事吉凶悔吝由動乃生作内作外吉凶不一則謀</span><br/>
<span class='tline' id='l338' data-llen='7184:7207'>　事之始宜致其審果者進退未决而求其决也當斷</span><br/>
<span class='tline' id='l339' data-llen='7207:7230'>　不斷或有受其亂之悔宜進不進或失投機之㑹則</span><br/>
<span class='tline' id='l340' data-llen='7230:7257'><a onclick="displayPageImage('KR1d0014', 'WYG', '007-19b' );" name="007-19b" class="pb">[007-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7257:7280'>　行事之不果爾至者㑹言近止而人或過期欲有所</span><br/>
<span class='tline' id='l342' data-llen='7280:7289'>　往而道或不通</span><br/>
<span class='tline' id='l343' data-llen='7289:7312'>凡國大貞卜立君卜大封則眡髙作龜大祭祀則眡髙</span><br/>
<span class='tline' id='l344' data-llen='7312:7335'>命龜凡小事涖卜國大遷大師則貞龜凡旅陳龜凡䘮</span><br/>
<span class='tline' id='l345' data-llen='7335:7340'>事命龜</span><br/>
<span class='tline' id='l346' data-llen='7340:7363'>　鄭鍔曰涖卜尊者之職也事既小則大卜尊矣其涖</span><br/>
<span class='tline' id='l347' data-llen='7363:7369'>　之宜哉</span><br/>
<span class='tline' id='l348' data-llen='7369:7392'>卜師掌開龜之四兆一曰方兆二曰功兆三曰義兆四</span><br/>
<span class='tline' id='l349' data-llen='7392:7419'><a onclick="displayPageImage('KR1d0014', 'WYG', '007-20a' );" name="007-20a" class="pb">[007-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7419:7424'>曰弓兆</span><br/>
<span class='tline' id='l351' data-llen='7424:7447'>　鄭鍔曰以理推之方兆者言占四方之事也漢武發</span><br/>
<span class='tline' id='l352' data-llen='7447:7470'>　易而占知神馬當從西北來非占四方之事乎功兆</span><br/>
<span class='tline' id='l353' data-llen='7470:7493'>　者占立功之事也楚司馬子魚卜戰令龜曰鮒也以</span><br/>
<span class='tline' id='l354' data-llen='7493:7516'>　其屬死之楚師繼之尚大克之非占立功之事乎義</span><br/>
<span class='tline' id='l355' data-llen='7516:7539'>　兆者占義之事也南蒯筮得黃裳元吉惠伯曰忠信</span><br/>
<span class='tline' id='l356' data-llen='7539:7562'>　之事則可不然必敗非占行義之事乎弓兆者弓有</span><br/>
<span class='tline' id='l357' data-llen='7562:7585'>　射意故後世有覆射法東方朔射守宫跂跂縁壁之</span><br/>
<span class='tline' id='l358' data-llen='7585:7612'><a onclick="displayPageImage('KR1d0014', 'WYG', '007-20b' );" name="007-20b" class="pb">[007-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7612:7635'>　語非有覆射之事乎卜師眡龜而得之兆象乃開出</span><br/>
<span class='tline' id='l360' data-llen='7635:7658'>　其書如書所謂啓籥見書也　愚按四兆之義不可</span><br/>
<span class='tline' id='l361' data-llen='7658:7673'>　彊為之説姑記所聞以俟知者</span><br/>
<span class='tline' id='l362' data-llen='7673:7696'>凡卜事眡髙揚火以作龜致其墨凡卜辨龜之上下左</span><br/>
<span class='tline' id='l363' data-llen='7696:7710'>右隂陽以授命龜者而詔相之</span><br/>
<span class='tline' id='l364' data-llen='7710:7733'>　鄭鍔曰凡卜必以龜骨可灼之髙處眡於涖卜之人</span><br/>
<span class='tline' id='l365' data-llen='7733:7756'>　乃揚熾其火以發作其龜兆而致其墨致龜食墨則</span><br/>
<span class='tline' id='l366' data-llen='7756:7764'>　有吉凶可占</span><br/>
<span class='tline' id='l367' data-llen='7764:7791'><a onclick="displayPageImage('KR1d0014', 'WYG', '007-21a' );" name="007-21a" class="pb">[007-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7791:7814'>龜人掌六龜之屬各有名物天龜曰靈屬地龜曰繹屬</span><br/>
<span class='tline' id='l369' data-llen='7814:7837'>東龜曰果屬西龜曰靁屬南龜曰獵屬北龜曰若屬各</span><br/>
<span class='tline' id='l370' data-llen='7837:7860'>以其方之色與其體辨之凡取龜用秋時攻龜用春時</span><br/>
<span class='tline' id='l371' data-llen='7860:7883'>各以其物入於龜室上春釁龜祭祀先卜若有祭祀則</span><br/>
<span class='tline' id='l372' data-llen='7883:7897'>奉龜以往旅亦如之䘮亦如之</span><br/>
<span class='tline' id='l373' data-llen='7897:7912'>　賈氏曰春時風氣燥達之時也</span><br/>
<span class='tline' id='l374' data-llen='7912:7924'>菙氏掌共燋契以待卜事</span><br/>
<span class='tline' id='l375' data-llen='7924:7947'>　徐氏音辨曰莊子爝火不息亦作燋燋所以持然火</span><br/>
<span class='tline' id='l376' data-llen='7947:7974'><a onclick="displayPageImage('KR1d0014', 'WYG', '007-21b' );" name="007-21b" class="pb">[007-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7974:7978'>　也</span><br/>
<span class='tline' id='l378' data-llen='7978:7999'>凡卜以明火爇燋遂龡其焌契以授卜師遂役之</span><br/>
<span class='tline' id='l379' data-llen='7999:8010'>　徐氏音辨曰爇燒也</span><br/>
<span class='tline' id='l380' data-llen='8010:8033'>占人掌占龜以八簭占八頌以八卦占簭之八故以眡</span><br/>
<span class='tline' id='l381' data-llen='8033:8037'>吉凶</span><br/>
<span class='tline' id='l382' data-llen='8037:8060'>　鄭氏曰卜筮皆當占特言掌占龜說者引左傳筮短</span><br/>
<span class='tline' id='l383' data-llen='8060:8083'>　龜長不如從長之言謂掌占夢者專以龜為斷也愚</span><br/>
<span class='tline' id='l384' data-llen='8083:8106'>　謂卜筮各立一官占人專掌占龜筮人專掌占筮各</span><br/>
<span class='tline' id='l385' data-llen='8106:8133'><a onclick="displayPageImage('KR1d0014', 'WYG', '007-22a' );" name="007-22a" class="pb">[007-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8133:8156'>　不相干晉獻卜驪姬卜人知其不可從長之言有為</span><br/>
<span class='tline' id='l387' data-llen='8156:8179'>　而發豈曰專以龜為斷乎以八筮占八頌事有先以</span><br/>
<span class='tline' id='l388' data-llen='8179:8202'>　蓍而筮者則又兆之於龜兆之頌也以八卦占簭之</span><br/>
<span class='tline' id='l389' data-llen='8202:8225'>　八故事有先用龜以卜者則又卜之於筮之辭也筮</span><br/>
<span class='tline' id='l390' data-llen='8225:8248'>　有九此言八筮亦云八故盖所筮之八事曰征曰象</span><br/>
<span class='tline' id='l391' data-llen='8248:8271'>　與謀果至雨瘳也謂之八命亦云八筮亦云八故亦</span><br/>
<span class='tline' id='l392' data-llen='8271:8294'>　因八事之故乃有八筮乃占於頌頌有千二百而以</span><br/>
<span class='tline' id='l393' data-llen='8294:8317'>　八頌為占者盖所筮之事有偶於八頌相符者則從</span><br/>
<span class='tline' id='l394' data-llen='8317:8344'><a onclick="displayPageImage('KR1d0014', 'WYG', '007-22b' );" name="007-22b" class="pb">[007-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8344:8367'>　而占之於千二百中之八也至於用龜以卜既成八</span><br/>
<span class='tline' id='l396' data-llen='8367:8390'>　卦又參之筮以占之其所占者此八故爾然則占人</span><br/>
<span class='tline' id='l397' data-llen='8390:8401'>　既用卜又參用筮也</span><br/>
<span class='tline' id='l398' data-llen='8401:8424'>凡卜簭君占體大夫占色史占墨卜人占坼凡卜簭既</span><br/>
<span class='tline' id='l399' data-llen='8424:8443'>事則繫幣以比其命歲終則計其占之中否</span><br/>
<span class='tline' id='l400' data-llen='8443:8456'>　鄭鍔曰墨龜所食之墨也</span><br/>
<span class='tline' id='l401' data-llen='8456:8479'>簭人掌三易以辨九簭之名一曰連山二曰歸藏三曰</span><br/>
<span class='tline' id='l402' data-llen='8479:8502'>周易九簭之名一曰巫更二曰巫咸三曰巫式四曰巫</span><br/>
<span class='tline' id='l403' data-llen='8502:8529'><a onclick="displayPageImage('KR1d0014', 'WYG', '007-23a' );" name="007-23a" class="pb">[007-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8529:8552'>目五曰巫易六曰巫比七曰巫祠八曰巫參九曰巫環</span><br/>
<span class='tline' id='l405' data-llen='8552:8558'>以辨吉凶</span><br/>
<span class='tline' id='l406' data-llen='8558:8581'>　劉氏曰予謂九筮之名而以辨吉凶則不可以巫為</span><br/>
<span class='tline' id='l407' data-llen='8581:8604'>　筮矣此乃前世通於占者九人其遺法存於書可傳</span><br/>
<span class='tline' id='l408' data-llen='8604:8627'>　者也古者卜筮之官通謂之巫更咸式目等皆其名</span><br/>
<span class='tline' id='l409' data-llen='8627:8650'>　者也巫咸見於他書多矣易疑為陽所謂巫陽也其</span><br/>
<span class='tline' id='l410' data-llen='8650:8666'>　他則未聞雖未聞不害其為有也</span><br/>
<span class='tline' id='l411' data-llen='8666:8687'>凡國之大事先簭而後卜上春相簭凡國事共簭</span><br/>
<span class='tline' id='l412' data-llen='8687:8714'><a onclick="displayPageImage('KR1d0014', 'WYG', '007-23b' );" name="007-23b" class="pb">[007-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8714:8737'>　或問筮人先筮而後卜鄭氏云於筮之凶則止不卜</span><br/>
<span class='tline' id='l414' data-llen='8737:8760'>　集傳不載何耶曰賈氏云曲禮曰卜筮不相襲若筮</span><br/>
<span class='tline' id='l415' data-llen='8760:8783'>　不吉而又卜是卜襲筮故筮凶則止不卜按洪範云</span><br/>
<span class='tline' id='l416' data-llen='8783:8806'>　龜從筮逆又云龜筮共違於人觀此則筮不吉而又</span><br/>
<span class='tline' id='l417' data-llen='8806:8829'>　卜不嫌其為先筮後卜賈附㑹鄭說謂彼是箕子所</span><br/>
<span class='tline' id='l418' data-llen='8829:8843'>　陳用殷法故與此不同非也</span><br/>
<span class='tline' id='l419' data-llen='8843:8861'>占夢掌其嵗時觀天地之㑹辨隂陽之氣</span><br/>
<span class='tline' id='l420' data-llen='8861:8884'>　鄭鍔曰所占者人君之夢也人君精神與天地隂陽</span><br/>
<span class='tline' id='l421' data-llen='8884:8911'><a onclick="displayPageImage('KR1d0014', 'WYG', '007-24a' );" name="007-24a" class="pb">[007-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8911:8934'>　相為流通夢之吉凶天下之吉凶禍福繫焉故設官</span><br/>
<span class='tline' id='l423' data-llen='8934:8946'>　以三夢之書占其六夢</span><br/>
<span class='tline' id='l424' data-llen='8946:8959'>以日月星辰占六夢之吉凶</span><br/>
<span class='tline' id='l425' data-llen='8959:8982'>　天地之㑹有升降往來隂陽之氣有盈虛消息歲之</span><br/>
<span class='tline' id='l426' data-llen='8982:9005'>　所建時之所運固有常數所以觀之辨之又以日月</span><br/>
<span class='tline' id='l427' data-llen='9005:9028'>　之運星辰之次以占夢之吉凶焉盖日月星辰其垂</span><br/>
<span class='tline' id='l428' data-llen='9028:9051'>　象可見者也按堪輿黄帝問天老所謂大㑹有八小</span><br/>
<span class='tline' id='l429' data-llen='9051:9074'>　㑹亦有八則十二月皆有建厭對配之義占夢者又</span><br/>
<span class='tline' id='l430' data-llen='9074:9101'><a onclick="displayPageImage('KR1d0014', 'WYG', '007-24b' );" name="007-24b" class="pb">[007-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9101:9112'>　必以日月星辰推之</span><br/>
<span class='tline' id='l432' data-llen='9112:9135'>一曰正夢二曰噩夢三曰思夢四曰寤夢五曰喜夢六</span><br/>
<span class='tline' id='l433' data-llen='9135:9158'>曰懼夢季冬聘王夢獻吉夢于王王拜而受之乃舎萌</span><br/>
<span class='tline' id='l434' data-llen='9158:9173'>于四方以贈惡夢遂令始難敺疫</span><br/>
<span class='tline' id='l435' data-llen='9173:9196'>　鄭鍔曰如文王之夢九齡髙宗之夢傅説孔子之夢</span><br/>
<span class='tline' id='l436' data-llen='9196:9219'>　周公則平時思之故夢焉盖夢之正也夢飲酒者旦</span><br/>
<span class='tline' id='l437' data-llen='9219:9242'>　而田獵夢有喜者旦而哭泣幽明之相反顛倒錯亂</span><br/>
<span class='tline' id='l438' data-llen='9242:9265'>　孰為吉孰為凶也是故考諸天地隂陽以决之也不</span><br/>
<span class='tline' id='l439' data-llen='9265:9292'><a onclick="displayPageImage('KR1d0014', 'WYG', '007-25a' );" name="007-25a" class="pb">[007-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9292:9303'>　然何必占夢之官邪</span><br/>
<span class='tline' id='l441' data-llen='9303:9326'>眡祲掌十煇之灋以觀妖祥辨吉凶一曰祲二曰象三</span><br/>
<span class='tline' id='l442' data-llen='9326:9349'>曰䥴四曰監五曰闇六曰瞢七曰彌八曰叙九曰隮十</span><br/>
<span class='tline' id='l443' data-llen='9349:9369'>曰想掌安宅叙降正嵗則行事嵗終則弊其事</span><br/>
<span class='tline' id='l444' data-llen='9369:9392'>　掌主也眡祲主以法為之安其居處也降下也降如</span><br/>
<span class='tline' id='l445' data-llen='9392:9415'>　天降割於我家之降人見妖祥則不安叙述降災之</span><br/>
<span class='tline' id='l446' data-llen='9415:9438'>　故為祈禳之語以去之民心均欲除惡樹善占夢以</span><br/>
<span class='tline' id='l447' data-llen='9438:9461'>　季冬贈惡夢此以正嵗而行安宅之事所以順民心</span><br/>
<span class='tline' id='l448' data-llen='9461:9488'><a onclick="displayPageImage('KR1d0014', 'WYG', '007-25b' );" name="007-25b" class="pb">[007-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9488:9511'>　也弊斷也正嵗之行歲終斷之計其吉凶多少以驗</span><br/>
<span class='tline' id='l450' data-llen='9511:9533'>　其禳降之有效否以行賞罰亦所以餼廩稱事歟</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0014', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　周官集傳卷十一　　　　元　毛應龍　撰</span><br/>
<span class='tline' id='l10' data-llen='211:234'>布憲掌憲邦之刑禁正月之吉執旌節以宣布于四方</span><br/>
<span class='tline' id='l11' data-llen='234:257'>而憲邦之刑禁以詰四方邦國及其都鄙達于四海凡</span><br/>
<span class='tline' id='l12' data-llen='257:272'>邦之大事合衆庶則以刑禁號令</span><br/>
<span class='tline' id='l13' data-llen='272:295'>　歐陽氏曰布憲憲刑禁以達四海與職方同貫利達</span><br/>
<span class='tline' id='l14' data-llen='295:318'>　九州同意詰有詳盡威制之意邦國亦有都鄙左氏</span><br/>
<span class='tline' id='l15' data-llen='318:341'>　曰先王之制大都不過三國之一孟子曰王之為都</span><br/>
<span class='tline' id='l16' data-llen='341:367'><a onclick="displayPageImage('KR1d0014', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='367:390'>　臣知五人焉及邦國之都鄙示之詳矣　毛應龍曰</span><br/>
<span class='tline' id='l18' data-llen='390:413'>　布宣布之也憲表縣之也布憲為司寇屬官周官之</span><br/>
<span class='tline' id='l19' data-llen='413:436'>　治布于正月而憲於正嵗自大宰而下皆然矣而獨</span><br/>
<span class='tline' id='l20' data-llen='436:459'>　於司宼之屬専設布憲一官者葢於刑禁尤重耳而</span><br/>
<span class='tline' id='l21' data-llen='459:482'>　此官獨言憲邦之刑禁則此官以詰刑為主正嵗表</span><br/>
<span class='tline' id='l22' data-llen='482:505'>　憲之後以縣書之刑禁而詰治之詰治也不曰治而</span><br/>
<span class='tline' id='l23' data-llen='505:528'>　曰詰葢治刑者必窮其情而後可治吕刑言度作刑</span><br/>
<span class='tline' id='l24' data-llen='528:551'>　以詰四方是時呂侯命為司寇作刑必以詰言今觀</span><br/>
<span class='tline' id='l25' data-llen='551:577'><a onclick="displayPageImage('KR1d0014', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='577:600'>　篇中推作刑本意以訓羣后凡丁寧反覆之辭無非</span><br/>
<span class='tline' id='l27' data-llen='600:623'>　所以致其窮詰獄情之意若所謂四方司政典獄與</span><br/>
<span class='tline' id='l28' data-llen='623:646'>　有邦有土視此經所言邦國都鄙四海辭異而㫖同</span><br/>
<span class='tline' id='l29' data-llen='646:669'>　大抵聖人仁民之心欲使之不犯于憲綱近者知之</span><br/>
<span class='tline' id='l30' data-llen='669:692'>　又欲使逺者知之大司寇布之舉其綱也小司寇宣</span><br/>
<span class='tline' id='l31' data-llen='692:715'>　之行於朝也四方萬里或未之知布憲執旌節適四</span><br/>
<span class='tline' id='l32' data-llen='715:738'>　方而宣布之又表縣之而後詰之兹所以家至户曉</span><br/>
<span class='tline' id='l33' data-llen='738:758'>　雖萬里之外無有不明刑禁之為不可犯也</span><br/>
<span class='tline' id='l34' data-llen='758:784'><a onclick="displayPageImage('KR1d0014', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:807'>禁殺戮掌司斬殺戮者凡傷人見血而不以告者攘獄</span><br/>
<span class='tline' id='l36' data-llen='807:818'>者遏訟者以告而誅之</span><br/>
<span class='tline' id='l37' data-llen='818:841'>　鄭鍔曰司伺候之謂也司其私相斬殺戮者為天吏</span><br/>
<span class='tline' id='l38' data-llen='841:864'>　則可以殺人非天子之有司胡敢殺戮也是則止暴</span><br/>
<span class='tline' id='l39' data-llen='864:887'>　亂以安善良乃先王愛人之心也特以禁殺戮名官</span><br/>
<span class='tline' id='l40' data-llen='887:900'>　四者之罪莫大於擅殺也</span><br/>
<span class='tline' id='l41' data-llen='900:923'>禁㬥氏掌禁庶民之亂㬥力正者撟誣犯禁者作言語</span><br/>
<span class='tline' id='l42' data-llen='923:946'>而不信者以告而誅之凡國聚衆庶則戮其犯禁者以</span><br/>
<span class='tline' id='l43' data-llen='946:972'><a onclick="displayPageImage('KR1d0014', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='972:993'>狥凡奚𨽻聚而出入者則司牧之戮其犯禁者</span><br/>
<span class='tline' id='l45' data-llen='993:1016'>　鄭鍔曰事有不可正者加之以力人力所不敵不得</span><br/>
<span class='tline' id='l46' data-llen='1016:1039'>　已而聽服焉是之謂力正　歐陽氏曰亂暴力正若</span><br/>
<span class='tline' id='l47' data-llen='1039:1062'>　今有事不言於官恃其狠暴强力而報之也撟若撟</span><br/>
<span class='tline' id='l48' data-llen='1062:1085'>　詔之類誣若誣告之類事干於法禁者也作言不信</span><br/>
<span class='tline' id='l49' data-llen='1085:1098'>　者是誕謾訛言惑衆者爾</span><br/>
<span class='tline' id='l50' data-llen='1098:1121'>野廬氏掌達國道路至于四畿比國郊及野之道路宿</span><br/>
<span class='tline' id='l51' data-llen='1121:1144'>息井樹若有賔客則令守涂地之人聚柝之有相翔者</span><br/>
<span class='tline' id='l52' data-llen='1144:1170'><a onclick="displayPageImage('KR1d0014', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1170:1174'>誅之</span><br/>
<span class='tline' id='l54' data-llen='1174:1197'>　鄭鍔曰徜徉觀望伺候為盜之人必誅之如是則安</span><br/>
<span class='tline' id='l55' data-llen='1197:1207'>　有凡伯見伐之禍</span><br/>
<span class='tline' id='l56' data-llen='1207:1230'>凡道路之舟車轚互者叙而行之凡有節者及有爵者</span><br/>
<span class='tline' id='l57' data-llen='1230:1237'>至則為之辟</span><br/>
<span class='tline' id='l58' data-llen='1237:1260'>　鄭鍔曰轚相值而礙也互交互而不行也推車於陸</span><br/>
<span class='tline' id='l59' data-llen='1260:1283'>　行舟於水阻隘之地偶值轚互之阻人有爭先之心</span><br/>
<span class='tline' id='l60' data-llen='1283:1306'>　必無相遜之理故因其至之先後以次而行之不惟</span><br/>
<span class='tline' id='l61' data-llen='1306:1332'><a onclick="displayPageImage('KR1d0014', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1332:1355'>　無爭鬬之端又起禮遜之俗矣又曰有節者奉王命</span><br/>
<span class='tline' id='l63' data-llen='1355:1378'>　之任也有爵者王朝之臣之來辟之又以見貴貴之</span><br/>
<span class='tline' id='l64' data-llen='1378:1383'>　理矣</span><br/>
<span class='tline' id='l65' data-llen='1383:1406'>禁野之横行者徑踰者凡國之大事比脩除道路者掌</span><br/>
<span class='tline' id='l66' data-llen='1406:1429'>凡道禁邦之大師則令埽道路且以幾禁行作不時者</span><br/>
<span class='tline' id='l67' data-llen='1429:1434'>不物者</span><br/>
<span class='tline' id='l68' data-llen='1434:1457'>　歐陽氏曰野廬氏國之大事比脩除道路者亦必事</span><br/>
<span class='tline' id='l69' data-llen='1457:1478'>　野之道路事之所徑由者因事脩除致其誠也</span><br/>
<span class='tline' id='l70' data-llen='1478:1504'><a onclick="displayPageImage('KR1d0014', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1504:1527'>蜡氏掌除骴凡國之大祭祀令州里除不蠲禁刑者任</span><br/>
<span class='tline' id='l72' data-llen='1527:1550'>人及凶服者以及郊野大師大賔客亦如之若有死于</span><br/>
<span class='tline' id='l73' data-llen='1550:1573'>道路者則令埋而置楬焉書其日月焉縣其衣服任器</span><br/>
<span class='tline' id='l74' data-llen='1573:1590'>于有地之官以待其人掌凡國之骴禁</span><br/>
<span class='tline' id='l75' data-llen='1590:1613'>　詩行有死人尚或殣之此周官所以有蜡氏之職王</span><br/>
<span class='tline' id='l76' data-llen='1613:1636'>　昭禹曰精神者天之分骨骸者地之分也精神離形</span><br/>
<span class='tline' id='l77' data-llen='1636:1659'>　各歸其根則骨骸在所掩蔵亦歸於地而已蜡氏除</span><br/>
<span class='tline' id='l78' data-llen='1659:1682'>　骴為是故也非特如此形合於神則為神奇而人之</span><br/>
<span class='tline' id='l79' data-llen='1682:1708'><a onclick="displayPageImage('KR1d0014', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1708:1731'>　所親神離於形則為腐臭而人之所惡除骴亦以人</span><br/>
<span class='tline' id='l81' data-llen='1731:1740'>　之所惡在是也</span><br/>
<span class='tline' id='l82' data-llen='1740:1763'>雍氏掌溝瀆澮池之禁凡害于國稼者春令為阱擭溝</span><br/>
<span class='tline' id='l83' data-llen='1763:1786'>瀆之利于民者秋令塞阱杜擭禁山之為苑澤之沈者</span><br/>
<span class='tline' id='l84' data-llen='1786:1803'>萍氏掌國之水禁幾酒謹酒禁川游者</span><br/>
<span class='tline' id='l85' data-llen='1803:1826'>　鄭鍔曰先王以為水者既以灌漑而人溺於水者必</span><br/>
<span class='tline' id='l86' data-llen='1826:1849'>　死酒者所以為禮而人溺於酒者生禍幾則苛而察</span><br/>
<span class='tline' id='l87' data-llen='1849:1871'>　之謹則戒而約之商之末世凡小大邦用喪罔非</span><br/>
<span class='tline' id='l88' data-llen='1871:1897'><a onclick="displayPageImage('KR1d0014', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1897:1920'>　酒惟辜民大亂喪徳罔非酒惟行周家懲之故設官</span><br/>
<span class='tline' id='l90' data-llen='1920:1943'>　以幾其不當用又謹其用之無節者凡以止酒禍也</span><br/>
<span class='tline' id='l91' data-llen='1943:1966'>　大川之逝雖鳥獲之力有所不能止又可游乎馮河</span><br/>
<span class='tline' id='l92' data-llen='1966:1982'>　而死聖人不與則川游之禁宜哉</span><br/>
<span class='tline' id='l93' data-llen='1982:2005'>司寤氏掌夜時以星分夜以詔夜士夜禁禦晨行者禁</span><br/>
<span class='tline' id='l94' data-llen='2005:2013'>宵行者夜遊者</span><br/>
<span class='tline' id='l95' data-llen='2013:2035'>　徐氏音辨曰察昏星夜半所建則夜之早晚可知</span><br/>
<span class='tline' id='l96' data-llen='2035:2058'>司烜氏掌以夫遂取明火于日以鑒取明水于月以共</span><br/>
<span class='tline' id='l97' data-llen='2058:2084'><a onclick="displayPageImage('KR1d0014', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2084:2106'>祭祀之明齍明燭共明水凡邦之大事共墳燭庭燎</span><br/>
<span class='tline' id='l99' data-llen='2106:2129'>　王昭禹曰陽遂方諸考工記所謂金錫半謂之鑒遂</span><br/>
<span class='tline' id='l100' data-llen='2129:2152'>　之齊是也　鄭鍔曰其實皆鑒也金錫半者隂陽之</span><br/>
<span class='tline' id='l101' data-llen='2152:2175'>　類用諸晝則陽氣應之而為火用諸夜則隂氣應之</span><br/>
<span class='tline' id='l102' data-llen='2175:2198'>　為水也用是水以滌粢盛則曰明齍用是火以照則</span><br/>
<span class='tline' id='l103' data-llen='2198:2221'>　曰明燭五齊三酒所取者明水取於月以共之記曰</span><br/>
<span class='tline' id='l104' data-llen='2221:2236'>　由主人之潔著此水也謂此爾</span><br/>
<span class='tline' id='l105' data-llen='2236:2259'>中春以木鐸脩火禁于國中軍旅脩火禁邦若屋誅則</span><br/>
<span class='tline' id='l106' data-llen='2259:2285'><a onclick="displayPageImage('KR1d0014', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2285:2291'>為明竁焉</span><br/>
<span class='tline' id='l108' data-llen='2291:2314'>　鄭鍔曰警以木鐸使無不聞軍旅脩火禁則不待中</span><br/>
<span class='tline' id='l109' data-llen='2314:2337'>　春也衆之所聚器用資粮勝負所繫則火禁不可不</span><br/>
<span class='tline' id='l110' data-llen='2337:2360'>　謹也　歐陽氏曰明竁設燭以穿壙也亦與刑於隠</span><br/>
<span class='tline' id='l111' data-llen='2360:2366'>　之義同</span><br/>
<span class='tline' id='l112' data-llen='2366:2389'>條狼氏掌執鞭以趨辟王出入則八人夾道公則六人</span><br/>
<span class='tline' id='l113' data-llen='2389:2412'>侯伯則四人子男則二人凡誓執鞭以趨于前且命之</span><br/>
<span class='tline' id='l114' data-llen='2412:2435'>誓僕右曰殺誓馭曰車轘誓大夫曰敢不關鞭五百誓</span><br/>
<span class='tline' id='l115' data-llen='2435:2461'><a onclick="displayPageImage('KR1d0014', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2461:2479'>師曰三百誓邦之大史曰殺誓小史曰墨</span><br/>
<span class='tline' id='l117' data-llen='2479:2502'>　鄭鍔曰僕所以侍乎王戎僕齊僕之類是也右所以</span><br/>
<span class='tline' id='l118' data-llen='2502:2525'>　用兵以禦敵戎右車右之類是也馭則羣僕之長大</span><br/>
<span class='tline' id='l119' data-llen='2525:2548'>　馭之類是也而其任有輕重僕則掌侍御之事苟有</span><br/>
<span class='tline' id='l120' data-llen='2548:2571'>　不職罪皆可殺也然所由以進退則視乎馭者而已</span><br/>
<span class='tline' id='l121' data-llen='2571:2594'>　馭非其馬之正則或時以其主與敵矣其罪尤重故</span><br/>
<span class='tline' id='l122' data-llen='2594:2617'>　示以車裂之罪　徐氏音辨曰此言為大夫誓其屬</span><br/>
<span class='tline' id='l123' data-llen='2617:2639'>　耳誓大夫曰鞭五百刑不上大夫豈宜以誓之哉</span><br/>
<span class='tline' id='l124' data-llen='2639:2665'><a onclick="displayPageImage('KR1d0014', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2665:2688'>　鄭鍔曰大史抱天時相天地觀吉凶推察驗所係不</span><br/>
<span class='tline' id='l126' data-llen='2688:2710'>　小故誓以殺小史為大史之佐而已故但誓以墨</span><br/>
<span class='tline' id='l127' data-llen='2710:2733'>脩閭氏掌比國中宿互柝者與其國粥而比其追胥者</span><br/>
<span class='tline' id='l128' data-llen='2733:2756'>而賞罰之禁徑踰者與以兵革趨行者與馳騁于國中</span><br/>
<span class='tline' id='l129' data-llen='2756:2774'>者邦有故則令守其閭互惟執節者不幾</span><br/>
<span class='tline' id='l130' data-llen='2774:2797'>㝠氏掌設弧張為阱擭以攻猛獸以靈鼓敺之若得其</span><br/>
<span class='tline' id='l131' data-llen='2797:2808'>獸則獻其皮革齒須備</span><br/>
<span class='tline' id='l132' data-llen='2808:2831'>　鄭鍔曰張謂覆車之網以待其來則自覆以取之也</span><br/>
<span class='tline' id='l133' data-llen='2831:2857'><a onclick="displayPageImage('KR1d0014', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2857:2880'>　猛獸非弧張所能取故為阱擭以攻之言攻則知其</span><br/>
<span class='tline' id='l135' data-llen='2880:2887'>　用力之難</span><br/>
<span class='tline' id='l136' data-llen='2887:2910'>庶氏掌除毒蠱以攻說禬之以嘉草攻之凡敺蠱則令</span><br/>
<span class='tline' id='l137' data-llen='2910:2915'>之比之</span><br/>
<span class='tline' id='l138' data-llen='2915:2937'>穴氏掌攻蟄獸各以其物火之以時獻其珍異皮革</span><br/>
<span class='tline' id='l139' data-llen='2937:2960'>　珍異熊蟠之等以供饍羞皮革熊羆之屬以供器物</span><br/>
<span class='tline' id='l140' data-llen='2960:2971'>　之用皆須以時獻之</span><br/>
<span class='tline' id='l141' data-llen='2971:2994'>翨氏掌攻猛鳥各以其物為媒而掎之以時獻其羽翮</span><br/>
<span class='tline' id='l142' data-llen='2994:3020'><a onclick="displayPageImage('KR1d0014', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3020:3038'>　鄭鍔曰俟其來下則掎其脚然後取之</span><br/>
<span class='tline' id='l144' data-llen='3038:3061'>柞氏掌攻草木及林麓夏日至令刋陽木而火之冬日</span><br/>
<span class='tline' id='l145' data-llen='3061:3084'>至令剥隂木而水之若欲其化也則春秋變其水火凡</span><br/>
<span class='tline' id='l146' data-llen='3084:3093'>攻木者掌其政令</span><br/>
<span class='tline' id='l147' data-llen='3093:3116'>薙氏掌殺草春始生而萌之夏日至而夷之秋繩而芟</span><br/>
<span class='tline' id='l148' data-llen='3116:3139'>之冬日至而耜之若欲其化也則以水火變之掌凡殺</span><br/>
<span class='tline' id='l149' data-llen='3139:3145'>草之政令</span><br/>
<span class='tline' id='l150' data-llen='3145:3162'>　政令即所謂萌夷芟耜變化之事也</span><br/>
<span class='tline' id='l151' data-llen='3162:3188'><a onclick="displayPageImage('KR1d0014', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3188:3211'>硩蔟氏掌覆夭鳥之巢以方書十日之號十有二辰之</span><br/>
<span class='tline' id='l153' data-llen='3211:3234'>號十有二月之號十有二嵗之號二十有八星之號縣</span><br/>
<span class='tline' id='l154' data-llen='3234:3242'>其巢上則去之</span><br/>
<span class='tline' id='l155' data-llen='3242:3265'>剪氏掌除蠧物以攻禜攻之以莽草熏之凡庶蠱之事</span><br/>
<span class='tline' id='l156' data-llen='3265:3288'>赤犮氏掌除牆屋以蜃炭攻之以灰洒毒之凡隙屋除</span><br/>
<span class='tline' id='l157' data-llen='3288:3293'>其霾蟲</span><br/>
<span class='tline' id='l158' data-llen='3293:3316'>蟈氏掌去鼃黽焚牡蘜以灰洒之則死以其煙被之則</span><br/>
<span class='tline' id='l159' data-llen='3316:3323'>凡水蟲無聲</span><br/>
<span class='tline' id='l160' data-llen='3323:3349'><a onclick="displayPageImage('KR1d0014', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3349:3372'>壺涿氏掌除水蟲以炮土之鼓敺之以焚石投之若欲</span><br/>
<span class='tline' id='l162' data-llen='3372:3395'>殺其神則以牡橭午貫象齒而沈之則其神死淵為陵</span><br/>
<span class='tline' id='l163' data-llen='3395:3418'>　鄭鍔曰物有相制相治者不可以理詰也古之聖人</span><br/>
<span class='tline' id='l164' data-llen='3418:3441'>　達萬物之變得其妙用以為除害之術除蠱物則用</span><br/>
<span class='tline' id='l165' data-llen='3441:3464'>　莽草除貍蟲則用炭灰除鼃黽則用牡鞠除水蟲則</span><br/>
<span class='tline' id='l166' data-llen='3464:3487'>　用牡橭天地間物皆為天地間用然非明哲有所不</span><br/>
<span class='tline' id='l167' data-llen='3487:3510'>　知周公以上聖洞見其理隨取而用至於能殺其神</span><br/>
<span class='tline' id='l168' data-llen='3510:3527'>　而化淵以為陵此豈可以常理論哉</span><br/>
<span class='tline' id='l169' data-llen='3527:3554'><a onclick="displayPageImage('KR1d0014', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3554:3577'>庭氏掌射國中之夭鳥若不見其鳥獸則以救日之弓</span><br/>
<span class='tline' id='l171' data-llen='3577:3600'>與救月之矢夜射之若神也則以大隂之弓與枉矢射</span><br/>
<span class='tline' id='l172' data-llen='3600:3603'>之</span><br/>
<span class='tline' id='l173' data-llen='3603:3626'>　鄭鍔曰不見其形不知其夭鳥乎夭獸乎救日之弓</span><br/>
<span class='tline' id='l174' data-llen='3626:3649'>　救月之矢其異所憑豈不足以威不正之妖物也歟</span><br/>
<span class='tline' id='l175' data-llen='3649:3672'>　　横渠張氏曰救日之弓救月之矢豈不知無益於</span><br/>
<span class='tline' id='l176' data-llen='3672:3695'>　救但不可坐視其薄蝕而不救意不安也救之不過</span><br/>
<span class='tline' id='l177' data-llen='3695:3703'>　失數矢而已</span><br/>
<span class='tline' id='l178' data-llen='3703:3730'><a onclick="displayPageImage('KR1d0014', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3730:3753'>銜枚氏掌司囂國之大祭祀令禁無囂軍旅田役令銜</span><br/>
<span class='tline' id='l180' data-llen='3753:3774'>枚禁嘂呼嘆嗚于國中者行歌哭于國中之道者</span><br/>
<span class='tline' id='l181' data-llen='3774:3797'>伊耆氏掌國之大祭祀共其杖咸軍旅授有爵者杖共</span><br/>
<span class='tline' id='l182' data-llen='3797:3803'>王之齒杖</span><br/>
<span class='tline' id='l183' data-llen='3803:3821'>　國老年齒已髙在禮宜杖是之謂齒杖</span><br/>
<span class='tline' id='l184' data-llen='3821:3844'>大行人掌大賔之禮與大客之儀以親諸侯春朝諸侯</span><br/>
<span class='tline' id='l185' data-llen='3844:3867'>而圖天下之事秋覲以比邦國之功夏宗以陳天下之</span><br/>
<span class='tline' id='l186' data-llen='3867:3890'>謨冬遇以協諸侯之慮時㑹以發四方之禁殷同以施</span><br/>
<span class='tline' id='l187' data-llen='3890:3917'><a onclick="displayPageImage('KR1d0014', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3917:3923'>天下之政</span><br/>
<span class='tline' id='l189' data-llen='3923:3946'>　鄭鍔曰朝覲宗遇葢同四時之朝分為四等之名因</span><br/>
<span class='tline' id='l190' data-llen='3946:3969'>　時以明義而已又曰自千里國畿之外為侯服為畿</span><br/>
<span class='tline' id='l191' data-llen='3969:3992'>　服為男服采衛之服使之貢祀物者貢器物服物財</span><br/>
<span class='tline' id='l192' data-llen='3992:4005'>　物貨物者是謂天下之政</span><br/>
<span class='tline' id='l193' data-llen='4005:4028'>時聘以結諸侯之好殷頫以除邦國之慝間問以諭諸</span><br/>
<span class='tline' id='l194' data-llen='4028:4051'>侯之志歸脤以交諸侯之福慶賀以贊諸侯之喜致禬</span><br/>
<span class='tline' id='l195' data-llen='4051:4059'>以補諸侯之烖</span><br/>
<span class='tline' id='l196' data-llen='4059:4086'><a onclick="displayPageImage('KR1d0014', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4086:4109'>　歐陽謙之曰時有聘問恩好所以宻也王國之使徧</span><br/>
<span class='tline' id='l198' data-llen='4109:4132'>　至於諸侯之國姦慝所以不敢作也姦慝之作大率</span><br/>
<span class='tline' id='l199' data-llen='4132:4155'>　起於人之所不睹不聞之地肆焉而為之王使之殷</span><br/>
<span class='tline' id='l200' data-llen='4155:4179'>　頫豈曰𫝊王命講禮儀而已哉其所以抑姦萌弭隂</span><br/>
<span class='tline' id='l201' data-llen='4179:4187'>　慝為慮逺矣</span><br/>
<span class='tline' id='l202' data-llen='4187:4210'>以九儀辨諸侯之命等諸臣之爵以同邦國之禮而待</span><br/>
<span class='tline' id='l203' data-llen='4210:4215'>其賔客</span><br/>
<span class='tline' id='l204' data-llen='4215:4238'>　歐陽謙之曰諸侯之命諸臣之爵不同則其禮亦不</span><br/>
<span class='tline' id='l205' data-llen='4238:4265'><a onclick="displayPageImage('KR1d0014', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4265:4289'>　同是不可不辨而等之也既辨而等之則命同爵同者</span><br/>
<span class='tline' id='l207' data-llen='4289:4310'>　可以同其待之之禮矣是所以同邦國之禮也</span><br/>
<span class='tline' id='l208' data-llen='4310:4333'>上公之禮執桓圭九寸繅藉九寸冕服九章建常九斿</span><br/>
<span class='tline' id='l209' data-llen='4333:4356'>樊纓九就貳車九乘介九人禮九牢其朝位賔主之間</span><br/>
<span class='tline' id='l210' data-llen='4356:4379'>九十步立當車軹擯者五人廟中將幣三享王禮再祼</span><br/>
<span class='tline' id='l211' data-llen='4379:4402'>而酢饗禮九獻食禮九舉出入五積三問三勞諸侯之</span><br/>
<span class='tline' id='l212' data-llen='4402:4425'>禮執信圭七寸繅藉七寸冕服七章建常七斿樊纓七</span><br/>
<span class='tline' id='l213' data-llen='4425:4448'>就貳車七乗介七人禮七牢朝位賔主之間七十步立</span><br/>
<span class='tline' id='l214' data-llen='4448:4475'><a onclick="displayPageImage('KR1d0014', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4475:4498'>當前疾擯者四人廟中將幣三享王禮壹祼而酢饗禮</span><br/>
<span class='tline' id='l216' data-llen='4498:4521'>七獻食禮七舉出入四積再問再勞諸伯執躬圭其他</span><br/>
<span class='tline' id='l217' data-llen='4521:4544'>皆如諸侯之禮諸子執穀璧五寸繅藉五寸冕服五章</span><br/>
<span class='tline' id='l218' data-llen='4544:4567'>建常五斿樊纓五就貳車五乘介五人禮五牢朝位賔</span><br/>
<span class='tline' id='l219' data-llen='4567:4590'>主之間五十步立當車衡擯者三人廟中將幣三享王</span><br/>
<span class='tline' id='l220' data-llen='4590:4613'>禮壹祼不酢饗禮五獻食禮五舉出入三積壹問壹勞</span><br/>
<span class='tline' id='l221' data-llen='4613:4636'>諸男執蒲璧其他皆如諸子之禮凡大國之孤執皮帛</span><br/>
<span class='tline' id='l222' data-llen='4636:4659'>以繼小國之君出入三積不問壹勞朝位當車前不交</span><br/>
<span class='tline' id='l223' data-llen='4659:4686'><a onclick="displayPageImage('KR1d0014', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4686:4709'>擯廟中無相以酒禮之其他皆眡小國之君凡諸侯之</span><br/>
<span class='tline' id='l225' data-llen='4709:4730'>卿其禮各下其君二等以下及其大夫士皆如之</span><br/>
<span class='tline' id='l226' data-llen='4730:4753'>　王氏曰公侯伯子男位有逺近立有前後擯有多寡</span><br/>
<span class='tline' id='l227' data-llen='4753:4776'>　則尊者舒而縟卑者蹙而略故也　鄭鍔曰旣擯而</span><br/>
<span class='tline' id='l228' data-llen='4776:4799'>　入朝王受其享必用幣帛所以將其厚意也而况諸</span><br/>
<span class='tline' id='l229' data-llen='4799:4822'>　侯之於王可無以見其役志於享乎故享必將幣公</span><br/>
<span class='tline' id='l230' data-llen='4822:4845'>　再拜而送之以明其臣職之恭其獻必至於三者臣</span><br/>
<span class='tline' id='l231' data-llen='4845:4868'>　侍君燕不過三爵三日而月成魄故古之冠者必三</span><br/>
<span class='tline' id='l232' data-llen='4868:4895'><a onclick="displayPageImage('KR1d0014', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4895:4918'>　揖譲者必三揖三譲則禮成於三可知臣之享君止</span><br/>
<span class='tline' id='l234' data-llen='4918:4926'>　於成禮而已</span><br/>
<span class='tline' id='l235' data-llen='4926:4949'>邦畿方千里其外方五百里謂之侯服嵗壹見其貢祀</span><br/>
<span class='tline' id='l236' data-llen='4949:4972'>物又其外方五百里謂之甸服二嵗壹見其貢嬪物又</span><br/>
<span class='tline' id='l237' data-llen='4972:4995'>其外方五百里謂之男服三嵗壹見其貢器物又其外</span><br/>
<span class='tline' id='l238' data-llen='4995:5018'>方五百里謂之采服四嵗壹見其貢服物又其外方五</span><br/>
<span class='tline' id='l239' data-llen='5018:5041'>百里謂之衛服五嵗壹見其貢材服又其外方五百里</span><br/>
<span class='tline' id='l240' data-llen='5041:5064'>謂之要服六嵗壹見其貢貨物九州之外謂之蕃國世</span><br/>
<span class='tline' id='l241' data-llen='5064:5091'><a onclick="displayPageImage('KR1d0014', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5091:5103'>壹見各以其所貴寶爲摯</span><br/>
<span class='tline' id='l243' data-llen='5103:5127'>　鄭鍔曰九貢所致有幣貢有斿貢有物貢不見於此葢</span><br/>
<span class='tline' id='l244' data-llen='5127:5150'>　王責於諸侯者唯服食器用之物而已若夫燕游之</span><br/>
<span class='tline' id='l245' data-llen='5150:5173'>　所須雜物之無名幣帛之將意皆不可立為定名以</span><br/>
<span class='tline' id='l246' data-llen='5173:5196'>　責之也諸侯有享上之誠或以幣而享王或以玩好</span><br/>
<span class='tline' id='l247' data-llen='5196:5219'>　共燕游之樂或以錯雜之可食者欲其自致於王即</span><br/>
<span class='tline' id='l248' data-llen='5219:5234'>　可也大宰言致亦使之自致爾</span><br/>
<span class='tline' id='l249' data-llen='5234:5257'>王之所以撫邦國諸侯者嵗徧存三嵗徧頫五嵗徧省</span><br/>
<span class='tline' id='l250' data-llen='5257:5284'><a onclick="displayPageImage('KR1d0014', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5284:5307'>七嵗屬象胥諭言語協辭命九嵗屬瞽史諭書名聽聲</span><br/>
<span class='tline' id='l252' data-llen='5307:5330'>音十有一嵗達瑞節同度量成牢禮同數器脩灋則十</span><br/>
<span class='tline' id='l253' data-llen='5330:5340'>有二嵗王巡狩殷國</span><br/>
<span class='tline' id='l254' data-llen='5340:5363'>　鄭鍔曰問不若視之為厚視不若察之為詳愈久則</span><br/>
<span class='tline' id='l255' data-llen='5363:5387'>　愈致其勤也象胥𫝊言之官也五方之人聲音不通</span><br/>
<span class='tline' id='l256' data-llen='5387:5410'>　言語不同諭之以言語則曉之使知也為國之制必</span><br/>
<span class='tline' id='l257' data-llen='5410:5433'>　出辭命或以告國人或以交隣國討論之修飾之潤</span><br/>
<span class='tline' id='l258' data-llen='5433:5456'>　色之然後可以協而合之瞽諸侯掌樂之官史諸侯</span><br/>
<span class='tline' id='l259' data-llen='5456:5483'><a onclick="displayPageImage('KR1d0014', 'WYG', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5483:5506'>　主書之官欲其同名所以正名者一字之差而義理</span><br/>
<span class='tline' id='l261' data-llen='5506:5529'>　乃爽樂本於律吕所以感召和氣節奏或差戾沴遂</span><br/>
<span class='tline' id='l262' data-llen='5529:5552'>　生㑹於王朝則使瞽史諭之聽之也患其法度之或</span><br/>
<span class='tline' id='l263' data-llen='5552:5575'>　廢壊而變革也則遣行人達其所執之瑞所用之節</span><br/>
<span class='tline' id='l264' data-llen='5575:5598'>　同其度之長短量之小大成其牢禮之或九或七或</span><br/>
<span class='tline' id='l265' data-llen='5598:5621'>　五其所得用者同其器如禮制之所寓名分之所等</span><br/>
<span class='tline' id='l266' data-llen='5621:5644'>　者八法八則王朝施於都鄙官府而行人之所達者</span><br/>
<span class='tline' id='l267' data-llen='5644:5658'>　恐其乆而或廢故修治之也</span><br/>
<span class='tline' id='l268' data-llen='5658:5685'><a onclick="displayPageImage('KR1d0014', 'WYG', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5685:5708'>凡諸侯之王事辨其位正其等協其禮賔而見之若有</span><br/>
<span class='tline' id='l270' data-llen='5708:5731'>大喪則詔相諸侯之禮若有四方之大事則受其幣聽</span><br/>
<span class='tline' id='l271' data-llen='5731:5735'>其辭</span><br/>
<span class='tline' id='l272' data-llen='5735:5758'>　劉氏音辨曰賔應言擯與小行人職同　鄭鍔曰諸</span><br/>
<span class='tline' id='l273' data-llen='5758:5771'>　侯來告急用幣以將其意</span><br/>
<span class='tline' id='l274' data-llen='5771:5791'>凡諸侯之邦交嵗相問也殷相聘也世相朝也</span><br/>
<span class='tline' id='l275' data-llen='5791:5807'>　鄭鍔曰問以言為禮聘以財為禮</span><br/>
<span class='tline' id='l276' data-llen='5807:5830'>小行人掌邦國賔客之禮籍以待四方之使者令諸侯</span><br/>
<span class='tline' id='l277' data-llen='5830:5857'><a onclick="displayPageImage('KR1d0014', 'WYG', '011-16a' );" name="011-16a" class="pb">[011-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5857:5880'>春入貢秋獻功王親受之各以其國之籍禮之凡諸侯</span><br/>
<span class='tline' id='l279' data-llen='5880:5900'>入王則逆勞于畿及郊勞眡館將幣為承而擯</span><br/>
<span class='tline' id='l280' data-llen='5900:5923'>　鄭鍔曰親受其貢獻則恩意浹洽乎人心而諸侯事</span><br/>
<span class='tline' id='l281' data-llen='5923:5946'>　上之誠無時而敢替矣各以其國之籍禮之待諸侯</span><br/>
<span class='tline' id='l282' data-llen='5946:5969'>　者欲不失其舊也又曰逆勞于畿入境之勞也　歐</span><br/>
<span class='tline' id='l283' data-llen='5969:5992'>　陽地山曰郊勞也眡館也將幣也三事皆非小行人</span><br/>
<span class='tline' id='l284' data-llen='5992:6015'>　之職小行人皆為之承而擯相之也　或問小行人</span><br/>
<span class='tline' id='l285' data-llen='6015:6039'>　云諸侯春入貢王氏說謂春入貢則朝正之時集𫝊</span><br/>
<span class='tline' id='l286' data-llen='6039:6066'><a onclick="displayPageImage('KR1d0014', 'WYG', '011-16b' );" name="011-16b" class="pb">[011-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6066:6089'>　其說何邪曰周以建子為正凡大朝㑹用子月則朝</span><br/>
<span class='tline' id='l288' data-llen='6089:6112'>　正之時乃冬十一月故不可以春入貢為朝正之期</span><br/>
<span class='tline' id='l289' data-llen='6112:6133'>　如賈氏疏謂貢物經冬至而後春可入此說善</span><br/>
<span class='tline' id='l290' data-llen='6133:6156'>凡四方之使者大客則擯小客則受其幣而聽其辭使</span><br/>
<span class='tline' id='l291' data-llen='6156:6179'>適四方協九儀賔客之禮朝覲宗遇㑹同君之禮也存</span><br/>
<span class='tline' id='l292' data-llen='6179:6189'>頫省聘問臣之禮也</span><br/>
<span class='tline' id='l293' data-llen='6189:6212'>　王昭禹曰協九儀賔客之禮因使行告語中國使諸</span><br/>
<span class='tline' id='l294' data-llen='6212:6235'>　侯不忘之意也告之以諸侯事王王撫諸侯交相親</span><br/>
<span class='tline' id='l295' data-llen='6235:6262'><a onclick="displayPageImage('KR1d0014', 'WYG', '011-17a' );" name="011-17a" class="pb">[011-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6262:6275'>　愛之意使不暫忘於心也</span><br/>
<span class='tline' id='l297' data-llen='6275:6298'>達天下之六節山國用虎節土國用人節澤國用龍節</span><br/>
<span class='tline' id='l298' data-llen='6298:6321'>皆以金為之道路用旌節門關用符節都鄙用管節皆</span><br/>
<span class='tline' id='l299' data-llen='6321:6327'>以竹為之</span><br/>
<span class='tline' id='l300' data-llen='6327:6350'>　徐氏音辨曰三節皆竹也加以旌為旌節副以符為</span><br/>
<span class='tline' id='l301' data-llen='6350:6373'>　符節無旌也無符也管而已所謂管節也守都鄙者</span><br/>
<span class='tline' id='l302' data-llen='6373:6396'>　受角節于邦所謂邦節都鄙所以使人則持管節所</span><br/>
<span class='tline' id='l303' data-llen='6396:6419'>　謂天下之節　鄭鍔曰掌節無都鄙用管節此則有</span><br/>
<span class='tline' id='l304' data-llen='6419:6446'><a onclick="displayPageImage('KR1d0014', 'WYG', '011-17b' );" name="011-17b" class="pb">[011-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6446:6469'>　之言貨賄用璽節此則不載何也以意推之行人掌</span><br/>
<span class='tline' id='l306' data-llen='6469:6492'>　達於天下而都鄙在王畿之内欲以節達於畿内爾</span><br/>
<span class='tline' id='l307' data-llen='6492:6515'>　故特言焉貨賄之璽節則通門關之商賈爾行人掌</span><br/>
<span class='tline' id='l308' data-llen='6515:6529'>　奉使之事何與於通貨賄也</span><br/>
<span class='tline' id='l309' data-llen='6529:6552'>成六瑞王用瑱圭公用桓圭侯用信圭伯用躬圭子用</span><br/>
<span class='tline' id='l310' data-llen='6552:6575'>穀璧男用蒲璧合六幣圭以馬璋以皮璧以帛琮以錦</span><br/>
<span class='tline' id='l311' data-llen='6575:6594'>琥以繡璜以黼此六物者以和諸侯之好故</span><br/>
<span class='tline' id='l312' data-llen='6594:6617'>　鄭鍔曰王與五等之君所執之圭璧合符之瑞也上</span><br/>
<span class='tline' id='l313' data-llen='6617:6644'><a onclick="displayPageImage('KR1d0014', 'WYG', '011-18a' );" name="011-18a" class="pb">[011-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6644:6667'>　所以驗乎下下所以合乎上故以瑞名之小行人掌</span><br/>
<span class='tline' id='l315' data-llen='6667:6690'>　成於内外均用以為驗彼此守之無或虧壊是之謂</span><br/>
<span class='tline' id='l316' data-llen='6690:6713'>　成成如牢禮之成大宗伯典瑞皆言執執之以為禮</span><br/>
<span class='tline' id='l317' data-llen='6713:6733'>　也此言用與執異使之用以為合符之瑞也</span><br/>
<span class='tline' id='l318' data-llen='6733:6756'>若國札喪則令賻補之若國凶荒則令賙委之若國師</span><br/>
<span class='tline' id='l319' data-llen='6756:6779'>役則令槁禬之若國有福事則令慶賀之若國有禍烖</span><br/>
<span class='tline' id='l320' data-llen='6779:6795'>則令哀弔之凡此五物者治其事故</span><br/>
<span class='tline' id='l321' data-llen='6795:6818'>　歐陽謙之曰物猶事也此之五物若札喪凶荒之類</span><br/>
<span class='tline' id='l322' data-llen='6818:6845'><a onclick="displayPageImage('KR1d0014', 'WYG', '011-18b' );" name="011-18b" class="pb">[011-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6845:6868'>　是也有此事故則必有以治之所謂治者即賻補賙</span><br/>
<span class='tline' id='l324' data-llen='6868:6891'>　委之類是也下五物其訓為事亦同　鄭鍔曰賻補</span><br/>
<span class='tline' id='l325' data-llen='6891:6914'>　以財賙委以粟槁禬以燕勞之禮慶賀以賛美之言</span><br/>
<span class='tline' id='l326' data-llen='6914:6937'>　哀弔以憫恤之情皆用物焉凡以治共事故而已治</span><br/>
<span class='tline' id='l327' data-llen='6937:6951'>　也者言致力以助之之義也</span><br/>
<span class='tline' id='l328' data-llen='6951:6974'>及其萬民之利害為一書其禮俗政事教治刑禁之逆</span><br/>
<span class='tline' id='l329' data-llen='6974:6997'>順為一書其悖逆㬥亂作慝猶犯令者為一書其札喪</span><br/>
<span class='tline' id='l330' data-llen='6997:7020'>凶荒厄貧為一書其康樂和親安平為一書凡此五物</span><br/>
<span class='tline' id='l331' data-llen='7020:7047'><a onclick="displayPageImage('KR1d0014', 'WYG', '011-19a' );" name="011-19a" class="pb">[011-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7047:7067'>者每國辨異之以反命于王以周知天下之故</span><br/>
<span class='tline' id='l333' data-llen='7067:7090'>　鄭氏曰慝惡也猶圖也　鄭鍔曰四方之逺萬民之</span><br/>
<span class='tline' id='l334' data-llen='7090:7113'>　衆利或未興害或未除人君不及知也必合載之以</span><br/>
<span class='tline' id='l335' data-llen='7113:7136'>　言其利害所在不可以無書也禮俗也政事也敎治</span><br/>
<span class='tline' id='l336' data-llen='7136:7159'>　也刑禁也諸侯之所在者或有逆順謂於王國之法</span><br/>
<span class='tline' id='l337' data-llen='7159:7182'>　或有從違也不為一書無以知其叛服之事悖逆也</span><br/>
<span class='tline' id='l338' data-llen='7182:7205'>　暴亂也作慝猶犯令也過惡之已著也不為一書無</span><br/>
<span class='tline' id='l339' data-llen='7205:7228'>　以知罪惡之輕重也札喪也凶荒也厄貧也諸侯所</span><br/>
<span class='tline' id='l340' data-llen='7228:7255'><a onclick="displayPageImage('KR1d0014', 'WYG', '011-19b' );" name="011-19b" class="pb">[011-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7255:7279'>　遭之故也不為一書無以知逺方之憂康樂謂民之樂</span><br/>
<span class='tline' id='l342' data-llen='7279:7302'>　生和親謂鄰國之交懽安平謂其國之寧靜也不為</span><br/>
<span class='tline' id='l343' data-llen='7302:7325'>　一書無以知侯國之治千里有不同之風百里有不</span><br/>
<span class='tline' id='l344' data-llen='7325:7348'>　同之俗而况國有封疆之界其事各不同則其書不</span><br/>
<span class='tline' id='l345' data-llen='7348:7371'>　可混而為一此所以每國辨而異之以反命于王則</span><br/>
<span class='tline' id='l346' data-llen='7371:7392'>　王所以總攬者得其要不出户而可知天下矣</span><br/>
</p>
<p><br/>
</p>
  </div>
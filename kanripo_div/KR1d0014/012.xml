<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0014', 'WYG', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　周官集傳卷十二　　　　元　毛應龍　撰</span><br/>
<span class='tline' id='l10' data-llen='211:234'>司儀掌九儀之賔客擯相之禮以詔儀容辭令揖讓之</span><br/>
<span class='tline' id='l11' data-llen='234:237'>節</span><br/>
<span class='tline' id='l12' data-llen='237:260'>　鄭鍔曰擯在門外主接賔也相在廟中輔行禮也人</span><br/>
<span class='tline' id='l13' data-llen='260:283'>　道之交貴乎有禮行禮之際貴乎有儀儀者俯仰揖</span><br/>
<span class='tline' id='l14' data-llen='283:306'>　遜周旋進退之容也保氏教國子以六儀二曰賔客</span><br/>
<span class='tline' id='l15' data-llen='306:329'>　之儀正謂是爾行禮之際司儀掌擯之以禮以詔王</span><br/>
<span class='tline' id='l16' data-llen='329:355'><a onclick="displayPageImage('KR1d0014', 'WYG', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='355:378'>　之容儀辭令揖遜之節使有可畏之威可象之儀動</span><br/>
<span class='tline' id='l18' data-llen='378:401'>　容中禮使人知其盛徳之至儀容以形貌言之辭令</span><br/>
<span class='tline' id='l19' data-llen='401:424'>　以出語言之揖遜以交接言之皆欲其中節無失之</span><br/>
<span class='tline' id='l20' data-llen='424:437'>　俯而卑無失之仰而傲焉</span><br/>
<span class='tline' id='l21' data-llen='437:456'>將合諸侯則令為壇三成宫旁一門詔王儀</span><br/>
<span class='tline' id='l22' data-llen='456:479'>　鄭鍔曰時見之㑹殷見之同皆為壇於門外以命事</span><br/>
<span class='tline' id='l23' data-llen='479:502'>　故謂之壇與四時之常朝異又曰每旁各一門主之</span><br/>
<span class='tline' id='l24' data-llen='502:525'>　所處則四方諸侯各以其方而入亦闢四門之意也</span><br/>
<span class='tline' id='l25' data-llen='525:551'><a onclick="displayPageImage('KR1d0014', 'WYG', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='551:570'>南鄉見諸侯土揖庶姓時揖異姓天揖同姓</span><br/>
<span class='tline' id='l27' data-llen='570:593'>　歐陽謙之曰拱揖之禮以舉手高為重天揖舉手為</span><br/>
<span class='tline' id='l28' data-llen='593:616'>　高尊之也時揖舉手為平次之也土揖舉手迎下卑</span><br/>
<span class='tline' id='l29' data-llen='616:639'>　之也或者謂天揖為自尊倨土揖為自卑下厚於庶</span><br/>
<span class='tline' id='l30' data-llen='639:662'>　姓而薄於同姓失先王之意矣王昭禹曰異姓親於</span><br/>
<span class='tline' id='l31' data-llen='662:683'>　庶姓同姓親於異姓故其揖之儀有降殺如此</span><br/>
<span class='tline' id='l32' data-llen='683:706'>及其擯之各以其禮公於上等侯伯於中等子男於下</span><br/>
<span class='tline' id='l33' data-llen='706:726'>等其將幣亦如之其禮亦如之王燕則諸侯毛</span><br/>
<span class='tline' id='l34' data-llen='726:752'><a onclick="displayPageImage('KR1d0014', 'WYG', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='752:775'>　鄭鍔曰既奠則拜而獻其國之所有以為幣其獻也</span><br/>
<span class='tline' id='l36' data-llen='775:798'>　亦各於其等故曰亦如之已將幣則王祼以鬱鬯其</span><br/>
<span class='tline' id='l37' data-llen='798:821'>　祼而禮之亦於其等故曰亦如之又曰行人言饗禮</span><br/>
<span class='tline' id='l38' data-llen='821:844'>　而不及燕此特言燕禮者葢國之正禮有饗有食則</span><br/>
<span class='tline' id='l39' data-llen='844:867'>　有燕可知此則㑹於國外之壇嫌於拒而外之故特</span><br/>
<span class='tline' id='l40' data-llen='867:890'>　言齒以見㑹而命事於外必入燕於國中之寢以示</span><br/>
<span class='tline' id='l41' data-llen='890:895'>　恩也</span><br/>
<span class='tline' id='l42' data-llen='895:918'>凡諸公相為賔主國五積三問皆三辭拜受皆旅擯再</span><br/>
<span class='tline' id='l43' data-llen='918:944'><a onclick="displayPageImage('KR1d0014', 'WYG', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='944:956'>勞三辭三揖登拜受拜送</span><br/>
<span class='tline' id='l45' data-llen='956:979'>　鄭鍔曰勞以勞其行一勞在境二勞在逺或使卿或</span><br/>
<span class='tline' id='l46' data-llen='979:1000'>　使大夫皆三辭者辭其勞已於逺而不敢當也</span><br/>
<span class='tline' id='l47' data-llen='1000:1023'>主君郊勞交擯三辭車逆拜辱三揖三辭拜受車送三</span><br/>
<span class='tline' id='l48' data-llen='1023:1040'>還再拜致館亦如之致餐如致積之禮</span><br/>
<span class='tline' id='l49' data-llen='1040:1063'>　鄭鍔曰賔至近郊則主君親出郊而勞之於是有郊</span><br/>
<span class='tline' id='l50' data-llen='1063:1086'>　擯之禮賔陳九介主君於門外陳五擯上擯傳辭與</span><br/>
<span class='tline' id='l51' data-llen='1086:1109'>　承擯承擯傳辭與末擯末擯傳與末介末介傳與承</span><br/>
<span class='tline' id='l52' data-llen='1109:1135'><a onclick="displayPageImage('KR1d0014', 'WYG', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1135:1158'>　介承介傳與上介上介傳與賔賔又傳與上介上介</span><br/>
<span class='tline' id='l54' data-llen='1158:1181'>　傳與承介承介傳與末介末介傳與末擯末擯傳與</span><br/>
<span class='tline' id='l55' data-llen='1181:1204'>　承擯承擯傳與上擯上擯入告謂之交擯擯已傳辭</span><br/>
<span class='tline' id='l56' data-llen='1204:1227'>　乃三辭其君之勞而不受辭不獲已乃出車以迎主</span><br/>
<span class='tline' id='l57' data-llen='1227:1250'>　君之辱而臨已又三揖三辭然後拜而受其勞受勞</span><br/>
<span class='tline' id='l58' data-llen='1250:1273'>　訖方出車以送主君三還三辭之乃再拜而别聘禮</span><br/>
<span class='tline' id='l59' data-llen='1273:1296'>　云三讓而後傳命三讓而後入廟門三揖而後至階</span><br/>
<span class='tline' id='l60' data-llen='1296:1319'>　三讓而後升所以致尊讓也又云君使士迎於境大</span><br/>
<span class='tline' id='l61' data-llen='1319:1345'><a onclick="displayPageImage('KR1d0014', 'WYG', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1345:1368'>　夫郊勞君親拜迎於大門之外而廟受北面拜貺拜</span><br/>
<span class='tline' id='l63' data-llen='1368:1391'>　君命之辱所以致敬讓也敬讓也者君子所以相接</span><br/>
<span class='tline' id='l64' data-llen='1391:1395'>　也</span><br/>
<span class='tline' id='l65' data-llen='1395:1418'>及將幣交擯三辭車逆拜辱賔車進荅拜三揖三讓毎</span><br/>
<span class='tline' id='l66' data-llen='1418:1441'>門止一相及廟唯上相入賔三揖三讓登再拜授幣賔</span><br/>
<span class='tline' id='l67' data-llen='1441:1465'>拜送幣每事如初賔亦如之及出車送三請三進再拜賔</span><br/>
<span class='tline' id='l68' data-llen='1465:1489'>三還三辭告辟致饔餼還圭饗食致贈郊送皆如將幣之</span><br/>
<span class='tline' id='l69' data-llen='1489:1492'>儀</span><br/>
<span class='tline' id='l70' data-llen='1492:1518'><a onclick="displayPageImage('KR1d0014', 'WYG', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1518:1541'>　鄭鍔曰三揖三讓而入廟門諸侯五廟始祖之廟在</span><br/>
<span class='tline' id='l72' data-llen='1541:1564'>　中兩廂各兩廟則有二門每止一門則止一相止謂</span><br/>
<span class='tline' id='l73' data-llen='1564:1587'>　絶行在後至祖廟則唯上相入以其詔相禮事不可</span><br/>
<span class='tline' id='l74' data-llen='1587:1610'>　止也歐陽氏曰致積致飱致館郊勞其授受之前皆</span><br/>
<span class='tline' id='l75' data-llen='1610:1633'>　有三辭之禮獨將幣之時既登階之後直授幣而已</span><br/>
<span class='tline' id='l76' data-llen='1633:1656'>　更無辭遜之禮何也當攷毎事如初賔亦如之亦如</span><br/>
<span class='tline' id='l77' data-llen='1656:1679'>　上再拜受幣賔拜送幣主人以爵禮賔客必再拜而</span><br/>
<span class='tline' id='l78' data-llen='1679:1692'>　受爵主人亦再拜而送爵</span><br/>
<span class='tline' id='l79' data-llen='1692:1718'><a onclick="displayPageImage('KR1d0014', 'WYG', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1718:1741'>賔之拜禮拜饔餼拜饗食賔繼主君皆如主國之禮諸</span><br/>
<span class='tline' id='l81' data-llen='1741:1764'>侯諸伯諸子諸男之相為賔也各以其禮相待也如諸</span><br/>
<span class='tline' id='l82' data-llen='1764:1787'>公之儀諸公之臣相為國客則三積皆三辭拜受及大</span><br/>
<span class='tline' id='l83' data-llen='1787:1810'>夫郊勞旅擯三辭拜辱三讓登聴命下拜登受賔使者</span><br/>
<span class='tline' id='l84' data-llen='1810:1826'>如初之儀及退拜送致館如初之儀</span><br/>
<span class='tline' id='l85' data-llen='1826:1849'>　鄭鍔曰此記諸侯之國諸臣之儀也公國之臣來聘</span><br/>
<span class='tline' id='l86' data-llen='1849:1872'>　公國相與為客又曰登受受其郊勞之幣也聴命受</span><br/>
<span class='tline' id='l87' data-llen='1872:1895'>　幣皆登堂尊主君之命而致敬也使者退而去則客</span><br/>
<span class='tline' id='l88' data-llen='1895:1921'><a onclick="displayPageImage('KR1d0014', 'WYG', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1921:1944'>　拜而送之也客至則遣使致以所舎之館其儀亦如</span><br/>
<span class='tline' id='l90' data-llen='1944:1967'>　郊勞之初言如初則如其始時之禮而已不儐使者</span><br/>
<span class='tline' id='l91' data-llen='1967:1971'>　也</span><br/>
<span class='tline' id='l92' data-llen='1971:1994'>及將幣旅擯三辭拜逆客辟三揖毎門止一相及廟唯</span><br/>
<span class='tline' id='l93' data-llen='1994:2017'>君相入三讓客登拜客三辟授幣下出每事如初之儀</span><br/>
<span class='tline' id='l94' data-llen='2017:2040'>及禮私面私獻皆再拜稽首君答拜出及中門之外問</span><br/>
<span class='tline' id='l95' data-llen='2040:2063'>君客再拜對君拜客辟而對君問大夫客對君勞客客</span><br/>
<span class='tline' id='l96' data-llen='2063:2086'>再拜稽首君答拜客趨辟致饔餼如勞之禮饗食還圭</span><br/>
<span class='tline' id='l97' data-llen='2086:2112'><a onclick="displayPageImage('KR1d0014', 'WYG', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2112:2119'>如將幣之儀</span><br/>
<span class='tline' id='l99' data-llen='2119:2142'>　鄭鍔曰如初謂與將幣之禮同也私獻私有所獻非</span><br/>
<span class='tline' id='l100' data-llen='2142:2153'>　其國君所遺之禮也</span><br/>
<span class='tline' id='l101' data-llen='2153:2176'>君館客客辟介受命遂送客從拜辱于朝明日客拜禮</span><br/>
<span class='tline' id='l102' data-llen='2176:2199'>賜遂行如入之積凡侯伯子男之臣以其國之爵相為</span><br/>
<span class='tline' id='l103' data-llen='2199:2210'>客而相禮其儀亦如之</span><br/>
<span class='tline' id='l104' data-llen='2210:2222'>　鄭鍔曰君就館省視之</span><br/>
<span class='tline' id='l105' data-llen='2222:2245'>凡四方之賔客禮儀辭命餼牢賜獻以二等從其爵而</span><br/>
<span class='tline' id='l106' data-llen='2245:2271'><a onclick="displayPageImage('KR1d0014', 'WYG', '012-6b' );" name="012-6b" class="pb">[012-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2271:2294'>上下之凡賔客送逆同禮凡諸侯之交各稱其邦而為</span><br/>
<span class='tline' id='l108' data-llen='2294:2304'>之幣以其幣為之禮</span><br/>
<span class='tline' id='l109' data-llen='2304:2327'>　鄭鍔曰凡賔客送逆不以其去來而為之勤惰故自</span><br/>
<span class='tline' id='l110' data-llen='2327:2350'>　逆至送其禮如一也　應龍曰上經指言諸公相為</span><br/>
<span class='tline' id='l111' data-llen='2350:2373'>　賔諸侯諸伯諸子諸男之相為賔諸公之臣相為國</span><br/>
<span class='tline' id='l112' data-llen='2373:2396'>　客侯伯子男之臣相為客而相禮此經四方之賔客</span><br/>
<span class='tline' id='l113' data-llen='2396:2419'>　則五等諸侯之君五等諸侯之臣互相為賔客互相</span><br/>
<span class='tline' id='l114' data-llen='2419:2442'>　為朝聘之禮或假道過往之類主國所以待之之禮</span><br/>
<span class='tline' id='l115' data-llen='2442:2468'><a onclick="displayPageImage('KR1d0014', 'WYG', '012-7a' );" name="012-7a" class="pb">[012-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2468:2473'>　者也</span><br/>
<span class='tline' id='l117' data-llen='2473:2493'>凡行人之儀不朝不夕不正其主靣亦不背客</span><br/>
<span class='tline' id='l118' data-llen='2493:2516'>　歐陽謙之曰行人之儀言於司儀何也司儀正行之</span><br/>
<span class='tline' id='l119' data-llen='2516:2524'>　屬序官可見</span><br/>
<span class='tline' id='l120' data-llen='2524:2554'>行夫掌邦國傳遽之小事<img height='20' width='20' alt='&amp;KR0839' title='KR0839' src='https://raw.githubusercontent.com/kanripo/KR-Gaiji/master/images/KR0839.png'/>惡而無禮者凡其使也必</span><br/>
<span class='tline' id='l121' data-llen='2554:2577'>以旌節雖道有難而不時必達居於其國則掌行人之</span><br/>
<span class='tline' id='l122' data-llen='2577:2587'>勞辱事焉使則介之</span><br/>
<span class='tline' id='l123' data-llen='2587:2594'>　焉當如字</span><br/>
<span class='tline' id='l124' data-llen='2594:2620'><a onclick="displayPageImage('KR1d0014', 'WYG', '012-7b' );" name="012-7b" class="pb">[012-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2620:2643'>環人掌送逆邦國之通賔客以路節達諸四方舎則授</span><br/>
<span class='tline' id='l126' data-llen='2643:2672'>館令聚<img height='20' width='20' alt='&amp;KR1909' title='KR1909' src='https://raw.githubusercontent.com/kanripo/KR-Gaiji/master/images/KR1909.png'/>有任器則令環之凡門闗無㡬送逆及疆</span><br/>
<span class='tline' id='l127' data-llen='2672:2696'>象胥掌蠻夷閩貉戎狄之國使掌𫝊王之言而諭説焉</span><br/>
<span class='tline' id='l128' data-llen='2696:2719'>以和親之若以時入賔則協其禮與其辭言傳之凡其</span><br/>
<span class='tline' id='l129' data-llen='2719:2736'>出入送逆之禮節幣帛辭令而賔相之</span><br/>
<span class='tline' id='l130' data-llen='2736:2759'>　鄭鍔曰傳其辭言使達中國之語於朝王時言語可</span><br/>
<span class='tline' id='l131' data-llen='2759:2783'>　　以相通也出入送逆之禮節幣帛辭令其於揖遜辭</span><br/>
<span class='tline' id='l132' data-llen='2783:2806'>　受則擯之相之詔侑以禮儀也訂義曰凡字疑當作</span><br/>
<span class='tline' id='l133' data-llen='2806:2832'><a onclick="displayPageImage('KR1d0014', 'WYG', '012-8a' );" name="012-8a" class="pb">[012-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2832:2837'>　掌字</span><br/>
<span class='tline' id='l135' data-llen='2837:2860'>凡國之大䘮詔相國客之禮儀而正其位凡軍旅㑹同</span><br/>
<span class='tline' id='l136' data-llen='2860:2870'>受國客幣而賓禮之</span><br/>
<span class='tline' id='l137' data-llen='2870:2893'>　應龍曰愚按象胥本為夷狄而設鄭氏註二經皆指</span><br/>
<span class='tline' id='l138' data-llen='2893:2903'>　諸侯為言今不取</span><br/>
<span class='tline' id='l139' data-llen='2903:2926'>凡作事王之大事諸侯次事卿次事大夫次事上士下</span><br/>
<span class='tline' id='l140' data-llen='2926:2931'>事庶子</span><br/>
<span class='tline' id='l141' data-llen='2931:2955'>　鄭鍔曰作事謂王國將有事於四夷非中國之事大事</span><br/>
<span class='tline' id='l142' data-llen='2955:2981'><a onclick="displayPageImage('KR1d0014', 'WYG', '012-8b' );" name="012-8b" class="pb">[012-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2981:3004'>　使諸侯主之其次使卿其次使大夫又其次使庶子</span><br/>
<span class='tline' id='l144' data-llen='3004:3027'>　主之事有小大爵有尊卑權有輕重用人各得其稱</span><br/>
<span class='tline' id='l145' data-llen='3027:3050'>　固理之宜也必於象胥言者葢馭夷狄之道尤不可</span><br/>
<span class='tline' id='l146' data-llen='3050:3073'>　不謹也事之大者而俾卑者處之則夷狄無所畏憚</span><br/>
<span class='tline' id='l147' data-llen='3073:3096'>　事之小者而俾尊者主之則輕其國體而取笑四夷</span><br/>
<span class='tline' id='l148' data-llen='3096:3100'>　矣</span><br/>
<span class='tline' id='l149' data-llen='3100:3123'>掌客掌四方賔客之牢禮餼獻飲食之等數與其政治</span><br/>
<span class='tline' id='l150' data-llen='3123:3146'>王合諸侯而饗禮則具十有二牢庶具百物備諸侯長</span><br/>
<span class='tline' id='l151' data-llen='3146:3172'><a onclick="displayPageImage('KR1d0014', 'WYG', '012-9a' );" name="012-9a" class="pb">[012-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3172:3195'>十有再獻王巡守殷國則國君膳以牲犢令百官百牲</span><br/>
<span class='tline' id='l153' data-llen='3195:3218'>皆具從者三公眂上公之禮卿眂侯伯之禮大夫眂子</span><br/>
<span class='tline' id='l154' data-llen='3218:3239'>男之禮士眂諸侯之卿禮庶子壹眂其大夫之禮</span><br/>
<span class='tline' id='l155' data-llen='3239:3262'>　鄭鍔曰王巡守於一方及因巡守而合諸侯於一處</span><br/>
<span class='tline' id='l156' data-llen='3262:3285'>　主君必用犢以充天子之膳諸侯事天子猶天子之</span><br/>
<span class='tline' id='l157' data-llen='3285:3308'>　事天用犢貴誠以為物不足以稱其徳故以誠為貴</span><br/>
<span class='tline' id='l158' data-llen='3308:3331'>　也諸侯之於天子亦唯誠之貴故其殷膳以牲犢也</span><br/>
<span class='tline' id='l159' data-llen='3331:3354'>　歐陽氏曰百牲皆具者百官既衆必具百牲以待之</span><br/>
<span class='tline' id='l160' data-llen='3354:3380'><a onclick="displayPageImage('KR1d0014', 'WYG', '012-9b' );" name="012-9b" class="pb">[012-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3380:3403'>　也百牲以數目之多寡言之非以名物之差殊言也</span><br/>
<span class='tline' id='l162' data-llen='3403:3426'>凡諸侯之禮上公五積皆眂飧牽三問皆脩羣介行人</span><br/>
<span class='tline' id='l163' data-llen='3426:3449'>宰史皆有牢飧五牢食四十簠十豆四十鉶四十有二</span><br/>
<span class='tline' id='l164' data-llen='3449:3472'>壺四十鼎簋十有二牲三十有六皆陳饔餼九牢其死</span><br/>
<span class='tline' id='l165' data-llen='3472:3495'>牢如飧之陳牽四牢米百有二十筥醯醢百有二十罋</span><br/>
<span class='tline' id='l166' data-llen='3495:3518'>車皆陳車米眂生牢牢十車車秉有五籔車禾眂死牢</span><br/>
<span class='tline' id='l167' data-llen='3518:3541'>牢十車車三秅芻薪倍禾皆陳乗禽日九十雙殷膳大</span><br/>
<span class='tline' id='l168' data-llen='3541:3564'>牢以及歸三饗三食三燕若弗酌則以幣致之凡介行</span><br/>
<span class='tline' id='l169' data-llen='3564:3591'><a onclick="displayPageImage('KR1d0014', 'WYG', '012-10a' );" name="012-10a" class="pb">[012-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3591:3615'>人宰史皆有飧饔餼以其爵等爲之牢禮之陳數惟上介</span><br/>
<span class='tline' id='l171' data-llen='3615:3639'>有禽獻夫人致禮八壺八豆八籩膳大牢致饗大牢食大</span><br/>
<span class='tline' id='l172' data-llen='3639:3663'>牢卿皆見以羔膳大牢侯伯四積皆眂飧牽再問皆脩飧</span><br/>
<span class='tline' id='l173' data-llen='3663:3687'>四牢食三十有二簠八豆三十有二鉶二十有八壺三十</span><br/>
<span class='tline' id='l174' data-llen='3687:3711'>有二鼎簋十有二腥二十有七皆陳饔餼七牢其死牢如</span><br/>
<span class='tline' id='l175' data-llen='3711:3735'>飧之陳牽三牢米百筥醯醢百罋皆陳米三十車禾四十</span><br/>
<span class='tline' id='l176' data-llen='3735:3759'>車芻薪倍禾皆陳乗禽日七十雙殷膳大牢三饗再食再</span><br/>
<span class='tline' id='l177' data-llen='3759:3783'>燕凡介行人宰史皆有飧饔餼以其爵等爲之禮惟上介</span><br/>
<span class='tline' id='l178' data-llen='3783:3810'><a onclick="displayPageImage('KR1d0014', 'WYG', '012-10b' );" name="012-10b" class="pb">[012-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3810:3834'>有禽獻夫人致禮八壺八豆八籩膳大牢致饗大牢卿皆</span><br/>
<span class='tline' id='l180' data-llen='3834:3858'>見以羔膳特牛子男三積皆眂飧牽壹問以脩飧三牢食</span><br/>
<span class='tline' id='l181' data-llen='3858:3882'>二十有四簠六豆二十有四鉶十有八壺二十有四鼎簋</span><br/>
<span class='tline' id='l182' data-llen='3882:3906'>十有二牲十有八皆陳饔餼五牢其死牢如飧之陳牽二</span><br/>
<span class='tline' id='l183' data-llen='3906:3930'>牢米八十筥醯醢八十罋皆陳米二十車禾三十車芻薪</span><br/>
<span class='tline' id='l184' data-llen='3930:3954'>倍禾皆陳乗禽日五十雙壹饗壹食壹燕凡介行人宰史</span><br/>
<span class='tline' id='l185' data-llen='3954:3978'>皆有飧饔餼以其爵等爲之禮惟上介有禽獻夫人致禮</span><br/>
<span class='tline' id='l186' data-llen='3978:3997'>六壺六豆六籩膳眂致饗親見卿皆膳特牛</span><br/>
<span class='tline' id='l187' data-llen='3997:4024'><a onclick="displayPageImage('KR1d0014', 'WYG', '012-11a' );" name="012-11a" class="pb">[012-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4024:4047'>　鄭氏曰牽者各視其數而已問皆以脩於其始至以</span><br/>
<span class='tline' id='l189' data-llen='4047:4070'>　問間闊則有脩焉脩脯也　鄭鍔曰皆用脯脩以將</span><br/>
<span class='tline' id='l190' data-llen='4070:4093'>　之自飱五牢以至牲三十有六皆陳者此致飱之禮</span><br/>
<span class='tline' id='l191' data-llen='4093:4116'>　也夕食曰飱謂其薄也食以十為列凡四列也黍稷</span><br/>
<span class='tline' id='l192' data-llen='4116:4139'>　者食之常而稻粱特以為禮爾朱氏鹿鳴詩傳曰筐</span><br/>
<span class='tline' id='l193' data-llen='4139:4160'>　所以盛幣帛飲則以酬賔送酒食則侑賔勸飽</span><br/>
<span class='tline' id='l194' data-llen='4160:4182'>凡諸侯之卿大夫士為國客則如其介之禮以待之</span><br/>
<span class='tline' id='l195' data-llen='4182:4205'>　鄭鍔曰不以其君來而加厚不以其自來而寖薄所</span><br/>
<span class='tline' id='l196' data-llen='4205:4232'><a onclick="displayPageImage('KR1d0014', 'WYG', '012-11b' );" name="012-11b" class="pb">[012-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4232:4246'>　以示其至誠之心如一而已</span><br/>
<span class='tline' id='l198' data-llen='4246:4269'>凡禮賔客國新殺禮凶荒殺禮札䘮殺禮禍烖殺禮在</span><br/>
<span class='tline' id='l199' data-llen='4269:4276'>野在外殺禮</span><br/>
<span class='tline' id='l200' data-llen='4276:4299'>　鄭鍔曰行禮必假於物物不備之時勉強以如禮非</span><br/>
<span class='tline' id='l201' data-llen='4299:4322'>　所以為禮也故當國故而物不備之時遂有減殺之</span><br/>
<span class='tline' id='l202' data-llen='4322:4326'>　法</span><br/>
<span class='tline' id='l203' data-llen='4326:4349'>凡賔客死致禮以䘮用賔客有䘮唯芻稍之受遭主國</span><br/>
<span class='tline' id='l204' data-llen='4349:4360'>之䘮不受饗食受牲禮</span><br/>
<span class='tline' id='l205' data-llen='4360:4387'><a onclick="displayPageImage('KR1d0014', 'WYG', '012-12a' );" name="012-12a" class="pb">[012-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4387:4410'>　鄭鍔曰賔客死於主國致之以禮皆以遭䘮之具所</span><br/>
<span class='tline' id='l207' data-llen='4410:4433'>　以使其䘮有所給若賔客在主國自聞其親䘮凡主</span><br/>
<span class='tline' id='l208' data-llen='4433:4456'>　國饗之之禮皆不敢受若夫芻稍以人馬日用不可</span><br/>
<span class='tline' id='l209' data-llen='4456:4479'>　以一已之䘮而不受故受芻稍　歐陽謙之曰不受</span><br/>
<span class='tline' id='l210' data-llen='4479:4502'>　饗食者蓋主人有䘮不宜速賔雖主人備禮且不當</span><br/>
<span class='tline' id='l211' data-llen='4502:4525'>　受當辭之受牲禮若飱饔餼牽牲而致之者則可受</span><br/>
<span class='tline' id='l212' data-llen='4525:4546'>　也主國自有牲牢待賔之禮不必改為腥字也</span><br/>
<span class='tline' id='l213' data-llen='4546:4569'>掌訝掌邦國之等籍以待賔客若將有國賔客至則戒</span><br/>
<span class='tline' id='l214' data-llen='4569:4596'><a onclick="displayPageImage('KR1d0014', 'WYG', '012-12b' );" name="012-12b" class="pb">[012-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4596:4626'>官脩委積與士逆賔于疆為前驅而入及宿則令聚<img height='20' width='20' alt='&amp;KR1909' title='KR1909' src='https://raw.githubusercontent.com/kanripo/KR-Gaiji/master/images/KR1909.png'/></span><br/>
<span class='tline' id='l216' data-llen='4626:4651'>及委則致積至于國賔入館次于舎門外待事于客及將幣</span><br/>
<span class='tline' id='l217' data-llen='4651:4675'>爲前驅至于朝詔其位入復及退亦如之凡賔客之治令</span><br/>
<span class='tline' id='l218' data-llen='4675:4698'>訝訝治之凡從者出則使人道之及歸送亦如之凡賔</span><br/>
<span class='tline' id='l219' data-llen='4698:4721'>客諸侯有卿訝卿有大夫訝大夫有士訝士皆有訝凡</span><br/>
<span class='tline' id='l220' data-llen='4721:4739'>訝者賔客至而徃詔相其事而掌其治令</span><br/>
<span class='tline' id='l221' data-llen='4739:4762'>掌交掌以莭與幣巡邦國之諸侯及其萬民之所聚者</span><br/>
<span class='tline' id='l222' data-llen='4762:4785'>道王之徳意志慮使咸知王之好惡辟行之使和諸侯</span><br/>
<span class='tline' id='l223' data-llen='4785:4812'><a onclick="displayPageImage('KR1d0014', 'WYG', '012-13a' );" name="012-13a" class="pb">[012-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4812:4821'>之好達萬民之說</span><br/>
<span class='tline' id='l225' data-llen='4821:4844'>　鄭鍔曰執節與幣巡邦國之諸侯及萬民所聚之處</span><br/>
<span class='tline' id='l226' data-llen='4844:4867'>　而告之以王者徳意志慮徳則王脩諸身而充實光</span><br/>
<span class='tline' id='l227' data-llen='4867:4890'>　輝者意則王之所藴蓄在心而未為者志則王之所</span><br/>
<span class='tline' id='l228' data-llen='4890:4913'>　趨嚮而見於施為者慮則王之所逺圖而預防者九</span><br/>
<span class='tline' id='l229' data-llen='4913:4936'>　重之上人不可得而知掌交所至則道而達之諸侯</span><br/>
<span class='tline' id='l230' data-llen='4936:4959'>　萬民斯曉然知上心之所在矣故知王之所好惡則</span><br/>
<span class='tline' id='l231' data-llen='4959:4982'>　從而辟之從其所好而辟其所惡則情不相違而心</span><br/>
<span class='tline' id='l232' data-llen='4982:5009'><a onclick="displayPageImage('KR1d0014', 'WYG', '012-13b' );" name="012-13b" class="pb">[012-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5009:5015'>　如一矣</span><br/>
<span class='tline' id='l234' data-llen='5015:5037'>掌邦國之通事而結其交好以諭九税之利九禮之</span><br/>
<span class='tline' id='l235' data-llen='5037:5052'>親九牧之維九禁之難九戎之威</span><br/>
<span class='tline' id='l236' data-llen='5052:5075'>　鄭鍔曰邦國有朝覲聘問相通之事事之常也然或</span><br/>
<span class='tline' id='l237' data-llen='5075:5098'>　恐有時而不通又從而為之結其交好使其相與之</span><br/>
<span class='tline' id='l238' data-llen='5098:5121'>　情固結而不可解也當其往而通之則諭以九稅之</span><br/>
<span class='tline' id='l239' data-llen='5121:5144'>　利使用九職任萬民而取其財也利國之法莫利於</span><br/>
<span class='tline' id='l240' data-llen='5144:5167'>　此故言利諭以九禮之親使遵九儀之禮以相聘問</span><br/>
<span class='tline' id='l241' data-llen='5167:5194'><a onclick="displayPageImage('KR1d0014', 'WYG', '012-14a' );" name="012-14a" class="pb">[012-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5194:5217'>　而致其親也鄰國相親莫親於此故言親諭以九牧</span><br/>
<span class='tline' id='l243' data-llen='5217:5240'>　之維使知九州之牧以相親比而為國之維也為國</span><br/>
<span class='tline' id='l244' data-llen='5240:5263'>　之維莫如方伯連帥故言維諭以九禁之難使知司</span><br/>
<span class='tline' id='l245' data-llen='5263:5286'>　馬九法以禁邦國者不可犯誠可畏難也諭以九戎</span><br/>
<span class='tline' id='l246' data-llen='5286:5309'>　之威使知司馬九伐之法以威邦國者誠為威嚴也</span><br/>
<span class='tline' id='l247' data-llen='5309:5317'>掌察<span class='krp-note'>闕/</span></span><br/>
<span class='tline' id='l248' data-llen='5317:5326'>掌貨賄<span class='krp-note'>闕/</span></span><br/>
<span class='tline' id='l249' data-llen='5326:5349'>朝大夫掌都家之國治日朝以聴國事故以告其君長</span><br/>
<span class='tline' id='l250' data-llen='5349:5376'><a onclick="displayPageImage('KR1d0014', 'WYG', '012-14b' );" name="012-14b" class="pb">[012-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5376:5399'>　鄭鍔曰都家之事君長得以自治然有當治於王國</span><br/>
<span class='tline' id='l252' data-llen='5399:5422'>　者朝大夫為之治於王朝　歐陽謙之曰國謂王國</span><br/>
<span class='tline' id='l253' data-llen='5422:5445'>　也國之事故不必施於都家者凡國有事故都家皆</span><br/>
<span class='tline' id='l254' data-llen='5445:5468'>　當知之朝大夫皆當達之所以上下之情通若今進</span><br/>
<span class='tline' id='l255' data-llen='5468:5478'>　奏官報州縣者也</span><br/>
<span class='tline' id='l256' data-llen='5478:5501'>國有政令則令其朝大夫凡都家之治於國者必因其</span><br/>
<span class='tline' id='l257' data-llen='5501:5524'>朝大夫然後聴之唯大事弗因凡都家之治有不及者</span><br/>
<span class='tline' id='l258' data-llen='5524:5540'>則誅其朝大夫在軍旅則誅其有司</span><br/>
<span class='tline' id='l259' data-llen='5540:5567'><a onclick="displayPageImage('KR1d0014', 'WYG', '012-15a' );" name="012-15a" class="pb">[012-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5567:5590'>　鄭鍔曰國若有政令將達之於都家則令其朝大夫</span><br/>
<span class='tline' id='l261' data-llen='5590:5613'>　以傳達之都家之治有當治於王國者必因朝大夫</span><br/>
<span class='tline' id='l262' data-llen='5613:5636'>　而上達若夫國之大事則不可因朝大夫以達也其</span><br/>
<span class='tline' id='l263' data-llen='5636:5649'>　君當自至而稟王命可也</span><br/>
<span class='tline' id='l264' data-llen='5649:5657'>都則<span class='krp-note'>闕/</span></span><br/>
<span class='tline' id='l265' data-llen='5657:5665'>都士<span class='krp-note'>闕/</span></span><br/>
<span class='tline' id='l266' data-llen='5665:5673'>家士<span class='krp-note'>闕/</span></span><br/>
</p>
<p><br/>
</p>
  </div>
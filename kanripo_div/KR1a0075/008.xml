<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0075', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:210'>　周易衍義卷八　　　　　　元　胡震　撰</span>
<span class='tline' id='l10' data-llen='210:220'>䷝<span class='krp-note'>離下/離上</span></span>
<span class='tline' id='l11' data-llen='220:243'>離利貞亨畜牝牛吉彖曰離麗也日月麗乎天百穀草</span>
<span class='tline' id='l12' data-llen='243:266'>木麗乎土重明以麗乎正乃化成天下柔麗乎中正故</span>
<span class='tline' id='l13' data-llen='266:276'>亨是以畜牝牛吉也</span>
<span class='tline' id='l14' data-llen='276:299'>　離麗也明也取其隂麗於上下之陽則為附麗取其</span>
<span class='tline' id='l15' data-llen='299:322'>　中虛則為明義故為火為日萬物莫不各有所麗有</span>
<span class='tline' id='l16' data-llen='322:348'><a onclick="displayPageImage('KR1a0075', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='348:371'>　形則有麗矣在人則為所親附之人所由之道所生</span>
<span class='tline' id='l18' data-llen='371:394'>　之事皆其所麗也人之所麗利於貞正得其正則可</span>
<span class='tline' id='l19' data-llen='394:417'>　以亨通故曰離利貞亨牛之性順牝牛又順之順者</span>
<span class='tline' id='l20' data-llen='417:440'>　也既附麗於正必能順於正道養習以成其順徳故</span>
<span class='tline' id='l21' data-llen='440:463'>　畜牝牛吉也夫麗於正道既足以達文明之用養其</span>
<span class='tline' id='l22' data-llen='463:486'>　順徳又有以成文明之功惟正故能順不正則不能</span>
<span class='tline' id='l23' data-llen='486:509'>　順也文王之柔順與夷王之卑順同一順也而文王</span>
<span class='tline' id='l24' data-llen='509:532'>　則為是夷王則為非羲和之欽順與衍儀之以順同</span>
<span class='tline' id='l25' data-llen='532:558'><a onclick="displayPageImage('KR1a0075', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='558:581'>　一順也而羲和則為是衍儀則為非盖文王羲和之</span>
<span class='tline' id='l27' data-llen='581:604'>　順以正道而衍儀夷王之順不出於正耳人惟不知</span>
<span class='tline' id='l28' data-llen='604:627'>　自得之正道於是有以雷同為順者有以詭隨為順</span>
<span class='tline' id='l29' data-llen='627:650'>　者有以柔佞為順者嗚呼斯道之不明有由也哉盍</span>
<span class='tline' id='l30' data-llen='650:673'>　思夫以正道而養其至順之徳則存心養性順乎天</span>
<span class='tline' id='l31' data-llen='673:696'>　命之性而不順乎人偽之私知言養氣順乎道義之</span>
<span class='tline' id='l32' data-llen='696:719'>　氣而不順乎詖遁之辭由是有順理之裕而无從欲</span>
<span class='tline' id='l33' data-llen='719:742'>　之危有順是之美而无從非之累所以畜牝牛而必</span>
<span class='tline' id='l34' data-llen='742:768'><a onclick="displayPageImage('KR1a0075', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='768:791'>　在於利貞也彖曰離麗也日月麗乎天百穀草木麗</span>
<span class='tline' id='l36' data-llen='791:814'>　乎土重明以麗乎正乃化成天下此合三才以闡卦</span>
<span class='tline' id='l37' data-llen='814:837'>　名也天地之中无无麗之物在人當審其所麗麗得</span>
<span class='tline' id='l38' data-llen='837:860'>　其正則能亨也以卦才言上下皆麗重明也二五皆</span>
<span class='tline' id='l39' data-llen='860:883'>　處中正麗乎正也重明而不麗乎正則以察為明君</span>
<span class='tline' id='l40' data-llen='883:906'>　臣上下皆有明徳而處中正可以化天下成文明之</span>
<span class='tline' id='l41' data-llen='906:929'>　俗也又曰柔麗乎中正故亨是以畜牝牛吉也此舉</span>
<span class='tline' id='l42' data-llen='929:952'>　二五爻以闡卦辭也柔之為道不麗逺者不麗乎中</span>
<span class='tline' id='l43' data-llen='952:978'><a onclick="displayPageImage('KR1a0075', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='978:1001'>　正則邪佞之道其能亨乎六居五柔麗乎中而亨也</span>
<span class='tline' id='l45' data-llen='1001:1024'>　六居二柔麗乎中正而亨也言柔麗乎中正則二五</span>
<span class='tline' id='l46' data-llen='1024:1047'>　舉矣畜養也以剛正畜養之功其至順而麗於中正</span>
<span class='tline' id='l47' data-llen='1047:1070'>　則吉是亦彖之利也故曰畜牝牛吉或曰五以隂居</span>
<span class='tline' id='l48' data-llen='1070:1093'>　陽得為正乎曰五為中以行正是亦正也楊氏曰離</span>
<span class='tline' id='l49' data-llen='1093:1116'>　明卦也明敝必察明而養之以正乃亨明過必剛明</span>
<span class='tline' id='l50' data-llen='1116:1139'>　而養之以柔乃吉君之明麗乎正即日月麗乎天其</span>
<span class='tline' id='l51' data-llen='1139:1162'>　明彌髙而不流於順宗徳宗之察察臣之明麗乎正</span>
<span class='tline' id='l52' data-llen='1162:1188'><a onclick="displayPageImage('KR1a0075', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1188:1211'>　即百穀草木麗乎土其明彌厚而不墮於韓非晁錯</span>
<span class='tline' id='l54' data-llen='1211:1234'>　之刻薄此唐虞三代君臣之明皆麗乎正其化成天</span>
<span class='tline' id='l55' data-llen='1234:1257'>　下也冝哉此卦其變為坎卦其象離為火為日為戈</span>
<span class='tline' id='l56' data-llen='1257:1272'>　兵為甲胄其占以貞順為吉也</span>
<span class='tline' id='l57' data-llen='1272:1289'>象曰明兩作離大人以繼明照于四方</span>
<span class='tline' id='l58' data-llen='1289:1312'>　若云兩明則是二明不見繼明之義故云明兩作離</span>
<span class='tline' id='l59' data-llen='1312:1335'>　作起也明明相繼而起大人重光之象如以舜之明</span>
<span class='tline' id='l60' data-llen='1335:1358'>　繼堯之明以啟之明繼禹之明以武王之明繼文王</span>
<span class='tline' id='l61' data-llen='1358:1384'><a onclick="displayPageImage('KR1a0075', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1384:1407'>　之明又日出曰明日入曰昏日一而已而旦旦明作</span>
<span class='tline' id='l63' data-llen='1407:1430'>　必於其明之再作也於以見重離之象焉有大徳居</span>
<span class='tline' id='l64' data-llen='1430:1453'>　大位曰大人大人體離之象以繼明照于四方繼明</span>
<span class='tline' id='l65' data-llen='1453:1476'>　不特専指繼世而言以一身言之則緝熈光明反之</span>
<span class='tline' id='l66' data-llen='1476:1499'>　於身純乎天理不以私欲蔽之一念之明繼繼不已</span>
<span class='tline' id='l67' data-llen='1499:1522'>　至於无一念之不明推之於行普以大公不以私意</span>
<span class='tline' id='l68' data-llen='1522:1545'>　奪之一事之明繼繼不絶至於无一事之不明皆繼</span>
<span class='tline' id='l69' data-llen='1545:1568'>　明也體離之明照四方體重離以繼明非與天地合</span>
<span class='tline' id='l70' data-llen='1568:1594'><a onclick="displayPageImage('KR1a0075', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1594:1617'>　徳日月合明之大人孰能之楊氏曰六五不矜其明</span>
<span class='tline' id='l72' data-llen='1617:1640'>　而續以六二之明是已所不及而續以賢也故日月</span>
<span class='tline' id='l73' data-llen='1640:1663'>　之明終古不忒大人之明四方畢照辨忠邪知疾苦</span>
<span class='tline' id='l74' data-llen='1663:1678'>　燭幽枉慮長久皆照四方之謂</span>
<span class='tline' id='l75' data-llen='1678:1699'>初九履錯然敬之无咎象曰履錯之敬以辟咎也</span>
<span class='tline' id='l76' data-llen='1699:1722'>　初九以文明之徳陽剛之資居離明之初火性炎上</span>
<span class='tline' id='l77' data-llen='1722:1745'>　陽性好動㡬於躁進其履錯然紛雜雖未進而迹已</span>
<span class='tline' id='l78' data-llen='1745:1768'>　動則失居下之分而有咎也然其剛眀之才動而知</span>
<span class='tline' id='l79' data-llen='1768:1794'><a onclick="displayPageImage('KR1a0075', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1794:1817'>　敬慎之道知辟咎之道則无咎也夫敬者一心之主</span>
<span class='tline' id='l81' data-llen='1817:1840'>　宰萬事之本根也踐履之所麗也帝堯則欽明帝舜</span>
<span class='tline' id='l82' data-llen='1840:1863'>　則温恭大禹則敬修可願成湯則聖敬日躋文王則</span>
<span class='tline' id='l83' data-llen='1863:1886'>　緝熈敬止是君道之所履未有不離乎敬羲和則欽</span>
<span class='tline' id='l84' data-llen='1886:1909'>　若若契則敬敷臯陶則往欽哉伊尹則明立敬之訓</span>
<span class='tline' id='l85' data-llen='1909:1932'>　召公則陳疾敬之語是臣道之所履未有不麗于敬</span>
<span class='tline' id='l86' data-llen='1932:1955'>　曽子之逺暴慢有子之恭近於禮子思之不動而敬</span>
<span class='tline' id='l87' data-llen='1955:1978'>　孟子之自反其敬士君子之所履未有不麗于敬今</span>
<span class='tline' id='l88' data-llen='1978:2004'><a onclick="displayPageImage('KR1a0075', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2004:2027'>　初九之所履錯然者或行其孝友或行其睦婣或行</span>
<span class='tline' id='l90' data-llen='2027:2050'>　其任恤或行君臣之義或行父子之親或行夫婦之</span>
<span class='tline' id='l91' data-llen='2050:2073'>　别或行長幼之序動作威儀之不一出處語黙之不</span>
<span class='tline' id='l92' data-llen='2073:2096'>　齊皆所履之錯然也履道而能敬則正其衣冠尊其</span>
<span class='tline' id='l93' data-llen='2096:2119'>　瞻視居而无咎也擇地而蹈折旋蟻封動而无咎也</span>
<span class='tline' id='l94' data-llen='2119:2142'>　弗貳以二弗參以三唯心唯一萬變是監一心之過</span>
<span class='tline' id='l95' data-llen='2142:2165'>　何有焉不東以西不南以北當事而存靡他其適衆</span>
<span class='tline' id='l96' data-llen='2165:2188'>　著之過何有焉是踐履之得失常分於一念敬肆之</span>
<span class='tline' id='l97' data-llen='2188:2214'><a onclick="displayPageImage('KR1a0075', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2214:2237'>　間而已象曰以辟咎也初以剛而居明體志於上進</span>
<span class='tline' id='l99' data-llen='2237:2260'>　動而能敬斯可以避咎豈至納諸罟擭陷穽而不知</span>
<span class='tline' id='l100' data-llen='2260:2283'>　避乎昔者春秋之世趙同獻狄俘而不敬劉康公知</span>
<span class='tline' id='l101' data-llen='2283:2306'>　其有大咎也晉景公見魯侯而不敬季文子知其必</span>
<span class='tline' id='l102' data-llen='2306:2329'>　不免也郤子將事不敬獻子是以發无基之誚成子</span>
<span class='tline' id='l103' data-llen='2329:2352'>　受脤而不敬劉子是以明取禍之由髙厚相㑹而不</span>
<span class='tline' id='l104' data-llen='2352:2375'>　敬莊子是以知其社稷之棄嗚呼之人也焉知離之</span>
<span class='tline' id='l105' data-llen='2375:2398'>　履錯然敬之无咎之義歟楊氏曰敬者畏謹以晦其</span>
<span class='tline' id='l106' data-llen='2398:2424'><a onclick="displayPageImage('KR1a0075', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2424:2447'>　明也初九在下无位而踐履錯然璀璨於天下已不</span>
<span class='tline' id='l108' data-llen='2447:2470'>　可掩矣非晦其明則衆之所忌咎之所集夫子之少</span>
<span class='tline' id='l109' data-llen='2470:2493'>　也孟僖子已知其聖夫子每曰聖則吾不能聖則吾</span>
<span class='tline' id='l110' data-llen='2493:2516'>　豈敢事君盡禮恂恂誾誾故匡人不能殺桓魋不能</span>
<span class='tline' id='l111' data-llen='2516:2539'>　害不然何以避咎哉童溪曰在我不盡其莊敬之禮</span>
<span class='tline' id='l112' data-llen='2539:2562'>　不諂則慢諂則失已非以下承上之道慢則失人非</span>
<span class='tline' id='l113' data-llen='2562:2585'>　以剛接柔之道初六之敬以避咎避去其諂與慢之</span>
<span class='tline' id='l114' data-llen='2585:2590'>　咎也</span>
<span class='tline' id='l115' data-llen='2590:2616'><a onclick="displayPageImage('KR1a0075', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2616:2634'>六二黄離元吉象曰黄離元吉得中道也</span>
<span class='tline' id='l117' data-llen='2634:2657'>　黄中色六二以文明中正之徳上同與文明中順之</span>
<span class='tline' id='l118' data-llen='2657:2680'>　君其明如是其麗如是大善之吉也所以元吉者以</span>
<span class='tline' id='l119' data-llen='2680:2703'>　其得中道也夫人之一性正理渾然所謂天然自有</span>
<span class='tline' id='l120' data-llen='2703:2726'>　之中所謂喜怒哀樂未發之中无智愚无聖狂此理</span>
<span class='tline' id='l121' data-llen='2726:2749'>　固均具也及其性動而為情循其性則道心為人心</span>
<span class='tline' id='l122' data-llen='2749:2772'>　之主人心聴道心之命動静云為自无過不及之差</span>
<span class='tline' id='l123' data-llen='2772:2795'>　於是乎動罔不吉離之六二麗乎中正則循其秉彛</span>
<span class='tline' id='l124' data-llen='2795:2821'><a onclick="displayPageImage('KR1a0075', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2821:2844'>　之良心而无偏黨反側之私率其天理之正性而无</span>
<span class='tline' id='l126' data-llen='2844:2867'>　私心横發之危此吉之所以大也象曰得中道也中</span>
<span class='tline' id='l127' data-llen='2867:2890'>　庸一書子思子所以明中道之可常而不可易也其</span>
<span class='tline' id='l128' data-llen='2890:2913'>　曰天命之性中之實體也其曰率性之道中之實用</span>
<span class='tline' id='l129' data-llen='2913:2936'>　也其曰修道之教又因中道之體用而品節之也其</span>
<span class='tline' id='l130' data-llen='2936:2959'>　戒謹其恐懼其謹獨所以存天理遏人欲而不失此</span>
<span class='tline' id='l131' data-llen='2959:2982'>　中也極而至於天地位萬物育所以極此中道之功</span>
<span class='tline' id='l132' data-llen='2982:3005'>　效也中之效驗至於天地以位萬物以育不謂之元</span>
<span class='tline' id='l133' data-llen='3005:3031'><a onclick="displayPageImage('KR1a0075', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3031:3037'>　吉何哉</span>
<span class='tline' id='l135' data-llen='3037:3060'>九三日昃之離不鼓缶而歌則大耋之嗟凶象曰日昃</span>
<span class='tline' id='l136' data-llen='3060:3068'>之離何可久也</span>
<span class='tline' id='l137' data-llen='3068:3091'>　九三居下體之終是前明將盡後明將繼之時人之</span>
<span class='tline' id='l138' data-llen='3091:3114'>　始終時之革易也故為日昃之離日下昃之明也昃</span>
<span class='tline' id='l139' data-llen='3114:3137'>　則將没矣以理言之盛必有衰始必有終常道也達</span>
<span class='tline' id='l140' data-llen='3137:3160'>　者順理為樂缶常用之器也鼓缶而歌樂其常也不</span>
<span class='tline' id='l141' data-llen='3160:3183'>　能如是則以大耋為嗟憂乃為凶也大耋傾没也此</span>
<span class='tline' id='l142' data-llen='3183:3209'><a onclick="displayPageImage('KR1a0075', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3209:3232'>　聖人示人處生死之道人物之在天地間原其始則</span>
<span class='tline' id='l144' data-llen='3232:3255'>　隂精陽氣聚而為物要其終則魂遊魄降散而為變</span>
<span class='tline' id='l145' data-llen='3255:3278'>　猶晝夜循環此理之常也日昃之離即人生之耋也</span>
<span class='tline' id='l146' data-llen='3278:3301'>　自鼓缶而歌言之必自謂嵗聿云暮今我不樂日月</span>
<span class='tline' id='l147' data-llen='3301:3324'>　其除也必自謂嵗聿其逝今我不樂日月其邁也且</span>
<span class='tline' id='l148' data-llen='3324:3347'>　以喜樂且以永日生順死安此善處日昃之離而吉</span>
<span class='tline' id='l149' data-llen='3347:3370'>　也自大耋之嗟言之則認形體為己有不能釋然也</span>
<span class='tline' id='l150' data-llen='3370:3393'>　視宫室為己私而不能舍然也涕泗於衰謝之餘悲</span>
<span class='tline' id='l151' data-llen='3393:3419'><a onclick="displayPageImage('KR1a0075', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3419:3442'>　戚於暮晚之際顛倒錯亂此不善處日昃之離而凶</span>
<span class='tline' id='l153' data-llen='3442:3465'>　也象曰何可久也人之暮景如日之昃不能長久也</span>
<span class='tline' id='l154' data-llen='3465:3488'>　昔堯老也薦舜於天舜老也薦禹於天其下陶潛之</span>
<span class='tline' id='l155' data-llen='3488:3511'>　預為祭文杜牧之自撰墓誌皆不惑於生死之際彼</span>
<span class='tline' id='l156' data-llen='3511:3534'>　秦皇之顛倒海島漢武之謬迷仙道趙孟之發朝不</span>
<span class='tline' id='l157' data-llen='3534:3557'>　謀夕之語而棄其神人宋公與昭子坐語相泣而喪</span>
<span class='tline' id='l158' data-llen='3557:3580'>　其精爽是處日昃之離而已凶道矣程氏曰明者知</span>
<span class='tline' id='l159' data-llen='3580:3603'>　其然也故求人以繼其事退處以休其身安常處順</span>
<span class='tline' id='l160' data-llen='3603:3629'><a onclick="displayPageImage('KR1a0075', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3629:3637'>　何足以為凶</span>
<span class='tline' id='l162' data-llen='3637:3660'>九四突如其來如焚如死如棄如象曰突如其來如无</span>
<span class='tline' id='l163' data-llen='3660:3665'>所容也</span>
<span class='tline' id='l164' data-llen='3665:3688'>　此爻前明已盡後明相繼之時九四重剛不中不正</span>
<span class='tline' id='l165' data-llen='3688:3711'>　又處不當位不善乎繼而求繼者也剛躁妄動突如</span>
<span class='tline' id='l166' data-llen='3711:3734'>　其來失善繼之道居繼承之地而用陵逼之道則名</span>
<span class='tline' id='l167' data-llen='3734:3757'>　分不正神人不容此身於此而焚死天下於此而棄</span>
<span class='tline' id='l168' data-llen='3757:3780'>　絶能免陵迫之禍乎夫古之聖賢其繼統嗣位非以</span>
<span class='tline' id='l169' data-llen='3780:3807'><a onclick="displayPageImage('KR1a0075', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3807:3830'>　位為樂也所以應天命而順人心也舜之繼堯既以</span>
<span class='tline' id='l171' data-llen='3830:3853'>　其徳弗嗣矣又且避堯之子何其揖遜也使其居堯</span>
<span class='tline' id='l172' data-llen='3853:3876'>　之宫逼堯之子能无篡奪之禍乎禹之繼舜既曰朕</span>
<span class='tline' id='l173' data-llen='3876:3899'>　徳罔克矣又且避舜之子何其揖遜也使其居舜之</span>
<span class='tline' id='l174' data-llen='3899:3923'>　宫逼舜之子能无悖逆之凶乎今九四當繼承之時而</span>
<span class='tline' id='l175' data-llen='3923:3946'>　突如其來者其欲速享天位之樂亟受玉食之珍妄</span>
<span class='tline' id='l176' data-llen='3946:3969'>　竊神器之重乎莫之為而為莫之致而致如是而進</span>
<span class='tline' id='l177' data-llen='3969:3992'>　未害也今迺突如其來是不待天命之與而躁進也</span>
<span class='tline' id='l178' data-llen='3992:4019'><a onclick="displayPageImage('KR1a0075', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4019:4042'>　朝覲者歸謳歌者歸訟獄者歸如是而進未害也今</span>
<span class='tline' id='l180' data-llen='4042:4065'>　乃突如其來是不待人心之歸而妄進也繼承而以</span>
<span class='tline' id='l181' data-llen='4065:4088'>　剛逼之道是逆徳也是篡賊也是天人之所共絶也</span>
<span class='tline' id='l182' data-llen='4088:4111'>　其曰焚如凶威逆焰足以焚其身也其曰死如凶器</span>
<span class='tline' id='l183' data-llen='4111:4134'>　逆械足以死其身也其曰棄如强衆咈公適以取天</span>
<span class='tline' id='l184' data-llen='4134:4157'>　下之棄絶也象曰无所容也无所容是焚死棄也昔</span>
<span class='tline' id='l185' data-llen='4157:4180'>　者魯桓公篡位而繼世突如其來也終罹彭生之禍</span>
<span class='tline' id='l186' data-llen='4180:4203'>　天地神人之不容也衛州吁弑君而繼世突如其來</span>
<span class='tline' id='l187' data-llen='4203:4230'><a onclick="displayPageImage('KR1a0075', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4230:4253'>　也終罹衛人之戮天地神人之所不容也下而王莽</span>
<span class='tline' id='l189' data-llen='4253:4277'>　以詐偽而篡漢桓𤣥以剛猛而代晉隋廣以幽父而</span>
<span class='tline' id='l190' data-llen='4277:4300'>　承隋突如之勢若足以得志矣其焚如死如棄如之</span>
<span class='tline' id='l191' data-llen='4300:4323'>　禍寧能免乎楊氏曰六五有至尊之象天下所共欽</span>
<span class='tline' id='l192' data-llen='4323:4346'>　今九四恃至剛之才突然以犯六五犯之不獲而自</span>
<span class='tline' id='l193' data-llen='4346:4369'>　反是突如其來如也豈有侵天欺君之人而人不疾</span>
<span class='tline' id='l194' data-llen='4369:4392'>　之焚之不足寘之死而後已死為未已棄之而不留</span>
<span class='tline' id='l195' data-llen='4392:4409'>　則其疾之甚也禍極矣凶不足言也</span>
<span class='tline' id='l196' data-llen='4409:4436'><a onclick="displayPageImage('KR1a0075', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4436:4458'>六五出涕沱若戚嗟若吉象曰六五之吉離王公也</span>
<span class='tline' id='l198' data-llen='4458:4481'>　六五有文明之徳然以柔居上在下无助獨附麗於</span>
<span class='tline' id='l199' data-llen='4481:4504'>　剛强之間危懼之勢也唯其明也故能畏懼之深至</span>
<span class='tline' id='l200' data-llen='4504:4527'>　於出涕慮念之深至於戚嗟所以能保其吉也以憂</span>
<span class='tline' id='l201' data-llen='4527:4550'>　懼之心而致逸樂之福也六五之所以憂懼者若曰</span>
<span class='tline' id='l202' data-llen='4550:4573'>　愚夫愚婦一能勝予麗于剛强實為大艱國勢危而</span>
<span class='tline' id='l203' data-llen='4573:4596'>　敵勢强公室㣲而私室張凜乎若履春氷也危乎若</span>
<span class='tline' id='l204' data-llen='4596:4619'>　蹈虎尾也若游大川未知攸濟存心如此必思所以</span>
<span class='tline' id='l205' data-llen='4619:4646'><a onclick="displayPageImage('KR1a0075', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4646:4669'>　修政事而消外患思所以修己徳而服人心奚而不</span>
<span class='tline' id='l207' data-llen='4669:4692'>　吉必思求忠良以制姦雄必思淑人心以拒暴行奚</span>
<span class='tline' id='l208' data-llen='4692:4715'>　而不吉以禹之明而有下車之泣所以成夏室之治</span>
<span class='tline' id='l209' data-llen='4715:4738'>　湯之明而懐隕淵之危所以致商邦之寧若夫衛侯</span>
<span class='tline' id='l210' data-llen='4738:4761'>　臧卒而子衎不哀社稷於是而㡬覆著丘公亡而郊</span>
<span class='tline' id='l211' data-llen='4761:4784'>　公不慼國人於是而不順其能吉乎象曰離王公也</span>
<span class='tline' id='l212' data-llen='4784:4807'>　憂王公之尊位而畏懼憂虞以處二剛之逼此其所</span>
<span class='tline' id='l213' data-llen='4807:4814'>　以為吉也</span>
<span class='tline' id='l214' data-llen='4814:4841'><a onclick="displayPageImage('KR1a0075', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4841:4864'>上九王用出征有嘉折首獲匪其醜无咎象曰王用出</span>
<span class='tline' id='l216' data-llen='4864:4871'>征以正邦也</span>
<span class='tline' id='l217' data-llen='4871:4894'>　王五也上以陽剛居五之上處離之極剛明可以及</span>
<span class='tline' id='l218' data-llen='4894:4917'>　逺五惟用之出征則有嘉美之功折取也首猶魁也</span>
<span class='tline' id='l219' data-llen='4917:4941'>　醜類也然出征之道不可恃剛太過唯折取其魁首執</span>
<span class='tline' id='l220' data-llen='4941:4964'>　獲其匪類而已所謂殱厥渠魁脅從罔治故无咎盖</span>
<span class='tline' id='l221' data-llen='4964:4985'>　聲罪執言禁暴除亂義氣之所當振者赦過宥</span>
<span class='tline' id='l222' data-llen='4985:5008'>　罪好生惡殺又仁道之所當施者天地之大雷霆之</span>
<span class='tline' id='l223' data-llen='5008:5035'><a onclick="displayPageImage('KR1a0075', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5035:5058'>　震怒所以行雨露之沾潤秋冬之肅殺所以兆春夏</span>
<span class='tline' id='l225' data-llen='5058:5081'>　之温厚聖人之心天地之心也上九之出征有嘉折</span>
<span class='tline' id='l226' data-llen='5081:5104'>　首者若曰元兇有罪天命殛之予弗順天厥罪惟均</span>
<span class='tline' id='l227' data-llen='5104:5127'>　昏迷不恭反道敗徳爾實為之倡脅權相滅穢徳彰</span>
<span class='tline' id='l228' data-llen='5127:5150'>　聞爾實為之主怠棄三正敷虐萬邦爾實司其柄奉</span>
<span class='tline' id='l229' data-llen='5150:5173'>　辭討罪以折其魁首為尚此大義之不容己也夫何</span>
<span class='tline' id='l230' data-llen='5173:5196'>　咎之有其所以獲匪其醜者又若曰天地萬物莫非</span>
<span class='tline' id='l231' data-llen='5196:5219'>　吾體干戈相尚豈予本心彼醜類之衆雖不沾王化</span>
<span class='tline' id='l232' data-llen='5219:5246'><a onclick="displayPageImage('KR1a0075', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5246:5269'>　安知其无自潔之志雖淪胥逆黨安知其非脅從之</span>
<span class='tline' id='l234' data-llen='5269:5292'>　人殺其父兄係累其子弟是豈中道哉舊染汚俗咸</span>
<span class='tline' id='l235' data-llen='5292:5315'>　與維新此又至仁之所不容已也夫亦何咎之有湯</span>
<span class='tline' id='l236' data-llen='5315:5338'>　之征葛誅其君而弔其民武王之伐殷伐不仁而非</span>
<span class='tline' id='l237' data-llen='5338:5361'>　敵百姓厥後魯之征徐戎而无敢越逐唐之擒元濟</span>
<span class='tline' id='l238' data-llen='5361:5384'>　而不戮一人是亦上九无咎之道耳象曰以正邦也</span>
<span class='tline' id='l239' data-llen='5384:5407'>　征之為言正也仁義之師非黷武也正邦國之不正</span>
<span class='tline' id='l240' data-llen='5407:5430'>　而已程氏曰明則能照剛極能斷能照足以察奸惡</span>
<span class='tline' id='l241' data-llen='5430:5457'><a onclick="displayPageImage('KR1a0075', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5457:5480'>　能斷足以行威刑故王者用此剛明之人以辨天下</span>
<span class='tline' id='l243' data-llen='5480:5503'>　之邪惡而行其征伐則有嘉美之功也然明極則无</span>
<span class='tline' id='l244' data-llen='5503:5526'>　㣲不照斷極則无所寛宥不約之以中則傷於嚴察</span>
<span class='tline' id='l245' data-llen='5526:5549'>　矣只當折取其魁首所執獲非其醜類則无殘暴之</span>
<span class='tline' id='l246' data-llen='5549:5572'>　咎也童溪曰九四當離麗之時恃剛以陵上由上九</span>
<span class='tline' id='l247' data-llen='5572:5595'>　觀之所謂非其醜類而首惡者于以征之則不正者</span>
<span class='tline' id='l248' data-llen='5595:5603'>　去而邦正矣</span>
<span class='tline' id='l249' data-llen='5603:5630'><a onclick="displayPageImage('KR1a0075', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span>
<span class='tline' id='l250' data-llen='5630:5640'>䷞<span class='krp-note'>艮下/兌上</span></span>
<span class='tline' id='l251' data-llen='5640:5662'>咸亨利貞取女吉彖曰咸感也柔上而剛下二氣感</span>
<span class='tline' id='l252' data-llen='5662:5684'>應以相與止而説男下女是以亨利貞取女吉也天</span>
<span class='tline' id='l253' data-llen='5684:5706'>地感而萬物化生聖人感人心而天下和平觀其所</span>
<span class='tline' id='l254' data-llen='5706:5719'>感而天地萬物之情可見矣</span>
<span class='tline' id='l255' data-llen='5719:5741'>　咸者感也不曰感者咸有皆義男女交相感也物</span>
<span class='tline' id='l256' data-llen='5741:5763'>　之相感莫如男女而少復甚焉凡君臣上下以至</span>
<span class='tline' id='l257' data-llen='5763:5785'>　萬物皆有相感之道相感則有亨通之理故咸有</span>
<span class='tline' id='l258' data-llen='5785:5812'><a onclick="displayPageImage('KR1a0075', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span>
<span class='tline' id='l259' data-llen='5812:5835'>　亨之理也利貞相感之道利於正也取女吉以卦才</span>
<span class='tline' id='l260' data-llen='5835:5858'>　言也夫明感通之本既有以得人道之正達感通之</span>
<span class='tline' id='l261' data-llen='5858:5881'>　用當有以明人道之始感通莫大於得正斯可以盡</span>
<span class='tline' id='l262' data-llen='5881:5904'>　倫匹配之際生民之始萬福之原婚姻之禮正然後</span>
<span class='tline' id='l263' data-llen='5904:5927'>　品物遂而天命全未有舍感通之正道而能經夫婦</span>
<span class='tline' id='l264' data-llen='5927:5950'>　者書記釐降禮始大婚詩歌好逑皆重於正始之道</span>
<span class='tline' id='l265' data-llen='5950:5973'>　也聖人於咸之一卦先之以亨通之亨次之以取女</span>
<span class='tline' id='l266' data-llen='5973:5996'>　吉其紀綱人道也深矣觀之周詩取女之禮有曰桃</span>
<span class='tline' id='l267' data-llen='5996:6023'><a onclick="displayPageImage('KR1a0075', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span>
<span class='tline' id='l268' data-llen='6023:6046'>　之夭夭灼灼其華之子于歸宜其室家以其正道之</span>
<span class='tline' id='l269' data-llen='6046:6069'>　得宜也維鵲有巢維鳩盈之之子于歸百兩成之以</span>
<span class='tline' id='l270' data-llen='6069:6092'>　其正道之有成也被之僮僮夙夜在公被之祁祁薄</span>
<span class='tline' id='l271' data-llen='6092:6115'>　言還歸正道之形為愛敬也南有樛木葛藟虆之樂</span>
<span class='tline' id='l272' data-llen='6115:6138'>　只君子福履綏之正道之積而成福禄也内以治祖</span>
<span class='tline' id='l273' data-llen='6138:6161'>　廟之禮足以配神明之奥出以治直言之禮足以立</span>
<span class='tline' id='l274' data-llen='6161:6184'>　上下之敬正道不失男女有别而後夫婦有義而後</span>
<span class='tline' id='l275' data-llen='6184:6207'>　父子有親父子有親而後君臣有義感通之不以正</span>
<span class='tline' id='l276' data-llen='6207:6234'><a onclick="displayPageImage('KR1a0075', 'WYG', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span>
<span class='tline' id='l277' data-llen='6234:6257'>　道豈能如是春秋之世正道不明宰咺歸賵而嫡妾</span>
<span class='tline' id='l278' data-llen='6257:6280'>　之分亂履緰逆禮而親迎之禮廢姜氏如齊師則淫</span>
<span class='tline' id='l279' data-llen='6280:6303'>　奔之俗興季姬使鄫子則先柔之道喪昭公娶孟子</span>
<span class='tline' id='l280' data-llen='6303:6326'>　則厚别之義亡後世漢劉聰后樊氏而亂華齊后主</span>
<span class='tline' id='l281' data-llen='6326:6349'>　妃馮氏而亡國唐髙宗立昭儀而階禍皆失其正也</span>
<span class='tline' id='l282' data-llen='6349:6372'>　吉何有焉彖曰咸感也此釋卦名之義也丘行可曰</span>
<span class='tline' id='l283' data-llen='6372:6395'>　咸感者也所以感者心也无心者不能感故感為咸</span>
<span class='tline' id='l284' data-llen='6395:6418'>　加心有心於感者亦不能咸感故感无心而為咸惟</span>
<span class='tline' id='l285' data-llen='6418:6445'><a onclick="displayPageImage('KR1a0075', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span>
<span class='tline' id='l286' data-llen='6445:6468'>　无容心於感然後无不感也曰柔上而剛下二氣感</span>
<span class='tline' id='l287' data-llen='6468:6491'>　應以相與以卦體言之兑柔居上艮剛居下一剛一</span>
<span class='tline' id='l288' data-llen='6491:6514'>　柔交相感應此感之所以亨此天地之感也曰止而</span>
<span class='tline' id='l289' data-llen='6514:6537'>　説男下女是以亨利貞取女吉也以卦徳言之艮止</span>
<span class='tline' id='l290' data-llen='6537:6560'>　於下篤誠而感之専兑説於上和柔而應之至一止</span>
<span class='tline' id='l291' data-llen='6560:6583'>　一説交相感應此咸之所以利貞説斯感感必止得</span>
<span class='tline' id='l292' data-llen='6583:6606'>　其正也蔡氏曰止而説所以利貞説斯感感必止得</span>
<span class='tline' id='l293' data-llen='6606:6629'>　其正也文王親迎太姒于渭而生武王男下女得理</span>
<span class='tline' id='l294' data-llen='6629:6656'><a onclick="displayPageImage('KR1a0075', 'WYG', '008-17b' );" name="008-17b" class="pb">[008-17b] <img width="20"  src="/static/img/kanseki-5.png"/></a></span>
<span class='tline' id='l295' data-llen='6656:6679'>　之正而吉也此言人道之感也曰天地感而萬物化</span>
<span class='tline' id='l296' data-llen='6679:6702'>　生聖人感人心而天下和平觀其所感而天地萬物</span>
<span class='tline' id='l297' data-llen='6702:6725'>　之情可見矣此又推廣咸感之名義也楊氏曰上經</span>
<span class='tline' id='l298' data-llen='6725:6748'>　首乾坤乾坤隂陽之辨下經首咸恒咸恒隂陽之交</span>
<span class='tline' id='l299' data-llen='6748:6771'>　不辨分不嚴不交情不通故曰咸感也此卦其變為</span>
<span class='tline' id='l300' data-llen='6771:6794'>　損卦其象兑少女艮少男以少男下少女咸感之象</span>
<span class='tline' id='l301' data-llen='6794:6804'>　其占利貞則吉也</span>
<span class='tline' id='l302' data-llen='6804:6819'>象曰山上有澤咸君子以虚受人</span>
<span class='tline' id='l303' data-llen='6819:6846'><a onclick="displayPageImage('KR1a0075', 'WYG', '008-18a' );" name="008-18a" class="pb">[008-18a] <img width="20"  src="/static/img/kanseki-5.png"/></a></span>
<span class='tline' id='l304' data-llen='6846:6869'>　澤性潤下土性受潤澤在山上漸潤通徹是二物之</span>
<span class='tline' id='l305' data-llen='6869:6892'>　氣相感通也君子體之而虚其中以受人夫人中虚</span>
<span class='tline' id='l306' data-llen='6892:6915'>　則能受中實則不能受虚中無我中無私主故無感</span>
<span class='tline' id='l307' data-llen='6915:6938'>　不通以量而容之擇合而受之使私邪内窒本心太</span>
<span class='tline' id='l308' data-llen='6938:6961'>　虚之體一有以蔽之則立已與物私為町畦安在其</span>
<span class='tline' id='l309' data-llen='6961:6984'>　能感通耶白雲曰不能感者以不能受故也不能受</span>
<span class='tline' id='l310' data-llen='6984:7007'>　者以不能虚中故也山受澤山之虚心受人君子之</span>
<span class='tline' id='l311' data-llen='7007:7017'>　虚虚故感感故應</span>
<span class='tline' id='l312' data-llen='7017:7044'><a onclick="displayPageImage('KR1a0075', 'WYG', '008-18b' );" name="008-18b" class="pb">[008-18b] <img width="20"  src="/static/img/kanseki-5.png"/></a></span>
<span class='tline' id='l313' data-llen='7044:7060'>初六咸其拇象曰咸其拇志在外也</span>
<span class='tline' id='l314' data-llen='7060:7083'>　拇足大指也不能行而能動咸之初六志在應四以</span>
<span class='tline' id='l315' data-llen='7083:7106'>　㣲居下其感未深豈能動於人初雖欲感乎四四則</span>
<span class='tline' id='l316' data-llen='7106:7129'>　不應乎初如人拇指之動未足以進也故不言吉凶</span>
<span class='tline' id='l317' data-llen='7129:7152'>　象曰志在外也志在應於外卦之九四是初六有志</span>
<span class='tline' id='l318' data-llen='7152:7175'>　於感而未能感也於初六者冝如何曰咸雖主於感</span>
<span class='tline' id='l319' data-llen='7175:7198'>　感道宜静不宜動傅説感髙宗於宵寐豈有心於髙</span>
<span class='tline' id='l320' data-llen='7198:7221'>　宗哉甯戚感齊桓於謳歌豈有心於齊桓哉无心之</span>
<span class='tline' id='l321' data-llen='7221:7248'><a onclick="displayPageImage('KR1a0075', 'WYG', '008-19a' );" name="008-19a" class="pb">[008-19a] <img width="20"  src="/static/img/kanseki-5.png"/></a></span>
<span class='tline' id='l322' data-llen='7248:7271'>　感不介而孚乃感通之真機故龍无心於感雲而雲</span>
<span class='tline' id='l323' data-llen='7271:7294'>　自從虎无心於感風而風自從六唯静虚以存心静</span>
<span class='tline' id='l324' data-llen='7294:7317'>　退以守身行乎仁義之塗游乎詩書之府上之感通</span>
<span class='tline' id='l325' data-llen='7317:7340'>　无容心焉庻乎得感通之正道昔者廉頗被甲以示</span>
<span class='tline' id='l326' data-llen='7340:7363'>　可用終不得趙王之召韓愈上書以求大用終不得</span>
<span class='tline' id='l327' data-llen='7363:7386'>　唐相之援下之求上以有心感之其感也亦淺矣焉</span>
<span class='tline' id='l328' data-llen='7386:7395'>　能必上之應哉</span>
<span class='tline' id='l329' data-llen='7395:7415'>六二咸其腓凶居吉象曰雖凶居吉順不害也</span>
<span class='tline' id='l330' data-llen='7415:7442'><a onclick="displayPageImage('KR1a0075', 'WYG', '008-19b' );" name="008-19b" class="pb">[008-19b] <img width="20"  src="/static/img/kanseki-5.png"/></a></span>
<span class='tline' id='l331' data-llen='7442:7465'>　腓腨腸也足肚也在足之上股之下腓動則足舉而</span>
<span class='tline' id='l332' data-llen='7465:7488'>　後隨之足之力本諸此為下體之要咸以人身取象</span>
<span class='tline' id='l333' data-llen='7488:7511'>　六二以隂在下與五為應隂柔不能固守不知順理</span>
<span class='tline' id='l334' data-llen='7511:7534'>　守道以待上之求而如腓之自動則躁妄自失所以</span>
<span class='tline' id='l335' data-llen='7534:7557'>　凶也然二居中得正所應又中正其才本善聖人又</span>
<span class='tline' id='l336' data-llen='7557:7580'>　為之戒曰居吉若安其分不自妄動則吉也夫君子</span>
<span class='tline' id='l337' data-llen='7580:7603'>　之動静以出處言固不可主一而廢一以感應言則</span>
<span class='tline' id='l338' data-llen='7603:7626'>　戒乎妄動而自失六二之咸其腓而凶者疾趨於功</span>
<span class='tline' id='l339' data-llen='7626:7653'><a onclick="displayPageImage('KR1a0075', 'WYG', '008-20a' );" name="008-20a" class="pb">[008-20a] <img width="20"  src="/static/img/kanseki-5.png"/></a></span>
<span class='tline' id='l340' data-llen='7653:7676'>　名之塗摇尾於權勢之門朶頥於烹餁之鼎足將進</span>
<span class='tline' id='l341' data-llen='7676:7699'>　而趦趄口將言而囁嚅雖卑屈雖恥辱雖危殆皆不</span>
<span class='tline' id='l342' data-llen='7699:7722'>　暇顧其凶宜也六二若能反而思之謂屈道不可以</span>
<span class='tline' id='l343' data-llen='7722:7745'>　伸身謂辱已不可以成君無熱中無躁進無貪冒浩</span>
<span class='tline' id='l344' data-llen='7745:7768'>　然而獨存居正以自守其吉又可待也象曰順不害</span>
<span class='tline' id='l345' data-llen='7768:7791'>　也謂君臣之相感惟順理則不害動而凶者其悖理</span>
<span class='tline' id='l346' data-llen='7791:7814'>　歟静而吉者其順理歟聖人兩示得失之分以為六</span>
<span class='tline' id='l347' data-llen='7814:7837'>　二勸戒其㫖深矣吁動而凶者非為商鞅之三變説</span>
<span class='tline' id='l348' data-llen='7837:7864'><a onclick="displayPageImage('KR1a0075', 'WYG', '008-20b' );" name="008-20b" class="pb">[008-20b] <img width="20"  src="/static/img/kanseki-5.png"/></a></span>
<span class='tline' id='l349' data-llen='7864:7888'>　君則為公孫𢎞之曲學阿世非為齊揔之剥削求媚</span>
<span class='tline' id='l350' data-llen='7888:7911'>　則為王鍔之以賂求相其終之所以感君者何所加</span>
<span class='tline' id='l351' data-llen='7911:7934'>　也静而吉者非為伊尹之樂畎畝則為吕望之逸老</span>
<span class='tline' id='l352' data-llen='7934:7957'>　渭濱非為四皓之肥遁商山則為葛亮之髙卧南陽</span>
<span class='tline' id='l353' data-llen='7957:7980'>　其終之所以感君者何所損也是非之别得失之分</span>
<span class='tline' id='l354' data-llen='7980:8003'>　學者有不難辨矣程氏曰腓動求君則凶居以自守</span>
<span class='tline' id='l355' data-llen='8003:8008'>　則吉</span>
<span class='tline' id='l356' data-llen='8008:8031'>九三咸其股執其隨徃吝象曰咸其股亦不處也志在</span>
<span class='tline' id='l357' data-llen='8031:8058'><a onclick="displayPageImage('KR1a0075', 'WYG', '008-21a' );" name="008-21a" class="pb">[008-21a] <img width="20"  src="/static/img/kanseki-5.png"/></a></span>
<span class='tline' id='l358' data-llen='8058:8066'>隨人所執下也</span>
<span class='tline' id='l359' data-llen='8066:8089'>　股在身之下足之上不能自由隨身而動者也自動</span>
<span class='tline' id='l360' data-llen='8089:8112'>　則妄隨人則牽九三以陽居剛有陽剛之才而為主</span>
<span class='tline' id='l361' data-llen='8112:8135'>　於内居下之上是宜自得於正道以感於物今乃感</span>
<span class='tline' id='l362' data-llen='8135:8158'>　上六之説而隨之上六女之説説之極極而流者也</span>
<span class='tline' id='l363' data-llen='8158:8181'>　九三剛躁以隨之所隨者正其弊猶不止所隨不正</span>
<span class='tline' id='l364' data-llen='8181:8204'>　其弊若何如此而徃可羞吝也夫人固不能无所隨</span>
<span class='tline' id='l365' data-llen='8204:8227'>　也未達之士必從先達者然後爵位通而事業彰後</span>
<span class='tline' id='l366' data-llen='8227:8254'><a onclick="displayPageImage('KR1a0075', 'WYG', '008-21b' );" name="008-21b" class="pb">[008-21b] <img width="20"  src="/static/img/kanseki-5.png"/></a></span>
<span class='tline' id='l367' data-llen='8254:8277'>　覺之人必從先覺者然後學問新而道徳富為干木</span>
<span class='tline' id='l368' data-llen='8277:8300'>　之踰垣為泄栁之閉門是皆已甚然彌子欲主孔子</span>
<span class='tline' id='l369' data-llen='8300:8323'>　而孔子不之隨季氏欲宰子騫而子騫不之隨則君</span>
<span class='tline' id='l370' data-llen='8323:8346'>　子之所隨苟非其人不苟隨也匪人而妄隨之是可</span>
<span class='tline' id='l371' data-llen='8346:8369'>　羞也九三之咸其股執其隨徃吝者或以朋比合或</span>
<span class='tline' id='l372' data-llen='8369:8392'>　以勢利合或以富貴合泛泛若水中之鳬隨波上下</span>
<span class='tline' id='l373' data-llen='8392:8416'>　執此以徃大可羞吝象曰所執下也動而説志在隨人</span>
<span class='tline' id='l374' data-llen='8416:8439'>　所執卑下之甚也吁陳相之從許行夷之之從墨子</span>
<span class='tline' id='l375' data-llen='8439:8466'><a onclick="displayPageImage('KR1a0075', 'WYG', '008-22a' );" name="008-22a" class="pb">[008-22a] <img width="20"  src="/static/img/kanseki-5.png"/></a></span>
<span class='tline' id='l376' data-llen='8466:8489'>　此學問之詭隨也貢禹之從王鳳五鹿之從石顯此</span>
<span class='tline' id='l377' data-llen='8489:8512'>　黨與之詭隨也范増之從項羽曹洪之從魏王此禄</span>
<span class='tline' id='l378' data-llen='8512:8535'>　仕之詭隨也詩曰無縱詭隨九三其盍念之徐氏曰</span>
<span class='tline' id='l379' data-llen='8535:8558'>　世之君子位居人上所守不正感不以道而反徇夫</span>
<span class='tline' id='l380' data-llen='8558:8588'>　<img height='20' width='20' alt='&amp;KR0591' title='KR0591' src='https://raw.githubusercontent.com/kanripo/KR-Gaiji/master/images/KR0591.png'/>御臣僕在下者之私情至於多行可愧者皆執其</span>
<span class='tline' id='l381' data-llen='8588:8611'>　隨者也龜山曰九三居下卦之上股之象也股不足</span>
<span class='tline' id='l382' data-llen='8611:8631'>　以有行隨下而已故曰志在隨人所執下也</span>
<span class='tline' id='l383' data-llen='8631:8654'>九四貞吉悔亡憧憧往來朋從爾思象曰貞吉悔亡未</span>
<span class='tline' id='l384' data-llen='8654:8681'><a onclick="displayPageImage('KR1a0075', 'WYG', '008-22b' );" name="008-22b" class="pb">[008-22b] <img width="20"  src="/static/img/kanseki-5.png"/></a></span>
<span class='tline' id='l385' data-llen='8681:8694'>感害也憧憧往來未光大也</span>
<span class='tline' id='l386' data-llen='8694:8717'>　感者人之動也故皆就人身取象拇取在下而動之</span>
<span class='tline' id='l387' data-llen='8717:8740'>　㣲腓取先動股取其隨九四脢之下股之上又當三</span>
<span class='tline' id='l388' data-llen='8740:8763'>　陽之中心之位也獨不言心者謂有心以感動物則</span>
<span class='tline' id='l389' data-llen='8763:8786'>　其應必狹唯無心而待物之感故能无所不應九四</span>
<span class='tline' id='l390' data-llen='8786:8809'>　以陽居隂失其正而不能固居隂而應初故聖人為</span>
<span class='tline' id='l391' data-llen='8809:8832'>　之戒曰感之道得其貞正則吉而悔亡聖人感天下</span>
<span class='tline' id='l392' data-llen='8832:8856'>　之心如雨𤾉寒暑无不通无不應者亦貞而已貞者</span>
<span class='tline' id='l393' data-llen='8856:8883'><a onclick="displayPageImage('KR1a0075', 'WYG', '008-23a' );" name="008-23a" class="pb">[008-23a] <img width="20"  src="/static/img/kanseki-5.png"/></a></span>
<span class='tline' id='l394' data-llen='8883:8906'>　虚中无我之謂也曰憧憧往來朋從爾思謂往來憧</span>
<span class='tline' id='l395' data-llen='8906:8929'>　憧然用其私心以感物則思之所及者有能感而動</span>
<span class='tline' id='l396' data-llen='8929:8952'>　所不及者不能感也是以朋類則從其思也夫天地</span>
<span class='tline' id='l397' data-llen='8952:8975'>　之常以其心普萬物而无心聖人之道以其情順萬</span>
<span class='tline' id='l398' data-llen='8975:8998'>　事而无情論感通之理以至正之大本言所謂上帝</span>
<span class='tline' id='l399' data-llen='8998:9022'>　所降之𠂻所謂天命之性所謂天然自有之中此是</span>
<span class='tline' id='l400' data-llen='9022:9045'>　也吾惟立此大本則人心同此天者莫不有此正性</span>
<span class='tline' id='l401' data-llen='9045:9068'>　以性感性何所不通以至正之達道言所謂率性之</span>
<span class='tline' id='l402' data-llen='9068:9095'><a onclick="displayPageImage('KR1a0075', 'WYG', '008-23b' );" name="008-23b" class="pb">[008-23b] <img width="20"  src="/static/img/kanseki-5.png"/></a></span>
<span class='tline' id='l403' data-llen='9095:9118'>　道所謂惻隱羞惡辭遜是非之情皆是也吾惟由此</span>
<span class='tline' id='l404' data-llen='9118:9141'>　逹道則人心同此天者莫不有此正情以情感情何</span>
<span class='tline' id='l405' data-llen='9141:9164'>　所不通若反是貞正之道而用其私係之心未能毋</span>
<span class='tline' id='l406' data-llen='9164:9187'>　意毋必毋固毋我以意必固我之私心感物但見私</span>
<span class='tline' id='l407' data-llen='9187:9210'>　心憧憧往來所思之朋類從矣其如所思之不及者</span>
<span class='tline' id='l408' data-llen='9210:9233'>　何親與近者雖從矣其如疎與逺者何象曰未感害</span>
<span class='tline' id='l409' data-llen='9233:9256'>　也又曰未感之害者未為私感所害也憧憧往來則</span>
<span class='tline' id='l410' data-llen='9256:9279'>　為私感所害而不光大矣孔子繫辭釋此爻曰天下</span>
<span class='tline' id='l411' data-llen='9279:9306'><a onclick="displayPageImage('KR1a0075', 'WYG', '008-24a' );" name="008-24a" class="pb">[008-24a] <img width="20"  src="/static/img/kanseki-5.png"/></a></span>
<span class='tline' id='l412' data-llen='9306:9329'>　何思何慮天下同歸而殊途一致而百慮天下何思</span>
<span class='tline' id='l413' data-llen='9329:9352'>　何慮日往則月來月往則日來日月相推而明生焉</span>
<span class='tline' id='l414' data-llen='9352:9375'>　寒往則暑來暑往則寒來寒暑相推而嵗成焉往者</span>
<span class='tline' id='l415' data-llen='9375:9398'>　屈也來者伸也屈伸相感而利生焉尺蠖之屈以求</span>
<span class='tline' id='l416' data-llen='9398:9421'>　伸也龍蛇之蟄以存身也精義入神以致用也利用</span>
<span class='tline' id='l417' data-llen='9421:9444'>　安身以崇徳也過此以往未之或知也窮神知化徳</span>
<span class='tline' id='l418' data-llen='9444:9467'>　之盛也朱子曰日月往來是自然的往來憧憧往來</span>
<span class='tline' id='l419' data-llen='9467:9490'>　是加私意不好的往來憧憧只是一箇忙迫的心不</span>
<span class='tline' id='l420' data-llen='9490:9517'><a onclick="displayPageImage('KR1a0075', 'WYG', '008-24b' );" name="008-24b" class="pb">[008-24b] <img width="20"  src="/static/img/kanseki-5.png"/></a></span>
<span class='tline' id='l421' data-llen='9517:9540'>　能順自然之理猶言助長正心與計獲相似憧憧是</span>
<span class='tline' id='l422' data-llen='9540:9563'>　一心方欲感他便欲他來應如正其誼便是欲謀其</span>
<span class='tline' id='l423' data-llen='9563:9586'>　利許慎以憧憧為意不定心思往來不絶也又曰廓</span>
<span class='tline' id='l424' data-llen='9586:9610'>　然大公便不是憧憧物來順應便不是朋從爾思龜山</span>
<span class='tline' id='l425' data-llen='9610:9633'>　曰心猶鏡也居其所而物自以形來則所鑒者廣若</span>
<span class='tline' id='l426' data-llen='9633:9656'>　執鏡隨物以度其形其照㡬何楊氏曰不言心而言</span>
<span class='tline' id='l427' data-llen='9656:9669'>　思者責其廢心而任思也</span>
<span class='tline' id='l428' data-llen='9669:9686'>九五咸其脢无悔象曰咸其脢志未也</span>
<span class='tline' id='l429' data-llen='9686:9713'><a onclick="displayPageImage('KR1a0075', 'WYG', '008-25a' );" name="008-25a" class="pb">[008-25a] <img width="20"  src="/static/img/kanseki-5.png"/></a></span>
<span class='tline' id='l430' data-llen='9713:9736'>　脢背肉又曰在心上皆非思慮之地又非若拇腓股</span>
<span class='tline' id='l431' data-llen='9736:9759'>　之好動者也无思无慮又不妄動所謂寂然不動感</span>
<span class='tline' id='l432' data-llen='9759:9782'>　而遂通者也九五君位能以此感人何悔之有夫感</span>
<span class='tline' id='l433' data-llen='9782:9805'>　道莫患乎私心之累物我兩忘而无容心焉則得感</span>
<span class='tline' id='l434' data-llen='9805:9828'>　天下之正道也天統元氣萬物感之而資始天之於</span>
<span class='tline' id='l435' data-llen='9828:9851'>　物亦何心哉无私覆而已地統元形萬物感之而資</span>
<span class='tline' id='l436' data-llen='9851:9874'>　生地之於物亦何心哉无私載而已人君之感天地</span>
<span class='tline' id='l437' data-llen='9874:9897'>　无私无為无好无惡乃所以為感若係於私為作好</span>
<span class='tline' id='l438' data-llen='9897:9924'><a onclick="displayPageImage('KR1a0075', 'WYG', '008-25b' );" name="008-25b" class="pb">[008-25b] <img width="20"  src="/static/img/kanseki-5.png"/></a></span>
<span class='tline' id='l439' data-llen='9924:9947'>　作惡則不足以為感九五之咸其脢脢背肉也與心</span>
<span class='tline' id='l440' data-llen='9947:9970'>　相背而所不見者也五尊居中位貞誠貫徹不係二</span>
<span class='tline' id='l441' data-llen='9970:9993'>　説上背其私心感非其所見而説者得人君感天下</span>
<span class='tline' id='l442' data-llen='9993:10016'>　之正而无悔也昔叔段之不義得衆若有以感人矣</span>
<span class='tline' id='l443' data-llen='10016:10039'>　而叔段之終能免悔乎商人之驟施於國若足以感</span>
<span class='tline' id='l444' data-llen='10039:10062'>　人矣而商人之終能免悔乎象曰志末也此盖以咸</span>
<span class='tline' id='l445' data-llen='10062:10085'>　其脢為戒辭也謂九五居尊位下應乎六二上比乎</span>
<span class='tline' id='l446' data-llen='10085:10108'>　上六恐其心志淺躁係二説上而戒之以背其私欲</span>
<span class='tline' id='l447' data-llen='10108:10135'><a onclick="displayPageImage('KR1a0075', 'WYG', '008-26a' );" name="008-26a" class="pb">[008-26a] <img width="20"  src="/static/img/kanseki-5.png"/></a></span>
<span class='tline' id='l448' data-llen='10135:10158'>　也是亦貴静之意也艮卦曰艮其背不獲其身艮其</span>
<span class='tline' id='l449' data-llen='10158:10181'>　背即咸其脢也背者止也止於不見則无欲以亂其</span>
<span class='tline' id='l450' data-llen='10181:10204'>　心无欲則无我不獲其身无我也以有我之私而感</span>
<span class='tline' id='l451' data-llen='10204:10227'>　物則所感者狹以无我之道而感物則天地萬物莫</span>
<span class='tline' id='l452' data-llen='10227:10250'>　非我也何所感而不通合咸艮互㕘之得此爻之㫖</span>
<span class='tline' id='l453' data-llen='10250:10273'>　童溪曰上六處咸之末以口舌為容説之道所謂小</span>
<span class='tline' id='l454' data-llen='10273:10296'>　人也九五以其近已舍二正應而比上六不可也故</span>
<span class='tline' id='l455' data-llen='10296:10319'>　聖人曰志末也戒之白雲曰不能捨脢之感而志夫</span>
<span class='tline' id='l456' data-llen='10319:10346'><a onclick="displayPageImage('KR1a0075', 'WYG', '008-26b' );" name="008-26b" class="pb">[008-26b] <img width="20"  src="/static/img/kanseki-5.png"/></a></span>
<span class='tline' id='l457' data-llen='10346:10369'>　體之大全未足以盡君人之道故曰志末也盡感之</span>
<span class='tline' id='l458' data-llen='10369:10389'>　義者其惟去其所志虚中无我萬物自歸乎</span>
<span class='tline' id='l459' data-llen='10389:10409'>上六咸其輔頰舌象曰咸其輔頰舌滕口説也</span>
<span class='tline' id='l460' data-llen='10409:10432'>　上六隂柔居説之極當以兑之口舌務為柔媚極感</span>
<span class='tline' id='l461' data-llen='10432:10455'>　之事此小人女子之常態曰輔曰頰曰舌三者俱舉</span>
<span class='tline' id='l462' data-llen='10455:10478'>　以言无所不用其媚也夫感人之道在誠不在言誓</span>
<span class='tline' id='l463' data-llen='10478:10501'>　衆發於武王之口則感之者同心發於齊桓之盟則</span>
<span class='tline' id='l464' data-llen='10501:10524'>　譏誚至大誥之書發於周公之口則感之者移風編</span>
<span class='tline' id='l465' data-llen='10524:10551'><a onclick="displayPageImage('KR1a0075', 'WYG', '008-27a' );" name="008-27a" class="pb">[008-27a] <img width="20"  src="/static/img/kanseki-5.png"/></a></span>
<span class='tline' id='l466' data-llen='10551:10574'>　於王莽之筆則横逆滋何也武王周公之誠足以感</span>
<span class='tline' id='l467' data-llen='10574:10597'>　人也况其誠已孚於言語未發之先若夫伯者强世</span>
<span class='tline' id='l468' data-llen='10597:10620'>　之命盜臣文姦之辭人豈我孚哉上六之咸其輔頰</span>
<span class='tline' id='l469' data-llen='10620:10643'>　舌詖辭知其所蔽淫辭知其所陷邪辭知其所離遁</span>
<span class='tline' id='l470' data-llen='10643:10666'>　辭知其所窮巧言令色之化民誰信之昔王子朝奔</span>
<span class='tline' id='l471' data-llen='10666:10689'>　於蠻荆雖有文辭之詔誥而曽不足以感諸侯魯昭</span>
<span class='tline' id='l472' data-llen='10689:10712'>　公之孫于野井雖有禮辭之備具而誠不足以感一</span>
<span class='tline' id='l473' data-llen='10712:10735'>　國言語之不足以動人也如此象曰滕口説也以柔</span>
<span class='tline' id='l474' data-llen='10735:10762'><a onclick="displayPageImage('KR1a0075', 'WYG', '008-27b' );" name="008-27b" class="pb">[008-27b] <img width="20"  src="/static/img/kanseki-5.png"/></a></span>
<span class='tline' id='l475' data-llen='10762:10785'>　説嫵媚滕於口舌言説豈足感人也雖然善言一出</span>
<span class='tline' id='l476' data-llen='10785:10808'>　躔度退舍出其言善則千里之外應之聖門四科不</span>
<span class='tline' id='l477' data-llen='10808:10830'>　廢言語則言之不可己也如此但在乎誠心以為</span>
<span class='tline' id='l478' data-llen='10830:10853'>　主而不可専主於口舌柔佞之説人耳楊氏曰上六</span>
<span class='tline' id='l479' data-llen='10853:10876'>　乃小人在上近君用事以口才而感動九五之君其</span>
<span class='tline' id='l480' data-llen='10876:10892'>　公孫衍張儀淳于髠陳賈之徒歟</span>
<span class='tline' id='l481' data-llen='10892:10919'><a onclick="displayPageImage('KR1a0075', 'WYG', '008-28a' );" name="008-28a" class="pb">[008-28a] <img width="20"  src="/static/img/kanseki-5.png"/></a></span>
<span class='tline' id='l482' data-llen='10919:10929'>䷟<span class='krp-note'>巽下/震上</span></span>
<span class='tline' id='l483' data-llen='10929:10952'>恒亨无咎利貞利有攸往彖曰恒久也剛上而柔下雷</span>
<span class='tline' id='l484' data-llen='10952:10975'>風相與巽而動剛柔皆應恒恒亨无咎利貞久於其道</span>
<span class='tline' id='l485' data-llen='10975:10998'>也天地之道恒久而不已也利有攸往終則有始也日</span>
<span class='tline' id='l486' data-llen='10998:11021'>月得天而能久照四時變化而能久成聖人久於其道</span>
<span class='tline' id='l487' data-llen='11021:11042'>而天下化成觀其所恒而天地萬物之情可見矣</span>
<span class='tline' id='l488' data-llen='11042:11065'>　恒久也不曰久而曰恒唯常而後久也恒之道可以</span>
<span class='tline' id='l489' data-llen='11065:11088'>　亨通乃无咎也所以能亨由貞正也可恒乆之道非</span>
<span class='tline' id='l490' data-llen='11088:11115'><a onclick="displayPageImage('KR1a0075', 'WYG', '008-28b' );" name="008-28b" class="pb">[008-28b] <img width="20"  src="/static/img/kanseki-5.png"/></a></span>
<span class='tline' id='l491' data-llen='11115:11138'>　守一隅而不知變故利有攸往唯其有往故能恒也</span>
<span class='tline' id='l492' data-llen='11138:11161'>　恒有二義有不易之恒有不已之恒利貞者不易之</span>
<span class='tline' id='l493' data-llen='11161:11184'>　恒也利有攸往不已之恒也合而言之乃常道也倚</span>
<span class='tline' id='l494' data-llen='11184:11207'>　於一偏則非道矣有道之大權有道之大經經之正</span>
<span class='tline' id='l495' data-llen='11207:11230'>　大而不易固常道也權之變通而不居亦常道也道</span>
<span class='tline' id='l496' data-llen='11230:11253'>　之倚於一偏一曲者固不可以為常道也是故正焉</span>
<span class='tline' id='l497' data-llen='11253:11276'>　而為三綱秩然而為五典敘焉而為彛倫率焉而為</span>
<span class='tline' id='l498' data-llen='11276:11299'>　大戛此皆聖賢之所以常也不然則執往以為常可</span>
<span class='tline' id='l499' data-llen='11299:11326'><a onclick="displayPageImage('KR1a0075', 'WYG', '008-29a' );" name="008-29a" class="pb">[008-29a] <img width="20"  src="/static/img/kanseki-5.png"/></a></span>
<span class='tline' id='l500' data-llen='11326:11349'>　乎惟行乎萬事流乎萬化上下之无常剛柔之相易</span>
<span class='tline' id='l501' data-llen='11349:11372'>　此聖賢之所以常也不然執膠固以為常可乎因亨</span>
<span class='tline' id='l502' data-llen='11372:11395'>　无咎以觀貞之所以利于以知常道之大經因利貞</span>
<span class='tline' id='l503' data-llen='11395:11418'>　而推攸往之所以利于以知常道之大權是恒之為</span>
<span class='tline' id='l504' data-llen='11418:11441'>　道其可以定體求者謂之恒其不可以定體求者亦</span>
<span class='tline' id='l505' data-llen='11441:11464'>　謂之恒自斯道之不明於天下也暴君以慘刻為恒</span>
<span class='tline' id='l506' data-llen='11464:11487'>　汚吏以貪婪為恒伯者以功利為恒誇者以死權為</span>
<span class='tline' id='l507' data-llen='11487:11510'>　恒烈士以徇名為恒鳴呼彼孰知恒之所以利貞者</span>
<span class='tline' id='l508' data-llen='11510:11537'><a onclick="displayPageImage('KR1a0075', 'WYG', '008-29b' );" name="008-29b" class="pb">[008-29b] <img width="20"  src="/static/img/kanseki-5.png"/></a></span>
<span class='tline' id='l509' data-llen='11537:11560'>　乎其有志於正者往往執中而无權守廉而至於離</span>
<span class='tline' id='l510' data-llen='11560:11583'>　母守直而至於證父守信而至於抱木而死行仁而</span>
<span class='tline' id='l511' data-llen='11583:11606'>　至於兼愛行義而至於為我嗚呼彼孰知恒之所以</span>
<span class='tline' id='l512' data-llen='11606:11629'>　利有攸往者乎夫曰恒非一定之謂晝則必夜夜則</span>
<span class='tline' id='l513' data-llen='11629:11652'>　必晝寒則必暑暑則必寒若一定則不常也其在人</span>
<span class='tline' id='l514' data-llen='11652:11675'>　可以仕則仕可以止則止如孟子辭齊王之金而受</span>
<span class='tline' id='l515' data-llen='11675:11698'>　薛宋之贐皆隨時變易故可以為恒能恒然後能變</span>
<span class='tline' id='l516' data-llen='11698:11721'>　及其變也恒亦只在其中彖曰恒久也剛上而柔下</span>
<span class='tline' id='l517' data-llen='11721:11748'><a onclick="displayPageImage('KR1a0075', 'WYG', '008-30a' );" name="008-30a" class="pb">[008-30a] <img width="20"  src="/static/img/kanseki-5.png"/></a></span>
<span class='tline' id='l518' data-llen='11748:11771'>　雷風相與巽而動剛柔皆應恒此釋卦名也自卦之</span>
<span class='tline' id='l519' data-llen='11771:11794'>　二體言之震剛在上巽柔在下尊卑定位剛柔之恒</span>
<span class='tline' id='l520' data-llen='11794:11817'>　也以卦變言恒自豐來剛上居二柔來居初也自卦</span>
<span class='tline' id='l521' data-llen='11817:11840'>　象言之震雷以動巽風以入相須鼓潤二氣之恒也</span>
<span class='tline' id='l522' data-llen='11840:11864'>　自卦徳言之巽順震動剛柔適中至徳之恒也天地運</span>
<span class='tline' id='l523' data-llen='11864:11887'>　化恒久而不已者順動也巽而動恒久之道自卦體</span>
<span class='tline' id='l524' data-llen='11887:11910'>　言之初與四應二與五應三與上應剛柔皆應應與</span>
<span class='tline' id='l525' data-llen='11910:11933'>　之恒也此四者皆可常之道朱氏曰剛上柔下而不</span>
<span class='tline' id='l526' data-llen='11933:11960'><a onclick="displayPageImage('KR1a0075', 'WYG', '008-30b' );" name="008-30b" class="pb">[008-30b] <img width="20"  src="/static/img/kanseki-5.png"/></a></span>
<span class='tline' id='l527' data-llen='11960:11983'>　能相與相與而不能巽動皆不能恒以夫婦言之尊</span>
<span class='tline' id='l528' data-llen='11983:12006'>　者上卑者下分嚴矣不能相與則情何由通能相與</span>
<span class='tline' id='l529' data-llen='12006:12029'>　矣剛或犯義柔不得禮亦豈能久巽而動上下内外</span>
<span class='tline' id='l530' data-llen='12029:12052'>　應而家道成推之以治國治天下之道也故曰恒又</span>
<span class='tline' id='l531' data-llen='12052:12075'>　曰恒亨无咎利貞久於其道也天地之道恒久而不</span>
<span class='tline' id='l532' data-llen='12075:12098'>　已也恒固能亨且无咎然必利於貞乃為久於其道</span>
<span class='tline' id='l533' data-llen='12098:12121'>　天地之道所以常久亦貞而已又曰利有攸徃終則</span>
<span class='tline' id='l534' data-llen='12121:12144'>　有始也久於其道終也利有攸徃始也動静相生循</span>
<span class='tline' id='l535' data-llen='12144:12171'><a onclick="displayPageImage('KR1a0075', 'WYG', '008-31a' );" name="008-31a" class="pb">[008-31a] <img width="20"  src="/static/img/kanseki-5.png"/></a></span>
<span class='tline' id='l536' data-llen='12171:12194'>　環之理然必静為主也伊川曰隨時變易乃常道也</span>
<span class='tline' id='l537' data-llen='12194:12217'>　日月得天而能久照四時變化而能久成聖人久於</span>
<span class='tline' id='l538' data-llen='12217:12240'>　其道而天下化成觀其所恒而天地萬物之情可見</span>
<span class='tline' id='l539' data-llen='12240:12263'>　矣此又極言恒久之道天地恒久之道天下恒久之</span>
<span class='tline' id='l540' data-llen='12263:12287'>　理非知道者孰能識之楊氏曰咸以少男下少女此男</span>
<span class='tline' id='l541' data-llen='12287:12310'>　女之新婚恒以長女下長男此男女之正位婚姻之</span>
<span class='tline' id='l542' data-llen='12310:12333'>　際則女尊而男卑故曰咸既婚之後則男尊而女卑</span>
<span class='tline' id='l543' data-llen='12333:12356'>　故曰恒尊卑定位然後天地日月春秋君臣父子長</span>
<span class='tline' id='l544' data-llen='12356:12383'><a onclick="displayPageImage('KR1a0075', 'WYG', '008-31b' );" name="008-31b" class="pb">[008-31b] <img width="20"  src="/static/img/kanseki-5.png"/></a></span>
<span class='tline' id='l545' data-llen='12383:12406'>　幼之分正矣正則可久久則可恒故曰利貞楊氏曰</span>
<span class='tline' id='l546' data-llen='12406:12429'>　聖人之化久而後成如周自太王王季文武亦以恒</span>
<span class='tline' id='l547' data-llen='12429:12452'>　而化成故歴世多而祚運長此卦其變為益卦其象</span>
<span class='tline' id='l548' data-llen='12452:12470'>　男尊久女卑久之象其占利貞而亨也</span>
<span class='tline' id='l549' data-llen='12470:12484'>象曰雷風恒君子以立不易方</span>
<span class='tline' id='l550' data-llen='12484:12507'>　此専明恒久之體也君子體有常之象而恒久其徳</span>
<span class='tline' id='l551' data-llen='12507:12530'>　不易其方止仁止孝止敬止慈止信不可易之常道</span>
<span class='tline' id='l552' data-llen='12530:12553'>　也書之常厥徳詩之有常徳大學之知其所止皆立</span>
<span class='tline' id='l553' data-llen='12553:12580'><a onclick="displayPageImage('KR1a0075', 'WYG', '008-32a' );" name="008-32a" class="pb">[008-32a] <img width="20"  src="/static/img/kanseki-5.png"/></a></span>
<span class='tline' id='l554' data-llen='12580:12603'>　不易方也惟能明不易之體斯能達變異之用此又</span>
<span class='tline' id='l555' data-llen='12603:12626'>　本末先後之辨也楊氏曰終始變化者恒之道所以</span>
<span class='tline' id='l556' data-llen='12626:12649'>　久而不窮立不易方者恒之節所以久而不變雷風</span>
<span class='tline' id='l557' data-llen='12649:12672'>　不恒則傷物雷風之恒貴乎恒也丘行可曰巽入也</span>
<span class='tline' id='l558' data-llen='12672:12695'>　而在内震出也而在外二物各居其位則謂之恒君</span>
<span class='tline' id='l559' data-llen='12695:12718'>　子體之而立不易方若雷入而從風風出而從雷二</span>
<span class='tline' id='l560' data-llen='12718:12740'>　物易位而相從則謂之益君子體之有遷改之義</span>
<span class='tline' id='l561' data-llen='12740:12761'>初六浚恒貞凶无攸利象曰浚恒之凶始求深也</span>
<span class='tline' id='l562' data-llen='12761:12788'><a onclick="displayPageImage('KR1a0075', 'WYG', '008-32b' );" name="008-32b" class="pb">[008-32b] <img width="20"  src="/static/img/kanseki-5.png"/></a></span>
<span class='tline' id='l563' data-llen='12788:12811'>　初與四為正應理之常也四震體而陽性上而不下</span>
<span class='tline' id='l564' data-llen='12811:12834'>　又為二三所隔應初之志亦異乎常初六柔暗巽體</span>
<span class='tline' id='l565' data-llen='12834:12857'>　乃挾隂柔之資持巽入之術責望於故素務深入以</span>
<span class='tline' id='l566' data-llen='12857:12880'>　為恒理知恒而不知變堅固守此凶之道也何所往</span>
<span class='tline' id='l567' data-llen='12880:12903'>　而利夫恒之為道惟量時度勢者可以為恒不審時</span>
<span class='tline' id='l568' data-llen='12903:12926'>　勢者不可以為恒君臣之交正應之常也然事君數</span>
<span class='tline' id='l569' data-llen='12926:12949'>　則斯辱矣朋友交正應之恒也然朋友數則斯疏矣</span>
<span class='tline' id='l570' data-llen='12949:12972'>　初與四正應之常也然四之應初也緩而初之求之</span>
<span class='tline' id='l571' data-llen='12972:12999'><a onclick="displayPageImage('KR1a0075', 'WYG', '008-33a' );" name="008-33a" class="pb">[008-33a] <img width="20"  src="/static/img/kanseki-5.png"/></a></span>
<span class='tline' id='l572' data-llen='12999:13022'>　急反以為恒之累下之事上以忠信為恒未信而諌</span>
<span class='tline' id='l573' data-llen='13022:13045'>　或取謗已之尤以正言為恒交淺言深或取失身之</span>
<span class='tline' id='l574' data-llen='13045:13068'>　悔天下之求之過深者少有不失求孝之深申生適</span>
<span class='tline' id='l575' data-llen='13068:13091'>　以陷父求信之深尾生適以喪身賈誼上痛哭流涕</span>
<span class='tline' id='l576' data-llen='13091:13114'>　之書而終有長沙之行范滂非訐朝政而自罹黨錮</span>
<span class='tline' id='l577' data-llen='13114:13137'>　之禍劉蕡直言殿陛而莫救宗社之危皆居下浚上</span>
<span class='tline' id='l578' data-llen='13137:13160'>　而不得其宜者是以君子以時中為恒可也今初之</span>
<span class='tline' id='l579' data-llen='13160:13183'>　應四也急四之應初也常緩宜其有浚恒之凶无浚</span>
<span class='tline' id='l580' data-llen='13183:13210'><a onclick="displayPageImage('KR1a0075', 'WYG', '008-33b' );" name="008-33b" class="pb">[008-33b] <img width="20"  src="/static/img/kanseki-5.png"/></a></span>
<span class='tline' id='l581' data-llen='13210:13233'>　恒之利也象曰始求深也於恒之始而求恒之深是</span>
<span class='tline' id='l582' data-llen='13233:13256'>　以凶且不利也楊氏曰始而求深是欲速也欲速則</span>
<span class='tline' id='l583' data-llen='13256:13279'>　不達善人為邦百年亦可以勝殘去殺恒之為道必</span>
<span class='tline' id='l584' data-llen='13279:13286'>　久而後成</span>
<span class='tline' id='l585' data-llen='13286:13302'>九二悔亡象曰九二悔亡能久中也</span>
<span class='tline' id='l586' data-llen='13302:13325'>　以陽居陽道之恒也九陽爻二隂位以陽居隂本當</span>
<span class='tline' id='l587' data-llen='13325:13348'>　有悔然二五相應皆以中道相與是能恒久於中道</span>
<span class='tline' id='l588' data-llen='13348:13371'>　也故其悔亡夫中庸之為徳其至矣乎民鮮能久矣</span>
<span class='tline' id='l589' data-llen='13371:13398'><a onclick="displayPageImage('KR1a0075', 'WYG', '008-34a' );" name="008-34a" class="pb">[008-34a] <img width="20"  src="/static/img/kanseki-5.png"/></a></span>
<span class='tline' id='l590' data-llen='13398:13421'>　謂之中庸以其中道之常久而不易也庸常之理可</span>
<span class='tline' id='l591' data-llen='13421:13444'>　以常久而不易者惟此中耳自天命之性而求此中</span>
<span class='tline' id='l592' data-llen='13444:13467'>　之體則不偏不倚喜怒哀樂渾然在中所謂性之徳</span>
<span class='tline' id='l593' data-llen='13467:13490'>　道之體是也此所謂在中之義正中庸所謂大本也</span>
<span class='tline' id='l594' data-llen='13490:13513'>　自其率性之道而求此中之用則无過无不及事事</span>
<span class='tline' id='l595' data-llen='13513:13536'>　物物皆有成理所謂情之正道之用是也此所謂時</span>
<span class='tline' id='l596' data-llen='13536:13559'>　中之義正中庸所謂達道也中而有庸其恒之九二</span>
<span class='tline' id='l597' data-llen='13559:13579'>　歟象曰能久中也中而能久中庸之道得矣</span>
<span class='tline' id='l598' data-llen='13579:13606'><a onclick="displayPageImage('KR1a0075', 'WYG', '008-34b' );" name="008-34b" class="pb">[008-34b] <img width="20"  src="/static/img/kanseki-5.png"/></a></span>
<span class='tline' id='l599' data-llen='13606:13629'>九三不恒其徳或承之羞貞吝象曰不恒其徳无所容</span>
<span class='tline' id='l600' data-llen='13629:13632'>也</span>
<span class='tline' id='l601' data-llen='13632:13655'>　九三陽爻居陽位處得其位是其恒處也然過剛不</span>
<span class='tline' id='l602' data-llen='13655:13678'>　中居巽之極巽為進退為不果至從上六隂柔不惟</span>
<span class='tline' id='l603' data-llen='13678:13701'>　隂陽相應風復從雷於恒處而不處不恒之人也其</span>
<span class='tline' id='l604' data-llen='13701:13724'>　徳不恒則羞吝或承之矣或承之謂有時而至也承</span>
<span class='tline' id='l605' data-llen='13724:13747'>　如奉承之承如人送羞辱與之也无一徳之誠而有</span>
<span class='tline' id='l606' data-llen='13747:13770'>　喪徳之累其恒之九三乎徳惟一動罔不吉徳二三</span>
<span class='tline' id='l607' data-llen='13770:13797'><a onclick="displayPageImage('KR1a0075', 'WYG', '008-35a' );" name="008-35a" class="pb">[008-35a] <img width="20"  src="/static/img/kanseki-5.png"/></a></span>
<span class='tline' id='l608' data-llen='13797:13820'>　動罔不凶九三之不恒其徳或承之羞者性之未發</span>
<span class='tline' id='l609' data-llen='13820:13843'>　則為仁義禮智信此徳之體三之不恒其徳則不能</span>
<span class='tline' id='l610' data-llen='13843:13866'>　養其性矣情之已發則為愛敬宜别此徳之用三之</span>
<span class='tline' id='l611' data-llen='13866:13889'>　不恒其徳則不能性其情矣其反道敗徳也或承之</span>
<span class='tline' id='l612' data-llen='13889:13912'>　以昏迷之羞其弗慎厥徳也或承之以忸怩之羞其</span>
<span class='tline' id='l613' data-llen='13912:13935'>　顛覆厥徳也或承之以耽亂之羞此正道之可吝也</span>
<span class='tline' id='l614' data-llen='13935:13958'>　象曰无所容也謂不恒之人无所容處其身也白雲</span>
<span class='tline' id='l615' data-llen='13958:13981'>　曰人之於徳也過中則不恒不恒則日入於小人之</span>
<span class='tline' id='l616' data-llen='13981:14008'><a onclick="displayPageImage('KR1a0075', 'WYG', '008-35b' );" name="008-35b" class="pb">[008-35b] <img width="20"  src="/static/img/kanseki-5.png"/></a></span>
<span class='tline' id='l617' data-llen='14008:14031'>　域是以為機變之巧者无所用恥焉雖或承之羞亦</span>
<span class='tline' id='l618' data-llen='14031:14054'>　忍而固守方自以為得計而不知恥是可鄙也孔子</span>
<span class='tline' id='l619' data-llen='14054:14077'>　曰人而无恒不可以作巫醫况事君治民之職乎故</span>
<span class='tline' id='l620' data-llen='14077:14100'>　曰无所容也楊氏曰忽欣驟忿父不能以安其子初</span>
<span class='tline' id='l621' data-llen='14100:14123'>　正終譎士不能以孚其朋如鄭朋之兩從呂布之屢</span>
<span class='tline' id='l622' data-llen='14123:14146'>　叛人誰納我宜其无所容身也夏王之弗克庸徳則</span>
<span class='tline' id='l623' data-llen='14146:14169'>　取滅亡之禍伊尹暨湯咸有一徳則致興商之基豈</span>
<span class='tline' id='l624' data-llen='14169:14188'>　弟君子民之父母信乎徳之不可不恒也</span>
<span class='tline' id='l625' data-llen='14188:14215'><a onclick="displayPageImage('KR1a0075', 'WYG', '008-36a' );" name="008-36a" class="pb">[008-36a] <img width="20"  src="/static/img/kanseki-5.png"/></a></span>
<span class='tline' id='l626' data-llen='14215:14232'>九四田无禽象曰久非其位安得禽也</span>
<span class='tline' id='l627' data-llen='14232:14255'>　田者奔馳无常之所故取以為象九四以陽居隂以</span>
<span class='tline' id='l628' data-llen='14255:14278'>　剛居柔不中不正為動之主好變者也處非其位雖</span>
<span class='tline' id='l629' data-llen='14278:14301'>　恒何益以好變之心應浚恒之初必不能相有也雖</span>
<span class='tline' id='l630' data-llen='14301:14324'>　使恒久如田獵而无禽獸之獲徒用力而无功也夫</span>
<span class='tline' id='l631' data-llen='14324:14347'>　天下之至善者恒也天下之至不善者亦恒也至誠</span>
<span class='tline' id='l632' data-llen='14347:14370'>　之无息正道之不渝大節之不變久於其道而有成</span>
<span class='tline' id='l633' data-llen='14370:14393'>　此為恒之善過焉而不知改愚焉而不知移積惡而</span>
<span class='tline' id='l634' data-llen='14393:14420'><a onclick="displayPageImage('KR1a0075', 'WYG', '008-36b' );" name="008-36b" class="pb">[008-36b] <img width="20"  src="/static/img/kanseki-5.png"/></a></span>
<span class='tline' id='l635' data-llen='14420:14443'>　怙終久非其道而終於无成者此為恒之不善管仲</span>
<span class='tline' id='l636' data-llen='14443:14466'>　之行國政如彼其久而功烈之卑曽西不為林甫之</span>
<span class='tline' id='l637' data-llen='14466:14489'>　為相如彼其久而相業之隳子岫自懼皆以其非道</span>
<span class='tline' id='l638' data-llen='14489:14512'>　而无成也九四之久非其位想其不知不仁非一日</span>
<span class='tline' id='l639' data-llen='14512:14535'>　之積无禮无義非一日之積象曰安得禽也以陽居</span>
<span class='tline' id='l640' data-llen='14535:14558'>　隂不得其位之正久非其位動而不獲安能如田之</span>
<span class='tline' id='l641' data-llen='14558:14581'>　得禽乎雖然久道而有成田獵而有禽固天下之常</span>
<span class='tline' id='l642' data-llen='14581:14604'>　理然明道不計功又仁人之所為詭遇而獲禽君子</span>
<span class='tline' id='l643' data-llen='14604:14631'><a onclick="displayPageImage('KR1a0075', 'WYG', '008-37a' );" name="008-37a" class="pb">[008-37a] <img width="20"  src="/static/img/kanseki-5.png"/></a></span>
<span class='tline' id='l644' data-llen='14631:14654'>　亦不為也是則君子不可久非其道以喪其功亦不</span>
<span class='tline' id='l645' data-llen='14654:14677'>　可枉其道以計其功也朱氏曰冒榮招辱貪得致亡</span>
<span class='tline' id='l646' data-llen='14677:14700'>　曷若守恒之无患學者亦然學无常位亦何所托業</span>
<span class='tline' id='l647' data-llen='14700:14723'>　哉潘氏曰恒貴乎中久於不中之位不足以有獲也</span>
<span class='tline' id='l648' data-llen='14723:14740'>　非无禽也静動失中則宜有而无也</span>
<span class='tline' id='l649' data-llen='14740:14763'>六五恒其徳貞婦人吉夫子凶象曰婦人貞吉從一而</span>
<span class='tline' id='l650' data-llen='14763:14775'>終也夫子制義從婦凶也</span>
<span class='tline' id='l651' data-llen='14775:14798'>　五應九二以隂柔而應陽剛居中而所應又中隂柔</span>
<span class='tline' id='l652' data-llen='14798:14825'><a onclick="displayPageImage('KR1a0075', 'WYG', '008-37b' );" name="008-37b" class="pb">[008-37b] <img width="20"  src="/static/img/kanseki-5.png"/></a></span>
<span class='tline' id='l653' data-llen='14825:14848'>　之正也故恒久其徳則為貞也以順從為恒者婦人</span>
<span class='tline' id='l654' data-llen='14848:14871'>　則為貞故吉若丈夫而以順從於人為恒則失其陽</span>
<span class='tline' id='l655' data-llen='14871:14894'>　剛之正乃凶也夫三綱五典其理本一理一之中其</span>
<span class='tline' id='l656' data-llen='14894:14917'>　分則殊天地一理也天以剛而動地以柔而静其恒</span>
<span class='tline' id='l657' data-llen='14917:14940'>　理不可紊也君臣一理也君以剛而臨御臣以柔而</span>
<span class='tline' id='l658' data-llen='14940:14963'>　順承其恒理不可渝也父慈子孝各有攸當兄友弟</span>
<span class='tline' id='l659' data-llen='14963:14986'>　恭各有攸則以柔順為恒徳以之正位乎内可也以</span>
<span class='tline' id='l660' data-llen='14986:15009'>　之正位乎外不可也以之明章婦順可也以之明章</span>
<span class='tline' id='l661' data-llen='15009:15036'><a onclick="displayPageImage('KR1a0075', 'WYG', '008-38a' );" name="008-38a" class="pb">[008-38a] <img width="20"  src="/static/img/kanseki-5.png"/></a></span>
<span class='tline' id='l662' data-llen='15036:15059'>　男教不可也孟子曰往之女家必敬必戒無違夫子</span>
<span class='tline' id='l663' data-llen='15059:15082'>　以順為正者妾婦之道此恒其徳貞婦人之所以吉</span>
<span class='tline' id='l664' data-llen='15082:15105'>　也又曰居天下之廣居立天下之正位行天下之大</span>
<span class='tline' id='l665' data-llen='15105:15128'>　道得志與民由之不得志獨行其道富貴不能淫貧</span>
<span class='tline' id='l666' data-llen='15128:15151'>　賤不能移威武不能屈此之謂大丈夫恒其柔徳能</span>
<span class='tline' id='l667' data-llen='15151:15174'>　无凶乎若夫漢元之優柔更始之懦柔徳宗之姑息</span>
<span class='tline' id='l668' data-llen='15174:15197'>　凶于而家害于而國可勝言哉象曰從一而終也又</span>
<span class='tline' id='l669' data-llen='15197:15220'>　曰從婦凶也婦人以柔為徳從夫而終貞守此道所</span>
<span class='tline' id='l670' data-llen='15220:15247'><a onclick="displayPageImage('KR1a0075', 'WYG', '008-38b' );" name="008-38b" class="pb">[008-38b] <img width="20"  src="/static/img/kanseki-5.png"/></a></span>
<span class='tline' id='l671' data-llen='15247:15270'>　以為吉夫子以剛為徳以義為制從婦人之柔順所</span>
<span class='tline' id='l672' data-llen='15270:15293'>　以為凶也潘氏曰以夫子而從婦人之則家破國亡</span>
<span class='tline' id='l673' data-llen='15293:15316'>　周幽之從褒姒明皇之從貴妃豈非從婦而凶乎楊</span>
<span class='tline' id='l674' data-llen='15316:15339'>　氏曰以六五之柔弱而下應九二之强臣故有從婦</span>
<span class='tline' id='l675' data-llen='15339:15362'>　凶之戒本義曰此爻不是既為婦人又為夫子只是</span>
<span class='tline' id='l676' data-llen='15362:15385'>　有恒其徳貞之象占者若婦人則吉夫子則凶以占</span>
<span class='tline' id='l677' data-llen='15385:15395'>　者之徳為吉凶耳</span>
<span class='tline' id='l678' data-llen='15395:15412'>上六振恒凶象曰振恒在上大无功也</span>
<span class='tline' id='l679' data-llen='15412:15439'><a onclick="displayPageImage('KR1a0075', 'WYG', '008-39a' );" name="008-39a" class="pb">[008-39a] <img width="20"  src="/static/img/kanseki-5.png"/></a></span>
<span class='tline' id='l680' data-llen='15439:15462'>　振者動之速也上六處恒之終居震之極又隂柔不</span>
<span class='tline' id='l681' data-llen='15462:15485'>　能固守故為震動以震為恒也如振衣振書抖擻運</span>
<span class='tline' id='l682' data-llen='15485:15508'>　動之意在上而其動无節以此為恒其凶宜矣天下</span>
<span class='tline' id='l683' data-llen='15508:15531'>　之理未有能不動但動以為恒則无所底止耳静専</span>
<span class='tline' id='l684' data-llen='15531:15554'>　動直所以為乾静翕動闢所以為坤上六之振恒凶</span>
<span class='tline' id='l685' data-llen='15554:15577'>　者振於无位之地振於不中之地如人之安宅不居</span>
<span class='tline' id='l686' data-llen='15577:15600'>　而无所寄托也如之何而不凶然聖人戒之以振恒</span>
<span class='tline' id='l687' data-llen='15600:15623'>　者非欲人之死灰其心也槁木其形也懼夫人之躁</span>
<span class='tline' id='l688' data-llen='15623:15650'><a onclick="displayPageImage('KR1a0075', 'WYG', '008-39b' );" name="008-39b" class="pb">[008-39b] <img width="20"  src="/static/img/kanseki-5.png"/></a></span>
<span class='tline' id='l689' data-llen='15650:15673'>　妄紛更多事以為恒也象曰大无功也好動而不静</span>
<span class='tline' id='l690' data-llen='15673:15696'>　无所成立祗以取凶也彼州吁之用兵不戢是振恒</span>
<span class='tline' id='l691' data-llen='15696:15719'>　也衛鞅之變法用竒是振恒也故凶天下本无事庸</span>
<span class='tline' id='l692' data-llen='15719:15742'>　人自擾之上六其擾亂天下之庸人也楊氏曰在下</span>
<span class='tline' id='l693' data-llen='15742:15765'>　以入為常浚常也在上以動為恒振恒也在下而求</span>
<span class='tline' id='l694' data-llen='15765:15789'>　浚恒非也在上而求振恒亦非也上六之振恒宜乎其</span>
<span class='tline' id='l695' data-llen='15789:15794'>　无功</span>
<span class='tline' id='l696' data-llen='15794:15821'><a onclick="displayPageImage('KR1a0075', 'WYG', '008-40a' );" name="008-40a" class="pb">[008-40a] <img width="20"  src="/static/img/kanseki-5.png"/></a></span>
<span class='tline' id='l697' data-llen='15821:15831'>䷠<span class='krp-note'>艮下/乾上</span></span>
<span class='tline' id='l698' data-llen='15831:15854'>遯亨小利貞彖曰遯亨遯而亨也剛當位而應與時行</span>
<span class='tline' id='l699' data-llen='15854:15871'>也小利貞浸而長也遯之時義大矣哉</span>
<span class='tline' id='l700' data-llen='15871:15894'>　遯之為卦隂進陽退君子遯藏之時也君子退藏以</span>
<span class='tline' id='l701' data-llen='15894:15917'>　伸其道道不屈則恒故遯所以有亨也小謂隂柔小</span>
<span class='tline' id='l702' data-llen='15917:15940'>　人也小利貞者小人則利於守正不可以浸長之故</span>
<span class='tline' id='l703' data-llen='15940:15963'>　而遂侵逼於陽夫易為君子謀不為小人謀天下之</span>
<span class='tline' id='l704' data-llen='15963:15986'>　至言也然聖人非不為小人謀也君子之惡於小人</span>
<span class='tline' id='l705' data-llen='15986:16013'><a onclick="displayPageImage('KR1a0075', 'WYG', '008-40b' );" name="008-40b" class="pb">[008-40b] <img width="20"  src="/static/img/kanseki-5.png"/></a></span>
<span class='tline' id='l706' data-llen='16013:16036'>　欲小人之皆變為君子也故善則嘉之不能則矜之</span>
<span class='tline' id='l707' data-llen='16036:16059'>　嘉善固欲其守善矜不能則亦欲其歸於善也故聖</span>
<span class='tline' id='l708' data-llen='16059:16082'>　人作易於陽剛之當退則示之以隱居求志之節於</span>
<span class='tline' id='l709' data-llen='16082:16105'>　隂柔之方進則示之以率徳改行之塗此遯之一卦</span>
<span class='tline' id='l710' data-llen='16105:16128'>　二隂浸長之卦曰遯亨者以君子自處有道不可辱</span>
<span class='tline' id='l711' data-llen='16128:16151'>　於小人也曰小利貞者以小人亦當滌瑕蕩穢不可</span>
<span class='tline' id='l712' data-llen='16151:16174'>　自絶於君子也彖曰遯亨遯而亨也剛當位而應與</span>
<span class='tline' id='l713' data-llen='16174:16197'>　時行也此舉九五一爻以釋亨義九五以剛中而應</span>
<span class='tline' id='l714' data-llen='16197:16224'><a onclick="displayPageImage('KR1a0075', 'WYG', '008-41a' );" name="008-41a" class="pb">[008-41a] <img width="20"  src="/static/img/kanseki-5.png"/></a></span>
<span class='tline' id='l715' data-llen='16224:16247'>　六二柔中浩然自得與時偕行此君子之遯所以亨</span>
<span class='tline' id='l716' data-llen='16247:16270'>　也文公曰隂尚㣲為他剛當位而應所以能知時而</span>
<span class='tline' id='l717' data-llen='16270:16293'>　遯是能與時行不然便是與時背小利貞浸而長也</span>
<span class='tline' id='l718' data-llen='16293:16316'>　此以初二二隂釋之也見其浸長故設戒令其貞正</span>
<span class='tline' id='l719' data-llen='16316:16339'>　且以寛君子之患然亦是小人之福遯之時義大矣</span>
<span class='tline' id='l720' data-llen='16339:16362'>　哉此則贊卦名也遯以二隂之長成卦而以四陽遯</span>
<span class='tline' id='l721' data-llen='16362:16385'>　得名為君子謀名卦必以陽為主如是則時義之大</span>
<span class='tline' id='l722' data-llen='16385:16408'>　亦以陽之善處能遯為大也程氏曰小利貞者隂長</span>
<span class='tline' id='l723' data-llen='16408:16435'><a onclick="displayPageImage('KR1a0075', 'WYG', '008-41b' );" name="008-41b" class="pb">[008-41b] <img width="20"  src="/static/img/kanseki-5.png"/></a></span>
<span class='tline' id='l724' data-llen='16435:16458'>　未能遽盛君子尚有遲遲致力之道不可大貞而尚</span>
<span class='tline' id='l725' data-llen='16458:16481'>　利小貞孔子去魯遲遲其行孟子去齊三宿出晝曰</span>
<span class='tline' id='l726' data-llen='16481:16504'>　速王允謝安之於漢晉苟勢未極强此之衰艱彼之</span>
<span class='tline' id='l727' data-llen='16504:16527'>　進所得為者聖賢亦屑為之也豈曰悻悻然决於退</span>
<span class='tline' id='l728' data-llen='16527:16550'>　哉潘氏曰二五正中君臣相得猶有救時之心但當</span>
<span class='tline' id='l729' data-llen='16550:16573'>　與時消息未必委之而去也朱氏曰遯非疾世避俗</span>
<span class='tline' id='l730' data-llen='16573:16596'>　長往而不返之謂也此卦其變為臨卦其象隂長陽</span>
<span class='tline' id='l731' data-llen='16596:16612'>　消君子退遯之象其占小利貞也</span>
<span class='tline' id='l732' data-llen='16612:16639'><a onclick="displayPageImage('KR1a0075', 'WYG', '008-42a' );" name="008-42a" class="pb">[008-42a] <img width="20"  src="/static/img/kanseki-5.png"/></a></span>
<span class='tline' id='l733' data-llen='16639:16658'>象曰天下有山遯君子以逺小人不惡而嚴</span>
<span class='tline' id='l734' data-llen='16658:16681'>　天之髙也而其下有山是天逺於山也為遯逺之象</span>
<span class='tline' id='l735' data-llen='16681:16704'>　天之逺於山也非有惡於山而邈不可干何其嚴也</span>
<span class='tline' id='l736' data-llen='16704:16727'>　君子逺小人之道若以惡聲厲色適足以致其怨忿</span>
<span class='tline' id='l737' data-llen='16727:16750'>　唯在乎矜威莊敬使知敬畏則自然逺矣夫子於陽</span>
<span class='tline' id='l738' data-llen='16750:16772'>　貨孟子於王驩是也唯不惡故无害唯嚴故不汚</span>
<span class='tline' id='l739' data-llen='16772:16795'>初六遯尾厲勿用有攸往象曰遯尾之厲不往何災也</span>
<span class='tline' id='l740' data-llen='16795:16818'>　它卦以下為初遯者往遯也在前者先進故後為尾</span>
<span class='tline' id='l741' data-llen='16818:16845'><a onclick="displayPageImage('KR1a0075', 'WYG', '008-42b' );" name="008-42b" class="pb">[008-42b] <img width="20"  src="/static/img/kanseki-5.png"/></a></span>
<span class='tline' id='l742' data-llen='16845:16868'>　尾在後之物也見㡬先遯固為善也初以柔處㣲見</span>
<span class='tline' id='l743' data-llen='16868:16891'>　㡬不早遯而為尾危之道也往既有危不若不往而</span>
<span class='tline' id='l744' data-llen='16891:16914'>　晦藏可免於災古人厄㣲下隱亂世而不去者多矣</span>
<span class='tline' id='l745' data-llen='16914:16937'>　遯之初可以速退而不可以復進示以尾厲之辭戒</span>
<span class='tline' id='l746' data-llen='16937:16960'>　其當亟退也示以勿用有攸往之辭戒其不可復進</span>
<span class='tline' id='l747' data-llen='16960:16983'>　也穆生之遯當在於醴酒不設之初不當在於楚人</span>
<span class='tline' id='l748' data-llen='16983:17006'>　鉗市之時范増之遯當在於殺卿子冠軍之始不當</span>
<span class='tline' id='l749' data-llen='17006:17029'>　在於漢間既行之後出處之義不可以不早辨也象</span>
<span class='tline' id='l750' data-llen='17029:17056'><a onclick="displayPageImage('KR1a0075', 'WYG', '008-43a' );" name="008-43a" class="pb">[008-43a] <img width="20"  src="/static/img/kanseki-5.png"/></a></span>
<span class='tline' id='l751' data-llen='17056:17082'>　曰不往何災也謂遯而為尾既為危厲不往而晦藏則免於</span>
<span class='tline' id='l752' data-llen='17082:17108'>　災耳楊氏曰進處後則逺利明退處先則逺害早上之肥遯</span>
<span class='tline' id='l753' data-llen='17108:17135'>　五之嘉遯四之好遯喜其早也初六柔不能决止而不行居遯</span>
<span class='tline' id='l754' data-llen='17135:17161'>　之後故危也揚雄仕於莽蔡邕仕於卓是以曰勿用有攸往</span>
<span class='tline' id='l755' data-llen='17161:17171'>　<span class='krp-note'>以下原闕/</span></span>
<span class='tline' id='l756' data-llen='17171:17193'>九四好遯君子吉小人否象曰君子好遯小人否也</span>
<span class='tline' id='l757' data-llen='17193:17219'>　小人否也謂唯君子有好遯之志而小人無好遯之心也然</span>
<span class='tline' id='l758' data-llen='17219:17244'>　君子亦非苟遯也有莘之耕渭水之釣以及西山薇蕨輝</span>
<span class='tline' id='l759' data-llen='17244:17271'><a onclick="displayPageImage('KR1a0075', 'WYG', '008-43b' );" name="008-43b" class="pb">[008-43b] <img width="20"  src="/static/img/kanseki-5.png"/></a></span>
<span class='tline' id='l760' data-llen='17271:17294'>　映宇宙雖萬世猶知有君臣之義君子之出處進退</span>
<span class='tline' id='l761' data-llen='17294:17317'>　有闗於天地之運而參盛衰之數者彼其假隱以詭</span>
<span class='tline' id='l762' data-llen='17317:17340'>　禄仕固不足揚號曰處士而有盗名之陋者又何足</span>
<span class='tline' id='l763' data-llen='17340:17363'>　算也楊氏曰遯而誠為好遯隐而偽為素隐好遯者</span>
<span class='tline' id='l764' data-llen='17363:17386'>　如好好色素隐者如鄉原徳之賊隐而偽不若不隐</span>
<span class='tline' id='l765' data-llen='17386:17409'>　而誠也九四以乾之剛當遯之時知遯之早味遯之</span>
<span class='tline' id='l766' data-llen='17409:17432'>　肥宜其好遯之篤也故聖人許其為君子賛其為吉</span>
<span class='tline' id='l767' data-llen='17432:17455'>　又歎其非小人之所能為也潘氏曰與九五同徳君</span>
<span class='tline' id='l768' data-llen='17455:17482'><a onclick="displayPageImage('KR1a0075', 'WYG', '008-44a' );" name="008-44a" class="pb">[008-44a] <img width="20"  src="/static/img/kanseki-5.png"/></a></span>
<span class='tline' id='l769' data-llen='17482:17505'>　臣相好也與初六正應隂陽相好也然而遯者知時</span>
<span class='tline' id='l770' data-llen='17505:17528'>　而順天故曰好遯外不貪爵禄之榮内不戀妻子之</span>
<span class='tline' id='l771' data-llen='17528:17551'>　愛君子以義制事者能之小人不然也好遯名一而</span>
<span class='tline' id='l772' data-llen='17551:17574'>　用之者異君子好之吉小人好之乃沽名假譽之好</span>
<span class='tline' id='l773' data-llen='17574:17579'>　遯耳</span>
<span class='tline' id='l774' data-llen='17579:17597'>九五嘉遯貞吉象曰嘉遯貞吉以正志也</span>
<span class='tline' id='l775' data-llen='17597:17620'>　九五居人君之位而嘉奬退遯之志則表厲節操奔</span>
<span class='tline' id='l776' data-llen='17620:17643'>　競革心可以貞正而吉遯之正道也且遯之時何如</span>
<span class='tline' id='l777' data-llen='17643:17670'><a onclick="displayPageImage('KR1a0075', 'WYG', '008-44b' );" name="008-44b" class="pb">[008-44b] <img width="20"  src="/static/img/kanseki-5.png"/></a></span>
<span class='tline' id='l778' data-llen='17670:17693'>　哉二隂長而剛浸退矣天下有山而君子欲逺小人</span>
<span class='tline' id='l779' data-llen='17693:17716'>　矣九五之君能无凛凛乎然其陽剛中正猶可以維</span>
<span class='tline' id='l780' data-llen='17716:17739'>　持正道也其應中正猶可以保全正士也遯退之士</span>
<span class='tline' id='l781' data-llen='17739:17762'>　執莘郊之耒者有一徳格天之藴躬傅巖之築者有</span>
<span class='tline' id='l782' data-llen='17762:17785'>　霖雨舟楫之具持渭濱之釣者有龍虎鷹揚之畧懷</span>
<span class='tline' id='l783' data-llen='17785:17808'>　才抱道之人其可聴其隱遯乎九五之君嘉予之搜</span>
<span class='tline' id='l784' data-llen='17808:17831'>　訪之顯用之使隱遯之賢幡然願進於王朝則二隂</span>
<span class='tline' id='l785' data-llen='17831:17854'>　之遯可轉而為臨將否之兆可轉而為泰謂之正吉</span>
<span class='tline' id='l786' data-llen='17854:17881'><a onclick="displayPageImage('KR1a0075', 'WYG', '008-45a' );" name="008-45a" class="pb">[008-45a] <img width="20"  src="/static/img/kanseki-5.png"/></a></span>
<span class='tline' id='l787' data-llen='17881:17904'>　信乎其正吉矣象曰以正志也謂好賢之志出於正</span>
<span class='tline' id='l788' data-llen='17904:17927'>　也嗟夫周公之告歸而拜手詩言成王之嘉遯也故</span>
<span class='tline' id='l789' data-llen='17927:17950'>　艱難之周轉而為鳬鷖假樂之盛孟軻出晝王不予</span>
<span class='tline' id='l790' data-llen='17950:17973'>　追齊王之不能嘉遯也故千里之齊終於戰國干戈</span>
<span class='tline' id='l791' data-llen='17973:17996'>　之域吉凶之應亦可鑑矣嘉者又㑹合之義羣陽方</span>
<span class='tline' id='l792' data-llen='17996:18019'>　遯九五之君能合之復使賢者在位如亨嘉之㑹則</span>
<span class='tline' id='l793' data-llen='18019:18042'>　正而吉也遯雖隂長正之在君正心以正朝廷故曰</span>
<span class='tline' id='l794' data-llen='18042:18065'>　以正志也所謂剛當位而應與時行小利貞是已程</span>
<span class='tline' id='l795' data-llen='18065:18092'><a onclick="displayPageImage('KR1a0075', 'WYG', '008-45b' );" name="008-45b" class="pb">[008-45b] <img width="20"  src="/static/img/kanseki-5.png"/></a></span>
<span class='tline' id='l796' data-llen='18092:18115'>　氏以九五與二皆以中正自處而无私繫之失所以</span>
<span class='tline' id='l797' data-llen='18115:18122'>　為嘉美也</span>
<span class='tline' id='l798' data-llen='18122:18142'>上九肥遯无不利象曰肥遯无不利无所疑也</span>
<span class='tline' id='l799' data-llen='18142:18165'>　肥者充大寛裕之意遯者唯飄然逺㳺无所繫滯之</span>
<span class='tline' id='l800' data-llen='18165:18188'>　為善上九乾體剛斷在一卦之外无位无應下无私</span>
<span class='tline' id='l801' data-llen='18188:18211'>　繫遯之逺而无累可謂寛綽有餘裕也寛綽以處遯</span>
<span class='tline' id='l802' data-llen='18211:18234'>　得時止之意也君子之遯世其憂世之志與樂天之</span>
<span class='tline' id='l803' data-llen='18234:18257'>　心固有並行而不悖者孔子之不遇於時未嘗无憂</span>
<span class='tline' id='l804' data-llen='18257:18284'><a onclick="displayPageImage('KR1a0075', 'WYG', '008-46a' );" name="008-46a" class="pb">[008-46a] <img width="20"  src="/static/img/kanseki-5.png"/></a></span>
<span class='tline' id='l805' data-llen='18284:18307'>　世之心也陳蔡之厄絃歌自如何其泰然也今遯之</span>
<span class='tline' id='l806' data-llen='18307:18330'>　上九想其知時之不可以倖為也於是不炫能不矜</span>
<span class='tline' id='l807' data-llen='18330:18353'>　明不僥倖於富貴不戚戚於貧賤樂道徳之豐肥味</span>
<span class='tline' id='l808' data-llen='18353:18376'>　仁義之膏潤措之身則體安而氣和見諸事則廉頑</span>
<span class='tline' id='l809' data-llen='18376:18399'>　而立懦肥遯之義自无所往而不適其利也象曰无</span>
<span class='tline' id='l810' data-llen='18399:18422'>　所疑也謂其信道剛决安分而退无所疑也蔡氏曰</span>
<span class='tline' id='l811' data-llen='18422:18445'>　遯者陽避隂君子所以逺小人貴速不貴遲貴逺不</span>
<span class='tline' id='l812' data-llen='18445:18468'>　貴近上九去柔最逺髙而无應剛而能决遯之速者</span>
<span class='tline' id='l813' data-llen='18468:18495'><a onclick="displayPageImage('KR1a0075', 'WYG', '008-46b' );" name="008-46b" class="pb">[008-46b] <img width="20"  src="/static/img/kanseki-5.png"/></a></span>
<span class='tline' id='l814' data-llen='18495:18518'>　故无不利楊氏曰隂道長乏而陽道長饒故曰肥遯</span>
<span class='tline' id='l815' data-llen='18518:18534'>　上九外无累於位内无累於隂也</span>
<span class='tline' id='l816' data-llen='18534:18561'><a onclick="displayPageImage('KR1a0075', 'WYG', '008-47a' );" name="008-47a" class="pb">[008-47a] <img width="20"  src="/static/img/kanseki-5.png"/></a></span>
<span class='tline' id='l817' data-llen='18561:18571'>䷡<span class='krp-note'>乾下/震上</span></span>
<span class='tline' id='l818' data-llen='18571:18594'>大壯利貞彖曰大壯大者壯也剛以動故壯大壯利貞</span>
<span class='tline' id='l819' data-llen='18594:18610'>大者正也正大而天地之情可見矣</span>
<span class='tline' id='l820' data-llen='18610:18633'>　大謂陽也四陽長盛故為大壯大壯之道利於貞正</span>
<span class='tline' id='l821' data-llen='18633:18656'>　也大壯而不得其正强猛之為耳非君子之道壯盛</span>
<span class='tline' id='l822' data-llen='18656:18679'>　也人之於剛也有正焉有偏焉剛而得正則勝已私</span>
<span class='tline' id='l823' data-llen='18679:18702'>　排異類去姦宄見義必為浩然充然而常伸乎萬物</span>
<span class='tline' id='l824' data-llen='18702:18725'>　之上剛而失正則色厲而内荏直行以好勝或屈於</span>
<span class='tline' id='l825' data-llen='18725:18752'><a onclick="displayPageImage('KR1a0075', 'WYG', '008-47b' );" name="008-47b" class="pb">[008-47b] <img width="20"  src="/static/img/kanseki-5.png"/></a></span>
<span class='tline' id='l826' data-llen='18752:18775'>　威武或淫於富貴或移於貧賤有勇无義而常屈於</span>
<span class='tline' id='l827' data-llen='18775:18798'>　萬物之下寛柔以教不報无道南方之强固不及乎</span>
<span class='tline' id='l828' data-llen='18798:18822'>　中正者袵金革死而不厭北方之强又過乎中正者和</span>
<span class='tline' id='l829' data-llen='18822:18845'>　而不流中立而不倚居天下之廣居立天下之正位</span>
<span class='tline' id='l830' data-llen='18845:18868'>　行天下之大道浩然之氣配義與道塞乎天地之間</span>
<span class='tline' id='l831' data-llen='18868:18891'>　是則大壯之正道也故曽子曰自反而不縮雖褐寛</span>
<span class='tline' id='l832' data-llen='18891:18914'>　博吾不惴焉自反而縮雖千萬人吾往矣使吾正大</span>
<span class='tline' id='l833' data-llen='18914:18937'>　之氣充然於中則王公失其貴晉楚失其富儀秦失</span>
<span class='tline' id='l834' data-llen='18937:18964'><a onclick="displayPageImage('KR1a0075', 'WYG', '008-48a' );" name="008-48a" class="pb">[008-48a] <img width="20"  src="/static/img/kanseki-5.png"/></a></span>
<span class='tline' id='l835' data-llen='18964:18987'>　其辨賁育失其勇孰非大壯之功用乎以是知明乎</span>
<span class='tline' id='l836' data-llen='18987:19010'>　正大之學知勝私起懦之義者可與言大壯局於一</span>
<span class='tline' id='l837' data-llen='19010:19033'>　偏一曲昧克己復禮之功者不可與語大壯象曰大</span>
<span class='tline' id='l838' data-llen='19033:19056'>　者壯也剛以動故壯此以卦徳卦體釋卦名也以卦</span>
<span class='tline' id='l839' data-llen='19056:19079'>　體言四陽之大過乎隂二隂之㣲不及乎四陽大者</span>
<span class='tline' id='l840' data-llen='19079:19102'>　壯盛所以名卦自卦徳言乾剛主乎内震動行乎外</span>
<span class='tline' id='l841' data-llen='19102:19125'>　以剛而動亦所以為大壯又曰大壯利貞大者正也</span>
<span class='tline' id='l842' data-llen='19125:19148'>　正大而天地之情可見矣此所以推廣利貞之義也</span>
<span class='tline' id='l843' data-llen='19148:19175'><a onclick="displayPageImage('KR1a0075', 'WYG', '008-48b' );" name="008-48b" class="pb">[008-48b] <img width="20"  src="/static/img/kanseki-5.png"/></a></span>
<span class='tline' id='l844' data-llen='19175:19198'>　大者既壯則利于貞正正大者道也天地之常道久</span>
<span class='tline' id='l845' data-llen='19198:19221'>　而不已者至正至大也正大之理則天地之情可見</span>
<span class='tline' id='l846' data-llen='19221:19244'>　矣文公曰大者正與正大不同上大字是指陽下正</span>
<span class='tline' id='l847' data-llen='19244:19267'>　大是説理天地只是正大未嘗有些子邪處白雲曰</span>
<span class='tline' id='l848' data-llen='19267:19290'>　大者天也正則天之徳也必得天之剛徳而後動謂</span>
<span class='tline' id='l849' data-llen='19290:19313'>　之大壯聖人以羊譬壯深見小人之情狀大壯而不</span>
<span class='tline' id='l850' data-llen='19313:19336'>　正有羝羊之狠而成觸藩之敗故貴乎利貞利貞則</span>
<span class='tline' id='l851' data-llen='19336:19359'>　大者正也此卦其變為觀卦其象雷在天上震動聲</span>
<span class='tline' id='l852' data-llen='19359:19386'><a onclick="displayPageImage('KR1a0075', 'WYG', '008-49a' );" name="008-49a" class="pb">[008-49a] <img width="20"  src="/static/img/kanseki-5.png"/></a></span>
<span class='tline' id='l853' data-llen='19386:19399'>　宏大壯之象其占利貞也</span>
<span class='tline' id='l854' data-llen='19399:19416'>象曰雷在天上大壯君子以非禮勿履</span>
<span class='tline' id='l855' data-llen='19416:19439'>　以震之雷而動於乾天之上陽氣壯盛鼓動萬物大</span>
<span class='tline' id='l856' data-llen='19439:19462'>　而壯之象也君子體之反求諸己非曰奮血氣之怒</span>
<span class='tline' id='l857' data-llen='19462:19485'>　而逞金革之勇也非禮勿視視足以勝己私也非禮</span>
<span class='tline' id='l858' data-llen='19485:19508'>　勿聴聴足以勝己私也非禮勿動動足以勝己私也</span>
<span class='tline' id='l859' data-llen='19508:19531'>　大壯之道如此文公曰如雷在天上則威嚴果决以</span>
<span class='tline' id='l860' data-llen='19531:19554'>　去其惡而必於為善若半上落下則不濟事何以為</span>
<span class='tline' id='l861' data-llen='19554:19581'><a onclick="displayPageImage('KR1a0075', 'WYG', '008-49b' );" name="008-49b" class="pb">[008-49b] <img width="20"  src="/static/img/kanseki-5.png"/></a></span>
<span class='tline' id='l862' data-llen='19581:19604'>　君子自勝之謂强君子之大壯莫若克己復禮潘氏</span>
<span class='tline' id='l863' data-llen='19604:19627'>　曰乾下震上為大壯乾上震下為无妄皆天理也非</span>
<span class='tline' id='l864' data-llen='19627:19633'>　人為也</span>
<span class='tline' id='l865' data-llen='19633:19653'>初九壯于趾征凶有孚象曰壯于趾其孚窮也</span>
<span class='tline' id='l866' data-llen='19653:19676'>　趾在下而進動之物也三剛在前未可以進初九陽</span>
<span class='tline' id='l867' data-llen='19676:19699'>　剛乾體而處下无位无應用壯而不得其中若在下</span>
<span class='tline' id='l868' data-llen='19699:19722'>　而用壯以行趾進則進犯乎剛而凶有孚可必其窮</span>
<span class='tline' id='l869' data-llen='19722:19745'>　困而凶也用剛者貴乎得正剛而得正則巍乎天地</span>
<span class='tline' id='l870' data-llen='19745:19772'><a onclick="displayPageImage('KR1a0075', 'WYG', '008-50a' );" name="008-50a" class="pb">[008-50a] <img width="20"  src="/static/img/kanseki-5.png"/></a></span>
<span class='tline' id='l871' data-llen='19772:19795'>　不足以為大萃乎泰華不足以為髙浩乎滄海不足</span>
<span class='tline' id='l872' data-llen='19795:19818'>　以為廣勇往而有為可也何拘乎勢位獨立而不懼</span>
<span class='tline' id='l873' data-llen='19818:19841'>　可也何必乎黨與剛壯而失其正則有位者適以召</span>
<span class='tline' id='l874' data-llen='19841:19864'>　禍有與者適以同惡大壯初九以九居初剛而得正</span>
<span class='tline' id='l875' data-llen='19864:19887'>　其視世之不明義理狠愎好上人者誠賢矣其視世</span>
<span class='tline' id='l876' data-llen='19887:19910'>　之黨與非類而肆强暴者誠賢矣然以位則初在下</span>
<span class='tline' id='l877' data-llen='19910:19933'>　而无位也以黨則四居上而非應與也无位无與以</span>
<span class='tline' id='l878' data-llen='19933:19956'>　剛而動焉往而不取困耶范滂非訐朝姦不免於黨</span>
<span class='tline' id='l879' data-llen='19956:19983'><a onclick="displayPageImage('KR1a0075', 'WYG', '008-50b' );" name="008-50b" class="pb">[008-50b] <img width="20"  src="/static/img/kanseki-5.png"/></a></span>
<span class='tline' id='l880' data-llen='19983:20006'>　錮之禍劉蕡排斥閹宦不免於斥黜之困誠以无位</span>
<span class='tline' id='l881' data-llen='20006:20029'>　而无應也程氏曰以剛處壯雖居上猶不可行况在</span>
<span class='tline' id='l882' data-llen='20029:20045'>　下乎象曰其孚窮也信其困窮也</span>
<span class='tline' id='l883' data-llen='20045:20060'>九二貞吉象曰九二貞吉以中也</span>
<span class='tline' id='l884' data-llen='20060:20083'>　王輔嗣曰未有違謙越禮而能全其壯者也故陽爻</span>
<span class='tline' id='l885' data-llen='20083:20106'>　皆以居隂為美九二陽剛居柔而處中是剛柔得中</span>
<span class='tline' id='l886' data-llen='20106:20129'>　不過於壯得貞正而吉也以九居二處以中也以二</span>
<span class='tline' id='l887' data-llen='20129:20152'>　應五動而中也以剛居柔隂陽之得中也是九二以</span>
<span class='tline' id='l888' data-llen='20152:20179'><a onclick="displayPageImage('KR1a0075', 'WYG', '008-51a' );" name="008-51a" class="pb">[008-51a] <img width="20"  src="/static/img/kanseki-5.png"/></a></span>
<span class='tline' id='l889' data-llen='20179:20202'>　莊嚴可畏之威而即之也温然有剛健武勇之徳而</span>
<span class='tline' id='l890' data-llen='20202:20225'>　發之也粹然其夫子之温而厲威而不猛恭而安者</span>
<span class='tline' id='l891' data-llen='20225:20248'>　歟象曰以中也主成徳言則謂其以中道而得正以</span>
<span class='tline' id='l892' data-llen='20248:20271'>　不當位言則欲其因中以取正也九二因中得正所</span>
<span class='tline' id='l893' data-llen='20271:20277'>　以吉也</span>
<span class='tline' id='l894' data-llen='20277:20300'>九三小人用壯君子用罔貞厲羝羊觸藩羸其角象曰</span>
<span class='tline' id='l895' data-llen='20300:20310'>小人用壯君子罔也</span>
<span class='tline' id='l896' data-llen='20310:20333'>　九三過剛不中當壯之時是小人用壯而君子用罔</span>
<span class='tline' id='l897' data-llen='20333:20360'><a onclick="displayPageImage('KR1a0075', 'WYG', '008-51b' );" name="008-51b" class="pb">[008-51b] <img width="20"  src="/static/img/kanseki-5.png"/></a></span>
<span class='tline' id='l898' data-llen='20360:20383'>　罔无也視有如无君子之過於勇者也程氏謂至剛</span>
<span class='tline' id='l899' data-llen='20383:20406'>　蔑視於事而无所忌憚也如此則雖貞亦危矣羝羊</span>
<span class='tline' id='l900' data-llen='20406:20429'>　剛壯喜觸藩籬用壯如此必羸困其角也且道之不</span>
<span class='tline' id='l901' data-llen='20429:20452'>　明也我知之矣知者過之也道之不行也我知之矣</span>
<span class='tline' id='l902' data-llen='20452:20475'>　賢者過之也天下之理至於中而止中道所在不可</span>
<span class='tline' id='l903' data-llen='20475:20498'>　以毫釐過也三居下體之上而極其剛譬則羝羊之</span>
<span class='tline' id='l904' data-llen='20498:20521'>　角也四居三之前而亦剛譬則藩籬之間也我方以</span>
<span class='tline' id='l905' data-llen='20521:20544'>　剛進而前復與剛遇如羝羊之進觸而前有藩籬之</span>
<span class='tline' id='l906' data-llen='20544:20571'><a onclick="displayPageImage('KR1a0075', 'WYG', '008-52a' );" name="008-52a" class="pb">[008-52a] <img width="20"  src="/static/img/kanseki-5.png"/></a></span>
<span class='tline' id='l907' data-llen='20571:20594'>　大間小人之用壯如此固必取敗君子而蔑視如此</span>
<span class='tline' id='l908' data-llen='20594:20617'>　聖人亦憂其如羝羊之羸角也吾是以知剛中之不</span>
<span class='tline' id='l909' data-llen='20617:20640'>　可過也象曰君子罔也此言剛壯之時在小人固不</span>
<span class='tline' id='l910' data-llen='20640:20663'>　待言在君子亦未免有輕視之過也嗚呼天為剛徳</span>
<span class='tline' id='l911' data-llen='20663:20686'>　猶不干時况於人乎沉潛剛克髙明柔克夫子以之</span>
<span class='tline' id='l912' data-llen='20686:20709'>　此甯嬴所以知處父之必敗也小人之剛敗聖人所</span>
<span class='tline' id='l913' data-llen='20709:20732'>　以憂也君子以剛困聖人所深憂也君子所以為君</span>
<span class='tline' id='l914' data-llen='20732:20755'>　子者以其剛徳之足以藩吾身而勝小人也以其剛</span>
<span class='tline' id='l915' data-llen='20755:20782'><a onclick="displayPageImage('KR1a0075', 'WYG', '008-52b' );" name="008-52b" class="pb">[008-52b] <img width="20"  src="/static/img/kanseki-5.png"/></a></span>
<span class='tline' id='l916' data-llen='20782:20805'>　徳之足以安國家而定社稷也今名為君子而亦以</span>
<span class='tline' id='l917' data-llen='20805:20828'>　剛困則君子之道何時而長乎此聖人之所以深憂</span>
<span class='tline' id='l918' data-llen='20828:20850'>　也然九三宜如之何曰復於中而已荀子曰聰明</span>
<span class='tline' id='l919' data-llen='20850:20873'>　睿智守之以愚曽子曰有若無實若虚犯而不校此</span>
<span class='tline' id='l920' data-llen='20873:20896'>　亦君子用困之説也有至剛之才而處之以无則其</span>
<span class='tline' id='l921' data-llen='20896:20906'>　物終不勝乎物矣</span>
<span class='tline' id='l922' data-llen='20906:20929'>九四貞吉悔亡藩决不羸壯于大輿之輹象曰藩决不</span>
<span class='tline' id='l923' data-llen='20929:20935'>羸尚往也</span>
<span class='tline' id='l924' data-llen='20935:20962'><a onclick="displayPageImage('KR1a0075', 'WYG', '008-53a' );" name="008-53a" class="pb">[008-53a] <img width="20"  src="/static/img/kanseki-5.png"/></a></span>
<span class='tline' id='l925' data-llen='20962:20985'>　四陽剛長盛壯已過中壯之甚也九四為壯之主以</span>
<span class='tline' id='l926' data-llen='20985:21008'>　剛决柔壯之正者也位不當故有悔得正則吉其悔</span>
<span class='tline' id='l927' data-llen='21008:21031'>　可亡五上以隂虚居前藩决之象也藩限既决則陽</span>
<span class='tline' id='l928' data-llen='21031:21054'>　道尚往而无阻礙之傷輹在車之下所用以行者髙</span>
<span class='tline' id='l929' data-llen='21054:21077'>　大其車輪輹强壯其行之利可知大壯之極得其正</span>
<span class='tline' id='l930' data-llen='21077:21100'>　道則不患无可行之勢九四所居者大臣之位所承</span>
<span class='tline' id='l931' data-llen='21100:21123'>　者柔順之君所乗者剛徳之流吾道之行未有已也</span>
<span class='tline' id='l932' data-llen='21123:21146'>　使君子正志上孚正道下達正人類進何憂乎觸藩</span>
<span class='tline' id='l933' data-llen='21146:21173'><a onclick="displayPageImage('KR1a0075', 'WYG', '008-53b' );" name="008-53b" class="pb">[008-53b] <img width="20"  src="/static/img/kanseki-5.png"/></a></span>
<span class='tline' id='l934' data-llen='21173:21196'>　折輹若夫進不以正雖有其勢未足有行也象曰尚</span>
<span class='tline' id='l935' data-llen='21196:21219'>　往也謂其進不已也四不取羝羊之象而但曰藩决</span>
<span class='tline' id='l936' data-llen='21219:21242'>　不羸四居隂處謙非九三用壯之比故也此所謂以</span>
<span class='tline' id='l937' data-llen='21242:21265'>　正為壯者也在時有是勢則藩决不羸是也在我有</span>
<span class='tline' id='l938' data-llen='21265:21288'>　是器則壯於大輿之輹是也在事有是理則貞吉悔</span>
<span class='tline' id='l939' data-llen='21288:21311'>　亡是也由是理用是器而乗是勢此君子之道所以</span>
<span class='tline' id='l940' data-llen='21311:21334'>　獨盛於此時也横渠曰乗剛本有悔不用其壯故貞</span>
<span class='tline' id='l941' data-llen='21334:21357'>　吉四能不為隂柔所累守己以正則吉而无乗剛之</span>
<span class='tline' id='l942' data-llen='21357:21384'><a onclick="displayPageImage('KR1a0075', 'WYG', '008-54a' );" name="008-54a" class="pb">[008-54a] <img width="20"  src="/static/img/kanseki-5.png"/></a></span>
<span class='tline' id='l943' data-llen='21384:21398'>　悔且得衆陽之助以息隂慝</span>
<span class='tline' id='l944' data-llen='21398:21418'>六五喪羊于易无悔象曰喪羊于易位不當也</span>
<span class='tline' id='l945' data-llen='21418:21441'>　羊之為物喜觸物者也剛壯于首用其剛于外者也</span>
<span class='tline' id='l946' data-llen='21441:21464'>　六五以柔居中喪其剛于平易之中忘其壯于和順</span>
<span class='tline' id='l947' data-llen='21464:21487'>　之頃故其悔亡也夫大壯之卦非剛固不足以言壯</span>
<span class='tline' id='l948' data-llen='21487:21510'>　而純陽亦非所以處壯純乎剛則為猛隘為强梁為</span>
<span class='tline' id='l949' data-llen='21510:21533'>　猛則虎視生靈嚴威暴下而猛之悔生為隘則褊心</span>
<span class='tline' id='l950' data-llen='21533:21556'>　狹量容物不廣而隘之悔生為强梁則倚勢陵下摧</span>
<span class='tline' id='l951' data-llen='21556:21583'><a onclick="displayPageImage('KR1a0075', 'WYG', '008-54b' );" name="008-54b" class="pb">[008-54b] <img width="20"  src="/static/img/kanseki-5.png"/></a></span>
<span class='tline' id='l952' data-llen='21583:21606'>　折民命而强梁之悔生以此為壯激禍階亂何莫由</span>
<span class='tline' id='l953' data-llen='21606:21629'>　斯是以壯之初九以純剛而凶壯之九三以純剛而</span>
<span class='tline' id='l954' data-llen='21629:21652'>　厲二四以剛柔相濟則聖人固已期之以吉今六五</span>
<span class='tline' id='l955' data-llen='21652:21675'>　當大壯之時居大君之位不恃其剛而居之以柔是</span>
<span class='tline' id='l956' data-llen='21675:21698'>　柔也可以柔跋扈强禦之夫可以銷激變致亂之憂</span>
<span class='tline' id='l957' data-llen='21698:21721'>　其无悔宜也象曰位不當也謂其柔處剛不當其位</span>
<span class='tline' id='l958' data-llen='21721:21744'>　故以柔而遇剛則能无悔也楊氏曰六五當衆陽盛</span>
<span class='tline' id='l959' data-llen='21744:21767'>　强于下之時而使帖然自喪其剛者正以柔順和易</span>
<span class='tline' id='l960' data-llen='21767:21794'><a onclick="displayPageImage('KR1a0075', 'WYG', '008-55a' );" name="008-55a" class="pb">[008-55a] <img width="20"  src="/static/img/kanseki-5.png"/></a></span>
<span class='tline' id='l961' data-llen='21794:21809'>　之徳而調伏之唐之代宗是也</span>
<span class='tline' id='l962' data-llen='21809:21832'>上六羝羊觸藩不能退不能遂无攸利艱則吉象曰不</span>
<span class='tline' id='l963' data-llen='21832:21849'>能退不能遂不詳也艱則吉咎不長也</span>
<span class='tline' id='l964' data-llen='21849:21872'>　羝羊但取用壯故隂爻以稱之大壯之時剛者壯也</span>
<span class='tline' id='l965' data-llen='21872:21895'>　上六居壯之終處震之動極隂躁之資見剛者壯亦</span>
<span class='tline' id='l966' data-llen='21895:21918'>　從之而用剛不知其可也如羝羊觸藩進則礙身退</span>
<span class='tline' id='l967' data-llen='21918:21941'>　則防角進退皆不可也壯終動極故觸藩而不能退</span>
<span class='tline' id='l968' data-llen='21941:21964'>　質本隂柔故又不能遂其進也无所往而利然猶幸</span>
<span class='tline' id='l969' data-llen='21964:21991'><a onclick="displayPageImage('KR1a0075', 'WYG', '008-55b' );" name="008-55b" class="pb">[008-55b] <img width="20"  src="/static/img/kanseki-5.png"/></a></span>
<span class='tline' id='l970' data-llen='21991:22014'>　其不剛能知艱以處則尚可以得吉夫大壯之吉莫</span>
<span class='tline' id='l971' data-llen='22014:22037'>　患於剛亢莫善於戒懼禍福无不自已求之者勇而</span>
<span class='tline' id='l972' data-llen='22037:22060'>　无禮果敢而窒必以躁迫而取禍敬而无失恐懼而</span>
<span class='tline' id='l973' data-llen='22060:22083'>　得正必以謹畏而獲福爻辭兩示勸戒正欲人知趨</span>
<span class='tline' id='l974' data-llen='22083:22106'>　吉避凶之道也象曰不詳也味不詳之㫖則知所以</span>
<span class='tline' id='l975' data-llen='22106:22129'>　不利者其以言行之不詳謹而致也曰咎不長也味</span>
<span class='tline' id='l976' data-llen='22129:22152'>　咎不長之㫖則知其所以吉者以戒謹而免咎也程</span>
<span class='tline' id='l977' data-llen='22152:22175'>　氏曰用壯即不利知艱而處柔則吉也上居壯之終</span>
<span class='tline' id='l978' data-llen='22175:22202'><a onclick="displayPageImage('KR1a0075', 'WYG', '008-56a' );" name="008-56a" class="pb">[008-56a] <img width="20"  src="/static/img/kanseki-5.png"/></a></span>
<span class='tline' id='l979' data-llen='22202:22225'>　有變之義也童溪曰中庸曰愚而好自用賤而好自</span>
<span class='tline' id='l980' data-llen='22225:22248'>　専生乎今之世而反古之道如此者災及其身者也</span>
<span class='tline' id='l981' data-llen='22248:22260'>　此皆不能詳察之過也</span>
<span class='tline' id='l982' data-llen='22260:22263'>　</span>
<span class='tline' id='l983' data-llen='22263:22266'>　</span>
<span class='tline' id='l984' data-llen='22266:22269'>　</span>
<span class='tline' id='l985' data-llen='22269:22272'>　</span>
<span class='tline' id='l986' data-llen='22272:22275'>　</span>
<span class='tline' id='l987' data-llen='22275:22302'><a onclick="displayPageImage('KR1a0075', 'WYG', '008-56b' );" name="008-56b" class="pb">[008-56b] <img width="20"  src="/static/img/kanseki-5.png"/></a></span>
<span class='tline' id='l988' data-llen='22302:22305'>　</span>
<span class='tline' id='l989' data-llen='22305:22308'>　</span>
<span class='tline' id='l990' data-llen='22308:22311'>　</span>
<span class='tline' id='l991' data-llen='22311:22314'>　</span>
<span class='tline' id='l992' data-llen='22314:22317'>　</span>
<span class='tline' id='l993' data-llen='22317:22320'>　</span>
<span class='tline' id='l994' data-llen='22320:22323'>　</span>
<span class='tline' id='l995' data-llen='22323:22332'>　周易衍義卷八</span>
</p>
<p>
</p>
  </div>
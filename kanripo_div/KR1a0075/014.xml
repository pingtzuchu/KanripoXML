<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0075', 'WYG', '014-1a' );" name="014-1a" class="pb">[014-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:211'>　周易衍義卷十四　　　　　元　胡震　撰</span>
<span class='tline' id='l10' data-llen='211:221'>䷺<span class='krp-note'>坎下/巽上</span></span>
<span class='tline' id='l11' data-llen='221:244'>渙亨王假有廟利渉大川利貞彖曰渙亨剛來而不窮</span>
<span class='tline' id='l12' data-llen='244:267'>柔得位乎外而上同王假有廟王乃在中也利渉大川</span>
<span class='tline' id='l13' data-llen='267:274'>乗木有功也</span>
<span class='tline' id='l14' data-llen='274:297'>　渙離散也卦之才有亨之義人之離散由乎中心王</span>
<span class='tline' id='l15' data-llen='297:320'>　者有廟聚祖考之精神以復人心之本然則離散可</span>
<span class='tline' id='l16' data-llen='320:346'><a onclick="displayPageImage('KR1a0075', 'WYG', '014-1b' );" name="014-1b" class="pb">[014-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='346:369'>　合而天下无事矣人之離散由乎險阻之未平利渉</span>
<span class='tline' id='l18' data-llen='369:392'>　大川則險難平復離散者可合而天下无事矣利貞</span>
<span class='tline' id='l19' data-llen='392:415'>　合渙散之道在於正固也夫自古有人心離散而宗</span>
<span class='tline' id='l20' data-llen='415:438'>　廟為墟者以其失正也神州陸沉者人心䧟溺者以</span>
<span class='tline' id='l21' data-llen='438:461'>　其失正也廟制之立也有祖在北三昭三穆以次而</span>
<span class='tline' id='l22' data-llen='461:484'>　南太祖之廟始祖居之昭之北廟二世之君居之穆</span>
<span class='tline' id='l23' data-llen='484:507'>　之北廟三世之君居之昭之次廟四世之君居之穆</span>
<span class='tline' id='l24' data-llen='507:530'>　之次廟五世之君居之昭之南廟六世之君居之穆</span>
<span class='tline' id='l25' data-llen='530:556'><a onclick="displayPageImage('KR1a0075', 'WYG', '014-2a' );" name="014-2a" class="pb">[014-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='556:579'>　之南廟七世之君居之以廟之向則南向也以廟之</span>
<span class='tline' id='l27' data-llen='579:602'>　制則門堂室廟寢而牆宇四周也及其祫於太廟之</span>
<span class='tline' id='l28' data-llen='602:625'>　室中則太祖之東向自如羣昭之入於此者皆引於</span>
<span class='tline' id='l29' data-llen='625:648'>　北牖下而南向羣穆之入於此者皆列於南牖下而</span>
<span class='tline' id='l30' data-llen='648:671'>　北向凡羣廟之列則左為昭而右為穆也祫祭之位</span>
<span class='tline' id='l31' data-llen='671:694'>　則北為昭而南為穆也王者至於有廟以四海則來</span>
<span class='tline' id='l32' data-llen='694:717'>　助以美物則咸備受諸侯之來朝納蠻夷之貢賦不</span>
<span class='tline' id='l33' data-llen='717:740'>　特聚祖考之精神而報本追逺亦可以合人心之精</span>
<span class='tline' id='l34' data-llen='740:766'><a onclick="displayPageImage('KR1a0075', 'WYG', '014-2b' );" name="014-2b" class="pb">[014-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='766:789'>　神離散者豈不可以合乎方天下之居於險難也此</span>
<span class='tline' id='l36' data-llen='789:812'>　人心渙散之時利渉大川則世變之風波自我平之</span>
<span class='tline' id='l37' data-llen='812:835'>　人情之巇險自我安之神州之陸沉自我定之綱常</span>
<span class='tline' id='l38' data-llen='835:858'>　之紊亂自我理之㓂賊之擾攘自我寧之險既濟則</span>
<span class='tline' id='l39' data-llen='858:881'>　危者安險者夷人之蕩析離居者復合而濟渙之道</span>
<span class='tline' id='l40' data-llen='881:904'>　得矣彖曰渙亨剛來而不窮柔得位乎外而上同以</span>
<span class='tline' id='l41' data-llen='904:927'>　九居二剛來居二隂之間而不為二隂之所䧟居下</span>
<span class='tline' id='l42' data-llen='927:950'>　卦之中剛而得中若在下則窮矣今既居中則不至</span>
<span class='tline' id='l43' data-llen='950:976'><a onclick="displayPageImage('KR1a0075', 'WYG', '014-3a' );" name="014-3a" class="pb">[014-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='976:999'>　於困窮以六居四柔得正位而上與九五相同君臣</span>
<span class='tline' id='l45' data-llen='999:1022'>　相比渙之可以亨也此以卦變釋卦體也王假有廟</span>
<span class='tline' id='l46' data-llen='1022:1045'>　王乃在中也天下離散之時王者收合人心至於有</span>
<span class='tline' id='l47' data-llen='1045:1068'>　廟乃是在其中也相維辟公天子穆穆享帝立廟人</span>
<span class='tline' id='l48' data-llen='1068:1091'>　心之所歸從也王者拯渙之道在得其中而已故古</span>
<span class='tline' id='l49' data-llen='1091:1114'>　人建國設官以為民極而宗廟為先宗廟者收其心</span>
<span class='tline' id='l50' data-llen='1114:1137'>　之渙散而存之也利渉大川乗木有功也巽木居坎</span>
<span class='tline' id='l51' data-llen='1137:1160'>　水之上乗木有功之象也木為仁拯渙散之道唯天</span>
<span class='tline' id='l52' data-llen='1160:1186'><a onclick="displayPageImage('KR1a0075', 'WYG', '014-3b' );" name="014-3b" class="pb">[014-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1186:1209'>　下之至仁足以有功也湯武以至仁而收桀紂渙散</span>
<span class='tline' id='l54' data-llen='1209:1232'>　之民漢祖以至仁而收暴秦瓦解之民太宗以至仁</span>
<span class='tline' id='l55' data-llen='1232:1255'>　而收亂隋土崩之民皆乗木有功之義也此卦其變</span>
<span class='tline' id='l56' data-llen='1255:1277'>　為豐卦其象風行水上渙散之象其占則利貞也</span>
<span class='tline' id='l57' data-llen='1277:1294'>象曰風行水上渙先王以享于帝立廟</span>
<span class='tline' id='l58' data-llen='1294:1317'>　風行水上渙然離散之象人心之散亦如風之行於</span>
<span class='tline' id='l59' data-llen='1317:1340'>　水上汗漫流離而不可收也先王觀是象救天下之</span>
<span class='tline' id='l60' data-llen='1340:1363'>　渙散係人心之根本莫如享帝立廟設其郊祀享于</span>
<span class='tline' id='l61' data-llen='1363:1389'><a onclick="displayPageImage('KR1a0075', 'WYG', '014-4a' );" name="014-4a" class="pb">[014-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1389:1412'>　上帝使知天无二主尊尊之極也立為廟貌以時祭</span>
<span class='tline' id='l63' data-llen='1412:1435'>　之使人知反本鬼有所歸親親之至也古之立國者</span>
<span class='tline' id='l64' data-llen='1435:1458'>　必郊祀上帝必先建廟社以係人心所以合其渙也</span>
<span class='tline' id='l65' data-llen='1458:1481'>　當否塞艱難之時雖欲享帝立廟不可得也唯否難</span>
<span class='tline' id='l66' data-llen='1481:1504'>　既散之後乃始得為之天下可以无渙矣載芟之詩</span>
<span class='tline' id='l67' data-llen='1504:1527'>　諸侯見廟以武王能渙商時之難也有客之詩微子</span>
<span class='tline' id='l68' data-llen='1527:1550'>　見廟者以成王能渙管蔡之難也商髙宗之中興則</span>
<span class='tline' id='l69' data-llen='1550:1574'>　寢成孔安僖公之復宇則新廟奕奕皆渙散之時王者</span>
<span class='tline' id='l70' data-llen='1574:1600'><a onclick="displayPageImage('KR1a0075', 'WYG', '014-4b' );" name="014-4b" class="pb">[014-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1600:1608'>　能假有廟也</span>
<span class='tline' id='l72' data-llen='1608:1625'>初六用拯馬壯吉象曰初六之吉順也</span>
<span class='tline' id='l73' data-llen='1625:1648'>　馬所以行者初六居卦之初渙之始也始渙而拯之</span>
<span class='tline' id='l74' data-llen='1648:1671'>　則易為力初六隂柔九二剛中兩皆无應无應則親</span>
<span class='tline' id='l75' data-llen='1671:1694'>　比相求初六能順乎剛中之大臣資之以拯渙如人</span>
<span class='tline' id='l76' data-llen='1694:1717'>　之行得馬壯則吉夫輔佐之強患難之援也依憑之</span>
<span class='tline' id='l77' data-llen='1717:1740'>　弱事業之隳也以柔弱之才圖拯渙之事惟倚豪傑</span>
<span class='tline' id='l78' data-llen='1740:1763'>　以為輔乃能有濟而孑然孤立者不足以有濟二之</span>
<span class='tline' id='l79' data-llen='1763:1789'><a onclick="displayPageImage('KR1a0075', 'WYG', '014-5a' );" name="014-5a" class="pb">[014-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1789:1812'>　剛其剛健自有容歟其伾伾而有力歟其力量足以</span>
<span class='tline' id='l81' data-llen='1812:1835'>　驅騁歟以初六之柔順濟之以九二之剛健由是而</span>
<span class='tline' id='l82' data-llen='1835:1858'>　拯生民之渙夫亦何難之有如之何而不吉象曰順</span>
<span class='tline' id='l83' data-llen='1858:1881'>　也假使初六以隂柔之才而順乎陽剛之助以无位</span>
<span class='tline' id='l84' data-llen='1881:1904'>　之弱而順乎有位之強其猶韓信從蕭何陳平從魏</span>
<span class='tline' id='l85' data-llen='1904:1927'>　无知雲臺之將從鄧禹秦府之士從元齡歟雖然初</span>
<span class='tline' id='l86' data-llen='1927:1950'>　之用拯亦不可以後時也履霜不戒堅氷至焉螻蟻</span>
<span class='tline' id='l87' data-llen='1950:1973'>　不治長隄壞焉聖人所以取其馬壯者亦取乎致逺</span>
<span class='tline' id='l88' data-llen='1973:1999'><a onclick="displayPageImage('KR1a0075', 'WYG', '014-5b' );" name="014-5b" class="pb">[014-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1999:2010'>　之速而拯渙之早也</span>
<span class='tline' id='l90' data-llen='2010:2029'>九二渙奔其机悔亡象曰渙奔其机得願也</span>
<span class='tline' id='l91' data-llen='2029:2052'>　奔者來之急也机者憑據以髙安也當渙之時九以</span>
<span class='tline' id='l92' data-llen='2052:2075'>　陽剛來居二位二安靜之位也故有奔其机之象此</span>
<span class='tline' id='l93' data-llen='2075:2098'>　剛來之所以不窮也夫惟安靜然後能一天下之動</span>
<span class='tline' id='l94' data-llen='2098:2121'>　未有不安其身而能濟天下之渙者也二之奔机則</span>
<span class='tline' id='l95' data-llen='2121:2144'>　以靜而制動以安而濟危以中而制不中救世安民</span>
<span class='tline' id='l96' data-llen='2144:2167'>　之志願行乎患難而不動聲色卒於渙其難故曰悔</span>
<span class='tline' id='l97' data-llen='2167:2193'><a onclick="displayPageImage('KR1a0075', 'WYG', '014-6a' );" name="014-6a" class="pb">[014-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2193:2216'>　亡團城曰人之處渙多助則安而寡助則不安力合</span>
<span class='tline' id='l99' data-llen='2216:2239'>　則安力分則不安初六歸心以戴二正二之所謂机</span>
<span class='tline' id='l100' data-llen='2239:2262'>　也初之柔固有賴於二之剛二之剛又不可不憑初</span>
<span class='tline' id='l101' data-llen='2262:2286'>　之柔无位者固頼有位者之援而有位者又慿無位者</span>
<span class='tline' id='l102' data-llen='2286:2309'>　之力二能不恃其剛无自廣以狹人則人心皆將我</span>
<span class='tline' id='l103' data-llen='2309:2332'>　歸天下之散者聚離者合悔何有焉楊氏曰君子當</span>
<span class='tline' id='l104' data-llen='2332:2355'>　平世為霧中之豹為淵中之龍如酣寢而不聞非楊</span>
<span class='tline' id='l105' data-llen='2355:2378'>　也君子當亂世為决川之禹為救火之僑雖焚溺而</span>
<span class='tline' id='l106' data-llen='2378:2404'><a onclick="displayPageImage('KR1a0075', 'WYG', '014-6b' );" name="014-6b" class="pb">[014-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2404:2427'>　不避非墨也吉凶與民同患當其可而已九二以剛</span>
<span class='tline' id='l108' data-llen='2427:2450'>　中之才當渙離之時逢九五剛健中正謙巽之君當</span>
<span class='tline' id='l109' data-llen='2450:2473'>　奔走而赴之濟難而况居大臣之位乎得其志願何</span>
<span class='tline' id='l110' data-llen='2473:2496'>　悔之有幡然而改伊尹奔湯以濟納溝之難也舍築</span>
<span class='tline' id='l111' data-llen='2496:2519'>　而起傅說奔髙宗以濟大川之難也机者君所憑也</span>
<span class='tline' id='l112' data-llen='2519:2542'>　不言君而言机者不敢斥所尊也雖然有似之而非</span>
<span class='tline' id='l113' data-llen='2542:2565'>　者石厚之奔州吁荀爽之奔董卓淫奔也非奔机也</span>
<span class='tline' id='l114' data-llen='2565:2572'>　學者審諸</span>
<span class='tline' id='l115' data-llen='2572:2598'><a onclick="displayPageImage('KR1a0075', 'WYG', '014-7a' );" name="014-7a" class="pb">[014-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2598:2616'>六三渙其躬无悔象曰渙其躬志在外也</span>
<span class='tline' id='l117' data-llen='2616:2640'>　渙散也散私故能濟渙而无悔夫私心之欲散不欲聚</span>
<span class='tline' id='l118' data-llen='2640:2663'>　猶衆心之欲聚不欲散也私心不散一膜之外物之</span>
<span class='tline' id='l119' data-llen='2663:2686'>　藩籬私心一散天地之間何物非我私心散則人心</span>
<span class='tline' id='l120' data-llen='2686:2709'>　聚私心聚則人心散六三之渙其躬非謂復禮為仁</span>
<span class='tline' id='l121' data-llen='2709:2732'>　之必先於克己也非謂意必固我之俱无也當知夫</span>
<span class='tline' id='l122' data-llen='2732:2755'>　凡厥有生均氣同體之不可有已也洞然八荒皆在</span>
<span class='tline' id='l123' data-llen='2755:2778'>　我闥而皇皇四逹也天地萬物本吾一體不可以有</span>
<span class='tline' id='l124' data-llen='2778:2804'><a onclick="displayPageImage('KR1a0075', 'WYG', '014-7b' );" name="014-7b" class="pb">[014-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2804:2827'>　我也吾躬之私一渙則内外合矣天下无渙之可言</span>
<span class='tline' id='l126' data-llen='2827:2850'>　物我平矣天下无渙之可見千萬人共為一心矣天</span>
<span class='tline' id='l127' data-llen='2850:2873'>　下无渙之可指其孰為悔人唯不能忘我然後物我</span>
<span class='tline' id='l128' data-llen='2873:2896'>　分人唯不能勝已私然後人己判人已物我為一矣</span>
<span class='tline' id='l129' data-llen='2896:2919'>　奚其渙象曰志在外也吾志濟時也朱子發曰六三</span>
<span class='tline' id='l130' data-llen='2919:2942'>　處不當位近險宜有悔然不與險爭動而之上自脫</span>
<span class='tline' id='l131' data-llen='2942:2965'>　於險非拯時之渙以濟人者也其正躬卑巽以逺於</span>
<span class='tline' id='l132' data-llen='2965:2988'>　悔者乎蘧伯玉聞衛亂而之近闗杜洩葬叔孫豹而</span>
<span class='tline' id='l133' data-llen='2988:3014'><a onclick="displayPageImage('KR1a0075', 'WYG', '014-8a' );" name="014-8a" class="pb">[014-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3014:3021'>　行之時乎</span>
<span class='tline' id='l135' data-llen='3021:3044'>六四渙其羣元吉渙有丘匪夷所思象曰渙其羣元吉</span>
<span class='tline' id='l136' data-llen='3044:3049'>大光也</span>
<span class='tline' id='l137' data-llen='3049:3072'>　羣者聖人之所欲渙以混一天下者也六四巽順正</span>
<span class='tline' id='l138' data-llen='3072:3095'>　體居大臣之位同九五陽剛之君能渙散小人之私</span>
<span class='tline' id='l139' data-llen='3095:3118'>　羣以成天下之大羣可謂大善之吉丘聚之髙也夷</span>
<span class='tline' id='l140' data-llen='3118:3141'>　平常也方渙散之時而能致其大聚是渙了小小底</span>
<span class='tline' id='l141' data-llen='3141:3164'>　羣隊併合做一箇大羣隊此非平常所見所能思及</span>
<span class='tline' id='l142' data-llen='3164:3190'><a onclick="displayPageImage('KR1a0075', 'WYG', '014-8b' );" name="014-8b" class="pb">[014-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3190:3213'>　也非大賢大智孰能如是夫合私黨以為羣天理之</span>
<span class='tline' id='l144' data-llen='3213:3236'>　公也私則以利而合公則以義而合私則以勢而合</span>
<span class='tline' id='l145' data-llen='3236:3259'>　公則以理而合六四之渙其羣非曰絶吾親故也非</span>
<span class='tline' id='l146' data-llen='3259:3282'>　曰棄吾同列也非曰鄙吾同類也周而不比中國為</span>
<span class='tline' id='l147' data-llen='3282:3305'>　一人廓然大公視天下為一家如蕭何之輔漢高還</span>
<span class='tline' id='l148' data-llen='3305:3328'>　定三秦滅項平楚趙普之輔宋祖收蜀收閩收吳越</span>
<span class='tline' id='l149' data-llen='3328:3351'>　收淮南收荆楚皆是渙其羣渙有丘之義象曰光大</span>
<span class='tline' id='l150' data-llen='3351:3374'>　也處渙之心能以光大之徳而公天下為心宜其吉</span>
<span class='tline' id='l151' data-llen='3374:3400'><a onclick="displayPageImage('KR1a0075', 'WYG', '014-9a' );" name="014-9a" class="pb">[014-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3400:3423'>　也楊氏曰散其大者雖如山岳而存其小者尚如丘</span>
<span class='tline' id='l153' data-llen='3423:3446'>　陵散猶不散也不忽其丘陵之小而懷匪夷之思必</span>
<span class='tline' id='l154' data-llen='3446:3469'>　盡平夷之而后已然后元吉而光大慕容紹宗之不</span>
<span class='tline' id='l155' data-llen='3469:3493'>　追侯景僕固懷恩之不平河北皆有丘而不思夷之者</span>
<span class='tline' id='l156' data-llen='3493:3497'>　也</span>
<span class='tline' id='l157' data-llen='3497:3520'>九五渙汗其大號渙王居无咎象曰王居无咎正位也</span>
<span class='tline' id='l158' data-llen='3520:3543'>　天下有大險難如一身有大疾病除大病非一汗則</span>
<span class='tline' id='l159' data-llen='3543:3566'>　疾不改排大險難非大號令則難不散何謂大號發</span>
<span class='tline' id='l160' data-llen='3566:3592'><a onclick="displayPageImage('KR1a0075', 'WYG', '014-9b' );" name="014-9b" class="pb">[014-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3592:3615'>　號施令必大為先小者碎者雖多无補也商人所大</span>
<span class='tline' id='l162' data-llen='3615:3638'>　病者其政貪散財發粟之令一出而四海服秦人所</span>
<span class='tline' id='l163' data-llen='3638:3661'>　大病其政酷約法三章之令一下而萬民恱大者舉</span>
<span class='tline' id='l164' data-llen='3661:3684'>　矣何必多乎哉然除疾有二疾而不汗者死汗而復</span>
<span class='tline' id='l165' data-llen='3684:3707'>　反者亦死散難有二无大號者民弗從有大號而復</span>
<span class='tline' id='l166' data-llen='3707:3730'>　反民亦弗從令之以薄歛而行之以重賦令之以輕</span>
<span class='tline' id='l167' data-llen='3730:3753'>　徭而行之以勞役令之以省刑而行之以峻法是反</span>
<span class='tline' id='l168' data-llen='3753:3776'>　汗也令出而民從之令反而民去之天下之難何時</span>
<span class='tline' id='l169' data-llen='3776:3803'><a onclick="displayPageImage('KR1a0075', 'WYG', '014-10a' );" name="014-10a" class="pb">[014-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3803:3826'>　而散乎又曰渙王居无咎居之為言執之以金石之</span>
<span class='tline' id='l171' data-llen='3826:3849'>　堅行之以四時之信固守不遷之謂也是斯可以正</span>
<span class='tline' id='l172' data-llen='3849:3872'>　位凝命而永无咎故曰王居无咎正位也朱子曰九</span>
<span class='tline' id='l173' data-llen='3872:3895'>　五巽體有號令之象當渙之時能散其號令與其居</span>
<span class='tline' id='l174' data-llen='3895:3918'>　積則可以濟渙而无咎渙王居散財發粟之意朱子</span>
<span class='tline' id='l175' data-llen='3918:3941'>　曰渙之時民思其主居正位乃无咎故禹别九州而</span>
<span class='tline' id='l176' data-llen='3941:3964'>　始於冀湯勝夏而歸於亳武王勝商而至於豐漢祖</span>
<span class='tline' id='l177' data-llen='3964:3987'>　興而先定闗中王位正則渙散知所歸矣渙一也而</span>
<span class='tline' id='l178' data-llen='3987:4014'><a onclick="displayPageImage('KR1a0075', 'WYG', '014-10b' );" name="014-10b" class="pb">[014-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4014:4037'>　再言之者汗其大號取其散所以欲渙也王居正位</span>
<span class='tline' id='l180' data-llen='4037:4048'>　取其正所以合渙也</span>
<span class='tline' id='l181' data-llen='4048:4068'>上九渙其血去逖出无咎象曰渙其血逺害也</span>
<span class='tline' id='l182' data-llen='4068:4091'>　渙是渙散底意思事物有當散底號令當散積聚當</span>
<span class='tline' id='l183' data-llen='4091:4114'>　散羣隊當散思意當散患難當散血隂也六三隂也</span>
<span class='tline' id='l184' data-llen='4114:4137'>　上九陽也三居險陷之極不中不正上若下從於三</span>
<span class='tline' id='l185' data-llen='4137:4160'>　陽為隂所累不能出於渙也險有傷害畏懼之象上</span>
<span class='tline' id='l186' data-llen='4160:4183'>　九若捨六三而不從則是渙其血去逖出自然无咎</span>
<span class='tline' id='l187' data-llen='4183:4210'><a onclick="displayPageImage('KR1a0075', 'WYG', '014-11a' );" name="014-11a" class="pb">[014-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4210:4233'>　去者所以離之逖者所以逺之上九出渙者有三善</span>
<span class='tline' id='l189' data-llen='4233:4256'>　焉陽明剛健足以濟渙一善也居巽體剛而理順二</span>
<span class='tline' id='l190' data-llen='4256:4279'>　善也應在險極能逺其害三善也禍難既散脫然處</span>
<span class='tline' id='l191' data-llen='4279:4302'>　於无用之地全身逺害其子房從赤松子遊大夫蠡</span>
<span class='tline' id='l192' data-llen='4302:4310'>　去越之時乎</span>
<span class='tline' id='l193' data-llen='4310:4337'><a onclick="displayPageImage('KR1a0075', 'WYG', '014-12a' );" name="014-12a" class="pb">[014-12a] <img width="20"  src="/static/img/kanseki-5.png"/></a></span>
<span class='tline' id='l194' data-llen='4337:4347'>䷻<span class='krp-note'>兌下/坎上</span></span>
<span class='tline' id='l195' data-llen='4347:4370'>節亨苦節不可貞彖曰節亨剛柔分而剛得中苦節不</span>
<span class='tline' id='l196' data-llen='4370:4393'>可貞其道窮也說以行險當位以節中正以通天地節</span>
<span class='tline' id='l197' data-llen='4393:4409'>而四時成節以制度不傷財不害民</span>
<span class='tline' id='l198' data-llen='4409:4432'>　節者有限而止也事不可以无節亦不可過節能節</span>
<span class='tline' id='l199' data-llen='4432:4455'>　所以致亨而苦節亦所以致窮天下之理至於中而</span>
<span class='tline' id='l200' data-llen='4455:4478'>　止中者處節之道也人心毎易好髙也好髙不已則</span>
<span class='tline' id='l201' data-llen='4478:4501'>　僭不可不節也而節之過則又俯而卑替人情毎易</span>
<span class='tline' id='l202' data-llen='4501:4528'><a onclick="displayPageImage('KR1a0075', 'WYG', '014-12b' );" name="014-12b" class="pb">[014-12b] <img width="20"  src="/static/img/kanseki-5.png"/></a></span>
<span class='tline' id='l203' data-llen='4528:4551'>　好文也好文不已則奢不可不節也而節之過則又</span>
<span class='tline' id='l204' data-llen='4551:4574'>　儉不中禮人情毎易好勝也好勝不已則亂不可不</span>
<span class='tline' id='l205' data-llen='4574:4597'>　節也而節之過則又流于委靡峻宇雕牆宫室之不</span>
<span class='tline' id='l206' data-llen='4597:4620'>　節也貊道之无宫室百官則又節之苦焉酒池肉林</span>
<span class='tline' id='l207' data-llen='4620:4643'>　飲食之不節也豚肩不掩豆則又節之苦焉要皆非</span>
<span class='tline' id='l208' data-llen='4643:4666'>　中道也唯節而適中則自有亨道苦節而過中不可</span>
<span class='tline' id='l209' data-llen='4666:4689'>　以為貞也古者王侯公卿大夫宫室之制度宗廟之</span>
<span class='tline' id='l210' data-llen='4689:4712'>　隆殺樂舞之多寡衣服之等差各有其節則士不可</span>
<span class='tline' id='l211' data-llen='4712:4739'><a onclick="displayPageImage('KR1a0075', 'WYG', '014-13a' );" name="014-13a" class="pb">[014-13a] <img width="20"  src="/static/img/kanseki-5.png"/></a></span>
<span class='tline' id='l212' data-llen='4739:4762'>　以僭大夫大夫不得以僭諸侯諸侯不可以僭天子</span>
<span class='tline' id='l213' data-llen='4762:4785'>　豈非節之所以致亨而不節則不能亨也彖曰節亨</span>
<span class='tline' id='l214' data-llen='4785:4808'>　剛柔分而剛得中以卦體釋卦辭六爻之位剛柔相</span>
<span class='tline' id='l215' data-llen='4808:4830'>　半而二五皆陽剛剛柔相半則无此强彼弱之患</span>
<span class='tline' id='l216' data-llen='4830:4853'>　二五陽剛得中則无太過不及之失節之所以亨也</span>
<span class='tline' id='l217' data-llen='4853:4876'>　苦節不可貞其道窮也又以理言過節之所以不亨</span>
<span class='tline' id='l218' data-llen='4876:4899'>　也說以行險當位以節中正以通内兌外坎說以行</span>
<span class='tline' id='l219' data-llen='4899:4922'>　險也人於所說則不知止遇難險則思止說而知止</span>
<span class='tline' id='l220' data-llen='4922:4949'><a onclick="displayPageImage('KR1a0075', 'WYG', '014-13b' );" name="014-13b" class="pb">[014-13b] <img width="20"  src="/static/img/kanseki-5.png"/></a></span>
<span class='tline' id='l221' data-llen='4949:4972'>　為節之義五居尊位處得中正主節之君節而能通</span>
<span class='tline' id='l222' data-llen='4972:4995'>　也天地節而四時成節以制度不傷財不害民此極</span>
<span class='tline' id='l223' data-llen='4995:5018'>　言節之道天地有節則春夏秋冬各遂其生長收藏</span>
<span class='tline' id='l224' data-llen='5018:5041'>　之序而四時成只自然之節聖人法天道自然而節</span>
<span class='tline' id='l225' data-llen='5041:5064'>　之以制度制度一立則上下有分名器有等出費有</span>
<span class='tline' id='l226' data-llen='5064:5087'>　經然後財不傷民不害朱子發曰凡物過則苦味之</span>
<span class='tline' id='l227' data-llen='5087:5110'>　過正形之過勞心之過思皆曰苦苦節則違情性之</span>
<span class='tline' id='l228' data-llen='5110:5133'>　正物不能堪豈正道也哉申屠狄之潔陳仲子之亷</span>
<span class='tline' id='l229' data-llen='5133:5160'><a onclick="displayPageImage('KR1a0075', 'WYG', '014-14a' );" name="014-14a" class="pb">[014-14a] <img width="20"  src="/static/img/kanseki-5.png"/></a></span>
<span class='tline' id='l230' data-llen='5160:5183'>　非不力也立節太苦不可正也故曰苦節不可貞其</span>
<span class='tline' id='l231' data-llen='5183:5206'>　道窮也司馬温公曰兌說也和易也坎險也嚴峻也</span>
<span class='tline' id='l232' data-llen='5206:5229'>　知說而不知險則民不肅知險而不知說則民不親</span>
<span class='tline' id='l233' data-llen='5229:5252'>　不肅則慢不親則乖慢與乖亂亡之道也是以說以</span>
<span class='tline' id='l234' data-llen='5252:5275'>　行險得節之宜也潘氏曰二十四氣半謂之節半謂</span>
<span class='tline' id='l235' data-llen='5275:5298'>　之中蓋物不可以无節節不可以无中審乎此則思</span>
<span class='tline' id='l236' data-llen='5298:5321'>　過半矣此卦其變為旅卦其象水在澤上有節之象</span>
<span class='tline' id='l237' data-llen='5321:5329'>　其占則亨也</span>
<span class='tline' id='l238' data-llen='5329:5356'><a onclick="displayPageImage('KR1a0075', 'WYG', '014-14b' );" name="014-14b" class="pb">[014-14b] <img width="20"  src="/static/img/kanseki-5.png"/></a></span>
<span class='tline' id='l239' data-llen='5356:5374'>象曰澤上有水莭君子以制數度議徳行</span>
<span class='tline' id='l240' data-llen='5374:5396'>　澤之容水有限過則盈溢是有節之象君子觀之</span>
<span class='tline' id='l241' data-llen='5396:5419'>　以制數度議徳行數多寡度法制古者之制器用宫</span>
<span class='tline' id='l242' data-llen='5419:5442'>　室衣服莫不有多寡之數隆殺之度存乎其間使賤</span>
<span class='tline' id='l243' data-llen='5442:5465'>　不踰貴下不侵上以是為節故貴賤上下各安其分</span>
<span class='tline' id='l244' data-llen='5465:5488'>　不至僭差也存于中者為徳發於外者為行議者商</span>
<span class='tline' id='l245' data-llen='5488:5511'>　度而求其中節也講眀徳行則知知仁勇之三徳孝</span>
<span class='tline' id='l246' data-llen='5511:5534'>　友睦婣任恤之六行各有所止議徳則無惡徳議行</span>
<span class='tline' id='l247' data-llen='5534:5561'><a onclick="displayPageImage('KR1a0075', 'WYG', '014-15a' );" name="014-15a" class="pb">[014-15a] <img width="20"  src="/static/img/kanseki-5.png"/></a></span>
<span class='tline' id='l248' data-llen='5561:5585'>　則无過行而修身之道得矣洪氏曰立一定之數度以</span>
<span class='tline' id='l249' data-llen='5585:5608'>　應不一之徳行則澤之節水也隨其徳行之輕重而</span>
<span class='tline' id='l250' data-llen='5608:5631'>　處以數度之適當則名器不濫猶澤受之水而有節</span>
<span class='tline' id='l251' data-llen='5631:5654'>　也楊氏曰約民以制以制為制也先民以身以身為</span>
<span class='tline' id='l252' data-llen='5654:5677'>　制也故以制度數為未足必反而議吾身之徳行嗚</span>
<span class='tline' id='l253' data-llen='5677:5683'>　呼周矣</span>
<span class='tline' id='l254' data-llen='5683:5703'>初九不出户庭无咎象曰不出户庭知通塞也</span>
<span class='tline' id='l255' data-llen='5703:5726'>　初能固守終或渝之不謹于初安能有卒節之初聖</span>
<span class='tline' id='l256' data-llen='5726:5753'><a onclick="displayPageImage('KR1a0075', 'WYG', '014-15b' );" name="014-15b" class="pb">[014-15b] <img width="20"  src="/static/img/kanseki-5.png"/></a></span>
<span class='tline' id='l257' data-llen='5753:5776'>　人之戒深矣初以陽在下上復有應好動也當節之</span>
<span class='tline' id='l258' data-llen='5776:5799'>　初在下无位謹宻不出自无咎也夫處出之義大矣</span>
<span class='tline' id='l259' data-llen='5799:5822'>　君子之出非心之欲出也時行則行動以天也君子</span>
<span class='tline' id='l260' data-llen='5822:5845'>　之處非心之欲處也時止則止靜以天也時无成湯</span>
<span class='tline' id='l261' data-llen='5845:5868'>　伊尹終于莘野之夫時无文武太公終於釣渭之叟</span>
<span class='tline' id='l262' data-llen='5868:5891'>　初九无位於下而遽欲出焉是躁進也是奔競也是</span>
<span class='tline' id='l263' data-llen='5891:5914'>　貪禄位也焉得无咎初九以時與位之未可而不出</span>
<span class='tline' id='l264' data-llen='5914:5937'>　户庭何咎之有象曰知通塞也聖人又恐人之泥于</span>
<span class='tline' id='l265' data-llen='5937:5964'><a onclick="displayPageImage('KR1a0075', 'WYG', '014-16a' );" name="014-16a" class="pb">[014-16a] <img width="20"  src="/static/img/kanseki-5.png"/></a></span>
<span class='tline' id='l266' data-llen='5964:5987'>　言也象復發之曰知通塞也所謂通塞者邦有道則</span>
<span class='tline' id='l267' data-llen='5987:6010'>　見邦无道則隱用之則行舎之則藏時未可出不出</span>
<span class='tline' id='l268' data-llen='6010:6033'>　户庭天理也然時則可出則出户庭亦天理也尾生</span>
<span class='tline' id='l269' data-llen='6033:6056'>　之信不知通塞者也故君子貞而不諒繋辭夫子釋</span>
<span class='tline' id='l270' data-llen='6056:6079'>　此爻曰亂之所生也則言語以為階君不宻則失臣</span>
<span class='tline' id='l271' data-llen='6079:6102'>　臣不宻則失身幾事不宻則害成是以君子慎宻而</span>
<span class='tline' id='l272' data-llen='6102:6108'>　不出也</span>
<span class='tline' id='l273' data-llen='6108:6127'>九二不出門庭凶象曰不出門庭失時極也</span>
<span class='tline' id='l274' data-llen='6127:6154'><a onclick="displayPageImage('KR1a0075', 'WYG', '014-16b' );" name="014-16b" class="pb">[014-16b] <img width="20"  src="/static/img/kanseki-5.png"/></a></span>
<span class='tline' id='l275' data-llen='6154:6177'>　可行不行失節之正道也括囊无咎固所以逺害然</span>
<span class='tline' id='l276' data-llen='6177:6200'>　非坤之六四則有緘黙之咎不事王侯固所以全節</span>
<span class='tline' id='l277' data-llen='6200:6223'>　然非蠱之上九則有傲物之愆九二居大臣之位有</span>
<span class='tline' id='l278' data-llen='6223:6246'>　剛中之徳上逢九五陽剛中正之君謂宜佐其君制</span>
<span class='tline' id='l279' data-llen='6246:6269'>　度數以節天下之欲議徳行以節其君之欲此其時</span>
<span class='tline' id='l280' data-llen='6269:6292'>　極不可失也今乃下同初九處士之節而私淑于門</span>
<span class='tline' id='l281' data-llen='6292:6315'>　庭之内而不出承六三之隂柔而暱於情比之私方</span>
<span class='tline' id='l282' data-llen='6315:6338'>　頴陽之髙孤竹之風非不可以全名也如天下蒼生</span>
<span class='tline' id='l283' data-llen='6338:6365'><a onclick="displayPageImage('KR1a0075', 'WYG', '014-17a' );" name="014-17a" class="pb">[014-17a] <img width="20"  src="/static/img/kanseki-5.png"/></a></span>
<span class='tline' id='l284' data-llen='6365:6388'>　何知節而不知通是知守己以為節而不知應時以</span>
<span class='tline' id='l285' data-llen='6388:6411'>　為節失徳失時所以凶也象曰失時極也極中也知</span>
<span class='tline' id='l286' data-llen='6411:6434'>　守位之中而不知失時之中故凶雖然九二之所以</span>
<span class='tline' id='l287' data-llen='6434:6457'>　失時者有三罪焉以剛而居柔是為不正不正一罪</span>
<span class='tline' id='l288' data-llen='6457:6480'>　也以剛而居說是為失剛二罪也上承六三之隂柔</span>
<span class='tline' id='l289' data-llen='6480:6503'>　是為比邪三罪也節之道貴乎剛中正二失其剛中</span>
<span class='tline' id='l290' data-llen='6503:6525'>　之徳而應九五剛中正異矣塞而不通固其所也</span>
<span class='tline' id='l291' data-llen='6525:6547'>六三不節若則嗟若无咎象曰不節之嗟又誰咎也</span>
<span class='tline' id='l292' data-llen='6547:6574'><a onclick="displayPageImage('KR1a0075', 'WYG', '014-17b' );" name="014-17b" class="pb">[014-17b] <img width="20"  src="/static/img/kanseki-5.png"/></a></span>
<span class='tline' id='l293' data-llen='6574:6597'>　六三居兌之極隂柔不中不正說而不知節者也君</span>
<span class='tline' id='l294' data-llen='6597:6620'>　子以理約己以道制欲非无所說也說而知止故无</span>
<span class='tline' id='l295' data-llen='6620:6643'>　不節之嗟若六三極乎說而不知節乘剛而臨險說</span>
<span class='tline' id='l296' data-llen='6643:6666'>　極則悲奢侈自奉至于人惡其盈鬼瞰其室天收其</span>
<span class='tline' id='l297' data-llen='6666:6690'>　聲然後感嗟慨嘆亦何及矣自取之也又誰咎哉石崇</span>
<span class='tline' id='l298' data-llen='6690:6713'>　以之使三之和說而節之以剛健和說而行之以中</span>
<span class='tline' id='l299' data-llen='6713:6736'>　正是所謂知和而和復以禮節之奚至於可嗟而无</span>
<span class='tline' id='l300' data-llen='6736:6759'>　所歸咎横渠曰能嗟其不節有過之心則亦无咎也</span>
<span class='tline' id='l301' data-llen='6759:6786'><a onclick="displayPageImage('KR1a0075', 'WYG', '014-18a' );" name="014-18a" class="pb">[014-18a] <img width="20"  src="/static/img/kanseki-5.png"/></a></span>
<span class='tline' id='l302' data-llen='6786:6809'>　武帝下罪已之詔徳宗下奉天之詔而天下說是矣</span>
<span class='tline' id='l303' data-llen='6809:6825'>　知以不節為嗟則知節之為說矣</span>
<span class='tline' id='l304' data-llen='6825:6842'>六四安節亨象曰安節之亨承上道也</span>
<span class='tline' id='l305' data-llen='6842:6865'>　安者順而无所勉强之謂節之為義以安為善出于</span>
<span class='tline' id='l306' data-llen='6865:6888'>　勉强者不足亨出于自然者乃可亨人孰不恭也恭</span>
<span class='tline' id='l307' data-llen='6888:6911'>　而安者為難人孰不孝也孝而安者為難利仁者不</span>
<span class='tline' id='l308' data-llen='6911:6934'>　如安仁者之為至强禮者不若安禮者之為愈也箕</span>
<span class='tline' id='l309' data-llen='6934:6957'>　踞以自縱者節之以肅容正襟之儀則有勞而不堪</span>
<span class='tline' id='l310' data-llen='6957:6984'><a onclick="displayPageImage('KR1a0075', 'WYG', '014-18b' );" name="014-18b" class="pb">[014-18b] <img width="20"  src="/static/img/kanseki-5.png"/></a></span>
<span class='tline' id='l311' data-llen='6984:7007'>　之狀短褐以自肆者節之以垂紳正笏之容則有拘</span>
<span class='tline' id='l312' data-llen='7007:7030'>　而不舒之心是皆不安于節者也六四柔順得正上</span>
<span class='tline' id='l313' data-llen='7030:7053'>　承九五甘節之君動容周旋自然有節設施措慮无</span>
<span class='tline' id='l314' data-llen='7053:7076'>　往非宜言有物行有恒左中䂓右中矩内以節吾心</span>
<span class='tline' id='l315' data-llen='7076:7099'>　之欲上以節君心之欲下以節民心之欲宜天下蒙</span>
<span class='tline' id='l316' data-llen='7099:7122'>　不傷財不害民之福故亨非六四之亨也代宗欲致</span>
<span class='tline' id='l317' data-llen='7122:7145'>　太平而楊綰以清徳相曽不崇朝而黎幹崔寛郭子</span>
<span class='tline' id='l318' data-llen='7145:7168'>　儀翕然而承之非承綰承代宗之道也使綰之清節</span>
<span class='tline' id='l319' data-llen='7168:7195'><a onclick="displayPageImage('KR1a0075', 'WYG', '014-19a' );" name="014-19a" class="pb">[014-19a] <img width="20"  src="/static/img/kanseki-5.png"/></a></span>
<span class='tline' id='l320' data-llen='7195:7218'>　不出于安而出于强三子者肯心服而承之乎象曰</span>
<span class='tline' id='l321' data-llen='7218:7241'>　承上道也承九五中正之道也有明此義而居大臣</span>
<span class='tline' id='l322' data-llen='7241:7264'>　之位雖使伊尹之放太甲正商邦而不踰人臣之節</span>
<span class='tline' id='l323' data-llen='7264:7287'>　周公輔成王朝諸侯而不踰人臣之節是皆安于臣</span>
<span class='tline' id='l324' data-llen='7287:7296'>　節之所以亨也</span>
<span class='tline' id='l325' data-llen='7296:7316'>九五甘節吉徃有尚象曰甘節之吉居位中也</span>
<span class='tline' id='l326' data-llen='7316:7339'>　九五以陽剛中正居尊位為節之主所謂當位以節</span>
<span class='tline' id='l327' data-llen='7339:7362'>　中正以通者也在已則安行天下則說從節之甘美</span>
<span class='tline' id='l328' data-llen='7362:7389'><a onclick="displayPageImage('KR1a0075', 'WYG', '014-19b' );" name="014-19b" class="pb">[014-19b] <img width="20"  src="/static/img/kanseki-5.png"/></a></span>
<span class='tline' id='l329' data-llen='7389:7412'>　者也其吉可知以此而行其功大矣故徃則有可加</span>
<span class='tline' id='l330' data-llen='7412:7435'>　尚也夫節道之美莫善于中正中正之道是為甘美</span>
<span class='tline' id='l331' data-llen='7435:7458'>　之節九五之甘節吉者以之節一家則閨門有章宫</span>
<span class='tline' id='l332' data-llen='7458:7481'>　庭有度一家之美可尚也以節一國則官箴不踰王</span>
<span class='tline' id='l333' data-llen='7481:7504'>　度不越一國之美可尚也以之御使天下則貴賤有</span>
<span class='tline' id='l334' data-llen='7504:7527'>　定分長幼有大倫天下之美可尚也玩甘節之義則</span>
<span class='tline' id='l335' data-llen='7527:7550'>　知道之不偏功之足尚也以位言之則為九五五則</span>
<span class='tline' id='l336' data-llen='7550:7574'>　當節之任者也以卦體之義言之則為險險者節之限</span>
<span class='tline' id='l337' data-llen='7574:7601'><a onclick="displayPageImage('KR1a0075', 'WYG', '014-20a' );" name="014-20a" class="pb">[014-20a] <img width="20"  src="/static/img/kanseki-5.png"/></a></span>
<span class='tline' id='l338' data-llen='7601:7625'>　也以卦象言之則為水水者以防而節者也其曰甘節</span>
<span class='tline' id='l339' data-llen='7625:7648'>　非諂民以為甘中正以為美也其行有尚非詭遇以</span>
<span class='tline' id='l340' data-llen='7648:7671'>　為功甘節以為功也象曰居位中也是道也王者之</span>
<span class='tline' id='l341' data-llen='7671:7694'>　節民以禮此道也文公曰九五甘節與禮之用和為</span>
<span class='tline' id='l342' data-llen='7694:7717'>　貴相似是不辛苦喫力底意思甘便對那苦楊氏曰</span>
<span class='tline' id='l343' data-llen='7717:7740'>　卑宫室惡衣服菲飲食禹何其節也致美乎黻冕致</span>
<span class='tline' id='l344' data-llen='7740:7763'>　孝乎鬼神致力乎溝洫又何華也此其所以徃有尚</span>
<span class='tline' id='l345' data-llen='7763:7775'>　而天下皆受其吉康歟</span>
<span class='tline' id='l346' data-llen='7775:7802'><a onclick="displayPageImage('KR1a0075', 'WYG', '014-20b' );" name="014-20b" class="pb">[014-20b] <img width="20"  src="/static/img/kanseki-5.png"/></a></span>
<span class='tline' id='l347' data-llen='7802:7822'>上六苦節貞凶悔亡象曰苦節貞凶其道窮也</span>
<span class='tline' id='l348' data-llen='7822:7845'>　天下之至不善者悔也天下之至善者亦悔也人之</span>
<span class='tline' id='l349' data-llen='7845:7868'>　悔也必有失而後悔必有惡而後悔必反道以致凶</span>
<span class='tline' id='l350' data-llen='7868:7891'>　敗徳以致失而後悔是悔故不善之所致悔而能改</span>
<span class='tline' id='l351' data-llen='7891:7914'>　則亡其不善矣宫室屋廬以為居而必欲節之以巢</span>
<span class='tline' id='l352' data-llen='7914:7937'>　居穴處之陋弁冕衣服以為禮而必欲節之以皮冠</span>
<span class='tline' id='l353' data-llen='7937:7960'>　野褐之朴鐘鼓絲竹以為樂而必欲節之以簣桴土</span>
<span class='tline' id='l354' data-llen='7960:7983'>　鼓之陋犧牲粢盛以為祭而必欲節之以豚肩不掩</span>
<span class='tline' id='l355' data-llen='7983:8010'><a onclick="displayPageImage('KR1a0075', 'WYG', '014-21a' );" name="014-21a" class="pb">[014-21a] <img width="20"  src="/static/img/kanseki-5.png"/></a></span>
<span class='tline' id='l356' data-llen='8010:8033'>　豆之簡或恐有拂戾而難行潰裂而難禁固守不通</span>
<span class='tline' id='l357' data-llen='8033:8056'>　反為凶矣上六居節之終苦節者也貞固守之亦凶</span>
<span class='tline' id='l358' data-llen='8056:8079'>　道也然執苦節以為是者固有終凶之憂悔苦節以</span>
<span class='tline' id='l359' data-llen='8079:8102'>　為非者必有亡凶之喜知悔乎此能察安節之亨從</span>
<span class='tline' id='l360' data-llen='8102:8125'>　甘節之吉矣象曰其道窮也苦節不可貞貞則凶其</span>
<span class='tline' id='l361' data-llen='8125:8148'>　道窮也卦辭之言苦節因節之亨而致苦節之戒也</span>
<span class='tline' id='l362' data-llen='8148:8171'>　上六之苦節因苦節之失而開之以節亨之路也吾</span>
<span class='tline' id='l363' data-llen='8171:8194'>　觀節之象上而朝廷宗廟之典則下而鄉里州里之</span>
<span class='tline' id='l364' data-llen='8194:8221'><a onclick="displayPageImage('KR1a0075', 'WYG', '014-21b' );" name="014-21b" class="pb">[014-21b] <img width="20"  src="/static/img/kanseki-5.png"/></a></span>
<span class='tline' id='l365' data-llen='8221:8244'>　法式大而朝覲㑹同之制度微而冠婚䘮祭之儀章</span>
<span class='tline' id='l366' data-llen='8244:8267'>　皆秩然有中正之節過乎中正是為无節不及乎中</span>
<span class='tline' id='l367' data-llen='8267:8290'>　正是為苦節苦節而知悔者其亦即中正以通之義</span>
<span class='tline' id='l368' data-llen='8290:8313'>　而紬繹之可也伊川曰悔亡損過從中之謂也司馬</span>
<span class='tline' id='l369' data-llen='8313:8336'>　温公曰三極説而過乎中故曰不節若則嗟若上極</span>
<span class='tline' id='l370' data-llen='8336:8348'>　險而過乎中故曰苦節</span>
<span class='tline' id='l371' data-llen='8348:8375'><a onclick="displayPageImage('KR1a0075', 'WYG', '014-22a' );" name="014-22a" class="pb">[014-22a] <img width="20"  src="/static/img/kanseki-5.png"/></a></span>
<span class='tline' id='l372' data-llen='8375:8385'>䷼<span class='krp-note'>兌下/巽上</span></span>
<span class='tline' id='l373' data-llen='8385:8408'>中孚豚魚吉利渉大川利貞彖曰中孚柔在内而剛得</span>
<span class='tline' id='l374' data-llen='8408:8431'>中說而巽孚乃化邦也豚魚吉信及豚魚也利渉大川</span>
<span class='tline' id='l375' data-llen='8431:8448'>乘木舟虚也中孚以利貞乃應乎天也</span>
<span class='tline' id='l376' data-llen='8448:8471'>　中孚者信之由中而感于人者也豚躁魚冥難感之</span>
<span class='tline' id='l377' data-llen='8471:8493'>　物也飼之以信則應期而集况于人乎故曰豚魚</span>
<span class='tline' id='l378' data-llen='8493:8516'>　吉忠信可以蹈水火况渉川乎故利渉大川守信之</span>
<span class='tline' id='l379' data-llen='8516:8539'>　道在于堅正故利貞也夫天下之言誠者多矣而知</span>
<span class='tline' id='l380' data-llen='8539:8566'><a onclick="displayPageImage('KR1a0075', 'WYG', '014-22b' );" name="014-22b" class="pb">[014-22b] <img width="20"  src="/static/img/kanseki-5.png"/></a></span>
<span class='tline' id='l381' data-llen='8566:8589'>　誠之所以為誠者鮮矣小人硜硜而必信者不足以</span>
<span class='tline' id='l382' data-llen='8589:8612'>　為信好信而蔽于賊者不足以為誠尾生白公之信</span>
<span class='tline' id='l383' data-llen='8612:8635'>　不足以為誠大學之必先格物致知而后能誠意正</span>
<span class='tline' id='l384' data-llen='8635:8658'>　心者非它也欲其先知天下之至理然后誠意之功</span>
<span class='tline' id='l385' data-llen='8658:8681'>　不差焉中庸之必先明善而后誠身者非它也欲其</span>
<span class='tline' id='l386' data-llen='8681:8704'>　先明善道之正然后誠身之道不悖焉元亨誠之通</span>
<span class='tline' id='l387' data-llen='8704:8727'>　利貞誠之復誠非正不誠正非誠不正大而天道於</span>
<span class='tline' id='l388' data-llen='8727:8750'>　穆不已資始萬物此誠也廣而地道厚載不匱資生</span>
<span class='tline' id='l389' data-llen='8750:8777'><a onclick="displayPageImage('KR1a0075', 'WYG', '014-23a' );" name="014-23a" class="pb">[014-23a] <img width="20"  src="/static/img/kanseki-5.png"/></a></span>
<span class='tline' id='l390' data-llen='8777:8799'>　萬物此誠也大本逹道此誠之體用為天下國家</span>
<span class='tline' id='l391' data-llen='8799:8822'>　有九經此誠之見于推行也誠而不失其正有實心</span>
<span class='tline' id='l392' data-llen='8822:8845'>　以為之機括有實理以為之綱維冥頑不靈之豚魚</span>
<span class='tline' id='l393' data-llen='8845:8868'>　可以感之也顛沛流離之世變可以濟之也古之聖</span>
<span class='tline' id='l394' data-llen='8868:8891'>　賢魚鼈則致其咸若百獸則致其率舞鳯凰則致其</span>
<span class='tline' id='l395' data-llen='8891:8914'>　來儀非至誠之正孰能如是耶流言之變赤舄几几</span>
<span class='tline' id='l396' data-llen='8914:8937'>　陳蔡之厄絃歌自如非正誠之正足以彌綸歟彖曰</span>
<span class='tline' id='l397' data-llen='8937:8960'>　中孚柔在内而剛得中説而巽孚乃化邦也以卦體</span>
<span class='tline' id='l398' data-llen='8960:8987'><a onclick="displayPageImage('KR1a0075', 'WYG', '014-23b' );" name="014-23b" class="pb">[014-23b] <img width="20"  src="/static/img/kanseki-5.png"/></a></span>
<span class='tline' id='l399' data-llen='8987:9010'>　卦徳釋卦名義以全體言則二隂居中為中虚中虚</span>
<span class='tline' id='l400' data-llen='9010:9033'>　者信之本以二五言則二五陽剛為中實中實者信</span>
<span class='tline' id='l401' data-llen='9033:9056'>　之實内外皆實而中虚為中孚之象上巽下説上至</span>
<span class='tline' id='l402' data-llen='9056:9079'>　誠以順巽于下下有孚以説從其上如是其孚乃能</span>
<span class='tline' id='l403' data-llen='9079:9102'>　化于邦國也豚魚吉信及豚魚也利渉大川乗木舟</span>
<span class='tline' id='l404' data-llen='9102:9125'>　虚也此卦義卦象釋卦辭也中孚以利貞乃應乎天</span>
<span class='tline' id='l405' data-llen='9125:9148'>　也誠者天之道在人則曰性在性則曰正正者中孚</span>
<span class='tline' id='l406' data-llen='9148:9171'>　之本中孚所利者正而此性之正發為是孚无非用</span>
<span class='tline' id='l407' data-llen='9171:9198'><a onclick="displayPageImage('KR1a0075', 'WYG', '014-24a' );" name="014-24a" class="pb">[014-24a] <img width="20"  src="/static/img/kanseki-5.png"/></a></span>
<span class='tline' id='l408' data-llen='9198:9221'>　中之信也天人相感通之理盡在是蔡氏曰虚者所</span>
<span class='tline' id='l409' data-llen='9221:9244'>　以受信實者所以為信中孚之義也孚字從爪從子</span>
<span class='tline' id='l410' data-llen='9244:9267'>　如鳥抱子之象所抱者實有物也實有物所以人自</span>
<span class='tline' id='l411' data-llen='9267:9290'>　信之覆乳者必剛外而柔内雖柔外非陽剛則不生</span>
<span class='tline' id='l412' data-llen='9290:9313'>　故剛得中而為孚也楊氏曰中孚所動至微而信豚</span>
<span class='tline' id='l413' data-llen='9313:9336'>　魚至危而蹈水火至顯而化邦國至幽而應乎天一</span>
<span class='tline' id='l414' data-llen='9336:9359'>　誠所感焉徃而不動哉海客之機心海人未知而鷗</span>
<span class='tline' id='l415' data-llen='9359:9382'>　鳥先知此中孚之至信所以及豚魚燕客之忮心秦</span>
<span class='tline' id='l416' data-llen='9382:9409'><a onclick="displayPageImage('KR1a0075', 'WYG', '014-24b' );" name="014-24b" class="pb">[014-24b] <img width="20"  src="/static/img/kanseki-5.png"/></a></span>
<span class='tline' id='l417' data-llen='9409:9432'>　人未覺而白虹先覺中孚之利貞所以應乎天此卦</span>
<span class='tline' id='l418' data-llen='9432:9455'>　其變為小過卦其象風順而入澤孚于物之象其占</span>
<span class='tline' id='l419' data-llen='9455:9462'>　則利貞也</span>
<span class='tline' id='l420' data-llen='9462:9479'>象曰澤上有風中孚君子以議獄緩死</span>
<span class='tline' id='l421' data-llen='9479:9502'>　澤虚而善受風順而善入為孚于物之象君子觀其</span>
<span class='tline' id='l422' data-llen='9502:9525'>　象以議獄緩死此以獄成而得其情為孚議獄者詳</span>
<span class='tline' id='l423' data-llen='9525:9548'>　其輕重之宜求其入中之出緩死者思其可生之路</span>
<span class='tline' id='l424' data-llen='9548:9571'>　求其死中之生獄成矣而猶議之罪至死矣而猶緩</span>
<span class='tline' id='l425' data-llen='9571:9598'><a onclick="displayPageImage('KR1a0075', 'WYG', '014-25a' );" name="014-25a" class="pb">[014-25a] <img width="20"  src="/static/img/kanseki-5.png"/></a></span>
<span class='tline' id='l426' data-llen='9598:9621'>　之唯恐失其實而傷其生所以用中孚也象兌口以</span>
<span class='tline' id='l427' data-llen='9621:9644'>　議獄象巽之委曲不果以緩死若夫元惡大姦不在</span>
<span class='tline' id='l428' data-llen='9644:9667'>　是典四凶无議法少正夘无緩死楊氏曰好生洽民</span>
<span class='tline' id='l429' data-llen='9667:9690'>　舜之中孚也不犯有司天下之中孚也天下中孚則</span>
<span class='tline' id='l430' data-llen='9690:9713'>　萬心一心矣烏巢可窺况豚魚乎中庸曰誠不可揜</span>
<span class='tline' id='l431' data-llen='9713:9733'>初九虞吉有它不燕象曰初九虞吉志未變也</span>
<span class='tline' id='l432' data-llen='9733:9756'>　君子之於人固不可以輕信亦不可以縱所信也不</span>
<span class='tline' id='l433' data-llen='9756:9779'>　度其可信而信之非也得其所信而又復它者亦非</span>
<span class='tline' id='l434' data-llen='9779:9806'><a onclick="displayPageImage('KR1a0075', 'WYG', '014-25b' );" name="014-25b" class="pb">[014-25b] <img width="20"  src="/static/img/kanseki-5.png"/></a></span>
<span class='tline' id='l435' data-llen='9806:9829'>　也未得所信則貴審不貴妄既得所信則貴專不貴</span>
<span class='tline' id='l436' data-llen='9829:9852'>　二也世固有輕信凶人而自陷于凶徳者亦有輕信</span>
<span class='tline' id='l437' data-llen='9852:9875'>　亂人而反貽身禍者始之不謹固難致吉幸而能定</span>
<span class='tline' id='l438' data-llen='9875:9898'>　交而求擇善而從矣然信道不篤秉志不堅亦何以</span>
<span class='tline' id='l439' data-llen='9898:9921'>　為信哉審其所從則吉亂其所從則凶此聖人初九</span>
<span class='tline' id='l440' data-llen='9921:9944'>　而係以虞吉者初與四為正應四巽體而居正无不</span>
<span class='tline' id='l441' data-llen='9944:9967'>　善也初而應四是能審度善人而得其所從吉道也</span>
<span class='tline' id='l442' data-llen='9967:9990'>　又曰有它不燕初既與四應於此而又有它志焉是</span>
<span class='tline' id='l443' data-llen='9990:10017'><a onclick="displayPageImage('KR1a0075', 'WYG', '014-26a' );" name="014-26a" class="pb">[014-26a] <img width="20"  src="/static/img/kanseki-5.png"/></a></span>
<span class='tline' id='l444' data-llen='10017:10040'>　信不專一不信四也是不信道也將何時而安燕乎</span>
<span class='tline' id='l445' data-llen='10040:10063'>　中孚之初九其與人交而止于信之道乎爻以謀始</span>
<span class='tline' id='l446' data-llen='10063:10086'>　之義大故不取相應之義若用應則非度也象曰志</span>
<span class='tline' id='l447' data-llen='10086:10109'>　未變也虞度之始志意未有變遷也雖然豈唯擇交</span>
<span class='tline' id='l448' data-llen='10109:10132'>　為然擇術亦然從孔孟之道而復入異端佛老之學</span>
<span class='tline' id='l449' data-llen='10132:10155'>　則不安從堯舜文武之道而復入楊墨盜跖之行則</span>
<span class='tline' id='l450' data-llen='10155:10178'>　不安楊氏曰邪不閑則不可與言存誠偽不去不可</span>
<span class='tline' id='l451' data-llen='10178:10201'>　與言著誠中孚之誠不可不防其有它也責子在初</span>
<span class='tline' id='l452' data-llen='10201:10228'><a onclick="displayPageImage('KR1a0075', 'WYG', '014-26b' );" name="014-26b" class="pb">[014-26b] <img width="20"  src="/static/img/kanseki-5.png"/></a></span>
<span class='tline' id='l453' data-llen='10228:10251'>　閑家在初防心亦在初虞之為言防也儆无虞戒不</span>
<span class='tline' id='l454' data-llen='10251:10274'>　虞是也不及其初志之未變而防之俟其亡而追災</span>
<span class='tline' id='l455' data-llen='10274:10297'>　而撲曲而揉决而隄則噬臍无及矣一貞之外无非</span>
<span class='tline' id='l456' data-llen='10297:10320'>　妄一誠之外无非偽妄與偽皆所謂有它者也一毫</span>
<span class='tline' id='l457' data-llen='10320:10343'>　有它則惕然而不安矣不忠不信不習當如曾子之</span>
<span class='tline' id='l458' data-llen='10343:10366'>　日省三勿視勿聽勿言勿動當如顔子之所克復其</span>
<span class='tline' id='l459' data-llen='10366:10377'>　庶幾乎不燕不安也</span>
<span class='tline' id='l460' data-llen='10377:10400'>九二嗚鶴在隂其子和之我有好爵吾與爾靡之象曰</span>
<span class='tline' id='l461' data-llen='10400:10427'><a onclick="displayPageImage('KR1a0075', 'WYG', '014-27a' );" name="014-27a" class="pb">[014-27a] <img width="20"  src="/static/img/kanseki-5.png"/></a></span>
<span class='tline' id='l462' data-llen='10427:10437'>其子和之中心願也</span>
<span class='tline' id='l463' data-llen='10437:10460'>　天下至誠感通之機物理猶人情也以迹而觀則有</span>
<span class='tline' id='l464' data-llen='10460:10483'>　幽有顯至誠所通則无幽而无顯以迹而觀則有内</span>
<span class='tline' id='l465' data-llen='10483:10505'>　有外至誠所通則无内而无外二陽剛得中有中</span>
<span class='tline' id='l466' data-llen='10505:10528'>　孚之實九五陽剛得中亦有中孚之實二與五以分</span>
<span class='tline' id='l467' data-llen='10528:10551'>　則君臣也以義猶父子也以莫逆猶朋友也五唱於</span>
<span class='tline' id='l468' data-llen='10551:10574'>　上而二和之其猶嗚鶴于在隂之地其子亦和之民</span>
<span class='tline' id='l469' data-llen='10574:10596'>　之秉彛好是懿徳好爵我有彼係慕好爵之意同</span>
<span class='tline' id='l470' data-llen='10596:10623'><a onclick="displayPageImage('KR1a0075', 'WYG', '014-27b' );" name="014-27b" class="pb">[014-27b] <img width="20"  src="/static/img/kanseki-5.png"/></a></span>
<span class='tline' id='l471' data-llen='10623:10646'>　亦不期然而然者公卿大夫此人爵也五倡于上二</span>
<span class='tline' id='l472' data-llen='10646:10669'>　和于下苟不與之共天位食天禄乃士之尊賢也非</span>
<span class='tline' id='l473' data-llen='10669:10692'>　王公之尊賢也曰吾與爾縻之則是至誠而樂與賢</span>
<span class='tline' id='l474' data-llen='10692:10715'>　者共之也以物理而推之人情中孚之感通固如此</span>
<span class='tline' id='l475' data-llen='10715:10738'>　象曰中心願也言于中心至誠所願也文公曰看來</span>
<span class='tline' id='l476' data-llen='10738:10760'>　我有好爵吾與爾縻之是兩箇都要這物事所以</span>
<span class='tline' id='l477' data-llen='10760:10783'>　鶴鳴子和是兩箇中心都愛所以相應如此楊氏曰</span>
<span class='tline' id='l478' data-llen='10783:10806'>　九五之君不私此爵禄于已而九二无一毫之忌疾</span>
<span class='tline' id='l479' data-llen='10806:10833'><a onclick="displayPageImage('KR1a0075', 'WYG', '014-28a' );" name="014-28a" class="pb">[014-28a] <img width="20"  src="/static/img/kanseki-5.png"/></a></span>
<span class='tline' id='l480' data-llen='10833:10856'>　樂與羣賢共之則同類何疑而不孚何畏而不應乎</span>
<span class='tline' id='l481' data-llen='10856:10879'>　昔有忌仲舒之經術而薦之以相悍藩不說真卿之</span>
<span class='tline' id='l482' data-llen='10879:10902'>　剛正而薦之以使叛臣豈中心之孚也故居大臣之</span>
<span class='tline' id='l483' data-llen='10902:10925'>　位而嫉賢能如此亦可謂愧于中孚之九二矣繫辭</span>
<span class='tline' id='l484' data-llen='10925:10948'>　夫子釋此爻曰君子居其室出其言善則千里之外</span>
<span class='tline' id='l485' data-llen='10948:10971'>　應之况其邇者乎居其室出其言不善則千里之外</span>
<span class='tline' id='l486' data-llen='10971:10994'>　違之况其邇者乎言出乎身加乎民行發乎邇見乎</span>
<span class='tline' id='l487' data-llen='10994:11017'>　逺言行君子之樞機樞機之發榮辱之主也言行君</span>
<span class='tline' id='l488' data-llen='11017:11044'><a onclick="displayPageImage('KR1a0075', 'WYG', '014-28b' );" name="014-28b" class="pb">[014-28b] <img width="20"  src="/static/img/kanseki-5.png"/></a></span>
<span class='tline' id='l489' data-llen='11044:11067'>　子之所以動天地也可不慎乎蔡氏曰萬物不窮感</span>
<span class='tline' id='l490' data-llen='11067:11090'>　應二端而已故夫子取中孚九二之詞而推廣其理</span>
<span class='tline' id='l491' data-llen='11090:11113'>　也居其室即在隂之義出其言即鶴鳴之義千里之</span>
<span class='tline' id='l492' data-llen='11113:11136'>　外應之即子和之義言行乃感應之樞機也善者主</span>
<span class='tline' id='l493' data-llen='11136:11159'>　善之理也人以善而感應則感應同乎天矣故曰動</span>
<span class='tline' id='l494' data-llen='11159:11173'>　天地誠信感通莫大乎言行</span>
<span class='tline' id='l495' data-llen='11173:11196'>六三得敵或鼓或罷或泣或歌象曰或鼓或罷位不當</span>
<span class='tline' id='l496' data-llen='11196:11199'>也</span>
<span class='tline' id='l497' data-llen='11199:11226'><a onclick="displayPageImage('KR1a0075', 'WYG', '014-29a' );" name="014-29a" class="pb">[014-29a] <img width="20"  src="/static/img/kanseki-5.png"/></a></span>
<span class='tline' id='l498' data-llen='11226:11249'>　天地之至善者信也天下之至不善者亦信也信之</span>
<span class='tline' id='l499' data-llen='11249:11272'>　為義大可以經天地贊化育微可以感動植酬事變</span>
<span class='tline' id='l500' data-llen='11272:11295'>　天子不信不保四海諸侯不信不保社稷大夫不信</span>
<span class='tline' id='l501' data-llen='11295:11318'>　不保宗廟士庶人不信不保四體如土之兼旺四季</span>
<span class='tline' id='l502' data-llen='11318:11341'>　如中之兼統四方天下之善未有加于信也胡為而</span>
<span class='tline' id='l503' data-llen='11341:11364'>　亦有不信蓋信所當信是為至善信所不當信是為</span>
<span class='tline' id='l504' data-llen='11364:11387'>　至不善六三隂柔不中不正既失所信之道與上九</span>
<span class='tline' id='l505' data-llen='11387:11410'>　為應上九信之窮者六三視之乃不中不正之對敵</span>
<span class='tline' id='l506' data-llen='11410:11437'><a onclick="displayPageImage('KR1a0075', 'WYG', '014-29b' );" name="014-29b" class="pb">[014-29b] <img width="20"  src="/static/img/kanseki-5.png"/></a></span>
<span class='tline' id='l507' data-llen='11437:11460'>　也以柔說不中正之人而應巽諛不中正之人其相</span>
<span class='tline' id='l508' data-llen='11460:11483'>　與為信失其道也或鼓張或罷廢或悲泣或歌樂疑</span>
<span class='tline' id='l509' data-llen='11483:11506'>　惑无定而唯所信之是從如是而信其不信也何異</span>
<span class='tline' id='l510' data-llen='11506:11529'>　象曰位不當也謂其以柔居剛而自失正也已自不</span>
<span class='tline' id='l511' data-llen='11529:11552'>　信又何孚于人乎楊氏曰單騎可以見虜赤心可以</span>
<span class='tline' id='l512' data-llen='11552:11576'>　降賊誠一動于中則敵變而為和順竊鐘自掩其耳盗</span>
<span class='tline' id='l513' data-llen='11576:11599'>　金謂市莫見偽一感于中則酬酢者變而為仇敵六</span>
<span class='tline' id='l514' data-llen='11599:11622'>　三之得敵不一以致之不誠則心不一而疑惑矣心</span>
<span class='tline' id='l515' data-llen='11622:11649'><a onclick="displayPageImage('KR1a0075', 'WYG', '014-30a' );" name="014-30a" class="pb">[014-30a] <img width="20"  src="/static/img/kanseki-5.png"/></a></span>
<span class='tline' id='l516' data-llen='11649:11672'>　不一而疑惑鼓罷泣歌其見于聲容也不常如之何</span>
<span class='tline' id='l517' data-llen='11672:11679'>　以感人哉</span>
<span class='tline' id='l518' data-llen='11679:11700'>六四月幾望馬匹亡无咎象曰馬匹亡絶類上也</span>
<span class='tline' id='l519' data-llen='11700:11723'>　月受日光望則與日敵四柔近五有月幾望之象古</span>
<span class='tline' id='l520' data-llen='11723:11746'>　者駕車四馬兩服為匹兩驂為匹初與四相應匹馬</span>
<span class='tline' id='l521' data-llen='11746:11769'>　也夫孚道貴一而不貴二一則純二則雜純則誠雜</span>
<span class='tline' id='l522' data-llen='11769:11790'>　則偽六四柔順得正居近君之位月㡬望者謂</span>
<span class='tline' id='l523' data-llen='11790:11813'>　權之盛君之近如月之幾望也然居近君之位已有</span>
<span class='tline' id='l524' data-llen='11813:11840'><a onclick="displayPageImage('KR1a0075', 'WYG', '014-30b' );" name="014-30b" class="pb">[014-30b] <img width="20"  src="/static/img/kanseki-5.png"/></a></span>
<span class='tline' id='l525' data-llen='11840:11863'>　權盛之嫌六四若能絶其私黨而信於君者專去其</span>
<span class='tline' id='l526' data-llen='11863:11886'>　淫朋而信於君者固如馬之亡其匹儔而自結于明</span>
<span class='tline' id='l527' data-llen='11886:11909'>　主利見乎大人則不係于係累之私而能成中孚之</span>
<span class='tline' id='l528' data-llen='11909:11932'>　功固无咎也六四其質中虚中虚者孚信之本也其</span>
<span class='tline' id='l529' data-llen='11932:11955'>　體巽入巽入者孚信之用也使六四之志不一方欲</span>
<span class='tline' id='l530' data-llen='11955:11979'>　為忠國愛君計又欲為朋黨私類計方欲為正主庇民</span>
<span class='tline' id='l531' data-llen='11979:12002'>　計又欲為所識窮乏計則用志雜而不精忠信二而</span>
<span class='tline' id='l532' data-llen='12002:12025'>　不一何以无咎象曰絶類上也絶其朋類而上比九</span>
<span class='tline' id='l533' data-llen='12025:12052'><a onclick="displayPageImage('KR1a0075', 'WYG', '014-31a' );" name="014-31a" class="pb">[014-31a] <img width="20"  src="/static/img/kanseki-5.png"/></a></span>
<span class='tline' id='l534' data-llen='12052:12075'>　五也自此道之不明于天下于是有立私交以欺君</span>
<span class='tline' id='l535' data-llen='12075:12099'>　者于是有援外交以二君者于是有立朝中黨而動天</span>
<span class='tline' id='l536' data-llen='12099:12122'>　子難去之歎者安得不明馬匹亡之義哉楊氏曰六</span>
<span class='tline' id='l537' data-llen='12122:12145'>　四不盈如月之近於望不黨如馬之亡其匹其中心</span>
<span class='tline' id='l538' data-llen='12145:12163'>　之誠人信之君信之天信之又何咎矣</span>
<span class='tline' id='l539' data-llen='12163:12183'>九五有孚攣如无咎象曰有孚攣如位正當也</span>
<span class='tline' id='l540' data-llen='12183:12206'>　九五剛健中正中孚之實而居尊位為孚之主者也</span>
<span class='tline' id='l541' data-llen='12206:12229'>　攣如固結之義位正而有孚是以誠實固結天下之</span>
<span class='tline' id='l542' data-llen='12229:12256'><a onclick="displayPageImage('KR1a0075', 'WYG', '014-31b' );" name="014-31b" class="pb">[014-31b] <img width="20"  src="/static/img/kanseki-5.png"/></a></span>
<span class='tline' id='l543' data-llen='12256:12279'>　心若拘攣然又下應九二陽剛中正之臣君道如此</span>
<span class='tline' id='l544' data-llen='12279:12302'>　可謂得其正矣何咎之有夫君心之誠偽乃人心離</span>
<span class='tline' id='l545' data-llen='12302:12325'>　合之本好禮不由中則徒飾文貌耳誰其敬好義不</span>
<span class='tline' id='l546' data-llen='12325:12348'>　由中則勉强于事為耳誰其服好信不由中則纎悉</span>
<span class='tline' id='l547' data-llen='12348:12371'>　于詔令耳誰其用情盛徳之君誠于為禮則表裏皆</span>
<span class='tline' id='l548' data-llen='12371:12394'>　禮而人心以禮合誠于為義則表裏皆義而人心以</span>
<span class='tline' id='l549' data-llen='12394:12417'>　義合非有所期之而合也民之秉彛好是懿徳是固</span>
<span class='tline' id='l550' data-llen='12417:12441'>　良心善性之發于自然而不容已苟無忠信誠懿之心</span>
<span class='tline' id='l551' data-llen='12441:12468'><a onclick="displayPageImage('KR1a0075', 'WYG', '014-32a' );" name="014-32a" class="pb">[014-32a] <img width="20"  src="/static/img/kanseki-5.png"/></a></span>
<span class='tline' id='l552' data-llen='12468:12491'>　以莅之心雖固結之民能不解乎象曰位正當也以</span>
<span class='tline' id='l553' data-llen='12491:12514'>　剛居剛中而且正是此以孚實而感民心之孚也温</span>
<span class='tline' id='l554' data-llen='12514:12537'>　公曰攣者何拳拳之謂也居於盛位為物之主必拳</span>
<span class='tline' id='l555' data-llen='12537:12554'>　拳然盡誠于物固結不解然后无咎</span>
<span class='tline' id='l556' data-llen='12554:12576'>上九翰音登于天貞凶象曰翰音登于天何可長也</span>
<span class='tline' id='l557' data-llen='12576:12599'>　誤信小人者其過小終信小人者其過大暫然而輕</span>
<span class='tline' id='l558' data-llen='12599:12622'>　信者不足為君子之蔽蒙然而偏信者深足為君子</span>
<span class='tline' id='l559' data-llen='12622:12645'>　之累誤信之事堯不能不失之四凶周公不能不失</span>
<span class='tline' id='l560' data-llen='12645:12672'><a onclick="displayPageImage('KR1a0075', 'WYG', '014-32b' );" name="014-32b" class="pb">[014-32b] <img width="20"  src="/static/img/kanseki-5.png"/></a></span>
<span class='tline' id='l561' data-llen='12672:12695'>　之于管蔡子産不能不失之于校人終信之事楚文</span>
<span class='tline' id='l562' data-llen='12695:12718'>　之寵信申侯明皇之酷信林甫秦皇之酷信方士皆</span>
<span class='tline' id='l563' data-llen='12718:12741'>　迷惑而不知反者也上九不中不正下應隂柔邪說</span>
<span class='tline' id='l564' data-llen='12741:12764'>　之人是信非所信也居中孚之極處信之窮无變通</span>
<span class='tline' id='l565' data-llen='12764:12787'>　之道如翰音之登于天翰音雞也以棲于塒棲于桀</span>
<span class='tline' id='l566' data-llen='12787:12810'>　之物而欲登于天豈非妄信小人之極而不知變者</span>
<span class='tline' id='l567' data-llen='12810:12833'>　歟貞固守此凶之道也象曰何可長也嗚呼信本无</span>
<span class='tline' id='l568' data-llen='12833:12856'>　失人自失之信本无窮人自窮之以上九之轉凶為</span>
<span class='tline' id='l569' data-llen='12856:12883'><a onclick="displayPageImage('KR1a0075', 'WYG', '014-33a' );" name="014-33a" class="pb">[014-33a] <img width="20"  src="/static/img/kanseki-5.png"/></a></span>
<span class='tline' id='l570' data-llen='12883:12906'>　吉非曰誠信之咎復有它道也盡其性以盡人之性</span>
<span class='tline' id='l571' data-llen='12906:12929'>　以盡物之性盡物之性而可以贊天地之化育與天</span>
<span class='tline' id='l572' data-llen='12929:12952'>　地參矣大抵皆誠之心推之唯能信其所當信變妄</span>
<span class='tline' id='l573' data-llen='12952:12975'>　為正信則中孚之外无貞吉矣楊氏曰上九處中孚</span>
<span class='tline' id='l574' data-llen='12975:12998'>　之極為中孚之聲此妄而盗真詐而盗誠者也乃挾</span>
<span class='tline' id='l575' data-llen='12998:13021'>　其聲之善鳴下欲以動夫衆上欲以動夫君而躐取</span>
<span class='tline' id='l576' data-llen='13021:13044'>　髙位求之不得得之不可久雖正亦凶况不正乎如</span>
<span class='tline' id='l577' data-llen='13044:13067'>　樊籠之雞乃欲一飛而登天上乎晉之王衍唐之訓</span>
<span class='tline' id='l578' data-llen='13067:13094'><a onclick="displayPageImage('KR1a0075', 'WYG', '014-33b' );" name="014-33b" class="pb">[014-33b] <img width="20"  src="/static/img/kanseki-5.png"/></a></span>
<span class='tline' id='l579' data-llen='13094:13100'>　註是也</span>
<span class='tline' id='l580' data-llen='13100:13127'><a onclick="displayPageImage('KR1a0075', 'WYG', '014-34a' );" name="014-34a" class="pb">[014-34a] <img width="20"  src="/static/img/kanseki-5.png"/></a></span>
<span class='tline' id='l581' data-llen='13127:13137'>䷽<span class='krp-note'>艮下/震上</span></span>
<span class='tline' id='l582' data-llen='13137:13160'>小過亨利貞可小事不可大事飛鳥遺之音不宜上宜</span>
<span class='tline' id='l583' data-llen='13160:13183'>下大吉彖曰小過小者過而亨也過以利貞與時行也</span>
<span class='tline' id='l584' data-llen='13183:13206'>柔得中是以小事吉也剛失位而不中是以不可大事</span>
<span class='tline' id='l585' data-llen='13206:13229'>也有飛鳥之象焉飛鳥遺之音不宜上宜下大吉上逆</span>
<span class='tline' id='l586' data-llen='13229:13235'>而下順也</span>
<span class='tline' id='l587' data-llen='13235:13258'>　小過而有大吉以其當於理而稱其事也小者之過</span>
<span class='tline' id='l588' data-llen='13258:13281'>　有可致亨之理而所以致亨者莫利於貞正之道此</span>
<span class='tline' id='l589' data-llen='13281:13308'><a onclick="displayPageImage('KR1a0075', 'WYG', '014-34b' );" name="014-34b" class="pb">[014-34b] <img width="20"  src="/static/img/kanseki-5.png"/></a></span>
<span class='tline' id='l590' data-llen='13308:13331'>　乃當於理也用之小事則可用之大事則不可如飛</span>
<span class='tline' id='l591' data-llen='13331:13354'>　鳥之遺音不宜逆而上唯宜順而下此乃稱其事也</span>
<span class='tline' id='l592' data-llen='13354:13377'>　既當於理又稱其事大吉宜也夫天下之不中不正</span>
<span class='tline' id='l593' data-llen='13377:13400'>　者皆過之者之罪也堯舜之什一過之毫釐則為貊</span>
<span class='tline' id='l594' data-llen='13400:13423'>　大禹之行仁過之毫釐則為翟顔子之義過之毫釐</span>
<span class='tline' id='l595' data-llen='13423:13446'>　則為朱小過則小失其正大過則大失其正而易之</span>
<span class='tline' id='l596' data-llen='13446:13469'>　為卦於大過則以正而正大事小過則以正而正小</span>
<span class='tline' id='l597' data-llen='13469:13492'>　事獨何歟蓋易之所謂過非過於理也以其事為之</span>
<span class='tline' id='l598' data-llen='13492:13519'><a onclick="displayPageImage('KR1a0075', 'WYG', '014-35a' );" name="014-35a" class="pb">[014-35a] <img width="20"  src="/static/img/kanseki-5.png"/></a></span>
<span class='tline' id='l599' data-llen='13519:13542'>　過乎當也以其行義之過乎流俗也其過也祇所以</span>
<span class='tline' id='l600' data-llen='13542:13565'>　為中正也立非常之大事著非常之大變此之謂大</span>
<span class='tline' id='l601' data-llen='13565:13588'>　過之事大事之過常故事之於大事則以正而吉或</span>
<span class='tline' id='l602' data-llen='13588:13611'>　道之不敢有成或分之不敢有加或時之不敢大作</span>
<span class='tline' id='l603' data-llen='13611:13634'>　此小事之過也而施於小事亦當以正而吉小過之</span>
<span class='tline' id='l604' data-llen='13634:13657'>　為小過者何也陽為大隂為小四隂二陽隂過於陽</span>
<span class='tline' id='l605' data-llen='13657:13680'>　小者過也小過二五以隂而得位得中三四以剛而</span>
<span class='tline' id='l606' data-llen='13680:13703'>　失位不中小者過也小者之過所以亨者過所以就</span>
<span class='tline' id='l607' data-llen='13703:13730'><a onclick="displayPageImage('KR1a0075', 'WYG', '014-35b' );" name="014-35b" class="pb">[014-35b] <img width="20"  src="/static/img/kanseki-5.png"/></a></span>
<span class='tline' id='l608' data-llen='13730:13753'>　中就正也然二五柔得中位以柔主事可小也剛居</span>
<span class='tline' id='l609' data-llen='13753:13776'>　三四失位不中非剛用事所以不可大事也其事則</span>
<span class='tline' id='l610' data-llen='13776:13799'>　小其吉則大以其過而利正也夫事當大過而過之</span>
<span class='tline' id='l611' data-llen='13799:13822'>　小不得為正事小過而過之大亦不得為正子曰先</span>
<span class='tline' id='l612' data-llen='13822:13845'>　進於禮樂野人也後進於禮樂君子也如用之則吾</span>
<span class='tline' id='l613' data-llen='13845:13868'>　從先進兹亦小過其質以救一時之趨於文耳如至</span>
<span class='tline' id='l614' data-llen='13868:13891'>　於大過則其究必有廢禮樂者又曰禮與其奢也寧</span>
<span class='tline' id='l615' data-llen='13891:13914'>　儉䘮與其易也寧戚兹亦小過於儉戚以矯一世之</span>
<span class='tline' id='l616' data-llen='13914:13941'><a onclick="displayPageImage('KR1a0075', 'WYG', '014-36a' );" name="014-36a" class="pb">[014-36a] <img width="20"  src="/static/img/kanseki-5.png"/></a></span>
<span class='tline' id='l617' data-llen='13941:13964'>　入於奢易耳如至於大過則其究必有不中度者然</span>
<span class='tline' id='l618' data-llen='13964:13987'>　則立天下之大事時之宜大過也行天下之小事亦</span>
<span class='tline' id='l619' data-llen='13987:14010'>　時之宜小過也時之義大矣哉彖曰小過小者過而</span>
<span class='tline' id='l620' data-llen='14010:14033'>　亨也以卦體釋卦之名義與其辭謂小事之過而後</span>
<span class='tline' id='l621' data-llen='14033:14056'>　亨事之當小過而後亨也汲黯擅發河内粟以救飢</span>
<span class='tline' id='l622' data-llen='14056:14079'>　民此亦小過而亨也過以利貞與時行也不失時宜</span>
<span class='tline' id='l623' data-llen='14079:14102'>　之謂正君子制事以天下之正理所以小過者時而</span>
<span class='tline' id='l624' data-llen='14102:14125'>　已譬之寒或過於隂暑或過於陽冬裘夏葛無非正</span>
<span class='tline' id='l625' data-llen='14125:14152'><a onclick="displayPageImage('KR1a0075', 'WYG', '014-36b' );" name="014-36b" class="pb">[014-36b] <img width="20"  src="/static/img/kanseki-5.png"/></a></span>
<span class='tline' id='l626' data-llen='14152:14175'>　也與時偕行則雖過而不失其正也柔得中是以小</span>
<span class='tline' id='l627' data-llen='14175:14198'>　事吉也此以二五言剛失位而不中是以不可大事</span>
<span class='tline' id='l628' data-llen='14198:14221'>　也此以三四言也有飛鳥之象焉飛鳥遺之音不宜</span>
<span class='tline' id='l629' data-llen='14221:14244'>　上宜下大吉上逆而下順也以卦體言内實外虚中</span>
<span class='tline' id='l630' data-llen='14244:14267'>　二爻象身上下四爻象翼飛鳥之象也伊川曰有飛</span>
<span class='tline' id='l631' data-llen='14267:14290'>　鳥之象焉事有時而當過所以從宜然豈可甚過也</span>
<span class='tline' id='l632' data-llen='14290:14313'>　如過恭過儉過哀大過則不可所以在小過也所過</span>
<span class='tline' id='l633' data-llen='14313:14336'>　當如飛鳥之遺音鳥飛疾迅聲出而身已過然豈能</span>
<span class='tline' id='l634' data-llen='14336:14363'><a onclick="displayPageImage('KR1a0075', 'WYG', '014-37a' );" name="014-37a" class="pb">[014-37a] <img width="20"  src="/static/img/kanseki-5.png"/></a></span>
<span class='tline' id='l635' data-llen='14363:14386'>　相逺哉事之當過者亦如是身不能甚逺於聲事不</span>
<span class='tline' id='l636' data-llen='14386:14409'>　可逺過其當在得其宜耳不宜上宜下能順乎宜所</span>
<span class='tline' id='l637' data-llen='14409:14432'>　以大吉楊氏曰孔子孟子何嘗不欲復東周陳堯舜</span>
<span class='tline' id='l638' data-llen='14432:14455'>　東周終不可復堯舜終不可陳者所居非其位也所</span>
<span class='tline' id='l639' data-llen='14455:14478'>　宜非其時也誠齋曰小過之卦君臣俱弱一也上動</span>
<span class='tline' id='l640' data-llen='14478:14501'>　而下止上作而不應二也隂盛而陽微小人長而君</span>
<span class='tline' id='l641' data-llen='14501:14524'>　子消三也故可小事而不可大事也鳥有山可棲若</span>
<span class='tline' id='l642' data-llen='14524:14547'>　下舍其艮山而欲上窮乎震之太空至於无所歸而</span>
<span class='tline' id='l643' data-llen='14547:14574'><a onclick="displayPageImage('KR1a0075', 'WYG', '014-37b' );" name="014-37b" class="pb">[014-37b] <img width="20"  src="/static/img/kanseki-5.png"/></a></span>
<span class='tline' id='l644' data-llen='14574:14599'>　遺音哀鳴則何及矣其魯昭公之伐季氏東晉之伐燕秦</span>
<span class='tline' id='l645' data-llen='14599:14622'>　石晉之挑契丹是已聖人因其飛之象戒其飛之過</span>
<span class='tline' id='l646' data-llen='14622:14645'>　此卦其變為中孚卦其象雷震於山上其聲過常之</span>
<span class='tline' id='l647' data-llen='14645:14656'>　象其占亨而利貞也</span>
<span class='tline' id='l648' data-llen='14656:14679'>象曰山上有雷小過君子以行過乎恭䘮過乎哀用過</span>
<span class='tline' id='l649' data-llen='14679:14683'>乎儉</span>
<span class='tline' id='l650' data-llen='14683:14706'>　雷震於山上其聲過常故為小過君子觀象事之宜</span>
<span class='tline' id='l651' data-llen='14706:14729'>　過者則勉之行過乎恭䘮過乎哀用過乎儉也是三</span>
<span class='tline' id='l652' data-llen='14729:14756'><a onclick="displayPageImage('KR1a0075', 'WYG', '014-38a' );" name="014-38a" class="pb">[014-38a] <img width="20"  src="/static/img/kanseki-5.png"/></a></span>
<span class='tline' id='l653' data-llen='14756:14779'>　徳者君子唯能行之若小人則為過傲為過易為過</span>
<span class='tline' id='l654' data-llen='14779:14784'>　奢也</span>
<span class='tline' id='l655' data-llen='14784:14803'>初六飛鳥以凶象曰飛鳥以凶不可如何也</span>
<span class='tline' id='l656' data-llen='14803:14826'>　天下之事有當小過者順則為是逆則為非順則為</span>
<span class='tline' id='l657' data-llen='14826:14849'>　福逆則為禍順則為正逆則為邪初六以隂柔處過</span>
<span class='tline' id='l658' data-llen='14849:14872'>　之初宜下而不宜上宜小而不宜大宜卑而不宜髙</span>
<span class='tline' id='l659' data-llen='14872:14895'>　今乃上應九四是居下而好上人逆也居小而好自</span>
<span class='tline' id='l660' data-llen='14895:14918'>　大逆也居卑而好自髙逆也小人輕狂遽疾躁動而</span>
<span class='tline' id='l661' data-llen='14918:14945'><a onclick="displayPageImage('KR1a0075', 'WYG', '014-38b' );" name="014-38b" class="pb">[014-38b] <img width="20"  src="/static/img/kanseki-5.png"/></a></span>
<span class='tline' id='l662' data-llen='14945:14968'>　從上失在下之宜如飛鳥犯不宜上宜下之戒所以</span>
<span class='tline' id='l663' data-llen='14968:14991'>　凶也象曰不可如何也謂不宜然而然蓋非之也楊</span>
<span class='tline' id='l664' data-llen='14991:15014'>　氏曰初六隂柔小人常有進躐髙位必疾顛如髙飛</span>
<span class='tline' id='l665' data-llen='15014:15037'>　之必速墜也小過諸爻皆患於過不患於不及初六</span>
<span class='tline' id='l666' data-llen='15037:15060'>　小人一過之則進居於二而為大臣矣豈不凶于身</span>
<span class='tline' id='l667' data-llen='15060:15083'>　而凶于國陽城欲壞白麻而徳宗不相裴延齡李甘</span>
<span class='tline' id='l668' data-llen='15083:15106'>　欲裂詔書而文宗不相鄭注此得聖人戒初六之㫖</span>
<span class='tline' id='l669' data-llen='15106:15110'>　歟</span>
<span class='tline' id='l670' data-llen='15110:15137'><a onclick="displayPageImage('KR1a0075', 'WYG', '014-39a' );" name="014-39a" class="pb">[014-39a] <img width="20"  src="/static/img/kanseki-5.png"/></a></span>
<span class='tline' id='l671' data-llen='15137:15160'>六二過其祖遇其妣不及其君遇其臣无咎象曰不及</span>
<span class='tline' id='l672' data-llen='15160:15169'>其君臣不可過也</span>
<span class='tline' id='l673' data-llen='15169:15192'>　陽在上者父之象九三是也尊於父者祖之象九四</span>
<span class='tline' id='l674' data-llen='15192:15215'>　是也近於祖而隂者祖妣之象六五是也六二柔順</span>
<span class='tline' id='l675' data-llen='15215:15238'>　中正進則過三四而遇六五是過陽而反遇隂過祖</span>
<span class='tline' id='l676' data-llen='15238:15261'>　而遇妣也六二上進而不陵及於君適當其臣之分</span>
<span class='tline' id='l677' data-llen='15261:15284'>　則无咎夫小過之義莫大於中正而二則得中正之</span>
<span class='tline' id='l678' data-llen='15284:15307'>　全者也人臣之過也必有髙亢而不及乎柔道者必</span>
<span class='tline' id='l679' data-llen='15307:15334'><a onclick="displayPageImage('KR1a0075', 'WYG', '014-39b' );" name="014-39b" class="pb">[014-39b] <img width="20"  src="/static/img/kanseki-5.png"/></a></span>
<span class='tline' id='l680' data-llen='15334:15357'>　有陵僭而不合乎臣道者六二不應三不應四過四</span>
<span class='tline' id='l681' data-llen='15357:15380'>　之陽而合五之隂是過其祖而遇其妣遇其妣則見</span>
<span class='tline' id='l682' data-llen='15380:15403'>　其无强梁猛隘之失无陵節犯分之過合乎徽柔懿</span>
<span class='tline' id='l683' data-llen='15403:15426'>　恭之徳矣二與五雖以同徳相應不以同徳相躐其</span>
<span class='tline' id='l684' data-llen='15426:15449'>　從五也不敢陵及君上而適當為臣之分曰遇其臣</span>
<span class='tline' id='l685' data-llen='15449:15472'>　則見其有虔恭爾位之意有小心翼翼之實合乎守</span>
<span class='tline' id='l686' data-llen='15472:15495'>　節明分之操矣是則六二之遇其妣遇其臣皆所以</span>
<span class='tline' id='l687' data-llen='15495:15518'>　就正也皆所以就中也世之挾傲物之剛而養其驕</span>
<span class='tline' id='l688' data-llen='15518:15545'><a onclick="displayPageImage('KR1a0075', 'WYG', '014-40a' );" name="014-40a" class="pb">[014-40a] <img width="20"  src="/static/img/kanseki-5.png"/></a></span>
<span class='tline' id='l689' data-llen='15545:15568'>　負震主之威而肆其亢昧尊卑之分而以卑及尊忘</span>
<span class='tline' id='l690' data-llen='15568:15591'>　貴賤之經而以賤及貴胡不觀六二所以遇其妣遇</span>
<span class='tline' id='l691' data-llen='15591:15614'>　其臣者乎象曰不及其君臣不可過也不可過臣之</span>
<span class='tline' id='l692' data-llen='15614:15637'>　分也楊氏曰九三以陽居陽故稱祖九四以陽居隂</span>
<span class='tline' id='l693' data-llen='15637:15660'>　故稱妣六二隂柔小人居大臣之位常有過分之心</span>
<span class='tline' id='l694' data-llen='15660:15683'>　常有弱其君之心然窺覦而不敢僭者進則九四禦</span>
<span class='tline' id='l695' data-llen='15683:15706'>　其腹退則九三要其背故其僭不及於六五之君非</span>
<span class='tline' id='l696' data-llen='15706:15729'>　不欲及也遇二臣之扼己不可得而過也不有君子</span>
<span class='tline' id='l697' data-llen='15729:15756'><a onclick="displayPageImage('KR1a0075', 'WYG', '014-40b' );" name="014-40b" class="pb">[014-40b] <img width="20"  src="/static/img/kanseki-5.png"/></a></span>
<span class='tline' id='l698' data-llen='15756:15779'>　其能國乎周勃有驕主色而折於袁盎之一言淮南</span>
<span class='tline' id='l699' data-llen='15779:15802'>　有反謀而寢於汲黯之死義陶侃有坐觀危亂之意</span>
<span class='tline' id='l700' data-llen='15802:15825'>　而忌於温嶠義旗之見指皆遇其臣故不及其君也</span>
<span class='tline' id='l701' data-llen='15825:15848'>　豈惟六二全而无咎天下國家實无咎劉仲平曰過</span>
<span class='tline' id='l702' data-llen='15848:15871'>　乎祖則有繼世之譽過乎君則有犯上之嫌故象曰</span>
<span class='tline' id='l703' data-llen='15871:15894'>　不及其君臣不可過也閨門之内以恩掩義祖可過</span>
<span class='tline' id='l704' data-llen='15894:15911'>　也朝廷之上以義掩恩臣不可過也</span>
<span class='tline' id='l705' data-llen='15911:15934'>九三弗過防之從或戕之凶象曰從或戕之凶如何也</span>
<span class='tline' id='l706' data-llen='15934:15961'><a onclick="displayPageImage('KR1a0075', 'WYG', '014-41a' );" name="014-41a" class="pb">[014-41a] <img width="20"  src="/static/img/kanseki-5.png"/></a></span>
<span class='tline' id='l707' data-llen='15961:15984'>　小人欲害君子防之不過必為所賊也虞舜喉舌之</span>
<span class='tline' id='l708' data-llen='15984:16007'>　官堲讒說殄行夙夜惟允以此為防四凶猶得以反</span>
<span class='tline' id='l709' data-llen='16007:16030'>　道而害正成周之世周召相與告戒凜凜乎若渉大</span>
<span class='tline' id='l710' data-llen='16030:16053'>　川之懼亦惟大艱之戒以此為防管蔡猶得以流言</span>
<span class='tline' id='l711' data-llen='16053:16076'>　而動摇聖輔孔子相魯首誅言偽而辨行偽而堅恐</span>
<span class='tline' id='l712' data-llen='16076:16099'>　其亂正也以此為防齊人猶得以女樂速聖人之行</span>
<span class='tline' id='l713' data-llen='16099:16122'>　吁甚矣小人之可畏也九三剛正居下之上羣隂之</span>
<span class='tline' id='l714' data-llen='16122:16145'>　所疾惡也使九三恃其剛正獨立而不懼直情而徑</span>
<span class='tline' id='l715' data-llen='16145:16172'><a onclick="displayPageImage('KR1a0075', 'WYG', '014-41b' );" name="014-41b" class="pb">[014-41b] <img width="20"  src="/static/img/kanseki-5.png"/></a></span>
<span class='tline' id='l716' data-llen='16172:16195'>　行无所防閑其英風貞行雖曰可尚政恐醜正之流</span>
<span class='tline' id='l717' data-llen='16195:16218'>　乗閒置毒相與媒孽而去之天下未受吾道之福一</span>
<span class='tline' id='l718' data-llen='16218:16241'>　身先受小人之禍如漢之蕭望之唐之五王也以剛</span>
<span class='tline' id='l719' data-llen='16241:16264'>　正之道而賊於隂柔之手適以重端人正士之抵掌</span>
<span class='tline' id='l720' data-llen='16264:16287'>　扼腕耳象曰凶如何也甚言其凶以為戒也然則防</span>
<span class='tline' id='l721' data-llen='16287:16310'>　小人之道當如何曰君子憂我之愚不憂敵之知憂</span>
<span class='tline' id='l722' data-llen='16310:16333'>　我之弱不憂敵之强宜正其身養其明全其剛而已</span>
<span class='tline' id='l723' data-llen='16333:16356'>　初不在於知謀傾險之術也文公曰小過乃隂過之</span>
<span class='tline' id='l724' data-llen='16356:16383'><a onclick="displayPageImage('KR1a0075', 'WYG', '014-42a' );" name="014-42a" class="pb">[014-42a] <img width="20"  src="/static/img/kanseki-5.png"/></a></span>
<span class='tline' id='l725' data-llen='16383:16406'>　時故二陽爻皆稱弗過是言陽弗能過也防之防隂</span>
<span class='tline' id='l726' data-llen='16406:16429'>　也言弗能過之則當防之若不防而反從之則彼或</span>
<span class='tline' id='l727' data-llen='16429:16452'>　得以戕賊我而凶矣二隂在下有上進之勢故當防</span>
<span class='tline' id='l728' data-llen='16452:16475'>九四无咎弗過遇之徃厲必戒勿用永貞象曰弗過遇</span>
<span class='tline' id='l729' data-llen='16475:16491'>之位不當也徃厲必戒終不可長也</span>
<span class='tline' id='l730' data-llen='16491:16514'>　當過之時九四以剛處柔過乎恭矣无咎之道也弗</span>
<span class='tline' id='l731' data-llen='16514:16537'>　過遇之陽弗能過於隂唯宜謹處若徃則必有危厲</span>
<span class='tline' id='l732' data-llen='16537:16560'>　所當戒也陽性堅剛故又戒以勿用永貞當隨時之</span>
<span class='tline' id='l733' data-llen='16560:16587'><a onclick="displayPageImage('KR1a0075', 'WYG', '014-42b' );" name="014-42b" class="pb">[014-42b] <img width="20"  src="/static/img/kanseki-5.png"/></a></span>
<span class='tline' id='l734' data-llen='16587:16610'>　宜不可固守也盛衰相循无小人常過君子之理苟</span>
<span class='tline' id='l735' data-llen='16610:16633'>　恃陽剛之才而輕與隂用必受其殃不若戒謹以俟</span>
<span class='tline' id='l736' data-llen='16633:16656'>　其復之為无咎楊氏曰當小過之世逢隂柔之君有</span>
<span class='tline' id='l737' data-llen='16656:16679'>　羣隂用事之黨上六之小人居髙位六二之小人為</span>
<span class='tline' id='l738' data-llen='16679:16702'>　大臣初六之小人又飛翔而並進幸而二剛分處内</span>
<span class='tline' id='l739' data-llen='16702:16725'>　外以遏羣小徃來之衝二君子豈可以失位而不勉</span>
<span class='tline' id='l740' data-llen='16725:16748'>　乎天下多難得一君子猶可恃以為安况九三與九</span>
<span class='tline' id='l741' data-llen='16748:16771'>　四同徳而分處乎一蔽正室於外一衛君身於内雖</span>
<span class='tline' id='l742' data-llen='16771:16798'><a onclick="displayPageImage('KR1a0075', 'WYG', '014-43a' );" name="014-43a" class="pb">[014-43a] <img width="20"  src="/static/img/kanseki-5.png"/></a></span>
<span class='tline' id='l743' data-llen='16798:16821'>　六五之弱庸可窺乎周公居東不可无召公之為保</span>
<span class='tline' id='l744' data-llen='16821:16844'>　良平輔行不可无蕭相之居中象曰位不當也又曰</span>
<span class='tline' id='l745' data-llen='16844:16867'>　終不可長也當隂過時陽退縮自保足矣終豈能長</span>
<span class='tline' id='l746' data-llen='16867:16890'>　而盛也陸氏曰小者之過終不可長也戒而悼之以</span>
<span class='tline' id='l747' data-llen='16890:16896'>　俟其復</span>
<span class='tline' id='l748' data-llen='16896:16919'>六五宻雲不雨自我西郊公弋取彼在穴象曰宻雲不</span>
<span class='tline' id='l749' data-llen='16919:16925'>雨已上也</span>
<span class='tline' id='l750' data-llen='16925:16948'>　雲之致雨以隂陽和隂之不自成猶陽之不獨運也</span>
<span class='tline' id='l751' data-llen='16948:16975'><a onclick="displayPageImage('KR1a0075', 'WYG', '014-43b' );" name="014-43b" class="pb">[014-43b] <img width="20"  src="/static/img/kanseki-5.png"/></a></span>
<span class='tline' id='l752' data-llen='16975:16998'>　宻雲不能成雨自我西郊隂方先倡故也六五之隂</span>
<span class='tline' id='l753' data-llen='16998:17021'>　柔不能成功正猶隂之不能成雨耳公弋取彼在穴</span>
<span class='tline' id='l754' data-llen='17021:17044'>　弋謂以隂取隂耳公指六五穴指六二以六五之隂</span>
<span class='tline' id='l755' data-llen='17044:17067'>　取六二之隂兩柔相得其為大事安能濟乎宻雲之</span>
<span class='tline' id='l756' data-llen='17067:17090'>　不能成雨隂過也人君之不能成功柔過也自古以</span>
<span class='tline' id='l757' data-llen='17090:17113'>　柔順之君而得陽剛之助者故亦有之太甲之得伊</span>
<span class='tline' id='l758' data-llen='17113:17136'>　尹成王之得周公皆足以成繼世之美使六五以柔</span>
<span class='tline' id='l759' data-llen='17136:17159'>　而弋取陽剛之輔則澤及天下必不至如宻雲之不</span>
<span class='tline' id='l760' data-llen='17159:17186'><a onclick="displayPageImage('KR1a0075', 'WYG', '014-44a' );" name="014-44a" class="pb">[014-44a] <img width="20"  src="/static/img/kanseki-5.png"/></a></span>
<span class='tline' id='l761' data-llen='17186:17209'>　雨也惜夫象曰已上也謂隂已上不能雨也潘氏曰</span>
<span class='tline' id='l762' data-llen='17209:17231'>　君徳之柔如此大臣當弋取岩穴之賢以輔之也</span>
<span class='tline' id='l763' data-llen='17231:17254'>上六弗遇過之飛鳥離之凶是謂災眚象曰弗遇過之</span>
<span class='tline' id='l764' data-llen='17254:17259'>已亢也</span>
<span class='tline' id='l765' data-llen='17259:17282'>　過之為義過而遇理則過為无過善莫大焉過而不</span>
<span class='tline' id='l766' data-llen='17282:17305'>　遇理則過為有過凶莫逃焉上六以隂柔之資居一</span>
<span class='tline' id='l767' data-llen='17305:17328'>　卦之上處震動之極居過之極不與理遇動皆過之</span>
<span class='tline' id='l768' data-llen='17328:17351'>　其違理背常如飛鳥之迅速而離過之逺所為如此</span>
<span class='tline' id='l769' data-llen='17351:17378'><a onclick="displayPageImage('KR1a0075', 'WYG', '014-44b' );" name="014-44b" class="pb">[014-44b] <img width="20"  src="/static/img/kanseki-5.png"/></a></span>
<span class='tline' id='l770' data-llen='17378:17401'>　豈惟人眚天災亦至凶可知矣使上能遇於理而弗</span>
<span class='tline' id='l771' data-llen='17401:17425'>　過則可以全上帝之𠂻可以合天則之正可以格造</span>
<span class='tline' id='l772' data-llen='17425:17448'>　化之休何憂乎天災之流行可以充吾心本然之善</span>
<span class='tline' id='l773' data-llen='17448:17471'>　可以合天下同然之心可以契烝民秉彛之徳何憂</span>
<span class='tline' id='l774' data-llen='17471:17494'>　乎人眚之來集象曰已亢也髙亢而致凶也上自共</span>
<span class='tline' id='l775' data-llen='17494:17517'>　驩下暨斯髙是也楊氏曰弗肯遇之而過之此上六</span>
<span class='tline' id='l776' data-llen='17517:17540'>　之戾六五也弗過遇之則在可恕之域弗遇過之則</span>
<span class='tline' id='l777' data-llen='17540:17563'>　有怙終之意離者麗也小過之時以小麗大以下麗</span>
<span class='tline' id='l778' data-llen='17563:17590'><a onclick="displayPageImage('KR1a0075', 'WYG', '014-45a' );" name="014-45a" class="pb">[014-45a] <img width="20"  src="/static/img/kanseki-5.png"/></a></span>
<span class='tline' id='l779' data-llen='17590:17613'>　上宜其凶也孟子所謂自作孽不可逭也文公曰弗</span>
<span class='tline' id='l780' data-llen='17613:17636'>　過遇之者陽微而弗能過乎隂反遇乎隂也弗遇過</span>
<span class='tline' id='l781' data-llen='17636:17659'>　之者隂上而弗能遇陽反過乎陽也飛鳥離之取逺</span>
<span class='tline' id='l782' data-llen='17659:17682'>　過隂過如此非隂之福也災眚洊至凶孰甚焉此可</span>
<span class='tline' id='l783' data-llen='17682:17693'>　為小人過盛者之戒</span>
<span class='tline' id='l784' data-llen='17693:17720'><a onclick="displayPageImage('KR1a0075', 'WYG', '014-46a' );" name="014-46a" class="pb">[014-46a] <img width="20"  src="/static/img/kanseki-5.png"/></a></span>
<span class='tline' id='l785' data-llen='17720:17730'>䷾<span class='krp-note'>離下/坎上</span></span>
<span class='tline' id='l786' data-llen='17730:17753'>既濟亨小利貞初吉終亂彖曰既濟亨小者亨也利貞</span>
<span class='tline' id='l787' data-llen='17753:17776'>剛柔正而位當也初吉柔得中也終止則亂其道窮也</span>
<span class='tline' id='l788' data-llen='17776:17799'>　既濟者事之既成治之既平水火相交相與為用而</span>
<span class='tline' id='l789' data-llen='17799:17822'>　生養之功成故曰既治道之既濟則亨通矣當此之</span>
<span class='tline' id='l790' data-llen='17822:17845'>　時卑不偪尊賤不踰貴下不陵上貴賤履位愚智異</span>
<span class='tline' id='l791' data-llen='17845:17868'>　處賢不肖襲情位當而不亂小謂隂大謂陽初九九</span>
<span class='tline' id='l792' data-llen='17868:17891'>　三九五陽居陽位君子自得其所處也六二六四上</span>
<span class='tline' id='l793' data-llen='17891:17918'><a onclick="displayPageImage('KR1a0075', 'WYG', '014-46b' );" name="014-46b" class="pb">[014-46b] <img width="20"  src="/static/img/kanseki-5.png"/></a></span>
<span class='tline' id='l794' data-llen='17918:17941'>　六隂居隂位陽得位而隂小亦得其位小者亦利於</span>
<span class='tline' id='l795' data-llen='17941:17964'>　正是小人各安其分而无失正之嫌此既濟之所以</span>
<span class='tline' id='l796' data-llen='17964:17987'>　亨也初吉終亂天下之治易長亦易消也易隆亦易</span>
<span class='tline' id='l797' data-llen='17987:18010'>　替也今綱常一正六紀一定誠吉也然三綱六紀安</span>
<span class='tline' id='l798' data-llen='18010:18033'>　知其終不亂乎今朝廷清明邦家寧謐誠吉矣然朝</span>
<span class='tline' id='l799' data-llen='18033:18056'>　廷邦家安知其終不亂乎今教化流行政令昭明誠</span>
<span class='tline' id='l800' data-llen='18056:18079'>　吉矣然教化安知其不湮晦政令安知其不舛逆乎</span>
<span class='tline' id='l801' data-llen='18079:18102'>　此徹桑土於未隂雨也而鴟鴞作懲桃蟲於拚飛也</span>
<span class='tline' id='l802' data-llen='18102:18129'><a onclick="displayPageImage('KR1a0075', 'WYG', '014-47a' );" name="014-47a" class="pb">[014-47a] <img width="20"  src="/static/img/kanseki-5.png"/></a></span>
<span class='tline' id='l803' data-llen='18129:18152'>　而小毖作聖人夫豈過為之慮哉誠懼夫警備不忘</span>
<span class='tline' id='l804' data-llen='18152:18175'>　尚有不虞一懷晏安禍亂至矣楊氏曰出多難入无</span>
<span class='tline' id='l805' data-llen='18175:18198'>　難是為既濟之世當是之時小者亦亨况大者乎蓋</span>
<span class='tline' id='l806' data-llen='18198:18221'>　无一人不亨无一事不亨无一物不亨如濟川焉舍</span>
<span class='tline' id='l807' data-llen='18221:18244'>　川而陸舎舟而轂危者安險者濟何憂之有然人皆</span>
<span class='tline' id='l808' data-llen='18244:18267'>　儆於洪流莫或儆於夷塗人皆懼於覆舟莫或懼於</span>
<span class='tline' id='l809' data-llen='18267:18292'>　覆車是以初吉而終亂也秦滅六國而秦自滅晉平燕秦</span>
<span class='tline' id='l810' data-llen='18292:18317'>　而晉自亂隋取亡陳而隋自亡唯聖人能内外無患自非</span>
<span class='tline' id='l811' data-llen='18317:18344'><a onclick="displayPageImage('KR1a0075', 'WYG', '014-47b' );" name="014-47b" class="pb">[014-47b] <img width="20"  src="/static/img/kanseki-5.png"/></a></span>
<span class='tline' id='l812' data-llen='18344:18367'>　聖人外寜必有内憂此鄢陵之勝范文子憂晉之必</span>
<span class='tline' id='l813' data-llen='18367:18390'>　禍也蓋人之常情多難則戒戒則憂憂則吉无難則</span>
<span class='tline' id='l814' data-llen='18390:18413'>　驕驕則怠怠則亂聖人見其始吉而探其亂唯能守</span>
<span class='tline' id='l815' data-llen='18413:18436'>　之以貞固而不移持之以憂勤而不息則可以免於</span>
<span class='tline' id='l816' data-llen='18436:18459'>　亂而不窮矣彖曰既濟亨小者亨也利貞剛柔正而</span>
<span class='tline' id='l817' data-llen='18459:18482'>　位當也以卦體言六位之皆得其正也初吉柔得中</span>
<span class='tline' id='l818' data-llen='18482:18505'>　也指六二言既濟之功也終止則亂其道窮也唯聖</span>
<span class='tline' id='l819' data-llen='18505:18528'>　人為能通其變於未窮不使至於極也人之常情處</span>
<span class='tline' id='l820' data-llen='18528:18555'><a onclick="displayPageImage('KR1a0075', 'WYG', '014-48a' );" name="014-48a" class="pb">[014-48a] <img width="20"  src="/static/img/kanseki-5.png"/></a></span>
<span class='tline' id='l821' data-llen='18555:18578'>　无事則止心生止則必有所怠而不復進止則亂矣</span>
<span class='tline' id='l822' data-llen='18578:18601'>　不止亂安從生此聖人要既濟之極以垂戒也故堯</span>
<span class='tline' id='l823' data-llen='18601:18624'>　舜有終而无亂此卦其變為未濟卦其象水火相交</span>
<span class='tline' id='l824' data-llen='18624:18636'>　既濟之象其占則亨也</span>
<span class='tline' id='l825' data-llen='18636:18655'>象曰水在火上既濟君子以思患而預防之</span>
<span class='tline' id='l826' data-llen='18655:18678'>　水性下而居上火性上而居下交則相濟是為既濟</span>
<span class='tline' id='l827' data-llen='18678:18701'>　既濟雖非有患之時而患必生於既濟之終故君子</span>
<span class='tline' id='l828' data-llen='18701:18724'>　思患而豫為之防也成湯之危懼成王之小毖皆思</span>
<span class='tline' id='l829' data-llen='18724:18751'><a onclick="displayPageImage('KR1a0075', 'WYG', '014-48b' );" name="014-48b" class="pb">[014-48b] <img width="20"  src="/static/img/kanseki-5.png"/></a></span>
<span class='tline' id='l830' data-llen='18751:18774'>　患預防之謂也故卦言終亂象言預防爻有濡首之</span>
<span class='tline' id='l831' data-llen='18774:18782'>　厲其義一也</span>
<span class='tline' id='l832' data-llen='18782:18803'>初九曳其輪濡其尾无咎象曰曳其輪義无咎也</span>
<span class='tline' id='l833' data-llen='18803:18826'>　輪在下尾在後輪所以行曳之使不進也獸渉水必</span>
<span class='tline' id='l834' data-llen='18826:18849'>　揭其尾濡其尾則不能濟初以陽在下上應於四又</span>
<span class='tline' id='l835' data-llen='18849:18872'>　居離體火性上行其進之志鋭也然時既濟矣宜静</span>
<span class='tline' id='l836' data-llen='18872:18895'>　以處之不渉不行乃得无咎若更進不已則紛更多</span>
<span class='tline' id='l837' data-llen='18895:18918'>　事反及於悔吝此漢家天下制度既濟之後曹參一</span>
<span class='tline' id='l838' data-llen='18918:18945'><a onclick="displayPageImage('KR1a0075', 'WYG', '014-49a' );" name="014-49a" class="pb">[014-49a] <img width="20"  src="/static/img/kanseki-5.png"/></a></span>
<span class='tline' id='l839' data-llen='18945:18968'>　遵蕭何之法制而无所變更得曵輪濡尾之義也象</span>
<span class='tline' id='l840' data-llen='18968:18991'>　曰義无咎也既濟之初而能止其進則不至於招悔</span>
<span class='tline' id='l841' data-llen='18991:18998'>　義无咎也</span>
<span class='tline' id='l842' data-llen='18998:19020'>六二婦䘮其茀勿逐七日得象曰七日得以中道也</span>
<span class='tline' id='l843' data-llen='19020:19043'>　離為婦六二以隂居中婦象也茀婦人出門以蔽車</span>
<span class='tline' id='l844' data-llen='19043:19066'>　者也六二有文明中正之徳上有九五陽剛中正之</span>
<span class='tline' id='l845' data-llen='19066:19089'>　君以賢臣當盛時遇聖君行吾道以持盈守成特易</span>
<span class='tline' id='l846' data-llen='19089:19112'>　然也時已既濟无復進而有為况九三居前隔於其</span>
<span class='tline' id='l847' data-llen='19112:19139'><a onclick="displayPageImage('KR1a0075', 'WYG', '014-49b' );" name="014-49b" class="pb">[014-49b] <img width="20"  src="/static/img/kanseki-5.png"/></a></span>
<span class='tline' id='l848' data-llen='19139:19162'>　間二不為五用如婦䘮其茀則不可行然中正之道</span>
<span class='tline' id='l849' data-llen='19162:19185'>　不可廢也自守不失則七日當復得自五至二七日</span>
<span class='tline' id='l850' data-llen='19185:19208'>　也過七日則五自與二相應而得行其中道象曰以</span>
<span class='tline' id='l851' data-llen='19208:19231'>　中道也中正之道有時而屈者必有時而伸也所貴</span>
<span class='tline' id='l852' data-llen='19231:19254'>　乎君子者患吾不能自守道之不行非所患也患吾</span>
<span class='tline' id='l853' data-llen='19254:19277'>　捨内逐外道之終廢非所患也管蔡之譖周公周公</span>
<span class='tline' id='l854' data-llen='19277:19300'>　不辯而王自悟燕王上書之譖霍光霍光不言而帝</span>
<span class='tline' id='l855' data-llen='19300:19314'>　自察得勿逐七日得之義也</span>
<span class='tline' id='l856' data-llen='19314:19341'><a onclick="displayPageImage('KR1a0075', 'WYG', '014-50a' );" name="014-50a" class="pb">[014-50a] <img width="20"  src="/static/img/kanseki-5.png"/></a></span>
<span class='tline' id='l857' data-llen='19341:19364'>九三高宗伐鬼方三年克之小人勿用象曰三年克之</span>
<span class='tline' id='l858' data-llen='19364:19368'>憊也</span>
<span class='tline' id='l859' data-llen='19368:19391'>　未濟而求濟者寧既濟而求過於濟者傾九三當既</span>
<span class='tline' id='l860' data-llen='19391:19414'>　濟之後挾重剛之資居離體之極有求過濟此小人</span>
<span class='tline' id='l861' data-llen='19414:19437'>　之好大喜功而不可用者也故聖人因三之才而為</span>
<span class='tline' id='l862' data-llen='19437:19460'>　之戒曰古者高宗之聖主伐一鬼方之小醜歴時滋</span>
<span class='tline' id='l863' data-llen='19460:19483'>　久至於三年而僅克之則其功效不足名於後世想</span>
<span class='tline' id='l864' data-llen='19483:19506'>　在我者老師費財勞民動衆亦已甚矣况用小人乎</span>
<span class='tline' id='l865' data-llen='19506:19533'><a onclick="displayPageImage('KR1a0075', 'WYG', '014-50b' );" name="014-50b" class="pb">[014-50b] <img width="20"  src="/static/img/kanseki-5.png"/></a></span>
<span class='tline' id='l866' data-llen='19533:19556'>　以賢君伐逺夷宜易而難宜逺而近宜福而禍而况</span>
<span class='tline' id='l867' data-llen='19556:19579'>　其餘者乎武帝承文景之後而伐匈奴太宗當貞觀</span>
<span class='tline' id='l868' data-llen='19579:19602'>　之隆而伐高麗皆此類也善處既濟者其惟光武却</span>
<span class='tline' id='l869' data-llen='19602:19625'>　臧宫馬武之請乎象曰憊也以中國之賢君輕用軍</span>
<span class='tline' id='l870' data-llen='19625:19648'>　師伐逺方之小夷猶久而後勝既勝而中國之民亦</span>
<span class='tline' id='l871' data-llen='19648:19655'>　憊且困矣</span>
<span class='tline' id='l872' data-llen='19655:19675'>六四繻有衣袽終日戒象曰終日戒有所疑也</span>
<span class='tline' id='l873' data-llen='19675:19698'>　既濟之時戒懼不可忘也世有操舟於溟渤之間狂</span>
<span class='tline' id='l874' data-llen='19698:19725'><a onclick="displayPageImage('KR1a0075', 'WYG', '014-51a' );" name="014-51a" class="pb">[014-51a] <img width="20"  src="/static/img/kanseki-5.png"/></a></span>
<span class='tline' id='l875' data-llen='19725:19748'>　瀾澎漲瞬息千里不見有傾覆之禍少焉風止水澄</span>
<span class='tline' id='l876' data-llen='19748:19771'>　移舟小渚舟漏於下忽然淪没舟葬魚腹无所措手</span>
<span class='tline' id='l877' data-llen='19771:19794'>　水之於舟豈仁於法濤而不仁於小渚耶蓋戒險則</span>
<span class='tline' id='l878' data-llen='19794:19817'>　全玩險則覆理固然也六四離下體而居上體既濟</span>
<span class='tline' id='l879' data-llen='19817:19840'>　過中濟道將革之時居於坎體險如此其可畏也切</span>
<span class='tline' id='l880' data-llen='19840:19863'>　近君位在多懼之地任如此其重也正猶水在舟中</span>
<span class='tline' id='l881' data-llen='19863:19886'>　當以衣袽防其濡漏也是必朝思夕惟凛然如禍之</span>
<span class='tline' id='l882' data-llen='19886:19909'>　將至終日乾乾惕然憂治之難保乃保既濟之道也</span>
<span class='tline' id='l883' data-llen='19909:19936'><a onclick="displayPageImage('KR1a0075', 'WYG', '014-51b' );" name="014-51b" class="pb">[014-51b] <img width="20"  src="/static/img/kanseki-5.png"/></a></span>
<span class='tline' id='l884' data-llen='19936:19959'>　繻帛之美裳也袽衣之敝者文公曰六四以柔居柔</span>
<span class='tline' id='l885' data-llen='19959:19982'>　能慮患預防者是必膽小底人便能慮事柔善底人</span>
<span class='tline' id='l886' data-llen='19982:20005'>　心不麄慮事細宻剛暴人心麄不解如此象曰有所</span>
<span class='tline' id='l887' data-llen='20005:20028'>　疑也終日戒懼常疑患之將至也心有所疑知禍亂</span>
<span class='tline' id='l888' data-llen='20028:20051'>　之源先事而塞之乃保既濟之道朱氏曰四近君而</span>
<span class='tline' id='l889' data-llen='20051:20074'>　正資初九之賢以彌縫九五之闕如有裳及衣袽塞</span>
<span class='tline' id='l890' data-llen='20074:20091'>　其漏而預防之乃制治保邦之道也</span>
<span class='tline' id='l891' data-llen='20091:20114'>九五東鄰殺牛不如西鄰之禴祭實受其福象曰東鄰</span>
<span class='tline' id='l892' data-llen='20114:20141'><a onclick="displayPageImage('KR1a0075', 'WYG', '014-52a' );" name="014-52a" class="pb">[014-52a] <img width="20"  src="/static/img/kanseki-5.png"/></a></span>
<span class='tline' id='l893' data-llen='20141:20160'>殺牛不如西鄰之時也實受其福吉大來也</span>
<span class='tline' id='l894' data-llen='20160:20183'>　殺牛盛祭也禴薄祭也盛不如薄者時也禮以時為</span>
<span class='tline' id='l895' data-llen='20183:20206'>　大順次之童溪曰諸家皆以東鄰九五西鄰六二竊</span>
<span class='tline' id='l896' data-llen='20206:20229'>　謂東鄰固既濟之九五也而西鄰則未濟之六五也</span>
<span class='tline' id='l897' data-llen='20229:20252'>　何以曰以象之所釋知之也象曰東鄰殺牛不如西</span>
<span class='tline' id='l898' data-llen='20252:20275'>　鄰之時也大抵既濟之主以豐盈自居雖有殺牛之</span>
<span class='tline' id='l899' data-llen='20275:20298'>　盛禮而誠意不加故不如未濟之主以謙光為徳雖</span>
<span class='tline' id='l900' data-llen='20298:20321'>　禴之薄祭足以受大來之福何者時使然也故聖人</span>
<span class='tline' id='l901' data-llen='20321:20348'><a onclick="displayPageImage('KR1a0075', 'WYG', '014-52b' );" name="014-52b" class="pb">[014-52b] <img width="20"  src="/static/img/kanseki-5.png"/></a></span>
<span class='tline' id='l902' data-llen='20348:20371'>　以二卦之相為反復也而曰此故時然也而皆自其</span>
<span class='tline' id='l903' data-llen='20371:20394'>　君致之故於既濟九五而兼發其義以謂人主持心</span>
<span class='tline' id='l904' data-llen='20394:20417'>　處已當如未濟之六五而後有受福之實也不然雖</span>
<span class='tline' id='l905' data-llen='20417:20440'>　有盛禮縟儀抑文具爾豈守濟之道歟潘氏曰既濟</span>
<span class='tline' id='l906' data-llen='20440:20463'>　之後唯恐過盛於斯時也豐不如約故東不如西牛</span>
<span class='tline' id='l907' data-llen='20463:20473'>　不如禴尚實故也</span>
<span class='tline' id='l908' data-llen='20473:20491'>上六濡其首厲象曰濡其首厲何可久也</span>
<span class='tline' id='l909' data-llen='20491:20514'>　物盛必衰治極必亂觀所處之如何耳上六當治安</span>
<span class='tline' id='l910' data-llen='20514:20541'><a onclick="displayPageImage('KR1a0075', 'WYG', '014-53a' );" name="014-53a" class="pb">[014-53a] <img width="20"  src="/static/img/kanseki-5.png"/></a></span>
<span class='tline' id='l911' data-llen='20541:20564'>　之極以柔懦之資懷亢滿之志知止而不知變以質</span>
<span class='tline' id='l912' data-llen='20564:20587'>　則隂柔而不克終也以位則不中而不足以令終也</span>
<span class='tline' id='l913' data-llen='20587:20610'>　如已濟大川乃欲褰裳而馮河此必溺之道也濡而</span>
<span class='tline' id='l914' data-llen='20610:20633'>　至首則溺其身可見矣既濟之終而小人處之其敗</span>
<span class='tline' id='l915' data-llen='20633:20656'>　壞可立而待此聖人所謂初吉終亂者歟然猶有不</span>
<span class='tline' id='l916' data-llen='20656:20679'>　信者何也文公曰既濟上三爻皆漸漸不好蓋出明</span>
<span class='tline' id='l917' data-llen='20679:20702'>　而入險四有衣袽之象曰有所疑也便是不美之端</span>
<span class='tline' id='l918' data-llen='20702:20725'>　倪自此已露五殺牛則太自過盛上濡首則極而亂</span>
<span class='tline' id='l919' data-llen='20725:20752'><a onclick="displayPageImage('KR1a0075', 'WYG', '014-53b' );" name="014-53b" class="pb">[014-53b] <img width="20"  src="/static/img/kanseki-5.png"/></a></span>
<span class='tline' id='l920' data-llen='20752:20775'>　矣不知如何曰時運到那時都過了康節所謂飲酒</span>
<span class='tline' id='l921' data-llen='20775:20802'>　酩酊開花披離時節所以有這様不好底意出來<span class='krp-note'>原/闕</span></span>
<span class='tline' id='l922' data-llen='20802:20805'>　</span>
<span class='tline' id='l923' data-llen='20805:20808'>　</span>
<span class='tline' id='l924' data-llen='20808:20811'>　</span>
<span class='tline' id='l925' data-llen='20811:20814'>　</span>
<span class='tline' id='l926' data-llen='20814:20817'>　</span>
<span class='tline' id='l927' data-llen='20817:20827'>　周易衍義卷十四</span>
</p>
<p>
</p>
  </div>
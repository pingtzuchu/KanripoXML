<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0075', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:211'>　周易衍義卷十五　　　　　元　胡震　撰</span><br/>
<span class='tline' id='l10' data-llen='211:234'>天尊地卑乾坤定矣卑髙以陳貴賤位矣動靜有常剛</span><br/>
<span class='tline' id='l11' data-llen='234:257'>柔㫁矣方以類聚物以羣分吉凶生矣在天成象在地</span><br/>
<span class='tline' id='l12' data-llen='257:280'>成形變化見矣是故剛柔相摩八卦相盪鼓之以雷霆</span><br/>
<span class='tline' id='l13' data-llen='280:303'>潤之以風雨日月運行一寒一暑乾道成男坤道成女</span><br/>
<span class='tline' id='l14' data-llen='303:326'>乾知大始坤作成物乾以易知坤以簡能易則易知簡</span><br/>
<span class='tline' id='l15' data-llen='326:349'>則易從易知則有親易從則有功有親則可久有功則</span><br/>
<span class='tline' id='l16' data-llen='349:375'><a onclick="displayPageImage('KR1a0075', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='375:398'>可大可久則賢人之德可大則賢人之業易簡而天下</span><br/>
<span class='tline' id='l18' data-llen='398:416'>之理得矣天下之理得而成位乎其中矣</span><br/>
<span class='tline' id='l19' data-llen='416:439'>　聖人作易觀天地以明人道故此章合三才以明卦</span><br/>
<span class='tline' id='l20' data-llen='439:462'>　爻之理又因卦爻以貫三才之理也夫天位乎上其</span><br/>
<span class='tline' id='l21' data-llen='462:485'>　體穹然而尊而其性則至健地位乎下其體頽然而</span><br/>
<span class='tline' id='l22' data-llen='485:508'>　卑而其性則至順易卦乾坤之所以定也天地萬物</span><br/>
<span class='tline' id='l23' data-llen='508:531'>　有卑髙之陳列尊而居上者爲貴卑而居下者爲賤</span><br/>
<span class='tline' id='l24' data-llen='531:554'>　卦爻貴賤之所以位也天地萬物有動靜之常性動</span><br/>
<span class='tline' id='l25' data-llen='554:580'><a onclick="displayPageImage('KR1a0075', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='580:603'>　而有常者爲陽剛之質靜而有常者爲隂柔之質卦</span><br/>
<span class='tline' id='l27' data-llen='603:626'>　爻剛柔之所以判也方道法也物人物也其道法之</span><br/>
<span class='tline' id='l28' data-llen='626:649'>　同歸者以類而聚故合乎善而爲吉其人物之異向</span><br/>
<span class='tline' id='l29' data-llen='649:672'>　者以羣而分故離乎善而爲凶卦爻之吉凶因此而</span><br/>
<span class='tline' id='l30' data-llen='672:695'>　生也象者精華之著見形者體質之凝結在天成象</span><br/>
<span class='tline' id='l31' data-llen='695:718'>　陽之變實爲化之始在地成形隂之化實爲變之成</span><br/>
<span class='tline' id='l32' data-llen='718:741'>　卦爻之變化因此而著也夫天髙地下乾坤其性也</span><br/>
<span class='tline' id='l33' data-llen='741:764'>　以乾坤而化生人物人與天地並立爲三才以分則</span><br/>
<span class='tline' id='l34' data-llen='764:790'><a onclick="displayPageImage('KR1a0075', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='790:813'>　有貴賤以質則有剛柔以貴賤之剛柔各有善惡則</span><br/>
<span class='tline' id='l36' data-llen='813:836'>　有吉凶此變化所以與天地而不竆也此合三才以</span><br/>
<span class='tline' id='l37' data-llen='836:859'>　明卦爻之理也卦爻隂陽變化剛摩乎柔柔摩乎剛</span><br/>
<span class='tline' id='l38' data-llen='859:882'>　兩相摩而爲四四相摩而爲八八相盪而爲六十有</span><br/>
<span class='tline' id='l39' data-llen='882:905'>　四此天地之變化本於隂陽之錯綜也隂陽之氣摩</span><br/>
<span class='tline' id='l40' data-llen='905:928'>　盪於天地之間鼓動之以震雷離霆潤澤之以巽風</span><br/>
<span class='tline' id='l41' data-llen='928:951'>　坎水離日坎月之運行而爲寒爲暑此剛柔摩盪之</span><br/>
<span class='tline' id='l42' data-llen='951:974'>　跡也以造化之跡爲星辰爲霜露爲水火山澤之類</span><br/>
<span class='tline' id='l43' data-llen='974:1000'><a onclick="displayPageImage('KR1a0075', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1000:1023'>　本不容盡舉是不過指隂陽顯著之大者耳此天地</span><br/>
<span class='tline' id='l45' data-llen='1023:1046'>　之變化而有聲迹者夫雷霆風雨之鼓潤日月四時</span><br/>
<span class='tline' id='l46' data-llen='1046:1069'>　之往來天下之生於是而稟氣受形得乾道生者成</span><br/>
<span class='tline' id='l47' data-llen='1069:1092'>　男坤道生者成女凡動植之有牝牡者皆是也此天</span><br/>
<span class='tline' id='l48' data-llen='1092:1115'>　地之變化而生人物者物之有生莫非乾天坤地之</span><br/>
<span class='tline' id='l49' data-llen='1115:1138'>　化育乾主始物之權先坤以施也故知大始坤爲成</span><br/>
<span class='tline' id='l50' data-llen='1138:1161'>　物之事受乾之施也故作成物天地變化而始終萬</span><br/>
<span class='tline' id='l51' data-llen='1161:1184'>　物者如此然天地之功雖變化而無竆天地之理實</span><br/>
<span class='tline' id='l52' data-llen='1184:1210'><a onclick="displayPageImage('KR1a0075', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1210:1233'>　易簡而有要乾以至健而先隂所以始物者其動不</span><br/>
<span class='tline' id='l54' data-llen='1233:1256'>　難故以易而知大始坤以至順而承陽所以成物者</span><br/>
<span class='tline' id='l55' data-llen='1256:1279'>　其靜不煩故以簡而成物所知所能一循自然之理</span><br/>
<span class='tline' id='l56' data-llen='1279:1302'>　而知力不與焉天地以至易至簡之理而化生人物</span><br/>
<span class='tline' id='l57' data-llen='1302:1325'>　者如此天地之始終萬物者不外乎易簡之理人爲</span><br/>
<span class='tline' id='l58' data-llen='1325:1348'>　萬物之靈受天地之命者均得此易簡之理自人心</span><br/>
<span class='tline' id='l59' data-llen='1348:1371'>　之易簡言其所知如乾之易則藴於心者不過粹然</span><br/>
<span class='tline' id='l60' data-llen='1371:1394'>　仁義禮智之理而已非有艱深而難測也是以其心</span><br/>
<span class='tline' id='l61' data-llen='1394:1420'><a onclick="displayPageImage('KR1a0075', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1420:1443'>　明白而人易知其所能如坤之簡則達諸事者不過</span><br/>
<span class='tline' id='l63' data-llen='1443:1466'>　順乎仁義禮智之理而已非有艱擾而難行也是以</span><br/>
<span class='tline' id='l64' data-llen='1466:1489'>　其事要約而人易從其心易知則可以合衆志而無</span><br/>
<span class='tline' id='l65' data-llen='1489:1512'>　間是以有親其事易從則可以合衆力而有爲是以</span><br/>
<span class='tline' id='l66' data-llen='1512:1535'>　有功有親則心之相孚者可期於悠久故曰可久有</span><br/>
<span class='tline' id='l67' data-llen='1535:1558'>　功則事之有成者可致於廣大故曰可大合天下之</span><br/>
<span class='tline' id='l68' data-llen='1558:1581'>　心而可久以君子之得於心者有以契之也有親而</span><br/>
<span class='tline' id='l69' data-llen='1581:1604'>　可久則德之賢於人者於此而著矣立天下之事而</span><br/>
<span class='tline' id='l70' data-llen='1604:1630'><a onclick="displayPageImage('KR1a0075', 'WYG', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1630:1653'>　可大以君子之見諸行事者有以致之也有功而可</span><br/>
<span class='tline' id='l72' data-llen='1653:1676'>　大則業之賢於人者於此而著矣所以爲德業者亦</span><br/>
<span class='tline' id='l73' data-llen='1676:1699'>　曰易簡而已易簡則天下萬事萬物之理得矣天下</span><br/>
<span class='tline' id='l74' data-llen='1699:1722'>　之理得於已則可以成人之位於天地中而與天地</span><br/>
<span class='tline' id='l75' data-llen='1722:1745'>　參矣蓋天地之始終萬物者易簡也人之始終萬事</span><br/>
<span class='tline' id='l76' data-llen='1745:1768'>　者亦易簡矣故人心得易簡之理而參配天地此因</span><br/>
<span class='tline' id='l77' data-llen='1768:1791'>　卦爻以貫三才之理也夫天地與人本同一體三才</span><br/>
<span class='tline' id='l78' data-llen='1791:1814'>　之用同一變化三才之理同一易簡易書之作闡人</span><br/>
<span class='tline' id='l79' data-llen='1814:1840'><a onclick="displayPageImage('KR1a0075', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1840:1863'>　道之變化而原人心之易簡即此章而觀之則與天</span><br/>
<span class='tline' id='l81' data-llen='1863:1886'>　地混然一致之實可見易之立教豈非欲斯人全此</span><br/>
<span class='tline' id='l82' data-llen='1886:1902'>　心天地之理以立於天地之中乎</span><br/>
<span class='tline' id='l83' data-llen='1902:1925'>聖人設卦觀象繫辭焉而明吉凶剛柔相推而生變化</span><br/>
<span class='tline' id='l84' data-llen='1925:1948'>是故吉凶者失得之象也悔吝者憂虞之象也變化者</span><br/>
<span class='tline' id='l85' data-llen='1948:1971'>進退之象也剛柔者晝夜之象也六爻之動三極之道</span><br/>
<span class='tline' id='l86' data-llen='1971:1994'>也是故君子所居而安者易之序也所樂而玩者爻之</span><br/>
<span class='tline' id='l87' data-llen='1994:2017'>辭也是故君子居則觀其象而玩其辭動則觀其變而</span><br/>
<span class='tline' id='l88' data-llen='2017:2043'><a onclick="displayPageImage('KR1a0075', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2043:2058'>玩其占是以自天祐之吉无不利</span><br/>
<span class='tline' id='l90' data-llen='2058:2081'>　聖人設卦觀象所以明吉凶而生變化也卦以畫言</span><br/>
<span class='tline' id='l91' data-llen='2081:2104'>　象以類言即卦畫以觀象類故繫辭以明吉凶則失</span><br/>
<span class='tline' id='l92' data-llen='2104:2127'>　得憂虞之象可觀焉剛柔相推而生變化則進退晝</span><br/>
<span class='tline' id='l93' data-llen='2127:2150'>　夜之象可觀焉夫吉者著其得也凶者著其失也故</span><br/>
<span class='tline' id='l94' data-llen='2150:2173'>　吉凶爲失得之象悔則已失而未至於凶著其憂也</span><br/>
<span class='tline' id='l95' data-llen='2173:2196'>　吝則已失而將趨於凶著其虞也故悔吝爲憂虞之</span><br/>
<span class='tline' id='l96' data-llen='2196:2219'>　象此聖人因卦象而明吉凶也變者陽之長盛進之</span><br/>
<span class='tline' id='l97' data-llen='2219:2245'><a onclick="displayPageImage('KR1a0075', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2245:2268'>　象也化者隂之收藏退之象也進而變爲陽剛晝之</span><br/>
<span class='tline' id='l99' data-llen='2268:2291'>　象也退而化爲隂柔夜之象也此聖人因卦象而生</span><br/>
<span class='tline' id='l100' data-llen='2291:2314'>　變化也人道之吉凶天地之變化具見於六爻六爻</span><br/>
<span class='tline' id='l101' data-llen='2314:2337'>　之動不外乎三才之至理此所以爲三極之道也六</span><br/>
<span class='tline' id='l102' data-llen='2337:2360'>　爻上五爲天道四三爲人道二初爲地道以全體而</span><br/>
<span class='tline' id='l103' data-llen='2360:2383'>　分言之則三才各具一太極以六爻而合言之則一</span><br/>
<span class='tline' id='l104' data-llen='2383:2406'>　卦自具一太極六爻之動雖周流萬變實則无往而</span><br/>
<span class='tline' id='l105' data-llen='2406:2429'>　非三極之道求諸六爻則人與天地本一體耳然吉</span><br/>
<span class='tline' id='l106' data-llen='2429:2455'><a onclick="displayPageImage('KR1a0075', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2455:2478'>　凶悔吝常生乎動則吉一而已人道之動具天地變</span><br/>
<span class='tline' id='l108' data-llen='2478:2501'>　化之機合天地剛柔之則以免於凶與悔吝者豈易</span><br/>
<span class='tline' id='l109' data-llen='2501:2524'>　然哉是以君子未動之先求諸易之象辭既動之始</span><br/>
<span class='tline' id='l110' data-llen='2524:2547'>　求諸易之變占所以能以人道參天地而動罔不吉</span><br/>
<span class='tline' id='l111' data-llen='2547:2570'>　也夫易之序著於象即晝夜進退之序也易之辭詳</span><br/>
<span class='tline' id='l112' data-llen='2570:2593'>　於爻即失得憂虞之辭也君子居而安者體隂陽之</span><br/>
<span class='tline' id='l113' data-llen='2593:2616'>　運而循此理也樂而玩者味是非之辨而竆此理也</span><br/>
<span class='tline' id='l114' data-llen='2616:2639'>　平居循其序而觀象以玩辭則未動之先得乎吉凶</span><br/>
<span class='tline' id='l115' data-llen='2639:2665'><a onclick="displayPageImage('KR1a0075', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2665:2688'>　悔吝之辨故其動也又能隨其象辭之所遇而觀變</span><br/>
<span class='tline' id='l117' data-llen='2688:2711'>　玩占所以其動合乎剛柔變化之理而天祐之以吉</span><br/>
<span class='tline' id='l118' data-llen='2711:2734'>　利也所以其動不悖乎剛柔變化之理而凶與悔吝</span><br/>
<span class='tline' id='l119' data-llen='2734:2757'>　俱亡也聖人闡易蓋謂人道之動則有吉凶天道之</span><br/>
<span class='tline' id='l120' data-llen='2757:2780'>　動則有變化君子體易以謹動所以能參天地之變</span><br/>
<span class='tline' id='l121' data-llen='2780:2803'>　化而有吉無凶也所以能與天地並立而爲三極也</span><br/>
<span class='tline' id='l122' data-llen='2803:2826'>彖者言乎象者也爻者言乎變者也吉凶者言乎其失</span><br/>
<span class='tline' id='l123' data-llen='2826:2849'>得也悔吝者言乎其小疵也無咎者善補過也是故列</span><br/>
<span class='tline' id='l124' data-llen='2849:2875'><a onclick="displayPageImage('KR1a0075', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2875:2898'>貴賤者存乎位齊小大者存乎卦辨吉凶者存乎辭憂</span><br/>
<span class='tline' id='l126' data-llen='2898:2921'>悔吝者存乎介震无咎者存乎悔是故卦有小大辭有</span><br/>
<span class='tline' id='l127' data-llen='2921:2933'>險易辭也者各指其所之</span><br/>
<span class='tline' id='l128' data-llen='2933:2956'>　彖者卦辭言卦義之全體以闡天下之賾擬形容而</span><br/>
<span class='tline' id='l129' data-llen='2956:2979'>　稽其類言其象也爻者爻辭言卦爻之一節以效天</span><br/>
<span class='tline' id='l130' data-llen='2979:3002'>　下之動言九六不言七八言其變也卦爻有辭其曰</span><br/>
<span class='tline' id='l131' data-llen='3002:3025'>　吉凶者以失致凶以得致吉也其曰悔吝以凶之小</span><br/>
<span class='tline' id='l132' data-llen='3025:3048'>　者而言其小失也其曰无咎以吉之小者而言其小</span><br/>
<span class='tline' id='l133' data-llen='3048:3074'><a onclick="displayPageImage('KR1a0075', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3074:3097'>　得也此因卦爻以明吉凶悔吝无咎之已然原其所</span><br/>
<span class='tline' id='l135' data-llen='3097:3120'>　致也爻言其變而髙貴卑賤則位列之彖言其象而</span><br/>
<span class='tline' id='l136' data-llen='3120:3143'>　陽大隂小則卦定之辭所以辨吉凶欲天下去失而</span><br/>
<span class='tline' id='l137' data-llen='3143:3166'>　取得也悔吝无咎存乎辭獨言吉凶舉大以例其小</span><br/>
<span class='tline' id='l138' data-llen='3166:3189'>　也於辨别之端而憂其悔吝則無小失而不至於凶</span><br/>
<span class='tline' id='l139' data-llen='3189:3212'>　矣於悔吝之中而動其无咎之思則能補過而可趨</span><br/>
<span class='tline' id='l140' data-llen='3212:3235'>　於吉矣此因卦爻而言吉凶悔吝无咎之將然示其</span><br/>
<span class='tline' id='l141' data-llen='3235:3258'>　所向也易卦不外乎隂陽故有大小由陽大隂小之</span><br/>
<span class='tline' id='l142' data-llen='3258:3284'><a onclick="displayPageImage('KR1a0075', 'WYG', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3284:3307'>　卦而推吉凶之辭辭之吉者斯簡易辭之凶者斯險</span><br/>
<span class='tline' id='l144' data-llen='3307:3330'>　阻易之有辭指其所之而使之趨易避險而已此明</span><br/>
<span class='tline' id='l145' data-llen='3330:3340'>　卦爻辭之通例也</span><br/>
<span class='tline' id='l146' data-llen='3340:3363'>易與天地準故能彌綸天地之道仰以觀於天文俯以</span><br/>
<span class='tline' id='l147' data-llen='3363:3386'>察於地理是故知幽明之故原始反終故知死生之説</span><br/>
<span class='tline' id='l148' data-llen='3386:3409'>精氣爲物遊魂爲變是故知鬼神之情狀與天地相似</span><br/>
<span class='tline' id='l149' data-llen='3409:3432'>故不違知周乎萬物而道濟天下故不過旁行而不流</span><br/>
<span class='tline' id='l150' data-llen='3432:3455'>樂天知命故不憂安土敦乎仁故能愛範圍天地之化</span><br/>
<span class='tline' id='l151' data-llen='3455:3481'><a onclick="displayPageImage('KR1a0075', 'WYG', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3481:3493'>而不過曲成萬物而不遺</span><br/>
<span class='tline' id='l153' data-llen='3493:3516'>　易之卦爻莫非天地隂陽之理與天地準齊而無間</span><br/>
<span class='tline' id='l154' data-llen='3516:3539'>　所以包羅天地之理合一而不紊也聖人之用易以</span><br/>
<span class='tline' id='l155' data-llen='3539:3562'>　知天地之理以參天地之德以贊天地之功以易之</span><br/>
<span class='tline' id='l156' data-llen='3562:3585'>　具此天地隂陽之理也夫聖人仰以易道而觀天文</span><br/>
<span class='tline' id='l157' data-llen='3585:3608'>　可以知陽明之故俯以易道而察地理可以知幽隂</span><br/>
<span class='tline' id='l158' data-llen='3608:3631'>　之故錯而言之天有隂陽陽中之幽明也地有隂陽</span><br/>
<span class='tline' id='l159' data-llen='3631:3654'>　隂中之幽明也故凡近而爲晝夜之晦明逺而爲春</span><br/>
<span class='tline' id='l160' data-llen='3654:3680'><a onclick="displayPageImage('KR1a0075', 'WYG', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3680:3703'>　秋之顯蔵莫非天地二氣之闔闢是觀察天地所以</span><br/>
<span class='tline' id='l162' data-llen='3703:3726'>　幽明之故也即天地之隂陽以知始終則原其始知</span><br/>
<span class='tline' id='l163' data-llen='3726:3749'>　明之爲生反其終知幽之爲死所以爲死生之説也</span><br/>
<span class='tline' id='l164' data-llen='3749:3763'>　即天地之隂陽<span class='krp-note'>原闕/</span></span><br/>
<span class='tline' id='l165' data-llen='3763:3786'>　觀物變精氣之凝結爲物者體魄也是爲隂之靈游</span><br/>
<span class='tline' id='l166' data-llen='3786:3809'>　魂之流動爲變者知氣也是爲陽之靈所以知鬼神</span><br/>
<span class='tline' id='l167' data-llen='3809:3832'>　之情狀也聖人即易道以知天地之理者如此天地</span><br/>
<span class='tline' id='l168' data-llen='3832:3855'>　之理既知之而無蔽則能合之而無間其與天地相</span><br/>
<span class='tline' id='l169' data-llen='3855:3882'><a onclick="displayPageImage('KR1a0075', 'WYG', '015-10a' );" name="015-10a" class="pb">[015-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3882:3905'>　似而無或差違也知周萬物而不過髙明配天而覆</span><br/>
<span class='tline' id='l171' data-llen='3905:3928'>　物也道濟天下而不過博厚配地而載物也是其與</span><br/>
<span class='tline' id='l172' data-llen='3928:3951'>　天地同用者而旁行不流又合乎天地之動靜焉旁</span><br/>
<span class='tline' id='l173' data-llen='3951:3974'>　行如天道之運動是以此心明通既樂天理又知天</span><br/>
<span class='tline' id='l174' data-llen='3974:3997'>　命故能無憂而周物之知無累不流如地道之安靜</span><br/>
<span class='tline' id='l175' data-llen='3997:4020'>　是以此心正定隨地皆安而敦篤於仁故能廣愛而</span><br/>
<span class='tline' id='l176' data-llen='4020:4043'>　濟物之念常存是其與天地同心者聖人體易道以</span><br/>
<span class='tline' id='l177' data-llen='4043:4066'>　參天地之德者如此則位天地育萬物皆此道之功</span><br/>
<span class='tline' id='l178' data-llen='4066:4093'><a onclick="displayPageImage('KR1a0075', 'WYG', '015-10b' );" name="015-10b" class="pb">[015-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4093:4116'>　用也範圍天地之化者作則而輔相裁成之不使過</span><br/>
<span class='tline' id='l180' data-llen='4116:4139'>　於中道也曲成萬物者委曲而生全之不使遺乎一</span><br/>
<span class='tline' id='l181' data-llen='4139:4159'>　物也聖人體易道以贊天地之功者又如此</span><br/>
<span class='tline' id='l182' data-llen='4159:4182'>通乎晝夜之道而知故神无方而易无體一隂一陽之</span><br/>
<span class='tline' id='l183' data-llen='4182:4205'>謂道繼之者善也成之者性也仁者見之謂之仁知者</span><br/>
<span class='tline' id='l184' data-llen='4205:4228'>見之謂之知百姓日用而不知故君子之道鮮矣顯諸</span><br/>
<span class='tline' id='l185' data-llen='4228:4251'>仁蔵諸用鼓萬物而不與聖人同憂盛德大業至矣哉</span><br/>
<span class='tline' id='l186' data-llen='4251:4274'>富有之謂大業日新之謂盛德生生之謂易成象之謂</span><br/>
<span class='tline' id='l187' data-llen='4274:4301'><a onclick="displayPageImage('KR1a0075', 'WYG', '015-11a' );" name="015-11a" class="pb">[015-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4301:4324'>乾效法之謂坤極數知來之謂占通變之謂事隂陽不</span><br/>
<span class='tline' id='l189' data-llen='4324:4337'>測之謂神　<span class='krp-note'>衍義闕/</span></span><br/>
<span class='tline' id='l190' data-llen='4337:4360'>夫易廣矣大矣以言乎遠則不禦以言乎邇則靜而正</span><br/>
<span class='tline' id='l191' data-llen='4360:4383'>以言乎天地之閒則備矣夫乾其靜也專其動也直是</span><br/>
<span class='tline' id='l192' data-llen='4383:4406'>以大生焉夫坤其靜也翕其動也闢是以廣生焉廣大</span><br/>
<span class='tline' id='l193' data-llen='4406:4430'>配天地變通配四時隂陽之義配日月易簡之善配至徳</span><br/>
<span class='tline' id='l194' data-llen='4430:4460'>　易道之廣大<img height='20' width='20' alt='&amp;KR0662' title='KR0662' src='https://raw.githubusercontent.com/kanripo/KR-Gaiji/master/images/KR0662.png'/>備逺而言其用則其至動之功充周</span><br/>
<span class='tline' id='l195' data-llen='4460:4483'>　而不窮近而言其體則至靜之理正固而無偏此理</span><br/>
<span class='tline' id='l196' data-llen='4483:4510'><a onclick="displayPageImage('KR1a0075', 'WYG', '015-11b' );" name="015-11b" class="pb">[015-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4510:4533'>　周乎天地之間其大無外其小無内以廣大之實體</span><br/>
<span class='tline' id='l198' data-llen='4533:4556'>　言則乾坤也夫乾動坤静兩儀之統體也乾坤各有</span><br/>
<span class='tline' id='l199' data-llen='4556:4579'>　動靜四徳之通復也故乾坤之道其靜而别也乾之</span><br/>
<span class='tline' id='l200' data-llen='4579:4602'>　體専坤之體翕各立以為體也其動而交也乾以直</span><br/>
<span class='tline' id='l201' data-llen='4602:4625'>　而施坤以闢而受相資以為用也乾以質言其大則</span><br/>
<span class='tline' id='l202' data-llen='4625:4648'>　其大生之功足以始萬物坤以量言其廣則其廣生</span><br/>
<span class='tline' id='l203' data-llen='4648:4671'>　之功足以成萬物乾坤之廣大其體則足以配天地</span><br/>
<span class='tline' id='l204' data-llen='4671:4694'>　故其為變通為隂陽為易簡以氣則配四時以象則</span><br/>
<span class='tline' id='l205' data-llen='4694:4721'><a onclick="displayPageImage('KR1a0075', 'WYG', '015-12a' );" name="015-12a" class="pb">[015-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4721:4744'>　配日月以理則配至徳是又足以見廣大之所該也</span><br/>
<span class='tline' id='l207' data-llen='4744:4767'>子曰易其至矣乎夫易聖人所以崇德而廣業也知崇</span><br/>
<span class='tline' id='l208' data-llen='4767:4790'>禮卑崇效天卑法地天地設位而易行乎其中矣成性</span><br/>
<span class='tline' id='l209' data-llen='4790:4798'>存存道義之門</span><br/>
<span class='tline' id='l210' data-llen='4798:4821'>　易道之極至聖人體之以崇廣其德業也德之得於</span><br/>
<span class='tline' id='l211' data-llen='4821:4844'>　心者主於知故以知而崇業之成於事者主於行故</span><br/>
<span class='tline' id='l212' data-llen='4844:4867'>　以禮而廣知之髙明效天之崇髙即乾之易知也禮</span><br/>
<span class='tline' id='l213' data-llen='4867:4890'>　之謙下法地之卑順即坤之簡能也此言聖人之德</span><br/>
<span class='tline' id='l214' data-llen='4890:4917'><a onclick="displayPageImage('KR1a0075', 'WYG', '015-12b' );" name="015-12b" class="pb">[015-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4917:4940'>　業所以體天地也然聖人之法天地亦以此性之理</span><br/>
<span class='tline' id='l216' data-llen='4940:4963'>　與天地一耳天地奠崇卑之位而不易則變化行乎</span><br/>
<span class='tline' id='l217' data-llen='4963:4986'>　其中猶人性存知禮之理而不失則道義出乎其中</span><br/>
<span class='tline' id='l218' data-llen='4986:5009'>　也天地之位成性之存體也易之行道義之出用也</span><br/>
<span class='tline' id='l219' data-llen='5009:5032'>　道則以用而統言之義則以用而析言之道義得於</span><br/>
<span class='tline' id='l220' data-llen='5032:5055'>　心則德也行於事則業也是人性之已發而變化不</span><br/>
<span class='tline' id='l221' data-llen='5055:5078'>　竆者即天地之易也此言天地之用本無間於人心</span><br/>
<span class='tline' id='l222' data-llen='5078:5096'>　聖人之參天地亦惟盡其性之本然耳</span><br/>
<span class='tline' id='l223' data-llen='5096:5123'><a onclick="displayPageImage('KR1a0075', 'WYG', '015-13a' );" name="015-13a" class="pb">[015-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5123:5146'>聖人有以見天下之賾而擬諸其形容象其物宜是故</span><br/>
<span class='tline' id='l225' data-llen='5146:5169'>謂之象聖人有以見天下之動而觀其㑹通以行其典</span><br/>
<span class='tline' id='l226' data-llen='5169:5192'>禮繫辭焉以㫁其吉凶是故謂之爻言天下之至賾而</span><br/>
<span class='tline' id='l227' data-llen='5192:5215'>不可惡也言天下之至動而不可亂也擬之而後言議</span><br/>
<span class='tline' id='l228' data-llen='5215:5228'>之而後動擬議以成其變化</span><br/>
<span class='tline' id='l229' data-llen='5228:5251'>　天下之賾道之隠也以其無形可見无聲可聞也故</span><br/>
<span class='tline' id='l230' data-llen='5251:5274'>　以其所見健順動止之理立象以形容之天下之動</span><br/>
<span class='tline' id='l231' data-llen='5274:5297'>　道之費也以其大无不包細无不入也故以其所見</span><br/>
<span class='tline' id='l232' data-llen='5297:5324'><a onclick="displayPageImage('KR1a0075', 'WYG', '015-13b' );" name="015-13b" class="pb">[015-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5324:5347'>　是非趨舍之用分爻以發明之以言其隠所以明道</span><br/>
<span class='tline' id='l234' data-llen='5347:5370'>　之體非若異端空虚而可惡也以言其費所以明道</span><br/>
<span class='tline' id='l235' data-llen='5370:5393'>　之用非若世俗叢脞而可亂也然道之賾者不可强</span><br/>
<span class='tline' id='l236' data-llen='5393:5416'>　探而力索察之於言動之際則所謂隠者亦不出乎</span><br/>
<span class='tline' id='l237' data-llen='5416:5439'>　費之外矣此下七爻語動而不及賾語用而不及體</span><br/>
<span class='tline' id='l238' data-llen='5439:5462'>　非不及體也即言動之用而理之體可見顯微无間</span><br/>
<span class='tline' id='l239' data-llen='5462:5466'>　也</span><br/>
<span class='tline' id='l240' data-llen='5466:5489'>鳴鶴在隂其子和之我有好爵吾與爾靡之子曰君子</span><br/>
<span class='tline' id='l241' data-llen='5489:5516'><a onclick="displayPageImage('KR1a0075', 'WYG', '015-14a' );" name="015-14a" class="pb">[015-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5516:5539'>居其室出其言善則千里之外應之况其邇者乎居其</span><br/>
<span class='tline' id='l243' data-llen='5539:5562'>室出其言不善則千里之外違之况其邇者乎言出乎</span><br/>
<span class='tline' id='l244' data-llen='5562:5585'>身加乎民行發乎邇見乎逺言行君子之樞機樞機之</span><br/>
<span class='tline' id='l245' data-llen='5585:5608'>發榮辱之主也言行君子之所以動天地也可不慎乎</span><br/>
<span class='tline' id='l246' data-llen='5608:5631'>同人先號咷而後笑子曰君子之道或出或處或黙或</span><br/>
<span class='tline' id='l247' data-llen='5631:5654'>語二人同心其利斷金同心之言其臭如蘭初六藉用</span><br/>
<span class='tline' id='l248' data-llen='5654:5677'>白茅无咎子曰苟錯諸地而可矣藉之用茅何咎之有</span><br/>
<span class='tline' id='l249' data-llen='5677:5700'>慎之至也夫茅之爲物薄而用可重也慎斯術也以往</span><br/>
<span class='tline' id='l250' data-llen='5700:5727'><a onclick="displayPageImage('KR1a0075', 'WYG', '015-14b' );" name="015-14b" class="pb">[015-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5727:5750'>其无所失矣勞謙君子有終吉子曰勞而不伐有功而</span><br/>
<span class='tline' id='l252' data-llen='5750:5773'>不德厚之至也語以其功下人者也德言盛禮言恭謙</span><br/>
<span class='tline' id='l253' data-llen='5773:5796'>也者致恭以存其位者也亢龍有悔子曰貴而无位髙</span><br/>
<span class='tline' id='l254' data-llen='5796:5819'>而无民賢人在下位而无輔是以動而有悔也不出户</span><br/>
<span class='tline' id='l255' data-llen='5819:5842'>庭无咎子曰亂之所生也則言語以爲階君不密則失</span><br/>
<span class='tline' id='l256' data-llen='5842:5865'>臣臣不密則失身幾事不密則害成是以君子慎密而</span><br/>
<span class='tline' id='l257' data-llen='5865:5888'>不出也子曰作易者其知盗乎易曰負且乘致冦至負</span><br/>
<span class='tline' id='l258' data-llen='5888:5911'>也者小人之事也乘也者君子之器也小人而乗君子</span><br/>
<span class='tline' id='l259' data-llen='5911:5938'><a onclick="displayPageImage('KR1a0075', 'WYG', '015-15a' );" name="015-15a" class="pb">[015-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5938:5961'>之器盜思奪之矣上慢下暴盜思伐之矣慢蔵誨盜冶</span><br/>
<span class='tline' id='l261' data-llen='5961:5978'>容誨淫易曰負且乘致冦至盜之招也</span><br/>
<span class='tline' id='l262' data-llen='5978:6001'>　以中孚九二言之則一言善否而千里應違則所謂</span><br/>
<span class='tline' id='l263' data-llen='6001:6024'>　此鳴而彼和此有而彼應者見矣傳前專及言後兼</span><br/>
<span class='tline' id='l264' data-llen='6024:6047'>　及行蓋言為行之表行即言之實未有不謹言而能</span><br/>
<span class='tline' id='l265' data-llen='6047:6070'>　謹行者未有能謹行而不謹言者千里應違至誠无</span><br/>
<span class='tline' id='l266' data-llen='6070:6093'>　逺近之間也天地可動至誠无幽明之間也詩曰相</span><br/>
<span class='tline' id='l267' data-llen='6093:6116'>　在爾室尚不愧于屋漏无曰不顯莫予云覯誠之不</span><br/>
<span class='tline' id='l268' data-llen='6116:6143'><a onclick="displayPageImage('KR1a0075', 'WYG', '015-15b' );" name="015-15b" class="pb">[015-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6143:6166'>　可揜如此夫中孚而謹其所發此擬議言動之一也</span><br/>
<span class='tline' id='l270' data-llen='6166:6189'>　以同人九五言之則言君子之道初若不同而後實</span><br/>
<span class='tline' id='l271' data-llen='6189:6212'>　无間㫁金如蘭言物莫能間而其言有味也夫金爲</span><br/>
<span class='tline' id='l272' data-llen='6212:6235'>　堅剛之物能㫁而截之此二人心之同也吐發言辭</span><br/>
<span class='tline' id='l273' data-llen='6235:6258'>　而香馥如蘭此二人言之同也同人而去其所間此</span><br/>
<span class='tline' id='l274' data-llen='6258:6281'>　擬議言動之二也以大過初六言之則凡置器於地</span><br/>
<span class='tline' id='l275' data-llen='6281:6304'>　者安平可也又藉之以茅則敬慎之至又何咎焉夫</span><br/>
<span class='tline' id='l276' data-llen='6304:6327'>　茅之輕微易致物之至薄也而㓗白可以藉物用之</span><br/>
<span class='tline' id='l277' data-llen='6327:6354'><a onclick="displayPageImage('KR1a0075', 'WYG', '015-16a' );" name="015-16a" class="pb">[015-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6354:6377'>　可重也謹其以茅藉物之術而往以應天下之事則</span><br/>
<span class='tline' id='l279' data-llen='6377:6400'>　无咎固宜也大過之於敬謹此擬議言動之三也以</span><br/>
<span class='tline' id='l280' data-llen='6400:6423'>　謙九三言之以其功勞而自謙以下於人也以其自</span><br/>
<span class='tline' id='l281' data-llen='6423:6446'>　藴之德言則至盛以其身處之禮言則至恭此所謂</span><br/>
<span class='tline' id='l282' data-llen='6446:6469'>　謙也致其恭巽以守其位故髙而不危滿而不溢是</span><br/>
<span class='tline' id='l283' data-llen='6469:6492'>　以能終吉也夫君子履謙乃其常行非爲保其位而</span><br/>
<span class='tline' id='l284' data-llen='6492:6515'>　爲之也而言存其位者蓋能致恭所以能存其位按</span><br/>
<span class='tline' id='l285' data-llen='6515:6538'>　周禮事功曰勞國功曰功此勞而不伐有功而不德</span><br/>
<span class='tline' id='l286' data-llen='6538:6565'><a onclick="displayPageImage('KR1a0075', 'WYG', '015-16b' );" name="015-16b" class="pb">[015-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6565:6588'>　均之爲釋勞謙即勞而不伐一辭已足盡勞謙之義</span><br/>
<span class='tline' id='l288' data-llen='6588:6611'>　而辭之詳意之複申明之意如詩數章多同一意蓋</span><br/>
<span class='tline' id='l289' data-llen='6611:6634'>　此類也謙而不伐功能此擬議言動之四也以乾上</span><br/>
<span class='tline' id='l290' data-llen='6634:6657'>　九言之居尊貴而不當尊位民心以其剛亢而不歸</span><br/>
<span class='tline' id='l291' data-llen='6657:6680'>　賢人以其剛亢而不輔如是而動所以爲亢龍之有</span><br/>
<span class='tline' id='l292' data-llen='6680:6703'>　悔此擬議言動之五也以節初九言之則君臣之間</span><br/>
<span class='tline' id='l293' data-llen='6703:6726'>　戒其言語之輕出而有害也故必如不出户庭則无</span><br/>
<span class='tline' id='l294' data-llen='6726:6749'>　咎爻辭本言身之不可輕出傳辭因明言之不可輕</span><br/>
<span class='tline' id='l295' data-llen='6749:6776'><a onclick="displayPageImage('KR1a0075', 'WYG', '015-17a' );" name="015-17a" class="pb">[015-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6776:6799'>　出互相發也於節而戒言語之輕出此擬議言動之</span><br/>
<span class='tline' id='l297' data-llen='6799:6822'>　六也以解六三言之謂貨財而輕慢其蔵是教誨盜</span><br/>
<span class='tline' id='l298' data-llen='6822:6845'>　賊使取之也女子而天冶其容是教誨淫人使暴之</span><br/>
<span class='tline' id='l299' data-llen='6845:6868'>　也小人而乘君子之器是招盜使盜取之也皆自取</span><br/>
<span class='tline' id='l300' data-llen='6868:6891'>　之也於解而戒小人之竊位此擬議言動之七也夫</span><br/>
<span class='tline' id='l301' data-llen='6891:6914'>　易之變化皆隨時變易以從道也擬議以成其變化</span><br/>
<span class='tline' id='l302' data-llen='6914:6937'>　是以能合乎時措之宜天下之理合乎當然之則則</span><br/>
<span class='tline' id='l303' data-llen='6937:6960'>　必有所以然之故言天下之至動而不可亂則天下</span><br/>
<span class='tline' id='l304' data-llen='6960:6987'><a onclick="displayPageImage('KR1a0075', 'WYG', '015-17b' );" name="015-17b" class="pb">[015-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6987:7010'>　之至賾而不可惡也可得而知矣故中孚之兼以舉</span><br/>
<span class='tline' id='l306' data-llen='7010:7033'>　言行同人之信言大過之謹行是其然必有所以然</span><br/>
<span class='tline' id='l307' data-llen='7033:7056'>　者謙之訓卑下乾之戒髙亢節之訓謹密解之戒疎</span><br/>
<span class='tline' id='l308' data-llen='7056:7079'>　脱是其然必有所以然者費隠之一貫宜於此而推</span><br/>
<span class='tline' id='l309' data-llen='7079:7083'>　之</span><br/>
<span class='tline' id='l310' data-llen='7083:7110'>天一地二天三地四天五地六天七地八天九地十<span class='krp-note'>此/簡</span></span><br/>
<span class='tline' id='l311' data-llen='7110:7143'><span class='krp-note'>本在第十章程子/曰宜在此今從之</span>天數五地數五五位相得而各有合</span><br/>
<span class='tline' id='l312' data-llen='7143:7166'>天數二十有五地數三十凡天地之數五十有五此所</span><br/>
<span class='tline' id='l313' data-llen='7166:7193'><a onclick="displayPageImage('KR1a0075', 'WYG', '015-18a' );" name="015-18a" class="pb">[015-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7193:7220'>以成變化而行鬼神也<span class='krp-note'>此簡本在大衍之/後今按宜在此</span></span><br/>
<span class='tline' id='l315' data-llen='7220:7243'>　此言天地之數陽竒隂耦即所謂河圖者也其位一</span><br/>
<span class='tline' id='l316' data-llen='7243:7266'>　六居下二七居上三八居左四九居右五十居中就</span><br/>
<span class='tline' id='l317' data-llen='7266:7289'>　此章而言之則中五爲衍母次十爲衍子次一二三</span><br/>
<span class='tline' id='l318' data-llen='7289:7312'>　四爲四象之位次六七八九爲四象之數二老位於</span><br/>
<span class='tline' id='l319' data-llen='7312:7335'>　西北二少位於東南其數則各以其類交錯於外也</span><br/>
<span class='tline' id='l320' data-llen='7335:7358'>　天地之間一氣而已分而爲二則爲隂陽則爲五行</span><br/>
<span class='tline' id='l321' data-llen='7358:7381'>　而萬物終始无不營於是焉故河圖之位一與六共</span><br/>
<span class='tline' id='l322' data-llen='7381:7408'><a onclick="displayPageImage('KR1a0075', 'WYG', '015-18b' );" name="015-18b" class="pb">[015-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7408:7431'>　宗而居乎北二與七爲朋而居乎南三與八同道而</span><br/>
<span class='tline' id='l324' data-llen='7431:7454'>　居乎東四與九爲友而居乎西五與十相守而居乎</span><br/>
<span class='tline' id='l325' data-llen='7454:7477'>　中蓋其所以爲數者不過一隂一陽一竒一耦以兩</span><br/>
<span class='tline' id='l326' data-llen='7477:7500'>　其五行而已所謂天者陽之輕清而位乎上者也所</span><br/>
<span class='tline' id='l327' data-llen='7500:7523'>　謂地者隂之重濁而位乎下者也陽數竒故一三五</span><br/>
<span class='tline' id='l328' data-llen='7523:7546'>　七九皆屬乎天所謂天數五隂數耦故二四六八十</span><br/>
<span class='tline' id='l329' data-llen='7546:7569'>　皆屬乎地所謂地數五五位相得者謂一與二三與</span><br/>
<span class='tline' id='l330' data-llen='7569:7592'>　四五與六七與八九與十各以竒耦爲類而自相得</span><br/>
<span class='tline' id='l331' data-llen='7592:7619'><a onclick="displayPageImage('KR1a0075', 'WYG', '015-19a' );" name="015-19a" class="pb">[015-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7619:7642'>　天以一生水地以六成之地以二生火天以七成之</span><br/>
<span class='tline' id='l333' data-llen='7642:7665'>　天以三生木地以八成之地以四生金天以九成之</span><br/>
<span class='tline' id='l334' data-llen='7665:7688'>　天以五生土地以十成之此所謂各有合也積五竒</span><br/>
<span class='tline' id='l335' data-llen='7688:7711'>　而爲二十有五積五耦而爲三十合二者而爲五十</span><br/>
<span class='tline' id='l336' data-llen='7711:7734'>　有五此河圖之全也皆夫子之意而諸儒之説也易</span><br/>
<span class='tline' id='l337' data-llen='7734:7757'>　之九爲老陽六爲老隂七爲少陽八爲少隂則取成</span><br/>
<span class='tline' id='l338' data-llen='7757:7780'>　數也又以生數而積用九用六之數則九即一三五</span><br/>
<span class='tline' id='l339' data-llen='7780:7803'>　之積也六即二四之積也一因五而爲六是水必得</span><br/>
<span class='tline' id='l340' data-llen='7803:7830'><a onclick="displayPageImage('KR1a0075', 'WYG', '015-19b' );" name="015-19b" class="pb">[015-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7830:7853'>　五行而後合而成水二因五而爲七是火必得五行</span><br/>
<span class='tline' id='l342' data-llen='7853:7876'>　而後合而成火三因五而爲八是木必得五行而後</span><br/>
<span class='tline' id='l343' data-llen='7876:7899'>　合而成木四因五而爲九是金必得五行而後合而</span><br/>
<span class='tline' id='l344' data-llen='7899:7922'>　成金五因五而成十是土必得五行而後合而成土</span><br/>
<span class='tline' id='l345' data-llen='7922:7945'>　此二五錯綜之數也天之竒數二十有五五其五也</span><br/>
<span class='tline' id='l346' data-llen='7945:7968'>　地之耦數三十六其五也是五竒六耦者天地之中</span><br/>
<span class='tline' id='l347' data-llen='7968:7991'>　數也隂陽生成之數易道之樞紐也變化謂一變生</span><br/>
<span class='tline' id='l348' data-llen='7991:8014'>　水而六化成之二化生火而七變成之三變生木而</span><br/>
<span class='tline' id='l349' data-llen='8014:8041'><a onclick="displayPageImage('KR1a0075', 'WYG', '015-20a' );" name="015-20a" class="pb">[015-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8041:8064'>　八化成之四化生金而九變成之五變生土而十化</span><br/>
<span class='tline' id='l351' data-llen='8064:8087'>　成之鬼神謂凡竒耦生成之屈伸往來者以隂陽之</span><br/>
<span class='tline' id='l352' data-llen='8087:8110'>　運言之則變化以此而成以隂陽之靈言之則鬼神</span><br/>
<span class='tline' id='l353' data-llen='8110:8126'>　以此而行此明揲蓍起數之原也</span><br/>
<span class='tline' id='l354' data-llen='8126:8149'>大衍之數五十其用四十有九分而爲二以象兩掛一</span><br/>
<span class='tline' id='l355' data-llen='8149:8172'>以象三揲之以四以象四時歸竒於扐以象閏五嵗再</span><br/>
<span class='tline' id='l356' data-llen='8172:8195'>閏故再扐而後掛乾之䇿二百一十有六坤之䇿百四</span><br/>
<span class='tline' id='l357' data-llen='8195:8218'>十有四凡三百有六十當期之日二篇之䇿萬有一千</span><br/>
<span class='tline' id='l358' data-llen='8218:8245'><a onclick="displayPageImage('KR1a0075', 'WYG', '015-20b' );" name="015-20b" class="pb">[015-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8245:8268'>五百二十當萬物之數也是故四營而成易十有八變</span><br/>
<span class='tline' id='l360' data-llen='8268:8291'>而成卦八卦而小成引而伸之觸類而長之天下之能</span><br/>
<span class='tline' id='l361' data-llen='8291:8312'>事畢矣顯道神德行是故可與酬酢可與祐神矣</span><br/>
<span class='tline' id='l362' data-llen='8312:8335'>　占筮之法以蓍五十莖爲大衍之數蓋天地之數五</span><br/>
<span class='tline' id='l363' data-llen='8335:8358'>　十有五虛其中金木水火土五數便是五十又虚天</span><br/>
<span class='tline' id='l364' data-llen='8358:8381'>　一故用四十有九此一説也參天兩地便是虚去天</span><br/>
<span class='tline' id='l365' data-llen='8381:8404'>　一只用天三對地二耳又五爲生數之極十爲成數</span><br/>
<span class='tline' id='l366' data-llen='8404:8427'>　之極以五乘十以十乘五亦爲五十此又一説也又</span><br/>
<span class='tline' id='l367' data-llen='8427:8454'><a onclick="displayPageImage('KR1a0075', 'WYG', '015-21a' );" name="015-21a" class="pb">[015-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8454:8477'>　河圖洛書之中數皆五衍之而各極其數以至於十</span><br/>
<span class='tline' id='l369' data-llen='8477:8500'>　則合爲五十揲蓍之法取五十莖爲一握置其一不</span><br/>
<span class='tline' id='l370' data-llen='8500:8523'>　用以象太極而其當用之䇿凡四十有九蓋分爲二</span><br/>
<span class='tline' id='l371' data-llen='8523:8546'>　大刻以象兩儀也次以左手取左大刻之䇿執之而</span><br/>
<span class='tline' id='l372' data-llen='8546:8569'>　以右大刻之一䇿掛于左手之小指以象三才也次</span><br/>
<span class='tline' id='l373' data-llen='8569:8592'>　以右手四揲左手之䇿以象四時也次歸所餘之䇿</span><br/>
<span class='tline' id='l374' data-llen='8592:8615'>　於左手无名指間以象閏也次以右手反過揲之䇿</span><br/>
<span class='tline' id='l375' data-llen='8615:8638'>　於左大刻遂取右大刻之䇿執之而以左手四揲之</span><br/>
<span class='tline' id='l376' data-llen='8638:8665'><a onclick="displayPageImage('KR1a0075', 'WYG', '015-21b' );" name="015-21b" class="pb">[015-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8665:8688'>　次歸所揲餘䇿於中指而後起掛之一端象五嵗再</span><br/>
<span class='tline' id='l378' data-llen='8688:8711'>　閏也於是置一掛二扐之䇿於第一小刻此四營而</span><br/>
<span class='tline' id='l379' data-llen='8711:8734'>　成易也如是者三然後辨隂陽老少之爻此明揲蓍</span><br/>
<span class='tline' id='l380' data-llen='8734:8757'>　一變之法也四營而成易者分二爲一營掛一爲二</span><br/>
<span class='tline' id='l381' data-llen='8757:8780'>　營揲四爲三營二扐爲四營也四營成一變三共四</span><br/>
<span class='tline' id='l382' data-llen='8780:8803'>　營而成一爻十有八變爲六爻則卦之大成九變爲</span><br/>
<span class='tline' id='l383' data-llen='8803:8826'>　三畫則一卦之小成而六十四卦之别可見今論扐</span><br/>
<span class='tline' id='l384' data-llen='8826:8849'>　揲歸竒成爻隂陽老少之所以然其一變之法掛扐</span><br/>
<span class='tline' id='l385' data-llen='8849:8876'><a onclick="displayPageImage('KR1a0075', 'WYG', '015-22a' );" name="015-22a" class="pb">[015-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8876:8899'>　之數不五則九得五者三所謂竒也五除掛一即四</span><br/>
<span class='tline' id='l387' data-llen='8899:8922'>　以四約之爲一故爲竒即兩儀之陽數也得九者一</span><br/>
<span class='tline' id='l388' data-llen='8922:8945'>　所謂耦也九除掛一即八以四約之爲二故爲耦即</span><br/>
<span class='tline' id='l389' data-llen='8945:8968'>　兩儀之隂數也一變之後除前餘數復合其見存之</span><br/>
<span class='tline' id='l390' data-llen='8968:8991'>　䇿或四十或四十四揲分掛歸如前法是謂再變其</span><br/>
<span class='tline' id='l391' data-llen='8991:9014'>　掛扐者不四則八得四者二所謂竒也得八者二所</span><br/>
<span class='tline' id='l392' data-llen='9014:9037'>　謂耦也再變之後除前兩次餘數復合其見存之䇿</span><br/>
<span class='tline' id='l393' data-llen='9037:9060'>　或四十或三十六或三十二分掛揲歸如前法是謂</span><br/>
<span class='tline' id='l394' data-llen='9060:9087'><a onclick="displayPageImage('KR1a0075', 'WYG', '015-22b' );" name="015-22b" class="pb">[015-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='9087:9110'>　三變其掛扐者如再變例三變既畢乃合三變視其</span><br/>
<span class='tline' id='l396' data-llen='9110:9133'>　掛扐之竒耦以分所遇隂陽之老少是謂一爻右三</span><br/>
<span class='tline' id='l397' data-llen='9133:9156'>　竒爲老陽者凡十有二掛扐之數十有三除扐掛之</span><br/>
<span class='tline' id='l398' data-llen='9156:9179'>　一爲十有二以四約而三分之爲一者三一竒象圓</span><br/>
<span class='tline' id='l399' data-llen='9179:9202'>　而圍三故三三之中各復有三而積三三之數而爲</span><br/>
<span class='tline' id='l400' data-llen='9202:9225'>　九過揲之數三十有六以四約之亦得九焉掛扐餘</span><br/>
<span class='tline' id='l401' data-llen='9225:9248'>　一四分四十有八而得其一也一其十二而三其四</span><br/>
<span class='tline' id='l402' data-llen='9248:9271'>　也九之母也過揲之數四分四十有八而得其三也</span><br/>
<span class='tline' id='l403' data-llen='9271:9298'><a onclick="displayPageImage('KR1a0075', 'WYG', '015-23a' );" name="015-23a" class="pb">[015-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9298:9321'>　三其十二而九其四也九之子也皆徑一而圍三也</span><br/>
<span class='tline' id='l405' data-llen='9321:9344'>　即四象太陽居一含九之數也其畫爲口所爲重也</span><br/>
<span class='tline' id='l406' data-llen='9344:9367'>　右兩竒一耦以耦爲主爲少隂者凡二十有八掛扐</span><br/>
<span class='tline' id='l407' data-llen='9367:9390'>　之數十有七除扐掛之一爲十有六以四約而三分</span><br/>
<span class='tline' id='l408' data-llen='9390:9413'>　之爲一者二爲二者一一竒象圓而用全故二一之</span><br/>
<span class='tline' id='l409' data-llen='9413:9436'>　中各復有三二偶象方而用半故一二之中復有二</span><br/>
<span class='tline' id='l410' data-llen='9436:9459'>　焉而積二三一二之數則爲八過揲之數三十有二</span><br/>
<span class='tline' id='l411' data-llen='9459:9482'>　以四約之亦得八焉掛扐除一四其四也自一其十</span><br/>
<span class='tline' id='l412' data-llen='9482:9509'><a onclick="displayPageImage('KR1a0075', 'WYG', '015-23b' );" name="015-23b" class="pb">[015-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9509:9532'>　二而進四也八之母也過揲之數八其四也自三其</span><br/>
<span class='tline' id='l414' data-llen='9532:9555'>　十二而退四也八之子也即四象少隂居二含八之</span><br/>
<span class='tline' id='l415' data-llen='9555:9578'>　數也其畫爲一所謂拆也右兩耦一竒以竒爲主爲</span><br/>
<span class='tline' id='l416' data-llen='9578:9601'>　少陽者凡二十掛扐之數二十有一除扐掛之一爲</span><br/>
<span class='tline' id='l417' data-llen='9601:9624'>　二十以四約而三分之爲二者二爲一者一二耦象</span><br/>
<span class='tline' id='l418' data-llen='9624:9647'>　方而用其半故二二之中各復有二一竒象圓而用</span><br/>
<span class='tline' id='l419' data-llen='9647:9670'>　其全故一一之中復有三焉而積二二一三之數則</span><br/>
<span class='tline' id='l420' data-llen='9670:9693'>　爲七過揲之數二十有八以四約之亦得七焉掛扐</span><br/>
<span class='tline' id='l421' data-llen='9693:9720'><a onclick="displayPageImage('KR1a0075', 'WYG', '015-24a' );" name="015-24a" class="pb">[015-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9720:9743'>　除一五其四也自兩其十二而退四也七之母也過</span><br/>
<span class='tline' id='l423' data-llen='9743:9766'>　揲之數七其四也自兩其十二而進四也七之子也</span><br/>
<span class='tline' id='l424' data-llen='9766:9789'>　即四象少陽居三含七之數也其畫爲一所謂單也</span><br/>
<span class='tline' id='l425' data-llen='9789:9812'>　左三耦爲老隂者四掛扐之數二十有四以四約而</span><br/>
<span class='tline' id='l426' data-llen='9812:9835'>　三分之爲二者三二耦象方而用其半故三兩之中</span><br/>
<span class='tline' id='l427' data-llen='9835:9858'>　各復有二而積三二之數則爲六過揲之數亦二十</span><br/>
<span class='tline' id='l428' data-llen='9858:9881'>　有四以四約之亦得六焉掛扐除一六之母也過揲</span><br/>
<span class='tline' id='l429' data-llen='9881:9904'>　之數六之子也四分四十有八而各得其一也兩其</span><br/>
<span class='tline' id='l430' data-llen='9904:9931'><a onclick="displayPageImage('KR1a0075', 'WYG', '015-24b' );" name="015-24b" class="pb">[015-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9931:9954'>　十二而六其四也皆圍四而用其半也即四象太隂</span><br/>
<span class='tline' id='l432' data-llen='9954:9977'>　居四含六之數也其畫爲又所謂交也凡此四者皆</span><br/>
<span class='tline' id='l433' data-llen='9977:10000'>　以三變扐掛之法而得之乾之䇿二百一十有六積</span><br/>
<span class='tline' id='l434' data-llen='10000:10023'>　六爻之䇿各三十六而得之也坤之䇿百四十有四</span><br/>
<span class='tline' id='l435' data-llen='10023:10046'>　積六爻之䇿各二十有四而得之也凡三百六十者</span><br/>
<span class='tline' id='l436' data-llen='10046:10069'>　合二百一十有六百四十有四而得之也當期之日</span><br/>
<span class='tline' id='l437' data-llen='10069:10092'>　每月三十日合十二月爲三百六十也以氣言之則</span><br/>
<span class='tline' id='l438' data-llen='10092:10115'>　有三百六十六日以朔言之則有三百五十四日今</span><br/>
<span class='tline' id='l439' data-llen='10115:10142'><a onclick="displayPageImage('KR1a0075', 'WYG', '015-25a' );" name="015-25a" class="pb">[015-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='10142:10165'>　舉氣盈朔虚之中數言也故曰三百有六十也然少</span><br/>
<span class='tline' id='l441' data-llen='10165:10188'>　陽之䇿二十八積乾六爻之䇿則一百六十八少隂</span><br/>
<span class='tline' id='l442' data-llen='10188:10211'>　之䇿三十二積坤六爻之䇿則一百九十二二少之</span><br/>
<span class='tline' id='l443' data-llen='10211:10234'>　合亦三百六十此獨以老陽老隂之䇿爲言者以易</span><br/>
<span class='tline' id='l444' data-llen='10234:10257'>　用九六而不用七八也二篇者上下經六十四卦也</span><br/>
<span class='tline' id='l445' data-llen='10257:10280'>　陽爻者百九十二每爻三十六積之得六千九百一</span><br/>
<span class='tline' id='l446' data-llen='10280:10303'>　十二隂爻一百九十二每爻二十四積之得四千六</span><br/>
<span class='tline' id='l447' data-llen='10303:10326'>　百八又合二者爲萬有一千五百二十也若爲少陽</span><br/>
<span class='tline' id='l448' data-llen='10326:10353'><a onclick="displayPageImage('KR1a0075', 'WYG', '015-25b' );" name="015-25b" class="pb">[015-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10353:10376'>　則每二十八䇿凡五千三百七十六少隂則每爻三</span><br/>
<span class='tline' id='l450' data-llen='10376:10399'>　十二䇿凡六千一百四十四合之亦爲一萬一千五</span><br/>
<span class='tline' id='l451' data-llen='10399:10422'>　百二十方其三十六營而九變也已得三畫而八卦</span><br/>
<span class='tline' id='l452' data-llen='10422:10445'>　之名可見則内卦之爲貞者立矣所謂八卦而小成</span><br/>
<span class='tline' id='l453' data-llen='10445:10468'>　也自是以往引而伸之又三十六營九變已成三畫</span><br/>
<span class='tline' id='l454' data-llen='10468:10491'>　而再得小成之卦者一則外卦之爲悔者亦備矣六</span><br/>
<span class='tline' id='l455' data-llen='10491:10514'>　爻成内外卦備六十四卦之别可見因而重之則六</span><br/>
<span class='tline' id='l456' data-llen='10514:10537'>　十四卦可爲四千九十六卦而天地萬物之理該貫</span><br/>
<span class='tline' id='l457' data-llen='10537:10564'><a onclick="displayPageImage('KR1a0075', 'WYG', '015-26a' );" name="015-26a" class="pb">[015-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10564:10587'>　无遺所謂引而伸之觸類而長之天下之能事畢矣</span><br/>
<span class='tline' id='l459' data-llen='10587:10610'>　此因揲蓍而推卦爻之極也易之有占微顯闡幽也</span><br/>
<span class='tline' id='l460' data-llen='10610:10633'>　道原於天理之神也因占而顯之以啓乎人闡其幽</span><br/>
<span class='tline' id='l461' data-llen='10633:10656'>　也德行寓於人事之顯也因占而神之以啓乎人微</span><br/>
<span class='tline' id='l462' data-llen='10656:10679'>　其顯也顯可與酬酢人道神可與祐助神化此因揲</span><br/>
<span class='tline' id='l463' data-llen='10679:10702'>　蓍而貫天人之理也朱子曰道因辭顯行以数神酬</span><br/>
<span class='tline' id='l464' data-llen='10702:10725'>　酢謂應對祐神爲助神化之功德行是人事粗做底</span><br/>
<span class='tline' id='l465' data-llen='10725:10748'>　只是人爲若決之於鬼神德行便神神不能自説吉</span><br/>
<span class='tline' id='l466' data-llen='10748:10775'><a onclick="displayPageImage('KR1a0075', 'WYG', '015-26b' );" name="015-26b" class="pb">[015-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10775:10794'>　凶與人必俟易始著見是易能祐於神也</span><br/>
<span class='tline' id='l468' data-llen='10794:10817'>　閏法天體至圓周圍三百六十五度四分度之一繞</span><br/>
<span class='tline' id='l469' data-llen='10817:10840'>　地左旋常一日一周而過一度日麗天而少遲故日</span><br/>
<span class='tline' id='l470' data-llen='10840:10863'>　行一日亦繞地一周而在天爲不及一度積三百六</span><br/>
<span class='tline' id='l471' data-llen='10863:10886'>　十五日九百四十分日之二百三十五而與天㑹是</span><br/>
<span class='tline' id='l472' data-llen='10886:10909'>　一嵗日行之數也月麗天而尤遲一日常不及天十</span><br/>
<span class='tline' id='l473' data-llen='10909:10932'>　三度十九分度之七積二十九日九百四十分日之</span><br/>
<span class='tline' id='l474' data-llen='10932:10955'>　四百九十九而與日㑹十二㑹得全日三百四十八</span><br/>
<span class='tline' id='l475' data-llen='10955:10982'><a onclick="displayPageImage('KR1a0075', 'WYG', '015-27a' );" name="015-27a" class="pb">[015-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10982:11005'>　餘分之積五千九百八十八如日法九百四十而得</span><br/>
<span class='tline' id='l477' data-llen='11005:11028'>　六不盡三百四十八通計得日三百五十四九百四</span><br/>
<span class='tline' id='l478' data-llen='11028:11051'>　十分日之三百四十八是一嵗月行之數也嵗有十</span><br/>
<span class='tline' id='l479' data-llen='11051:11074'>　二月月有三十日三百六十者一嵗之常數也故日</span><br/>
<span class='tline' id='l480' data-llen='11074:11097'>　與天㑹而多五日九百四十分日之二百三十五爲</span><br/>
<span class='tline' id='l481' data-llen='11097:11120'>　氣盈月與日㑹而少五日九百四十分日之五百九</span><br/>
<span class='tline' id='l482' data-llen='11120:11143'>　十二者爲朔虛合氣盈朔虚而閏生焉故一嵗閏率</span><br/>
<span class='tline' id='l483' data-llen='11143:11166'>　則十日九百四十分日之八百二十七三嵗一閏則</span><br/>
<span class='tline' id='l484' data-llen='11166:11193'><a onclick="displayPageImage('KR1a0075', 'WYG', '015-27b' );" name="015-27b" class="pb">[015-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='11193:11216'>　三十二日九百四十分日之六百一五嵗再閏則五</span><br/>
<span class='tline' id='l486' data-llen='11216:11239'>　十四日九百四十分日之三百七十五十有九年七</span><br/>
<span class='tline' id='l487' data-llen='11239:11262'>　閏則氣朔分齊是爲一章也故三年而不置閏則春</span><br/>
<span class='tline' id='l488' data-llen='11262:11285'>　之一月入于夏而時漸不定矣子之一月入于丑而</span><br/>
<span class='tline' id='l489' data-llen='11285:11308'>　嵗漸不成矣積之之久至於三失閏則春皆八夏而</span><br/>
<span class='tline' id='l490' data-llen='11308:11331'>　時全不定矣十二失閏子皆入丑嵗全不成矣其名</span><br/>
<span class='tline' id='l491' data-llen='11331:11354'>　實乖戾寒暑反易農桑庶務皆失其時故必以此餘</span><br/>
<span class='tline' id='l492' data-llen='11354:11377'>　日置閏月於其間然後四時不差而嵗功得成以此</span><br/>
<span class='tline' id='l493' data-llen='11377:11404'><a onclick="displayPageImage('KR1a0075', 'WYG', '015-28a' );" name="015-28a" class="pb">[015-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='11404:11417'>　信治百官而衆功皆廣也</span><br/>
<span class='tline' id='l495' data-llen='11417:11440'>子曰知變化之道者其知神之所爲乎易有聖人之道</span><br/>
<span class='tline' id='l496' data-llen='11440:11463'>四焉以言者尚其辭以動者尚其變以制器者尚其象</span><br/>
<span class='tline' id='l497' data-llen='11463:11486'>以卜筮者尚其占是以君子將有爲也將有行也問焉</span><br/>
<span class='tline' id='l498' data-llen='11486:11509'>而以言其受命也如嚮无有逺近幽深遂知來物非天</span><br/>
<span class='tline' id='l499' data-llen='11509:11532'>下之至精其孰能與於此參伍以變錯綜其數通其變</span><br/>
<span class='tline' id='l500' data-llen='11532:11556'>遂成天地之文極其數遂定天下之象非天下之至變其</span><br/>
<span class='tline' id='l501' data-llen='11556:11579'>孰能與於此易无思也无爲也寂然不動感而遂通天</span><br/>
<span class='tline' id='l502' data-llen='11579:11606'><a onclick="displayPageImage('KR1a0075', 'WYG', '015-28b' );" name="015-28b" class="pb">[015-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11606:11629'>下之故非天下之至神其孰能與於此夫易聖人所以</span><br/>
<span class='tline' id='l504' data-llen='11629:11652'>極深而研幾也唯深也故能通天下之志唯幾也故能</span><br/>
<span class='tline' id='l505' data-llen='11652:11675'>成天下之務唯神也故不疾而速不行而至子曰易有</span><br/>
<span class='tline' id='l506' data-llen='11675:11688'>聖人之道四焉者此之謂也</span><br/>
<span class='tline' id='l507' data-llen='11688:11711'>　易之變化即神之所爲辭變象占神所爲也易卦爻</span><br/>
<span class='tline' id='l508' data-llen='11711:11734'>　之辭皆聖人正大之説故以言者尚之則言有物隂</span><br/>
<span class='tline' id='l509' data-llen='11734:11757'>　陽之變具聖人時措之宜故以動者尚之則動有常</span><br/>
<span class='tline' id='l510' data-llen='11757:11780'>　造制形器尚其卦爻之象以易之象備物制用也龜</span><br/>
<span class='tline' id='l511' data-llen='11780:11807'><a onclick="displayPageImage('KR1a0075', 'WYG', '015-29a' );" name="015-29a" class="pb">[015-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11807:11830'>　卜蓍筮尚卦爻之占以易之占極數知來也自尚辭</span><br/>
<span class='tline' id='l513' data-llen='11830:11853'>　言之則有爲有行之先以蓍問易求其卦爻之辭而</span><br/>
<span class='tline' id='l514' data-llen='11853:11876'>　以之發言處事則易受人之命而又有以告之如嚮</span><br/>
<span class='tline' id='l515' data-llen='11876:11899'>　之應聲是以決未來之事也尚占而玩其辭之即占</span><br/>
<span class='tline' id='l516' data-llen='11899:11922'>　筮所值吉凶之辭也此玩辭玩占非極其精微不足</span><br/>
<span class='tline' id='l517' data-llen='11922:11945'>　以與其遂知來物之知也自尚變言之則三變成一</span><br/>
<span class='tline' id='l518' data-llen='11945:11968'>　爻復五其三變而十八變以成卦參者三數之也伍</span><br/>
<span class='tline' id='l519' data-llen='11968:11991'>　者五數之也既參以變又伍以變一先一後更相考</span><br/>
<span class='tline' id='l520' data-llen='11991:12018'><a onclick="displayPageImage('KR1a0075', 'WYG', '015-29b' );" name="015-29b" class="pb">[015-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='12018:12041'>　覈以審其多寡之實也錯者交而互之一左一右之</span><br/>
<span class='tline' id='l522' data-llen='12041:12064'>　謂也綜者總而挈之一低一昻之謂也此皆謂揲蓍</span><br/>
<span class='tline' id='l523' data-llen='12064:12087'>　求卦之事蓋通一十二營之䇿以成隂爻陽爻相雜</span><br/>
<span class='tline' id='l524' data-llen='12087:12110'>　之文究七八九六之數以定隂卦陽卦不易之䇿也</span><br/>
<span class='tline' id='l525' data-llen='12110:12133'>　或曰參伍以變縱横十五天地五十有五之數也朱</span><br/>
<span class='tline' id='l526' data-llen='12133:12156'>　子曰此一節夫子所以發明洛書之數也以龜背文</span><br/>
<span class='tline' id='l527' data-llen='12156:12179'>　攷之戴九履一左三右七二四爲肩六八爲足五居</span><br/>
<span class='tline' id='l528' data-llen='12179:12202'>　中央而實其腹縱横錯綜上下左右皆得十五數錯</span><br/>
<span class='tline' id='l529' data-llen='12202:12229'><a onclick="displayPageImage('KR1a0075', 'WYG', '015-30a' );" name="015-30a" class="pb">[015-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='12229:12252'>　者交而互之綜者總而挈之洛書之數或三其五則</span><br/>
<span class='tline' id='l531' data-llen='12252:12275'>　爲五以變而三數之或五其三則爲三以變而五數</span><br/>
<span class='tline' id='l532' data-llen='12275:12298'>　之一經一緯皆成三五十五之數故曰參天兩地而</span><br/>
<span class='tline' id='l533' data-llen='12298:12321'>　倚數蓋天數五地數五於五數之中天得其三地得</span><br/>
<span class='tline' id='l534' data-llen='12321:12344'>　其兩合之而成五此一五之變也兩其三而爲六兩</span><br/>
<span class='tline' id='l535' data-llen='12344:12367'>　其兩而爲四天用其六地用其四合之而成十此二</span><br/>
<span class='tline' id='l536' data-llen='12367:12390'>　五之變也三其三而爲九三其兩而爲六天用其九</span><br/>
<span class='tline' id='l537' data-llen='12390:12413'>　地用其六合之而成十五此三五之變也配之天度</span><br/>
<span class='tline' id='l538' data-llen='12413:12440'><a onclick="displayPageImage('KR1a0075', 'WYG', '015-30b' );" name="015-30b" class="pb">[015-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='12440:12463'>　則五日爲一候一年七十二候一五也十日爲一旬</span><br/>
<span class='tline' id='l540' data-llen='12463:12486'>　一年三十六旬二五也十五日爲一氣一年二十四</span><br/>
<span class='tline' id='l541' data-llen='12486:12509'>　氣三五也四十五日爲一節一年八節此又洛書四</span><br/>
<span class='tline' id='l542' data-llen='12509:12532'>　十五之全數也文者采也即九宮一白二黒三綠四</span><br/>
<span class='tline' id='l543' data-llen='12532:12555'>　碧五黄六白七赤八白九紫之色也象者八卦之象</span><br/>
<span class='tline' id='l544' data-llen='12555:12578'>　也即後天離南坎北震東兑西坤西南乾西北巽東</span><br/>
<span class='tline' id='l545' data-llen='12578:12601'>　南艮東北也離爲火坎爲水震巽爲木乾兑爲金坤</span><br/>
<span class='tline' id='l546' data-llen='12601:12624'>　艮爲土五行分布八維起於天一止於天九天九地</span><br/>
<span class='tline' id='l547' data-llen='12624:12651'><a onclick="displayPageImage('KR1a0075', 'WYG', '015-31a' );" name="015-31a" class="pb">[015-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='12651:12674'>　十之位即洛書龜背之象文王則之以奠八卦之位</span><br/>
<span class='tline' id='l549' data-llen='12674:12697'>　尚變而觀其象即變易所定成卦之象也此觀變觀</span><br/>
<span class='tline' id='l550' data-llen='12697:12721'>　象非極其變動不足以與此通變極數之用也易之兼</span><br/>
<span class='tline' id='l551' data-llen='12721:12744'>　該動靜乃四者之體所以立而用所以行也其无思</span><br/>
<span class='tline' id='l552' data-llen='12744:12767'>　无爲言其无思慮作爲也寂者感之體感通者寂之</span><br/>
<span class='tline' id='l553' data-llen='12767:12790'>　用人心之妙其動靜亦如此非極天下之至妙不足</span><br/>
<span class='tline' id='l554' data-llen='12790:12813'>　以與此也夫極深者以心之理言之也唯易之至精</span><br/>
<span class='tline' id='l555' data-llen='12813:12836'>　能極其深研幾者以事之端言之也唯易之至變能</span><br/>
<span class='tline' id='l556' data-llen='12836:12863'><a onclick="displayPageImage('KR1a0075', 'WYG', '015-31b' );" name="015-31b" class="pb">[015-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12863:12886'>　研其幾極心之深故足以開人心之同然研事之幾</span><br/>
<span class='tline' id='l558' data-llen='12886:12909'>　故足以定人事之當然而通志成務而不見其通之</span><br/>
<span class='tline' id='l559' data-llen='12909:12932'>　成之之迹者則神之所爲也蓋玩辭觀占靜而竆理</span><br/>
<span class='tline' id='l560' data-llen='12932:12955'>　也體象達變動而制事也通志成務不見其迹神之</span><br/>
<span class='tline' id='l561' data-llen='12955:12978'>　事也易道之四合之以至精至變四即二也㑹之以</span><br/>
<span class='tline' id='l562' data-llen='12978:12995'>　至神二即一也此所謂聖人之道也</span><br/>
<span class='tline' id='l563' data-llen='12995:13018'>子曰夫易何爲者也夫易開物成務冒天下之道如斯</span><br/>
<span class='tline' id='l564' data-llen='13018:13041'>而已者也是故聖人以通天下之志以定天下之業以</span><br/>
<span class='tline' id='l565' data-llen='13041:13068'><a onclick="displayPageImage('KR1a0075', 'WYG', '015-32a' );" name="015-32a" class="pb">[015-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='13068:13091'>㫁天下之疑是故蓍之德圓而神卦之德方以知六爻</span><br/>
<span class='tline' id='l567' data-llen='13091:13114'>之義易以貢聖人以此洗心退蔵於密吉凶與民同患</span><br/>
<span class='tline' id='l568' data-llen='13114:13137'>神以知來知以蔵往其孰能與於此哉古之聰明叡知</span><br/>
<span class='tline' id='l569' data-llen='13137:13160'>神武而不殺者夫是以明於天之道而察於民之故是</span><br/>
<span class='tline' id='l570' data-llen='13160:13183'>興神物以前民用聖人以此齋戒以神明其德夫是故</span><br/>
<span class='tline' id='l571' data-llen='13183:13206'>闔戸謂之坤闢户謂之乾一闔一闢謂之變往來不竆</span><br/>
<span class='tline' id='l572' data-llen='13206:13229'>謂之通見乃謂之象形乃謂之器制而用之謂之法利</span><br/>
<span class='tline' id='l573' data-llen='13229:13241'>用出入民咸用之謂之神</span><br/>
<span class='tline' id='l574' data-llen='13241:13268'><a onclick="displayPageImage('KR1a0075', 'WYG', '015-32b' );" name="015-32b" class="pb">[015-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='13268:13291'>　一節言聖人立明誠之教二節言聖人明易而尚占</span><br/>
<span class='tline' id='l576' data-llen='13291:13314'>　筮之道三節言易道之名義夫使人知吉凶者所以</span><br/>
<span class='tline' id='l577' data-llen='13314:13338'>　開天下明道之實使人成事業者所以成天下行道之</span><br/>
<span class='tline' id='l578' data-llen='13338:13360'>　功冒天下之道皆在其中所以示人以致知力行</span><br/>
<span class='tline' id='l579' data-llen='13360:13383'>　者无遺理也易有開物之道也故聖人以之通天下</span><br/>
<span class='tline' id='l580' data-llen='13383:13406'>　之志則其知皆足以有明也易有成務之道也故聖</span><br/>
<span class='tline' id='l581' data-llen='13406:13429'>　人以之定天下之業則其仁皆足以有行也易冒天</span><br/>
<span class='tline' id='l582' data-llen='13429:13452'>　下之道而无遺也故聖人以之㫁天下之疑則其勇</span><br/>
<span class='tline' id='l583' data-llen='13452:13479'><a onclick="displayPageImage('KR1a0075', 'WYG', '015-33a' );" name="015-33a" class="pb">[015-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='13479:13502'>　皆足以有決也易蓍之作聖人蓋足以之明人心濟</span><br/>
<span class='tline' id='l585' data-llen='13502:13525'>　人事而解斯人昧道之惑耳此聖人以易而立誠明</span><br/>
<span class='tline' id='l586' data-llen='13525:13548'>　之教也其所以爲教蓍卦六爻也河圖以生數爲主</span><br/>
<span class='tline' id='l587' data-llen='13548:13571'>　一三五之竒謂之參天二四之耦謂之兩地積一三</span><br/>
<span class='tline' id='l588' data-llen='13571:13594'>　五而成九故乾元用九積二四而成六故坤元用六</span><br/>
<span class='tline' id='l589' data-llen='13594:13617'>　乾九坤六者參天兩地之積也由是兼成數而積之</span><br/>
<span class='tline' id='l590' data-llen='13617:13640'>　則天數二十有五合之而五十聖人則之以爲蓍數</span><br/>
<span class='tline' id='l591' data-llen='13640:13663'>　地數三十合之而六十聖人則之以爲卦數蓍之體</span><br/>
<span class='tline' id='l592' data-llen='13663:13690'><a onclick="displayPageImage('KR1a0075', 'WYG', '015-33b' );" name="015-33b" class="pb">[015-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='13690:13713'>　數五十而用數四十有九則七七而虛其一也卦之</span><br/>
<span class='tline' id='l594' data-llen='13713:13736'>　用數六十而體數六十有四則八八而盈其四也虚</span><br/>
<span class='tline' id='l595' data-llen='13736:13759'>　其一以爲太極之本盈其四以爲四象之用以蓍之</span><br/>
<span class='tline' id='l596' data-llen='13759:13782'>　虚一合卦之盈四則五也蓍之德圓故用竒數一五</span><br/>
<span class='tline' id='l597' data-llen='13782:13805'>　七九皆竒也卦之德方故用耦數四六八皆耦也五</span><br/>
<span class='tline' id='l598' data-llen='13805:13828'>　十之蓍分揲掛扐其數變動而足以知卦之來故其</span><br/>
<span class='tline' id='l599' data-llen='13828:13851'>　德圓而神二體之卦隂陽大小其象一定而足以蔵</span><br/>
<span class='tline' id='l600' data-llen='13851:13874'>　蓍之往故其德方以知六爻之義變易蓍卦老隂變</span><br/>
<span class='tline' id='l601' data-llen='13874:13901'><a onclick="displayPageImage('KR1a0075', 'WYG', '015-34a' );" name="015-34a" class="pb">[015-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='13901:13924'>　陽老陽變隂告人吉凶故其義易以貢此易之體也</span><br/>
<span class='tline' id='l603' data-llen='13924:13947'>　聖人以此三者洗心則此心渾然蓍卦六爻之理一</span><br/>
<span class='tline' id='l604' data-llen='13947:13970'>　疵不存萬理明凈而黙蔵諸用其理之㑹於已者以</span><br/>
<span class='tline' id='l605' data-llen='13970:13993'>　是物我渾融吉則憂斯民之不能趨凶則憂斯民之</span><br/>
<span class='tline' id='l606' data-llen='13993:14016'>　不能避其心之公乎人者以是此聖人之體易也神</span><br/>
<span class='tline' id='l607' data-llen='14016:14039'>　以知來知以藏往其孰能與此者言蓍卦之德非至</span><br/>
<span class='tline' id='l608' data-llen='14039:14063'>　德不能與此也以知來藏往之蓍卦言則蓍定數於先</span><br/>
<span class='tline' id='l609' data-llen='14063:14086'>　於卦爲來卦定象於後於蓍爲往蓍之神知卦之來</span><br/>
<span class='tline' id='l610' data-llen='14086:14113'><a onclick="displayPageImage('KR1a0075', 'WYG', '015-34b' );" name="015-34b" class="pb">[015-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='14113:14136'>　卦之知蔵蓍之往也主人心言則神屬魂魂之靈足</span><br/>
<span class='tline' id='l612' data-llen='14136:14159'>　以知來物知屬魄魄之强足以記往事此皆非古之</span><br/>
<span class='tline' id='l613' data-llen='14159:14182'>　聰明叡知神武而不殺者不能與也聖心藴蓍卦六</span><br/>
<span class='tline' id='l614' data-llen='14182:14205'>　爻之德是以明於天之道而察於民之故者以其有</span><br/>
<span class='tline' id='l615' data-llen='14205:14228'>　神知之德而知之明也是興神物以前民用者以其</span><br/>
<span class='tline' id='l616' data-llen='14228:14251'>　知天人之理而處之豫也聖人以此齋戒以神明其</span><br/>
<span class='tline' id='l617' data-llen='14251:14274'>　德者以筮蓍求卦之際能肅然齊一惕然驚懼致敬</span><br/>
<span class='tline' id='l618' data-llen='14274:14297'>　以叩神明而致其心之亦神明也此聖人明易而尚</span><br/>
<span class='tline' id='l619' data-llen='14297:14324'><a onclick="displayPageImage('KR1a0075', 'WYG', '015-35a' );" name="015-35a" class="pb">[015-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='14324:14347'>　占筮之道也此道原於三才隂主乎靜故闔戸之象</span><br/>
<span class='tline' id='l621' data-llen='14347:14370'>　爲坤陽主乎動故闢戸之象爲乾動則陽變爲隂靜</span><br/>
<span class='tline' id='l622' data-llen='14370:14393'>　則隂變爲陽故一闔一闢爲變陽往則隂來隂往則</span><br/>
<span class='tline' id='l623' data-llen='14393:14416'>　陽來循環无端流行不息故往來不竆爲通乾坤變</span><br/>
<span class='tline' id='l624' data-llen='14416:14439'>　通而萬物莫不稟氣於天故物生之始著見者名曰</span><br/>
<span class='tline' id='l625' data-llen='14439:14462'>　象萬物莫不受形於地故物生之成形質者名曰器</span><br/>
<span class='tline' id='l626' data-llen='14462:14485'>　聖人因人物之生制爲三綱五常禮樂刑政而用之</span><br/>
<span class='tline' id='l627' data-llen='14485:14508'>　天下者則曰法天下之動靜出入用之而不知是理</span><br/>
<span class='tline' id='l628' data-llen='14508:14535'><a onclick="displayPageImage('KR1a0075', 'WYG', '015-35b' );" name="015-35b" class="pb">[015-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='14535:14558'>　之所以然者則名曰神蓋乾坤變通者天地之化生</span><br/>
<span class='tline' id='l630' data-llen='14558:14581'>　人物也見象形器者人物之稟受天地也法者聖人</span><br/>
<span class='tline' id='l631' data-llen='14581:14604'>　品節斯道之所當然者也神者天下不知是道之所</span><br/>
<span class='tline' id='l632' data-llen='14604:14621'>　以然者也此聖人明易道之明義也</span><br/>
<span class='tline' id='l633' data-llen='14621:14644'>是故易有太極是生兩儀兩儀生四象四象生八卦八</span><br/>
<span class='tline' id='l634' data-llen='14644:14655'>卦定吉凶吉凶生大業</span><br/>
<span class='tline' id='l635' data-llen='14655:14678'>　此明易道之源流也朱子曰太極者象數未形而其</span><br/>
<span class='tline' id='l636' data-llen='14678:14701'>　理已具之稱形器已具而其理无朕之目在河圖洛</span><br/>
<span class='tline' id='l637' data-llen='14701:14728'><a onclick="displayPageImage('KR1a0075', 'WYG', '015-36a' );" name="015-36a" class="pb">[015-36a] <img width="20"  src="/static/img/kanseki-5.png"/></a></span><br/>
<span class='tline' id='l638' data-llen='14728:14751'>　書皆虚中之象也周子曰无極而太極卲子曰道爲</span><br/>
<span class='tline' id='l639' data-llen='14751:14774'>　太極又曰心爲太極此之謂也謝氏曰周子畫○以</span><br/>
<span class='tline' id='l640' data-llen='14774:14797'>　象之非謂太極之形如此蓋太極者天地人物混然</span><br/>
<span class='tline' id='l641' data-llen='14797:14820'>　一貫之理无象形而能爲象形者也太極之判始生</span><br/>
<span class='tline' id='l642' data-llen='14820:14843'>　一竒一耦而爲一畫者二是爲兩儀其數則陽一而</span><br/>
<span class='tline' id='l643' data-llen='14843:14866'>　隂二在河圖洛書則竒耦是也周子所謂動而生陽</span><br/>
<span class='tline' id='l644' data-llen='14866:14889'>　動極復靜靜而生隂靜極復動一動一靜互爲其根</span><br/>
<span class='tline' id='l645' data-llen='14889:14912'>　分隂分陽兩儀立焉卲子所謂一分爲二謝氏曰易</span><br/>
<span class='tline' id='l646' data-llen='14912:14939'><a onclick="displayPageImage('KR1a0075', 'WYG', '015-36b' );" name="015-36b" class="pb">[015-36b] <img width="20"  src="/static/img/kanseki-5.png"/></a></span><br/>
<span class='tline' id='l647' data-llen='14939:14962'>　象起於兩一而兩之爲兩故曰兩者隂陽也儀者端</span><br/>
<span class='tline' id='l648' data-llen='14962:14985'>　倪也自太極而生有端倪之謂也文公曰兩儀之上</span><br/>
<span class='tline' id='l649' data-llen='14985:15008'>　各生一竒一耦而爲二畫者四是爲四象其位則太</span><br/>
<span class='tline' id='l650' data-llen='15008:15031'>　陽一少隂二少陽三太隂四其數則太陽九少隂八</span><br/>
<span class='tline' id='l651' data-llen='15031:15054'>　少陽七太隂六以河圖言之則六者一而得五者也</span><br/>
<span class='tline' id='l652' data-llen='15054:15077'>　七者二而得五者也八者三而得五者也九者四而</span><br/>
<span class='tline' id='l653' data-llen='15077:15100'>　得五者也以洛書言之則九者十分一之餘也八者</span><br/>
<span class='tline' id='l654' data-llen='15100:15123'>　十分二之餘也七者十分三之餘也六者十分四之</span><br/>
<span class='tline' id='l655' data-llen='15123:15150'><a onclick="displayPageImage('KR1a0075', 'WYG', '015-37a' );" name="015-37a" class="pb">[015-37a] <img width="20"  src="/static/img/kanseki-5.png"/></a></span><br/>
<span class='tline' id='l656' data-llen='15150:15173'>　餘也周子所謂水火木金卲子所謂三分爲四也謝</span><br/>
<span class='tline' id='l657' data-llen='15173:15196'>　氏曰太陽陽中之陽也少隂陽中之隂也太隂隂中</span><br/>
<span class='tline' id='l658' data-llen='15196:15219'>　之隂也少陽隂中之陽也周子所謂陽變隂合也以</span><br/>
<span class='tline' id='l659' data-llen='15219:15242'>　初重而觀則左爲陽而右爲隂以次重而觀則上爲</span><br/>
<span class='tline' id='l660' data-llen='15242:15265'>　陽而下爲隂陽輕清上升者爲天隂重濁下降者爲</span><br/>
<span class='tline' id='l661' data-llen='15265:15288'>　地文公曰四象之上各生一竒一耦而爲三畫者八</span><br/>
<span class='tline' id='l662' data-llen='15288:15311'>　於是三才畧具而有八卦之名其位則乾一兑二離</span><br/>
<span class='tline' id='l663' data-llen='15311:15334'>　三震四巽五坎六艮七坤八在河圖則乾坤坎離分</span><br/>
<span class='tline' id='l664' data-llen='15334:15361'><a onclick="displayPageImage('KR1a0075', 'WYG', '015-37b' );" name="015-37b" class="pb">[015-37b] <img width="20"  src="/static/img/kanseki-5.png"/></a></span><br/>
<span class='tline' id='l665' data-llen='15361:15384'>　居四實兌震艮巽分居四虚在洛書則乾坤坎離分</span><br/>
<span class='tline' id='l666' data-llen='15384:15407'>　居四方兌震艮巽分居四隅周禮所謂三易經卦皆</span><br/>
<span class='tline' id='l667' data-llen='15407:15430'>　八大傳所謂八卦成列卲子所謂四分爲八也謝氏</span><br/>
<span class='tline' id='l668' data-llen='15430:15453'>　曰四象之上又各生一竒一耦是爲河圖之本體先</span><br/>
<span class='tline' id='l669' data-llen='15453:15476'>　天之畫也卲子曰乾坤定位也震巽一交也兌離坎</span><br/>
<span class='tline' id='l670' data-llen='15476:15499'>　艮再交也震陽少而隂尚多也兌離陽寖多也坎艮</span><br/>
<span class='tline' id='l671' data-llen='15499:15522'>　隂寖多也八卦之上又各生一竒一耦而爲四畫者</span><br/>
<span class='tline' id='l672' data-llen='15522:15545'>　十六邵子所謂八分爲十六皇極經世始終用十六</span><br/>
<span class='tline' id='l673' data-llen='15545:15572'><a onclick="displayPageImage('KR1a0075', 'WYG', '015-38a' );" name="015-38a" class="pb">[015-38a] <img width="20"  src="/static/img/kanseki-5.png"/></a></span><br/>
<span class='tline' id='l674' data-llen='15572:15595'>　位蓋以四起象四而四之爲十六隂陽剛柔各得八</span><br/>
<span class='tline' id='l675' data-llen='15595:15618'>　數天有八象地有八象也四畫之上又各生一竒一</span><br/>
<span class='tline' id='l676' data-llen='15618:15641'>　耦而爲五畫者三十二邵子所謂十六分爲三十二</span><br/>
<span class='tline' id='l677' data-llen='15641:15664'>　者是也又爲四象之上各加八卦八卦之上各加四</span><br/>
<span class='tline' id='l678' data-llen='15664:15687'>　象也五畫之上又各生一竒一耦而爲六畫者六十</span><br/>
<span class='tline' id='l679' data-llen='15687:15710'>　四卦則兼三才而兩之而八卦之乘八卦亦周於是</span><br/>
<span class='tline' id='l680' data-llen='15710:15733'>　六十四卦之名立而易道大成矣周禮所謂三易之</span><br/>
<span class='tline' id='l681' data-llen='15733:15756'>　别皆六十有四大傳因而重之爻在其中矣邵氏謂</span><br/>
<span class='tline' id='l682' data-llen='15756:15783'><a onclick="displayPageImage('KR1a0075', 'WYG', '015-38b' );" name="015-38b" class="pb">[015-38b] <img width="20"  src="/static/img/kanseki-5.png"/></a></span><br/>
<span class='tline' id='l683' data-llen='15783:15806'>　三十二分爲六十四也若於其上各爻又各一竒一</span><br/>
<span class='tline' id='l684' data-llen='15806:15829'>　耦則爲七畫一百二十八矣引而伸之積成十一畫</span><br/>
<span class='tline' id='l685' data-llen='15829:15852'>　之上又各生一竒一耦則爲十二畫者四千九十六</span><br/>
<span class='tline' id='l686' data-llen='15852:15875'>　矣焦貢易八卦變之數蓋以六十四乘六十四也此</span><br/>
<span class='tline' id='l687' data-llen='15875:15898'>　隂陽流行之數而易道之无竆也自太極觀天地天</span><br/>
<span class='tline' id='l688' data-llen='15898:15921'>　地亦物也人而盡太極之道則能參配天地而造化</span><br/>
<span class='tline' id='l689' data-llen='15921:15944'>　在我矣此所以趨吉避凶而生大業也隂陽往來交</span><br/>
<span class='tline' id='l690' data-llen='15944:15967'>　錯便有盈虛消長之不同吉凶生矣吉凶既決定則</span><br/>
<span class='tline' id='l691' data-llen='15967:15994'><a onclick="displayPageImage('KR1a0075', 'WYG', '015-39a' );" name="015-39a" class="pb">[015-39a] <img width="20"  src="/static/img/kanseki-5.png"/></a></span><br/>
<span class='tline' id='l692' data-llen='15994:16017'>　以之立事而大業自此生矣此聖人作易教民卜筮</span><br/>
<span class='tline' id='l693' data-llen='16017:16040'>　以開天下之愚以定天下之志以成天下之事者如</span><br/>
<span class='tline' id='l694' data-llen='16040:16044'>　此</span><br/>
<span class='tline' id='l695' data-llen='16044:16067'>是故法象莫大乎天地變通莫大乎四時懸象著明莫</span><br/>
<span class='tline' id='l696' data-llen='16067:16090'>大乎日月崇髙莫大乎富貴備物制用立成器以爲天</span><br/>
<span class='tline' id='l697' data-llen='16090:16113'>下利莫大乎聖人探頤索隠鉤深致遠以定天下之吉</span><br/>
<span class='tline' id='l698' data-llen='16113:16136'>凶成天下之亹亹者莫大乎蓍龜是故天生神物聖人</span><br/>
<span class='tline' id='l699' data-llen='16136:16159'>則之天地變化聖人效之天埀象見吉凶聖人象之河</span><br/>
<span class='tline' id='l700' data-llen='16159:16186'><a onclick="displayPageImage('KR1a0075', 'WYG', '015-39b' );" name="015-39b" class="pb">[015-39b] <img width="20"  src="/static/img/kanseki-5.png"/></a></span><br/>
<span class='tline' id='l701' data-llen='16186:16209'>出圖洛出書聖人則之易有四象所以示也繫辭焉所</span><br/>
<span class='tline' id='l702' data-llen='16209:16232'>以告也定之以吉凶所以斷也易曰自天祐之吉无不</span><br/>
<span class='tline' id='l703' data-llen='16232:16255'>利子曰祐者助也天之所助者順也人之所助者信也</span><br/>
<span class='tline' id='l704' data-llen='16255:16278'>履信思乎順又以尚賢也是以自天祐之吉无不利也</span><br/>
<span class='tline' id='l705' data-llen='16278:16301'>　一節明易道之大端二節明聖人作易之本初三節</span><br/>
<span class='tline' id='l706' data-llen='16301:16324'>　推天祐之所以然也物之形體具一法象天地則法</span><br/>
<span class='tline' id='l707' data-llen='16324:16347'>　象之大者物之屈伸具一變通四時爲變通之大者</span><br/>
<span class='tline' id='l708' data-llen='16347:16370'>　物之有耳目皆有精明日月則爲著明之大者以言</span><br/>
<span class='tline' id='l709' data-llen='16370:16397'><a onclick="displayPageImage('KR1a0075', 'WYG', '015-40a' );" name="015-40a" class="pb">[015-40a] <img width="20"  src="/static/img/kanseki-5.png"/></a></span><br/>
<span class='tline' id='l710' data-llen='16397:16420'>　乎崇髙則富貴爲崇髙之極以言乎制作則聖人爲</span><br/>
<span class='tline' id='l711' data-llen='16420:16443'>　制作之先以言通微極幽知來以㫁天下之疑而使</span><br/>
<span class='tline' id='l712' data-llen='16443:16466'>　人勉勉於趨吉避凶者則蓍龜之靈尤其至者蓋自</span><br/>
<span class='tline' id='l713' data-llen='16466:16489'>　造化言之則天地其全體四時其妙用日月其精光</span><br/>
<span class='tline' id='l714' data-llen='16489:16512'>　也自人言之則富貴者以其分之隆聖人者以其德</span><br/>
<span class='tline' id='l715' data-llen='16512:16535'>　之盛自物言之則蓍者植物之靈而龜者動物之靈</span><br/>
<span class='tline' id='l716' data-llen='16535:16558'>　也此聖人明易之大端也合而言之聖人之易皆法</span><br/>
<span class='tline' id='l717' data-llen='16558:16581'>　象一貫之理而已神物者蓍龜是也變化者隂陽之</span><br/>
<span class='tline' id='l718' data-llen='16581:16608'><a onclick="displayPageImage('KR1a0075', 'WYG', '015-40b' );" name="015-40b" class="pb">[015-40b] <img width="20"  src="/static/img/kanseki-5.png"/></a></span><br/>
<span class='tline' id='l719' data-llen='16608:16631'>　運也埀象見吉凶者如日月星辰主灾祥禍福也河</span><br/>
<span class='tline' id='l720' data-llen='16631:16654'>　圖洛書者天地生成之數也易之變具於神物妙於</span><br/>
<span class='tline' id='l721' data-llen='16654:16677'>　變化顯於天象載於圖書故聖人作易皆所以取法</span><br/>
<span class='tline' id='l722' data-llen='16677:16700'>　乎此易有四象則掲隂陽老少之象以示人也因象</span><br/>
<span class='tline' id='l723' data-llen='16700:16723'>　而繫辭則盡其言以告人也辭焉而明吉凶所以㫁</span><br/>
<span class='tline' id='l724' data-llen='16723:16746'>　天下之疑也然此非聖人自爲也取法於天地萬物</span><br/>
<span class='tline' id='l725' data-llen='16746:16769'>　而埀法於天下萬世耳此明聖人作易之本初也經</span><br/>
<span class='tline' id='l726' data-llen='16769:16792'>　曰河出圖洛出書聖人則之請論其詳蓋有天地自</span><br/>
<span class='tline' id='l727' data-llen='16792:16819'><a onclick="displayPageImage('KR1a0075', 'WYG', '015-41a' );" name="015-41a" class="pb">[015-41a] <img width="20"  src="/static/img/kanseki-5.png"/></a></span><br/>
<span class='tline' id='l728' data-llen='16819:16842'>　然之易有羲文周孔之易羲文周孔非能自爲易也</span><br/>
<span class='tline' id='l729' data-llen='16842:16865'>　亦取諸天地而已河圖洛書天地不言之畫也信乎</span><br/>
<span class='tline' id='l730' data-llen='16865:16888'>　畫前元有之物也人之言曰龍馬負圖而出於河其</span><br/>
<span class='tline' id='l731' data-llen='16888:16911'>　數一六居北二七居南三八居東四九居西五十居</span><br/>
<span class='tline' id='l732' data-llen='16911:16934'>　中伏羲則之以畫八卦神龜載書而出於洛其數戴</span><br/>
<span class='tline' id='l733' data-llen='16934:16957'>　九履一左三右七二四爲肩六八爲足禹因類之以</span><br/>
<span class='tline' id='l734' data-llen='16957:16980'>　成九疇此出于孔安國劉歆之説則河圖者羲文所</span><br/>
<span class='tline' id='l735' data-llen='16980:17003'>　以畫卦洛書者禹箕所以叙疇也今大傳論作易之</span><br/>
<span class='tline' id='l736' data-llen='17003:17030'><a onclick="displayPageImage('KR1a0075', 'WYG', '015-41b' );" name="015-41b" class="pb">[015-41b] <img width="20"  src="/static/img/kanseki-5.png"/></a></span><br/>
<span class='tline' id='l737' data-llen='17030:17053'>　原乃兼以圖書言之何哉河圖者伏羲所以取畫先</span><br/>
<span class='tline' id='l738' data-llen='17053:17076'>　天之易而洛書者文王所以取畫後天之易也河圖</span><br/>
<span class='tline' id='l739' data-llen='17076:17099'>　虛其中者太極也竒數二十耦數二十者兩儀也以</span><br/>
<span class='tline' id='l740' data-llen='17099:17122'>　一二三四爲六七八九者四象也以四隅之正爲乾</span><br/>
<span class='tline' id='l741' data-llen='17122:17145'>　坤坎離以四隅之空爲兌艮震巽者八卦也洛書之</span><br/>
<span class='tline' id='l742' data-llen='17145:17168'>　虛其中者太極也坎居一白離居九紫震居三綠巽</span><br/>
<span class='tline' id='l743' data-llen='17168:17195'>　居四碧艮居八白坤居二黑乾居六白兊居七赤者八卦也先</span><br/>
<span class='tline' id='l744' data-llen='17195:17218'>　天之易乾坤縱而六子横易之體也後天之易震兌</span><br/>
<span class='tline' id='l745' data-llen='17218:17245'><a onclick="displayPageImage('KR1a0075', 'WYG', '015-42a' );" name="015-42a" class="pb">[015-42a] <img width="20"  src="/static/img/kanseki-5.png"/></a></span><br/>
<span class='tline' id='l746' data-llen='17245:17268'>　横而六卦縱易之用也先天之易象天之圓以氣運</span><br/>
<span class='tline' id='l747' data-llen='17268:17291'>　而司乎八卦後天之易如地之方以形著而司乎八</span><br/>
<span class='tline' id='l748' data-llen='17291:17314'>　位是則洛書之出不特禹箕以之叙疇而實文王以</span><br/>
<span class='tline' id='l749' data-llen='17314:17337'>　之造易况夫子大傳曰天一地二天三地四天五地</span><br/>
<span class='tline' id='l750' data-llen='17337:17360'>　六天七地八天九地十凡天地之數五十有五即指</span><br/>
<span class='tline' id='l751' data-llen='17360:17383'>　河圖之數而言之也又曰參伍以變錯綜其數縱横</span><br/>
<span class='tline' id='l752' data-llen='17383:17406'>　皆十有五數又指洛書之數而言之也是則洛書不</span><br/>
<span class='tline' id='l753' data-llen='17406:17429'>　專於作範而兼通於作易明矣雖然河圖洛書相爲</span><br/>
<span class='tline' id='l754' data-llen='17429:17456'><a onclick="displayPageImage('KR1a0075', 'WYG', '015-42b' );" name="015-42b" class="pb">[015-42b] <img width="20"  src="/static/img/kanseki-5.png"/></a></span><br/>
<span class='tline' id='l755' data-llen='17456:17479'>　經緯八卦九章相爲表裏是雖漢儒之言實天下之</span><br/>
<span class='tline' id='l756' data-llen='17479:17502'>　至論也河圖主常數而盈於十洛書主變數而止於</span><br/>
<span class='tline' id='l757' data-llen='17502:17525'>　九朱子謂則河圖者虚其中則洛書者總其實十盈</span><br/>
<span class='tline' id='l758' data-llen='17525:17548'>　數也盈數用虚故河圖虚其中之兩而用八九虚數</span><br/>
<span class='tline' id='l759' data-llen='17548:17571'>　也虛數用實故洛書總其中之五而用九河圖象如</span><br/>
<span class='tline' id='l760' data-llen='17571:17594'>　天外圓中虚故五十不用而太極爲八卦之樞紐洛</span><br/>
<span class='tline' id='l761' data-llen='17594:17617'>　書之數如地外方中實故中五建用而皇極爲九疇</span><br/>
<span class='tline' id='l762' data-llen='17617:17640'>　之宗主然天未嘗不用地數之耦地未嘗不用天數</span><br/>
<span class='tline' id='l763' data-llen='17640:17667'><a onclick="displayPageImage('KR1a0075', 'WYG', '015-43a' );" name="015-43a" class="pb">[015-43a] <img width="20"  src="/static/img/kanseki-5.png"/></a></span><br/>
<span class='tline' id='l764' data-llen='17667:17690'>　之竒河圖雖虚其中之十與五而不用而洛書實互</span><br/>
<span class='tline' id='l765' data-llen='17690:17713'>　蔵其十與五而縱横以迭用况洛書四十有五之數</span><br/>
<span class='tline' id='l766' data-llen='17713:17736'>　雖若少虧於河圖之數而河圖之數五十五者又九</span><br/>
<span class='tline' id='l767' data-llen='17736:17759'>　疇之子目也豈惟此河圖之八卦互蔵洛書之九數</span><br/>
<span class='tline' id='l768' data-llen='17759:17782'>　蓋乾一對坤八爲九離三對坎六爲九震四對巽五</span><br/>
<span class='tline' id='l769' data-llen='17782:17805'>　爲九兌二對艮七爲九洛書之九章亦互蔵河圖之</span><br/>
<span class='tline' id='l770' data-llen='17805:17828'>　十數一五行對九五福極爲十二五事對八庶徴爲</span><br/>
<span class='tline' id='l771' data-llen='17828:17851'>　十三八政對七稽疑爲十四五紀對六三德爲十是</span><br/>
<span class='tline' id='l772' data-llen='17851:17878'><a onclick="displayPageImage('KR1a0075', 'WYG', '015-43b' );" name="015-43b" class="pb">[015-43b] <img width="20"  src="/static/img/kanseki-5.png"/></a></span><br/>
<span class='tline' id='l773' data-llen='17878:17901'>　河圖未嘗无九而洛書未嘗无十也河圖如天圓而</span><br/>
<span class='tline' id='l774' data-llen='17901:17924'>　包乎地洛書如地方而居於天之中河圖象圓而用</span><br/>
<span class='tline' id='l775' data-llen='17924:17947'>　數耦故虚其兩而畫八卦此天爲經而地爲緯也洛</span><br/>
<span class='tline' id='l776' data-llen='17947:17970'>　書象方而用數竒故總其實而叙九疇此地爲經而</span><br/>
<span class='tline' id='l777' data-llen='17970:17993'>　天爲緯也先天之易本於河圖圖圓象天天之太極</span><br/>
<span class='tline' id='l778' data-llen='17993:18016'>　以四象而正四時易之體也後天之易本於洛書書</span><br/>
<span class='tline' id='l779' data-llen='18016:18039'>　方象地地之元氣以八卦而司八方易之用也河圖</span><br/>
<span class='tline' id='l780' data-llen='18039:18062'>　虚五與十而不用蓋主於兩儀四象以爲立卦生爻</span><br/>
<span class='tline' id='l781' data-llen='18062:18089'><a onclick="displayPageImage('KR1a0075', 'WYG', '015-44a' );" name="015-44a" class="pb">[015-44a] <img width="20"  src="/static/img/kanseki-5.png"/></a></span><br/>
<span class='tline' id='l782' data-llen='18089:18112'>　之基所謂交易爲體往此來彼之易也洛書縱横十</span><br/>
<span class='tline' id='l783' data-llen='18112:18135'>　五以蔵用蓋主於用九用六以爲揲蓍求卦之妙所</span><br/>
<span class='tline' id='l784' data-llen='18135:18158'>　謂變易爲用時靜時動之易也其經緯表裏者固如</span><br/>
<span class='tline' id='l785' data-llen='18158:18181'>　此邵子曰圓者星也厯紀之數其肇於此乎方者土</span><br/>
<span class='tline' id='l786' data-llen='18181:18204'>　也畫州井地之法其放於此乎夫天有十二辰二十</span><br/>
<span class='tline' id='l787' data-llen='18204:18227'>　八宿分居四表日月五星謂之七政北斗七星併輔</span><br/>
<span class='tline' id='l788' data-llen='18227:18250'>　弼一星而爲八居天之中總而計之凡五十有五即</span><br/>
<span class='tline' id='l789' data-llen='18250:18273'>　河圖之積數也四方各得三辰七宿合之則爲十即</span><br/>
<span class='tline' id='l790' data-llen='18273:18300'><a onclick="displayPageImage('KR1a0075', 'WYG', '015-44b' );" name="015-44b" class="pb">[015-44b] <img width="20"  src="/static/img/kanseki-5.png"/></a></span><br/>
<span class='tline' id='l791' data-llen='18300:18323'>　河圖十數也河圖虛中得十有五數而日月五星與</span><br/>
<span class='tline' id='l792' data-llen='18323:18346'>　斗宿八星居天之中爲天象運行之主即虚中十五</span><br/>
<span class='tline' id='l793' data-llen='18346:18369'>　之數也十二辰二十八宿合之而得四十分居四表</span><br/>
<span class='tline' id='l794' data-llen='18369:18392'>　即一六二七三八四九之四象也是故聖人則之以</span><br/>
<span class='tline' id='l795' data-llen='18392:18415'>　治厯明時厯法合二始以定剛柔二中以定律厯二</span><br/>
<span class='tline' id='l796' data-llen='18415:18438'>　終以紀閏餘所謂厯紀也方者洛書之文洛書固主</span><br/>
<span class='tline' id='l797' data-llen='18438:18461'>　乎數若因數原象夫地之象方方者徑一而圍四於</span><br/>
<span class='tline' id='l798' data-llen='18461:18484'>　方圍之中開方爲十字而中分之則成田字而謂之</span><br/>
<span class='tline' id='l799' data-llen='18484:18511'><a onclick="displayPageImage('KR1a0075', 'WYG', '015-45a' );" name="015-45a" class="pb">[015-45a] <img width="20"  src="/static/img/kanseki-5.png"/></a></span><br/>
<span class='tline' id='l800' data-llen='18511:18534'>　方田其數四又二其十字而三分之則成井字則其</span><br/>
<span class='tline' id='l801' data-llen='18534:18557'>　數九實其中則爲九虛其中則爲八井田之法以九</span><br/>
<span class='tline' id='l802' data-llen='18557:18580'>　而起以九而終於其中則四而分之四九三十六地</span><br/>
<span class='tline' id='l803' data-llen='18580:18603'>　之數也故小司徒經土地而井牧其田野九夫爲井</span><br/>
<span class='tline' id='l804' data-llen='18603:18626'>　四井爲邑四邑爲邱四邱爲甸四甸爲縣四縣爲都</span><br/>
<span class='tline' id='l805' data-llen='18626:18649'>　自四井四邑四甸四縣四都而後成一大都則大都</span><br/>
<span class='tline' id='l806' data-llen='18649:18672'>　即一同之國也然則畫州分土之法豈非則於書歟</span><br/>
<span class='tline' id='l807' data-llen='18672:18695'>　孔穎達曰言人於此易㫁而行之則鬼神无不助祐</span><br/>
<span class='tline' id='l808' data-llen='18695:18722'><a onclick="displayPageImage('KR1a0075', 'WYG', '015-45b' );" name="015-45b" class="pb">[015-45b] <img width="20"  src="/static/img/kanseki-5.png"/></a></span><br/>
<span class='tline' id='l809' data-llen='18722:18745'>　故引大有上六證之意或然也大有爻辭言天祐而</span><br/>
<span class='tline' id='l810' data-llen='18745:18768'>　已夫子釋之其言天助必兼人助以言之其言天助</span><br/>
<span class='tline' id='l811' data-llen='18768:18791'>　則謂之順不謂之信言人助則謂之信不謂之順何</span><br/>
<span class='tline' id='l812' data-llen='18791:18814'>　也蓋天人本一機天之助順本於人之助信見之但</span><br/>
<span class='tline' id='l813' data-llen='18814:18837'>　言天助則推天理之統體言人助則指人事之形著</span><br/>
<span class='tline' id='l814' data-llen='18837:18860'>　謂之順者循天理之本然而无所咈也謂之信者蓋</span><br/>
<span class='tline' id='l815' data-llen='18860:18883'>　人事之實然而无所欺也故信而曰履以其行事言</span><br/>
<span class='tline' id='l816' data-llen='18883:18906'>　之順而言思以其求諸心言之此信順所以有天理</span><br/>
<span class='tline' id='l817' data-llen='18906:18933'><a onclick="displayPageImage('KR1a0075', 'WYG', '015-46a' );" name="015-46a" class="pb">[015-46a] <img width="20"  src="/static/img/kanseki-5.png"/></a></span><br/>
<span class='tline' id='l818' data-llen='18933:18956'>　人事體用之分也此夫子之言天助人助所以别而</span><br/>
<span class='tline' id='l819' data-llen='18956:18979'>　言之也然履信所以思乎順又有以見其貫通之實</span><br/>
<span class='tline' id='l820' data-llen='18979:19002'>　而又尚賢亦所以輔成其順信之德耳此推天祐之</span><br/>
<span class='tline' id='l821' data-llen='19002:19009'>　所以然也</span><br/>
<span class='tline' id='l822' data-llen='19009:19032'>子曰書不盡言言不盡意然則聖人之意其不可見乎</span><br/>
<span class='tline' id='l823' data-llen='19032:19055'>子曰聖人立象以盡意設卦以盡情僞繫辭焉以盡其</span><br/>
<span class='tline' id='l824' data-llen='19055:19078'>言變而通之以盡利鼓之舞之以盡神乾坤其易之緼</span><br/>
<span class='tline' id='l825' data-llen='19078:19101'>邪乾坤成列而易立乎其中矣乾坤毁則无以見易易</span><br/>
<span class='tline' id='l826' data-llen='19101:19128'><a onclick="displayPageImage('KR1a0075', 'WYG', '015-46b' );" name="015-46b" class="pb">[015-46b] <img width="20"  src="/static/img/kanseki-5.png"/></a></span><br/>
<span class='tline' id='l827' data-llen='19128:19151'>不可見則乾坤或幾乎息矣是故形而上者謂之道形</span><br/>
<span class='tline' id='l828' data-llen='19151:19174'>而下者謂之器化而裁之謂之變推而行之謂之通舉</span><br/>
<span class='tline' id='l829' data-llen='19174:19197'>而措之天下之民謂之事業是故夫象聖人有以見天</span><br/>
<span class='tline' id='l830' data-llen='19197:19220'>下之頤而擬諸其形容象其物宜是故謂之象聖人有</span><br/>
<span class='tline' id='l831' data-llen='19220:19243'>以見天下之動而觀其㑹通以行其典禮繫辭焉以斷</span><br/>
<span class='tline' id='l832' data-llen='19243:19266'>其吉凶是故謂之爻極天下之賾者存乎卦鼓天下之</span><br/>
<span class='tline' id='l833' data-llen='19266:19289'>動者存乎辭化而裁之存乎變推而行之存乎通神而</span><br/>
<span class='tline' id='l834' data-llen='19289:19309'>明之存乎其人黙而成之不言而信存乎德行</span><br/>
<span class='tline' id='l835' data-llen='19309:19336'><a onclick="displayPageImage('KR1a0075', 'WYG', '015-47a' );" name="015-47a" class="pb">[015-47a] <img width="20"  src="/static/img/kanseki-5.png"/></a></span><br/>
<span class='tline' id='l836' data-llen='19336:19359'>　易之始作書不能盡聖人之言言不能盡聖人之意</span><br/>
<span class='tline' id='l837' data-llen='19359:19382'>　則聖人之意疑不可見矣自聖人觀象而即畫以立</span><br/>
<span class='tline' id='l838' data-llen='19382:19405'>　卦因卦而分之以繫辭因是變通天下之事以盡利</span><br/>
<span class='tline' id='l839' data-llen='19405:19428'>　鼓舞天下之心以盡神則聖人之意亦可見矣故卦</span><br/>
<span class='tline' id='l840' data-llen='19428:19451'>　象與辭一隂陽耳合易之精粗以論變通之利則知</span><br/>
<span class='tline' id='l841' data-llen='19451:19474'>　聖人達於天下者事業也闡易之體用以究變通之</span><br/>
<span class='tline' id='l842' data-llen='19474:19497'>　利則知君子體易於一身者德行也夫立天地雷風</span><br/>
<span class='tline' id='l843' data-llen='19497:19520'>　水火山澤之象所以盡聖人之㫖意觀象而設八八</span><br/>
<span class='tline' id='l844' data-llen='19520:19547'><a onclick="displayPageImage('KR1a0075', 'WYG', '015-47b' );" name="015-47b" class="pb">[015-47b] <img width="20"  src="/static/img/kanseki-5.png"/></a></span><br/>
<span class='tline' id='l845' data-llen='19547:19570'>　六十四卦所以盡君子小人之情僞其以情實則其</span><br/>
<span class='tline' id='l846' data-llen='19570:19593'>　合乎聖人之意者其爲僞佞則其悖乎聖人之意者</span><br/>
<span class='tline' id='l847' data-llen='19593:19616'>　因卦而繫辭于各爻所以盡其吉凶悔吝之言其出</span><br/>
<span class='tline' id='l848' data-llen='19616:19639'>　於聖人之意者辭之所以勸也其處於聖人之意者</span><br/>
<span class='tline' id='l849' data-llen='19639:19663'>　辭之所以戒也易之爲書如此以易道而變通萬事則</span><br/>
<span class='tline' id='l850' data-llen='19663:19686'>　化裁推行各得其宜所以盡利以易道而鼓舞人心</span><br/>
<span class='tline' id='l851' data-llen='19686:19709'>　則作興動化不測其妙所以盡神惟其有變通人事</span><br/>
<span class='tline' id='l852' data-llen='19709:19732'>　之利是以有鼓舞人心之神易之達諸用者又如此</span><br/>
<span class='tline' id='l853' data-llen='19732:19759'><a onclick="displayPageImage('KR1a0075', 'WYG', '015-48a' );" name="015-48a" class="pb">[015-48a] <img width="20"  src="/static/img/kanseki-5.png"/></a></span><br/>
<span class='tline' id='l854' data-llen='19759:19782'>　則聖人之意従可知矣夫卦爻之變易不竆而乾坤</span><br/>
<span class='tline' id='l855' data-llen='19782:19805'>　卦爻變易之藴也故乾坤既立凡易之百九十二陽</span><br/>
<span class='tline' id='l856' data-llen='19805:19828'>　爻皆乾之所藴也凡易之百九十二隂爻皆坤之所</span><br/>
<span class='tline' id='l857' data-llen='19828:19851'>　藴也此乾坤所以爲易之藴邪乾坤成列而易立乎</span><br/>
<span class='tline' id='l858' data-llen='19851:19874'>　其中乾坤毁則無以見易道之藴蔵易道不見則无</span><br/>
<span class='tline' id='l859' data-llen='19874:19897'>　以見乾坤之變化是易道不外乎隂陽其形而上者</span><br/>
<span class='tline' id='l860' data-llen='19897:19920'>　爲道則其无形體者理也其形而下者爲器則其有</span><br/>
<span class='tline' id='l861' data-llen='19920:19943'>　形體者物也自易言之器則易之隂陽道即易之太</span><br/>
<span class='tline' id='l862' data-llen='19943:19970'><a onclick="displayPageImage('KR1a0075', 'WYG', '015-48b' );" name="015-48b" class="pb">[015-48b] <img width="20"  src="/static/img/kanseki-5.png"/></a></span><br/>
<span class='tline' id='l863' data-llen='19970:19993'>　極易之卦爻皆隂陽也卦爻之理則太極也其在天</span><br/>
<span class='tline' id='l864' data-llen='19993:20016'>　地則天地之形體爲器元亨利貞之理則道也其在</span><br/>
<span class='tline' id='l865' data-llen='20016:20039'>　人則人之形體爲器仁義禮智之理則道也易之兼</span><br/>
<span class='tline' id='l866' data-llen='20039:20062'>　乎三才者道即器而器亦道也夫道不離器然自形</span><br/>
<span class='tline' id='l867' data-llen='20062:20085'>　而下者言之則不能无氣稟之異是以不能无過不</span><br/>
<span class='tline' id='l868' data-llen='20085:20108'>　及之差而或至於失道也聖人即此道消化弊事而</span><br/>
<span class='tline' id='l869' data-llen='20108:20131'>　裁制之唯變惡爲善變邪爲正變亂爲治故謂之變</span><br/>
<span class='tline' id='l870' data-llen='20131:20154'>　因變而推行之推善道而行則見善道无不達推正</span><br/>
<span class='tline' id='l871' data-llen='20154:20181'><a onclick="displayPageImage('KR1a0075', 'WYG', '015-49a' );" name="015-49a" class="pb">[015-49a] <img width="20"  src="/static/img/kanseki-5.png"/></a></span><br/>
<span class='tline' id='l872' data-llen='20181:20205'>　道而行則見正道无不貫以至行乎富貴貧賤夷狄患</span><br/>
<span class='tline' id='l873' data-llen='20205:20228'>　難與平治之道无往不通故謂之通舉變通之用而</span><br/>
<span class='tline' id='l874' data-llen='20228:20251'>　措諸天下則鼓舞人心神化不竆是合易道精粗以</span><br/>
<span class='tline' id='l875' data-llen='20251:20274'>　論變通之利所以見聖人鼓舞之神而成及民之事</span><br/>
<span class='tline' id='l876' data-llen='20274:20297'>　也夫道不外乎器天下之頤道之體也天下之動道</span><br/>
<span class='tline' id='l877' data-llen='20297:20320'>　之用也聖人見天下之頤而擬諸其形容以象物宜</span><br/>
<span class='tline' id='l878' data-llen='20320:20343'>　則道體著於象矣聖人見天下之動而行典禮以㫁</span><br/>
<span class='tline' id='l879' data-llen='20343:20366'>　吉凶則道之用著於爻矣象即統諸卦者也故曰極</span><br/>
<span class='tline' id='l880' data-llen='20366:20393'><a onclick="displayPageImage('KR1a0075', 'WYG', '015-49b' );" name="015-49b" class="pb">[015-49b] <img width="20"  src="/static/img/kanseki-5.png"/></a></span><br/>
<span class='tline' id='l881' data-llen='20393:20416'>　天下之賾者存乎卦爻即詳其辭者也故曰鼓天下</span><br/>
<span class='tline' id='l882' data-llen='20416:20439'>　之動者存乎辭卦爻之化裁推行存乎變通言道器</span><br/>
<span class='tline' id='l883' data-llen='20439:20462'>　而以謂之變通言以著顯微也言爻象而以存乎變</span><br/>
<span class='tline' id='l884' data-llen='20462:20485'>　通言自用反本也易之鼓舞天下者如此其神神妙</span><br/>
<span class='tline' id='l885' data-llen='20485:20508'>　而能明之者固在乎人所以明之而黙成自信者又</span><br/>
<span class='tline' id='l886' data-llen='20508:20531'>　在乎德行蓋神而明之者明善之事此道之所以明</span><br/>
<span class='tline' id='l887' data-llen='20531:20554'>　黙成自信者誠身之事此道之所以行也闡易之體</span><br/>
<span class='tline' id='l888' data-llen='20554:20577'>　用以究變通之利者正欲君子體鼓舞之神而全反</span><br/>
<span class='tline' id='l889' data-llen='20577:20604'><a onclick="displayPageImage('KR1a0075', 'WYG', '015-50a' );" name="015-50a" class="pb">[015-50a] <img width="20"  src="/static/img/kanseki-5.png"/></a></span><br/>
<span class='tline' id='l890' data-llen='20604:20627'>　已之德行也夫卦象爻辭統而言之一爻象也爻象</span><br/>
<span class='tline' id='l891' data-llen='20627:20650'>　之變通盡利是以能鼔舞以盡神因變通之盡利以</span><br/>
<span class='tline' id='l892' data-llen='20650:20673'>　發揮其神教之功者聖人之事業也因變通之盡利</span><br/>
<span class='tline' id='l893' data-llen='20673:20696'>　而興起於神教之内者君子之德行也發之爲事業</span><br/>
<span class='tline' id='l894' data-llen='20696:20719'>　易之教也藴之爲德行易之學也夫子於此反覆申</span><br/>
<span class='tline' id='l895' data-llen='20719:20737'>　明之則聖人所以盡言盡意者有在矣</span><br/>
<span class='tline' id='l896' data-llen='20737:20760'>　易書之作大抵自因天地以明人道即人道而三天</span><br/>
<span class='tline' id='l897' data-llen='20760:20783'>　地也故上係首章始焉合三極以明卦爻之義終焉</span><br/>
<span class='tline' id='l898' data-llen='20783:20810'><a onclick="displayPageImage('KR1a0075', 'WYG', '015-50b' );" name="015-50b" class="pb">[015-50b] <img width="20"  src="/static/img/kanseki-5.png"/></a></span><br/>
<span class='tline' id='l899' data-llen='20810:20833'>　原卦爻以貫三極之理三才之分人事有吉凶悔吝</span><br/>
<span class='tline' id='l900' data-llen='20833:20856'>　天地有剛柔變化故次章明三極之道而欲斯人效</span><br/>
<span class='tline' id='l901' data-llen='20856:20879'>　法天地以趨吉而免於凶與悔吝焉吉凶悔吝之辨</span><br/>
<span class='tline' id='l902' data-llen='20879:20902'>　存乎卦位凶中求吉而其要在无咎也故次章申言</span><br/>
<span class='tline' id='l903' data-llen='20902:20925'>　吉凶悔吝而兼明補過之道以示險易之别焉又知</span><br/>
<span class='tline' id='l904' data-llen='20925:20948'>　險易之辨以趨吉避凶是即天地剛柔變化之得其</span><br/>
<span class='tline' id='l905' data-llen='20948:20971'>　道也故次章復明易道之配天地與人道之參贊天</span><br/>
<span class='tline' id='l906' data-llen='20971:20994'>　地焉天地之道著於晝夜者即神易也故次章又以</span><br/>
<span class='tline' id='l907' data-llen='20994:21021'><a onclick="displayPageImage('KR1a0075', 'WYG', '015-51a' );" name="015-51a" class="pb">[015-51a] <img width="20"  src="/static/img/kanseki-5.png"/></a></span><br/>
<span class='tline' id='l908' data-llen='21021:21044'>　天地之神易以參合人心之神易焉神易之妙莫著</span><br/>
<span class='tline' id='l909' data-llen='21044:21067'>　於乾坤之動靜故次章又申言乾坤之廣大焉乾坤</span><br/>
<span class='tline' id='l910' data-llen='21067:21090'>　之廣大即人道之所效法也故次章又即天地之易</span><br/>
<span class='tline' id='l911' data-llen='21090:21113'>　以參人性之道義不離乎言動也故次章因象推爻</span><br/>
<span class='tline' id='l912' data-llen='21113:21136'>　舉七爻以明人事之變化焉言動之有疑當決之於</span><br/>
<span class='tline' id='l913' data-llen='21136:21159'>　神明之筮蓍故次章明大衍之占法皆神之所爲也</span><br/>
<span class='tline' id='l914' data-llen='21159:21182'>　故次章論至精至變歸之至神焉夫至精以極深故</span><br/>
<span class='tline' id='l915' data-llen='21182:21205'>　能開物至變以研幾故能成務故開物成務之章次</span><br/>
<span class='tline' id='l916' data-llen='21205:21232'><a onclick="displayPageImage('KR1a0075', 'WYG', '015-51b' );" name="015-51b" class="pb">[015-51b] <img width="20"  src="/static/img/kanseki-5.png"/></a></span><br/>
<span class='tline' id='l917' data-llen='21232:21255'>　之開物成務之詳皆使民㑹乾坤之藴以明善誠身</span><br/>
<span class='tline' id='l918' data-llen='21255:21278'>　也聖人達明誠之教於天下則爲事業君子體明誠</span><br/>
<span class='tline' id='l919' data-llen='21278:21301'>　之學於一身則爲德行故事業德行之章爲上繫之</span><br/>
<span class='tline' id='l920' data-llen='21301:21306'>　終焉</span><br/>
<span class='tline' id='l921' data-llen='21306:21309'>　</span><br/>
<span class='tline' id='l922' data-llen='21309:21312'>　</span><br/>
<span class='tline' id='l923' data-llen='21312:21315'>　</span><br/>
<span class='tline' id='l924' data-llen='21315:21325'>　周易衍義卷十五</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0075', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:197'>欽定四庫全書　　　　　經部一</span>
<span class='tline' id='l9' data-llen='197:213'>　周易衍義　　　　　　　易類</span>
<span class='tline' id='l10' data-llen='213:219'>　　提要</span>
<span class='tline' id='l11' data-llen='219:245'>　　　　<span class='krp-note'>臣/</span>等謹案周易衍義十六卷元胡震撰震自</span>
<span class='tline' id='l12' data-llen='245:268'>　　　　署曰廬山深溪又題將仕佐郎南康路儒學</span>
<span class='tline' id='l13' data-llen='268:291'>　　　　致仕教授書前有自序作於大徳乙巳葢成</span>
<span class='tline' id='l14' data-llen='291:314'>　　　　宗九年也又有其子光大識語稱幾成書而</span>
<span class='tline' id='l15' data-llen='314:337'>　　　　下世後十年始克纂集成編則其書實成於</span>
<span class='tline' id='l16' data-llen='337:363'><a onclick="displayPageImage('KR1a0075', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='363:386'>　　　　光大之手矣書中於乾坤二卦卦辭下接彖</span>
<span class='tline' id='l18' data-llen='386:410'>　　　　𫝊繼以釋彖之文言次大象次爻詞下接小</span>
<span class='tline' id='l19' data-llen='410:433'>　　　　象繼以釋爻之文言又置雜卦於序卦之前</span>
<span class='tline' id='l20' data-llen='433:456'>　　　　序次頗為顛倒昔李過作西谿易説改乾坤</span>
<span class='tline' id='l21' data-llen='456:479'>　　　　二卦經文次第割裂文言分附卦爻胡一桂</span>
<span class='tline' id='l22' data-llen='479:502'>　　　　譏其混亂古今此書實同其病前後脱簡亦</span>
<span class='tline' id='l23' data-llen='502:526'>　　　　不一而足或𫝊寫者失其原次故錯紊若此</span>
<span class='tline' id='l24' data-llen='526:550'>　　　　歟其於經文訓詁大都皆舉史事以𤼵明之</span>
<span class='tline' id='l25' data-llen='550:576'><a onclick="displayPageImage('KR1a0075', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='576:599'>　　　　不免太涉泛濫非説經家謹嚴之體然議論</span>
<span class='tline' id='l27' data-llen='599:622'>　　　　尚為平正所引諸儒之解亦頗詳賅多可以</span>
<span class='tline' id='l28' data-llen='622:645'>　　　　備㕘考視言理而空談元妙言數而曼衍奇</span>
<span class='tline' id='l29' data-llen='645:667'>　　　　耦為差善焉乾隆四十五年五月恭校上</span>
<span class='tline' id='l30' data-llen='667:699'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span>
<span class='tline' id='l31' data-llen='699:725'>　　　　　　　　總　校　官　<span class='krp-note'>臣/</span>　陸　費　墀</span>
<span class='tline' id='l33' data-llen='745:771'><a onclick="displayPageImage('KR1a0075', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span>
<span class='tline' id='l34' data-llen='771:779'>周易衍義原序</span>
<span class='tline' id='l35' data-llen='779:803'>易大𫝊曰易之為書也廣大悉備有天道焉有人道焉</span>
<span class='tline' id='l36' data-llen='803:826'>有地道焉又曰夫易開物成務冒天下之道聖人以通</span>
<span class='tline' id='l37' data-llen='826:849'>天下之志以定天下之業以斷天下之疑又曰昔者聖</span>
<span class='tline' id='l38' data-llen='849:872'>人之作易也將以順性命之理如是則易之為易聖人</span>
<span class='tline' id='l39' data-llen='872:895'>經世之書也亦聖人憂世之書也自其畫於伏羲辭於</span>
<span class='tline' id='l40' data-llen='895:918'>文王周公翼於孔子經四聖人手而易始備羲文周公</span>
<span class='tline' id='l41' data-llen='918:941'>之易雖依乎象數而實根乎義理之正孔子之易雖明</span>
<span class='tline' id='l42' data-llen='941:967'><a onclick="displayPageImage('KR1a0075', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span>
<span class='tline' id='l43' data-llen='967:990'>乎義理而象數之妙亦在其中矣昔吴之季札聘魯見</span>
<span class='tline' id='l44' data-llen='990:1013'>易象而喜曰周禮盡在魯矣當是時豈易書唯魯有之</span>
<span class='tline' id='l45' data-llen='1013:1036'>歟抑諸國皆有而吴未有歟宜其見之而喜也自火于</span>
<span class='tline' id='l46' data-llen='1036:1059'>秦六經之書唯易以卜筮存獨得為全書天之未喪斯</span>
<span class='tline' id='l47' data-llen='1059:1082'>文也豈非所以掲萬古人心之日月而開萬古人心之</span>
<span class='tline' id='l48' data-llen='1082:1105'>盲晦歟由漢以來以髙逺探易者不察乎身心性情之</span>
<span class='tline' id='l49' data-llen='1105:1128'>徳人倫日用之常往往求易於天地造化之外以淺近</span>
<span class='tline' id='l50' data-llen='1128:1151'>探易者不明乎五行隂陽之道消息盈虚之理往往論</span>
<span class='tline' id='l51' data-llen='1151:1177'><a onclick="displayPageImage('KR1a0075', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span>
<span class='tline' id='l52' data-llen='1177:1200'>易於䜟緯術數之學是皆未明體用一源顯微無間之</span>
<span class='tline' id='l53' data-llen='1200:1223'>妙道也以言者尚其辭以動者尚其變以制器者尚其</span>
<span class='tline' id='l54' data-llen='1223:1246'>象以卜筮者尚其占易有四象所以示也然易之一經</span>
<span class='tline' id='l55' data-llen='1246:1269'>實備乎六經之體存象辭則該乎詩之作賦正心術則</span>
<span class='tline' id='l56' data-llen='1269:1292'>貫乎書之精一防情偽則著乎禮樂之中和辨吉㓙則</span>
<span class='tline' id='l57' data-llen='1292:1315'>著乎春秋之褒貶人君用之則君道盡人臣用之則臣</span>
<span class='tline' id='l58' data-llen='1315:1338'>道盡聖人用之則道教彰賢人用之則徳業新庶人用</span>
<span class='tline' id='l59' data-llen='1338:1361'>之則悔尤亡象辭云乎哉爻辭云乎哉雖然易者崇陽</span>
<span class='tline' id='l60' data-llen='1361:1387'><a onclick="displayPageImage('KR1a0075', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span>
<span class='tline' id='l61' data-llen='1387:1410'>抑隂之書尊乾而卑坤尊君而卑臣尊父而卑子尊夫</span>
<span class='tline' id='l62' data-llen='1410:1433'>而卑婦尊中國而賤外夷尊君子而賤小人三百八十</span>
<span class='tline' id='l63' data-llen='1433:1456'>四爻之義無非所以存天理正人心扶綱常而垂教於</span>
<span class='tline' id='l64' data-llen='1456:1479'>萬世也是則作易者其有憂患乎不然何以曰聖人以</span>
<span class='tline' id='l65' data-llen='1479:1502'>此洗心退藏於宻愚生賦性愚魯識見庸陋少讀易於</span>
<span class='tline' id='l66' data-llen='1502:1525'>國正何先生子舉編修劉先生均堂長饒先生魯之門</span>
<span class='tline' id='l67' data-llen='1525:1548'>得於耳提面命之際悟於心領意會之表始知易之為</span>
<span class='tline' id='l68' data-llen='1548:1571'>易大之為天地幽之為鬼神明之為人物吉㓙消長之</span>
<span class='tline' id='l69' data-llen='1571:1597'><a onclick="displayPageImage('KR1a0075', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span>
<span class='tline' id='l70' data-llen='1597:1620'>理進退存亡之道脩齊治平之本皆不外乎此易也謹</span>
<span class='tline' id='l71' data-llen='1620:1643'>以平日父師之訓筆而輯之為成書附以程朱張楊先</span>
<span class='tline' id='l72' data-llen='1643:1666'>賢之確語有益於世教者名之曰周易衍義極知僣踰</span>
<span class='tline' id='l73' data-llen='1666:1689'>願就有道而正焉大徳乙巳良月將仕佐郎南康路儒</span>
<span class='tline' id='l74' data-llen='1689:1701'>學致仕教授深溪胡震序</span>
<span class='tline' id='l75' data-llen='1701:1724'>先子生平嗜書貫穿經史暮年尤研心周易述為衍義</span>
<span class='tline' id='l76' data-llen='1724:1747'>幾成書而下世易簀之際呼光大前曰周易一經非特</span>
<span class='tline' id='l77' data-llen='1747:1770'>占筮之書可施而正心脩身齊家治國之道備焉予一</span>
<span class='tline' id='l78' data-llen='1770:1796'><a onclick="displayPageImage('KR1a0075', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span>
<span class='tline' id='l79' data-llen='1796:1819'>生燈窻精勤在此一經身後汝其為我輯次補闕以成</span>
<span class='tline' id='l80' data-llen='1819:1842'>全書如遇當路者有知得以鋟梓行於世或者有補於</span>
<span class='tline' id='l81' data-llen='1842:1865'>脩已治人之君子而亦不負父師之訓予其可以瞑目</span>
<span class='tline' id='l82' data-llen='1865:1888'>九原矣切勿秘之光大無所肖似而先子棄背殆將十</span>
<span class='tline' id='l83' data-llen='1888:1911'>載甫克遂成先志纂集成編謹附書于卷首以俟當世</span>
<span class='tline' id='l84' data-llen='1911:1920'>先達肯為品題者</span>
<span class='tline' id='l85' data-llen='1920:1923'>　</span>
<span class='tline' id='l86' data-llen='1923:1932'>　周易衍義原序</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0075', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:211'>　周易衍義卷十一　　　　　元　胡震　撰</span>
<span class='tline' id='l10' data-llen='211:221'>䷫<span class='krp-note'>巽下/乾上</span></span>
<span class='tline' id='l11' data-llen='221:244'>姤女壯勿用取女彖曰姤遇也柔遇剛也勿用取女不</span>
<span class='tline' id='l12' data-llen='244:267'>可與長也天地相遇品物咸章也剛遇中正天下大行</span>
<span class='tline' id='l13' data-llen='267:277'>也姤之時義大矣哉</span>
<span class='tline' id='l14' data-llen='277:300'>　隂長則陽消女壯則男弱姤雖一隂始生自是而長</span>
<span class='tline' id='l15' data-llen='300:323'>　漸以盛矣是女之將長壯也故戒勿用取如是之女</span>
<span class='tline' id='l16' data-llen='323:349'><a onclick="displayPageImage('KR1a0075', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='349:372'>　夫遇一隂一陽也而有隂陽之理焉有隂陽之類焉</span>
<span class='tline' id='l18' data-llen='372:395'>　隂陽之理有健順有剛柔有動靜有仁義有春秋有</span>
<span class='tline' id='l19' data-llen='395:418'>　闔闢此聖人於天地之經君臣之義不敢有一毫輕</span>
<span class='tline' id='l20' data-llen='418:441'>　重於其間也隂陽之類有生殺焉有淑慝焉有暗明</span>
<span class='tline' id='l21' data-llen='441:464'>　有君子有小人有中國外夷此聖人於夫婦之際女</span>
<span class='tline' id='l22' data-llen='464:487'>　壯之患未嘗無所抑揚於其間也且遇之時一隂始</span>
<span class='tline' id='l23' data-llen='487:510'>　生之時隂柔將長之時驗之于氣其殺氣方萌之機</span>
<span class='tline' id='l24' data-llen='510:533'>　歟其陽氣漸衰之兆歟觀之于人其惡念始興之頃</span>
<span class='tline' id='l25' data-llen='533:559'><a onclick="displayPageImage('KR1a0075', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='559:582'>　歟其小人將盛之朕歟其外夷將殷之初歟聖人於</span>
<span class='tline' id='l27' data-llen='582:605'>　此崇陽抑隂則不能不為君子愛既曰女壯言一隂</span>
<span class='tline' id='l28' data-llen='605:628'>　已有敵五陽之志也又曰勿用取女戒五陽勿輕一</span>
<span class='tline' id='l29' data-llen='628:651'>　隂之微而親暱之也蓋夫婦之道人倫之本今始以</span>
<span class='tline' id='l30' data-llen='651:674'>　一柔而為五剛之宗是女之壯而淫姣者女之壯而</span>
<span class='tline' id='l31' data-llen='674:697'>　妄應者取此女以配身必至斁彞敗倫傷風亂俗其</span>
<span class='tline' id='l32' data-llen='697:720'>　禍有不可勝言者類推之惡念方長而勿用為惡者</span>
<span class='tline' id='l33' data-llen='720:743'>　此道也小人方壯而勿用與小人者此道也外夷方</span>
<span class='tline' id='l34' data-llen='743:769'><a onclick="displayPageImage('KR1a0075', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='769:792'>　壯而勿用縱外夷者此道也此勿用取女之戒聖人</span>
<span class='tline' id='l36' data-llen='792:816'>　所以致嚴也彖曰姤遇也柔遇剛也此以卦體釋卦名</span>
<span class='tline' id='l37' data-llen='816:839'>　也謂一隂而遇五陽也朱子曰以其本非所望而卒</span>
<span class='tline' id='l38' data-llen='839:862'>　然值之如不期而遇者故為遇遇已非正又一隂而</span>
<span class='tline' id='l39' data-llen='862:885'>　遇五陽則女徳不正如人盡夫也之事勿用取女不</span>
<span class='tline' id='l40' data-llen='885:908'>　可與長也女壯而遇群陽不可與之長久以成家道</span>
<span class='tline' id='l41' data-llen='908:931'>　也大雅曰人日用間誠意十分為善或有一分不好</span>
<span class='tline' id='l42' data-llen='931:954'>　底意思潛發以間於其間此意一發便由邪徑以長</span>
<span class='tline' id='l43' data-llen='954:980'><a onclick="displayPageImage('KR1a0075', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='980:1003'>　姤一隂生五陽便立脚不住了以此見凡於一事一</span>
<span class='tline' id='l45' data-llen='1003:1026'>　念之微苟有不善之當防皆不可忽也天地相遇品</span>
<span class='tline' id='l46' data-llen='1026:1049'>　物咸章也剛遇中正天下大行也姤之時義大矣哉</span>
<span class='tline' id='l47' data-llen='1049:1072'>　此以卦體卦才推廣卦義而贊其大也天地不相遇</span>
<span class='tline' id='l48' data-llen='1072:1095'>　則萬物不生君臣不相遇則政治不興聖賢不相遇</span>
<span class='tline' id='l49' data-llen='1095:1118'>　則道徳不亨事物不相遇則功用不成姤之時與義</span>
<span class='tline' id='l50' data-llen='1118:1141'>　皆甚大也此卦其變為復卦其象五陽遇一隂有邂</span>
<span class='tline' id='l51' data-llen='1141:1159'>　逅相遇之象其占勿用取女防隂長也</span>
<span class='tline' id='l52' data-llen='1159:1185'><a onclick="displayPageImage('KR1a0075', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1185:1201'>象曰天下有風姤后以施命誥四方</span>
<span class='tline' id='l54' data-llen='1201:1224'>　風自天而下物在下而承有姤遇之象自上而下曰</span>
<span class='tline' id='l55' data-llen='1224:1247'>　施以上諭下曰誥風行天下於四方無不入也命施</span>
<span class='tline' id='l56' data-llen='1247:1270'>　於天下於四方無不告也天與萬物相逺而鼓舞之</span>
<span class='tline' id='l57' data-llen='1270:1293'>　以風四方之物無不與風遇也君與萬民相逺而鼓</span>
<span class='tline' id='l58' data-llen='1293:1316'>　舞之以號令四方之民無不與號令遇也湯誥周誥</span>
<span class='tline' id='l59' data-llen='1316:1330'>　之作其亦天下有風之象歟</span>
<span class='tline' id='l60' data-llen='1330:1353'>初六繫于金柅貞吉有攸往見凶羸豕孚蹢躅象曰繫</span>
<span class='tline' id='l61' data-llen='1353:1379'><a onclick="displayPageImage('KR1a0075', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1379:1388'>于金柅柔道牽也</span>
<span class='tline' id='l63' data-llen='1388:1411'>　柅所以止車以金為之其堅剛可知一隂始生靜貞</span>
<span class='tline' id='l64' data-llen='1411:1434'>　則吉往進則凶故二義戒小人使不害君子則有吉</span>
<span class='tline' id='l65' data-llen='1434:1457'>　而无咎然其勢不可止也故以羸豕孚蹢躅曉君子</span>
<span class='tline' id='l66' data-llen='1457:1480'>　深為之備此聖人開小人遷善之門而示君子遏惡</span>
<span class='tline' id='l67' data-llen='1480:1503'>　之道也夫上帝降衷生民秉彞上智下愚同一初也</span>
<span class='tline' id='l68' data-llen='1503:1526'>　本无君子小人之别唯夫氣質不齊而智愚判五性</span>
<span class='tline' id='l69' data-llen='1526:1549'>　感動而善惡分於是全其初者為君子失其初者為</span>
<span class='tline' id='l70' data-llen='1549:1575'><a onclick="displayPageImage('KR1a0075', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1575:1598'>　小人雖曰失其初而本心之真體固未嘗息也此聖</span>
<span class='tline' id='l72' data-llen='1598:1621'>　人所以絶小人而使小人化為君子者良有以也姤</span>
<span class='tline' id='l73' data-llen='1621:1644'>　之初六聖人所以開小人遷善之門者想曰異端之</span>
<span class='tline' id='l74' data-llen='1644:1667'>　學得罪於名教功利之謀貽禍於天下故告之以繫</span>
<span class='tline' id='l75' data-llen='1667:1690'>　于金柅之說欲其退而省過失退而察言行退而雪</span>
<span class='tline' id='l76' data-llen='1690:1713'>　忿慾之隙退而折邪念之衡度可以進善而得吉也</span>
<span class='tline' id='l77' data-llen='1713:1736'>　又戒之以有攸往凶之說誠恐其進而謀國家進而</span>
<span class='tline' id='l78' data-llen='1736:1759'>　揚惡行進而逐功利進而毒天下將以播其不善而</span>
<span class='tline' id='l79' data-llen='1759:1785'><a onclick="displayPageImage('KR1a0075', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1785:1808'>　得凶也靜貞補過則可以吉行而遂非則不可以吉</span>
<span class='tline' id='l81' data-llen='1808:1831'>　此聖人所以開小人者深矣及聖人示君子遏欲之</span>
<span class='tline' id='l82' data-llen='1831:1854'>　道則曰羸豕孚蹢躅豕雖羸弱而中心之誠在於蹢</span>
<span class='tline' id='l83' data-llen='1854:1877'>　躅猶小人雖微弱而中心之誠在於害正履霜之始</span>
<span class='tline' id='l84' data-llen='1877:1900'>　當知堅冰之戒一隂之生當防否剥之機此聖人所</span>
<span class='tline' id='l85' data-llen='1900:1923'>　以為君子謀者至矣象曰柔道牽也以柔道牽引而</span>
<span class='tline' id='l86' data-llen='1923:1946'>　進故止之也雖然隂陽消長數也而扶陽抑隂又易</span>
<span class='tline' id='l87' data-llen='1946:1969'>　之所以參天地而贊化育也程氏曰隂長則陽消固</span>
<span class='tline' id='l88' data-llen='1969:1995'><a onclick="displayPageImage('KR1a0075', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1995:2019'>　止初使不得進則陽剛貞正之道安吉也若不有以繫</span>
<span class='tline' id='l90' data-llen='2019:2042'>　而止之聽其往而進則漸盛而害於陽是見凶也徐</span>
<span class='tline' id='l91' data-llen='2042:2065'>　氏曰金柅謂九二也繫牽柔方進而遇二則牽於二</span>
<span class='tline' id='l92' data-llen='2065:2076'>　而止故曰繫于金柅</span>
<span class='tline' id='l93' data-llen='2076:2098'>九二包有魚无咎不利賓象曰包有魚義不及賓也</span>
<span class='tline' id='l94' data-llen='2098:2121'>　姤遇也二與初密比相遇者也在他卦則初正應於</span>
<span class='tline' id='l95' data-llen='2121:2144'>　四在姤則以遇為重相遇之道主於専一則可魚隂</span>
<span class='tline' id='l96' data-llen='2144:2167'>　美之物隂柔之質鮮克貞固群陽在上又有相應之</span>
<span class='tline' id='l97' data-llen='2167:2193'><a onclick="displayPageImage('KR1a0075', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2193:2216'>　者二之於初若能固畜之如苞苴之有魚則為无咎</span>
<span class='tline' id='l99' data-llen='2216:2239'>　賓自外來者也不利賓不可及外人也夫遇之為道</span>
<span class='tline' id='l100' data-llen='2239:2262'>　三則雜一則専二則分天地絪緼萬物化醇三人同</span>
<span class='tline' id='l101' data-llen='2262:2285'>　行則損一人甚矣遇道之貴於専一也昔者夏桀遇</span>
<span class='tline' id='l102' data-llen='2285:2308'>　一伊尹不能使之一心於我使之五就湯是以有南</span>
<span class='tline' id='l103' data-llen='2308:2331'>　巢之禍魯莊遇文姜不能制之一心於我使之滛遇</span>
<span class='tline' id='l104' data-llen='2331:2354'>　於齊邦是以有彭生之禍項籍遇一韓信不能容之</span>
<span class='tline' id='l105' data-llen='2354:2377'>　使一心於我使往於漢祖是以有垓下之辱遇道不</span>
<span class='tline' id='l106' data-llen='2377:2403'><a onclick="displayPageImage('KR1a0075', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2403:2427'>　専一其禍有如此者九二之遇初能包容統制而一其</span>
<span class='tline' id='l108' data-llen='2427:2450'>　心則其待已也必恭事已也必忠嚮我也必専彼此</span>
<span class='tline' id='l109' data-llen='2450:2473'>　融通心志貫徹又何咎焉使二之遇初不能包容統</span>
<span class='tline' id='l110' data-llen='2473:2496'>　制而一其心則其遇我也其心必不誠其忠必不盡</span>
<span class='tline' id='l111' data-llen='2496:2519'>　既向乎此又向乎彼於己何利焉象曰義不及賓也</span>
<span class='tline' id='l112' data-llen='2519:2542'>　九二與初遇之最早者也九三九四二賓其至已晚</span>
<span class='tline' id='l113' data-llen='2542:2565'>　矣安得利以及之乎因是論之天下之事變化雖無</span>
<span class='tline' id='l114' data-llen='2565:2588'>　窮其究則一也使之從天理則不可復從人欲使之</span>
<span class='tline' id='l115' data-llen='2588:2614'><a onclick="displayPageImage('KR1a0075', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2614:2637'>　從君子則不可復從小人朱氏曰二與初遇為包有</span>
<span class='tline' id='l117' data-llen='2637:2660'>　魚之象然制之有已故猶可以无咎若不制而使遇</span>
<span class='tline' id='l118' data-llen='2660:2683'>　於衆則為害廣矣古者有分土無分民得道則歸往</span>
<span class='tline' id='l119' data-llen='2683:2706'>　失道則攜持而去无逺近内外之間顧遇民之道如</span>
<span class='tline' id='l120' data-llen='2706:2717'>　何耳此二所以无咎</span>
<span class='tline' id='l121' data-llen='2717:2740'>九三臀无膚其行次且厲无大咎象曰其行次且行未</span>
<span class='tline' id='l122' data-llen='2740:2744'>牽也</span>
<span class='tline' id='l123' data-llen='2744:2767'>　遇剛不中求遇不得危懼而止猶可以無大過也遇</span>
<span class='tline' id='l124' data-llen='2767:2793'><a onclick="displayPageImage('KR1a0075', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2793:2816'>　之為道中正而已君臣求遇不以道則亂亡之階也</span>
<span class='tline' id='l126' data-llen='2816:2839'>　夫婦求遇不以道則婬亂之志也朋友求遇不以道</span>
<span class='tline' id='l127' data-llen='2839:2862'>　則朋比之徒也世之非道求遇者很者遂之而不知</span>
<span class='tline' id='l128' data-llen='2862:2885'>　警愚者蔽之而不知警詐者文之而不知警誇者諱</span>
<span class='tline' id='l129' data-llen='2885:2908'>　之而不知警怠者安之而不知警其危而知止者幾</span>
<span class='tline' id='l130' data-llen='2908:2931'>　何人歟姤之九三重剛不中初非己應而志欲遇之</span>
<span class='tline' id='l131' data-llen='2931:2954'>　是以妄而求遇也上無正應而已欲遇之是以妄而</span>
<span class='tline' id='l132' data-llen='2954:2977'>　求遇也以妄求遇宜其無所遇也且為二所忌惡所</span>
<span class='tline' id='l133' data-llen='2977:3003'><a onclick="displayPageImage('KR1a0075', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3003:3026'>　居不安如臀之无膚也欲進求合又不能行次且也</span>
<span class='tline' id='l135' data-llen='3026:3049'>　於此時能惕懼自警則猶可以不至於大過而得補</span>
<span class='tline' id='l136' data-llen='3049:3072'>　過之道也象曰行未牽也未有以促其行也雖然三</span>
<span class='tline' id='l137' data-llen='3072:3095'>　之求遇而無所遇人以為三之不幸吾以為三之大</span>
<span class='tline' id='l138' data-llen='3095:3118'>　幸何也人以非道而求遇使其獲遇則以惡遇惡以</span>
<span class='tline' id='l139' data-llen='3118:3141'>　邪遇邪内以危四體外以危四海其禍有不可勝言</span>
<span class='tline' id='l140' data-llen='3141:3164'>　者使李斯不遇於秦未必有焚書之禍王莽不遇於</span>
<span class='tline' id='l141' data-llen='3164:3187'>　漢未必成盜國之禍是不遇者固小人之福而遇者</span>
<span class='tline' id='l142' data-llen='3187:3213'><a onclick="displayPageImage('KR1a0075', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3213:3236'>　乃小人之禍也臀无膚其行次且人以為九三不遇</span>
<span class='tline' id='l144' data-llen='3236:3259'>　之不幸吾以為是足以啓其危厲之心乃九三之大</span>
<span class='tline' id='l145' data-llen='3259:3282'>　幸也三剛正而處巽有不終迷之義楊氏曰孔明說</span>
<span class='tline' id='l146' data-llen='3282:3305'>　先主謂中原已為操所得了江東已為吳所得吳不</span>
<span class='tline' id='l147' data-llen='3305:3323'>　可圖而可以為援此次且而无大咎也</span>
<span class='tline' id='l148' data-llen='3323:3341'>九四包无魚起凶象曰无魚之凶逺民也</span>
<span class='tline' id='l149' data-llen='3341:3364'>　四與初為應初已與二相遇况九四不中不正又逺</span>
<span class='tline' id='l150' data-llen='3364:3387'>　於初无徳无位上失其道失其民也起者妄動也彼</span>
<span class='tline' id='l151' data-llen='3387:3413'><a onclick="displayPageImage('KR1a0075', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3413:3436'>　得則此失四既失所遇安處順守可也苟妄動而求</span>
<span class='tline' id='l153' data-llen='3436:3459'>　必得之則凶夫人心之從違吉凶禍福之所由判九</span>
<span class='tline' id='l154' data-llen='3459:3482'>　四居大臣之位有徳則有人焉往而不吉惟其不中</span>
<span class='tline' id='l155' data-llen='3482:3505'>　不正徳不足以係人心則廉者惡其貪公者惡其私</span>
<span class='tline' id='l156' data-llen='3505:3529'>　正者惡其虐失道寡助親戚亦畔之何往而不凶象曰</span>
<span class='tline' id='l157' data-llen='3529:3552'>　逺民也無道而逺民其凶也宜抑嘗聞之古者公卿</span>
<span class='tline' id='l158' data-llen='3552:3575'>　以合民心為已責唯恐民心之不我合故有不遇之</span>
<span class='tline' id='l159' data-llen='3575:3598'>　憂後世下有意於趨附上無意於包荒故民庶有不</span>
<span class='tline' id='l160' data-llen='3598:3624'><a onclick="displayPageImage('KR1a0075', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3624:3647'>　遇之憂而公卿無不遇之憂孰知夫不遇於公卿特</span>
<span class='tline' id='l162' data-llen='3647:3670'>　無以為進身之地而不合於民庶則無以一四海叛</span>
<span class='tline' id='l163' data-llen='3670:3693'>　離之心也此初不遇於四之貴不足憂而四之不遇</span>
<span class='tline' id='l164' data-llen='3693:3716'>　於初之賤乃大有可憂者存也遇之為遇君子其可</span>
<span class='tline' id='l165' data-llen='3716:3723'>　不深思耶</span>
<span class='tline' id='l166' data-llen='3723:3746'>九五以把包瓜含章有隕自天象曰九五含章中正也</span>
<span class='tline' id='l167' data-llen='3746:3757'>有隕自天志不舍命也</span>
<span class='tline' id='l168' data-llen='3757:3780'>　把木髙而葉大處髙體大而可以包物者把也瓜者</span>
<span class='tline' id='l169' data-llen='3780:3807'><a onclick="displayPageImage('KR1a0075', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3807:3830'>　美實之在下者也美而居下側微之賢也九五居尊</span>
<span class='tline' id='l171' data-llen='3830:3853'>　位而下求賢才以至髙而求至下有以把包瓜之象</span>
<span class='tline' id='l172' data-llen='3853:3876'>　能自降屈如此又其内藴中正之徳充實章美以中</span>
<span class='tline' id='l173' data-llen='3876:3899'>　正之道求天下之賢未有不遇者也有隕自天猶云</span>
<span class='tline' id='l174' data-llen='3899:3922'>　自天而降言必得之也夫人才之生未有不關於天</span>
<span class='tline' id='l175' data-llen='3922:3945'>　意而君徳之所存乃天命之所存也文王之下車與</span>
<span class='tline' id='l176' data-llen='3945:3968'>　夷王之下堂而見諸侯似也而渭水之卜天之畀文</span>
<span class='tline' id='l177' data-llen='3968:3991'>　王者不以畀夷王宣王之接下與元帝之好賢似也</span>
<span class='tline' id='l178' data-llen='3991:4018'><a onclick="displayPageImage('KR1a0075', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4018:4041'>　而天生之佐天之佑宣王者不以佑元帝何哉賢者</span>
<span class='tline' id='l180' data-llen='4041:4064'>　之在國家其孰非上帝之所賚而上帝所降之衷未</span>
<span class='tline' id='l181' data-llen='4064:4087'>　克全之則帝賚之弼亦未有以得之也故九五之有</span>
<span class='tline' id='l182' data-llen='4087:4110'>　隕自天吾不歸重於以把包瓜之事而歸重於含章</span>
<span class='tline' id='l183' data-llen='4110:4133'>　蓄美之徳也孟子不遇魯侯天也非天不佑孟子天</span>
<span class='tline' id='l184' data-llen='4133:4156'>　不以孟子佑魯侯也伊尹遇於成湯者天也非天之</span>
<span class='tline' id='l185' data-llen='4156:4179'>　私伊尹也天以伊尹畀成湯也孟子以臧倉之毁歸</span>
<span class='tline' id='l186' data-llen='4179:4202'>　之天而伊尹亦以為天使為先覺覺後覺耳夫以魯</span>
<span class='tline' id='l187' data-llen='4202:4229'><a onclick="displayPageImage('KR1a0075', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4229:4252'>　侯成湯俱有愛賢之心而天命之去留乃爾何哉亦</span>
<span class='tline' id='l189' data-llen='4252:4275'>　以含章之徳湯有之而魯侯無之耳然則天命之向</span>
<span class='tline' id='l190' data-llen='4275:4298'>　違不可得而見賢人之向違即天意之向違也故曰</span>
<span class='tline' id='l191' data-llen='4298:4321'>　中正也謂其含中正之徳也又曰志不舍命也謂其</span>
<span class='tline' id='l192' data-llen='4321:4344'>　不違天理也朱子曰瓜隂物之在下者甘美而善潰</span>
<span class='tline' id='l193' data-llen='4344:4367'>　把髙大堅實之木五陽剛中正主卦於上而下防始</span>
<span class='tline' id='l194' data-llen='4367:4390'>　生必潰之隂其象如此然隂陽迭勝時運之常若能</span>
<span class='tline' id='l195' data-llen='4390:4413'>　含晦章美靜以制之則可以回造化矣有隕自天本</span>
<span class='tline' id='l196' data-llen='4413:4440'><a onclick="displayPageImage('KR1a0075', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4440:4463'>　無而倐有之象言能回造化則陽氣復自天而隕復</span>
<span class='tline' id='l198' data-llen='4463:4486'>　生上來都換了這時節張載曰以把包瓜文王事紂</span>
<span class='tline' id='l199' data-llen='4486:4509'>　之道也厚下以防中潰盡人謀而聽天命者歟朱氏</span>
<span class='tline' id='l200' data-llen='4509:4532'>　曰九五含章下九二以防民之潰者人也盡人謀則</span>
<span class='tline' id='l201' data-llen='4532:4555'>　有時而勝天然或不勝至於隕越者亦天也瓜譬則</span>
<span class='tline' id='l202' data-llen='4555:4578'>　民瓜雖可欲而潰必自内始九五之志謂天之所命</span>
<span class='tline' id='l203' data-llen='4578:4601'>　以佑下民者在我有隕越者自天隕之吾終不舍天</span>
<span class='tline' id='l204' data-llen='4601:4624'>　之命也含章楊氏以含其耀而不矜五之下二如以</span>
<span class='tline' id='l205' data-llen='4624:4651'><a onclick="displayPageImage('KR1a0075', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4651:4674'>　把包瓜二之從五如命從天降而決起盍歸之志君</span>
<span class='tline' id='l207' data-llen='4674:4697'>　臣相遇如此一小人雖壯何足慮也此堯舜相遇何</span>
<span class='tline' id='l208' data-llen='4697:4707'>　憂乎驩兠孔壬也</span>
<span class='tline' id='l209' data-llen='4707:4726'>上九姤其角吝无咎象曰姤其角上窮吝也</span>
<span class='tline' id='l210' data-llen='4726:4749'>　人有柔而求遇者有巽順而求遇者有阿諛而求容</span>
<span class='tline' id='l211' data-llen='4749:4773'>　者有善柔而無節義以相與者有緘黙而無直諒以相</span>
<span class='tline' id='l212' data-llen='4773:4796'>　告者求遇如此則狐趨狗媚者若人也摇尾乞憐者</span>
<span class='tline' id='l213' data-llen='4796:4819'>　若人也面從而退有後言者若人也幸而有剛徳以</span>
<span class='tline' id='l214' data-llen='4819:4846'><a onclick="displayPageImage('KR1a0075', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4846:4869'>　為遇合之道則又有姤其角吝无所歸咎之說何耶</span>
<span class='tline' id='l216' data-llen='4869:4892'>　曰人之求遇所以用其剛者有二道曰謙徳也曰順</span>
<span class='tline' id='l217' data-llen='4892:4915'>　徳也以謙徳而用剛則必能自卑以尊人降心以求</span>
<span class='tline' id='l218' data-llen='4915:4938'>　道舍己從人而與人為善也以順徳而用剛其孝悌</span>
<span class='tline' id='l219' data-llen='4938:4961'>　之行必可以感人之善心清和之貌必可以消人之</span>
<span class='tline' id='l220' data-llen='4961:4984'>　厲氣肅穆之容必可以格人之敬心今上九以剛居</span>
<span class='tline' id='l221' data-llen='4984:5007'>　上不中不正以剛居上則髙亢如角無復謙徳之剛</span>
<span class='tline' id='l222' data-llen='5007:5030'>　處極則觸擊之剛無復順徳之剛愛人者人恒愛之</span>
<span class='tline' id='l223' data-llen='5030:5057'><a onclick="displayPageImage('KR1a0075', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5057:5080'>　敬人者人恒敬之我之不中不正而髙亢觸擊如此</span>
<span class='tline' id='l225' data-llen='5080:5103'>　人誰與之宜其不遇而可羞吝且無所歸咎于人也</span>
<span class='tline' id='l226' data-llen='5103:5130'><a onclick="displayPageImage('KR1a0075', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span>
<span class='tline' id='l227' data-llen='5130:5140'>䷬<span class='krp-note'>坤下/兌上</span></span>
<span class='tline' id='l228' data-llen='5140:5163'>萃亨王假有廟利見大人亨利貞用大牲吉利有攸往</span>
<span class='tline' id='l229' data-llen='5163:5186'>彖曰萃聚也順以說剛中而應故聚也王假有廟致孝</span>
<span class='tline' id='l230' data-llen='5186:5209'>享也利見大人亨聚以正也用大牲吉利有攸往順天</span>
<span class='tline' id='l231' data-llen='5209:5227'>命也觀其所聚而天地萬物之情可見矣</span>
<span class='tline' id='l232' data-llen='5227:5250'>　萃者聚也天下生聚全盛之極也王者萃聚天下之</span>
<span class='tline' id='l233' data-llen='5250:5273'>　道至於有廟極也羣生至衆也而可一其歸仰人心</span>
<span class='tline' id='l234' data-llen='5273:5296'>　莫知其鄉也而能致其誠敬鬼神之不可度也而能</span>
<span class='tline' id='l235' data-llen='5296:5323'><a onclick="displayPageImage('KR1a0075', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span>
<span class='tline' id='l236' data-llen='5323:5346'>　致其來格天下萃合人心總攝衆志之道非一其至</span>
<span class='tline' id='l237' data-llen='5346:5369'>　大莫過於宗廟故王者萃天下之道至於有廟則萃</span>
<span class='tline' id='l238' data-llen='5369:5392'>　道之至也人聚則亂物聚則爭事聚則煩必得大人</span>
<span class='tline' id='l239' data-llen='5392:5415'>　以治之故利見大人乃亨也萃不以正人萃為苟合</span>
<span class='tline' id='l240' data-llen='5415:5438'>　財聚為悖入故利貞萃者豐厚之時其用宜稱故用</span>
<span class='tline' id='l241' data-llen='5438:5461'>　大牲吉夫不能有為者力不足也當萃之時興功立</span>
<span class='tline' id='l242' data-llen='5461:5484'>　事得可為之時故利有攸往夫萃聚之世天下所同</span>
<span class='tline' id='l243' data-llen='5484:5507'>　尊者莫大於宗廟天下所同尊者莫踰於大徳蕞爾</span>
<span class='tline' id='l244' data-llen='5507:5534'><a onclick="displayPageImage('KR1a0075', 'WYG', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span>
<span class='tline' id='l245' data-llen='5534:5557'>　豺狼猶知報本烏鳥微物尚知反哺王者統攝萬區</span>
<span class='tline' id='l246' data-llen='5557:5580'>　齊一衆志苟不知嚴於宗廟則無以起天下孝思之</span>
<span class='tline' id='l247' data-llen='5580:5603'>　心無以動天下有孚顒若之誠不得為萃之正如禮</span>
<span class='tline' id='l248' data-llen='5603:5626'>　何沔彼流水朝宗于海維天有極衆星環拱以同類</span>
<span class='tline' id='l249' data-llen='5626:5649'>　之人羣然而合林然而聚苟不宗主乎大徳則無以</span>
<span class='tline' id='l250' data-llen='5649:5672'>　合天下歸極之心無以致天下尊親之念亦不得為</span>
<span class='tline' id='l251' data-llen='5672:5695'>　萃之正如義何上無格廟報本之地是萃人心而不</span>
<span class='tline' id='l252' data-llen='5695:5718'>　以正安得行其用大牲之禮下無尊君親上之心是</span>
<span class='tline' id='l253' data-llen='5718:5745'><a onclick="displayPageImage('KR1a0075', 'WYG', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span>
<span class='tline' id='l254' data-llen='5745:5768'>　亦萃人心而不以正安得其利有攸往之利玩萃之</span>
<span class='tline' id='l255' data-llen='5768:5791'>　卦則王假有廟利見大人皆當于亨利貞而用大牲</span>
<span class='tline' id='l256' data-llen='5791:5814'>　吉在於有廟見之利有攸往在于利見大人見之也</span>
<span class='tline' id='l257' data-llen='5814:5837'>　彖曰萃聚也順以說剛中而應故聚也此以卦徳卦</span>
<span class='tline' id='l258' data-llen='5837:5860'>　體釋卦名也坤順兊說上以說道使民而順於人心</span>
<span class='tline' id='l259' data-llen='5860:5883'>　下說上之政令而順於上九五以剛中為萃之主下</span>
<span class='tline' id='l260' data-llen='5883:5906'>　有六二柔中之臣應之君臣聚會以聚天下具是四</span>
<span class='tline' id='l261' data-llen='5906:5929'>　者然後能聚不然民不可得而聚矣王假有廟致孝</span>
<span class='tline' id='l262' data-llen='5929:5956'><a onclick="displayPageImage('KR1a0075', 'WYG', '011-16a' );" name="011-16a" class="pb">[011-16a] <img width="20"  src="/static/img/kanseki-5.png"/></a></span>
<span class='tline' id='l263' data-llen='5956:5979'>　享也利見大人亨聚以正也王假祖考則諸侯大夫</span>
<span class='tline' id='l264' data-llen='5979:6002'>　士皆來助祭各致其誠永錫爾類各致其孝報本反</span>
<span class='tline' id='l265' data-llen='6002:6025'>　始教民不忘其親天下既聚未見大人其萃未必正</span>
<span class='tline' id='l266' data-llen='6025:6048'>　既見大人則民志定人倫正物情相交而亨用大牲</span>
<span class='tline' id='l267' data-llen='6048:6071'>　吉利有攸往順天命也天命天理也此見假有廟而</span>
<span class='tline' id='l268' data-llen='6071:6094'>　用大牲見大人而有攸往皆循天理之正也觀其所</span>
<span class='tline' id='l269' data-llen='6094:6117'>　聚而天地萬物之情可見矣徐氏曰天地萬物髙下</span>
<span class='tline' id='l270' data-llen='6117:6140'>　散殊感則見其情之通恒則見其情之久聚則見其</span>
<span class='tline' id='l271' data-llen='6140:6167'><a onclick="displayPageImage('KR1a0075', 'WYG', '011-16b' );" name="011-16b" class="pb">[011-16b] <img width="20"  src="/static/img/kanseki-5.png"/></a></span>
<span class='tline' id='l272' data-llen='6167:6188'>　情之同不於其聚而觀之情之一者不可得而</span>
<span class='tline' id='l273' data-llen='6188:6211'>　見矣楊氏曰昔者天下之散也何從而聚也刑措不</span>
<span class='tline' id='l274' data-llen='6211:6234'>　用之治生於反商政之日煙火萬里之富生於除秦</span>
<span class='tline' id='l275' data-llen='6234:6257'>　網之時是可忘哉王假有廟用大牲吉所以報萃之</span>
<span class='tline' id='l276' data-llen='6257:6280'>　所從而不敢有也今者天下之聚也誰得而散也永</span>
<span class='tline' id='l277' data-llen='6280:6303'>　嘉之禍生於平吳之初天寳之亂生於開元之治是</span>
<span class='tline' id='l278' data-llen='6303:6326'>　可懼哉利見大人者必求大人之助屈己以見之利</span>
<span class='tline' id='l279' data-llen='6326:6349'>　貞者必守以貞正之道無逸以終之所以待萃之所</span>
<span class='tline' id='l280' data-llen='6349:6376'><a onclick="displayPageImage('KR1a0075', 'WYG', '011-17a' );" name="011-17a" class="pb">[011-17a] <img width="20"  src="/static/img/kanseki-5.png"/></a></span>
<span class='tline' id='l281' data-llen='6376:6399'>　終而不敢恃也此卦其變為大畜卦其象澤上於地</span>
<span class='tline' id='l282' data-llen='6399:6415'>　水積而萃聚之象其占亨利貞也</span>
<span class='tline' id='l283' data-llen='6415:6433'>象曰澤上於地萃君子以除戎器戒不虞</span>
<span class='tline' id='l284' data-llen='6433:6456'>　澤上於地水積而不流為萃聚之象而隄防不固則</span>
<span class='tline' id='l285' data-llen='6456:6479'>　有潰散之虞水上必下水聚必散寧免不虞之決衆</span>
<span class='tline' id='l286' data-llen='6479:6502'>　聚必爭物聚必奪寧免不虞之變聚土謹防所以戒</span>
<span class='tline' id='l287' data-llen='6502:6525'>　澤之不虞也聚工飾器所以戒國之不虞也防壊則</span>
<span class='tline' id='l288' data-llen='6525:6548'>　決必至備弛則人生心不知用萃者也除謂簡治也</span>
<span class='tline' id='l289' data-llen='6548:6575'><a onclick="displayPageImage('KR1a0075', 'WYG', '011-17b' );" name="011-17b" class="pb">[011-17b] <img width="20"  src="/static/img/kanseki-5.png"/></a></span>
<span class='tline' id='l290' data-llen='6575:6594'>　去弊惡也不虞出於意料之外謂戎事也</span>
<span class='tline' id='l291' data-llen='6594:6617'>初六有孚不終乃亂乃萃若號一握為笑勿恤往无咎</span>
<span class='tline' id='l292' data-llen='6617:6629'>象曰乃亂乃萃其志亂也</span>
<span class='tline' id='l293' data-llen='6629:6652'>　初六上應九四而隔於三二二隂當萃之時柔無守</span>
<span class='tline' id='l294' data-llen='6652:6675'>　正之節不能自守是有孚不終志亂而妄聚也若號</span>
<span class='tline' id='l295' data-llen='6675:6698'>　呼正應則衆以為笑但勿恤而往求正應則无咎也</span>
<span class='tline' id='l296' data-llen='6698:6721'>　夫求聚之初莫要於守吾心之誠莫患於顧流俗之</span>
<span class='tline' id='l297' data-llen='6721:6744'>　議内失其求正之誠外摇於世俗之議則失其所以</span>
<span class='tline' id='l298' data-llen='6744:6771'><a onclick="displayPageImage('KR1a0075', 'WYG', '011-18a' );" name="011-18a" class="pb">[011-18a] <img width="20"  src="/static/img/kanseki-5.png"/></a></span>
<span class='tline' id='l299' data-llen='6771:6794'>　為萃之道柳宗元之仕始以忤姦臣竇參而得君其</span>
<span class='tline' id='l300' data-llen='6794:6817'>　求正應之心亦誠矣未幾乃入王叔文之黨是皆誠</span>
<span class='tline' id='l301' data-llen='6817:6840'>　意不終移於流俗而亂其㑹聚之道也夫子周旋於</span>
<span class='tline' id='l302' data-llen='6840:6863'>　周末丈人桀溺皆嘲其為辟人之士而其徒未嘗一</span>
<span class='tline' id='l303' data-llen='6863:6886'>　動念焉其不惑於流俗者皆其孚誠之始終如一也</span>
<span class='tline' id='l304' data-llen='6886:6909'>　世之人不幸處羣邪之中而欲正人合未必能與正</span>
<span class='tline' id='l305' data-llen='6909:6932'>　人合也處羣貪之中而欲廉士合未必能與廉士合</span>
<span class='tline' id='l306' data-llen='6932:6955'>　也自非卓然不羣毅然有守者不能舍非類而從正</span>
<span class='tline' id='l307' data-llen='6955:6982'><a onclick="displayPageImage('KR1a0075', 'WYG', '011-18b' );" name="011-18b" class="pb">[011-18b] <img width="20"  src="/static/img/kanseki-5.png"/></a></span>
<span class='tline' id='l308' data-llen='6982:7005'>　應今萃之初六識見不定趨向不一所以亂其志而</span>
<span class='tline' id='l309' data-llen='7005:7028'>　妄求萃以其三隂聚處有以亂其志也聖人曰有孚</span>
<span class='tline' id='l310' data-llen='7028:7051'>　不終乃亂乃萃所以示萃道之大戒也世之人親附</span>
<span class='tline' id='l311' data-llen='7051:7074'>　正人小生賤儒未必不曰彼欲依附有道之士以立</span>
<span class='tline' id='l312' data-llen='7074:7097'>　門户彼欲飾智以驚愚修身以明汙彼徒知從辟人</span>
<span class='tline' id='l313' data-llen='7097:7120'>　之士不知從辟世之士羣讙衆囂一握為笑使在我</span>
<span class='tline' id='l314' data-llen='7120:7143'>　誠知禮義不愆何恤人言往而從羣之正應則無妄</span>
<span class='tline' id='l315' data-llen='7143:7166'>　萃之過矣故聖人曰若號一握為笑勿恤往无咎所</span>
<span class='tline' id='l316' data-llen='7166:7193'><a onclick="displayPageImage('KR1a0075', 'WYG', '011-19a' );" name="011-19a" class="pb">[011-19a] <img width="20"  src="/static/img/kanseki-5.png"/></a></span>
<span class='tline' id='l317' data-llen='7193:7216'>　以垂萃道之大訓也象曰其志亂也若勿恤而往則</span>
<span class='tline' id='l318' data-llen='7216:7239'>　其志不亂矣不能固其守是為小人所惑亂而失其</span>
<span class='tline' id='l319' data-llen='7239:7262'>　正也楊氏曰魏舒初欲從欒盈之亂既而乃歸范宣</span>
<span class='tline' id='l320' data-llen='7262:7285'>　子召伯盈初已從王子朝之僭既而乃從劉文公君</span>
<span class='tline' id='l321' data-llen='7285:7302'>　子與之此聖人開初六自新之塗也</span>
<span class='tline' id='l322' data-llen='7302:7325'>六二引吉无咎孚乃利用禴象曰引吉无咎中未變也</span>
<span class='tline' id='l323' data-llen='7325:7348'>　人之情相求則合相持則睽二與五為正應當萃者</span>
<span class='tline' id='l324' data-llen='7348:7371'>　也而雜於二隂之間必相牽引乃得其萃二中正柔</span>
<span class='tline' id='l325' data-llen='7371:7398'><a onclick="displayPageImage('KR1a0075', 'WYG', '011-19b' );" name="011-19b" class="pb">[011-19b] <img width="20"  src="/static/img/kanseki-5.png"/></a></span>
<span class='tline' id='l326' data-llen='7398:7421'>　順虚中以上應於五五剛健中正誠實而下交於二</span>
<span class='tline' id='l327' data-llen='7421:7444'>　君臣和合其所共致豈可量也是以吉而无咎孚信</span>
<span class='tline' id='l328' data-llen='7444:7467'>　之在中也禴祭之簡薄者也孚信者萃之本也君臣</span>
<span class='tline' id='l329' data-llen='7467:7490'>　之間其神交意合者靡文不必煩也其文盛物明者</span>
<span class='tline' id='l330' data-llen='7490:7513'>　誠意未必隆也若中實有孚不待外飾乃用禴之義</span>
<span class='tline' id='l331' data-llen='7513:7536'>　也凡萃之道父子兄弟朋友姻親皆當先實而後文</span>
<span class='tline' id='l332' data-llen='7536:7559'>　况君臣之際豈可不尚誠乎象曰中未變也以其有</span>
<span class='tline' id='l333' data-llen='7559:7582'>　中正之徳未遽至變改也變則不相引矣楊氏曰君</span>
<span class='tline' id='l334' data-llen='7582:7609'><a onclick="displayPageImage('KR1a0075', 'WYG', '011-20a' );" name="011-20a" class="pb">[011-20a] <img width="20"  src="/static/img/kanseki-5.png"/></a></span>
<span class='tline' id='l335' data-llen='7609:7632'>　之求臣甚於臣之求君六二之進非九五引之而誰</span>
<span class='tline' id='l336' data-llen='7632:7655'>　也故曰引吉无咎然君臣之合萃始於相求終於相</span>
<span class='tline' id='l337' data-llen='7655:7678'>　信相信則如骨肉一體豈復事於外飾哉馮唐之對</span>
<span class='tline' id='l338' data-llen='7678:7702'>　文帝張𤣥素之對太宗初以為廷辱卒盡其說馬援</span>
<span class='tline' id='l339' data-llen='7702:7725'>　謂光武脫畧邊幅魏徴告太宗不事形迹者皆孚而</span>
<span class='tline' id='l340' data-llen='7725:7748'>　文薄者也然六二徳則中正才則隂柔自非陽剛如</span>
<span class='tline' id='l341' data-llen='7748:7771'>　伊尹曷能五去桀哉如九五之引六二幸及其中未</span>
<span class='tline' id='l342' data-llen='7771:7794'>　變之時而引之則得之矣不然如丁公之事楚吕布</span>
<span class='tline' id='l343' data-llen='7794:7821'><a onclick="displayPageImage('KR1a0075', 'WYG', '011-20b' );" name="011-20b" class="pb">[011-20b] <img width="20"  src="/static/img/kanseki-5.png"/></a></span>
<span class='tline' id='l344' data-llen='7821:7836'>　之事魏雖引之何吉无咎之有</span>
<span class='tline' id='l345' data-llen='7836:7859'>六三萃如嗟如无攸利往无咎小吝象曰往无咎上巽</span>
<span class='tline' id='l346' data-llen='7859:7862'>也</span>
<span class='tline' id='l347' data-llen='7862:7885'>　六三以隂柔之資不中不正上无應與其誰納我故</span>
<span class='tline' id='l348' data-llen='7885:7908'>　進而求比於九四則四非其類而不答是以不正見</span>
<span class='tline' id='l349' data-llen='7908:7931'>　棄於四退而求比於六二則二非其應而不與是以</span>
<span class='tline' id='l350' data-llen='7931:7954'>　不正見棄於二外見棄於人内懐悲於己萃聚之不</span>
<span class='tline' id='l351' data-llen='7954:7977'>　合則感嗟而無歸又何所往而利然聖人於有過之</span>
<span class='tline' id='l352' data-llen='7977:8004'><a onclick="displayPageImage('KR1a0075', 'WYG', '011-21a' );" name="011-21a" class="pb">[011-21a] <img width="20"  src="/static/img/kanseki-5.png"/></a></span>
<span class='tline' id='l353' data-llen='8004:8027'>　人未嘗不期之以補過故又曰爾盍往從上六巽順</span>
<span class='tline' id='l354' data-llen='8027:8050'>　之正應則庶乎无咎然終不免於悔吝夫萃聚之道</span>
<span class='tline' id='l355' data-llen='8050:8073'>　有得正之應而萃者有以同類而萃者有以非理而</span>
<span class='tline' id='l356' data-llen='8073:8096'>　萃者大之為君臣之義合親之為父子之天合近之</span>
<span class='tline' id='l357' data-llen='8096:8119'>　為夫婦之恩合以至天地之所以闢合隂陽之所以</span>
<span class='tline' id='l358' data-llen='8119:8142'>　變合無非得正而萃者若夫舜之以十六相周之十</span>
<span class='tline' id='l359' data-llen='8142:8165'>　夫予翼此同類而萃者也李林甫之糾合羣枉牛僧</span>
<span class='tline' id='l360' data-llen='8165:8188'>　孺之引擢衆邪此非理而萃者也象曰上巽也言上</span>
<span class='tline' id='l361' data-llen='8188:8215'><a onclick="displayPageImage('KR1a0075', 'WYG', '011-21b' );" name="011-21b" class="pb">[011-21b] <img width="20"  src="/static/img/kanseki-5.png"/></a></span>
<span class='tline' id='l362' data-llen='8215:8226'>　六能巽順而受之也</span>
<span class='tline' id='l363' data-llen='8226:8244'>九四大吉无咎象曰大吉无咎位不當也</span>
<span class='tline' id='l364' data-llen='8244:8267'>　四當萃之時上比九五之君得君臣之聚也下比下</span>
<span class='tline' id='l365' data-llen='8267:8290'>　體羣隂得下民之聚也然四以陽居隂不正也雖得</span>
<span class='tline' id='l366' data-llen='8290:8313'>　上下之萃必得大吉然後无咎大者周遍之義无所</span>
<span class='tline' id='l367' data-llen='8313:8336'>　不周然後為大无所不正然後為吉大吉則无咎也</span>
<span class='tline' id='l368' data-llen='8336:8359'>　不然非理枉道而得民如齊之陳恒魯之季氏豈得</span>
<span class='tline' id='l369' data-llen='8359:8382'>　為大吉而无咎乎夫人心之所同然者唯至善之理</span>
<span class='tline' id='l370' data-llen='8382:8409'><a onclick="displayPageImage('KR1a0075', 'WYG', '011-22a' );" name="011-22a" class="pb">[011-22a] <img width="20"  src="/static/img/kanseki-5.png"/></a></span>
<span class='tline' id='l371' data-llen='8409:8432'>　而止耳人心之所同聚者趨乎至善之理而止耳剛</span>
<span class='tline' id='l372' data-llen='8432:8455'>　中之君固非小才可以苟合也必其嘉謀讜論之足</span>
<span class='tline' id='l373' data-llen='8455:8478'>　以結主知正節善道之足以當帝心可也蒼生之望</span>
<span class='tline' id='l374' data-llen='8478:8502'>　亦非小智可以苟合也必其論道𢎞化之足以感激</span>
<span class='tline' id='l375' data-llen='8502:8525'>　人心必其薦善沮惡之足以親附同列可也使九四</span>
<span class='tline' id='l376' data-llen='8525:8548'>　吉善之不極其大則媚昏庸之主而僥倖求合容或</span>
<span class='tline' id='l377' data-llen='8548:8571'>　有之未有能合於剛中之君結趨附之徒而暫合其</span>
<span class='tline' id='l378' data-llen='8571:8594'>　私人容或有之未有能為天子親附百姓者此萃之</span>
<span class='tline' id='l379' data-llen='8594:8621'><a onclick="displayPageImage('KR1a0075', 'WYG', '011-22b' );" name="011-22b" class="pb">[011-22b] <img width="20"  src="/static/img/kanseki-5.png"/></a></span>
<span class='tline' id='l380' data-llen='8621:8644'>　九四所以得上下之萃者必其大吉則无咎也象曰</span>
<span class='tline' id='l381' data-llen='8644:8667'>　位不當也疑其不正而成之也楊氏曰九四以陽剛</span>
<span class='tline' id='l382' data-llen='8667:8690'>　之資居近君之位下則得盡三隂之衆上則已偪九</span>
<span class='tline' id='l383' data-llen='8690:8713'>　五之君陳氏之得齊民司馬氏之得魏民也聖人戒</span>
<span class='tline' id='l384' data-llen='8713:8736'>　之曰九四必也柔順謙退如未居其位之時有不敢</span>
<span class='tline' id='l385' data-llen='8736:8750'>　當其位之意則大吉而无咎</span>
<span class='tline' id='l386' data-llen='8750:8773'>九五萃有位无咎匪孚元永貞悔亡象曰萃有位志未</span>
<span class='tline' id='l387' data-llen='8773:8777'>光也</span>
<span class='tline' id='l388' data-llen='8777:8804'><a onclick="displayPageImage('KR1a0075', 'WYG', '011-23a' );" name="011-23a" class="pb">[011-23a] <img width="20"  src="/static/img/kanseki-5.png"/></a></span>
<span class='tline' id='l389' data-llen='8804:8827'>　元永貞者君之得民所歸也故比天下而萃天下之</span>
<span class='tline' id='l390' data-llen='8827:8850'>　道皆在此三者九五居天下之尊萃天下之衆而君</span>
<span class='tline' id='l391' data-llen='8850:8873'>　臨之有中正之徳居可致之位徳稱其位无咎矣如</span>
<span class='tline' id='l392' data-llen='8873:8896'>　是而又有不信而未歸者則當自反以修其元善之</span>
<span class='tline' id='l393' data-llen='8896:8919'>　徳恒永之徳貞正之徳則通於神明光於四海無思</span>
<span class='tline' id='l394' data-llen='8919:8942'>　不服而悔亡矣黎民之雍四海之戴堯舜亦萃有位</span>
<span class='tline' id='l395' data-llen='8942:8965'>　者也然苗民逆命堯舜初不罪之誕敷文徳既至彼</span>
<span class='tline' id='l396' data-llen='8965:8988'>　衆自不能無來格之心萬邦之懐獄訟之歸湯文亦</span>
<span class='tline' id='l397' data-llen='8988:9015'><a onclick="displayPageImage('KR1a0075', 'WYG', '011-23b' );" name="011-23b" class="pb">[011-23b] <img width="20"  src="/static/img/kanseki-5.png"/></a></span>
<span class='tline' id='l398' data-llen='9015:9039'>　萃有位者也然葛伯昆夷之不道湯文初不怒也樂天</span>
<span class='tline' id='l399' data-llen='9039:9062'>　修徳既純彼衆自不能無雲霓之望聖人所以萃人</span>
<span class='tline' id='l400' data-llen='9062:9085'>　心者在理不在勢可以得天下而不可以得匹夫匹</span>
<span class='tline' id='l401' data-llen='9085:9108'>　婦之心唯天理既盡則號令紀綱賞罰權勢兵革刑</span>
<span class='tline' id='l402' data-llen='9108:9131'>　威莫非義理之施設天下之人自然心恱誠服固无</span>
<span class='tline' id='l403' data-llen='9131:9154'>　匪孚之悔象曰志未光也未光謂匪孚也朱氏曰元</span>
<span class='tline' id='l404' data-llen='9154:9177'>　者善之長大人體此以仁覆天下永久也貞正也體</span>
<span class='tline' id='l405' data-llen='9177:9200'>　仁在上久正而不變則無偏無黨其悔乃亡九五得</span>
<span class='tline' id='l406' data-llen='9200:9227'><a onclick="displayPageImage('KR1a0075', 'WYG', '011-24a' );" name="011-24a" class="pb">[011-24a] <img width="20"  src="/static/img/kanseki-5.png"/></a></span>
<span class='tline' id='l407' data-llen='9227:9250'>　尊位天下皆萃而歸之於是觀其所孚可以知其志</span>
<span class='tline' id='l408' data-llen='9250:9273'>　乃專於六二係應至狹所萃者有定位得近遺逺萃</span>
<span class='tline' id='l409' data-llen='9273:9296'>　道不全能无悔乎終足以自守免咎而已於人君恢</span>
<span class='tline' id='l410' data-llen='9296:9319'>　宏廣博無所不萃之志未為光大匪所謂孚也横渠</span>
<span class='tline' id='l411' data-llen='9319:9342'>　曰居得盛位不能見大徳之人係應於二故曰有位</span>
<span class='tline' id='l412' data-llen='9342:9362'>上六齎咨涕洟无咎象曰齎咨涕洟未安上也</span>
<span class='tline' id='l413' data-llen='9362:9385'>　處萃之極憂深思逺此无咎之道也夫萃極則散盛</span>
<span class='tline' id='l414' data-llen='9385:9408'>　極則衰此造化寒暑之運古今離合之數也萃之上</span>
<span class='tline' id='l415' data-llen='9408:9435'><a onclick="displayPageImage('KR1a0075', 'WYG', '011-24b' );" name="011-24b" class="pb">[011-24b] <img width="20"  src="/static/img/kanseki-5.png"/></a></span>
<span class='tline' id='l416' data-llen='9435:9458'>　六萃聚之極問其民則富庶之民問其世則一統之</span>
<span class='tline' id='l417' data-llen='9458:9481'>　世也然萬物離散多出於鳬鷖既醉之後抱火積薪</span>
<span class='tline' id='l418' data-llen='9481:9504'>　每發於己治已安之世是以古之君子不能必天下</span>
<span class='tline' id='l419' data-llen='9504:9527'>　之常聚而常憂其聚散之無常勢故齎咨而不敢以</span>
<span class='tline' id='l420' data-llen='9527:9550'>　一毫安涕洟而不能以一朝居誠如是也必能動心</span>
<span class='tline' id='l421' data-llen='9550:9573'>　忍性為經久之謀必能畏謹恐懼而為制治保邦之</span>
<span class='tline' id='l422' data-llen='9573:9596'>　畫必能徹桑土於未雨而調血氣於未病如是則萃</span>
<span class='tline' id='l423' data-llen='9596:9619'>　者常萃可保其無散盛者常盛可保其無衰君子是</span>
<span class='tline' id='l424' data-llen='9619:9646'><a onclick="displayPageImage('KR1a0075', 'WYG', '011-25a' );" name="011-25a" class="pb">[011-25a] <img width="20"  src="/static/img/kanseki-5.png"/></a></span>
<span class='tline' id='l425' data-llen='9646:9669'>　以知上六之无咎也嗚呼太甲之无咎不在於萬邦</span>
<span class='tline' id='l426' data-llen='9669:9692'>　惟懐之日而在於自怨自艾之際成王之无咎不在</span>
<span class='tline' id='l427' data-llen='9692:9715'>　於天下泰和之日而在於執書以泣之際象曰未安</span>
<span class='tline' id='l428' data-llen='9715:9738'>　上也未敢安肆處上也楊氏曰聚不極則散不生治</span>
<span class='tline' id='l429' data-llen='9738:9761'>　不極則亂不萌上六以隂柔之資說樂之尤而居萃</span>
<span class='tline' id='l430' data-llen='9761:9784'>　聚治安之極此開元之末燕游之所由興元和之季</span>
<span class='tline' id='l431' data-llen='9784:9807'>　宫室之所由侈故聖人戒之曰臨至樂以至憂之心</span>
<span class='tline' id='l432' data-llen='9807:9830'>　處之庶乎无禍咎程氏曰小人處髙人誰與之人絶</span>
<span class='tline' id='l433' data-llen='9830:9857'><a onclick="displayPageImage('KR1a0075', 'WYG', '011-25b' );" name="011-25b" class="pb">[011-25b] <img width="20"  src="/static/img/kanseki-5.png"/></a></span>
<span class='tline' id='l434' data-llen='9857:9869'>　之由己致之又將誰咎</span>
<span class='tline' id='l435' data-llen='9869:9896'><a onclick="displayPageImage('KR1a0075', 'WYG', '011-26a' );" name="011-26a" class="pb">[011-26a] <img width="20"  src="/static/img/kanseki-5.png"/></a></span>
<span class='tline' id='l436' data-llen='9896:9906'>䷭<span class='krp-note'>巽下/坤上</span></span>
<span class='tline' id='l437' data-llen='9906:9929'>升元亨用見大人勿恤南征吉彖曰柔以時升巽而順</span>
<span class='tline' id='l438' data-llen='9929:9952'>剛中而應是以大亨用見大人勿恤有慶也南征吉志</span>
<span class='tline' id='l439' data-llen='9952:9956'>行也</span>
<span class='tline' id='l440' data-llen='9956:9979'>　升者進而上也升之道以元亨為本用此道以見大</span>
<span class='tline' id='l441' data-llen='9979:10003'>　人則諫行言聽而膏澤下於民論道經邦而道化𢎞</span>
<span class='tline' id='l442' data-llen='10003:10026'>　於時坐於廟堂則繩愆糾繆啓沃君心可以夀宗社</span>
<span class='tline' id='l443' data-llen='10026:10049'>　無疆之休達諸天下則霖雨蒼生移風易俗可以開</span>
<span class='tline' id='l444' data-llen='10049:10076'><a onclick="displayPageImage('KR1a0075', 'WYG', '011-26b' );" name="011-26b" class="pb">[011-26b] <img width="20"  src="/static/img/kanseki-5.png"/></a></span>
<span class='tline' id='l445' data-llen='10076:10099'>　萬世太平之基如此勿暇憂恤也用此道以南征則</span>
<span class='tline' id='l446' data-llen='10099:10122'>　日入乎文明之域不失身於晦昧之場日入乎陽明</span>
<span class='tline' id='l447' data-llen='10122:10145'>　君子之域而不入於隂晦小人之黨道其所道徳其</span>
<span class='tline' id='l448' data-llen='10145:10168'>　所徳發揮於事業者皆光明正大之學設施於舉措</span>
<span class='tline' id='l449' data-llen='10168:10191'>　者皆禮樂文明之教又何往而不吉彖曰柔以時升</span>
<span class='tline' id='l450' data-llen='10191:10214'>　巽而順剛中而應是以大亨此以卦變釋卦名以卦</span>
<span class='tline' id='l451' data-llen='10214:10237'>　才卦徳卦體釋卦辭卦自解來柔上居四時當升也</span>
<span class='tline' id='l452' data-llen='10237:10260'>　柔既上而成升則下巽而上順以巽順之道而升可</span>
<span class='tline' id='l453' data-llen='10260:10287'><a onclick="displayPageImage('KR1a0075', 'WYG', '011-27a' );" name="011-27a" class="pb">[011-27a] <img width="20"  src="/static/img/kanseki-5.png"/></a></span>
<span class='tline' id='l454' data-llen='10287:10310'>　謂時矣二以剛中之道應於五五以中順之徳應於</span>
<span class='tline' id='l455' data-llen='10310:10333'>　二是以大亨大亨之功非剛中之九二上應六五則</span>
<span class='tline' id='l456' data-llen='10333:10356'>　不能致也用見大人勿恤有慶也升位而見大人則</span>
<span class='tline' id='l457' data-llen='10356:10379'>　無附麗小人之失而足以行道升徳而見大人則日</span>
<span class='tline' id='l458' data-llen='10379:10402'>　入於君子之途而足以進徳治己治人皆有福慶也</span>
<span class='tline' id='l459' data-llen='10402:10425'>　南征吉志行也南人之所向謂前進也前進而遂其</span>
<span class='tline' id='l460' data-llen='10425:10448'>　升而得行其志是以吉也南屬離火之方文明之地</span>
<span class='tline' id='l461' data-llen='10448:10471'>　也前進而達於文明之地則陽明勝而徳性用尊隂</span>
<span class='tline' id='l462' data-llen='10471:10498'><a onclick="displayPageImage('KR1a0075', 'WYG', '011-27b' );" name="011-27b" class="pb">[011-27b] <img width="20"  src="/static/img/kanseki-5.png"/></a></span>
<span class='tline' id='l463' data-llen='10498:10521'>　濁蔽而物慾不行所以吉也此卦其變為无妄卦其</span>
<span class='tline' id='l464' data-llen='10521:10541'>　象木生地中升進不已之象其占則元亨也</span>
<span class='tline' id='l465' data-llen='10541:10560'>象曰地中生木升君子以順徳積小以髙大</span>
<span class='tline' id='l466' data-llen='10560:10583'>　木生地中長而上升為升之象順則可進逆乃退也</span>
<span class='tline' id='l467' data-llen='10583:10606'>　木之升也以順而成材人之升也以順而成徳自下</span>
<span class='tline' id='l468' data-llen='10606:10629'>　而升上順也自上而降下逆也自拱把而為合抱為</span>
<span class='tline' id='l469' data-llen='10629:10652'>　干霄材以積而成自片善而為髙明為廣大徳亦以</span>
<span class='tline' id='l470' data-llen='10652:10675'>　積而成故棟梁者拱把之積也聖賢者片善之積也</span>
<span class='tline' id='l471' data-llen='10675:10702'><a onclick="displayPageImage('KR1a0075', 'WYG', '011-28a' );" name="011-28a" class="pb">[011-28a] <img width="20"  src="/static/img/kanseki-5.png"/></a></span>
<span class='tline' id='l472' data-llen='10702:10725'>　君子以順徳積小以成髙大升之義也若夫以小善</span>
<span class='tline' id='l473' data-llen='10725:10748'>　為無益而不為固不可以小惡為無傷而不去尤不</span>
<span class='tline' id='l474' data-llen='10748:10771'>　可君子知善不積不足以成名又當知惡不積不足</span>
<span class='tline' id='l475' data-llen='10771:10783'>　以滅身之義為戒可也</span>
<span class='tline' id='l476' data-llen='10783:10801'>初六允升大吉象曰允升大吉上合志也</span>
<span class='tline' id='l477' data-llen='10801:10824'>　初六柔居巽體之下上承九二之剛二以剛中之徳</span>
<span class='tline' id='l478' data-llen='10824:10847'>　上應於君當升之任者也初之柔巽唯信從於二信</span>
<span class='tline' id='l479' data-llen='10847:10870'>　二而從之同升乃大吉也夫人之始升未有能自進</span>
<span class='tline' id='l480' data-llen='10870:10897'><a onclick="displayPageImage('KR1a0075', 'WYG', '011-28b' );" name="011-28b" class="pb">[011-28b] <img width="20"  src="/static/img/kanseki-5.png"/></a></span>
<span class='tline' id='l481' data-llen='10897:10920'>　者也賈誼洛陽一書生耳非有吳公何以陳治安之</span>
<span class='tline' id='l482' data-llen='10920:10943'>　䇿冀缺田畝一布衣耳非有臼季何以得名臣之譽</span>
<span class='tline' id='l483' data-llen='10943:10966'>　自古及今固有比公卿而道徳彰事業著者亦有巽</span>
<span class='tline' id='l484' data-llen='10966:10989'>　順權貴而行義虧名節喪者蓋始進之初巽順上位</span>
<span class='tline' id='l485' data-llen='10989:11012'>　於義本無虧然進之道比附君子可也比附小人則</span>
<span class='tline' id='l486' data-llen='11012:11035'>　不可巽順陽剛可也巽順隂柔則不可初六君子始</span>
<span class='tline' id='l487' data-llen='11035:11058'>　升之初雖無權勢尤不可輕附權位之人而不擇其</span>
<span class='tline' id='l488' data-llen='11058:11081'>　人雖無爵禄尤不可貪慕爵禄之榮而不擇其正雖</span>
<span class='tline' id='l489' data-llen='11081:11108'><a onclick="displayPageImage('KR1a0075', 'WYG', '011-29a' );" name="011-29a" class="pb">[011-29a] <img width="20"  src="/static/img/kanseki-5.png"/></a></span>
<span class='tline' id='l490' data-llen='11108:11131'>　無應援尤不可攀附強援而不取其端人以巽順之</span>
<span class='tline' id='l491' data-llen='11131:11154'>　道順乎九二之剛正則其升也可以道顯親而盡其</span>
<span class='tline' id='l492' data-llen='11154:11177'>　孝以道事君而盡其忠信乎其大吉也象曰上合志</span>
<span class='tline' id='l493' data-llen='11177:11200'>　也謂其與上二剛同志也雖然巽順之義一字而具</span>
<span class='tline' id='l494' data-llen='11200:11223'>　是非之兩端使其果能敏行謹言汎愛親仁以就有</span>
<span class='tline' id='l495' data-llen='11223:11246'>　道何嫌乎巽順若所親者險詖之流姦雄之黨權倖</span>
<span class='tline' id='l496' data-llen='11246:11257'>　之夫<span class='krp-note'>以下闕/</span></span>
<span class='tline' id='l497' data-llen='11257:11284'><a onclick="displayPageImage('KR1a0075', 'WYG', '011-30a' );" name="011-30a" class="pb">[011-30a] <img width="20"  src="/static/img/kanseki-5.png"/></a></span>
<span class='tline' id='l498' data-llen='11284:11302'>六五貞吉升階象曰貞吉升階大得志也</span>
<span class='tline' id='l499' data-llen='11302:11325'>　古之聖人其於已墜之基必振而起之其於己造之</span>
<span class='tline' id='l500' data-llen='11325:11348'>　域必等而上之其故何也曰守正道而已而六五下</span>
<span class='tline' id='l501' data-llen='11348:11371'>　有九二剛中之應故能居尊位而吉然質本隂柔必</span>
<span class='tline' id='l502' data-llen='11371:11394'>　守貞固乃得其吉也若不能貞固則信賢不篤任賢</span>
<span class='tline' id='l503' data-llen='11394:11417'>　不終安能吉也階者所由而升之級也中以行正則</span>
<span class='tline' id='l504' data-llen='11417:11440'>　用之家庭可以升盡倫之階用之天下可以升太平</span>
<span class='tline' id='l505' data-llen='11440:11463'>　之階用之無事可以升長治之階用之有事可以升</span>
<span class='tline' id='l506' data-llen='11463:11490'><a onclick="displayPageImage('KR1a0075', 'WYG', '011-30b' );" name="011-30b" class="pb">[011-30b] <img width="20"  src="/static/img/kanseki-5.png"/></a></span>
<span class='tline' id='l507' data-llen='11490:11513'>　止亂之階世之斁倫敗教欲進之典常而無階者胡</span>
<span class='tline' id='l508' data-llen='11513:11536'>　不觀六五之所以升階者乎世之基淪業廢欲進於</span>
<span class='tline' id='l509' data-llen='11536:11559'>　治而無階者胡不觀六五之所以升階者乎象曰大</span>
<span class='tline' id='l510' data-llen='11559:11582'>　得志也倚任賢才而能貞固如是而升可以致天下</span>
<span class='tline' id='l511' data-llen='11582:11605'>　之大治其志可大得也若夫立志不定守道不篤任</span>
<span class='tline' id='l512' data-llen='11605:11620'>　賢不終皆不足以言升之義也</span>
<span class='tline' id='l513' data-llen='11620:11642'>上六㝠升利于不息之貞象曰㝠升在上消不富也</span>
<span class='tline' id='l514' data-llen='11642:11665'>　上六以隂居升之極昏㝠於升知進而不知止者其</span>
<span class='tline' id='l515' data-llen='11665:11692'><a onclick="displayPageImage('KR1a0075', 'WYG', '011-31a' );" name="011-31a" class="pb">[011-31a] <img width="20"  src="/static/img/kanseki-5.png"/></a></span>
<span class='tline' id='l516' data-llen='11692:11715'>　為不明甚矣君子於貞正之徳終日乾乾自強不息</span>
<span class='tline' id='l517' data-llen='11715:11738'>　如上六不已之心用之於此則利也以小人貪求無</span>
<span class='tline' id='l518' data-llen='11738:11761'>　已之心移之於進善則何善如之夫燎原之火天下</span>
<span class='tline' id='l519' data-llen='11761:11783'>　咸憂其不息也用之於養嘉榖則不息何害焉孳</span>
<span class='tline' id='l520' data-llen='11783:11806'>　孳為利也移而為大舜之為善何嫌乎孳孳唯日不</span>
<span class='tline' id='l521' data-llen='11806:11829'>　足凶人之為惡也移而為吉人之為善則何嫌乎唯</span>
<span class='tline' id='l522' data-llen='11829:11852'>　日不足適燕適越同一足也適燕而越其途改途而</span>
<span class='tline' id='l523' data-llen='11852:11875'>　從北則斯足以至燕初不待於改足也毁人譽人同</span>
<span class='tline' id='l524' data-llen='11875:11902'><a onclick="displayPageImage('KR1a0075', 'WYG', '011-31b' );" name="011-31b" class="pb">[011-31b] <img width="20"  src="/static/img/kanseki-5.png"/></a></span>
<span class='tline' id='l525' data-llen='11902:11925'>　一口也毁人而溢其惡改辭而稱其善則不至於溢</span>
<span class='tline' id='l526' data-llen='11925:11948'>　毁初不待於改口也好惡無厭此昏㝠之極也改而</span>
<span class='tline' id='l527' data-llen='11948:11971'>　為好善無厭之心斯可矣初不待於易心也上六以</span>
<span class='tline' id='l528' data-llen='11971:11994'>　㝠升不已之心而不已於正道則天下之善孰加焉</span>
<span class='tline' id='l529' data-llen='11994:12017'>　象曰消不富也言㝠升則有消而無增益宜改之以</span>
<span class='tline' id='l530' data-llen='12017:12040'>　為不息之貞也朱氏曰不息之貞仁義忠信樂善不</span>
<span class='tline' id='l531' data-llen='12040:12063'>　倦是也楊氏曰隂柔而在上在上而㝠升終消亡而</span>
<span class='tline' id='l532' data-llen='12063:12074'>　不富非紂其誰當之</span>
<span class='tline' id='l533' data-llen='12074:12101'><a onclick="displayPageImage('KR1a0075', 'WYG', '011-32a' );" name="011-32a" class="pb">[011-32a] <img width="20"  src="/static/img/kanseki-5.png"/></a></span>
<span class='tline' id='l534' data-llen='12101:12111'>䷮<span class='krp-note'>坎下/兌上</span></span>
<span class='tline' id='l535' data-llen='12111:12134'>困亨貞大人吉无咎有言不信彖曰困剛揜也險以說</span>
<span class='tline' id='l536' data-llen='12134:12157'>困而不失其所亨其唯君子乎貞大人吉以剛中也有</span>
<span class='tline' id='l537' data-llen='12157:12167'>言不信尚口乃窮也</span>
<span class='tline' id='l538' data-llen='12167:12190'>　有遭困窮之時有處困窮之道天地間有隂必有陽</span>
<span class='tline' id='l539' data-llen='12190:12213'>　有晝必有夜有達必有窮是困窮之遇亦天下常然</span>
<span class='tline' id='l540' data-llen='12213:12236'>　之理處困之道不越乎二說曰守正也曰謹言也貞</span>
<span class='tline' id='l541' data-llen='12236:12259'>　大人吉无咎守正而亨也有言不信謹言而亨也是</span>
<span class='tline' id='l542' data-llen='12259:12286'><a onclick="displayPageImage('KR1a0075', 'WYG', '011-32b' );" name="011-32b" class="pb">[011-32b] <img width="20"  src="/static/img/kanseki-5.png"/></a></span>
<span class='tline' id='l543' data-llen='12286:12309'>　故天下尚功利我獨尚仁義此我之所困也然仁義</span>
<span class='tline' id='l544' data-llen='12309:12332'>　之權在我而不可奪天下尚知術我獨尚誠實此我</span>
<span class='tline' id='l545' data-llen='12332:12355'>　之所困也然誠實之權在我而不可移此困之所以</span>
<span class='tline' id='l546' data-llen='12355:12378'>　亨此困之所為貞大人吉无咎也於斯時也吾道既</span>
<span class='tline' id='l547' data-llen='12378:12401'>　不偶則吾言亦何足以取信於斯時勿為恱佞之辭</span>
<span class='tline' id='l548' data-llen='12401:12424'>　以全吾正大之氣可也勿為詖遁之辭以依勢取寵</span>
<span class='tline' id='l549' data-llen='12424:12447'>　可也勿為多言譊譊以招外侮可也括囊自處可以</span>
<span class='tline' id='l550' data-llen='12447:12470'>　无咎不可以言而言人誰信之吾不尚口以取困辱</span>
<span class='tline' id='l551' data-llen='12470:12497'><a onclick="displayPageImage('KR1a0075', 'WYG', '011-33a' );" name="011-33a" class="pb">[011-33a] <img width="20"  src="/static/img/kanseki-5.png"/></a></span>
<span class='tline' id='l552' data-llen='12497:12520'>　之咎則吾道確乎不失其正此困之所以亨也此聖</span>
<span class='tline' id='l553' data-llen='12520:12543'>　人所以戒其有言不信而貴於晦黙也自古聖賢有</span>
<span class='tline' id='l554' data-llen='12543:12566'>　以義命之當然而安之者於是有貧而無諂之說有</span>
<span class='tline' id='l555' data-llen='12566:12589'>　以義之可樂而忘之者於是有不改其樂之說有以</span>
<span class='tline' id='l556' data-llen='12589:12612'>　貧賤憂戚反以進徳者於是有困心衡慮之說凡此</span>
<span class='tline' id='l557' data-llen='12612:12635'>　皆困而不失其所亨之道而其所以然者則守正謹</span>
<span class='tline' id='l558' data-llen='12635:12658'>　言亨之本也彖曰困剛揜也以卦體釋卦名也坎剛</span>
<span class='tline' id='l559' data-llen='12658:12681'>　為兊柔所揜九二為二隂所揜四五為上六所揜君</span>
<span class='tline' id='l560' data-llen='12681:12708'><a onclick="displayPageImage('KR1a0075', 'WYG', '011-33b' );" name="011-33b" class="pb">[011-33b] <img width="20"  src="/static/img/kanseki-5.png"/></a></span>
<span class='tline' id='l561' data-llen='12708:12731'>　子為小人所揜至於窮困不能自振之時也險以說</span>
<span class='tline' id='l562' data-llen='12731:12754'>　困而不失其所亨其唯君子乎以卦才言也坎險兌</span>
<span class='tline' id='l563' data-llen='12754:12777'>　說處險而能說是困窮而不失其所亨之道唯君子</span>
<span class='tline' id='l564' data-llen='12777:12800'>　能之貞大人吉无咎以剛中也以二五有剛中之大</span>
<span class='tline' id='l565' data-llen='12800:12823'>　徳能守正而不失其所貞所以為困之亨也有言不</span>
<span class='tline' id='l566' data-llen='12823:12846'>　信尚口乃窮也知以尚口為戒而無致窮之辱則能</span>
<span class='tline' id='l567' data-llen='12846:12869'>　謹言而不失其所亨也楊氏曰亨不於其身于其心</span>
<span class='tline' id='l568' data-llen='12869:12892'>　也不於其時於其道也王輔嗣曰窮必通也處窮而</span>
<span class='tline' id='l569' data-llen='12892:12919'><a onclick="displayPageImage('KR1a0075', 'WYG', '011-34a' );" name="011-34a" class="pb">[011-34a] <img width="20"  src="/static/img/kanseki-5.png"/></a></span>
<span class='tline' id='l570' data-llen='12919:12942'>　不能自通者小人也此卦其變為賁卦其象剛為柔</span>
<span class='tline' id='l571' data-llen='12942:12955'>　揜困窮之象其占則亨也</span>
<span class='tline' id='l572' data-llen='12955:12970'>象曰澤无水困君子以致命遂志</span>
<span class='tline' id='l573' data-llen='12970:12993'>　澤所以瀦水也澤在其上而水在其下則澤中无水</span>
<span class='tline' id='l574' data-llen='12993:13016'>　困之象也致詣送也致命猶言授命持以與之而不</span>
<span class='tline' id='l575' data-llen='13016:13039'>　之有也君子處困有命焉命在天則致之雖困而無</span>
<span class='tline' id='l576' data-llen='13039:13062'>　所避也有志焉志在我則遂之雖困而不可奪也不</span>
<span class='tline' id='l577' data-llen='13062:13085'>　可求者命也從吾所好者志也委致其命自遂其守</span>
<span class='tline' id='l578' data-llen='13085:13112'><a onclick="displayPageImage('KR1a0075', 'WYG', '011-34b' );" name="011-34b" class="pb">[011-34b] <img width="20"  src="/static/img/kanseki-5.png"/></a></span>
<span class='tline' id='l579' data-llen='13112:13135'>　道之志所以處困而亨也若小人處之凡可以求為</span>
<span class='tline' id='l580' data-llen='13135:13157'>　幸免者無不為也而卒不得免焉則亦徒喪其所</span>
<span class='tline' id='l581' data-llen='13157:13164'>　守而已矣</span>
<span class='tline' id='l582' data-llen='13164:13187'>初六臀困于株木入于幽谷三歲不覿象曰入于幽谷</span>
<span class='tline' id='l583' data-llen='13187:13193'>幽不明也</span>
<span class='tline' id='l584' data-llen='13193:13216'>　小人之揜君子聖世所不能無當困之時不必得位</span>
<span class='tline' id='l585' data-llen='13216:13239'>　之小人雖無位之小人亦囂然有揜君子之志初六</span>
<span class='tline' id='l586' data-llen='13239:13262'>　是也所幸者進而求四之應則四自厄於困中如株</span>
<span class='tline' id='l587' data-llen='13262:13289'><a onclick="displayPageImage('KR1a0075', 'WYG', '011-35a' );" name="011-35a" class="pb">[011-35a] <img width="20"  src="/static/img/kanseki-5.png"/></a></span>
<span class='tline' id='l588' data-llen='13289:13312'>　木之不能庇退而伏於二之下則已自墮於坎底如</span>
<span class='tline' id='l589' data-llen='13312:13335'>　幽谷之无所覿此其所以欲困九二之君子而不能</span>
<span class='tline' id='l590' data-llen='13335:13358'>　也其叔孫武叔公伯寮之徒歟初者卦之下體故為</span>
<span class='tline' id='l591' data-llen='13358:13381'>　臀欲困君子而自困欲揜君子而自揜小人亦何所</span>
<span class='tline' id='l592' data-llen='13381:13404'>　利哉團城曰暗之所遇雖困而亨者唯剛明者能之</span>
<span class='tline' id='l593' data-llen='13404:13427'>　浩然之氣内充則正大光明疎曠洞達視困如通又</span>
<span class='tline' id='l594' data-llen='13427:13450'>　何有困於株木入於幽谷三歲不覿之象伊川曰臀</span>
<span class='tline' id='l595' data-llen='13450:13473'>　所以居也初與四為正應九四方困於隂揜安能濟</span>
<span class='tline' id='l596' data-llen='13473:13500'><a onclick="displayPageImage('KR1a0075', 'WYG', '011-35b' );" name="011-35b" class="pb">[011-35b] <img width="20"  src="/static/img/kanseki-5.png"/></a></span>
<span class='tline' id='l597' data-llen='13500:13523'>　人之困猶株木之不能䕃覆於物无所庇而不安其</span>
<span class='tline' id='l598' data-llen='13523:13546'>　居困於株木也隂柔之人既不免於困則益迷闇妄</span>
<span class='tline' id='l599' data-llen='13546:13569'>　動入于幽谷幽暗之地无自出之勢至於三歲不覿</span>
<span class='tline' id='l600' data-llen='13569:13592'>　不遇其所亨也象曰幽不明也不能安於所遇益入</span>
<span class='tline' id='l601' data-llen='13592:13599'>　於幽暗也</span>
<span class='tline' id='l602' data-llen='13599:13622'>九二困于酒食朱紱方來利用亨祀征凶无咎象曰困</span>
<span class='tline' id='l603' data-llen='13622:13631'>于酒食中有慶也</span>
<span class='tline' id='l604' data-llen='13631:13654'>　吾道无久而終困之理君子無急於免困之心否固</span>
<span class='tline' id='l605' data-llen='13654:13681'><a onclick="displayPageImage('KR1a0075', 'WYG', '011-36a' );" name="011-36a" class="pb">[011-36a] <img width="20"  src="/static/img/kanseki-5.png"/></a></span>
<span class='tline' id='l606' data-llen='13681:13704'>　可泰君子修徳不急於求泰蹇固可解君子反身不</span>
<span class='tline' id='l607' data-llen='13704:13727'>　急於求解剥固可復君子順正不急於求復九二當</span>
<span class='tline' id='l608' data-llen='13727:13750'>　困之時與五同徳相求困無久而不通之理而以道</span>
<span class='tline' id='l609' data-llen='13750:13773'>　自重者不可有速於求通之心且九二之藏器待時</span>
<span class='tline' id='l610' data-llen='13773:13796'>　也飲食宴樂以為常其辭富居貧也簞食瓢飲以為</span>
<span class='tline' id='l611' data-llen='13796:13819'>　樂困於酒食之間爾九五在上其道同方聞其有道</span>
<span class='tline' id='l612' data-llen='13819:13842'>　而來求之其徳同方聞其有徳而來求之此朱紱方</span>
<span class='tline' id='l613' data-llen='13842:13865'>　來而困之可以將通也此時也若以享祀神明之道</span>
<span class='tline' id='l614' data-llen='13865:13892'><a onclick="displayPageImage('KR1a0075', 'WYG', '011-36b' );" name="011-36b" class="pb">[011-36b] <img width="20"  src="/static/img/kanseki-5.png"/></a></span>
<span class='tline' id='l615' data-llen='13892:13915'>　處之則精意可以感通君心而无不利若以征行奔</span>
<span class='tline' id='l616' data-llen='13915:13938'>　競之心應之則其玷辱大節而有所咎矣寧守道以</span>
<span class='tline' id='l617' data-llen='13938:13961'>　通君毋寧屈道以從人寧靜退而有孚毋寧輕動以</span>
<span class='tline' id='l618' data-llen='13961:13984'>　取辱此利用享祀而不利於征行而困之所當自安</span>
<span class='tline' id='l619' data-llen='13984:14007'>　也象曰中有慶也二之所處亦豈可以窮達動其心</span>
<span class='tline' id='l620' data-llen='14007:14030'>　哉其在我不渝者亦曰剛中耳困于酒食者以剛中</span>
<span class='tline' id='l621' data-llen='14030:14053'>　自守而安於自養也朱紱方來者以剛中之足以來</span>
<span class='tline' id='l622' data-llen='14053:14076'>　同徳之求也利用享祀者以剛中之足以通君之誠</span>
<span class='tline' id='l623' data-llen='14076:14103'><a onclick="displayPageImage('KR1a0075', 'WYG', '011-37a' );" name="011-37a" class="pb">[011-37a] <img width="20"  src="/static/img/kanseki-5.png"/></a></span>
<span class='tline' id='l624' data-llen='14103:14126'>　也征凶无咎者以剛中之當有以自守而不可轉移</span>
<span class='tline' id='l625' data-llen='14126:14149'>　於物也程氏曰酒食人之所欲而所以施惠也君子</span>
<span class='tline' id='l626' data-llen='14149:14172'>　之所欲者澤天下之民濟天下之困二未得遂其欲</span>
<span class='tline' id='l627' data-llen='14172:14195'>　施其惠故為困于酒食也二以剛中之徳困于下上</span>
<span class='tline' id='l628' data-llen='14195:14218'>　有剛中之君道同徳合終於相求朱紱王者之服蔽</span>
<span class='tline' id='l629' data-llen='14218:14241'>　膝也以行來為義故云朱紱方來君子必得有道之</span>
<span class='tline' id='l630' data-llen='14241:14264'>　君求而用之然後能施其所藴利用享祀以精誠通</span>
<span class='tline' id='l631' data-llen='14264:14287'>　乎神也征凶无咎方困時若不至誠安處以俟命往</span>
<span class='tline' id='l632' data-llen='14287:14314'><a onclick="displayPageImage('KR1a0075', 'WYG', '011-37b' );" name="011-37b" class="pb">[011-37b] <img width="20"  src="/static/img/kanseki-5.png"/></a></span>
<span class='tline' id='l633' data-llen='14314:14333'>　而求之則犯難得凶乃自取也將誰咎乎</span>
<span class='tline' id='l634' data-llen='14333:14356'>六三困于石據于蒺蔾入于其宫不見其妻凶象曰據</span>
<span class='tline' id='l635' data-llen='14356:14375'>于蒺蔾乗剛也入于其宫不見其妻不祥也</span>
<span class='tline' id='l636' data-llen='14375:14398'>　六三以隂柔不中不正之資而居坎險之極以其險</span>
<span class='tline' id='l637' data-llen='14398:14421'>　上犯二剛力不可勝堅不可犯是困于石也以其不</span>
<span class='tline' id='l638' data-llen='14421:14444'>　中之心而據於九二剛中之上是據于蒺蔾之上也</span>
<span class='tline' id='l639' data-llen='14444:14467'>　知進退之不可而欲安其居求上六之援則又隔於</span>
<span class='tline' id='l640' data-llen='14467:14490'>　四五二陽不得見其所耦如入于宫而不見妻凶之</span>
<span class='tline' id='l641' data-llen='14490:14517'><a onclick="displayPageImage('KR1a0075', 'WYG', '011-38a' );" name="011-38a" class="pb">[011-38a] <img width="20"  src="/static/img/kanseki-5.png"/></a></span>
<span class='tline' id='l642' data-llen='14517:14540'>　道也夫哀莫大於心死而身死次之心死則性中之</span>
<span class='tline' id='l643' data-llen='14540:14563'>　道徳喪身死則一生之形神離心死則性中之天理</span>
<span class='tline' id='l644' data-llen='14563:14586'>　滅身死則一生之天命終固顯然之理也使吾心之</span>
<span class='tline' id='l645' data-llen='14586:14609'>　理生生不窮則時止時行無非精義左酧右酢無非</span>
<span class='tline' id='l646' data-llen='14609:14632'>　天理可以膺洪範之福可以享仁者之夀可以保四</span>
<span class='tline' id='l647' data-llen='14632:14655'>　體而保四海安有不善之應六三之困于石據于蒺</span>
<span class='tline' id='l648' data-llen='14655:14678'>　蔾是其心死而不知進退之道入于其宫不見其妻</span>
<span class='tline' id='l649' data-llen='14678:14701'>　凶是其身將死而不明保室家之道也曾謂心死而</span>
<span class='tline' id='l650' data-llen='14701:14728'><a onclick="displayPageImage('KR1a0075', 'WYG', '011-38b' );" name="011-38b" class="pb">[011-38b] <img width="20"  src="/static/img/kanseki-5.png"/></a></span>
<span class='tline' id='l651' data-llen='14728:14751'>　身之生庸可恃乎象曰乘剛也又曰不祥也嗚呼六</span>
<span class='tline' id='l652' data-llen='14751:14774'>　三之初設心果何如耶心乎揜剛也心乎困君子也</span>
<span class='tline' id='l653' data-llen='14774:14797'>　將欲揜剛而反困于剛將欲揜君子而反困於君子</span>
<span class='tline' id='l654' data-llen='14797:14820'>　則小人平日區區害正之心果足恃乎陳文子曰困</span>
<span class='tline' id='l655' data-llen='14820:14843'>　于石往不濟也據于蒺蔾所恃傷也入于其宫不見</span>
<span class='tline' id='l656' data-llen='14843:14866'>　其妻无所歸也其管蔡陷周公上官陷霍光之事歟</span>
<span class='tline' id='l657' data-llen='14866:14889'>九四來徐徐困于金車吝有終象曰來徐徐志在下也</span>
<span class='tline' id='l658' data-llen='14889:14898'>雖不當位有與也</span>
<span class='tline' id='l659' data-llen='14898:14925'><a onclick="displayPageImage('KR1a0075', 'WYG', '011-39a' );" name="011-39a" class="pb">[011-39a] <img width="20"  src="/static/img/kanseki-5.png"/></a></span>
<span class='tline' id='l660' data-llen='14925:14948'>　金車指二也四與初為正應初已比二四欲從初而</span>
<span class='tline' id='l661' data-llen='14948:14971'>　阻於二故來遲疑而徐徐是困於金車也處困有應</span>
<span class='tline' id='l662' data-llen='14971:14994'>　而不能相濟吝道也然邪不勝正初四正應終必相</span>
<span class='tline' id='l663' data-llen='14994:15017'>　合是有終也夫君子之求正應所患不以其道耳不</span>
<span class='tline' id='l664' data-llen='15017:15040'>　患正道之終離仁之於父子苟有終則頑嚚之變不</span>
<span class='tline' id='l665' data-llen='15040:15063'>　足困義之於君臣苟有終則流言之毒不足困棠棣</span>
<span class='tline' id='l666' data-llen='15063:15086'>　之兄弟雖困於䦧牆之怒而不足傷者以其有終也</span>
<span class='tline' id='l667' data-llen='15086:15109'>　江沱之夫婦雖困于嫉妬之失而不足玷者以其有</span>
<span class='tline' id='l668' data-llen='15109:15136'><a onclick="displayPageImage('KR1a0075', 'WYG', '011-39b' );" name="011-39b" class="pb">[011-39b] <img width="20"  src="/static/img/kanseki-5.png"/></a></span>
<span class='tline' id='l669' data-llen='15136:15159'>　終也九四之吝者以其困於間也其有終者以其主</span>
<span class='tline' id='l670' data-llen='15159:15182'>　於正也象曰志在下也又曰有與也謂其志在應初</span>
<span class='tline' id='l671' data-llen='15182:15205'>　也以剛處柔雖不當位而有初九之應與所以有終</span>
<span class='tline' id='l672' data-llen='15205:15209'>　也</span>
<span class='tline' id='l673' data-llen='15209:15232'>九五劓刖困于赤紱乃徐有說利用祭祀象曰劓刖志</span>
<span class='tline' id='l674' data-llen='15232:15252'>未得也乃徐有說以中直也利用祭祀受福也</span>
<span class='tline' id='l675' data-llen='15252:15275'>　人君之困由上下無與也劓傷於上也刖傷於下也</span>
<span class='tline' id='l676' data-llen='15275:15298'>　朱紱王者之服赤紱臣下之服九五上下皆揜於隂</span>
<span class='tline' id='l677' data-llen='15298:15325'><a onclick="displayPageImage('KR1a0075', 'WYG', '011-40a' );" name="011-40a" class="pb">[011-40a] <img width="20"  src="/static/img/kanseki-5.png"/></a></span>
<span class='tline' id='l678' data-llen='15325:15348'>　故有劓刖之象困于赤紱臣下之不來人君之困也</span>
<span class='tline' id='l679' data-llen='15348:15371'>　然五以陽剛中正居君位二以陽剛得中居臣位道</span>
<span class='tline' id='l680' data-llen='15371:15394'>　同徳合徐必相應共濟天下之困是始困而徐有喜</span>
<span class='tline' id='l681' data-llen='15394:15417'>　說也利用祭祀求天下之賢當若祭祀然致其誠敬</span>
<span class='tline' id='l682' data-llen='15417:15440'>　則足以濟天下之困故利用祭祀也夫九五之上下</span>
<span class='tline' id='l683' data-llen='15440:15463'>　皆傷者其四海之困窮歟其外夷之狂横歟其盜賊</span>
<span class='tline' id='l684' data-llen='15463:15486'>　之紛擾歟其天災之流行歟其朝綱之廢弛歟皆人</span>
<span class='tline' id='l685' data-llen='15486:15509'>　君之困也及其既通則剛大之誠足以通天心正固</span>
<span class='tline' id='l686' data-llen='15509:15536'><a onclick="displayPageImage('KR1a0075', 'WYG', '011-40b' );" name="011-40b" class="pb">[011-40b] <img width="20"  src="/static/img/kanseki-5.png"/></a></span>
<span class='tline' id='l687' data-llen='15536:15559'>　之實足以格地祗孝享之誠足以奉宗廟有社稷有</span>
<span class='tline' id='l688' data-llen='15559:15582'>　土地有人民徐徐有說皆以是徳之剛中所以不終</span>
<span class='tline' id='l689' data-llen='15582:15605'>　於困也象曰志未得也始為隂揜無上下之與方困</span>
<span class='tline' id='l690' data-llen='15605:15628'>　而未得志之時也徐而有說以中直之道得在下之</span>
<span class='tline' id='l691' data-llen='15628:15651'>　賢共濟其困也又曰受福也盡其誠敬如祭祀然以</span>
<span class='tline' id='l692' data-llen='15651:15674'>　求天下之賢則能亨天下之困而享受其福慶也楊</span>
<span class='tline' id='l693' data-llen='15674:15697'>　氏曰上有極困之君下有極困之大臣剛中同徳一</span>
<span class='tline' id='l694' data-llen='15697:15720'>　有為焉孰為小人刑之以劓刑之以刖孰為君子錫</span>
<span class='tline' id='l695' data-llen='15720:15747'><a onclick="displayPageImage('KR1a0075', 'WYG', '011-41a' );" name="011-41a" class="pb">[011-41a] <img width="20"  src="/static/img/kanseki-5.png"/></a></span>
<span class='tline' id='l696' data-llen='15747:15770'>　以紱冕享以精誠小人去而君子伸始乎困而徐乎</span>
<span class='tline' id='l697' data-llen='15770:15793'>　說出天下於困窮之淵而躋天下於福慶之域是易</span>
<span class='tline' id='l698' data-llen='15793:15799'>　之道也</span>
<span class='tline' id='l699' data-llen='15799:15822'>上六困于葛藟于臲卼曰動悔有悔征吉象曰困于葛</span>
<span class='tline' id='l700' data-llen='15822:15835'>藟未當也動悔有悔吉行也</span>
<span class='tline' id='l701' data-llen='15835:15858'>　處困自重固君子之雅操悔非從是亦君子之學力</span>
<span class='tline' id='l702' data-llen='15858:15881'>　况天下之是非存乎兩塗出乎此則入乎彼出乎小</span>
<span class='tline' id='l703' data-llen='15881:15904'>　人之域則入乎君子之域出乎姦邪纒繞危動不安</span>
<span class='tline' id='l704' data-llen='15904:15931'><a onclick="displayPageImage('KR1a0075', 'WYG', '011-41b' );" name="011-41b" class="pb">[011-41b] <img width="20"  src="/static/img/kanseki-5.png"/></a></span>
<span class='tline' id='l705' data-llen='15931:15954'>　之域則入乎坦平正大安靜自得之域是悔也乃大</span>
<span class='tline' id='l706' data-llen='15954:15977'>　易變困之道義理生生之機困之上六處困之極而</span>
<span class='tline' id='l707' data-llen='15977:16000'>　為隂柔姦邪所纒累是困于葛藟也居上爻之上處</span>
<span class='tline' id='l708' data-llen='16000:16023'>　髙危不安之地是困于臲卼也聖人于是示之曰汝</span>
<span class='tline' id='l709' data-llen='16023:16045'>　能自謂如是而動則有悔當變前之所為有悔也</span>
<span class='tline' id='l710' data-llen='16045:16068'>　能悔則往而得吉象曰未當也又曰吉行也始失其</span>
<span class='tline' id='l711' data-llen='16068:16091'>　道而終得其道困窮而通是之謂乎故嘗論之人之</span>
<span class='tline' id='l712' data-llen='16091:16114'>　困也有在下而困者有在上而困者有在獨而困者</span>
<span class='tline' id='l713' data-llen='16114:16141'><a onclick="displayPageImage('KR1a0075', 'WYG', '011-42a' );" name="011-42a" class="pb">[011-42a] <img width="20"  src="/static/img/kanseki-5.png"/></a></span>
<span class='tline' id='l714' data-llen='16141:16164'>　有在羣而困者有在上智而困者有在下愚而困者</span>
<span class='tline' id='l715' data-llen='16164:16187'>　在下也在獨也在知也如是而困必其外無責内無</span>
<span class='tline' id='l716' data-llen='16187:16210'>　憂其困未嘗不亨故不悔而征吉也在上也在羣也</span>
<span class='tline' id='l717' data-llen='16210:16233'>　在下愚也如是而困必其蹈危機友非類其困未嘗</span>
<span class='tline' id='l718' data-llen='16233:16256'>　能亨故必悔而征吉此固卦之微意也楊氏曰九五</span>
<span class='tline' id='l719' data-llen='16256:16279'>　刑小人錫君子極天下之困而天受其福上六以一</span>
<span class='tline' id='l720' data-llen='16279:16302'>　隂之孤處困之後出刑戮之外亦適有天幸也然始</span>
<span class='tline' id='l721' data-llen='16302:16325'>　則為二隂之所縈如困于葛藟之纒而不得脫終則</span>
<span class='tline' id='l722' data-llen='16325:16352'><a onclick="displayPageImage('KR1a0075', 'WYG', '011-42b' );" name="011-42b" class="pb">[011-42b] <img width="20"  src="/static/img/kanseki-5.png"/></a></span>
<span class='tline' id='l723' data-llen='16352:16375'>　乘二剛以自危如據于臲卼之几而不得安動亦懼</span>
<span class='tline' id='l724' data-llen='16375:16398'>　禍之及故曰有悔聖人於此許其征吉許其吉行皆</span>
<span class='tline' id='l725' data-llen='16398:16421'>　縱其去而不追其窮也夫惟開小人之去而後免小</span>
<span class='tline' id='l726' data-llen='16421:16444'>　人之禍故極困之道莫上乎征吉而劓刖為下催汜</span>
<span class='tline' id='l727' data-llen='16444:16454'>　之事不可不戒哉</span>
<span class='tline' id='l728' data-llen='16454:16481'><a onclick="displayPageImage('KR1a0075', 'WYG', '011-43a' );" name="011-43a" class="pb">[011-43a] <img width="20"  src="/static/img/kanseki-5.png"/></a></span>
<span class='tline' id='l729' data-llen='16481:16491'>䷯<span class='krp-note'>巽下/坎上</span></span>
<span class='tline' id='l730' data-llen='16491:16514'>井改邑不改井无喪无得往來井井汔至亦未繘井羸</span>
<span class='tline' id='l731' data-llen='16514:16537'>其瓶凶彖曰巽乎水而上水井井養而不窮也改邑不</span>
<span class='tline' id='l732' data-llen='16537:16560'>改井乃以剛中也汔至亦未繘井未有功也羸其瓶是</span>
<span class='tline' id='l733' data-llen='16560:16565'>以凶也</span>
<span class='tline' id='l734' data-llen='16565:16588'>　此聖人示人以明體達用之學也井之為井穴地而</span>
<span class='tline' id='l735' data-llen='16588:16611'>　出水者也邑之改遷無常而井之靜定有常君子之</span>
<span class='tline' id='l736' data-llen='16611:16634'>　立不易方者實似之汲之不竭无喪也存之不盈无</span>
<span class='tline' id='l737' data-llen='16634:16661'><a onclick="displayPageImage('KR1a0075', 'WYG', '011-43b' );" name="011-43b" class="pb">[011-43b] <img width="20"  src="/static/img/kanseki-5.png"/></a></span>
<span class='tline' id='l738' data-llen='16661:16684'>　得也君子之道不與世而増損者實似也往者井其</span>
<span class='tline' id='l739' data-llen='16684:16707'>　井而其欲遂焉來者井其井而其向專焉君子之道</span>
<span class='tline' id='l740' data-llen='16707:16730'>　徳為衆所宗者實似之此所以明井之有定體也然</span>
<span class='tline' id='l741' data-llen='16730:16753'>　知井有定之體而不能汲之以為飲食之用則井亦</span>
<span class='tline' id='l742' data-llen='16753:16776'>　無用之物耳人有至恒之徳而不能取之以為酬酢</span>
<span class='tline' id='l743' data-llen='16776:16799'>　之用則徳亦無用之物耳此汔至而未及用與未下</span>
<span class='tline' id='l744' data-llen='16799:16822'>　繘于井同羸敗其瓶而失之是以凶也蓋君子之道</span>
<span class='tline' id='l745' data-llen='16822:16845'>　其明體將以達用異端之學所以見排于聖賢者惡</span>
<span class='tline' id='l746' data-llen='16845:16872'><a onclick="displayPageImage('KR1a0075', 'WYG', '011-44a' );" name="011-44a" class="pb">[011-44a] <img width="20"  src="/static/img/kanseki-5.png"/></a></span>
<span class='tline' id='l747' data-llen='16872:16895'>　其不我同也惡其无用也老莊之學欲立心於清淨</span>
<span class='tline' id='l748' data-llen='16895:16918'>　寂滅之境其於能定之學者幾矣然禮法人倫之不</span>
<span class='tline' id='l749' data-llen='16918:16941'>　可除棄者欲掃除而盡去之如實用何佛氏之教欲</span>
<span class='tline' id='l750' data-llen='16941:16964'>　灰心於思慮俱空之境其於有常似矣然三綱五常</span>
<span class='tline' id='l751' data-llen='16964:16987'>　之不可磨滅者一切欲空視之如實用何大學之道</span>
<span class='tline' id='l752' data-llen='16987:17010'>　格物致知誠意正心必達之於修身齊家治國平天</span>
<span class='tline' id='l753' data-llen='17010:17033'>　下也中庸之道致中和必達之於天地位萬物育焉</span>
<span class='tline' id='l754' data-llen='17033:17056'>　實皆明體達用之兩盡而與異端之學不同者如此</span>
<span class='tline' id='l755' data-llen='17056:17083'><a onclick="displayPageImage('KR1a0075', 'WYG', '011-44b' );" name="011-44b" class="pb">[011-44b] <img width="20"  src="/static/img/kanseki-5.png"/></a></span>
<span class='tline' id='l756' data-llen='17083:17106'>　因汔至亦未繘井羸其瓶而泛觀天下之事明徳而</span>
<span class='tline' id='l757' data-llen='17106:17129'>　不止於至善未為明徳之至新民而不止於至善未</span>
<span class='tline' id='l758' data-llen='17129:17152'>　為新民之至是猶為山九仞而功虧一簣是猶五榖</span>
<span class='tline' id='l759' data-llen='17152:17175'>　不熟不如荑稗汲井而不及泉猶為棄井也嗚呼為</span>
<span class='tline' id='l760' data-llen='17175:17198'>　君不至於堯舜為臣不至於臯夔為師不至於周孔</span>
<span class='tline' id='l761' data-llen='17198:17221'>　為學不至於顔孟君子未敢以實用成功與之也彖</span>
<span class='tline' id='l762' data-llen='17221:17245'>　曰巽乎水而上水井井養而不窮也以卦象釋卦名也</span>
<span class='tline' id='l763' data-llen='17245:17268'>　改邑不改井乃以剛中也謂二五之剛中有常徳也</span>
<span class='tline' id='l764' data-llen='17268:17295'><a onclick="displayPageImage('KR1a0075', 'WYG', '011-45a' );" name="011-45a" class="pb">[011-45a] <img width="20"  src="/static/img/kanseki-5.png"/></a></span>
<span class='tline' id='l765' data-llen='17295:17318'>　汔至亦未繘井未有功也羸其瓶是以凶也水以濟</span>
<span class='tline' id='l766' data-llen='17318:17341'>　用為功水出乃為用未出則何功也瓶者所以上水</span>
<span class='tline' id='l767' data-llen='17341:17364'>　而致用也羸敗其瓶則不為用矣是以凶也楊氏曰</span>
<span class='tline' id='l768' data-llen='17364:17387'>　求與應兩忘井之徳也惠與怨兩消井之功也堯舜</span>
<span class='tline' id='l769' data-llen='17387:17410'>　之世以禹稷為井春秋戰國之世以孔孟為井然禹</span>
<span class='tline' id='l770' data-llen='17410:17433'>　稷能濟天下之飢溺而孔孟不能者徳盛而功難也</span>
<span class='tline' id='l771' data-llen='17433:17456'>　功之難斯人之不幸聖賢何心哉汔至羸瓶汲者之</span>
<span class='tline' id='l772' data-llen='17456:17479'>　弱于力井何心哉此卦其變為噬嗑卦其象木入於</span>
<span class='tline' id='l773' data-llen='17479:17506'><a onclick="displayPageImage('KR1a0075', 'WYG', '011-45b' );" name="011-45b" class="pb">[011-45b] <img width="20"  src="/static/img/kanseki-5.png"/></a></span>
<span class='tline' id='l774' data-llen='17506:17526'>　水而盛水以出井之象也其占无喪无得也</span>
<span class='tline' id='l775' data-llen='17526:17542'>象曰木上有水井君子以勞民勸相</span>
<span class='tline' id='l776' data-llen='17542:17565'>　以木汲水而上木上有水津潤上行井之象也君子</span>
<span class='tline' id='l777' data-llen='17565:17588'>　體井養不窮之義以之勞徠其民而勸勉以相助相</span>
<span class='tline' id='l778' data-llen='17588:17611'>　養之道皆井養之義也此又法井之功用也此道一</span>
<span class='tline' id='l779' data-llen='17611:17634'>　行聖帝勞徠輔翼之恩王民友助扶持之俗復見於</span>
<span class='tline' id='l780' data-llen='17634:17657'>　天下矣勞民者以君養民勸相者使民相養洪氏曰</span>
<span class='tline' id='l781' data-llen='17657:17680'>　畫為井疆使之耕稼必有以勞之未知所為則勸之</span>
<span class='tline' id='l782' data-llen='17680:17707'><a onclick="displayPageImage('KR1a0075', 'WYG', '011-46a' );" name="011-46a" class="pb">[011-46a] <img width="20"  src="/static/img/kanseki-5.png"/></a></span>
<span class='tline' id='l783' data-llen='17707:17727'>　已為而力不給則相之勸相則勞之之實也</span>
<span class='tline' id='l784' data-llen='17727:17750'>初六井泥不食舊井无禽象曰井泥不食下也舊井无</span>
<span class='tline' id='l785' data-llen='17750:17756'>禽時舍也</span>
<span class='tline' id='l786' data-llen='17756:17779'>　好善惡惡者乃人情之正民之秉彞好是懿徳者德</span>
<span class='tline' id='l787' data-llen='17779:17802'>　爲民之物則也井之初六其汙下而見棄於人者歟</span>
<span class='tline' id='l788' data-llen='17802:17825'>　井以陽剛為德而初則隂柔井以上出為功而初則</span>
<span class='tline' id='l789' data-llen='17825:17848'>　居下井以人汲為用而初則無應無援是井之泥汙</span>
<span class='tline' id='l790' data-llen='17848:17871'>　而不可食也人所不食也人所不食禽鳥且莫之顧</span>
<span class='tline' id='l791' data-llen='17871:17898'><a onclick="displayPageImage('KR1a0075', 'WYG', '011-46b' );" name="011-46b" class="pb">[011-46b] <img width="20"  src="/static/img/kanseki-5.png"/></a></span>
<span class='tline' id='l792' data-llen='17898:17921'>　譬之人焉其行醜其徳汙其見卑其識陋不惟王公</span>
<span class='tline' id='l793' data-llen='17921:17944'>　大人鄙而棄之而樵夫賤流亦且易而侮之不惟尊</span>
<span class='tline' id='l794' data-llen='17944:17967'>　而父執交游惡而賤之雖卑而孺子童牧亦輕而誚</span>
<span class='tline' id='l795' data-llen='17967:17990'>　之不惟賢而明師良友疎而逺之雖愚而庸夫庸婦</span>
<span class='tline' id='l796' data-llen='17990:18013'>　亦舍而去之斯人也其絶天理自棄人倫孤立於天</span>
<span class='tline' id='l797' data-llen='18013:18036'>　地間歟象曰下也言行之汙下也又曰時舍也言汙</span>
<span class='tline' id='l798' data-llen='18036:18059'>　下而為時所舍也雖然人情不甚相逺也人皆知好</span>
<span class='tline' id='l799' data-llen='18059:18082'>　顔閔之名而不能踐顔閔之實人皆惡盜跖之名而</span>
<span class='tline' id='l800' data-llen='18082:18109'><a onclick="displayPageImage('KR1a0075', 'WYG', '011-47a' );" name="011-47a" class="pb">[011-47a] <img width="20"  src="/static/img/kanseki-5.png"/></a></span>
<span class='tline' id='l801' data-llen='18109:18132'>　不能絶盜跖之實何也人心易危而道心易微吁可</span>
<span class='tline' id='l802' data-llen='18132:18155'>　畏哉吾至於此懼吾之自居於下流也楊氏曰居下</span>
<span class='tline' id='l803' data-llen='18155:18174'>　流者歸衆惡安舊習者絶新功初六是也</span>
<span class='tline' id='l804' data-llen='18174:18194'>九二井谷射鮒甕敝漏象曰井谷射鮒无與也</span>
<span class='tline' id='l805' data-llen='18194:18217'>　小人而自流於汙下不足責君子而自比於汙下深</span>
<span class='tline' id='l806' data-llen='18217:18240'>　可憂井之九二抱剛中之才居人臣之位使其剛中</span>
<span class='tline' id='l807' data-llen='18240:18263'>　自守則上可以佐天子鎮國家下可以濟生民雨動</span>
<span class='tline' id='l808' data-llen='18263:18286'>　植往可以為前聖繼絶學來可以為萬世開太平其</span>
<span class='tline' id='l809' data-llen='18286:18313'><a onclick="displayPageImage('KR1a0075', 'WYG', '011-47b' );" name="011-47b" class="pb">[011-47b] <img width="20"  src="/static/img/kanseki-5.png"/></a></span>
<span class='tline' id='l810' data-llen='18313:18336'>　上行之功固有不可勝窮者以剛健如九二居中如</span>
<span class='tline' id='l811' data-llen='18336:18359'>　九二而乃下比初六之隂柔是以君子而比小人如</span>
<span class='tline' id='l812' data-llen='18359:18382'>　井谷之射鮒安望其有濟世利物之實功曰井谷射</span>
<span class='tline' id='l813' data-llen='18382:18405'>　鮒者謂其如澗谷之水僅足以注微物也曰甕敝漏</span>
<span class='tline' id='l814' data-llen='18405:18428'>　者謂其如甕之破漏而不足以濟物也象曰无與也</span>
<span class='tline' id='l815' data-llen='18428:18451'>　謂其上無應與自喪而比柔也雖然井之泥也澄而</span>
<span class='tline' id='l816' data-llen='18451:18474'>　清之則水之性自若也行之汙也潔而新之則人之</span>
<span class='tline' id='l817' data-llen='18474:18497'>　性自若也九二於此誠能逺隂柔以自守吾剛逺邪</span>
<span class='tline' id='l818' data-llen='18497:18524'><a onclick="displayPageImage('KR1a0075', 'WYG', '011-48a' );" name="011-48a" class="pb">[011-48a] <img width="20"  src="/static/img/kanseki-5.png"/></a></span>
<span class='tline' id='l819' data-llen='18524:18547'>　佞以自守吾中以改吾過以復吾善此正聖人所望</span>
<span class='tline' id='l820' data-llen='18547:18570'>　於九二也徐氏曰人生斯世惟其果於自棄甘為下</span>
<span class='tline' id='l821' data-llen='18570:18593'>　流者不可與為善苟陽剛之稟資質之美者皆可以</span>
<span class='tline' id='l822' data-llen='18593:18616'>　進徳良由上无應與而為之誘掖汲引者故上達之</span>
<span class='tline' id='l823' data-llen='18616:18639'>　難而下達之易也楊氏曰初六隂潛而細微有小人</span>
<span class='tline' id='l824' data-llen='18639:18662'>　之資有鮒魚之象谷之水以注而下為功井之水以</span>
<span class='tline' id='l825' data-llen='18662:18685'>　汲而上為功汲而上者其功及百姓注而下者其功</span>
<span class='tline' id='l826' data-llen='18685:18708'>　及魚鱉井不為井而為谷是不上出而反下注也甕</span>
<span class='tline' id='l827' data-llen='18708:18735'><a onclick="displayPageImage('KR1a0075', 'WYG', '011-48b' );" name="011-48b" class="pb">[011-48b] <img width="20"  src="/static/img/kanseki-5.png"/></a></span>
<span class='tline' id='l828' data-llen='18735:18758'>　漏徒下注而無養人之功何足以為井哉二既下比</span>
<span class='tline' id='l829' data-llen='18758:18781'>　小人則上之君子無我與者矣上無我與則上無我</span>
<span class='tline' id='l830' data-llen='18781:18804'>　汲者矣子常信無極而國皆怨子馮暱八人而君不</span>
<span class='tline' id='l831' data-llen='18804:18810'>　安是也</span>
<span class='tline' id='l832' data-llen='18810:18833'>九三井渫不食為我心惻可用汲王明並受其福象曰</span>
<span class='tline' id='l833' data-llen='18833:18848'>井渫不食行惻也求王明受福也</span>
<span class='tline' id='l834' data-llen='18848:18871'>　此言井以上出為功三以陽剛居正是有濟用之才</span>
<span class='tline' id='l835' data-llen='18871:18894'>　如水之清潔可食者也然在下之上志應上六陽性</span>
<span class='tline' id='l836' data-llen='18894:18921'><a onclick="displayPageImage('KR1a0075', 'WYG', '011-49a' );" name="011-49a" class="pb">[011-49a] <img width="20"  src="/static/img/kanseki-5.png"/></a></span>
<span class='tline' id='l837' data-llen='18921:18945'>　上進乃有用之才而切切於施為未得其用如井之渫</span>
<span class='tline' id='l838' data-llen='18945:18968'>　治清潔而不見食於人尤為之惻然於心而歎上之</span>
<span class='tline' id='l839' data-llen='18968:18991'>　不我用也然井之清潔可用汲而食若上有明王則</span>
<span class='tline' id='l840' data-llen='18991:19014'>　當用之而得其效賢才見用則已得行其道君得享</span>
<span class='tline' id='l841' data-llen='19014:19037'>　其功下得被其澤上下並受其福也此言君子之未</span>
<span class='tline' id='l842' data-llen='19037:19060'>　用則與天下同其憂君子之既用則與天下同其樂</span>
<span class='tline' id='l843' data-llen='19060:19083'>　人皆曰君子之處世窮居不損則陋巷簞瓢不改其</span>
<span class='tline' id='l844' data-llen='19083:19106'>　樂躬耕畎畝樂道囂囂夫何憂盛行不加則軒冕榮</span>
<span class='tline' id='l845' data-llen='19106:19133'><a onclick="displayPageImage('KR1a0075', 'WYG', '011-49b' );" name="011-49b" class="pb">[011-49b] <img width="20"  src="/static/img/kanseki-5.png"/></a></span>
<span class='tline' id='l846' data-llen='19133:19156'>　華不足為重結駟懐金所欲不存夫何樂抑不知君</span>
<span class='tline' id='l847' data-llen='19156:19179'>　子之未用其樂天之心固自若也而憂民之憂曷嘗</span>
<span class='tline' id='l848' data-llen='19179:19202'>　無是心君子之既用其樂富貴之心固無有也而樂</span>
<span class='tline' id='l849' data-llen='19202:19225'>　民之樂曷嘗無是心以井之九三如井渫不食為我</span>
<span class='tline' id='l850' data-llen='19225:19248'>　心惻以君子言之則才之未展不足慮行之未顯不</span>
<span class='tline' id='l851' data-llen='19248:19271'>　足慮身之未榮不足慮徳澤之不加於天下此其所</span>
<span class='tline' id='l852' data-llen='19271:19294'>　以惻也曰可用汲而王明用之並受其福樂天下皆</span>
<span class='tline' id='l853' data-llen='19294:19317'>　受其福慶也蓋名譽之顯不足喜謀議之合不足喜</span>
<span class='tline' id='l854' data-llen='19317:19344'><a onclick="displayPageImage('KR1a0075', 'WYG', '011-50a' );" name="011-50a" class="pb">[011-50a] <img width="20"  src="/static/img/kanseki-5.png"/></a></span>
<span class='tline' id='l855' data-llen='19344:19367'>　志願之伸不足喜福禄被於生民深可喜也象曰行</span>
<span class='tline' id='l856' data-llen='19367:19390'>　惻也行惻者行道之人皆以為惻也又曰受福也始</span>
<span class='tline' id='l857' data-llen='19390:19413'>　焉行而憂惻終焉並受其福慶也吁不遇去齊孟子</span>
<span class='tline' id='l858' data-llen='19413:19436'>　未嘗不為之不豫相魯行道夫子亦為之有喜色孔</span>
<span class='tline' id='l859' data-llen='19436:19459'>　孟豈以所遇而有動於中哉誠以吾身之不用不足</span>
<span class='tline' id='l860' data-llen='19459:19482'>　憂而風教不明綱常不植如之何而不憂吾身之幸</span>
<span class='tline' id='l861' data-llen='19482:19505'>　遇不足喜而三綱以正九倫以叙如之何而不樂因</span>
<span class='tline' id='l862' data-llen='19505:19528'>　是而知九三之剛正今之不食安知異時不為寒泉</span>
<span class='tline' id='l863' data-llen='19528:19555'><a onclick="displayPageImage('KR1a0075', 'WYG', '011-50b' );" name="011-50b" class="pb">[011-50b] <img width="20"  src="/static/img/kanseki-5.png"/></a></span>
<span class='tline' id='l864' data-llen='19555:19578'>　之食歟今雖有憂患安知異時不可以消天下之憂</span>
<span class='tline' id='l865' data-llen='19578:19601'>　而為福歟楊氏曰井一用一邑受其福君子一用天</span>
<span class='tline' id='l866' data-llen='19601:19624'>　下受其福有美井無善汲則如無井有君子無明王</span>
<span class='tline' id='l867' data-llen='19624:19647'>　則如無賢仲尼曰明王不興天下孰能宗予在下之</span>
<span class='tline' id='l868' data-llen='19647:19670'>　君子如井之泉在井之半揜於物逺於人非明之至</span>
<span class='tline' id='l869' data-llen='19670:19693'>　者不能燭其幽也故微明揚之堯帝則大舜雷澤之</span>
<span class='tline' id='l870' data-llen='19693:19716'>　漁父微明哲之髙宗則傅說巖野之胥靡可食者井</span>
<span class='tline' id='l871' data-llen='19716:19739'>　也不食者人也井不自惻人之行而過者惻之井不</span>
<span class='tline' id='l872' data-llen='19739:19766'><a onclick="displayPageImage('KR1a0075', 'WYG', '011-51a' );" name="011-51a" class="pb">[011-51a] <img width="20"  src="/static/img/kanseki-5.png"/></a></span>
<span class='tline' id='l873' data-llen='19766:19789'>　求上之我燭而人為之求其明者以燭之此作易者</span>
<span class='tline' id='l874' data-llen='19789:19812'>　所以為井歎也三與上為應為我惻者上也求王明</span>
<span class='tline' id='l875' data-llen='19812:19819'>　亦上六也</span>
<span class='tline' id='l876' data-llen='19819:19836'>六四井甃无咎象曰井甃无咎脩井也</span>
<span class='tline' id='l877' data-llen='19836:19859'>　四以隂柔居正上承九五之君才不足以廣施利物</span>
<span class='tline' id='l878' data-llen='19859:19882'>　又近君而無汲引之人只可守正自脩故能脩治則</span>
<span class='tline' id='l879' data-llen='19882:19905'>　得无咎夫克治之勤悔吝之消也循省之怠純懿之</span>
<span class='tline' id='l880' data-llen='19905:19928'>　虧也未有能自脩而不能寡過者六四才弱志柔求</span>
<span class='tline' id='l881' data-llen='19928:19955'><a onclick="displayPageImage('KR1a0075', 'WYG', '011-51b' );" name="011-51b" class="pb">[011-51b] <img width="20"  src="/static/img/kanseki-5.png"/></a></span>
<span class='tline' id='l882' data-llen='19955:19978'>　其寡過豈易然者然省察自脩之功倘不廢焉雖未</span>
<span class='tline' id='l883' data-llen='19978:20001'>　必有濟世安民之功亦無悞世賊民之過雖未必有</span>
<span class='tline' id='l884' data-llen='20001:20025'>　經邦𢎞化參天地贊化育之功亦無覆邦梗化拂天</span>
<span class='tline' id='l885' data-llen='20025:20048'>　地傷化育之過觀六四所以自脩者必曰吾為人謀</span>
<span class='tline' id='l886' data-llen='20048:20072'>　果忠乎與朋友文果信乎𫝊道於人果習乎未至求</span>
<span class='tline' id='l887' data-llen='20072:20095'>　至焉已至則加勉焉如斯而已耳然此特以六四之</span>
<span class='tline' id='l888' data-llen='20095:20118'>　才質言之若論自脩之極功必如大學之格物致知</span>
<span class='tline' id='l889' data-llen='20118:20141'>　誠意正心脩身則有齊家治國平天下之功如中庸</span>
<span class='tline' id='l890' data-llen='20141:20168'><a onclick="displayPageImage('KR1a0075', 'WYG', '011-52a' );" name="011-52a" class="pb">[011-52a] <img width="20"  src="/static/img/kanseki-5.png"/></a></span>
<span class='tline' id='l891' data-llen='20168:20191'>　之博學審問謹思明辨則有位天地育萬物之功豈</span>
<span class='tline' id='l892' data-llen='20191:20214'>　特无咎而已象曰脩井也即脩井以喻脩身也楊氏</span>
<span class='tline' id='l893' data-llen='20214:20237'>　曰井一脩則舊井為新井徳一脩則學有新功井至</span>
<span class='tline' id='l894' data-llen='20237:20260'>　六四則泉溢而將上出之時不患人之莫已知患已</span>
<span class='tline' id='l895' data-llen='20260:20283'>　之不知脩井之不脩井之咎也脩矣而或汲焉或舍</span>
<span class='tline' id='l896' data-llen='20283:20306'>　焉或食焉或否焉井何咎哉故徳之不脩足以憂孔</span>
<span class='tline' id='l897' data-llen='20306:20319'>　子學不能行足以病子貢</span>
<span class='tline' id='l898' data-llen='20319:20337'>九五井冽寒泉食象曰寒泉之食中正也</span>
<span class='tline' id='l899' data-llen='20337:20364'><a onclick="displayPageImage('KR1a0075', 'WYG', '011-52b' );" name="011-52b" class="pb">[011-52b] <img width="20"  src="/static/img/kanseki-5.png"/></a></span>
<span class='tline' id='l900' data-llen='20364:20387'>　九五陽剛中正居尊位其才其徳盡善盡美如井中</span>
<span class='tline' id='l901' data-llen='20387:20410'>　甘潔之寒泉可為人食者也夫有濟世之徳則有濟</span>
<span class='tline' id='l902' data-llen='20410:20433'>　世之用徳則渾涵於吾心用則周濟於天下徳則一</span>
<span class='tline' id='l903' data-llen='20433:20456'>　定而不易用則泛應而不窮君徳莫善於九五井泉</span>
<span class='tline' id='l904' data-llen='20456:20479'>　莫善於寒冽古之人君以一身立乎兆民之上寒者</span>
<span class='tline' id='l905' data-llen='20479:20502'>　求衣饑者求食愚者求明危者求安莫不飲其恩惠</span>
<span class='tline' id='l906' data-llen='20502:20525'>　而飽其欲願求其所以本原是者皆其盛徳在躬如</span>
<span class='tline' id='l907' data-llen='20525:20548'>　井泉之甘冽是以功用及人如井泉之可食也昔者</span>
<span class='tline' id='l908' data-llen='20548:20575'><a onclick="displayPageImage('KR1a0075', 'WYG', '011-53a' );" name="011-53a" class="pb">[011-53a] <img width="20"  src="/static/img/kanseki-5.png"/></a></span>
<span class='tline' id='l909' data-llen='20575:20598'>　堯舜禹湯文武之為君六府以養民之身三事以養</span>
<span class='tline' id='l910' data-llen='20598:20621'>　民之心而天下莫不被帝者之澤井田經界而民財</span>
<span class='tline' id='l911' data-llen='20621:20644'>　均庠序學校而教化流而天下莫不感王者之惠究</span>
<span class='tline' id='l912' data-llen='20644:20668'>　其所以然者豈有他哉盛徳相𫝊而如井之清潔也</span>
<span class='tline' id='l913' data-llen='20668:20691'>　以此徳而達諸用吾見其有本也象曰中正也中而</span>
<span class='tline' id='l914' data-llen='20691:20714'>　且正君道之至善也楊氏曰冽而寒者泉之徳中而</span>
<span class='tline' id='l915' data-llen='20714:20737'>　正者君之徳泉而不冽不寒君而不中不正人有吐</span>
<span class='tline' id='l916' data-llen='20737:20760'>　井泥羞汙君而去之耳故傅說非其后不食伯夷非</span>
<span class='tline' id='l917' data-llen='20760:20787'><a onclick="displayPageImage('KR1a0075', 'WYG', '011-53b' );" name="011-53b" class="pb">[011-53b] <img width="20"  src="/static/img/kanseki-5.png"/></a></span>
<span class='tline' id='l918' data-llen='20787:20802'>　其君不事君天下者可不懼哉</span>
<span class='tline' id='l919' data-llen='20802:20823'>上六井收勿幕有孚元吉象曰元吉在上大成也</span>
<span class='tline' id='l920' data-llen='20823:20847'>　井以上出為功居井之上取而不蔽其利無窮人皆信</span>
<span class='tline' id='l921' data-llen='20847:20870'>　其大吉也人之所以見信於人者唯其公耳天無私</span>
<span class='tline' id='l922' data-llen='20870:20893'>　覆天下皆信其始物之功地無私載天下皆信其生</span>
<span class='tline' id='l923' data-llen='20893:20916'>　物之功日月無私照天下皆信其明物之功惟人亦</span>
<span class='tline' id='l924' data-llen='20916:20939'>　然凡厥有生莫非同得天地之氣以為形莫非同得</span>
<span class='tline' id='l925' data-llen='20939:20962'>　天地之理以為性洞然八荒皆在我闥是人也是從</span>
<span class='tline' id='l926' data-llen='20962:20989'><a onclick="displayPageImage('KR1a0075', 'WYG', '011-54a' );" name="011-54a" class="pb">[011-54a] <img width="20"  src="/static/img/kanseki-5.png"/></a></span>
<span class='tline' id='l927' data-llen='20989:21012'>　天理之公者也有公心矣誰疑其私物我既立私為</span>
<span class='tline' id='l928' data-llen='21012:21035'>　町畦是人也其徇人欲之私者也有私心矣誰信其</span>
<span class='tline' id='l929' data-llen='21035:21058'>　公吾不私其身心使天下耕田鑿井各足其用飢食</span>
<span class='tline' id='l930' data-llen='21058:21081'>　渴飲各全其生吾不私其道必使天下各誠其意各</span>
<span class='tline' id='l931' data-llen='21081:21104'>　正其心各修其身則天下皆信其兼養兼善之惠如</span>
<span class='tline' id='l932' data-llen='21104:21127'>　此其大也况井之上六非若初之下而汙也非若二</span>
<span class='tline' id='l933' data-llen='21127:21150'>　之下比為時舍也非若三之渫不食而可惻也非若</span>
<span class='tline' id='l934' data-llen='21150:21173'>　四之甃治而猶待於脩也冽寒之泉至此而上求以</span>
<span class='tline' id='l935' data-llen='21173:21200'><a onclick="displayPageImage('KR1a0075', 'WYG', '011-54b' );" name="011-54b" class="pb">[011-54b] <img width="20"  src="/static/img/kanseki-5.png"/></a></span>
<span class='tline' id='l936' data-llen='21200:21223'>　一二以一二應求以十百以十百應求以千萬以千</span>
<span class='tline' id='l937' data-llen='21223:21246'>　萬應溥博淵泉而時出之而轆轤收繘之具又無所</span>
<span class='tline' id='l938' data-llen='21246:21269'>　覆蔽焉其公如此此有孚元吉也象曰大成也信乎</span>
<span class='tline' id='l939' data-llen='21269:21276'>　其大成也</span>
<span class='tline' id='l940' data-llen='21276:21279'>　</span>
<span class='tline' id='l941' data-llen='21279:21282'>　</span>
<span class='tline' id='l942' data-llen='21282:21285'>　</span>
<span class='tline' id='l943' data-llen='21285:21295'>　周易衍義卷十一</span>
</p>
<p>
</p>
  </div>
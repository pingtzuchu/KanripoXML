<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0038', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　儀禮鄭註句讀卷三</span><br/>
<span class='tline' id='l10' data-llen='202:223'>　　　　　　　　　　　　　濟陽張爾岐撰</span><br/>
<span class='tline' id='l11' data-llen='223:263'>　士相見禮第三<span class='krp-note'>鄭目録云士以職位相親始承摯相/見之禮雜記㑹葬禮曰相見也反哭</span></span><br/>
<span class='tline' id='l12' data-llen='263:309'>　<span class='krp-note'>而退朋友虞祔而退士相見於五禮屬賔禮大小戴/及别録皆第三○據經初言士相見禮次言士見於</span></span><br/>
<span class='tline' id='l13' data-llen='309:355'>　<span class='krp-note'>大夫又次言大夫相見又次言士大夫見於君末及/見尊長諸儀皆自士相見推之故以士相見名篇目</span></span><br/>
<span class='tline' id='l14' data-llen='355:401'>　<span class='krp-note'>録引雜記㑹葬禮原文又有相趨也出宫而退相揖/也哀次而退相問也既封而退鄭引之者明相見者</span></span><br/>
<span class='tline' id='l15' data-llen='401:426'>　<span class='krp-note'>其恩誼較朋友為疎較相/趨相揖相問者為厚也</span></span><br/>
<span class='tline' id='l16' data-llen='426:452'><a onclick="displayPageImage('KR1d0038', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='452:475'>士相見之禮贄冬用雉夏用腒左頭奉之曰某也願見</span><br/>
<span class='tline' id='l18' data-llen='475:512'>無由達某子以命命某見<span class='krp-note'>贄所執以至者君子見於所/尊敬必執贄以將其厚意也</span></span><br/>
<span class='tline' id='l19' data-llen='512:559'><span class='krp-note'>士贄用雉者取其耿介交有時别有倫也雉必用死者/為其不可生服也夏用腒備腐臭也左頭頭陽也無由</span></span><br/>
<span class='tline' id='l20' data-llen='559:606'><span class='krp-note'>達言久無因縁以自達也某子今所因縁之姓名也以/命者稱述主人之意今文頭為脰○士與士相見之禮</span></span><br/>
<span class='tline' id='l21' data-llen='606:653'><span class='krp-note'>再請返再辭贄而後見賔初以贄見次請賔反見次主/人復還贄見賔而禮成腒乾雉也某也願見見賢遍反</span></span><br/>
<span class='tline' id='l22' data-llen='653:700'><span class='krp-note'>凡卑於尊曰見敵而曰見謙敬之辭將見人必先因所/知以通誠意主人許而後往以其許見故云某子以主</span></span><br/>
<span class='tline' id='l23' data-llen='700:735'><span class='krp-note'>人之命命之見也○腒其/居反奉芳勇反脰音豆</span>主人對曰某子命某見吾子</span><br/>
<span class='tline' id='l24' data-llen='735:769'>有辱請吾子之就家也某將走見<span class='krp-note'>有又也某子命某往/見今吾子又自辱來</span></span><br/>
<span class='tline' id='l25' data-llen='769:795'><a onclick="displayPageImage('KR1d0038', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='795:842'><span class='krp-note'>序其意也走猶往也今文無走○某子亦所因者之姓/名以其前來通意故主人自謙言其曾命某往見也某</span></span><br/>
<span class='tline' id='l27' data-llen='842:879'><span class='krp-note'>者主人/自名也</span>賔對曰某不足以辱命請終賜見<span class='krp-note'>命謂請吾子/之就家○命</span></span><br/>
<span class='tline' id='l28' data-llen='879:912'><span class='krp-note'>謂主人請就家之命/不足辱不敢當也</span>主人對曰某不敢為儀固請吾子</span><br/>
<span class='tline' id='l29' data-llen='912:951'>之就家也某將走見<span class='krp-note'>不敢為儀言不敢外貌為威儀忠/誠欲往也固如故也今文不為非</span></span><br/>
<span class='tline' id='l30' data-llen='951:990'><span class='krp-note'>古文云固以請○疏云/固謂堅固堅固則如故</span>賔對曰某不敢為儀固以請<span class='krp-note'>言/如</span></span><br/>
<span class='tline' id='l31' data-llen='990:1021'><span class='krp-note'>固請終賜見也/今文不為非</span>主人對曰某也固辭不得命將走見聞</span><br/>
<span class='tline' id='l32' data-llen='1021:1061'>吾子稱贄敢辭贄<span class='krp-note'>不得命者不得見許之命也走猶出/也稱舉也辭其贄為其大崇也古文</span></span><br/>
<span class='tline' id='l33' data-llen='1061:1097'><span class='krp-note'>曰某將/走見</span>賔對曰某不以贄不敢見<span class='krp-note'>見於所尊敬而/無贄嫌太簡</span>主人</span><br/>
<span class='tline' id='l34' data-llen='1097:1123'><a onclick="displayPageImage('KR1d0038', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1123:1159'>對曰某不足以習禮敢固辭<span class='krp-note'>言不足習禮者不敢當其/崇禮來見已○不敢當其</span></span><br/>
<span class='tline' id='l36' data-llen='1159:1192'><span class='krp-note'>崇禮變文言某愚/陋不足與習禮也</span>賔對曰某也不依於贄不敢見固以</span><br/>
<span class='tline' id='l37' data-llen='1192:1226'>請<span class='krp-note'>言依於贄/謙自卑也</span>主人對曰某也固辭不得命敢不敬從<span class='krp-note'>○/始</span></span><br/>
<span class='tline' id='l38' data-llen='1226:1262'><span class='krp-note'>聽其以贄見以上皆賔在/門外擯者傳言以相往復</span>出迎于門外再拜賔答再拜</span><br/>
<span class='tline' id='l39' data-llen='1262:1285'>主人揖入門右賔奉贄入門左主人再拜受賔再拜送</span><br/>
<span class='tline' id='l40' data-llen='1285:1330'>贄出<span class='krp-note'>右就右也左就左也受贄於庭既拜受送則出矣/不受贄於堂下人君也今文無也○凡門出則以</span></span><br/>
<span class='tline' id='l41' data-llen='1330:1377'><span class='krp-note'>西為右以東為左入則以東為右以西為左入送贄訖/賔敬已將故出人君受贄於堂此受於庭是自下於君</span></span><br/>
<span class='tline' id='l42' data-llen='1377:1411'><span class='krp-note'>不敢與同也今文無也/指上文某也固辭句</span>主人請見賔反見退主人送于</span><br/>
<span class='tline' id='l43' data-llen='1411:1437'><a onclick="displayPageImage('KR1d0038', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1437:1480'>門外再拜<span class='krp-note'>請見者為賔崇禮來相接以矜莊歡心未交/也賔反見則燕矣下云凡燕見於君至凡侍</span></span><br/>
<span class='tline' id='l45' data-llen='1480:1527'><span class='krp-note'>坐於君子博記反見之燕義臣初見於君再拜奠贄而/出○賔既出主人復請賔反入相見將以展懽燕註言</span></span><br/>
<span class='tline' id='l46' data-llen='1527:1568'><span class='krp-note'>臣初見於君再拜奠贄而出亦謂既出/君亦當遣人留之燕也以上賔見主人</span>主人復見之以</span><br/>
<span class='tline' id='l47' data-llen='1568:1597'>其贄曰曏者吾子辱使某見請還贄於將命者<span class='krp-note'>復見之/者禮尚</span></span><br/>
<span class='tline' id='l48' data-llen='1597:1637'><span class='krp-note'>往來也以其贄謂曏時所執來者也/曏曩也將猶傳也傳命者謂擯相也</span>主人對曰某也既</span><br/>
<span class='tline' id='l49' data-llen='1637:1679'>得見矣敢辭<span class='krp-note'>讓其來答已也○疏曰上言主人此亦言/主人者上言主人者據前為主人而言此</span></span><br/>
<span class='tline' id='l50' data-llen='1679:1720'><span class='krp-note'>云主人者謂前賔今在已家而説也此下/凡稱主人者即前賔稱賔者即前主人</span>賔對曰某也</span><br/>
<span class='tline' id='l51' data-llen='1720:1752'>非敢求見請還贄於將命者<span class='krp-note'>言不敢求見嫌䙝/主人不敢當也</span>主人對</span><br/>
<span class='tline' id='l52' data-llen='1752:1778'><a onclick="displayPageImage('KR1d0038', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1778:1806'>曰某也既得見矣敢固辭<span class='krp-note'>固如/故也</span>賔對曰某不敢以聞固</span><br/>
<span class='tline' id='l54' data-llen='1806:1847'>以請於將命者<span class='krp-note'>言不敢以聞又益不敢當○不敢以聞/謂不敢以還贄之事聞之主人但固請</span></span><br/>
<span class='tline' id='l55' data-llen='1847:1882'><span class='krp-note'>於將命者而已/益自謙之辭</span>主人對曰某也固辭不得命敢不從<span class='krp-note'>許/受</span></span><br/>
<span class='tline' id='l56' data-llen='1882:1919'><span class='krp-note'>之也異日則出迎同日則否○/此賔主之辭亦皆擯者傳道</span>賔奉贄入主人再拜受</span><br/>
<span class='tline' id='l57' data-llen='1919:1943'>賔再拜送贄出主人送于門外再拜<span class='krp-note'>○以上/還贄</span></span><br/>
<span class='tline' id='l58' data-llen='1943:1951'>　右士相見禮</span><br/>
<span class='tline' id='l59' data-llen='1951:1974'>士見於大夫終辭其贄於其入也一拜其辱也賔退送</span><br/>
<span class='tline' id='l60' data-llen='1974:2019'>再拜<span class='krp-note'>終辭其贄以將不親答也凡不答而受其贄唯君/於臣耳大夫於士不出迎入一拜正禮也送再拜</span></span><br/>
<span class='tline' id='l61' data-llen='2019:2045'><a onclick="displayPageImage('KR1d0038', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2045:2072'><span class='krp-note'>尊/賔</span>若嘗為臣者則禮辭其贄曰某也辭不得命不敢固</span><br/>
<span class='tline' id='l63' data-llen='2072:2109'>辭<span class='krp-note'>禮辭一辭其贄而許也將不/答而聽其以贄入有臣道也</span>賔入奠贄再拜主人答</span><br/>
<span class='tline' id='l64' data-llen='2109:2142'>壹拜<span class='krp-note'>奠贄尊卑異不親/授也古文壹為一</span>賔出使擯者還其贄于門外曰</span><br/>
<span class='tline' id='l65' data-llen='2142:2172'>某也使某還贄<span class='krp-note'>還其贄者/辟正君也</span>賔對曰某也既得見矣敢辭</span><br/>
<span class='tline' id='l66' data-llen='2172:2203'><span class='krp-note'>辭君還其贄/也今文無也</span>擯者對曰某也命某某非敢為儀也敢以</span><br/>
<span class='tline' id='l67' data-llen='2203:2232'>請<span class='krp-note'>還贄者請/使受之</span>賔對曰某也夫子之賤私不足以踐禮敢</span><br/>
<span class='tline' id='l68' data-llen='2232:2271'>固辭<span class='krp-note'>家臣稱私踐行也言某臣也不足以/行賔客禮賔客所不答者不受贄</span>擯者對曰某</span><br/>
<span class='tline' id='l69' data-llen='2271:2307'>也使某不敢為儀也固以請<span class='krp-note'>言使某尊君也或言命某/傳言耳○擯者所稱某也</span></span><br/>
<span class='tline' id='l70' data-llen='2307:2333'><a onclick="displayPageImage('KR1d0038', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2333:2366'><span class='krp-note'>疏云葢主人之名賔/言某也則自名也</span>賔對曰某固辭不得命敢不從再</span><br/>
<span class='tline' id='l72' data-llen='2366:2379'>拜受<span class='krp-note'>受其贄/而去之</span></span><br/>
<span class='tline' id='l73' data-llen='2379:2388'>　右士見於大夫</span><br/>
<span class='tline' id='l74' data-llen='2388:2417'>下大夫相見以鴈飾之以布維之以索如執雉<span class='krp-note'>鴈取知/時飛翔</span></span><br/>
<span class='tline' id='l75' data-llen='2417:2464'><span class='krp-note'>有行列也飾之以布謂裁縫衣其身也維謂繫聨其足/○國有三卿五大夫此下大夫是五大夫也索繩也如</span></span><br/>
<span class='tline' id='l76' data-llen='2464:2496'><span class='krp-note'>執雉亦左頭奉之/也○索悉各反</span>上大夫相見以羔飾之以布四維之</span><br/>
<span class='tline' id='l77' data-llen='2496:2534'>結于面左頭如麛執之<span class='krp-note'>上大夫卿也羔取其從帥羣而/不黨也面前也繫聨四足交出</span></span><br/>
<span class='tline' id='l78' data-llen='2534:2581'><span class='krp-note'>背上於胷前結之也如麛執之者秋獻麛有成禮如之/或曰麛孤之摯也其禮葢謂左執前足右執後足今文</span></span><br/>
<span class='tline' id='l79' data-llen='2581:2607'><a onclick="displayPageImage('KR1d0038', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2607:2654'><span class='krp-note'>頭為脰○疏云凡以贄相見之法唯有新升為臣及聘/朝及他國君來主國之臣見皆執贄相見常朝及餘會</span></span><br/>
<span class='tline' id='l81' data-llen='2654:2701'><span class='krp-note'>聚皆執笏無執贄之禮又執摯者或平敵或以卑見尊/皆用摯尊無執摯見卑之法檀弓云哀公執摯見已臣</span></span><br/>
<span class='tline' id='l82' data-llen='2701:2745'><span class='krp-note'>周豐者彼謂下賢非/正法也○麛莫兮反</span>如士相見之禮<span class='krp-note'>大夫雖摯異其儀/猶如士○士與士</span></span><br/>
<span class='tline' id='l83' data-llen='2745:2770'><span class='krp-note'>相見敵者之禮也兩大夫/相見亦敵者故其儀如之</span></span><br/>
<span class='tline' id='l84' data-llen='2770:2778'>　右大夫相見</span><br/>
<span class='tline' id='l85' data-llen='2778:2814'>始見于君執摯至下容彌蹙<span class='krp-note'>下謂君所也蹙猶促也促/恭慤貌也其為恭士大夫</span></span><br/>
<span class='tline' id='l86' data-llen='2814:2853'><span class='krp-note'>一/也</span>庶人見於君不為容進退走<span class='krp-note'>容謂趨翔○庶人謂在/官者府史胥徒是也其</span></span><br/>
<span class='tline' id='l87' data-llen='2853:2891'><span class='krp-note'>見於君不為趨翔之容進退唯/疾走而已即曲禮云庶人僬僬</span>士大夫則奠摯再拜稽</span><br/>
<span class='tline' id='l88' data-llen='2891:2917'><a onclick="displayPageImage('KR1d0038', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2917:2959'>首君答壹拜<span class='krp-note'>言君答士大夫一拜則於庶人不答之庶/人之摯鶩古文壹作一○案曲禮君於士</span></span><br/>
<span class='tline' id='l90' data-llen='2959:3006'><span class='krp-note'>不答拜此得與大夫同答一拜者新升為士故答拜或/新使反也君答一拜疏以為當作空首九拜中竒拜是</span></span><br/>
<span class='tline' id='l91' data-llen='3006:3034'><span class='krp-note'>也○稽/音啓</span>若他邦之人則使擯者還其摯曰寡君使某還</span><br/>
<span class='tline' id='l92' data-llen='3034:3062'>摯賔對曰君不有其外臣臣不敢辭再拜稽首受<span class='krp-note'>○疏/云賔</span></span><br/>
<span class='tline' id='l93' data-llen='3062:3109'><span class='krp-note'>不辭即受摯以君所不臣禮無受他臣摯法賔如此法/不敢亢禮於他君故不辭即受之也臣無境外之交今</span></span><br/>
<span class='tline' id='l94' data-llen='3109:3140'><span class='krp-note'>得以摯見他邦君者謂他國之君/來朝此國之臣因見之非特行也</span></span><br/>
<span class='tline' id='l95' data-llen='3140:3148'>　右臣見於君</span><br/>
<span class='tline' id='l96' data-llen='3148:3175'>凡燕見于君必辯君之南面若不得則正方不疑君<span class='krp-note'>辯/猶</span></span><br/>
<span class='tline' id='l97' data-llen='3175:3201'><a onclick="displayPageImage('KR1d0038', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3201:3248'><span class='krp-note'>正也君南面則臣見正北面君或時不然當正東面若/正西面不得疑君所處邪嚮之此謂特見圖事非立賔</span></span><br/>
<span class='tline' id='l99' data-llen='3248:3295'><span class='krp-note'>主之燕也疑度之○經本言士與士相見遞推至見大/夫大夫與大夫相見士大夫見君見禮已備此下博言</span></span><br/>
<span class='tline' id='l100' data-llen='3295:3342'><span class='krp-note'>圖事進言侍坐侍食退辭稱謂諸儀法殆類記文體例/矣註知此燕見是圖事非立賔主之燕者以燕禮君在</span></span><br/>
<span class='tline' id='l101' data-llen='3342:3380'><span class='krp-note'>阼階以西/面為正也</span>君在堂升見無方階辯君所在<span class='krp-note'>升見升堂見/於君也君近</span></span><br/>
<span class='tline' id='l102' data-llen='3380:3427'><span class='krp-note'>東則升東階君近西則升西階○升堂無一定之階或/東或西以近君者為便亦謂特見圖事若立賔主之燕</span></span><br/>
<span class='tline' id='l103' data-llen='3427:3471'><span class='krp-note'>則君升自阼階賔主人升自西階矣疏以為兼反見/之燕恐亦於事理不合疏葢太泥前反見註文也</span></span><br/>
<span class='tline' id='l104' data-llen='3471:3479'>　右燕見於君</span><br/>
<span class='tline' id='l105' data-llen='3479:3516'>凡言非對也妥而後傳言<span class='krp-note'>凡言謂已為君言事也妥安/坐也傳言猶出言也若君問</span></span><br/>
<span class='tline' id='l106' data-llen='3516:3542'><a onclick="displayPageImage('KR1d0038', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3542:3589'><span class='krp-note'>可對則對不待安坐也古文妥為綏○此下言進言之/法凡進言唯承尊者之問而對則不待安坐苟非對也</span></span><br/>
<span class='tline' id='l108' data-llen='3589:3635'><span class='krp-note'>則必安坐而後出言大傳曰易其心而後語亦此㫖/也註專指為君言似泥疏以妥為君安坐亦不可從</span>與</span><br/>
<span class='tline' id='l109' data-llen='3635:3658'>君言言使臣與大人言言事君與老者言言使弟子與</span><br/>
<span class='tline' id='l110' data-llen='3658:3681'>㓜者言言孝弟於父兄與衆言言忠信慈祥與居官者</span><br/>
<span class='tline' id='l111' data-llen='3681:3724'>言言忠信<span class='krp-note'>博陳燕見言語之儀也言使臣者使臣之禮/也大人卿大夫也言事君者臣事君以忠也</span></span><br/>
<span class='tline' id='l112' data-llen='3724:3771'><span class='krp-note'>祥善也居官謂士以下○所與言之人不同則言亦各/有所宜言雖多端大㫖所主不離乎此衆謂衆庶居官</span></span><br/>
<span class='tline' id='l113' data-llen='3771:3800'><span class='krp-note'>謂凡有/職位者</span>凡與大人言始視面中視抱卒視面毋改衆皆</span><br/>
<span class='tline' id='l114' data-llen='3800:3845'>若是<span class='krp-note'>始視面謂觀其顔色可傳言未也中視抱容其思/之且為敬也卒視面察其納已言否也毋改謂傳</span></span><br/>
<span class='tline' id='l115' data-llen='3845:3871'><a onclick="displayPageImage('KR1d0038', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='3871:3918'><span class='krp-note'>言見答應之間當正容體以待之毋自變動為嫌懈惰/不虚心也衆謂諸卿大夫同在此者皆若是其視之儀</span></span><br/>
<span class='tline' id='l117' data-llen='3918:3952'><span class='krp-note'>無異也古文毋作無今/文衆為終○毋音無</span>若父則遊目毋上於面毋下於</span><br/>
<span class='tline' id='l118' data-llen='3952:3992'>帶<span class='krp-note'>子於父主孝不主敬所視廣也因觀安/否何如也今文父為甫古文毋為無</span>若不言立則</span><br/>
<span class='tline' id='l119' data-llen='3992:4012'>視足坐則視膝<span class='krp-note'>不言則伺其/行起而已</span></span><br/>
<span class='tline' id='l120' data-llen='4012:4020'>　右進言之法</span><br/>
<span class='tline' id='l121' data-llen='4020:4043'>凡侍坐於君子君子欠伸問日之早晏以食具告改居</span><br/>
<span class='tline' id='l122' data-llen='4043:4085'>則請退可也<span class='krp-note'>君子謂卿大夫及國中賢者也志倦則欠/體倦則伸問日晏近於久也具猶辯也改</span></span><br/>
<span class='tline' id='l123' data-llen='4085:4132'><span class='krp-note'>居謂自變動也古文伸作信早作蚤○欠引氣伸撟體/問日早晚御者以食具告主人自變動其居處皆倦怠</span></span><br/>
<span class='tline' id='l124' data-llen='4132:4158'><a onclick="displayPageImage('KR1d0038', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4158:4196'><span class='krp-note'>厭客之意故/請退可也</span>夜侍坐問夜膳葷請退可也<span class='krp-note'>問夜問其時/數也膳葷謂</span></span><br/>
<span class='tline' id='l126' data-llen='4196:4225'><span class='krp-note'>食之葷辛物葱薤之屬食之以/止臥古文葷作薰○薤户界反</span></span><br/>
<span class='tline' id='l127' data-llen='4225:4236'>　右侍坐於君子之法</span><br/>
<span class='tline' id='l128' data-llen='4236:4259'>若君賜之食則君祭先飯徧嘗膳飲而俟君命之食然</span><br/>
<span class='tline' id='l129' data-llen='4259:4304'>後食<span class='krp-note'>君祭先飯食其祭食臣先飯示為君嘗食也此謂/君與之禮食膳謂進庶羞既嘗庶羞則飲俟君之</span></span><br/>
<span class='tline' id='l130' data-llen='4304:4351'><span class='krp-note'>徧嘗也今文呫嘗膳○若侍坐而君賜之食則君祭而/臣先飯徧嘗庶羞啜飲而俟必待君命之食然後食疏</span></span><br/>
<span class='tline' id='l131' data-llen='4351:4398'><span class='krp-note'>以為此膳宰不在則侍食者自嘗已前食非嘗君前食/與膳宰正嘗食有異故云示為君嘗食也又云此小小</span></span><br/>
<span class='tline' id='l132' data-llen='4398:4444'><span class='krp-note'>禮食法非正禮食正禮食則公食大夫是也彼君前/無食此君臣俱有食故與彼異也○呫音貼他箧反</span>若</span><br/>
<span class='tline' id='l133' data-llen='4444:4470'><a onclick="displayPageImage('KR1d0038', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4470:4505'>有將食者則俟君之食然後食<span class='krp-note'>將食猶進食謂膳宰也/膳宰進食則臣不嘗食</span></span><br/>
<span class='tline' id='l135' data-llen='4505:4537'><span class='krp-note'>周禮膳夫授祭/品嘗食王乃食</span>若君賜之爵則下席再拜稽首受爵升</span><br/>
<span class='tline' id='l136' data-llen='4537:4570'>席祭卒爵而俟君卒爵然後授虛爵<span class='krp-note'>受爵者於尊所至/於授爵坐授人耳</span></span><br/>
<span class='tline' id='l137' data-llen='4570:4617'><span class='krp-note'>必俟君卒爵者若欲其釂然也今文曰若賜之爵無君/也○此亦燕見賜爵法若大燕飲禮則君卒爵而後飲</span></span><br/>
<span class='tline' id='l138' data-llen='4617:4653'><span class='krp-note'>案燕禮當無筭爵後得君/賜爵待君卒爵乃飲是也</span>退坐取屨隠辟而後屨君為</span><br/>
<span class='tline' id='l139' data-llen='4653:4676'>之興則曰君無為興臣不敢辭君若降送之則不敢顧</span><br/>
<span class='tline' id='l140' data-llen='4676:4720'>辭遂出<span class='krp-note'>謂君若食之飲之而退也隠辟俛而逡巡興起/也辭君興而不敢辭其降於已太崇不敢當也</span></span><br/>
<span class='tline' id='l141' data-llen='4720:4759'><span class='krp-note'>○君無為興臣不敢/辭即臣辭興之語也</span>大夫則辭退下比及門三辭<span class='krp-note'>下亦/降也</span></span><br/>
<span class='tline' id='l142' data-llen='4759:4785'><a onclick="displayPageImage('KR1d0038', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='4785:4817'><span class='krp-note'>○士卑不敢辭降大夫臣中尊者君/為已退而降則辭矣○比毗志反</span></span><br/>
<span class='tline' id='l144' data-llen='4817:4833'>　右臣侍坐賜食賜飲及退去之儀</span><br/>
<span class='tline' id='l145' data-llen='4833:4856'>若先生異爵者請見之則辭辭不得命則曰某無以見</span><br/>
<span class='tline' id='l146' data-llen='4856:4893'>辭不得命將走見先見之<span class='krp-note'>先生致仕者也異爵謂卿大/夫也辭辭其自降而來走猶</span></span><br/>
<span class='tline' id='l147' data-llen='4893:4932'><span class='krp-note'>出也先見之者出先拜也曲禮曰主人敬賔/則先拜賔○某無以見言無故不敢輕見也</span></span><br/>
<span class='tline' id='l148' data-llen='4932:4942'>　右尊爵者來見士</span><br/>
<span class='tline' id='l149' data-llen='4942:4971'>非以君命使則不稱寡大夫士則曰寡君之老<span class='krp-note'>謂擯贊/者辭也</span></span><br/>
<span class='tline' id='l150' data-llen='4971:5018'><span class='krp-note'>不稱寡君不言寡君之某言姓名而已大夫卿士其使/則皆曰寡君之某檀弓曰仕而未有禄者君有饋焉曰</span></span><br/>
<span class='tline' id='l151' data-llen='5018:5044'><a onclick="displayPageImage('KR1d0038', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='5044:5091'><span class='krp-note'>獻使焉曰寡君之老○此經當有脱文註引檀弓亦多/之老二字玉藻云大夫私事使私人擯則稱名公士擯</span></span><br/>
<span class='tline' id='l153' data-llen='5091:5138'><span class='krp-note'>則曰寡大夫寡君之老與此經相發明謂非以君命而/有事他國則擯辭不得稱曰寡君之某稱名而已若以</span></span><br/>
<span class='tline' id='l154' data-llen='5138:5176'><span class='krp-note'>君命出聘公士為擯下大夫則曰/寡大夫上大夫則曰寡君之老</span>凡執幣者不趨容彌</span><br/>
<span class='tline' id='l155' data-llen='5176:5219'>蹙以為儀<span class='krp-note'>不趨主慎也以進而益恭為威儀耳今文無/容○疏曰案小行人合六幣玉馬皮圭璧帛</span></span><br/>
<span class='tline' id='l156' data-llen='5219:5260'><span class='krp-note'>皆稱幣下文别云執玉則此幣謂皮馬享/幣及禽摯皆是又云不趨者不為疾趨</span>執玉者則唯</span><br/>
<span class='tline' id='l157' data-llen='5260:5308'>舒武舉前曳踵<span class='krp-note'>唯舒者重玉器尤慎也武迹也舉前曳/踵備<img height='20' width='20' alt='&amp;KR2102' title='KR2102' src='https://raw.githubusercontent.com/kanripo/KR-Gaiji/master/images/KR2102.png'/>跲也今文無者古文曳作枻○</span></span><br/>
<span class='tline' id='l158' data-llen='5308:5362'><span class='krp-note'>執玉本朝聘鄰國之事因言執贄相見遂兼及之舒武/舒徐其足武不敢疾趨也鄭乃於舒字斷句○<img height='20' width='20' alt='&amp;KR2102' title='KR2102' src='https://raw.githubusercontent.com/kanripo/KR-Gaiji/master/images/KR2102.png'/>音致</span></span><br/>
<span class='tline' id='l159' data-llen='5362:5392'><span class='krp-note'>跲其業反/枻以制反</span>凡自稱於君士大夫則曰下臣宅者在邦則</span><br/>
<span class='tline' id='l160' data-llen='5392:5418'><a onclick="displayPageImage('KR1d0038', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='5418:5441'>曰市井之臣在野則曰草茅之臣庶人則曰刺草之臣</span><br/>
<span class='tline' id='l162' data-llen='5441:5480'>他國之人則曰外臣<span class='krp-note'>宅者謂致仕者去官而居宅或在/國中或在野周禮載師之職以宅</span></span><br/>
<span class='tline' id='l163' data-llen='5480:5527'><span class='krp-note'>田任近郊之地今文宅或為託古文茅作苗刺猶剗除/也○與君言之時其自稱有此數者之異○刺七亦反</span></span><br/>
<span class='tline' id='l164' data-llen='5527:5540'>　右博記稱謂與執贄之容</span><br/>
<span class='tline' id='l165' data-llen='5540:5543'>　</span><br/>
<span class='tline' id='l166' data-llen='5543:5546'>　</span><br/>
<span class='tline' id='l167' data-llen='5546:5549'>　</span><br/>
<span class='tline' id='l168' data-llen='5549:5560'>　儀禮鄭註句讀卷三</span><br/>
</p>
<p><br/>
</p>
  </div>
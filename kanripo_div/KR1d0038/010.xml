<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0038', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　儀禮鄭註句讀卷十</span><br/>
<span class='tline' id='l10' data-llen='202:223'>　　　　　　　　　　　　　濟陽張爾岐撰</span><br/>
<span class='tline' id='l11' data-llen='223:265'>　覲禮第十<span class='krp-note'>鄭目録云覲見也諸侯秋見天子之禮春/見曰朝夏見曰宗秋見曰覲冬見曰遇朝</span></span><br/>
<span class='tline' id='l12' data-llen='265:311'>　<span class='krp-note'>宗禮備覲遇禮省是以享獻不見焉三時禮亡唯此/存爾覲禮於五禮屬賔大戴第十六小戴十七别錄</span></span><br/>
<span class='tline' id='l13' data-llen='311:357'>　<span class='krp-note'>第十○疏曰按曲禮下云天子當扆而立諸侯北面/而見天子曰覲天子當宁而立諸公東面諸侯西面</span></span><br/>
<span class='tline' id='l14' data-llen='357:403'>　<span class='krp-note'>曰朝鄭註諸侯春見曰朝受摯於朝受享於廟生氣/文也秋見曰覲一受之於廟殺氣質也朝者位於内</span></span><br/>
<span class='tline' id='l15' data-llen='403:449'>　<span class='krp-note'>朝而序進覲者位於廟門外而序入王南面立於扆/宁而受焉夏宗依春冬遇依秋春秋時齊侯唁魯昭</span></span><br/>
<span class='tline' id='l16' data-llen='449:475'><a onclick="displayPageImage('KR1d0038', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='475:502'>　<span class='krp-note'>公以遇禮相見取易畧也是/朝宗禮備覲遇禮省可知</span></span><br/>
<span class='tline' id='l18' data-llen='502:525'>覲禮至于郊王使人皮弁用璧勞侯氏亦皮弁迎于帷</span><br/>
<span class='tline' id='l19' data-llen='525:567'>門之外再拜<span class='krp-note'>郊謂近郊去王城五十里小行人職曰凡/諸侯入玊則逆勞于畿則郊勞者大行人</span></span><br/>
<span class='tline' id='l20' data-llen='567:614'><span class='krp-note'>也皮弁者天子之朝朝服也璧無束帛者天子之玉尊/也不言諸侯言侯氏者明國殊舍異禮不凡之也郊舍</span></span><br/>
<span class='tline' id='l21' data-llen='614:661'><span class='krp-note'>狹寡為帷宫以受勞掌舍職曰為帷宫設旌門○此下/言侯氏入覲初至之事至郊則郊勞至國則賜舍凡二</span></span><br/>
<span class='tline' id='l22' data-llen='661:708'><span class='krp-note'>節疏云引小行人職者小行人既勞于畿明近郊使大/行人也案大行人上公三勞侯伯再勞子男一勞小行</span></span><br/>
<span class='tline' id='l23' data-llen='708:755'><span class='krp-note'>人云凡諸侯入王則逆勞于畿不辨尊卑則五等同有/畿勞其子男唯有此一勞而已侯伯又加逺郊勞上公</span></span><br/>
<span class='tline' id='l24' data-llen='755:788'><span class='krp-note'>又加近郊勞則此云/近郊據上公而言</span>使者不答拜遂執玉三揖至于階</span><br/>
<span class='tline' id='l25' data-llen='788:814'><a onclick="displayPageImage('KR1d0038', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='814:841'>使者不讓先升侯氏升聽命降再拜稽首遂升受玉<span class='krp-note'>不/答</span></span><br/>
<span class='tline' id='l27' data-llen='841:886'><span class='krp-note'>拜者為人使不當其禮也不讓先升奉王命尊也/升者升壇使者東面致命侯氏東階上西面聽之</span>使者</span><br/>
<span class='tline' id='l28' data-llen='886:909'>左還而立侯氏還璧使者受侯氏降再拜稽首使者乃</span><br/>
<span class='tline' id='l29' data-llen='909:955'>出<span class='krp-note'>左還還南面示將去也立者見侯氏將有事於己俟/之也還玉重禮○疏曰直云使者左還不云拜送玉</span></span><br/>
<span class='tline' id='l30' data-llen='955:989'><span class='krp-note'>者凡奉命使皆不拜送/若身自致者乃拜送</span>侯氏乃止使者使者乃入侯氏</span><br/>
<span class='tline' id='l31' data-llen='989:1012'>與之讓升侯氏先升授几侯氏拜送几使者設几答拜</span><br/>
<span class='tline' id='l32' data-llen='1012:1052'><span class='krp-note'>侯氏先升賔禮統焉几者安賔所以崇/優厚也上介出止使者則已布席也</span>侯氏用束帛乗</span><br/>
<span class='tline' id='l33' data-llen='1052:1084'>馬儐使者使者再拜受侯氏再拜送幣<span class='krp-note'>儐使者所以致/尊敬也拜者各</span></span><br/>
<span class='tline' id='l34' data-llen='1084:1110'><a onclick="displayPageImage('KR1d0038', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='1110:1137'><span class='krp-note'>於其/階</span>使者降以左驂出侯氏送於門外再拜侯氏遂從</span><br/>
<span class='tline' id='l36' data-llen='1137:1182'>之<span class='krp-note'>騑馬曰驂左驂設在西者其餘三馬侯氏之士遂以/出授使者之從者于外從之者遂隨使者以至朝</span></span><br/>
<span class='tline' id='l37' data-llen='1182:1191'>　右王使人郊勞</span><br/>
<span class='tline' id='l38' data-llen='1191:1234'>天子賜舍<span class='krp-note'>以其新至道路勞苦未受其禮且使即安也/賜舍猶致館也所使者司空與小行人為承</span></span><br/>
<span class='tline' id='l39' data-llen='1234:1281'><span class='krp-note'>擯今文賜作錫○疏云賜舍猶致館者猶聘禮賔至於/朝君使卿致館也知小行人為承擯者案聘禮致館賔</span></span><br/>
<span class='tline' id='l40' data-llen='1281:1328'><span class='krp-note'>主人各擯介故知此亦陳擯介必知使小行人為承擯/者案小行人云及郊勞眂館將幣為承而擯是其義也</span></span><br/>
<span class='tline' id='l41' data-llen='1328:1359'>曰伯父女順命于王所賜伯父舍<span class='krp-note'>此使者致館/辭○女音汝</span>侯氏再</span><br/>
<span class='tline' id='l42' data-llen='1359:1400'>拜稽首<span class='krp-note'>受/館</span>儐之束帛乗馬<span class='krp-note'>王使人以命致館無禮猶儐/之者尊王使也侯氏受館於</span></span><br/>
<span class='tline' id='l43' data-llen='1400:1426'><a onclick="displayPageImage('KR1d0038', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1426:1447'><span class='krp-note'>外既則儐使者於内/○外館舍之門外也</span></span><br/>
<span class='tline' id='l45' data-llen='1447:1456'>　右王賜侯氏舍</span><br/>
<span class='tline' id='l46' data-llen='1456:1488'>天子使大夫戒曰某日伯父帥乃初事<span class='krp-note'>大夫者卿為訝/者也掌訝職曰</span></span><br/>
<span class='tline' id='l47' data-llen='1488:1535'><span class='krp-note'>凡訝者賔客至而徃詔相其事戒猶告也其為告使順/循其事也初猶故也今文帥作率○此下言將覲之事</span></span><br/>
<span class='tline' id='l48' data-llen='1535:1576'><span class='krp-note'>王使人告覲期諸侯先期受次于廟凡/二事帥乃初事者遵循朝覲之舊典也</span>侯氏再拜稽首</span><br/>
<span class='tline' id='l49' data-llen='1576:1585'><span class='krp-note'>受覲/日也</span></span><br/>
<span class='tline' id='l50' data-llen='1585:1593'>　右王戒覲期</span><br/>
<span class='tline' id='l51' data-llen='1593:1616'>諸侯前朝皆受舍于朝同姓西面北上異姓東面北上</span><br/>
<span class='tline' id='l52' data-llen='1616:1642'><a onclick="displayPageImage('KR1d0038', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1642:1689'><span class='krp-note'>言諸侯者明來朝者衆矣顧其入覲不得竝耳受舍于/朝受次于文王廟門之外聘禮記曰宗人授次次以帷</span></span><br/>
<span class='tline' id='l54' data-llen='1689:1736'><span class='krp-note'>少退於君之次則是次也言舍者尊舍也天子使掌次/為之諸侯上介先朝受焉此覲也言朝者覲遇之禮雖</span></span><br/>
<span class='tline' id='l55' data-llen='1736:1783'><span class='krp-note'>簡其來之心猶若朝也分别同姓異姓受之將有先後/也春秋傳曰寡人若朝于薛不敢與諸任齒則周禮先</span></span><br/>
<span class='tline' id='l56' data-llen='1783:1830'><span class='krp-note'>同姓○疏云春夏受贄於朝無迎法受享於廟有迎禮/秋冬受贄受享皆在廟竝無迎法是以大門外無位既</span></span><br/>
<span class='tline' id='l57' data-llen='1830:1877'><span class='krp-note'>受覲於廟故在廟門外受次又云天子春夏受享諸侯/相朝聘迎賔客者皆有外次即聘禮記宗人授次是也</span></span><br/>
<span class='tline' id='l58' data-llen='1877:1924'><span class='krp-note'>有外次於大門外者則無廟門外之内次天子覲遇在/廟者有廟門外之内次無大門外之外次此文是也又</span></span><br/>
<span class='tline' id='l59' data-llen='1924:1971'><span class='krp-note'>云下曲禮云天子當依而立諸侯北面而見天子曰覲/彼諸侯皆北面不辨同姓異姓與此不同者此謂廟門</span></span><br/>
<span class='tline' id='l60' data-llen='1971:2018'><span class='krp-note'>外為位時彼謂入見天子時岐案受舍于廟康成以為/受次于文王廟門之外蓋以下文有肉袒廟門之東一</span></span><br/>
<span class='tline' id='l61' data-llen='2018:2044'><a onclick="displayPageImage('KR1d0038', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='2044:2091'><span class='krp-note'>語遂以為宗廟戴氏駁之甚當天子三朝臯門内庫門/外之朝謂之外朝路門外之朝謂之内朝亦曰治朝其</span></span><br/>
<span class='tline' id='l63' data-llen='2091:2138'><span class='krp-note'>後路寢謂之燕朝燕朝非接見諸侯之所則受享于廟/者路門外之朝天子當扆而立者也受贄于朝者庫門</span></span><br/>
<span class='tline' id='l64' data-llen='2138:2185'><span class='krp-note'>外之朝天子當宁而立者也鄭既以廟為宗廟遂以朝/為路門外之内朝故其註曲禮者曰朝者位于内朝而</span></span><br/>
<span class='tline' id='l65' data-llen='2185:2206'><span class='krp-note'>序進覲者位于廟門/外而序入當亦誤也</span></span><br/>
<span class='tline' id='l66' data-llen='2206:2216'>　右受次于廟門外</span><br/>
<span class='tline' id='l67' data-llen='2216:2255'>侯氏裨冕釋幣于禰<span class='krp-note'>將覲質明時也裨冕者衣裨衣而/冠冕也裨之為言埤也天子六服</span></span><br/>
<span class='tline' id='l68' data-llen='2255:2303'><span class='krp-note'>大裘為上其餘為裨以事尊卑服之而諸侯亦服焉上/公衮無升龍侯伯鷩子男毳孤絺卿大夫𤣥此差司服</span></span><br/>
<span class='tline' id='l69' data-llen='2303:2350'><span class='krp-note'>所掌也禰謂行主遷主矣而云禰親之也釋幣者告將/覲也其釋幣如聘大夫將受命釋幣于禰之禮既則祝</span></span><br/>
<span class='tline' id='l70' data-llen='2350:2376'><a onclick="displayPageImage('KR1d0038', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='2376:2423'><span class='krp-note'>藏其幣歸乃埋之於祧西階之東○此下至升成拜降/出備言入覲之事質明先以將覲告行主乃入覲以瑞</span></span><br/>
<span class='tline' id='l72' data-llen='2423:2471'><span class='krp-note'>玉為贄次行三享次肉袒請罪凡三節王勞之乃出裨/冕者上公衮冕侯伯鷩冕子男毳冕也案玉藻諸侯𤣥</span></span><br/>
<span class='tline' id='l73' data-llen='2471:2514'><span class='krp-note'>冕以祭不得服衮冕以下而此裨冕釋幣于禰/者以將入天子之廟故服之也○裨婢支反</span>乗墨車</span><br/>
<span class='tline' id='l74' data-llen='2514:2549'>載龍旂弧韣乃朝以瑞玉有繅<span class='krp-note'>墨車大夫制也乗之者/入天子之國車服不可</span></span><br/>
<span class='tline' id='l75' data-llen='2549:2596'><span class='krp-note'>盡同也交龍為旂諸侯之所建弧所以張縿之弓也弓/衣曰韣瑞玉謂公桓圭侯信圭伯躬圭子榖璧男蒲璧</span></span><br/>
<span class='tline' id='l76' data-llen='2596:2643'><span class='krp-note'>繅所以藉玉以韋衣本廣袤各如其玉之大小以朱白/蒼為六色今文玉為璧繅或為璪○案巾車云同姓金</span></span><br/>
<span class='tline' id='l77' data-llen='2643:2690'><span class='krp-note'>路異姓象路四衛革路各得天子五路之一今乃乗大/夫之墨車者以金象等路皆在本國所乗既入天子之</span></span><br/>
<span class='tline' id='l78' data-llen='2690:2737'><span class='krp-note'>國方服裨冕以朝不可更乗此車同於王者故註云車/服不可盡同也弧韣與龍旂竝言註以為張縿之弓仍</span></span><br/>
<span class='tline' id='l79' data-llen='2737:2763'><a onclick="displayPageImage('KR1d0038', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2763:2797'><span class='krp-note'>是旂上一物信然否俟/考○韣音獨繅音早</span>天子設斧依於戸牖之間左右</span><br/>
<span class='tline' id='l81' data-llen='2797:2843'>几<span class='krp-note'>依如今綈素屏風也有繡斧文所以示威也斧謂之/黼几玉几也左右者優至尊也其席莞席紛純加繅</span></span><br/>
<span class='tline' id='l82' data-llen='2843:2890'><span class='krp-note'>席畫純加次席黼純○依讀如扆於豈反孔安國顧命/傳云扆屏風畫為斧文置戸牖間是也莞席紛純等並</span></span><br/>
<span class='tline' id='l83' data-llen='2890:2933'><span class='krp-note'>周禮司/几筵文</span>天子衮冕負斧依<span class='krp-note'>衮衣者裨之上也繢之繡之/為九章其龍天子有升龍有</span></span><br/>
<span class='tline' id='l84' data-llen='2933:2981'><span class='krp-note'>降龍衣此衣而冠冕南鄉而立以俟諸侯見○自衮冕/至𤣥冕五者皆裨衣唯衮為最尊天子與上公同服以</span></span><br/>
<span class='tline' id='l85' data-llen='2981:3028'><span class='krp-note'>有升龍為異九章一曰龍二曰山三日華蟲四曰火五/曰宗彛皆繢於衣六曰藻七曰粉米八曰黼九曰黻皆</span></span><br/>
<span class='tline' id='l86' data-llen='3028:3070'><span class='krp-note'>繡於裳/凡九也</span>嗇夫承命告于天子<span class='krp-note'>嗇夫葢司空之屬也為末/擯承命於侯氏下介傳而</span></span><br/>
<span class='tline' id='l87' data-llen='3070:3117'><span class='krp-note'>上上擯以告天子天子見公擯者五人見侯伯擯者四/人見子男擯者三人皆宗伯為上擯春秋傳曰嗇夫馳</span></span><br/>
<span class='tline' id='l88' data-llen='3117:3143'><a onclick="displayPageImage('KR1d0038', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='3143:3190'><span class='krp-note'>○疏云此所陳擯介當在廟之外門東陳擯從北鄉南/行西陳介從南鄉北各自為上下嗇夫承命告于天子</span></span><br/>
<span class='tline' id='l90' data-llen='3190:3237'><span class='krp-note'>則命先從侯氏出下文天子得命呼之而入命又從天/子下至侯氏即令入此覲遇之禮畧唯有此一辭而已</span></span><br/>
<span class='tline' id='l91' data-llen='3237:3284'><span class='krp-note'>司儀云交擯三辭者據諸侯自相見於大門外法其天/子春夏受享於廟見於大門外亦可交擯三辭矣又云</span></span><br/>
<span class='tline' id='l92' data-llen='3284:3331'><span class='krp-note'>大宗伯為上擯小行人為承擯嗇夫為末擯若子男三/擯此則足矣若侯伯四擯别增一士上公五擯更别增</span></span><br/>
<span class='tline' id='l93' data-llen='3331:3379'><span class='krp-note'>二士若時㑹殷同則肆師為承擯○註引嗇夫馳者欲/見嗇夫是卑官為末擯也顧炎武云此文在書𦙍征不</span></span><br/>
<span class='tline' id='l94' data-llen='3379:3414'><span class='krp-note'>引書而曰春秋傳者孔/氏古文康成時未見也</span>天子曰非他伯父實來予一人</span><br/>
<span class='tline' id='l95' data-llen='3414:3450'>嘉之伯父其入予一人將受之<span class='krp-note'>言非他者親之辭嘉之/者美之辭也上擯又𫝊</span></span><br/>
<span class='tline' id='l96' data-llen='3450:3494'><span class='krp-note'>此而下至嗇夫侯氏之下介受之𫝊而上上/介以告其君君乃許入今文實作寔嘉作賀</span>侯氏入門</span><br/>
<span class='tline' id='l97' data-llen='3494:3520'><a onclick="displayPageImage('KR1d0038', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='3520:3557'>右坐奠圭再拜稽首<span class='krp-note'>入門右執臣道不敢由賔客/位也卑者見尊奠摯而不授</span>擯者</span><br/>
<span class='tline' id='l99' data-llen='3557:3598'>謁<span class='krp-note'>謁猶告也上擯告以天子前辭欲親受/之如賔客也其辭所易者曰伯父其升</span>侯氏坐取圭</span><br/>
<span class='tline' id='l100' data-llen='3598:3621'>升致命王受之玉侯氏降階東北面再拜稽首擯者延</span><br/>
<span class='tline' id='l101' data-llen='3621:3660'>之曰升升成拜乃出<span class='krp-note'>擯者請之侯氏坐取圭則遂左降/拜稽首送玉也從後詔禮曰延延</span></span><br/>
<span class='tline' id='l102' data-llen='3660:3693'><span class='krp-note'>進也○侯氏得擯者之告坐取圭遂/向門左從左堂塗升自西階致命也</span></span><br/>
<span class='tline' id='l103' data-llen='3693:3705'>　右侯氏執瑞玉行覲禮</span><br/>
<span class='tline' id='l104' data-llen='3705:3739'>四享皆束帛加璧庭實唯國所有<span class='krp-note'>四當為三古書作三/四或皆積畫此篇又</span></span><br/>
<span class='tline' id='l105' data-llen='3739:3786'><span class='krp-note'>多四字字相似由此誤也大行人職曰諸侯廟中將幣/皆三享其禮差又無取於四也初享或用焉或用虎豹</span></span><br/>
<span class='tline' id='l106' data-llen='3786:3812'><a onclick="displayPageImage('KR1d0038', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3812:3859'><span class='krp-note'>之皮其次享三牲魚腊籩豆之實龜也金也丹漆絲纊/竹箭也其餘無常貨此地物非一國所能有唯所有分</span></span><br/>
<span class='tline' id='l108' data-llen='3859:3906'><span class='krp-note'>為三享皆以璧帛致之○疏云三牲魚腊籩豆之實以/下皆禮器文云璧帛致之者據享天子而言若享后即</span></span><br/>
<span class='tline' id='l109' data-llen='3906:3947'><span class='krp-note'>用琮錦但三享在庭分為三叚一度致/之據三享而言非謂三度致之為皆也</span>奉束帛匹馬卓</span><br/>
<span class='tline' id='l110' data-llen='3947:3979'>上九馬隨之中庭西上奠幣再拜稽首<span class='krp-note'>卓讀如卓王孫/之卓卓猶的也</span></span><br/>
<span class='tline' id='l111' data-llen='3979:4026'><span class='krp-note'>以素的一馬以為上書其國名後當識其何産也馬必/十匹者不敢斥王之乗用成數敬也○疏云中庭亦是</span></span><br/>
<span class='tline' id='l112' data-llen='4026:4065'><span class='krp-note'>南北之中不參分庭一在南者以/其三享同陳須入庭深設之故也</span>擯者曰予一人將受</span><br/>
<span class='tline' id='l113' data-llen='4065:4094'>之<span class='krp-note'>亦言王欲/親受之</span>侯氏升致命王撫玉侯氏降自西階東面</span><br/>
<span class='tline' id='l114' data-llen='4094:4122'>授宰幣西階前再拜稽首以馬出授人九馬隨之<span class='krp-note'>王不/受玉</span></span><br/>
<span class='tline' id='l115' data-llen='4122:4148'><a onclick="displayPageImage('KR1d0038', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='4148:4195'><span class='krp-note'>撫之而已輕財也以馬出隨侯氏出授王人於外也王/不使人受馬者至于享王之尊益君侯氏之卑益臣○</span></span><br/>
<span class='tline' id='l117' data-llen='4195:4242'><span class='krp-note'>疏云幣即束帛加璧并玉言幣故小行人合六幣宰即/太宰太宰主幣周禮太宰職云大朝覲㑹同贊玉幣玉</span></span><br/>
<span class='tline' id='l118' data-llen='4242:4289'><span class='krp-note'>獻玉几玉爵註云助王受此四者是也春夏受贄於朝/雖無迎法王猶在廟至受享又迎之而稱賔主覲禮受</span></span><br/>
<span class='tline' id='l119' data-llen='4289:4336'><span class='krp-note'>享皆無迎法不下堂而見諸侯已是王尊侯卑王猶親/受其玉至于三享使自執其馬玉不使人受之於庭是</span></span><br/>
<span class='tline' id='l120' data-llen='4336:4381'><span class='krp-note'>王之尊益君侯氏之卑益臣也又云諸侯/覲天子享天子訖亦當有幣問公卿大夫</span>事畢<span class='krp-note'>三享/訖</span></span><br/>
<span class='tline' id='l121' data-llen='4381:4391'>　右覲已即行三享</span><br/>
<span class='tline' id='l122' data-llen='4391:4419'>乃右肉袒于廟門之東乃入門右北面立告聽事<span class='krp-note'>右肉/袒者</span></span><br/>
<span class='tline' id='l123' data-llen='4419:4466'><span class='krp-note'>刑宜施於右也凡以禮事者左袒入更從右者臣益純/也告聽事者告王以國所用為罪之事也易曰折其右</span></span><br/>
<span class='tline' id='l124' data-llen='4466:4492'><a onclick="displayPageImage('KR1d0038', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='4492:4530'><span class='krp-note'>肱无咎○告聽事者告王以己/所為多罪願聽王譴責之事也</span>擯者謁諸天子天子辭</span><br/>
<span class='tline' id='l126' data-llen='4530:4560'>於侯氏曰伯父無事歸寧乃邦<span class='krp-note'>謁告寧安也/乃猶女也</span>侯氏再拜</span><br/>
<span class='tline' id='l127' data-llen='4560:4583'>稽首出自屏南適門西遂入門左北面立王勞之再拜</span><br/>
<span class='tline' id='l128' data-llen='4583:4617'>稽首擯者延之曰升升成拜降出<span class='krp-note'>王辭之不即左者當/出隱於屏而襲之也</span></span><br/>
<span class='tline' id='l129' data-llen='4617:4633'><span class='krp-note'>天子外屏勞之/勞其道勞也</span></span><br/>
<span class='tline' id='l130' data-llen='4633:4647'>　右侯氏請罪天子辭乃勞之</span><br/>
<span class='tline' id='l131' data-llen='4647:4679'>天子賜侯氏以車服迎于外門外再拜<span class='krp-note'>賜車者同姓以/金路異姓以象</span></span><br/>
<span class='tline' id='l132' data-llen='4679:4726'><span class='krp-note'>路服則衮也鷩也毳也古文曰迎于門外也○自此至/乃歸皆言王賜禮侯氏之事疏云案周禮巾車掌五路</span></span><br/>
<span class='tline' id='l133' data-llen='4726:4752'><a onclick="displayPageImage('KR1d0038', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='4752:4799'><span class='krp-note'>玉路以祀尊之不賜諸侯金路同姓以封象路異姓以/封革路以封四衛木路以封蕃國鄭云同姓謂王子母</span></span><br/>
<span class='tline' id='l135' data-llen='4799:4846'><span class='krp-note'>弟率以功德出封雖為侯伯其畫服猶如上公賜魯侯/鄭伯服則衮冕得乗金路以下與上公同則太公與杞</span></span><br/>
<span class='tline' id='l136' data-llen='4846:4893'><span class='krp-note'>宋雖異姓服衮冕乗金路矣異姓謂舅甥之國與王有/親者得乗象路異姓侯伯同姓子男皆乗象路以下四</span></span><br/>
<span class='tline' id='l137' data-llen='4893:4940'><span class='krp-note'>衛謂要服以内庶姓與王無親者自侯伯子男皆乗革/路以下蕃國據外為總名皆乗木路而已案司服上陳</span></span><br/>
<span class='tline' id='l138' data-llen='4940:4987'><span class='krp-note'>王之吉服有九下云公之服自衮冕而下如王之服侯/伯自鷩冕而下如公之服子男自毳冕而下如侯伯之</span></span><br/>
<span class='tline' id='l139' data-llen='4987:5020'><span class='krp-note'>服/也</span>路先設西上路下四亞之重賜無數在車南<span class='krp-note'>路謂車/也凡君</span></span><br/>
<span class='tline' id='l140' data-llen='5020:5068'><span class='krp-note'>所乗車曰路路下四謂乘馬也亞之次車而東也詩云/君子來朝何錫予之雖無予之路車乗馬又何與之𤣥</span></span><br/>
<span class='tline' id='l141' data-llen='5068:5115'><span class='krp-note'>衮及黼重猶善也所加賜善物多少由恩也春秋傳曰/重錦三十兩○鄭註周禮云路大也君之居以大為名</span></span><br/>
<span class='tline' id='l142' data-llen='5115:5141'><a onclick="displayPageImage('KR1d0038', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='5141:5171'><span class='krp-note'>是以云路寢/路門之等</span>諸公奉篋服加命書于其上升自西階東</span><br/>
<span class='tline' id='l144' data-llen='5171:5213'>面大史是右<span class='krp-note'>言諸公者王同時分命之而使賜侯氏也/右讀如周公右王之右是右者始隨入於</span></span><br/>
<span class='tline' id='l145' data-llen='5213:5260'><span class='krp-note'>升東面乃居其右古文是為氏也○疏云言諸非一之/義以諸侯來覲者衆各停一館故命諸公分徃賜之周</span></span><br/>
<span class='tline' id='l146' data-llen='5260:5307'><span class='krp-note'>公右王左傳晉祁奚語引之者證大史是右是佐公而/在公右之義也大史卑始時隨公後升訖公東面大史</span></span><br/>
<span class='tline' id='l147' data-llen='5307:5346'><span class='krp-note'>於是乃居公右而並東面/以宣王命也○大音泰</span>侯氏升西面立大史述命<span class='krp-note'>讀/王</span></span><br/>
<span class='tline' id='l148' data-llen='5346:5382'><span class='krp-note'>命書/也</span>侯氏降兩階之間北面再拜稽首<span class='krp-note'>受/命</span>升成拜<span class='krp-note'>大史/辭之</span></span><br/>
<span class='tline' id='l149' data-llen='5382:5429'><span class='krp-note'>降也春秋傳曰且有後命以伯舅耋老毋下拜此爵之/類○春秋傳僖九年王使宰孔賜齊侯語引之者證此</span></span><br/>
<span class='tline' id='l150' data-llen='5429:5470'><span class='krp-note'>大史述王辭侯氏下拜亦如此但彼未/降已辭齊侯亦不升成拜以年老故也</span>大史加書于服</span><br/>
<span class='tline' id='l151' data-llen='5470:5496'><a onclick="displayPageImage('KR1d0038', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='5496:5523'>上侯氏受<span class='krp-note'>受篋/服</span>使者出侯氏送再拜儐使者諸公賜服</span><br/>
<span class='tline' id='l153' data-llen='5523:5559'>者束帛四馬儐大史亦如之<span class='krp-note'>既云拜送乃言儐使者以/勞有成禮略而遂言○使</span></span><br/>
<span class='tline' id='l154' data-llen='5559:5604'><span class='krp-note'>者兼公與大史而言儐使者在拜送前乃於送後畧/言之者以前經郊勞時已詳載成禮故畧言已足也</span></span><br/>
<span class='tline' id='l155' data-llen='5604:5614'>　右王賜侯氏車服</span><br/>
<span class='tline' id='l156' data-llen='5614:5637'>同姓大國則曰伯父其異姓則曰伯舅同姓小邦則曰</span><br/>
<span class='tline' id='l157' data-llen='5637:5665'>叔父其異姓小邦則曰叔舅<span class='krp-note'>據此禮云伯父/同姓大邦而言</span></span><br/>
<span class='tline' id='l158' data-llen='5665:5676'>　右王辭命稱謂之殊</span><br/>
<span class='tline' id='l159' data-llen='5676:5719'>饗禮乃歸<span class='krp-note'>禮謂食燕也王或不親以其禮幣致之略言/饗禮互文也掌客職曰上公三享三食三燕</span></span><br/>
<span class='tline' id='l160' data-llen='5719:5745'><a onclick="displayPageImage('KR1d0038', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='5745:5766'><span class='krp-note'>侯伯再享再食再燕/子男一享一食一燕</span></span><br/>
<span class='tline' id='l162' data-llen='5766:5785'>　右畧言王待侯氏之禮以上廟受覲禮竟</span><br/>
<span class='tline' id='l163' data-llen='5785:5808'>諸侯覲於天子為宫方三百步四門壇十有二尋深四</span><br/>
<span class='tline' id='l164' data-llen='5808:5848'>尺加方明于其上<span class='krp-note'>四時朝覲受之於廟此謂時㑹殷同/也宫謂壝土為埒以象墻壁也為宫</span></span><br/>
<span class='tline' id='l165' data-llen='5848:5895'><span class='krp-note'>者於國外春㑹同則於東方夏㑹同則於南方秋㑹同/則於西方冬㑹同則於北方八尺曰尋十有二尋則方</span></span><br/>
<span class='tline' id='l166' data-llen='5895:5942'><span class='krp-note'>九十六尺也深謂高也從上曰深司儀職曰為壇三成/成猶重也三重者自下差之為三等而上有堂焉堂上</span></span><br/>
<span class='tline' id='l167' data-llen='5942:5989'><span class='krp-note'>方二丈四尺上等中等下等毎面十二尺方明者上下/四方神明之象也上下四方之神者所謂明神也㑹同</span></span><br/>
<span class='tline' id='l168' data-llen='5989:6036'><span class='krp-note'>而盟明神監之則謂之天之司盟有象者猶宗廟之有/主乎王巡守至于方嶽之下諸侯㑹之亦為此宫以見</span></span><br/>
<span class='tline' id='l169' data-llen='6036:6063'><a onclick="displayPageImage('KR1d0038', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='6063:6110'><span class='krp-note'>之司儀職曰將㑹諸侯則命為壇三成宫旁一門詔王/儀南鄉見諸侯也○自此至篇末皆言時㑹殷同及王</span></span><br/>
<span class='tline' id='l171' data-llen='6110:6157'><span class='krp-note'>巡守為壇而見諸侯之事疏云案大宗伯云時見曰㑹/殷見曰同鄭註云時見者言無常期諸侯有不順服者</span></span><br/>
<span class='tline' id='l172' data-llen='6157:6204'><span class='krp-note'>王將有征討之事則既朝覲王為壇於國外合諸侯而/命事焉春秋傳曰有事而㑹不協而盟是也殷猶衆也</span></span><br/>
<span class='tline' id='l173' data-llen='6204:6251'><span class='krp-note'>十二嵗王如不巡守則六服盡朝朝禮既畢王亦為壇/合諸侯以命政焉所命之政如王巡守殷見四方四方</span></span><br/>
<span class='tline' id='l174' data-llen='6251:6298'><span class='krp-note'>四時分來終嵗則遍若如註則時㑹殷同亦有朝覲在/廟假命當方諸侯有不順服則順服者皆來朝王其中</span></span><br/>
<span class='tline' id='l175' data-llen='6298:6345'><span class='krp-note'>若當朝之嵗者自於廟朝覲若不當朝之歳者當在壇/朝十二年王不巡守則殷朝六服之内若當嵗者即在</span></span><br/>
<span class='tline' id='l176' data-llen='6345:6392'><span class='krp-note'>廟其餘在壇朝故鄭言既朝覲乃為壇於國外也朝事/儀未在壇朝而先言帥諸侯拜日亦謂帥已朝者諸侯</span></span><br/>
<span class='tline' id='l177' data-llen='6392:6439'><span class='krp-note'>而言也南鄉見諸侯者王在堂上公於上等侯伯於中/等子男於下等奠玉拜皆升堂授玉乃降也○埒音劣</span></span><br/>
<span class='tline' id='l178' data-llen='6439:6466'><a onclick="displayPageImage('KR1d0038', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='6466:6489'>方明者木也方四尺設六色東方青南方赤西方白北</span><br/>
<span class='tline' id='l180' data-llen='6489:6513'>方黑上𤣥下黃設六玉上圭下璧南方璋西方琥北方</span><br/>
<span class='tline' id='l181' data-llen='6513:6556'>璜東方圭<span class='krp-note'>六色象其神六玉以禮之上宜以蒼璧下宜/以黄琮而不以者則上下之神非天地之至</span></span><br/>
<span class='tline' id='l182' data-llen='6556:6603'><span class='krp-note'>貴者也設玉者刻其木而著之○據註與疏方明之制/合六木而為之上下四方各異色刻木為䧟而飾以玉</span></span><br/>
<span class='tline' id='l183' data-llen='6603:6637'><span class='krp-note'>蓋以一物而象上下/四方之神非六物也</span>上介皆奉其君之旂置于宫尚左</span><br/>
<span class='tline' id='l184' data-llen='6637:6673'>公侯伯子男皆就其旂而立<span class='krp-note'>置于宮者建之豫為其君/見王之位也諸公中階之</span></span><br/>
<span class='tline' id='l185' data-llen='6673:6720'><span class='krp-note'>前北面東上諸侯東階之東西面北上諸伯西階之西/東面北上諸子門東北面東上諸男門西北面東上尚</span></span><br/>
<span class='tline' id='l186' data-llen='6720:6767'><span class='krp-note'>左者建旂公東上侯先伯伯先子子先男而位皆上東/方也諸侯入壝門或左或右各就其旂而立王降階南</span></span><br/>
<span class='tline' id='l187' data-llen='6767:6794'><a onclick="displayPageImage('KR1d0038', 'WYG', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='6794:6841'><span class='krp-note'>鄉見之三揖土揖庶姓時揖異姓天揖同姓見揖位乃/定古文尚作上○疏云中階之前已下皆朝事儀明堂</span></span><br/>
<span class='tline' id='l189' data-llen='6841:6888'><span class='krp-note'>位文言上者皆以近王為上土揖庶姓之等是司儀職/鄭彼註云土揖推手小下之也時揖平推手也天揖推</span></span><br/>
<span class='tline' id='l190' data-llen='6888:6936'><span class='krp-note'>手小/舉之</span>四𫝊擯<span class='krp-note'>王既揖五者升壇設擯升諸侯以㑹同之/禮其奠瑞玉及享幣公拜於上等侯伯於</span></span><br/>
<span class='tline' id='l191' data-llen='6936:6984'><span class='krp-note'>中等子男於下等擯者每延之升堂致命王受玉撫玉/降拜於下等及請事勞皆如覲禮是以記之覲云四𫝊</span></span><br/>
<span class='tline' id='l192' data-llen='6984:7031'><span class='krp-note'>擯者每一位畢擯者以告乃更陳列而升其次公也侯/也伯也各一位子男俠門而俱東上亦一位也至庭乃</span></span><br/>
<span class='tline' id='l193' data-llen='7031:7078'><span class='krp-note'>設擯則諸侯初入門王官之伯帥之耳古文傳作傅○/據註疏推其次第上介先期置旂質明王帥諸侯拜日</span></span><br/>
<span class='tline' id='l194' data-llen='7078:7126'><span class='krp-note'>東郊反祀方明二伯帥諸侯入壝門左右立王降階南/鄉三揖諸侯皆就其旂而立乃𫝊擯執瑞玉以覲璧帛</span></span><br/>
<span class='tline' id='l195' data-llen='7126:7158'><span class='krp-note'>以享請事勞皆/如前經所陳也</span>天子乗龍載大旂象日月升龍降龍出</span><br/>
<span class='tline' id='l196' data-llen='7158:7185'><a onclick="displayPageImage('KR1d0038', 'WYG', '010-11b' );" name="010-11b" class="pb">[010-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='7185:7221'>拜日於東門之外反祀方明<span class='krp-note'>此謂㑹同以春者也馬八/尺以上為龍大旂大常也</span></span><br/>
<span class='tline' id='l198' data-llen='7221:7268'><span class='krp-note'>王建大常縿首畫日月其下及旒交畫升龍降龍朝事/儀曰天子冕而執鎮圭尺有二寸繅藉尺有二寸搢大</span></span><br/>
<span class='tline' id='l199' data-llen='7268:7315'><span class='krp-note'>圭乗大路建大常十有二旒樊纓十有二就貳車十有/二乗帥諸侯而朝日於東郊所以教尊尊也退而朝諸</span></span><br/>
<span class='tline' id='l200' data-llen='7315:7362'><span class='krp-note'>侯由此二者言之己祀方明乃以㑹同之禮見諸侯也/凡㑹同者不協而盟司盟職曰凡邦國有疑㑹同則掌</span></span><br/>
<span class='tline' id='l201' data-llen='7362:7409'><span class='krp-note'>其盟約之載書及其禮儀北面詔明神既盟則藏之言/北面詔明神則明神有象也象者其方明乎及盟時又</span></span><br/>
<span class='tline' id='l202' data-llen='7409:7456'><span class='krp-note'>加於壇上乃以載辭告焉詛祝掌其祝號○疏云邦國/有疑則有盟事朝日既畢乃祀方明於壇祀方明禮畢</span></span><br/>
<span class='tline' id='l203' data-llen='7456:7503'><span class='krp-note'>退去方明於下天子乃升壇與諸侯相見朝禮既畢乃/更加方明於壇與諸侯行盟誓之禮若邦國無疑王帥</span></span><br/>
<span class='tline' id='l204' data-llen='7503:7535'><span class='krp-note'>諸侯朝日而已/無祀方明之事</span>禮日於南門外禮月與四瀆於北門外</span><br/>
<span class='tline' id='l205' data-llen='7535:7562'><a onclick="displayPageImage('KR1d0038', 'WYG', '010-12a' );" name="010-12a" class="pb">[010-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='7562:7600'>禮山川丘陵於西門外<span class='krp-note'>此謂㑹同以夏冬秋者也變拜/言禮者客祀也禮月於北郊者</span></span><br/>
<span class='tline' id='l207' data-llen='7600:7647'><span class='krp-note'>月太隂之精以為地神也盟神必云日月山川焉者尚/著明也詩曰謂予不信有如皦日春秋傳曰縱子忘之</span></span><br/>
<span class='tline' id='l208' data-llen='7647:7694'><span class='krp-note'>山川神祇其忘諸乎此皆用明神為信也○鄭云變拜/言禮者客祀也拜日於東門之外日實在東故言拜日</span></span><br/>
<span class='tline' id='l209' data-llen='7694:7740'><span class='krp-note'>月四瀆山川丘陵不在其處但於此致敬而已故云客/祀不言拜而言禮也禮畢亦反祀方明而見諸侯矣</span></span><br/>
<span class='tline' id='l210' data-llen='7740:7772'>祭天燔柴祭山丘陵升祭川沈祭地瘞<span class='krp-note'>升沈必就祭者/也就祭則是謂</span></span><br/>
<span class='tline' id='l211' data-llen='7772:7819'><span class='krp-note'>王巡守及諸侯之盟神也其盟掲其著明者燔柴升沈/瘞祭禮終矣備矣郊特牲曰郊之祭也迎長日之至也</span></span><br/>
<span class='tline' id='l212' data-llen='7819:7866'><span class='krp-note'>大報天而主日也宗伯職曰以實柴祀日月星辰則燔/柴祭天謂祭日也柴為祭日則祭地瘞者祭月也日月</span></span><br/>
<span class='tline' id='l213' data-llen='7866:7913'><span class='krp-note'>而云天地靈之也王制曰王巡守至于岱宗柴是王巡/守之盟其神主日也春秋傳曰晉文公為踐土之盟而</span></span><br/>
<span class='tline' id='l214' data-llen='7913:7940'><a onclick="displayPageImage('KR1d0038', 'WYG', '010-12b' );" name="010-12b" class="pb">[010-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='7940:7987'><span class='krp-note'>傳云山川之神是諸侯之盟其神主山川也月者太隂/之精上為天使臣道莫貴焉是王官之伯㑹諸侯而盟</span></span><br/>
<span class='tline' id='l216' data-llen='7987:8034'><span class='krp-note'>其神主月與古文瘞作殪○此言天子巡守四岳各隨/方向祭之以為盟主於山言升於川言沈是就其處而</span></span><br/>
<span class='tline' id='l217' data-llen='8034:8081'><span class='krp-note'>舉此禮故知是王者巡守之事鄭前註云王巡守至于/方岳之下諸侯㑹之亦為此宫以見之為此經設也鄭</span></span><br/>
<span class='tline' id='l218' data-llen='8081:8128'><span class='krp-note'>又以祭天為祭日祭地為祭月皆非正祭天地之神前/經春夏皆祭日則此言祭天燔柴亦謂春夏東巡南巡</span></span><br/>
<span class='tline' id='l219' data-llen='8128:8175'><span class='krp-note'>也前經秋祭西郊此言祭山丘陵升亦西巡事前經冬/祭月與四瀆此言祭川沈祭地瘞亦北巡事未知然否</span></span><br/>
<span class='tline' id='l220' data-llen='8175:8186'><span class='krp-note'>姑據註/疏釋之</span></span><br/>
<span class='tline' id='l221' data-llen='8186:8189'>記</span><br/>
<span class='tline' id='l222' data-llen='8189:8224'>几俟于東箱<span class='krp-note'>王即席乃設之也東箱東/夾之前相翔待事之處</span>偏駕不入王門</span><br/>
<span class='tline' id='l223' data-llen='8224:8251'><a onclick="displayPageImage('KR1d0038', 'WYG', '010-13a' );" name="010-13a" class="pb">[010-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='8251:8298'><span class='krp-note'>在旁與己同曰偏同姓金路異姓象路四衛革路蕃國/木路駕之與王同謂之偏駕不入王門乗墨車以朝是</span></span><br/>
<span class='tline' id='l225' data-llen='8298:8345'><span class='krp-note'>也偏駕之車舍之於館與○周禮巾車掌王五輅玉輅/以祀金輅以賔象輅以朝革輅以即戎木輅以田此五</span></span><br/>
<span class='tline' id='l226' data-llen='8345:8389'><span class='krp-note'>輅者天子乗之為正諸侯分受其四則/為偏也駕之為偏其猶冕之為裨與</span>奠圭于繅上<span class='krp-note'>謂/釋</span></span><br/>
<span class='tline' id='l227' data-llen='8389:8416'><span class='krp-note'>於地也○侯氏入門右奠圭/于地時以所垂之繅承藉之</span></span><br/>
<span class='tline' id='l228' data-llen='8416:8419'>　</span><br/>
<span class='tline' id='l229' data-llen='8419:8422'>　</span><br/>
<span class='tline' id='l230' data-llen='8422:8425'>　</span><br/>
<span class='tline' id='l231' data-llen='8425:8428'>　</span><br/>
<span class='tline' id='l232' data-llen='8428:8455'><a onclick="displayPageImage('KR1d0038', 'WYG', '010-13b' );" name="010-13b" class="pb">[010-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='8455:8458'>　</span><br/>
<span class='tline' id='l234' data-llen='8458:8461'>　</span><br/>
<span class='tline' id='l235' data-llen='8461:8464'>　</span><br/>
<span class='tline' id='l236' data-llen='8464:8467'>　</span><br/>
<span class='tline' id='l237' data-llen='8467:8470'>　</span><br/>
<span class='tline' id='l238' data-llen='8470:8473'>　</span><br/>
<span class='tline' id='l239' data-llen='8473:8476'>　</span><br/>
<span class='tline' id='l240' data-llen='8476:8487'>　儀禮鄭註句讀卷十</span><br/>
</p>
<p><br/>
</p>
  </div>
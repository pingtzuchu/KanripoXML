<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0058', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　禹貢㑹箋卷三</span><br/>
<span class='tline' id='l10' data-llen='198:219'>　　　　　　　　　　翰林院檢討徐文靖撰</span><br/>
<span class='tline' id='l11' data-llen='219:226'>海岱惟青州</span><br/>
<span class='tline' id='l12' data-llen='226:253'>　蔡𫝊曰青州之域東北至海西南距岱<span class='krp-note'>箋/</span>按蔡冀州</span><br/>
<span class='tline' id='l13' data-llen='253:277'>　𫝊中引程氏日記云冀之北境則遼東西右北平是</span><br/>
<span class='tline' id='l14' data-llen='277:301'>　矣於舜典𫝊中仍用孔氏分青州為營州之説至此</span><br/>
<span class='tline' id='l15' data-llen='301:324'>　易據海為至海仍無所歸一也据爾雅九州齊曰營</span><br/>
<span class='tline' id='l16' data-llen='324:350'><a onclick="displayPageImage('KR1b0058', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='350:373'>　州有營而無青并青於營也兩河間曰冀州燕曰幽</span><br/>
<span class='tline' id='l18' data-llen='373:396'>　州分幽於冀也安得以幽營皆冀地乎周禮幽州其</span><br/>
<span class='tline' id='l19' data-llen='396:419'>　川曰河泲而不及海河内曰冀州而不及海獨禹貢</span><br/>
<span class='tline' id='l20' data-llen='419:442'>　謂海岱惟青州安得謂青州直至海而不跨海乎且</span><br/>
<span class='tline' id='l21' data-llen='442:465'>　舜營州即遼東商改青州為營州則遼東屬青可知</span><br/>
<span class='tline' id='l22' data-llen='465:488'>　周時以青兼徐則青州地大故分青之遼東以屬幽</span><br/>
<span class='tline' id='l23' data-llen='488:512'>　孔𫝊曰東北據海西南距岱無可疑也歐陽忞輿地</span><br/>
<span class='tline' id='l24' data-llen='512:536'>　廣記載禹貢九州疆域以遼東營州屬冀與蔡𫝊以</span><br/>
<span class='tline' id='l25' data-llen='536:562'><a onclick="displayPageImage('KR1b0058', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='562:572'>　青東北至海皆非</span><br/>
<span class='tline' id='l27' data-llen='572:596'>　蔡𫝊曰岱泰山也今在襲慶府奉符縣西北三十里</span><br/>
<span class='tline' id='l28' data-llen='596:622'>　<span class='krp-note'>箋/</span>按山海經泰山泰水出於其陽漢官儀及泰山記</span><br/>
<span class='tline' id='l29' data-llen='622:645'>　曰盤道屈曲而上凡五十餘盤經小天門自下至古</span><br/>
<span class='tline' id='l30' data-llen='645:668'>　封禪處凡四十里郭璞注山海經曰泰山從下至頭</span><br/>
<span class='tline' id='l31' data-llen='668:691'>　四十八里二百步周禮正東曰青州其山鎮曰沂山</span><br/>
<span class='tline' id='l32' data-llen='691:714'>　河東曰兗州其山鎮曰岱山禹貢時青州地廣際周</span><br/>
<span class='tline' id='l33' data-llen='714:722'>　職方兗界也</span><br/>
<span class='tline' id='l34' data-llen='722:748'><a onclick="displayPageImage('KR1b0058', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='748:764'>嵎夷既略<span class='krp-note'>五帝本紀/嵎作郁</span></span><br/>
<span class='tline' id='l36' data-llen='764:788'>　蔡𫝊曰嵎夷薛氏曰今登州之地畧經畧為之封畛</span><br/>
<span class='tline' id='l37' data-llen='788:814'>　也即堯典之嵎夷<span class='krp-note'>箋/</span>按堯典宅嵎夷曰暘谷史記作</span><br/>
<span class='tline' id='l38' data-llen='814:841'>　郁夷<span class='krp-note'>郁音/嵎</span>水經注朐山東北有大洲謂之郁洲山海</span><br/>
<span class='tline' id='l39' data-llen='841:864'>　經曰郁山在海中者也史記索隱曰嵎夷今文尚書</span><br/>
<span class='tline' id='l40' data-llen='864:887'>　及帝命驗並作禺䥫䥫古夷字据異物志夷州土無</span><br/>
<span class='tline' id='l41' data-llen='887:910'>　銅䥫取磨礪青石以作弓矢有夷字又有䥫字䥫即</span><br/>
<span class='tline' id='l42' data-llen='910:933'>　鐵耳元和志萊州掖縣北有渤海則已入東萊郡界</span><br/>
<span class='tline' id='l43' data-llen='933:959'><a onclick="displayPageImage('KR1b0058', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='959:982'>　過碣石二百餘里元人又以鐵山為碣石于欽齊乗</span><br/>
<span class='tline' id='l45' data-llen='982:1005'>　曰青州東北跨海跨小海也海限塞山有此一曲北</span><br/>
<span class='tline' id='l46' data-llen='1005:1028'>　自平州碣石南至登州沙門島是為渤海之口胡氏</span><br/>
<span class='tline' id='l47' data-llen='1028:1051'>　曰于氏所謂碣石葢即鐵山也鐵山南對沙門島北</span><br/>
<span class='tline' id='l48' data-llen='1051:1074'>　與旅順口相接正當渤海之口是古所謂嵎鐵者即</span><br/>
<span class='tline' id='l49' data-llen='1074:1098'>　此定四年𫝊曰封畛土略杜注曰畛塗所經也畧界</span><br/>
<span class='tline' id='l50' data-llen='1098:1122'>　也𫝊又曰天子經畧諸侯正封古之制也封畧之内</span><br/>
<span class='tline' id='l51' data-llen='1122:1145'>　無非君土是矣是既畧言正其經畧使無侵越也孔</span><br/>
<span class='tline' id='l52' data-llen='1145:1171'><a onclick="displayPageImage('KR1b0058', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1171:1194'>　𫝊用功少曰畧嵎夷近海何有事於用功之多哉</span><br/>
<span class='tline' id='l54' data-llen='1194:1212'>濰淄其道<span class='krp-note'>漢書作惟甾/史作既道</span></span><br/>
<span class='tline' id='l55' data-llen='1212:1236'>　蔡𫝊曰濰水地志出瑯琊郡箕縣今密州莒縣東北</span><br/>
<span class='tline' id='l56' data-llen='1236:1262'>　濰山也北至都昌入海<span class='krp-note'>箋/</span>按地理志濰出琅邪箕屋</span><br/>
<span class='tline' id='l57' data-llen='1262:1285'>　山葢箕縣之屋山也水經注濰自箕縣北逕東武縣</span><br/>
<span class='tline' id='l58' data-llen='1285:1312'>　西北流合扶淇之水又北右合盧水即久台水也<span class='krp-note'>地/志</span></span><br/>
<span class='tline' id='l59' data-llen='1312:1346'>　<span class='krp-note'>久台水出瑯邪横縣横/山東南至東武入濰</span>尚書所謂濰淄其道矣今屋</span><br/>
<span class='tline' id='l60' data-llen='1346:1369'>　山在莒州西北九十里濰水至膠州高密入海括地</span><br/>
<span class='tline' id='l61' data-llen='1369:1395'><a onclick="displayPageImage('KR1b0058', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1395:1411'>　志云宻州莒縣山濰水所出是也</span><br/>
<span class='tline' id='l63' data-llen='1411:1435'>　蔡𫝊曰淄水地志出泰山郡萊蕪縣原山今淄州淄</span><br/>
<span class='tline' id='l64' data-llen='1435:1458'>　川縣東北七十里原山也東至博昌入濟又東北入</span><br/>
<span class='tline' id='l65' data-llen='1458:1492'>　海<span class='krp-note'>箋/</span>按水經注淄水入馬車瀆亂流<span class='krp-note'>漢志齊郡鉅定/縣有馬車瀆</span></span><br/>
<span class='tline' id='l66' data-llen='1492:1515'>東北逕琅槐故城南又東北至皮丘坑入於海蓋漢志</span><br/>
<span class='tline' id='l67' data-llen='1515:1539'>　但言淄水入濟蔡𫝊東北入海乃据酈注而補也今</span><br/>
<span class='tline' id='l68' data-llen='1539:1562'>　淄水出原山在泰安州萊蕪縣東二十里至青州壽</span><br/>
<span class='tline' id='l69' data-llen='1562:1585'>　光縣入濟與濟歴濵州蒲臺利津諸界入海葢淄至</span><br/>
<span class='tline' id='l70' data-llen='1585:1611'><a onclick="displayPageImage('KR1b0058', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1611:1634'>　博昌入濟而東北至齊郡鉅定縣馬車瀆水以下又</span><br/>
<span class='tline' id='l72' data-llen='1634:1657'>　濟入海之處也淄水入海之道與濟同非謂濰乃入</span><br/>
<span class='tline' id='l73' data-llen='1657:1677'>　海淄但入濟也日記疑漢書本濟或誤非是</span><br/>
<span class='tline' id='l74' data-llen='1677:1683'>厥土白墳</span><br/>
<span class='tline' id='l75' data-llen='1683:1709'>　集解曰平地之土色白而性墳<span class='krp-note'>箋/</span>按青土色白與冀</span><br/>
<span class='tline' id='l76' data-llen='1709:1732'>　畧同但青土白而墳起較冀土白而柔軟㣲有分也</span><br/>
<span class='tline' id='l77' data-llen='1732:1751'>　周官草人職墳壤用麋其性相似可知也</span><br/>
<span class='tline' id='l78' data-llen='1751:1765'>海濱廣斥<span class='krp-note'>史記作/廣瀉</span></span><br/>
<span class='tline' id='l79' data-llen='1765:1791'><a onclick="displayPageImage('KR1b0058', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1791:1815'>　蔡𫝊曰海涯之地廣漠而斥鹵許慎曰東方謂之斥</span><br/>
<span class='tline' id='l81' data-llen='1815:1841'>　西方謂之鹵斥鹵鹹地可煮為鹽者也<span class='krp-note'>箋/</span>按爾雅十</span><br/>
<span class='tline' id='l82' data-llen='1841:1864'>　藪齊有海隅郭注曰海濵廣斥鄭氏曰斥謂地鹹鹵</span><br/>
<span class='tline' id='l83' data-llen='1864:1887'>　夏本紀海濵廣瀉厥曰斥鹵周禮草人職鹹潟用貆</span><br/>
<span class='tline' id='l84' data-llen='1887:1911'>　易緯乾鑿度坤有八色東鹹西淡是也史記相如𫝊</span><br/>
<span class='tline' id='l85' data-llen='1911:1934'>　除邊闗闗益斥張揖曰斥廣也齊世家齊自泰山屬</span><br/>
<span class='tline' id='l86' data-llen='1934:1957'>　之瑯琊北被於海膏壤三千里是青地廣漠而斥鹵</span><br/>
<span class='tline' id='l87' data-llen='1957:1961'>　也</span><br/>
<span class='tline' id='l88' data-llen='1961:1987'><a onclick="displayPageImage('KR1b0058', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1987:1998'>厥田惟上下厥賦中上</span><br/>
<span class='tline' id='l90' data-llen='1998:2025'>　孔𫝊曰田第三賦第四<span class='krp-note'>箋/</span>按周職方曰其榖宜稻麥</span><br/>
<span class='tline' id='l91' data-llen='2025:2031'>厥貢鹽絺</span><br/>
<span class='tline' id='l92' data-llen='2031:2058'>　蔡𫝊曰鹽斥地所出<span class='krp-note'>箋/</span>按爾雅曰中有岱岳與其五</span><br/>
<span class='tline' id='l93' data-llen='2058:2081'>　榖魚鹽生焉周禮鹽人掌鹽之政令以共百事之鹽</span><br/>
<span class='tline' id='l94' data-llen='2081:2104'>　祭祀共其苦鹽散鹽賈疏曰散鹽煮水為之出於東</span><br/>
<span class='tline' id='l95' data-llen='2104:2127'>　海管子曰海王之國謹正鹽筴青州近海煮海為鹽</span><br/>
<span class='tline' id='l96' data-llen='2127:2150'>　是也若斥地雖醎猶可耕種草人土化之法鹹潟則</span><br/>
<span class='tline' id='l97' data-llen='2150:2176'><a onclick="displayPageImage('KR1b0058', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2176:2183'>　用貆是也</span><br/>
<span class='tline' id='l99' data-llen='2183:2211'>　蔡𫝊曰絺細葛也<span class='krp-note'>箋/</span>按周書文𫝊解礫石不可榖植</span><br/>
<span class='tline' id='l100' data-llen='2211:2234'>　之葛木以為絺綌以為材用周禮掌葛有葛征以徴</span><br/>
<span class='tline' id='l101' data-llen='2234:2257'>　絺綌之材於山農書有曰逺邇畢獻方物惟服食器</span><br/>
<span class='tline' id='l102' data-llen='2257:2280'>　用若青州之貢鹽絺惟服食也或以絺為益稷篇絺</span><br/>
<span class='tline' id='l103' data-llen='2280:2303'>　繡之絺淮南齊俗訓有詭文繁繡据周禮司服職云</span><br/>
<span class='tline' id='l104' data-llen='2303:2326'>　王祭社稷五祀則希冕鄭注冕服九章皆希以為繡</span><br/>
<span class='tline' id='l105' data-llen='2326:2349'>　釋文曰希本作絺賈氏疏曰希繡者孔君以細葛上</span><br/>
<span class='tline' id='l106' data-llen='2349:2375'><a onclick="displayPageImage('KR1b0058', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2375:2396'>　為繡<span class='krp-note'>鄭讀希為黹黹紩/也謂刺繪為繡</span></span><br/>
<span class='tline' id='l108' data-llen='2396:2402'>海物惟錯</span><br/>
<span class='tline' id='l109' data-llen='2402:2426'>　蔡𫝊曰錯雜也海物非一種故曰錯林氏曰既總謂</span><br/>
<span class='tline' id='l110' data-llen='2426:2449'>　之海物則固非一物矣錯葢别為一物如錫貢磬錯</span><br/>
<span class='tline' id='l111' data-llen='2449:2475'>　之錯理或然也<span class='krp-note'>箋/</span>按周官太宰掌九貢九曰物貢海</span><br/>
<span class='tline' id='l112' data-llen='2475:2499'>　物惟錯若職方正東青州其利魚蒲之𩔖是也何得</span><br/>
<span class='tline' id='l113' data-llen='2499:2507'>　以磬錯例之</span><br/>
<span class='tline' id='l114' data-llen='2507:2513'>岱畎絲枲</span><br/>
<span class='tline' id='l115' data-llen='2513:2539'><a onclick="displayPageImage('KR1b0058', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2539:2565'>　蔡傳曰畎谷也岱山之谷也枲麻也<span class='krp-note'>箋/</span>按周官太宰</span><br/>
<span class='tline' id='l117' data-llen='2565:2588'>　九貢有嬪貢鄭注嬪貢絲枲也其屬有典絲典枲孔</span><br/>
<span class='tline' id='l118' data-llen='2588:2611'>　傳曰畎谷也爾雅水注川曰谿注谿曰谷豈必岱山</span><br/>
<span class='tline' id='l119' data-llen='2611:2634'>　之谷始有是貢乎觀書益稷篇濬畎澮距川梓材若</span><br/>
<span class='tline' id='l120' data-llen='2634:2657'>　稽田為厥疆畎考工記匠人為溝洫一耦之伐深尺</span><br/>
<span class='tline' id='l121' data-llen='2657:2694'>　廣尺為之<img height='20' width='20' alt='&amp;KR0850' title='KR0850' src='https://raw.githubusercontent.com/kanripo/KR-Gaiji/master/images/KR0850.png'/>鄭注曰<img height='20' width='20' alt='&amp;KR0850' title='KR0850' src='https://raw.githubusercontent.com/kanripo/KR-Gaiji/master/images/KR0850.png'/>畎也班固西都賦農服先疇</span><br/>
<span class='tline' id='l122' data-llen='2694:2717'>　之畎畝趙過曰后稷始畎田畎亦何當専指畎谷也</span><br/>
<span class='tline' id='l123' data-llen='2717:2740'>　孔傳枲麻也周禮籩人職朝事之籩其實䵄蕡注曰</span><br/>
<span class='tline' id='l124' data-llen='2740:2766'><a onclick="displayPageImage('KR1b0058', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2766:2789'>　蕡枲實儀禮有司徹䵄蕡坐設於豆西注曰蕡熬枲</span><br/>
<span class='tline' id='l126' data-llen='2789:2812'>　實也賈公彦曰案喪服傳云菹者麻之有蕡者也牡</span><br/>
<span class='tline' id='l127' data-llen='2812:2835'>　麻者枲麻也若然蕡麻有實枲麻無實鄭云蕡為枲</span><br/>
<span class='tline' id='l128' data-llen='2835:2852'>　實者舉其類耳其實枲是雄麻無實</span><br/>
<span class='tline' id='l129' data-llen='2852:2858'>鉛松怪石</span><br/>
<span class='tline' id='l130' data-llen='2858:2881'>　蔡傳曰怪石怪異之石也林氏曰怪石之貢誠為可</span><br/>
<span class='tline' id='l131' data-llen='2881:2904'>　疑意其必須以為器用之飾非特貢其怪異之石以</span><br/>
<span class='tline' id='l132' data-llen='2904:2930'>　為玩好也<span class='krp-note'>箋/</span>按管子曰山上有緑石者下有鉛錫蘇</span><br/>
<span class='tline' id='l133' data-llen='2930:2956'><a onclick="displayPageImage('KR1b0058', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2956:2979'>　頌曰鉛一名黑錫周禮丱人掌金玉錫石之地鄭注</span><br/>
<span class='tline' id='l135' data-llen='2979:3002'>　錫鈏也書疏曰錫所以柔金也考工記攻金之工掌</span><br/>
<span class='tline' id='l136' data-llen='3002:3025'>　執金錫之齊故也貢松者大司徒職曰制其畿疆設</span><br/>
<span class='tline' id='l137' data-llen='3025:3048'>　其社稷之壝而樹之各以其野之所宜木遂以名其</span><br/>
<span class='tline' id='l138' data-llen='3048:3071'>　社鄭注所宜木謂若松栢栗也若以松為社者則名</span><br/>
<span class='tline' id='l139' data-llen='3071:3094'>　松社之野是夏社宜松故貢松也孔傳曰怪石怪異</span><br/>
<span class='tline' id='l140' data-llen='3094:3117'>　好石似玉者山海經茍牀之山多怪石郭注怪石似</span><br/>
<span class='tline' id='l141' data-llen='3117:3140'>　玉書曰鉛松怪石也今萊州掖縣出五色石青州所</span><br/>
<span class='tline' id='l142' data-llen='3140:3166'><a onclick="displayPageImage('KR1b0058', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3166:3174'>　貢殆此類歟</span><br/>
<span class='tline' id='l144' data-llen='3174:3187'>萊夷作牧<span class='krp-note'>史作/為牧</span></span><br/>
<span class='tline' id='l145' data-llen='3187:3210'>　蔡傳曰萊夷顔師古曰萊山之夷齊有萊侯萊人即</span><br/>
<span class='tline' id='l146' data-llen='3210:3233'>　今萊州之地作牧者言可牧放萊人以畜牧為生也</span><br/>
<span class='tline' id='l147' data-llen='3233:3259'>　<span class='krp-note'>箋/</span>按水經注萊蕪禹貢所謂萊夷也余按太蕪萊柞</span><br/>
<span class='tline' id='l148' data-llen='3259:3282'>並山名也郡縣取目焉左傳辭以無山與之萊柞晉志</span><br/>
<span class='tline' id='l149' data-llen='3282:3305'>　東萊黄縣有萊山是也作牧既可耕作兼可畜牧也</span><br/>
<span class='tline' id='l150' data-llen='3305:3314'>　匪但放牧而已</span><br/>
<span class='tline' id='l151' data-llen='3314:3340'><a onclick="displayPageImage('KR1b0058', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3340:3354'>厥篚檿絲<span class='krp-note'>史記作/酓絲</span></span><br/>
<span class='tline' id='l153' data-llen='3354:3377'>　蔡傳曰檿山桑也山桑之絲其韌中琴瑟之絃蘇氏</span><br/>
<span class='tline' id='l154' data-llen='3377:3400'>　曰惟東萊為有此絲以之為繒其堅韌異常萊人謂</span><br/>
<span class='tline' id='l155' data-llen='3400:3426'>　之山繭<span class='krp-note'>箋/</span>按爾雅檿山桑詩皇矣其檿其柘漢五行</span><br/>
<span class='tline' id='l156' data-llen='3426:3449'>　志檿弧注檿山桑之有㸃文者禹貢所謂檿也爾雅</span><br/>
<span class='tline' id='l157' data-llen='3449:3472'>　又有蟓桑繭殆所謂檿絲也蟓或謂蠶之别名王盤</span><br/>
<span class='tline' id='l158' data-llen='3472:3495'>　農書注魯桑之類宜飼大蠶荆桑宜飼小蠶禹貢檿</span><br/>
<span class='tline' id='l159' data-llen='3495:3518'>　絲則是以檿桑飼蠶而吐絲也山東志檿絲出棲霞</span><br/>
<span class='tline' id='l160' data-llen='3518:3544'><a onclick="displayPageImage('KR1b0058', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3544:3567'>　縣正禹貢萊夷之故墟也朱子曰萊夷及揚之島夷</span><br/>
<span class='tline' id='l162' data-llen='3567:3590'>　間於厥篚或時貢土物以見來王之意後人誤㑹其</span><br/>
<span class='tline' id='l163' data-llen='3590:3613'>　㫖遂謂萊夷放牧之處有檿絲因以為貢夫九州惟</span><br/>
<span class='tline' id='l164' data-llen='3613:3632'>　梁雍有貢無篚他州皆有豈必出於夷也</span><br/>
<span class='tline' id='l165' data-llen='3632:3651'>浮于汶達于濟<span class='krp-note'>史作通濟/漢書作泲</span></span><br/>
<span class='tline' id='l166' data-llen='3651:3674'>　蔡傳曰汶水出泰山郡萊蕪縣原山西南入濟在今</span><br/>
<span class='tline' id='l167' data-llen='3674:3700'>　鄆州中都縣也<span class='krp-note'>箋/</span>按漢地志泰山萊蕪禹貢汶水出</span><br/>
<span class='tline' id='l168' data-llen='3700:3723'>　西南入泲桑欽所言又琅琊朱虚東泰山汶水所出</span><br/>
<span class='tline' id='l169' data-llen='3723:3750'><a onclick="displayPageImage('KR1b0058', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3750:3773'>　東至安丘入維師古曰前言汶水出萊蕪入濟今此</span><br/>
<span class='tline' id='l171' data-llen='3773:3796'>　又言出朱虚入維將桑欽所説有異或者有二汶水</span><br/>
<span class='tline' id='l172' data-llen='3796:3819'>　乎曽氏曰出萊蕪縣原山入濟者徐州之汶也出朱</span><br/>
<span class='tline' id='l173' data-llen='3819:3842'>　虚縣泰山北又東北入濰者責州之汶也然禹貢浮</span><br/>
<span class='tline' id='l174' data-llen='3842:3865'>　汶達濟皆指青州則謂青州之汶入濰者濰乃入海</span><br/>
<span class='tline' id='l175' data-llen='3865:3888'>　何由達河至帝都乎馬之貞曰汶水東出原山西流</span><br/>
<span class='tline' id='l176' data-llen='3888:3911'>　過萊蕪奉髙汶陽之南剛城之北又西至龍山南分</span><br/>
<span class='tline' id='l177' data-llen='3911:3934'>　為四派其南河至陽城南梁山東匯為大澤其一過</span><br/>
<span class='tline' id='l178' data-llen='3934:3961'><a onclick="displayPageImage('KR1b0058', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3961:3984'>　壽良北其一經郈亭南其北曰坎河同流至壽張安</span><br/>
<span class='tline' id='l180' data-llen='3984:4002'>　民亭與北濟合故青州貢道浮汶達濟</span><br/>
<span class='tline' id='l181' data-llen='4002:4005'>　</span><br/>
<span class='tline' id='l182' data-llen='4005:4008'>　</span><br/>
<span class='tline' id='l183' data-llen='4008:4011'>　</span><br/>
<span class='tline' id='l184' data-llen='4011:4014'>　</span><br/>
<span class='tline' id='l185' data-llen='4014:4017'>　</span><br/>
<span class='tline' id='l186' data-llen='4017:4026'>　禹貢㑹箋卷三</span><br/>
</p>
<p><br/>
</p>
  </div>
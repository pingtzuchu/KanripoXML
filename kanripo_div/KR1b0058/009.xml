<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0058', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　禹貢會箋卷九</span><br/>
<span class='tline' id='l10' data-llen='198:219'>　　　　　　　　　　翰林院檢討徐文靖撰</span><br/>
<span class='tline' id='l11' data-llen='219:228'>黑水西河惟雍州</span><br/>
<span class='tline' id='l12' data-llen='228:251'>　蔡傳曰西據黑水東距西河謂之西河者主冀都而</span><br/>
<span class='tline' id='l13' data-llen='251:277'>　言也<span class='krp-note'>箋/</span>按孔傳曰西距黑水東據河王肅曰西據黑</span><br/>
<span class='tline' id='l14' data-llen='277:300'>　水東距西河蔡傳從王説也河在雍東而曰西河者</span><br/>
<span class='tline' id='l15' data-llen='300:323'>　成四百家曰河自積石東北流入雍州在其西故曰</span><br/>
<span class='tline' id='l16' data-llen='323:349'><a onclick="displayPageImage('KR1b0058', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='349:372'>　西河穆天子傳乃封長肱于黑水之西河是惟昆侖</span><br/>
<span class='tline' id='l18' data-llen='372:395'>　鴻鷺之上以為周室主水經黑水出張掖雞山今在</span><br/>
<span class='tline' id='l19' data-llen='395:427'>　肅州衛城之西北即雍州之黑水也<span class='krp-note'>鳯翔府城西北/有雍山雍水出</span></span><br/>
<span class='tline' id='l20' data-llen='427:440'>　<span class='krp-note'>焉雍州之/名以此</span></span><br/>
<span class='tline' id='l21' data-llen='440:446'>弱水既西</span><br/>
<span class='tline' id='l22' data-llen='446:469'>　蔡傳曰柳宗元曰西海之山有水焉散渙無力不能</span><br/>
<span class='tline' id='l23' data-llen='469:492'>　負芥投之則委靡墊没及底而後止故名曰弱既西</span><br/>
<span class='tline' id='l24' data-llen='492:518'>　者導之西流也<span class='krp-note'>箋/</span>按山海經隂山北五十里曰勞山</span><br/>
<span class='tline' id='l25' data-llen='518:544'><a onclick="displayPageImage('KR1b0058', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='544:567'>　弱水出焉而西流注于洛淮南子曰弱水出窮石地</span><br/>
<span class='tline' id='l27' data-llen='567:590'>　理志曰張掖刪丹縣桑欽以為導弱水自此至酒泉</span><br/>
<span class='tline' id='l28' data-llen='590:621'>　合黎通鑑秦征西將軍孔子<span class='krp-note'>胡三省注孔子/亦乞伏氏也</span>討吐谷</span><br/>
<span class='tline' id='l29' data-llen='621:644'>　渾覔地于弱水南覔地降于秦拜弱水䕶軍今西寧</span><br/>
<span class='tline' id='l30' data-llen='644:667'>　衛西三百里有弱水在甘州界盖即為禹貢之弱水</span><br/>
<span class='tline' id='l31' data-llen='667:690'>　也鄭氏曰衆水皆東此獨西流據漢書西域傳云于</span><br/>
<span class='tline' id='l32' data-llen='690:713'>　闐以西水皆西流是禹之導水盖亦順水之性也括</span><br/>
<span class='tline' id='l33' data-llen='713:742'>　地志曰弱水有二源俱出女國北阿耨達山<span class='krp-note'>一名建/末逹山</span></span><br/>
<span class='tline' id='l34' data-llen='742:768'><a onclick="displayPageImage('KR1b0058', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='768:796'>　<span class='krp-note'>即昆侖/山也</span>又南歴岡北東去一里深丈餘濶六十步非</span><br/>
<span class='tline' id='l36' data-llen='796:819'>　毛舟不可濟南流入海此柳州所謂不能負芥故名</span><br/>
<span class='tline' id='l37' data-llen='819:842'>　弱水者也且南流入海何從導之西流也以為即禹</span><br/>
<span class='tline' id='l38' data-llen='842:850'>　貢弱水非矣</span><br/>
<span class='tline' id='l39' data-llen='850:856'>涇屬渭汭</span><br/>
<span class='tline' id='l40' data-llen='856:879'>　蔡傳曰涇渭汭三水名涇水地志出安定郡涇陽縣</span><br/>
<span class='tline' id='l41' data-llen='879:902'>　西今原州百泉縣岍頭山也東南至馮翊陽陵縣入</span><br/>
<span class='tline' id='l42' data-llen='902:933'>　渭今永興軍<span class='krp-note'>今西/安府</span>髙陵縣也<span class='krp-note'>箋/</span>按西山經髙山涇水</span><br/>
<span class='tline' id='l43' data-llen='933:959'><a onclick="displayPageImage('KR1b0058', 'WYG', '009-3a' );" name="009-3a" class="pb">[009-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='959:982'>　出焉而東流注于渭易氏曰开頭山一名空同連亘</span><br/>
<span class='tline' id='l45' data-llen='982:1005'>　原州髙平百泉平涼三縣涇水東南流至涇州臨涇</span><br/>
<span class='tline' id='l46' data-llen='1005:1028'>　縣保定縣邠州宜禄縣永夀縣又東北流至京兆醴</span><br/>
<span class='tline' id='l47' data-llen='1028:1060'>　泉縣九擾山東<span class='krp-note'>唐志醴泉縣有九/嵕山擾當作嵕</span>仲山西當水出山</span><br/>
<span class='tline' id='l48' data-llen='1060:1087'>　處故漢名谷口縣白渠溉田在此又自池陽東<span class='krp-note'>今乾/州</span></span><br/>
<span class='tline' id='l49' data-llen='1087:1110'>　流至涇陽縣南七里東南流至髙陵縣東北流至雲</span><br/>
<span class='tline' id='l50' data-llen='1110:1133'>　陽縣西一十五里即鄭國鑿渠處又東流而入渭洛</span><br/>
<span class='tline' id='l51' data-llen='1133:1156'>　入河處謂之洛汭渭入河處謂之渭汭涇至雲陽縣</span><br/>
<span class='tline' id='l52' data-llen='1156:1182'><a onclick="displayPageImage('KR1b0058', 'WYG', '009-3b' );" name="009-3b" class="pb">[009-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1182:1205'>　而入渭又至華州華隂之永豐倉而入河此二百八</span><br/>
<span class='tline' id='l54' data-llen='1205:1228'>　十里間涇與渭相連故云<span class='krp-note'>説文水相/入曰汭</span></span><br/>
<span class='tline' id='l55' data-llen='1228:1251'>　蔡傳曰渭水地志出隴西郡首陽縣西南今渭州渭</span><br/>
<span class='tline' id='l56' data-llen='1251:1274'>　源縣鳥鼠山西北南谷山也東至京兆船司空縣入</span><br/>
<span class='tline' id='l57' data-llen='1274:1300'>　河今華州華隂縣也<span class='krp-note'>箋/</span>按水經注渭水出首陽山渭</span><br/>
<span class='tline' id='l58' data-llen='1300:1326'>　首亭南谷<span class='krp-note'>句/</span>山在鳥鼠山西北渭水三源合注東北</span><br/>
<span class='tline' id='l59' data-llen='1326:1349'>　流逕首陽縣西與别源合水出南鳥鼠山渭水出谷</span><br/>
<span class='tline' id='l60' data-llen='1349:1372'>　此盖以渭水出首陽山南谷其谷在鳥鼠西非别有</span><br/>
<span class='tline' id='l61' data-llen='1372:1398'><a onclick="displayPageImage('KR1b0058', 'WYG', '009-4a' );" name="009-4a" class="pb">[009-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1398:1422'>　南谷山也觀地志云恒水出恒山北谷豈别有北谷山</span><br/>
<span class='tline' id='l63' data-llen='1422:1445'>　乎山海經涇水出長城北山山在郁郅長垣北北入</span><br/>
<span class='tline' id='l64' data-llen='1445:1468'>　渭戲北郭璞曰今涇水出安定朝那縣東南至京兆</span><br/>
<span class='tline' id='l65' data-llen='1468:1484'>　髙陵縣入渭戲地名今新豐縣也</span><br/>
<span class='tline' id='l66' data-llen='1484:1507'>　蔡傳曰汭水地志作芮扶風汧縣弦蒲藪芮水出其</span><br/>
<span class='tline' id='l67' data-llen='1507:1530'>　西北東入涇今隴州汧源縣弦蒲藪有汭水焉周職</span><br/>
<span class='tline' id='l68' data-llen='1530:1556'>　方雍州其川涇汭詩云芮鞫之即皆謂是也<span class='krp-note'>箋/</span>按水</span><br/>
<span class='tline' id='l69' data-llen='1556:1579'>　經渭水東入于河注曰春秋之渭汭也左傳閔公二</span><br/>
<span class='tline' id='l70' data-llen='1579:1605'><a onclick="displayPageImage('KR1b0058', 'WYG', '009-4b' );" name="009-4b" class="pb">[009-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1605:1633'>　年虢公敗犬戎于渭隊<span class='krp-note'>隊今本/作汭</span>服䖍曰隊謂汭也杜</span><br/>
<span class='tline' id='l72' data-llen='1633:1656'>　預曰水之隈曲曰汭王肅曰汭入也詩芮鞫之即毛</span><br/>
<span class='tline' id='l73' data-llen='1656:1679'>　傳曰芮水涯也鄭箋曰汭之言内也據此則渭汭之</span><br/>
<span class='tline' id='l74' data-llen='1679:1702'>　汭不得為水名矣周禮職方氏其川涇汭鄭注曰汭</span><br/>
<span class='tline' id='l75' data-llen='1702:1725'>　在豳地易彦祥曰汭非禹貢之汭禹貢言汭皆水内</span><br/>
<span class='tline' id='l76' data-llen='1725:1748'>　此川名是也蔡傳引詩芮鞫與職方涇汭以證禹貢</span><br/>
<span class='tline' id='l77' data-llen='1748:1771'>　渭汭為水名殊混孔傳曰屬逮也水北曰汭言治涇</span><br/>
<span class='tline' id='l78' data-llen='1771:1794'>　水入于渭也蔡傳易之曰屬連屬也涇水連屬渭汭</span><br/>
<span class='tline' id='l79' data-llen='1794:1820'><a onclick="displayPageImage('KR1b0058', 'WYG', '009-5a' );" name="009-5a" class="pb">[009-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1820:1828'>　二水也皆非</span><br/>
<span class='tline' id='l81' data-llen='1828:1834'>漆沮既從</span><br/>
<span class='tline' id='l82' data-llen='1834:1857'>　蔡傳曰漆水寰宇記自耀州同官縣東北界來經華</span><br/>
<span class='tline' id='l83' data-llen='1857:1880'>　原縣合沮水沮水自坊州昇平縣北子午嶺出俗號</span><br/>
<span class='tline' id='l84' data-llen='1880:1903'>　子午水下合榆谷慈馬等川遂為沮水至耀州華原</span><br/>
<span class='tline' id='l85' data-llen='1903:1929'>　縣合漆水至同州朝邑縣東南入渭<span class='krp-note'>箋/</span>按孔傳曰漆</span><br/>
<span class='tline' id='l86' data-llen='1929:1952'>　沮二水名亦曰洛水出馮翊北前漢匈奴傳涇洛之</span><br/>
<span class='tline' id='l87' data-llen='1952:1975'>　北顔師古曰此洛即漆沮水也水出上郡雕隂泰冒</span><br/>
<span class='tline' id='l88' data-llen='1975:2001'><a onclick="displayPageImage('KR1b0058', 'WYG', '009-5b' );" name="009-5b" class="pb">[009-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2001:2024'>　山而東南入于渭延安洛記曰洛水出慶陽府環縣</span><br/>
<span class='tline' id='l90' data-llen='2024:2047'>　經延安府甘泉縣經鄜州宜君縣子午嶺至中部縣</span><br/>
<span class='tline' id='l91' data-llen='2047:2070'>　入西安府界經耀州及同官縣至富平縣合沮水歴</span><br/>
<span class='tline' id='l92' data-llen='2070:2093'>　蒲城同州至朝邑東南入渭寰宇記曰漆水自同官</span><br/>
<span class='tline' id='l93' data-llen='2093:2116'>　界來蔡傳據之不知禹貢漆沮自有二水但云自同</span><br/>
<span class='tline' id='l94' data-llen='2116:2139'>　官界來是洛水也一統志遂言同官之漆出自鳳翔</span><br/>
<span class='tline' id='l95' data-llen='2139:2162'>　不知漆水為涇汭所間其能飛渡至同官耶圖書編</span><br/>
<span class='tline' id='l96' data-llen='2162:2175'>　於延安洛記中辨之詳矣</span><br/>
<span class='tline' id='l97' data-llen='2175:2201'><a onclick="displayPageImage('KR1b0058', 'WYG', '009-6a' );" name="009-6a" class="pb">[009-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2201:2224'>　蔡傳曰地志謂漆水出扶風縣西眺氏曰此豳之漆</span><br/>
<span class='tline' id='l99' data-llen='2224:2247'>　也水經漆水出扶風杜陽縣程氏曰杜陽縣今岐山</span><br/>
<span class='tline' id='l100' data-llen='2247:2270'>　普潤縣之地亦漢漆縣之境其水入渭在灃水之上</span><br/>
<span class='tline' id='l101' data-llen='2270:2296'>　與經序渭水節次不合非禹貢之漆水也<span class='krp-note'>箋/</span>按水經</span><br/>
<span class='tline' id='l102' data-llen='2296:2319'>　注昔韓欲令秦無東伐使水工鄭國間秦鑿涇引水</span><br/>
<span class='tline' id='l103' data-llen='2319:2342'>　謂之鄭渠渠水上承涇水於仲山西瓠口所謂瓠中</span><br/>
<span class='tline' id='l104' data-llen='2342:2365'>　也鄭渠又東逕捨車宫南絶治谷水鄭渠故瀆又東</span><br/>
<span class='tline' id='l105' data-llen='2365:2388'>　逕嶻嶭山南又東絶清水又東逕北原下濁水注焉</span><br/>
<span class='tline' id='l106' data-llen='2388:2414'><a onclick="displayPageImage('KR1b0058', 'WYG', '009-6b' );" name="009-6b" class="pb">[009-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2414:2445'>　又東逕南原中北屈逕原東與沮水合<span class='krp-note'>宋白曰苻堅/于嶻嶭山北</span></span><br/>
<span class='tline' id='l108' data-llen='2445:2490'>　<span class='krp-note'>置三原䕶軍以其地南有酆原西有孟侯原北有/白鹿原為三原後魏太平眞君七年罷䕶軍置縣</span>分</span><br/>
<span class='tline' id='l109' data-llen='2490:2513'>　為二水一水東南出至白渠與澤泉合俗謂之漆水</span><br/>
<span class='tline' id='l110' data-llen='2513:2541'>　又謂之為漆沮水絶白渠東逕萬年縣故城北<span class='krp-note'>今咸/寧縣</span></span><br/>
<span class='tline' id='l111' data-llen='2541:2571'>　為櫟陽渠其水又南屈更名石川水又西南逕郭<img height='20' width='20' alt='&amp;KR1668' title='KR1668' src='https://raw.githubusercontent.com/kanripo/KR-Gaiji/master/images/KR1668.png'/></span><br/>
<span class='tline' id='l112' data-llen='2571:2594'>　城西與白渠枝渠合又南入于渭水也長安志曰漆</span><br/>
<span class='tline' id='l113' data-llen='2594:2617'>　水經華原縣界十五里南流入沮水入富平縣界俗</span><br/>
<span class='tline' id='l114' data-llen='2617:2640'>　名石川河據此則渭水東會于涇又東過漆沮其先</span><br/>
<span class='tline' id='l115' data-llen='2640:2666'><a onclick="displayPageImage('KR1b0058', 'WYG', '009-7a' );" name="009-7a" class="pb">[009-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2666:2689'>　後莫此之詳悉也程氏雍録曰雍境漆水凡四出而</span><br/>
<span class='tline' id='l117' data-llen='2689:2712'>　實三派雍州萬年縣石川河一也邠州新平縣漆水</span><br/>
<span class='tline' id='l118' data-llen='2712:2735'>　二也鳳翔府普潤縣漆水三也鄭白渠一名漆沮四</span><br/>
<span class='tline' id='l119' data-llen='2735:2758'>　也四水之中惟石川河當為禹貢漆沮而緜詩謂自</span><br/>
<span class='tline' id='l120' data-llen='2758:2771'>　土漆沮者在岐不在邠也</span><br/>
<span class='tline' id='l121' data-llen='2771:2792'>灃水攸同<span class='krp-note'>漢書作酆水逌/同史記作所同</span></span><br/>
<span class='tline' id='l122' data-llen='2792:2815'>　蔡氏曰灃水地志作酆出扶風鄠縣終南山今永興</span><br/>
<span class='tline' id='l123' data-llen='2815:2841'>　軍鄠縣也東至咸陽入渭<span class='krp-note'>箋/</span>按詩豐水東注維禹之</span><br/>
<span class='tline' id='l124' data-llen='2841:2867'><a onclick="displayPageImage('KR1b0058', 'WYG', '009-7b' );" name="009-7b" class="pb">[009-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2867:2890'>　績集傳曰灃水東北流經豐邑之東入渭而注于河</span><br/>
<span class='tline' id='l126' data-llen='2890:2913'>　括地志灃水源在雍州長安縣西南山灃谷蘇氏曰</span><br/>
<span class='tline' id='l127' data-llen='2913:2923'>　灃渭相若故言同</span><br/>
<span class='tline' id='l128' data-llen='2923:2929'>荆岐既旅</span><br/>
<span class='tline' id='l129' data-llen='2929:2952'>　蔡傳曰荆山即北條之荆地志在馮翊懐徳縣南今</span><br/>
<span class='tline' id='l130' data-llen='2952:2978'>　耀州富平縣掘陵原也<span class='krp-note'>箋/</span>按水經注渭水之陽即懐</span><br/>
<span class='tline' id='l131' data-llen='2978:3009'>　徳縣界也城在渭水之北沙苑之南<span class='krp-note'>唐志同州馮/翊縣有沙苑</span>地</span><br/>
<span class='tline' id='l132' data-llen='3009:3032'>　理志禹貢北條荆山在南山下有荆渠夏后鑄九鼎</span><br/>
<span class='tline' id='l133' data-llen='3032:3058'><a onclick="displayPageImage('KR1b0058', 'WYG', '009-8a' );" name="009-8a" class="pb">[009-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3058:3081'>　處也括地志荆山在雍州富平縣今名掘陵原按富</span><br/>
<span class='tline' id='l135' data-llen='3081:3104'>　平西北有定陵元陵章陵簡陵東南有豐陵世謂之</span><br/>
<span class='tline' id='l136' data-llen='3104:3123'>　為掘陵原孔傳曰荆在岐東非荆州之荆</span><br/>
<span class='tline' id='l137' data-llen='3123:3146'>　蔡傳曰岐山地志在扶風美陽縣西北今鳳翔府岐</span><br/>
<span class='tline' id='l138' data-llen='3146:3172'>　山縣東北十里也<span class='krp-note'>箋/</span>按師古曰荆在岐東言二山治</span><br/>
<span class='tline' id='l139' data-llen='3172:3195'>　畢已旅祭也玉海曰岐山在鳳翔府東北十里一名</span><br/>
<span class='tline' id='l140' data-llen='3195:3218'>　天柱山今按山有兩岐故名曰岐山周語曰周之興</span><br/>
<span class='tline' id='l141' data-llen='3218:3235'>　也鸑鷟鳴于岐山土人謂之鳳凰堆</span><br/>
<span class='tline' id='l142' data-llen='3235:3261'><a onclick="displayPageImage('KR1b0058', 'WYG', '009-8b' );" name="009-8b" class="pb">[009-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3261:3271'>終南惇物至于鳥鼠</span><br/>
<span class='tline' id='l144' data-llen='3271:3294'>　蔡傳曰終南地志古文以太一山為終南山在扶風</span><br/>
<span class='tline' id='l145' data-llen='3294:3320'>　武功縣今永興軍萬年縣南五十里也<span class='krp-note'>箋/</span>按五經要</span><br/>
<span class='tline' id='l146' data-llen='3320:3343'>　義曰太一山在扶風武功縣與終南山相連福地記</span><br/>
<span class='tline' id='l147' data-llen='3343:3366'>　曰終南山北去長安城八十里終南南山之總名太</span><br/>
<span class='tline' id='l148' data-llen='3366:3402'>　一一山之别號<span class='krp-note'>終南山在西安城南灃水所出/太一山在終南之南滈水所出</span></span><br/>
<span class='tline' id='l149' data-llen='3402:3425'>　蔡傳曰惇物地志以垂山為惇物在扶風武功縣今</span><br/>
<span class='tline' id='l150' data-llen='3425:3451'>　永興軍武功縣也<span class='krp-note'>箋/</span>按金史志乾州武亭縣有惇物</span><br/>
<span class='tline' id='l151' data-llen='3451:3477'><a onclick="displayPageImage('KR1b0058', 'WYG', '009-9a' );" name="009-9a" class="pb">[009-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3477:3492'>　山山在今武功縣東南二百里</span><br/>
<span class='tline' id='l153' data-llen='3492:3515'>　蔡傳曰鳥鼠地志在隴西郡首陽縣西南今渭州渭</span><br/>
<span class='tline' id='l154' data-llen='3515:3541'>　源縣西也俗呼為靑雀山<span class='krp-note'>箋/</span>按唐地志渭州渭源縣</span><br/>
<span class='tline' id='l155' data-llen='3541:3564'>　有鳥鼠同穴山一名靑雀山山在今臨洮府渭源西</span><br/>
<span class='tline' id='l156' data-llen='3564:3580'>　二十里渭水源在縣西七十六里</span><br/>
<span class='tline' id='l157' data-llen='3580:3598'>原隰厎績至于豬野<span class='krp-note'>史記作/都野</span></span><br/>
<span class='tline' id='l158' data-llen='3598:3621'>　蔡傳曰廣平曰原下濕曰隰詩曰度其隰原即指此</span><br/>
<span class='tline' id='l159' data-llen='3621:3647'>　也鄭氏曰其地在豳今邠州也<span class='krp-note'>箋/</span>按周禮大司徒辨</span><br/>
<span class='tline' id='l160' data-llen='3647:3673'><a onclick="displayPageImage('KR1b0058', 'WYG', '009-9b' );" name="009-9b" class="pb">[009-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3673:3696'>　五地之物生五曰原隰邍司注遙掌畿外邦國之原</span><br/>
<span class='tline' id='l162' data-llen='3696:3719'>　隰如禹貢冀之太原徐之東原雍之原隰是也鄭云</span><br/>
<span class='tline' id='l163' data-llen='3719:3742'>　其地在豳以詩篤公劉度其原隰豳居允荒故也蔡</span><br/>
<span class='tline' id='l164' data-llen='3742:3765'>　云今邠州周應賓識小編曰唐明皇以豳近幽改為</span><br/>
<span class='tline' id='l165' data-llen='3765:3770'>　邠也</span><br/>
<span class='tline' id='l166' data-llen='3770:3793'>　蔡傳曰豬野地志武威縣東北有休屠澤古文以為</span><br/>
<span class='tline' id='l167' data-llen='3793:3819'>　豬野今涼州姑臧縣也<span class='krp-note'>箋/</span>按括地志都野澤在涼州</span><br/>
<span class='tline' id='l168' data-llen='3819:3842'>　姑臧縣東北二百八十里水經注曰地理志谷水出</span><br/>
<span class='tline' id='l169' data-llen='3842:3869'><a onclick="displayPageImage('KR1b0058', 'WYG', '009-10a' );" name="009-10a" class="pb">[009-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3869:3892'>　姑臧南山北至武威入海屆此水流兩分一水北入</span><br/>
<span class='tline' id='l171' data-llen='3892:3915'>　休屠澤俗謂之為西海一水又東逕一百五十里世</span><br/>
<span class='tline' id='l172' data-llen='3915:3938'>　謂之為東海通謂之都野矣底績而云至于者兼豬</span><br/>
<span class='tline' id='l173' data-llen='3938:3961'>　野言魏太武伐涼謂姑臧城東西門外湧泉合于城</span><br/>
<span class='tline' id='l174' data-llen='3961:3984'>　北其大如河其間乃無燥地此禹所以底績為難也</span><br/>
<span class='tline' id='l175' data-llen='3984:4014'>三危既宅三苗丕叙<span class='krp-note'>三危古文作三□宅史/作度丕叙史作大序</span></span><br/>
<span class='tline' id='l176' data-llen='4014:4037'>　蔡傳曰三危即舜竄三苗之地或以為燉煌未詳其</span><br/>
<span class='tline' id='l177' data-llen='4037:4060'>　地三苗之竄在洪水未平之前及是三危已既可居</span><br/>
<span class='tline' id='l178' data-llen='4060:4087'><a onclick="displayPageImage('KR1b0058', 'WYG', '009-10b' );" name="009-10b" class="pb">[009-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4087:4113'>　三苗於是大有功叙<span class='krp-note'>箋/</span>按舜典竄三苗于三危孔傳</span><br/>
<span class='tline' id='l180' data-llen='4113:4136'>　曰三苗縉雲氏之後為諸侯號饕餮三危西裔山海</span><br/>
<span class='tline' id='l181' data-llen='4136:4159'>　經三危之山員廣百里郭注今在燉煌郡唐地志燉</span><br/>
<span class='tline' id='l182' data-llen='4159:4182'>　煌縣東四十里有三危山傳以為未詳其地何也蔡</span><br/>
<span class='tline' id='l183' data-llen='4182:4205'>　舜典傳曰三苗之竄在洪水未平之前据通鑑竄三</span><br/>
<span class='tline' id='l184' data-llen='4205:4228'>　苗在堯七十六載時禹平水土已五年矣亦不是洪</span><br/>
<span class='tline' id='l185' data-llen='4228:4251'>　水未平之前既宅之宅當即為舜典五流有宅五宅</span><br/>
<span class='tline' id='l186' data-llen='4251:4274'>　三居之宅不得以降丘宅土例也益稷篇禹曰外薄</span><br/>
<span class='tline' id='l187' data-llen='4274:4301'><a onclick="displayPageImage('KR1b0058', 'WYG', '009-11a' );" name="009-11a" class="pb">[009-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4301:4324'>　四海咸建五長各迪有功苗頑弗即工帝其念哉帝</span><br/>
<span class='tline' id='l189' data-llen='4324:4347'>　曰臯陶方欽厥叙方施象刑惟明則是向所頑不即</span><br/>
<span class='tline' id='l190' data-llen='4347:4365'>　叙者至是乃丕叙矣非大有功叙之謂</span><br/>
<span class='tline' id='l191' data-llen='4365:4388'>　蔡傳曰舜竄三苗既竄者已丕叙而居於舊都者尚</span><br/>
<span class='tline' id='l192' data-llen='4388:4411'>　桀驁不服盖三苗舊都山川險阻氣習使然今湖廣</span><br/>
<span class='tline' id='l193' data-llen='4411:4438'>　徭洞時猶竊𤼵俘而詢之多為苗姓豈其遺種與<span class='krp-note'>箋/</span></span><br/>
<span class='tline' id='l194' data-llen='4438:4461'>　按水經注渭水東歴大利又東南流苗谷水注之地</span><br/>
<span class='tline' id='l195' data-llen='4461:4484'>　道記云有三危三苗所處故有苗谷又洛書甄耀度</span><br/>
<span class='tline' id='l196' data-llen='4484:4511'><a onclick="displayPageImage('KR1b0058', 'WYG', '009-11b' );" name="009-11b" class="pb">[009-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4511:4534'>　曰三危山在鳥鼠之西南上為天苑星此三危在雍</span><br/>
<span class='tline' id='l198' data-llen='4534:4557'>　州之境内當是舜竄之近地而不與沙州三危同科</span><br/>
<span class='tline' id='l199' data-llen='4557:4585'>　者也故舜典分北三苗<span class='krp-note'>北古/别字</span>孔傳曰三苗幽闇君臣</span><br/>
<span class='tline' id='l200' data-llen='4585:4608'>　善惡分北流之不令相從禹征有苗誓師曰三苗昏</span><br/>
<span class='tline' id='l201' data-llen='4608:4631'>　迷不恭君子在野小人在位韓非子曰三苗有成駒</span><br/>
<span class='tline' id='l202' data-llen='4631:4655'>　亡國之臣也則當日逺竄于𤓰沙者必是輩耳周書</span><br/>
<span class='tline' id='l203' data-llen='4655:4678'>　吕刑曰皇帝哀矜庶戮之不辜遏絶苗民無世在下</span><br/>
<span class='tline' id='l204' data-llen='4678:4701'>　孔傳曰使無世位在下國也則當日仍有遺種可知</span><br/>
<span class='tline' id='l205' data-llen='4701:4728'><a onclick="displayPageImage('KR1b0058', 'WYG', '009-12a' );" name="009-12a" class="pb">[009-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4728:4742'>　世因其頑梗不悛呼苗為猫</span><br/>
<span class='tline' id='l207' data-llen='4742:4749'>厥土惟黄壤</span><br/>
<span class='tline' id='l208' data-llen='4749:4776'>　蔡傳曰黄者土之正色<span class='krp-note'>箋/</span>按易曰天𤣥而地黄故黄</span><br/>
<span class='tline' id='l209' data-llen='4776:4799'>　為土之正色辛氏三秦記長安地皆黑壤何也易坤</span><br/>
<span class='tline' id='l210' data-llen='4799:4822'>　鑿度曰坤有八色東下西上北黑南輕中殷甘滋厥</span><br/>
<span class='tline' id='l211' data-llen='4822:4840'>　土厚肌東鹹西淡南汚北荒其大較也</span><br/>
<span class='tline' id='l212' data-llen='4840:4851'>厥田惟上上厥賦中下</span><br/>
<span class='tline' id='l213' data-llen='4851:4877'>　孔傳曰田第一賦第六人功少<span class='krp-note'>箋/</span>按貨殖傳闗中自</span><br/>
<span class='tline' id='l214' data-llen='4877:4904'><a onclick="displayPageImage('KR1b0058', 'WYG', '009-12b' );" name="009-12b" class="pb">[009-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4904:4927'>　汧雍以東至河華膏壤沃野千里自虞夏之間以為</span><br/>
<span class='tline' id='l216' data-llen='4927:4950'>　上田後漢虞詡曰禹貢雍州之域厥田惟上上且沃</span><br/>
<span class='tline' id='l217' data-llen='4950:4973'>　野千里穀稼殷積然則雍賦第六大抵山多而田少</span><br/>
<span class='tline' id='l218' data-llen='4973:4983'>　非但為人功少也</span><br/>
<span class='tline' id='l219' data-llen='4983:4992'>厥貢惟球琳琅玕</span><br/>
<span class='tline' id='l220' data-llen='4992:5015'>　蔡傳曰球琳美玉也琅玕石之似珠者爾雅西北方</span><br/>
<span class='tline' id='l221' data-llen='5015:5041'>　之美者有昆侖虚之球琳琅玕<span class='krp-note'>箋/</span>按玉藻曰笏天子</span><br/>
<span class='tline' id='l222' data-llen='5041:5064'>　以球玉注球美玉書顧命天球河圖在東序唐孔氏</span><br/>
<span class='tline' id='l223' data-llen='5064:5091'><a onclick="displayPageImage('KR1b0058', 'WYG', '009-13a' );" name="009-13a" class="pb">[009-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5091:5114'>　曰天球雍州所貢之玉色如天爾雅球琳美玉也琳</span><br/>
<span class='tline' id='l225' data-llen='5114:5137'>　亦玉名又璆與球同蔡傳以梁州之璆為磬雍州之</span><br/>
<span class='tline' id='l226' data-llen='5137:5160'>　球為玉不知何所分也説文琅玕石似玉徐氏總龜</span><br/>
<span class='tline' id='l227' data-llen='5160:5183'>　曰琅玕生南海石厓上狀如筍質似玉荀子琅玕龍</span><br/>
<span class='tline' id='l228' data-llen='5183:5206'>　兹注云琅玕似珠可為冠冕之飾山海經槐江之山</span><br/>
<span class='tline' id='l229' data-llen='5206:5229'>　其上多藏琅玕黄金珍玩考曰琅玕樹生海底丹柯</span><br/>
<span class='tline' id='l230' data-llen='5229:5252'>　碧葉與珊瑚略同出水紅潤旋變為青擊之作金石</span><br/>
<span class='tline' id='l231' data-llen='5252:5256'>　聲</span><br/>
<span class='tline' id='l232' data-llen='5256:5283'><a onclick="displayPageImage('KR1b0058', 'WYG', '009-13b' );" name="009-13b" class="pb">[009-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5283:5289'>浮于積石</span><br/>
<span class='tline' id='l234' data-llen='5289:5312'>　蔡傳曰積石地志在金城郡河闗縣西南羌中今鄯</span><br/>
<span class='tline' id='l235' data-llen='5312:5338'>　州龍支縣界也<span class='krp-note'>箋/</span>按孔傳曰積石山在金城西南河</span><br/>
<span class='tline' id='l236' data-llen='5338:5361'>　所經也宋楊允恭曰自環州入積石抵靈武七日程</span><br/>
<span class='tline' id='l237' data-llen='5361:5396'>　易氏曰河自廓州積石軍北<span class='krp-note'>唐志廓州達化縣有積/石軍西至青海一百餘</span></span><br/>
<span class='tline' id='l238' data-llen='5396:5422'>　<span class='krp-note'>里/</span>東北流一百五十里至化成縣南八十步東流一</span><br/>
<span class='tline' id='l239' data-llen='5422:5453'>　百四十里至鄯州龍支縣西南六十里<span class='krp-note'>劉昫曰龍支/漢伊吾縣地</span></span><br/>
<span class='tline' id='l240' data-llen='5453:5476'>　積石山在縣西九十八里又三百九十里至河州枹</span><br/>
<span class='tline' id='l241' data-llen='5476:5503'><a onclick="displayPageImage('KR1b0058', 'WYG', '009-14a' );" name="009-14a" class="pb">[009-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5503:5526'>　罕縣南五十里積石在縣西北七十里一名唐述山</span><br/>
<span class='tline' id='l243' data-llen='5526:5569'>　<span class='krp-note'>水經注河北有層山山甚靈秀每時見神人/往還彼羌目鬼曰唐述因復名之為唐述山</span>今人目</span><br/>
<span class='tline' id='l244' data-llen='5569:5585'>　龍支縣山為大積石此名小積石</span><br/>
<span class='tline' id='l245' data-llen='5585:5613'>　蔡傳曰李復奏<span class='krp-note'>復徽宗/時人</span>黄河過會州入韋精山石峽</span><br/>
<span class='tline' id='l246' data-llen='5613:5636'>　險窄自上垂流直下髙數十丈船豈可過至西安州</span><br/>
<span class='tline' id='l247' data-llen='5636:5667'>　之東<span class='krp-note'>宋志西安州/元符二年建</span>大河分為六七道散流渭之南山</span><br/>
<span class='tline' id='l248' data-llen='5667:5690'>　逆流數十里方再合逆溜水淺灘磧不勝舟載然此</span><br/>
<span class='tline' id='l249' data-llen='5690:5713'>　言貢賦之路亦曰浮于積石至于龍門西河則古來</span><br/>
<span class='tline' id='l250' data-llen='5713:5740'><a onclick="displayPageImage('KR1b0058', 'WYG', '009-14b' );" name="009-14b" class="pb">[009-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5740:5766'>　此處河道固通舟楫矣而復之言乃如此何也<span class='krp-note'>箋/</span>按</span><br/>
<span class='tline' id='l252' data-llen='5766:5789'>　宋史徐興傳太宗詔督轉靈武芻糧道積石漢溝洫</span><br/>
<span class='tline' id='l253' data-llen='5789:5812'>　志闗中有湋渠引諸川溉田如淳曰水出韋谷即韋</span><br/>
<span class='tline' id='l254' data-llen='5812:5820'>　精也復説非</span><br/>
<span class='tline' id='l255' data-llen='5820:5828'>至于龍門西河</span><br/>
<span class='tline' id='l256' data-llen='5828:5851'>　蔡傳曰龍門山地志在馮翊夏陽縣今河中府龍門</span><br/>
<span class='tline' id='l257' data-llen='5851:5877'>　縣也西河冀之西河也<span class='krp-note'>箋/</span>按漢馮翊今西安府同州</span><br/>
<span class='tline' id='l258' data-llen='5877:5900'>　也龍門山在同州韓城縣東北八十里宋河中府本</span><br/>
<span class='tline' id='l259' data-llen='5900:5927'><a onclick="displayPageImage('KR1b0058', 'WYG', '009-15a' );" name="009-15a" class="pb">[009-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5927:5950'>　漢河東郡今山西平陽府也其龍門縣乃今蒲州河</span><br/>
<span class='tline' id='l261' data-llen='5950:5973'>　津縣夏陽今韓城不得以夏陽之龍門山指為龍門</span><br/>
<span class='tline' id='l262' data-llen='5973:5996'>　縣也史淮隂傳涉西河正義曰即同州龍河從夏陽</span><br/>
<span class='tline' id='l263' data-llen='5996:6003'>　渡者是也</span><br/>
<span class='tline' id='l264' data-llen='6003:6009'>會于渭汭</span><br/>
<span class='tline' id='l265' data-llen='6009:6032'>　蔡傳曰雍之貢道有二其東北境則自積石至于西</span><br/>
<span class='tline' id='l266' data-llen='6032:6055'>　河其西南境則會于渭汭言渭汭不言河者蒙梁州</span><br/>
<span class='tline' id='l267' data-llen='6055:6081'>　之文也<span class='krp-note'>箋/</span>按積石在今河州衛為古西羌地乃雍州</span><br/>
<span class='tline' id='l268' data-llen='6081:6108'><a onclick="displayPageImage('KR1b0058', 'WYG', '009-15b' );" name="009-15b" class="pb">[009-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6108:6131'>　西境也積石又在其西至龍門西河則雍之東境其</span><br/>
<span class='tline' id='l270' data-llen='6131:6154'>　東北貢道自當徑自入河何煩轉從積石傳以為東</span><br/>
<span class='tline' id='l271' data-llen='6154:6177'>　北自積石誤經明言至于西河以為不言河者蒙梁</span><br/>
<span class='tline' id='l272' data-llen='6177:6185'>　州之文亦誤</span><br/>
<span class='tline' id='l273' data-llen='6185:6195'>織皮崐崘析支渠搜</span><br/>
<span class='tline' id='l274' data-llen='6195:6218'>　蔡傳曰三國皆貢皮衣故以織皮冠之崐崙即河源</span><br/>
<span class='tline' id='l275' data-llen='6218:6244'>　所出在臨羌<span class='krp-note'>箋/</span>按孔傳曰織皮毛布今按晉載記有</span><br/>
<span class='tline' id='l276' data-llen='6244:6267'>　□罽唐志有交梭彌牟布元史有青速夫皆所謂毛</span><br/>
<span class='tline' id='l277' data-llen='6267:6294'><a onclick="displayPageImage('KR1b0058', 'WYG', '009-16a' );" name="009-16a" class="pb">[009-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6294:6317'>　布也吳氏曰織皮獸皮熟之去毛削令至薄裁令極</span><br/>
<span class='tline' id='l279' data-llen='6317:6340'>　細如縷以金傅之織而為布若皮衣何用織為又按</span><br/>
<span class='tline' id='l280' data-llen='6340:6363'>　漢地志金城臨羌縣有昆侖山祠燉煌廣至縣治昆</span><br/>
<span class='tline' id='l281' data-llen='6363:6386'>　侖障皆即今肅州之昆侖也竹書紀年穆王十七年</span><br/>
<span class='tline' id='l282' data-llen='6386:6409'>　西征于昆侖丘見西王母穆天子傳至宗周至昆侖</span><br/>
<span class='tline' id='l283' data-llen='6409:6432'>　合八千一百里後漢書竇固出燉煌擊昆侖塞注昆</span><br/>
<span class='tline' id='l284' data-llen='6432:6455'>　侖山名因以為塞在今酒泉縣西南是也此為小昆</span><br/>
<span class='tline' id='l285' data-llen='6455:6478'>　侖蔡傳云河源所出非也爾雅河出昆侖虚括地志</span><br/>
<span class='tline' id='l286' data-llen='6478:6505'><a onclick="displayPageImage('KR1b0058', 'WYG', '009-16b' );" name="009-16b" class="pb">[009-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6505:6528'>　昆侖山在雍州西南一萬五千三百七十里今在土</span><br/>
<span class='tline' id='l288' data-llen='6528:6544'>　畨朶甘思西鄙世謂之大昆侖也</span><br/>
<span class='tline' id='l289' data-llen='6544:6570'>　蔡傳曰析支在河闗西千餘里<span class='krp-note'>箋/</span>按司馬彪曰西羌</span><br/>
<span class='tline' id='l290' data-llen='6570:6593'>　者自析支以西濱于河首在右居也河水屈而東北</span><br/>
<span class='tline' id='l291' data-llen='6593:6616'>　流逕于析支之地是為河曲矣馬伯循曰寧夏東北</span><br/>
<span class='tline' id='l292' data-llen='6616:6639'>　河水遇山析為二枝處有析支城大戴禮鮮支渠搜</span><br/>
<span class='tline' id='l293' data-llen='6639:6660'>　後漢西羌傳濱于賜支鄒歸軒以為即析支也</span><br/>
<span class='tline' id='l294' data-llen='6660:6683'>　蔡傳曰渠搜水經曰河自朔方東轉逕渠搜縣故城</span><br/>
<span class='tline' id='l295' data-llen='6683:6710'><a onclick="displayPageImage('KR1b0058', 'WYG', '009-17a' );" name="009-17a" class="pb">[009-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6710:6736'>　北盖近朔方之地也<span class='krp-note'>箋/</span>按臣瓚曰孔子三朝記云北</span><br/>
<span class='tline' id='l297' data-llen='6736:6760'>　𤼵渠搜南撫交阯此渠搜在朔方禹貢渠搜在雍州</span><br/>
<span class='tline' id='l298' data-llen='6760:6783'>　西周書王會解渠搜以鼩犬隋書西域傳撥汗國都</span><br/>
<span class='tline' id='l299' data-llen='6783:6806'>　葱嶺之西五百餘里古渠搜國也東去疏勒千里去</span><br/>
<span class='tline' id='l300' data-llen='6806:6829'>　瓜州五千五百里蔡傳据水經以為渠搜近朔方非</span><br/>
<span class='tline' id='l301' data-llen='6829:6833'>　也</span><br/>
<span class='tline' id='l302' data-llen='6833:6839'>西戎即叙</span><br/>
<span class='tline' id='l303' data-llen='6839:6865'>　蔡傳曰皆西方戎落故以西戎總之<span class='krp-note'>箋/</span>按王制曰西</span><br/>
<span class='tline' id='l304' data-llen='6865:6892'><a onclick="displayPageImage('KR1b0058', 'WYG', '009-17b' );" name="009-17b" class="pb">[009-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6892:6915'>　方曰戎被髪衣皮有不粒食者矣杜氏通典曰西戎</span><br/>
<span class='tline' id='l306' data-llen='6915:6938'>　出自三苗盖羌姓也今按舜竄三苗去禹未逺而禹</span><br/>
<span class='tline' id='l307' data-llen='6938:6961'>　貢作于堯時已云西戎即叙豈有出自三苗並為羌</span><br/>
<span class='tline' id='l308' data-llen='6961:6984'>　姓之理山海經苗民釐姓顓頊後其非羌姓可知孔</span><br/>
<span class='tline' id='l309' data-llen='6984:7007'>　安國以析支昆侖渠搜西戎為四國据殷時伊尹四</span><br/>
<span class='tline' id='l310' data-llen='7007:7030'>　方獻令正西昆侖狗國鬼親枳已闟耳貫胸雕題離</span><br/>
<span class='tline' id='l311' data-llen='7030:7053'>　丘漆齒史記匈奴傳夏道衰公劉失其稷官變于西</span><br/>
<span class='tline' id='l312' data-llen='7053:7076'>　戎邑于豳竹書殷太戊十六年西戎來賓王使王孟</span><br/>
<span class='tline' id='l313' data-llen='7076:7103'><a onclick="displayPageImage('KR1b0058', 'WYG', '009-18a' );" name="009-18a" class="pb">[009-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7103:7126'>　聘西戎則西戎甚衆不得以一國盡之鄭氏以衣皮</span><br/>
<span class='tline' id='l315' data-llen='7126:7149'>　之人居昆侖析支渠搜三山皆在西戎蔡傳因之故</span><br/>
<span class='tline' id='l316' data-llen='7149:7158'>　謂以西戎總之</span><br/>
<span class='tline' id='l317' data-llen='7158:7161'>　</span><br/>
<span class='tline' id='l318' data-llen='7161:7164'>　</span><br/>
<span class='tline' id='l319' data-llen='7164:7167'>　</span><br/>
<span class='tline' id='l320' data-llen='7167:7170'>　</span><br/>
<span class='tline' id='l321' data-llen='7170:7173'>　</span><br/>
<span class='tline' id='l322' data-llen='7173:7200'><a onclick="displayPageImage('KR1b0058', 'WYG', '009-18b' );" name="009-18b" class="pb">[009-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7200:7203'>　</span><br/>
<span class='tline' id='l324' data-llen='7203:7206'>　</span><br/>
<span class='tline' id='l325' data-llen='7206:7209'>　</span><br/>
<span class='tline' id='l326' data-llen='7209:7212'>　</span><br/>
<span class='tline' id='l327' data-llen='7212:7215'>　</span><br/>
<span class='tline' id='l328' data-llen='7215:7218'>　</span><br/>
<span class='tline' id='l329' data-llen='7218:7221'>　</span><br/>
<span class='tline' id='l330' data-llen='7221:7230'>　禹貢會箋卷九</span><br/>
</p>
<p><br/>
</p>
  </div>
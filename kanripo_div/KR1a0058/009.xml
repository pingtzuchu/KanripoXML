<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0058', 'WYG', '009-1a' );" name="009-1a" class="pb">[009-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:189'>筮宗原序</span><br/>
<span class='tline' id='l9' data-llen='189:212'>神哉蓍乎聖人所以決疑定志明吉凶以成大業斯興</span><br/>
<span class='tline' id='l10' data-llen='212:235'>治輔化之務君子所當盡心非卜史事也聖人无惑衆</span><br/>
<span class='tline' id='l11' data-llen='235:258'>人未能免惑聖人不欲以己意觧人之惑天生神物以</span><br/>
<span class='tline' id='l12' data-llen='258:281'>前民用聖人託之雖曰神道設敎非无是理而矯誣斯</span><br/>
<span class='tline' id='l13' data-llen='281:304'>世也大極既判氣化而凝寒暑之徃來三光之運燭動</span><br/>
<span class='tline' id='l14' data-llen='304:327'>者植者之榮瘁沔長夫孰使然必有妙於其間者故禍</span><br/>
<span class='tline' id='l15' data-llen='327:350'>福之至有開必先斯實然之理若而吉若而凶曷去曷</span><br/>
<span class='tline' id='l16' data-llen='350:376'><a onclick="displayPageImage('KR1a0058', 'WYG', '009-1b' );" name="009-1b" class="pb">[009-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='376:400'>就衆人惑焉聖人洞其㡬而𤼵其緼而神蓍告焉是以</span><br/>
<span class='tline' id='l18' data-llen='400:423'>事舉而民信業鉅而名巍若夫進徳修業之君子趨吉</span><br/>
<span class='tline' id='l19' data-llen='423:446'>避凶之衆人莫不以之嗟夫有蓍道道生於庖犧有蓍</span><br/>
<span class='tline' id='l20' data-llen='446:469'>用用著於媯帝而詳於箕疇筮有職大宗伯率之揲有</span><br/>
<span class='tline' id='l21' data-llen='469:492'>法大傳明之占有驗左氏傳國語可考也孔聖沒錯歇</span><br/>
<span class='tline' id='l22' data-llen='492:515'>至唐始有裔孫推明其法幸經程子朱子之正訂後學</span><br/>
<span class='tline' id='l23' data-llen='515:538'>得講求之汝楳承先君子訓且俾博考先傳麤得其說</span><br/>
<span class='tline' id='l24' data-llen='538:561'>作筮宗宗聚也筮之學聚此編也抑嘗謂太極未判則</span><br/>
<span class='tline' id='l25' data-llen='561:587'><a onclick="displayPageImage('KR1a0058', 'WYG', '009-2a' );" name="009-2a" class="pb">[009-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='587:610'>為隂為陽不可測判則隂陽著矣著未分則為九六為</span><br/>
<span class='tline' id='l27' data-llen='610:633'>七八未可辨分則九六七八定矣人心未動則為吉為</span><br/>
<span class='tline' id='l28' data-llen='633:656'>凶未可必動則吉凶斷矣方无思无為寂然不動之時</span><br/>
<span class='tline' id='l29' data-llen='656:679'>吾心猶大極也猶未分之蓍也一有感焉圖存而亡兆</span><br/>
<span class='tline' id='l30' data-llen='679:702'>計安而危伏固不待駟舌之追措諸事業而吉凶禍福</span><br/>
<span class='tline' id='l31' data-llen='702:725'>已對立於胷中是知吉凶界限判於心動之初居子必</span><br/>
<span class='tline' id='l32' data-llen='725:749'>恐懼於不聞不睹而致謹於喜怒哀樂之未𤼵使此心</span><br/>
<span class='tline' id='l33' data-llen='749:772'>凝然湛焉昭乎絜如常若大極之未判蓍策之未分則</span><br/>
<span class='tline' id='l34' data-llen='772:798'><a onclick="displayPageImage('KR1a0058', 'WYG', '009-2b' );" name="009-2b" class="pb">[009-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='798:821'>天理全人欲盡念兹釋兹語默出處皆純乎道夫如是</span><br/>
<span class='tline' id='l36' data-llen='821:844'>有不動動斯吉有不筮筮斯神此聖人心筮之妙是為</span><br/>
<span class='tline' id='l37' data-llen='844:856'>蓍筮之本汴水趙汝楳叙</span><br/>
<span class='tline' id='l38' data-llen='856:859'>　</span><br/>
<span class='tline' id='l39' data-llen='859:862'>　</span><br/>
<span class='tline' id='l40' data-llen='862:865'>　</span><br/>
<span class='tline' id='l41' data-llen='865:868'>　</span><br/>
<span class='tline' id='l42' data-llen='868:875'>　筮宗原序</span><br/>
</p>
<p><br/>
</p>
  </div>
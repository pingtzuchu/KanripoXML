<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0032', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部一</span><br/>
<span class='tline' id='l9' data-llen='196:212'>　周易本義　　　　　　易𩔖</span><br/>
<span class='tline' id='l10' data-llen='212:218'>　　提要</span><br/>
<span class='tline' id='l11' data-llen='218:244'>　　　　<span class='krp-note'>臣/</span>等謹案周易本義十二卷宋朱子撰是書</span><br/>
<span class='tline' id='l12' data-llen='244:267'>　　　　以上下經為二卷十翼自為十卷顧炎武日</span><br/>
<span class='tline' id='l13' data-llen='267:290'>　　　　知録曰洪武初頒五經天下儒學而易兼用</span><br/>
<span class='tline' id='l14' data-llen='290:313'>　　　　程朱二氏亦各自為書永樂中修大全乃取</span><br/>
<span class='tline' id='l15' data-llen='313:336'>　　　　朱子卷次割裂附程傳之後而朱子所定之</span><br/>
<span class='tline' id='l16' data-llen='336:362'><a onclick="displayPageImage('KR1a0032', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='362:385'>　　　　古文仍復淆亂如傳即文王所繫之詞傳者</span><br/>
<span class='tline' id='l18' data-llen='385:408'>　　　　孔子所以釋經之詞後凡言傳倣此乃彖上</span><br/>
<span class='tline' id='l19' data-llen='408:431'>　　　　傳條下義今乃削去彖上傳三字而附于大</span><br/>
<span class='tline' id='l20' data-llen='431:455'>　　　　哉乾元之下象者卦之上下兩𧰼及兩象之</span><br/>
<span class='tline' id='l21' data-llen='455:478'>　　　　六爻周公所繫之辭也乃象上傳條下義今</span><br/>
<span class='tline' id='l22' data-llen='478:501'>　　　　乃削去象上傳三字而附于天行健之下此</span><br/>
<span class='tline' id='l23' data-llen='501:524'>　　　　篇申彖傳象傳之義以盡乾坤二卦之義而</span><br/>
<span class='tline' id='l24' data-llen='524:547'>　　　　餘卦之説因可例推云乃文言條下義今乃</span><br/>
<span class='tline' id='l25' data-llen='547:573'><a onclick="displayPageImage('KR1a0032', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='573:596'>　　　　削文言二字而附於元者善之長也之下其</span><br/>
<span class='tline' id='l27' data-llen='596:619'>　　　　彖曰象曰文言曰皆朱子本所無復依程傳</span><br/>
<span class='tline' id='l28' data-llen='619:642'>　　　　添入後来士子厭程傳繁多棄去不讀専用</span><br/>
<span class='tline' id='l29' data-llen='642:665'>　　　　本義而大全之本乃朝廷所頒不敢輒改遂</span><br/>
<span class='tline' id='l30' data-llen='665:688'>　　　　即監板傳義之本刋去程傳而以程之次序</span><br/>
<span class='tline' id='l31' data-llen='688:711'>　　　　為朱之次序又曰今四書坊本每張十八行</span><br/>
<span class='tline' id='l32' data-llen='711:734'>　　　　每行十七字而註皆小字書詩禮記並同惟</span><br/>
<span class='tline' id='l33' data-llen='734:757'>　　　　易每張二十二行每行二十三字而本義皆</span><br/>
<span class='tline' id='l34' data-llen='757:783'><a onclick="displayPageImage('KR1a0032', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='783:806'>　　　　作大字與各經不同凡本義中言傳程備矣</span><br/>
<span class='tline' id='l36' data-llen='806:829'>　　　　者又添一傳曰而引其文皆今代人所為云</span><br/>
<span class='tline' id='l37' data-llen='829:852'>　　　　云其辨最為明晳然割裂本義以附程傳自</span><br/>
<span class='tline' id='l38' data-llen='852:883'>　　　　宋董楷已然不始於永樂也<span class='krp-note'>詳董楷周易/傳義附録條</span>此</span><br/>
<span class='tline' id='l39' data-llen='883:900'>　　　　為咸淳乙丑九江吳革所刋</span><br/>
<span class='tline' id='l40' data-llen='900:923'>　　　内府以宋槧摹雕者前有革序每卷之末題敷</span><br/>
<span class='tline' id='l41' data-llen='923:946'>　　　　原後學劉宏校正文字行欵及象傳履夬二</span><br/>
<span class='tline' id='l42' data-llen='946:969'>　　　　卦不載程傳一一與炎武所言合卷端惟列</span><br/>
<span class='tline' id='l43' data-llen='969:995'><a onclick="displayPageImage('KR1a0032', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='995:1018'>　　　　有九圖卷末係以易贊五首筮儀一篇與今</span><br/>
<span class='tline' id='l45' data-llen='1018:1042'>　　　　本升筮儀于前而増列卦歌之𩔖者亦迴乎</span><br/>
<span class='tline' id='l46' data-llen='1042:1065'>　　　　不同彖上傳標題之下注從王肅本四字今</span><br/>
<span class='tline' id='l47' data-llen='1065:1088'>　　　　本刪之又雜卦傳咸速也恒乆也下今本惟</span><br/>
<span class='tline' id='l48' data-llen='1088:1111'>　　　　註咸速恒乆四字讀者恒以為疑考驗此本</span><br/>
<span class='tline' id='l49' data-llen='1111:1134'>　　　乃是感速常乆經後人傳刻而訛實為善本故</span><br/>
<span class='tline' id='l50' data-llen='1134:1140'>　　　我</span><br/>
<span class='tline' id='l51' data-llen='1140:1163'>　聖祖仁皇帝御纂周易折中即用此本之次序復先</span><br/>
<span class='tline' id='l52' data-llen='1163:1189'><a onclick="displayPageImage('KR1a0032', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1189:1212'>　　　　聖之舊文破俗儒之漏見洵讀易之家所宜</span><br/>
<span class='tline' id='l54' data-llen='1212:1235'>　　　奉為彝訓者矣乾隆四十六年十一月恭校上</span><br/>
<span class='tline' id='l55' data-llen='1235:1267'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l56' data-llen='1267:1292'>　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l58' data-llen='1311:1337'><a onclick="displayPageImage('KR1a0032', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l59' data-llen='1337:1345'>欽定四庫全書</span><br/>
<span class='tline' id='l60' data-llen='1345:1353'>　周易本義序</span><br/>
<span class='tline' id='l61' data-llen='1353:1376'>易之為書卦爻彖象之義備而天地萬物之情見聖人</span><br/>
<span class='tline' id='l62' data-llen='1376:1399'>之憂天下來世其至矣先天下而開其物後天下而成</span><br/>
<span class='tline' id='l63' data-llen='1399:1422'>其務是故極其數以定天下之象著其象以定天下之</span><br/>
<span class='tline' id='l64' data-llen='1422:1445'>吉凶六十四卦三百八十四爻皆所以順性命之理盡</span><br/>
<span class='tline' id='l65' data-llen='1445:1468'>變化之道也散之在理則有萬殊統之在道則无二致</span><br/>
<span class='tline' id='l66' data-llen='1468:1491'>所以易有太極是生兩儀太極者道也兩儀者隂陽也</span><br/>
<span class='tline' id='l67' data-llen='1491:1517'><a onclick="displayPageImage('KR1a0032', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l68' data-llen='1517:1540'>隂陽一道也大極无極也萬物之生負隂而抱陽莫不</span><br/>
<span class='tline' id='l69' data-llen='1540:1563'>有太極莫不有兩儀絪緼交感變化不窮形一受其生</span><br/>
<span class='tline' id='l70' data-llen='1563:1586'>神一發其智情偽出焉萬緒起焉易所以定吉凶而生</span><br/>
<span class='tline' id='l71' data-llen='1586:1609'>大業故易者隂陽之道也卦者隂陽之物也爻者隂陽</span><br/>
<span class='tline' id='l72' data-llen='1609:1632'>之動也卦雖不同所同者竒耦爻雖不同所同者九六</span><br/>
<span class='tline' id='l73' data-llen='1632:1655'>是以六十四卦為其體三百八十四爻互為其用遠在</span><br/>
<span class='tline' id='l74' data-llen='1655:1678'>六合之外近在一身之中暫於瞬息㣲於動靜莫不有</span><br/>
<span class='tline' id='l75' data-llen='1678:1703'>卦之𧰼焉莫不有爻之義焉至哉易乎其道至大而无不</span><br/>
<span class='tline' id='l76' data-llen='1703:1729'><a onclick="displayPageImage('KR1a0032', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l77' data-llen='1729:1752'>包其用至神而无不存時固未始有一而卦未始有定</span><br/>
<span class='tline' id='l78' data-llen='1752:1776'>𧰼事固未始有窮而爻亦未始有定位以一時而索卦</span><br/>
<span class='tline' id='l79' data-llen='1776:1799'>則拘於无變非易也以一事而明爻則窒而不通非易</span><br/>
<span class='tline' id='l80' data-llen='1799:1822'>也知所謂卦爻彖象之義而不知有卦爻彖象之用亦</span><br/>
<span class='tline' id='l81' data-llen='1822:1845'>非易也故得之於精神之運心術之動與天地合其徳</span><br/>
<span class='tline' id='l82' data-llen='1845:1868'>與日月合其明與四時合其序與鬼神合其吉凶然後</span><br/>
<span class='tline' id='l83' data-llen='1868:1891'>可以謂之知易也雖然易之有卦易之已形者也卦之</span><br/>
<span class='tline' id='l84' data-llen='1891:1914'>有爻卦之己見者也己形己見者可以知言未形未見</span><br/>
<span class='tline' id='l85' data-llen='1914:1940'><a onclick="displayPageImage('KR1a0032', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l86' data-llen='1940:1963'>者不可以名求則所謂易者果何如哉此學者所當知</span><br/>
<span class='tline' id='l87' data-llen='1963:1966'>也</span><br/>
<span class='tline' id='l89' data-llen='1986:2012'><a onclick="displayPageImage('KR1a0032', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2012:2020'>周易本義圖目</span><br/>
<span class='tline' id='l91' data-llen='2020:2038'>　　　河圖圖　　　　　　　洛書圖</span><br/>
<span class='tline' id='l92' data-llen='2038:2060'>　　　伏羲八卦次序圖　　　伏羲八卦方位圖</span><br/>
<span class='tline' id='l93' data-llen='2060:2084'>　　　伏羲六十四卦次序圖　伏羲六十四卦方位圖</span><br/>
<span class='tline' id='l94' data-llen='2084:2106'>　　　文王八卦次序圖　　　文王八卦方位圖</span><br/>
<span class='tline' id='l95' data-llen='2106:2114'>　　　卦變圖</span><br/>
<span class='tline' id='l96' data-llen='2114:2140'><a onclick="displayPageImage('KR1a0032', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l98' data-llen='2142:2168'><a onclick="displayPageImage('KR1a0032', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l100' data-llen='2170:2196'><a onclick="displayPageImage('KR1a0032', 'WYG', '000-9a' );" name="000-9a" class="pb">[000-9a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l102' data-llen='2198:2225'><a onclick="displayPageImage('KR1a0032', 'WYG', '000-10a' );" name="000-10a" class="pb">[000-10a] <img width="20"  src="/static/img/kanseki-5.png"/></a></span><br/>
</p>
<p><br/>
<span class='tline' id='l104' data-llen='2227:2254'><a onclick="displayPageImage('KR1a0032', 'WYG', '000-11a' );" name="000-11a" class="pb">[000-11a] <img width="20"  src="/static/img/kanseki-5.png"/></a></span><br/>
<span class='tline' id='l105' data-llen='2254:2257'>　</span><br/>
<span class='tline' id='l106' data-llen='2257:2260'>　</span><br/>
<span class='tline' id='l107' data-llen='2260:2263'>　</span><br/>
<span class='tline' id='l108' data-llen='2263:2266'>　</span><br/>
<span class='tline' id='l109' data-llen='2266:2269'>　</span><br/>
<span class='tline' id='l110' data-llen='2269:2272'>　</span><br/>
<span class='tline' id='l111' data-llen='2272:2275'>　</span><br/>
<span class='tline' id='l112' data-llen='2275:2278'>　</span><br/>
<span class='tline' id='l113' data-llen='2278:2305'><a onclick="displayPageImage('KR1a0032', 'WYG', '000-11b' );" name="000-11b" class="pb">[000-11b] <img width="20"  src="/static/img/kanseki-5.png"/></a></span><br/>
<span class='tline' id='l114' data-llen='2305:2310'>卦變圖</span><br/>
<span class='tline' id='l115' data-llen='2310:2347'>　　<span class='krp-note'>彖傳或以卦變為説今作此圖以明之/篕易中之一義非畫卦作易之本指也</span></span><br/>
<span class='tline' id='l116' data-llen='2347:2376'>　凡一隂一陽之卦各六皆自復姤而來<span class='krp-note'>五隂五陽/卦同圖異</span></span><br/>
<span class='tline' id='l117' data-llen='2376:2395'>䷖剥　䷇比　䷏豫　䷎謙　䷆師　䷗復</span><br/>
<span class='tline' id='l118' data-llen='2395:2414'>䷪夬　䷍大有䷈小畜䷉履　䷌同人䷫姤</span><br/>
<span class='tline' id='l119' data-llen='2414:2445'>　凡二隂二陽之卦各十有五皆自臨遯而來<span class='krp-note'>四隂四陽/卦同圖異</span></span><br/>
<span class='tline' id='l120' data-llen='2445:2461'>䷚頥　䷂屯　䷲震　䷣明夷䷒臨</span><br/>
<span class='tline' id='l121' data-llen='2461:2474'>䷃䝉　䷜坎　䷧解　䷭升</span><br/>
<span class='tline' id='l122' data-llen='2474:2501'><a onclick="displayPageImage('KR1a0032', 'WYG', '000-12a' );" name="000-12a" class="pb">[000-12a] <img width="20"  src="/static/img/kanseki-5.png"/></a></span><br/>
<span class='tline' id='l123' data-llen='2501:2512'>䷳艮　䷦蹇　䷽小過</span><br/>
<span class='tline' id='l124' data-llen='2512:2519'>䷢晋　䷬萃</span><br/>
<span class='tline' id='l125' data-llen='2519:2523'>䷓觀</span><br/>
<span class='tline' id='l126' data-llen='2523:2539'>䷛大過䷱鼎　䷸巽　䷅訟　䷠遯</span><br/>
<span class='tline' id='l127' data-llen='2539:2553'>䷰革　䷝離　䷤家人䷘无妄</span><br/>
<span class='tline' id='l128' data-llen='2553:2564'>䷹兌　䷥睽　䷼中孚</span><br/>
<span class='tline' id='l129' data-llen='2564:2572'>䷄需　䷙大畜</span><br/>
<span class='tline' id='l130' data-llen='2572:2577'>䷡大壯</span><br/>
<span class='tline' id='l131' data-llen='2577:2604'><a onclick="displayPageImage('KR1a0032', 'WYG', '000-12b' );" name="000-12b" class="pb">[000-12b] <img width="20"  src="/static/img/kanseki-5.png"/></a></span><br/>
<span class='tline' id='l132' data-llen='2604:2623'>　凡三隂三陽之卦各二十皆自泰否而來</span><br/>
<span class='tline' id='l133' data-llen='2623:2636'>䷨損　䷻節　䷵歸妹䷊泰</span><br/>
<span class='tline' id='l134' data-llen='2636:2646'>䷕賁　䷾既濟䷶豐</span><br/>
<span class='tline' id='l135' data-llen='2646:2653'>䷔噬嗑䷐隨</span><br/>
<span class='tline' id='l136' data-llen='2653:2657'>䷩益</span><br/>
<span class='tline' id='l137' data-llen='2657:2667'>䷑蠱　䷯井　䷟恒</span><br/>
<span class='tline' id='l138' data-llen='2667:2674'>䷿未濟䷮困</span><br/>
<span class='tline' id='l139' data-llen='2674:2678'>䷺渙</span><br/>
<span class='tline' id='l140' data-llen='2678:2705'><a onclick="displayPageImage('KR1a0032', 'WYG', '000-13a' );" name="000-13a" class="pb">[000-13a] <img width="20"  src="/static/img/kanseki-5.png"/></a></span><br/>
<span class='tline' id='l141' data-llen='2705:2712'>䷷旅　䷞咸</span><br/>
<span class='tline' id='l142' data-llen='2712:2716'>䷴漸</span><br/>
<span class='tline' id='l143' data-llen='2716:2720'>䷋否</span><br/>
<span class='tline' id='l144' data-llen='2720:2733'>䷞咸　䷷旅　䷴漸　䷋否</span><br/>
<span class='tline' id='l145' data-llen='2733:2743'>䷮困　䷿未濟䷺渙</span><br/>
<span class='tline' id='l146' data-llen='2743:2750'>䷯井　䷑蠱</span><br/>
<span class='tline' id='l147' data-llen='2750:2754'>䷟恒</span><br/>
<span class='tline' id='l148' data-llen='2754:2764'>䷐隨　䷔噬嗑䷩益</span><br/>
<span class='tline' id='l149' data-llen='2764:2791'><a onclick="displayPageImage('KR1a0032', 'WYG', '000-13b' );" name="000-13b" class="pb">[000-13b] <img width="20"  src="/static/img/kanseki-5.png"/></a></span><br/>
<span class='tline' id='l150' data-llen='2791:2798'>䷾既濟䷕賁</span><br/>
<span class='tline' id='l151' data-llen='2798:2802'>䷶豐</span><br/>
<span class='tline' id='l152' data-llen='2802:2809'>䷻節　䷨損</span><br/>
<span class='tline' id='l153' data-llen='2809:2814'>䷵歸妹</span><br/>
<span class='tline' id='l154' data-llen='2814:2818'>䷊泰</span><br/>
<span class='tline' id='l155' data-llen='2818:2850'>　凡四隂四陽之卦各十有五皆自大壯觀而來<span class='krp-note'>二隂二陽/圖己見前</span></span><br/>
<span class='tline' id='l156' data-llen='2850:2861'>䷙大畜䷄需　䷡大壯</span><br/>
<span class='tline' id='l157' data-llen='2861:2868'>䷥睽　䷹兌</span><br/>
<span class='tline' id='l158' data-llen='2868:2895'><a onclick="displayPageImage('KR1a0032', 'WYG', '000-14a' );" name="000-14a" class="pb">[000-14a] <img width="20"  src="/static/img/kanseki-5.png"/></a></span><br/>
<span class='tline' id='l159' data-llen='2895:2900'>䷼中孚</span><br/>
<span class='tline' id='l160' data-llen='2900:2907'>䷝離　䷰革</span><br/>
<span class='tline' id='l161' data-llen='2907:2912'>䷤家人</span><br/>
<span class='tline' id='l162' data-llen='2912:2917'>䷘无妄</span><br/>
<span class='tline' id='l163' data-llen='2917:2925'>䷱鼎　䷛大過</span><br/>
<span class='tline' id='l164' data-llen='2925:2929'>䷸巽</span><br/>
<span class='tline' id='l165' data-llen='2929:2933'>䷅訟</span><br/>
<span class='tline' id='l166' data-llen='2933:2937'>䷠遯</span><br/>
<span class='tline' id='l167' data-llen='2937:2964'><a onclick="displayPageImage('KR1a0032', 'WYG', '000-14b' );" name="000-14b" class="pb">[000-14b] <img width="20"  src="/static/img/kanseki-5.png"/></a></span><br/>
<span class='tline' id='l168' data-llen='2964:2974'>䷬萃　䷢晋　䷓觀</span><br/>
<span class='tline' id='l169' data-llen='2974:2981'>䷦蹇　䷳艮</span><br/>
<span class='tline' id='l170' data-llen='2981:2986'>䷽小過</span><br/>
<span class='tline' id='l171' data-llen='2986:2993'>䷮坎　䷃䝉</span><br/>
<span class='tline' id='l172' data-llen='2993:2997'>䷧解</span><br/>
<span class='tline' id='l173' data-llen='2997:3001'>䷭升</span><br/>
<span class='tline' id='l174' data-llen='3001:3008'>䷂屯　䷚頥</span><br/>
<span class='tline' id='l175' data-llen='3008:3012'>䷲震</span><br/>
<span class='tline' id='l176' data-llen='3012:3039'><a onclick="displayPageImage('KR1a0032', 'WYG', '000-15a' );" name="000-15a" class="pb">[000-15a] <img width="20"  src="/static/img/kanseki-5.png"/></a></span><br/>
<span class='tline' id='l177' data-llen='3039:3044'>䷣明夷</span><br/>
<span class='tline' id='l178' data-llen='3044:3048'>䷒臨</span><br/>
<span class='tline' id='l179' data-llen='3048:3077'>　凡五隂五陽之卦各六皆自夬剥而來<span class='krp-note'>一隂一陽/圖已見前</span></span><br/>
<span class='tline' id='l180' data-llen='3077:3084'>䷍大有䷪夬</span><br/>
<span class='tline' id='l181' data-llen='3084:3089'>䷈小畜</span><br/>
<span class='tline' id='l182' data-llen='3089:3093'>䷉履</span><br/>
<span class='tline' id='l183' data-llen='3093:3098'>䷌同人</span><br/>
<span class='tline' id='l184' data-llen='3098:3102'>䷫姤</span><br/>
<span class='tline' id='l185' data-llen='3102:3129'><a onclick="displayPageImage('KR1a0032', 'WYG', '000-15b' );" name="000-15b" class="pb">[000-15b] <img width="20"  src="/static/img/kanseki-5.png"/></a></span><br/>
<span class='tline' id='l186' data-llen='3129:3136'>䷇比　䷖剥</span><br/>
<span class='tline' id='l187' data-llen='3136:3140'>䷏豫</span><br/>
<span class='tline' id='l188' data-llen='3140:3144'>䷎謙</span><br/>
<span class='tline' id='l189' data-llen='3144:3148'>䷆師</span><br/>
<span class='tline' id='l190' data-llen='3148:3152'>䷗復</span><br/>
<span class='tline' id='l191' data-llen='3152:3183'>右易之圖九有天地自然之易有伏羲之易有文王周公之易有孔子之易</span><br/>
<span class='tline' id='l192' data-llen='3183:3214'>自伏羲以上皆无文字只有圖畫最宜深玩可見作易本原精㣲之意文王</span><br/>
<span class='tline' id='l193' data-llen='3214:3233'>　　　　　　︵字位過密　無法显示︶</span><br/>
<span class='tline' id='l195' data-llen='3253:3280'><a onclick="displayPageImage('KR1a0032', 'WYG', '000-16a' );" name="000-16a" class="pb">[000-16a] <img width="20"  src="/static/img/kanseki-5.png"/></a></span><br/>
<span class='tline' id='l196' data-llen='3280:3288'>周易本義卦歌</span><br/>
<span class='tline' id='l197' data-llen='3288:3298'>　　　八卦取象歌</span><br/>
<span class='tline' id='l198' data-llen='3298:3315'>　　☰乾三連　　　　　☷坤六斷</span><br/>
<span class='tline' id='l199' data-llen='3315:3332'>　　☳震仰盂　　　　　☶艮覆盌</span><br/>
<span class='tline' id='l200' data-llen='3332:3349'>　　☲離中虛　　　　　☵坎中滿</span><br/>
<span class='tline' id='l201' data-llen='3349:3366'>　　☱兌上缺　　　　　☴巽下斷</span><br/>
<span class='tline' id='l202' data-llen='3366:3402'>　　　分宫卦象次序<span class='krp-note'>乾坎艮震為陽四宫巽離坤/兌為隂四宫毎宫隂陽八卦</span></span><br/>
<span class='tline' id='l203' data-llen='3402:3424'>　　乾為天　　天風姤　　天山遯　　天地否</span><br/>
<span class='tline' id='l204' data-llen='3424:3451'><a onclick="displayPageImage('KR1a0032', 'WYG', '000-16b' );" name="000-16b" class="pb">[000-16b] <img width="20"  src="/static/img/kanseki-5.png"/></a></span><br/>
<span class='tline' id='l205' data-llen='3451:3474'>　　風地觀　　山地剥　　火地晋　　火天大有</span><br/>
<span class='tline' id='l206' data-llen='3474:3497'>　　坎為水　　水澤節　　水雷屯　　水火既濟</span><br/>
<span class='tline' id='l207' data-llen='3497:3519'>　　澤火革　　雷火豐　　地火明夷　地水師</span><br/>
<span class='tline' id='l208' data-llen='3519:3541'>　　艮為山　　山火賁　　山天大畜　山澤損</span><br/>
<span class='tline' id='l209' data-llen='3541:3563'>　　火澤睽　　天澤履　　風澤中孚　風山漸</span><br/>
<span class='tline' id='l210' data-llen='3563:3585'>　　震為雷　　雷地豫　　雷水解　　雷風恒</span><br/>
<span class='tline' id='l211' data-llen='3585:3607'>　　地風升　　水風井　　澤風大過　澤雷隨</span><br/>
<span class='tline' id='l212' data-llen='3607:3629'>　　巽為風　　風天小畜　風火家人　風雷益</span><br/>
<span class='tline' id='l213' data-llen='3629:3656'><a onclick="displayPageImage('KR1a0032', 'WYG', '000-17a' );" name="000-17a" class="pb">[000-17a] <img width="20"  src="/static/img/kanseki-5.png"/></a></span><br/>
<span class='tline' id='l214' data-llen='3656:3678'>　　天雷无妄　火雷噬嗑　山雷頥　　山風蠱</span><br/>
<span class='tline' id='l215' data-llen='3678:3701'>　　離為火　　火山旅　　火風鼎　　火水未濟</span><br/>
<span class='tline' id='l216' data-llen='3701:3724'>　　山水䝉　　風水渙　　天水訟　　天火同人</span><br/>
<span class='tline' id='l217' data-llen='3724:3746'>　　坤為地　　地雷復　　地澤臨　　地天泰</span><br/>
<span class='tline' id='l218' data-llen='3746:3768'>　　雷天大壯　澤天夬　　水天需　　水地比</span><br/>
<span class='tline' id='l219' data-llen='3768:3790'>　　兌為澤　　澤水困　　澤地萃　　澤山咸</span><br/>
<span class='tline' id='l220' data-llen='3790:3813'>　　水山蹇　　地山謙　　雷山小過　雷澤歸妹</span><br/>
<span class='tline' id='l221' data-llen='3813:3826'>　　　上下經卦名次序歌</span><br/>
<span class='tline' id='l222' data-llen='3826:3853'><a onclick="displayPageImage('KR1a0032', 'WYG', '000-17b' );" name="000-17b" class="pb">[000-17b] <img width="20"  src="/static/img/kanseki-5.png"/></a></span><br/>
<span class='tline' id='l223' data-llen='3853:3874'>　　乾坤屯䝉需訟師　　　比小畜兮履㤗否</span><br/>
<span class='tline' id='l224' data-llen='3874:3895'>　　同人大有謙豫隨　　　蠱臨觀兮噬嗑賁</span><br/>
<span class='tline' id='l225' data-llen='3895:3916'>　　剥復无妄大畜頥　　　大過坎離三十備</span><br/>
<span class='tline' id='l226' data-llen='3916:3937'>　　咸恒遯兮及大壯　　　晋與明夷家人睽</span><br/>
<span class='tline' id='l227' data-llen='3937:3958'>　　蹇解損益夬姤萃　　　升困井革鼎震繼</span><br/>
<span class='tline' id='l228' data-llen='3958:3979'>　　艮漸歸妹豐旅巽　　　兑渙節兮中孚至</span><br/>
<span class='tline' id='l229' data-llen='3979:4000'>　　小過既濟兼未濟　　　是為下經三十四</span><br/>
<span class='tline' id='l230' data-llen='4000:4011'>　　　上下經卦變歌</span><br/>
<span class='tline' id='l231' data-llen='4011:4038'><a onclick="displayPageImage('KR1a0032', 'WYG', '000-18a' );" name="000-18a" class="pb">[000-18a] <img width="20"  src="/static/img/kanseki-5.png"/></a></span><br/>
<span class='tline' id='l232' data-llen='4038:4059'>　　訟自遯變泰歸妹　　　否從漸來隨三位</span><br/>
<span class='tline' id='l233' data-llen='4059:4080'>　　首困噬嗑未濟兼　　　蠱三變賁井既濟</span><br/>
<span class='tline' id='l234' data-llen='4080:4101'>　　噬嗑六五本益生　　　賁原於損既濟㑹</span><br/>
<span class='tline' id='l235' data-llen='4101:4122'>　　无妄訟來大畜需　　　咸旅恒豐皆疑似</span><br/>
<span class='tline' id='l236' data-llen='4122:4143'>　　晋從觀更睽有三　　　離與中孚家人繫</span><br/>
<span class='tline' id='l237' data-llen='4143:4164'>　　蹇利西南小過來　　　解升二卦相為贅</span><br/>
<span class='tline' id='l238' data-llen='4164:4185'>　　鼎由巽變漸渙旅　　　渙自漸來終於是</span><br/>
<span class='tline' id='l240' data-llen='4205:4232'><a onclick="displayPageImage('KR1a0032', 'WYG', '000-19a' );" name="000-19a" class="pb">[000-19a] <img width="20"  src="/static/img/kanseki-5.png"/></a></span><br/>
<span class='tline' id='l241' data-llen='4232:4236'>筮儀</span><br/>
<span class='tline' id='l242' data-llen='4236:4253'>擇地潔處為蓍室南户置牀於室中央</span><br/>
<span class='tline' id='l243' data-llen='4253:4269'>　牀大約長五尺廣三尺毋太近壁</span><br/>
<span class='tline' id='l244' data-llen='4269:4291'>蓍五十莖韜以纁帛貯以皁囊納之櫝中置於牀北</span><br/>
<span class='tline' id='l245' data-llen='4291:4314'>　櫝以竹筒或堅木或布漆為之圓徑三寸如蓍之長</span><br/>
<span class='tline' id='l246' data-llen='4314:4333'>　半為底半為蓋下别為臺函之使不偃仆</span><br/>
<span class='tline' id='l247' data-llen='4333:4347'>設木格於櫝南居牀二分之北</span><br/>
<span class='tline' id='l248' data-llen='4347:4370'>　格以横木板為之高一尺長竟牀當中為兩大刻相</span><br/>
<span class='tline' id='l249' data-llen='4370:4397'><a onclick="displayPageImage('KR1a0032', 'WYG', '000-19b' );" name="000-19b" class="pb">[000-19b] <img width="20"  src="/static/img/kanseki-5.png"/></a></span><br/>
<span class='tline' id='l250' data-llen='4397:4420'>　距一尺大刻之西為三小刻相距各五寸許下施横</span><br/>
<span class='tline' id='l251' data-llen='4420:4428'>　足側立案上</span><br/>
<span class='tline' id='l252' data-llen='4428:4451'>置香爐一於格南香合一於爐南日炷香致敬將筮則</span><br/>
<span class='tline' id='l253' data-llen='4451:4474'>灑掃拂拭滌硯一注水及筆一墨一黄漆板一於爐東</span><br/>
<span class='tline' id='l254' data-llen='4474:4499'>東上筮者齊潔衣冠北面盥手焚香致敬<span class='krp-note'>齊側/皆反</span></span><br/>
<span class='tline' id='l255' data-llen='4499:4522'>　筮者北面見儀禮若使人筮則主人焚香畢少退北</span><br/>
<span class='tline' id='l256' data-llen='4522:4545'>　面立筮者進立於牀前少西南向受命主人直述所</span><br/>
<span class='tline' id='l257' data-llen='4545:4568'>　占之事筮者許諾主人右還西向立筮者右還北向</span><br/>
<span class='tline' id='l258' data-llen='4568:4595'><a onclick="displayPageImage('KR1a0032', 'WYG', '000-20a' );" name="000-20a" class="pb">[000-20a] <img width="20"  src="/static/img/kanseki-5.png"/></a></span><br/>
<span class='tline' id='l259' data-llen='4595:4599'>　立</span><br/>
<span class='tline' id='l260' data-llen='4599:4622'>兩手奉櫝蓋置於格南爐北出蓍於櫝去囊解韜置於</span><br/>
<span class='tline' id='l261' data-llen='4622:4638'>櫝東合五十䇿兩手執之熏於爐上</span><br/>
<span class='tline' id='l262' data-llen='4638:4655'>　此後所用蓍䇿之數其説並見啟䝉</span><br/>
<span class='tline' id='l263' data-llen='4655:4678'>命之曰假爾泰筮有常假爾泰筮有常某官姓名今以</span><br/>
<span class='tline' id='l264' data-llen='4678:4701'>某事云云未知可否爰質所疑於神於靈吉凶得失悔</span><br/>
<span class='tline' id='l265' data-llen='4701:4724'>吝憂虞惟爾有神尚明告之乃以右手取其一策反於</span><br/>
<span class='tline' id='l266' data-llen='4724:4747'>櫝中而以左右手中分四十九策置格之左右兩大刻</span><br/>
<span class='tline' id='l267' data-llen='4747:4774'><a onclick="displayPageImage('KR1a0032', 'WYG', '000-20b' );" name="000-20b" class="pb">[000-20b] <img width="20"  src="/static/img/kanseki-5.png"/></a></span><br/>
<span class='tline' id='l268' data-llen='4774:4792'>　此第一營所謂分而為二以象兩者也</span><br/>
<span class='tline' id='l269' data-llen='4792:4815'>次以左手取左大刻之策執之而以右手取右大刻之</span><br/>
<span class='tline' id='l270' data-llen='4815:4827'>一䇿掛於左手之小指閒</span><br/>
<span class='tline' id='l271' data-llen='4827:4843'>　此第二營所謂掛一以象三者也</span><br/>
<span class='tline' id='l272' data-llen='4843:4862'>次以右手四揲左手之策<span class='krp-note'>揲食/列反</span></span><br/>
<span class='tline' id='l273' data-llen='4862:4883'>　此第三營之半所謂揲之以四以象四時者也</span><br/>
<span class='tline' id='l274' data-llen='4883:4906'>次歸其所餘之䇿或一或二或三或四而扐之左手无</span><br/>
<span class='tline' id='l275' data-llen='4906:4911'>名指閒</span><br/>
<span class='tline' id='l276' data-llen='4911:4938'><a onclick="displayPageImage('KR1a0032', 'WYG', '000-21a' );" name="000-21a" class="pb">[000-21a] <img width="20"  src="/static/img/kanseki-5.png"/></a></span><br/>
<span class='tline' id='l277' data-llen='4938:4958'>　此第四營之半所謂歸竒於扐以象閏者也</span><br/>
<span class='tline' id='l278' data-llen='4958:4981'>次以右手反過揲之䇿於左大刻遂取右大刻之策執</span><br/>
<span class='tline' id='l279' data-llen='4981:4991'>之而以左手四揲之</span><br/>
<span class='tline' id='l280' data-llen='4991:5000'>　此第三營之半</span><br/>
<span class='tline' id='l281' data-llen='5000:5020'>次歸其所餘之䇿如前而扐之左手中指之閒</span><br/>
<span class='tline' id='l282' data-llen='5020:5043'>　此第四營之半所謂再扐以象再閏者也一變所餘</span><br/>
<span class='tline' id='l283' data-llen='5043:5066'>　之䇿左一則右必三左二則右亦二左三則右必一</span><br/>
<span class='tline' id='l284' data-llen='5066:5089'>　左四則右亦四通掛一之䇿不五則九五以一其四</span><br/>
<span class='tline' id='l285' data-llen='5089:5116'><a onclick="displayPageImage('KR1a0032', 'WYG', '000-21b' );" name="000-21b" class="pb">[000-21b] <img width="20"  src="/static/img/kanseki-5.png"/></a></span><br/>
<span class='tline' id='l286' data-llen='5116:5138'>　而為竒九以兩其四而為耦竒者三而耦者一也</span><br/>
<span class='tline' id='l287' data-llen='5138:5161'>次以右手反過揲之䇿於右大刻而合左手一掛二扐</span><br/>
<span class='tline' id='l288' data-llen='5161:5173'>之䇿置於格上第一小刻</span><br/>
<span class='tline' id='l289' data-llen='5173:5183'>　以東為上後放此</span><br/>
<span class='tline' id='l290' data-llen='5183:5202'>是為一變再以兩手取左右大刻之蓍合之</span><br/>
<span class='tline' id='l291' data-llen='5202:5214'>　或四十四䇿或四十䇿</span><br/>
<span class='tline' id='l292' data-llen='5214:5237'>復四營如第一變之儀而置其掛扐之䇿於格上第二</span><br/>
<span class='tline' id='l293' data-llen='5237:5258'>小刻是為二變<span class='krp-note'>復扶又反營/於平反下同</span></span><br/>
<span class='tline' id='l294' data-llen='5258:5285'><a onclick="displayPageImage('KR1a0032', 'WYG', '000-22a' );" name="000-22a" class="pb">[000-22a] <img width="20"  src="/static/img/kanseki-5.png"/></a></span><br/>
<span class='tline' id='l295' data-llen='5285:5308'>　二變所餘之䇿左一則右必二左二則右必一左三</span><br/>
<span class='tline' id='l296' data-llen='5308:5331'>　則右必四左四則右必三通掛一之䇿不四則八四</span><br/>
<span class='tline' id='l297' data-llen='5331:5354'>　以一其四而為竒八以兩其四而為耦竒耦各得四</span><br/>
<span class='tline' id='l298' data-llen='5354:5360'>　之二焉</span><br/>
<span class='tline' id='l299' data-llen='5360:5373'>又再取左右大刻之蓍合之</span><br/>
<span class='tline' id='l300' data-llen='5373:5390'>　或四十䇿或三十六䇿或三十二䇿</span><br/>
<span class='tline' id='l301' data-llen='5390:5413'>復四營如第二變之儀而置其掛扐之䇿於格上第三</span><br/>
<span class='tline' id='l302' data-llen='5413:5421'>小刻是為三變</span><br/>
<span class='tline' id='l303' data-llen='5421:5448'><a onclick="displayPageImage('KR1a0032', 'WYG', '000-22b' );" name="000-22b" class="pb">[000-22b] <img width="20"  src="/static/img/kanseki-5.png"/></a></span><br/>
<span class='tline' id='l304' data-llen='5448:5459'>　三變餘䇿與二變同</span><br/>
<span class='tline' id='l305' data-llen='5459:5482'>三變既畢乃視其三變所得掛扐過揲之䇿而畫其爻</span><br/>
<span class='tline' id='l306' data-llen='5482:5486'>於版</span><br/>
<span class='tline' id='l307' data-llen='5486:5509'>　掛扐之數五四為竒九八為耦掛扐三竒合十三策</span><br/>
<span class='tline' id='l308' data-llen='5509:5532'>　則過揲三十六䇿而老陽其畫為口所謂重也掛扐</span><br/>
<span class='tline' id='l309' data-llen='5532:5555'>　兩竒一耦合十七䇿則過揲三十二䇿而為少隂其</span><br/>
<span class='tline' id='l310' data-llen='5555:5585'>　畫為<img height='20' width='20' alt='&amp;KR0306' title='KR0306' src='https://raw.githubusercontent.com/kanripo/KR-Gaiji/master/images/KR0306.png'/>所謂拆也掛扐兩耦一竒合二十一䇿則過</span><br/>
<span class='tline' id='l311' data-llen='5585:5608'>　揲二十八䇿而為少陽其畫為一所謂單也掛扐三</span><br/>
<span class='tline' id='l312' data-llen='5608:5635'><a onclick="displayPageImage('KR1a0032', 'WYG', '000-23a' );" name="000-23a" class="pb">[000-23a] <img width="20"  src="/static/img/kanseki-5.png"/></a></span><br/>
<span class='tline' id='l313' data-llen='5635:5658'>　耦合二十五䇿則過揲二十四䇿而為老隂其畫為</span><br/>
<span class='tline' id='l314' data-llen='5658:5666'>　㐅所謂交也</span><br/>
<span class='tline' id='l315' data-llen='5666:5676'>如是毎三變而成爻</span><br/>
<span class='tline' id='l316' data-llen='5676:5699'>　第一第四第七第十第十三第十六凡六變並同但</span><br/>
<span class='tline' id='l317' data-llen='5699:5722'>　第三變以下不命而但用四十九蓍耳第二第五第</span><br/>
<span class='tline' id='l318' data-llen='5722:5745'>　八第十一第十四第十七凡六變亦同第三第六第</span><br/>
<span class='tline' id='l319' data-llen='5745:5763'>　九第十二第十五第十八凡六變亦同</span><br/>
<span class='tline' id='l320' data-llen='5763:5786'>凡十有八變而成卦乃考其卦之變而占其事之吉凶</span><br/>
<span class='tline' id='l321' data-llen='5786:5813'><a onclick="displayPageImage('KR1a0032', 'WYG', '000-23b' );" name="000-23b" class="pb">[000-23b] <img width="20"  src="/static/img/kanseki-5.png"/></a></span><br/>
<span class='tline' id='l322' data-llen='5813:5825'>　卦變别有圖説見啓䝉</span><br/>
<span class='tline' id='l323' data-llen='5825:5848'>禮畢韜蓍襲之以囊入櫝加蓋斂筆硯墨版再焚香致</span><br/>
<span class='tline' id='l324' data-llen='5848:5853'>敬而退</span><br/>
<span class='tline' id='l325' data-llen='5853:5870'>　如使人筮則主人焚香揖筮者而退</span><br/>
</p>
<p><br/>
</p>
  </div>
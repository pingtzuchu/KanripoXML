<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1d0039', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:196'>欽定四庫全書　　　　　經部四</span><br/>
<span class='tline' id='l9' data-llen='196:220'>　儀禮商　　　　　　　　禮類二<span class='krp-note'>儀禮之屬/</span></span><br/>
<span class='tline' id='l10' data-llen='220:226'>　　提要</span><br/>
<span class='tline' id='l11' data-llen='226:248'>　　　　<span class='krp-note'>臣/</span>等謹案儀禮商二卷附録一卷</span><br/>
<span class='tline' id='l12' data-llen='248:271'>　　　國朝萬斯大撰斯大字充宗鄞縣人是書取儀</span><br/>
<span class='tline' id='l13' data-llen='271:294'>　　　　禮十七篇篇為之説頗有新義而亦勇於信</span><br/>
<span class='tline' id='l14' data-llen='294:317'>　　　　心前有應撝謙序稱喜其覃思而嫌其自用</span><br/>
<span class='tline' id='l15' data-llen='317:340'>　　　　亦篤論也其聘禮解衣之裼襲謂裘外之衣</span><br/>
<span class='tline' id='l16' data-llen='340:366'><a onclick="displayPageImage('KR1d0039', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='366:389'>　　　　謂之裼衣裼衣即禮服聘禮既聘而享賔主</span><br/>
<span class='tline' id='l18' data-llen='389:412'>　　　　皆裼以將事推此則凡裘外之裼衣皆禮服</span><br/>
<span class='tline' id='l19' data-llen='412:435'>　　　　矣考聘禮鄭註曰裼者免上衣見裼衣則裼</span><br/>
<span class='tline' id='l20' data-llen='435:458'>　　　　衣之上更有衣明矣賈疏曰假令冬有裘襯</span><br/>
<span class='tline' id='l21' data-llen='458:481'>　　　　身有襌衫又有襦袴襦袴之上有裘裘上有</span><br/>
<span class='tline' id='l22' data-llen='481:504'>　　　　裼衣裼衣之上有上服皮弁祭服之等則禮</span><br/>
<span class='tline' id='l23' data-llen='504:527'>　　　　服也如斯大之説則裼衣之上不得更有皮</span><br/>
<span class='tline' id='l24' data-llen='527:550'>　　　　弁祭服之等矣至玉藻所謂君衣狐曰裘錦</span><br/>
<span class='tline' id='l25' data-llen='550:576'><a onclick="displayPageImage('KR1d0039', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='576:599'>　　　　衣以裼之葢諸侯皮弁視朔特以錦衣為裼</span><br/>
<span class='tline' id='l27' data-llen='599:622'>　　　　未聞其不加皮弁服而専用錦衣也玉藻又</span><br/>
<span class='tline' id='l28' data-llen='622:645'>　　　　謂君子狐青裘豹褏元綃衣以裼之大夫助</span><br/>
<span class='tline' id='l29' data-llen='645:668'>　　　　祭服爵弁純衣亦特以元綃衣為裼未聞其</span><br/>
<span class='tline' id='l30' data-llen='668:691'>　　　　不用純衣而用元綃衣也然則謂裼衣之上</span><br/>
<span class='tline' id='l31' data-llen='691:714'>　　　　無禮服不特迕註且悖經矣斯大又謂襲衣</span><br/>
<span class='tline' id='l32' data-llen='714:737'>　　　　乃於裼衣上加深衣葢裼衣直衿故露美深</span><br/>
<span class='tline' id='l33' data-llen='737:760'>　　　　衣交衽故不露美也今即以聘服皮弁考之</span><br/>
<span class='tline' id='l34' data-llen='760:786'><a onclick="displayPageImage('KR1d0039', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='786:809'>　　　　皮弁服之下為朝服朝服之下為元端元端</span><br/>
<span class='tline' id='l36' data-llen='809:832'>　　　　之下為深衣深衣為庶人之服聘禮重聘而</span><br/>
<span class='tline' id='l37' data-llen='832:855'>　　　　輕享若享時皮弁而裼聘時深衣而襲則聘</span><br/>
<span class='tline' id='l38' data-llen='855:878'>　　　　服反殺于享服三等矣隆殺之義何在乎且</span><br/>
<span class='tline' id='l39' data-llen='878:901'>　　　　主國之君與使臣行聘于廟而各服庶人之</span><br/>
<span class='tline' id='l40' data-llen='901:924'>　　　　服以相見以為此其充美無是理也其廟寢</span><br/>
<span class='tline' id='l41' data-llen='924:947'>　　　　圖列東西箱在東西堂之下如今廊廡考公</span><br/>
<span class='tline' id='l42' data-llen='947:970'>　　　　食大夫禮云賔升公揖退于箱下又云公降</span><br/>
<span class='tline' id='l43' data-llen='970:996'><a onclick="displayPageImage('KR1d0039', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='996:1019'>　　　　再拜若箱在堂下則既退于箱何降乎故鄭</span><br/>
<span class='tline' id='l45' data-llen='1019:1043'>　　　　註以箱為堂上東夾之前漢書董賢𫝊太皇</span><br/>
<span class='tline' id='l46' data-llen='1043:1066'>　　　　太后召大司馬賢引見東箱則東箱非廊廡</span><br/>
<span class='tline' id='l47' data-llen='1066:1089'>　　　　間明矣王延夀魯靈光殿賦曰右个清宴李</span><br/>
<span class='tline' id='l48' data-llen='1089:1113'>　　　　善註引杜預左𫝊註曰个東西廂也東西个</span><br/>
<span class='tline' id='l49' data-llen='1113:1136'>　　　　在堂上則東西廂不在堂下明矣斯大所圖</span><br/>
<span class='tline' id='l50' data-llen='1136:1159'>　　　　亦非經義也然斯大學本淹通用思尤鋭其</span><br/>
<span class='tline' id='l51' data-llen='1159:1184'>　　　　合處往往𤼵前人所未𤼵卷未附答應嗣寅</span><br/>
<span class='tline' id='l52' data-llen='1184:1210'><a onclick="displayPageImage('KR1d0039', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1210:1233'>　　　　書辨治朝無堂尤為精核取其所長亦深有</span><br/>
<span class='tline' id='l54' data-llen='1233:1255'>　　　　助于考證耳乾隆四十三年五月恭校上</span><br/>
<span class='tline' id='l55' data-llen='1255:1287'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l56' data-llen='1287:1312'>　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l58' data-llen='1332:1358'><a onclick="displayPageImage('KR1d0039', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l59' data-llen='1358:1365'>儀禮商原序</span><br/>
<span class='tline' id='l60' data-llen='1365:1389'>今之世有經濟之學有禪𤣥之學有詩賦之學有四六</span><br/>
<span class='tline' id='l61' data-llen='1389:1412'>之學有刑名之學有舉業之學而性命之學則未之見</span><br/>
<span class='tline' id='l62' data-llen='1412:1435'>也獨孜孜于經學者吾見充宗萬子萬子于禮經專志</span><br/>
<span class='tline' id='l63' data-llen='1435:1458'>殫精者數十年矣有所著尺許為囘禄所忌失去而萬</span><br/>
<span class='tline' id='l64' data-llen='1458:1481'>子益自喜不衰其所爬羅剔抉頗能見先儒所不及而</span><br/>
<span class='tline' id='l65' data-llen='1481:1504'>自負其能每有欲推倒一世獨擴心胸之意余喜其覃</span><br/>
<span class='tline' id='l66' data-llen='1504:1527'>思嫌其自用時欲切磋之而萬子䕶其所見未肯動步</span><br/>
<span class='tline' id='l67' data-llen='1527:1553'><a onclick="displayPageImage('KR1d0039', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l68' data-llen='1553:1576'>徃復之際動盈卷軸非余兩人不適時宜癡且癖莫肯</span><br/>
<span class='tline' id='l69' data-llen='1576:1599'>為此也余謂萬子經之己訛者註疏承而訛之不可也</span><br/>
<span class='tline' id='l70' data-llen='1599:1622'>經之己明者駁議從而殽之亦不可也世之儒者或取</span><br/>
<span class='tline' id='l71' data-llen='1622:1645'>前儒已廢之説而示博示竒如建文之欲復臯雉更不</span><br/>
<span class='tline' id='l72' data-llen='1645:1668'>可也去此幾失庶不負數十年忘食忘憂之苦志愚敢</span><br/>
<span class='tline' id='l73' data-llen='1668:1691'>不與萬子勉之哉舉業之學本近于經學其失也惟功</span><br/>
<span class='tline' id='l74' data-llen='1691:1714'>名之是狥雖明見舊習之不可從而惟恐稍有違法以</span><br/>
<span class='tline' id='l75' data-llen='1714:1737'>落于主司則其從違不出於所見趨時而已非有益於</span><br/>
<span class='tline' id='l76' data-llen='1737:1763'><a onclick="displayPageImage('KR1d0039', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l77' data-llen='1763:1787'>身心也萬子讀禮深有𤼵明其明析者余固已録之卷</span><br/>
<span class='tline' id='l78' data-llen='1787:1810'>帙而有相持不下者則不能為之唯唯萬子喜其能知</span><br/>
<span class='tline' id='l79' data-llen='1810:1833'>己志曰子為我序之其未合者闕之可也余曰然是為</span><br/>
<span class='tline' id='l80' data-llen='1833:1856'>序嵗在庚申孟秋之月錢塘同學弟應撝謙嗣寅氏拜</span><br/>
<span class='tline' id='l81' data-llen='1856:1859'>撰</span><br/>
</p>
<p><br/>
</p>
  </div>
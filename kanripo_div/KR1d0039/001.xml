<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1d0039', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:196'>　儀禮商卷一</span><br/>
<span class='tline' id='l10' data-llen='196:217'>　　　　　　　　　　　　　鄞縣萬斯大撰</span><br/>
<span class='tline' id='l11' data-llen='217:226'>　　士冠禮第一</span><br/>
<span class='tline' id='l12' data-llen='226:249'>士冠禮士為其子加冠之禮也古人二十而冠當十五</span><br/>
<span class='tline' id='l13' data-llen='249:284'>入大學以來為博習親師之候<span class='krp-note'>學記曰比年入學指十/五時也中年考校一年</span></span><br/>
<span class='tline' id='l14' data-llen='284:325'><span class='krp-note'>視離經辨志十六時也三年視敬業樂羣/十八時也五年視博習親師二十時也</span>又二年而論</span><br/>
<span class='tline' id='l15' data-llen='325:361'>學取友學始小成<span class='krp-note'>學記曰七年視論學取友/謂之小成指二十二時也</span>再二年而</span><br/>
<span class='tline' id='l16' data-llen='361:387'><a onclick="displayPageImage('KR1d0039', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='387:421'>知類通達强立而不反乃為大成<span class='krp-note'>學記曰九年知類通/達强立而不反謂之</span></span><br/>
<span class='tline' id='l18' data-llen='421:450'><span class='krp-note'>大成二十/四時也</span>夫然後足以化民易俗則冠時猶未得為士</span><br/>
<span class='tline' id='l19' data-llen='450:473'>也故始加祝詞有云棄爾幼志順爾成徳嗣是而壯而</span><br/>
<span class='tline' id='l20' data-llen='473:503'>强始仕為士<span class='krp-note'>曲禮四十/曰强而仕</span>特以其讀書學道於化民易俗</span><br/>
<span class='tline' id='l21' data-llen='503:526'>之理有厚望焉且士之子恒為士故雖未為士而得以</span><br/>
<span class='tline' id='l22' data-llen='526:549'>士稱之亦以禮不下庶人故自士以上一依乎士禮以</span><br/>
<span class='tline' id='l23' data-llen='549:572'>為之準雖天子諸侯之子亦不得異焉彼諸侯之有冠</span><br/>
<span class='tline' id='l24' data-llen='572:595'>禮止惟先君早世世子年幼為君如魯襄邾隱者乃行</span><br/>
<span class='tline' id='l25' data-llen='595:621'><a onclick="displayPageImage('KR1d0039', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='621:644'>之推此于天子亦惟幼而即位如周成王者或有異焉</span><br/>
<span class='tline' id='l27' data-llen='644:666'>故曰天子之元子猶士也則諸侯大夫之子可知矣</span><br/>
<span class='tline' id='l28' data-llen='666:689'>緇布冠缺項項指冠之後與初加緇布冠賓右手執項</span><br/>
<span class='tline' id='l29' data-llen='689:718'>再加皮弁賓右執項之項同<span class='krp-note'>賈疏冠/後為項</span>以其冠時附著于</span><br/>
<span class='tline' id='l30' data-llen='718:741'>項故曰項缺項謂冠後兩開不相屬青組纓屬于缺謂</span><br/>
<span class='tline' id='l31' data-llen='741:764'>以青組繫缺冠時合兩組結之而垂其餘為纓也鄭註</span><br/>
<span class='tline' id='l32' data-llen='764:787'>讀缺如有頍者弁之頍謂著頍圍髪際結項中隅為四</span><br/>
<span class='tline' id='l33' data-llen='787:796'>綴以固冠則鑿矣</span><br/>
<span class='tline' id='l34' data-llen='796:822'><a onclick="displayPageImage('KR1d0039', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='822:848'>三加之後筵于戸西南面贊者洗<span class='krp-note'>句/</span>于房中側酌醴此</span><br/>
<span class='tline' id='l36' data-llen='848:871'>謂冠畢醴子贊者就阼階下直東榮之洗洗觶而入房</span><br/>
<span class='tline' id='l37' data-llen='871:894'>中酌醴以授賓耳鄭氏讀贊者洗于房中為句謂房中</span><br/>
<span class='tline' id='l38' data-llen='894:917'>之洗在北堂直室東隅篚在洗東北面盥此據昏禮婦</span><br/>
<span class='tline' id='l39' data-llen='917:940'>洗為説非也昏禮舅姑饗婦舅洗于南洗姑洗于北洗</span><br/>
<span class='tline' id='l40' data-llen='940:963'>南洗在庭東北洗在北堂男女有别之義也冠禮無婦</span><br/>
<span class='tline' id='l41' data-llen='963:986'>人與事贊者何容别洗况考上文陳器第云設洗直于</span><br/>
<span class='tline' id='l42' data-llen='986:1009'>東榮無北堂别置洗之文又上文陳服于房中下即云</span><br/>
<span class='tline' id='l43' data-llen='1009:1035'><a onclick="displayPageImage('KR1d0039', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1035:1058'>側尊一甒醴在服北是醴固在房中也然則降洗于階</span><br/>
<span class='tline' id='l45' data-llen='1058:1071'>下而升酌于房中又何疑乎</span><br/>
<span class='tline' id='l46' data-llen='1071:1094'>冠者取脯見母繼而見兄弟見贊者見姑姊又繼而見</span><br/>
<span class='tline' id='l47' data-llen='1094:1117'>君見鄉大夫鄉先生詳矣獨父與賓之拜不之及何與</span><br/>
<span class='tline' id='l48' data-llen='1117:1140'>天下固有禮之所決然而無疑者更不必繁其文而後</span><br/>
<span class='tline' id='l49' data-llen='1140:1163'>見父為冠主賓以成禮理無不拜當三加既畢未醴之</span><br/>
<span class='tline' id='l50' data-llen='1163:1186'>前時父在東序端也賓在西序也子即是而拜無煩他</span><br/>
<span class='tline' id='l51' data-llen='1186:1209'>適固與見母于東壁入見姑姊者不同此拜父與賓所</span><br/>
<span class='tline' id='l52' data-llen='1209:1235'><a onclick="displayPageImage('KR1d0039', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1235:1263'>以不著也見兄弟贊者<span class='krp-note'>時亦/在廟</span>何以著之贊者見于兄弟</span><br/>
<span class='tline' id='l54' data-llen='1263:1286'>之後固與兄弟同在階下且兄弟卑于父贊次于賓不</span><br/>
<span class='tline' id='l55' data-llen='1286:1295'>著則疑于不拜也</span><br/>
<span class='tline' id='l56' data-llen='1295:1318'>東壁東堂下也何以知之特牲禮主婦視饎爨于西堂</span><br/>
<span class='tline' id='l57' data-llen='1318:1341'>下記又云饎爨在西壁特牲一禮饎爨無兩既云西堂</span><br/>
<span class='tline' id='l58' data-llen='1341:1364'>下復云西壁則西堂下即西壁矣然則東壁非東堂下</span><br/>
<span class='tline' id='l59' data-llen='1364:1387'>乎鄭注冠者適東壁見母為出闈門且云時母在闈門</span><br/>
<span class='tline' id='l60' data-llen='1387:1410'>之外婦人入廟由闈門非惟于解不明抑亦乖古人左</span><br/>
<span class='tline' id='l61' data-llen='1410:1436'><a onclick="displayPageImage('KR1d0039', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1436:1441'>祖之制</span><br/>
<span class='tline' id='l63' data-llen='1441:1464'>冠者取脯見母母拜受子拜送母又拜孔氏謂奠廟之</span><br/>
<span class='tline' id='l64' data-llen='1464:1487'>脯重從尊者處來故拜之非拜子也吕氏謂母有從子</span><br/>
<span class='tline' id='l65' data-llen='1487:1510'>之義故屈庸敬以伸斯須之敬王氏則謂此適子代父</span><br/>
<span class='tline' id='l66' data-llen='1510:1533'>承祖與祖為正體故禮之與衆子異愚以為皆非也按</span><br/>
<span class='tline' id='l67' data-llen='1533:1556'>禮婦人之拜有二肅拜也手拜也肅拜者足不跪㣲俯</span><br/>
<span class='tline' id='l68' data-llen='1556:1579'>其躬而肅之如今婦人揖也手拜者足跪地而拜如今</span><br/>
<span class='tline' id='l69' data-llen='1579:1602'>婦人拜也少儀曰婦人吉事雖有君賜肅拜君賜至重</span><br/>
<span class='tline' id='l70' data-llen='1602:1628'><a onclick="displayPageImage('KR1d0039', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1628:1651'>尚止肅拜况其他乎故知此受脯俠拜亦肅拜也冠者</span><br/>
<span class='tline' id='l72' data-llen='1651:1674'>取脯至母前先揖而後拜送既拜而更揖母于斯時子</span><br/>
<span class='tline' id='l73' data-llen='1674:1697'>揖則肅子拜則受成人而與為禮也豈拜子乎今世尊</span><br/>
<span class='tline' id='l74' data-llen='1697:1713'>長于卑幼揖則偕拜則受約畧如是</span><br/>
<span class='tline' id='l75' data-llen='1713:1736'>素積白屨以魁柎之舊説以魁為蜃炭塗注屨上夫屨</span><br/>
<span class='tline' id='l76' data-llen='1736:1759'>已白矣何煩更注蜃炭其注更于何所又蜃炭著屨旋</span><br/>
<span class='tline' id='l77' data-llen='1759:1782'>復剝落將一注而已乎抑屢注不已乎竊意魁以木為</span><br/>
<span class='tline' id='l78' data-llen='1782:1805'>之即今俗制屨者之模範也明時民間用馬尾制巾帽</span><br/>
<span class='tline' id='l79' data-llen='1805:1831'><a onclick="displayPageImage('KR1d0039', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1831:1854'>以木為範名曰魁頭蓋本此柎之謂納魁于屨令附著</span><br/>
<span class='tline' id='l81' data-llen='1854:1882'>充滿使屨端好左傳楄柎所以藉幹<span class='krp-note'>棺中藉/尸木</span>此蓋借以</span><br/>
<span class='tline' id='l82' data-llen='1882:1904'>狀魁之入屨耳獨于白屨言之者舉中以該上下也</span><br/>
<span class='tline' id='l83' data-llen='1904:1913'>　　士昏禮第二</span><br/>
<span class='tline' id='l84' data-llen='1913:1936'>昏禮有六一曰納采二曰問名三曰納吉四曰納徴五</span><br/>
<span class='tline' id='l85' data-llen='1936:1959'>曰請期六曰親迎篇首言下達蓋包六禮為文言上自</span><br/>
<span class='tline' id='l86' data-llen='1959:1982'>天子下至庶人為其子娶婦者皆行此六禮故曰下達</span><br/>
<span class='tline' id='l87' data-llen='1982:2005'>其儀物不必相同故記云大夫無冠禮而有昏禮説者</span><br/>
<span class='tline' id='l88' data-llen='2005:2031'><a onclick="displayPageImage('KR1d0039', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2031:2054'>曰古者三十而有室五十服官政乃為大夫大夫亦不</span><br/>
<span class='tline' id='l90' data-llen='2054:2077'>當有昏禮有之備改娶耳愚謂先王之制仕者世禄不</span><br/>
<span class='tline' id='l91' data-llen='2077:2100'>世官官有尊卑禄即有厚薄書云世禄之家鮮克由禮</span><br/>
<span class='tline' id='l92' data-llen='2100:2123'>言禄豐而怙侈也因是以思足知卿之子孫即食卿之</span><br/>
<span class='tline' id='l93' data-llen='2123:2146'>禄大夫之子孫即食大夫之禄既食卿大夫之禄即行</span><br/>
<span class='tline' id='l94' data-llen='2146:2169'>卿大夫之禮固不必身為卿大夫也大夫之有昏禮曷</span><br/>
<span class='tline' id='l95' data-llen='2169:2192'>足怪若以為備改娶不思昏屬嘉禮聖人豈預為不祥</span><br/>
<span class='tline' id='l96' data-llen='2192:2215'>之目哉然則大夫何以無冠禮曰成人之始固不得而</span><br/>
<span class='tline' id='l97' data-llen='2215:2241'><a onclick="displayPageImage('KR1d0039', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2241:2246'>假之也</span><br/>
<span class='tline' id='l99' data-llen='2246:2269'>曲禮云男女異長謂男子子女子子各自為伯仲如魯</span><br/>
<span class='tline' id='l100' data-llen='2269:2292'>女有伯姬叔姬是也問名之禮敢請女為誰氏誰者何</span><br/>
<span class='tline' id='l101' data-llen='2292:2315'>誰伯叔也氏者何姓也如問魯女名則曰敢請女為伯</span><br/>
<span class='tline' id='l102' data-llen='2315:2323'>姬乎為叔姬乎</span><br/>
<span class='tline' id='l103' data-llen='2323:2346'>記云婦入三月然後祭行謂行祭於髙曾祖禰之廟而</span><br/>
<span class='tline' id='l104' data-llen='2346:2369'>以婦見即曾子問所謂三月而廟見也此就舅姑在者</span><br/>
<span class='tline' id='l105' data-llen='2369:2392'>言上文云舅姑既没婦入三月乃奠菜則曾子問所謂</span><br/>
<span class='tline' id='l106' data-llen='2392:2418'><a onclick="displayPageImage('KR1d0039', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2418:2452'>擇日而祭于禰也<span class='krp-note'>曾子問廟見言三月/祭禰言擇日互見也</span>鄭注三月祭行</span><br/>
<span class='tline' id='l108' data-llen='2452:2475'>為助祭而不指為廟見孔氏又因儀禮無見祖廟正文</span><br/>
<span class='tline' id='l109' data-llen='2475:2498'>故于曾子問疏謂廟見奠菜祭禰是一事然則舅姑在</span><br/>
<span class='tline' id='l110' data-llen='2498:2521'>者髙曾祖禰之廟婦可以不見乎觀曾子問又曰女未</span><br/>
<span class='tline' id='l111' data-llen='2521:2555'>廟見而死不遷于祖不祔于皇姑<span class='krp-note'>祖髙曾祖也皇姑祖/姑也祔必以其昭穆</span></span><br/>
<span class='tline' id='l112' data-llen='2555:2578'>所以不遷不祔者以未廟見也曰祖曰皇姑則知廟見</span><br/>
<span class='tline' id='l113' data-llen='2578:2601'>及髙曾祖矣見則必祭故曰祭行必三月然後行者四</span><br/>
<span class='tline' id='l114' data-llen='2601:2624'>時之祭率三月一舉既來為婦則于祭時有主祭助祭</span><br/>
<span class='tline' id='l115' data-llen='2624:2650'><a onclick="displayPageImage('KR1d0039', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2650:2673'>之職故必先時祭而行廟見然婦入而遇時祭或一月</span><br/>
<span class='tline' id='l117' data-llen='2673:2696'>或二月三月逺不踰三月舉逺以該近故言三月非必</span><br/>
<span class='tline' id='l118' data-llen='2696:2703'>定于三月也</span><br/>
<span class='tline' id='l119' data-llen='2703:2726'>昏禮至親迎而成記乃著不親迎壻見婦父母之禮何</span><br/>
<span class='tline' id='l120' data-llen='2726:2749'>歟玩上文云宗子親皆没已躬命之此禮即承其下知</span><br/>
<span class='tline' id='l121' data-llen='2749:2772'>不親迎者宗子自主昏者也蓋親迎必有所受命宗子</span><br/>
<span class='tline' id='l122' data-llen='2772:2795'>上承宗廟之重伯叔旁尊不得加之命無所受故已命</span><br/>
<span class='tline' id='l123' data-llen='2795:2818'>人迎而不親徃所以重宗廟順先典也或曰古惟天子</span><br/>
<span class='tline' id='l124' data-llen='2818:2844'><a onclick="displayPageImage('KR1d0039', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2844:2867'>無親迎詩言親迎于渭者文王也迎于蹶里者韓侯也</span><br/>
<span class='tline' id='l126' data-llen='2867:2890'>哀公問冕而親迎孔子重許之彼皆諸侯繼世者豈有</span><br/>
<span class='tline' id='l127' data-llen='2890:2913'>所受命乎余以為不然春秋之法昏姻常事合禮者不</span><br/>
<span class='tline' id='l128' data-llen='2913:2940'>書故莊書親迎譏之也彼渭涘之迎在為世子之時<span class='krp-note'>鄭/氏</span></span><br/>
<span class='tline' id='l129' data-llen='2940:2970'><span class='krp-note'>據此謂天子/親迎尤謬</span>蹶里之迎則因入覲之便即冕而親迎亦</span><br/>
<span class='tline' id='l130' data-llen='2970:3000'>指世子言之耳<span class='krp-note'>世子昏禮得/從君父禮</span>大抵昏姻之事多父母主</span><br/>
<span class='tline' id='l131' data-llen='3000:3037'>之他𫝊記第言其常<span class='krp-note'>父母主昏/故言親迎</span>此經特窮其變<span class='krp-note'>宗子自/主昏故</span></span><br/>
<span class='tline' id='l132' data-llen='3037:3065'><span class='krp-note'>言不/親迎</span>不親迎之禮自士而推之可也支子則何如曰有</span><br/>
<span class='tline' id='l133' data-llen='3065:3091'><a onclick="displayPageImage('KR1d0039', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3091:3104'>宗子之命<span class='krp-note'>後有/辨書</span></span><br/>
<span class='tline' id='l135' data-llen='3104:3114'>　　士相見禮第三</span><br/>
<span class='tline' id='l136' data-llen='3114:3137'>士相見之禮當于未相見之前想見其殷殷鄉徃之懷</span><br/>
<span class='tline' id='l137' data-llen='3137:3160'>更當于既相見之後想見其欣欣視傚之意始非積誠</span><br/>
<span class='tline' id='l138' data-llen='3160:3183'>不可以見終非相師則為徒見君子不為也觀其請見</span><br/>
<span class='tline' id='l139' data-llen='3183:3206'>有辭奉摯還摯有辭落落然如不可得而親所謂君子</span><br/>
<span class='tline' id='l140' data-llen='3206:3231'>之接如水者非乎觀其言必妥而後𫝊𫝊必各從其類</span><br/>
<span class='tline' id='l141' data-llen='3231:3254'>諄諄然若惟恐其弗至所謂君子淡以成者非乎惟其</span><br/>
<span class='tline' id='l142' data-llen='3254:3280'><a onclick="displayPageImage('KR1d0039', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3280:3303'>然故雖始相見也而慎此以徃可以暫可以恒可以常</span><br/>
<span class='tline' id='l144' data-llen='3303:3326'>可以變可以上交而不謟可以下交而不瀆易曰君子</span><br/>
<span class='tline' id='l145' data-llen='3326:3349'>之道或出或處二人同心其利斷金率是道也子曰晏</span><br/>
<span class='tline' id='l146' data-llen='3349:3372'>平仲善與人交久而敬之其知此乎君子讀是篇并取</span><br/>
<span class='tline' id='l147' data-llen='3372:3395'>劉氏士相見義而深味之知古聖人以禮全交慎始而</span><br/>
<span class='tline' id='l148' data-llen='3395:3412'>圖終如此不禁歎息于今人之交道也</span><br/>
<span class='tline' id='l149' data-llen='3412:3422'>　　鄉飲酒禮第四</span><br/>
<span class='tline' id='l150' data-llen='3422:3445'>吕氏曰鄉飲酒禮者鄉人以時㑹聚飲酒之禮也註疏</span><br/>
<span class='tline' id='l151' data-llen='3445:3471'><a onclick="displayPageImage('KR1d0039', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3471:3494'>謂鄉飲有四一則鄉大夫賓賢能二則黨正正齒位三</span><br/>
<span class='tline' id='l153' data-llen='3494:3517'>則州長習射于州序四則鄉大夫飲國中賢者而以此</span><br/>
<span class='tline' id='l154' data-llen='3517:3540'>禮為賓賢能戴記鄉飲酒義為正齒位支離其説莫能</span><br/>
<span class='tline' id='l155' data-llen='3540:3563'>通貫其實鄉飲之禮儀禮著其儀戴記詳其義義所以</span><br/>
<span class='tline' id='l156' data-llen='3563:3586'>明禮相為表裏二而一者也其儀禮有未備者則義文</span><br/>
<span class='tline' id='l157' data-llen='3586:3627'>補之<span class='krp-note'>如賓坐西北介坐西南及六十者坐五十/者立侍六十者三豆七十者四豆之類</span>讀者取</span><br/>
<span class='tline' id='l158' data-llen='3627:3650'>而竝觀互為考訂其中首尾脈絡本自明通即或用此</span><br/>
<span class='tline' id='l159' data-llen='3650:3673'>禮者其名不同要不得謂儀禮之禮與戴記之義有殊</span><br/>
<span class='tline' id='l160' data-llen='3673:3699'><a onclick="displayPageImage('KR1d0039', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3699:3722'>禮也經解曰鄉飲酒之禮所以明長幼之序也樂記曰</span><br/>
<span class='tline' id='l162' data-llen='3722:3752'>射鄉食饗<span class='krp-note'>鄉指鄉飲/酒禮下同</span>所以正交接也仲尼燕居曰射鄉</span><br/>
<span class='tline' id='l163' data-llen='3752:3775'>之禮所以仁鄉黨也觀此可以知凡鄉人㑹聚飲酒皆</span><br/>
<span class='tline' id='l164' data-llen='3775:3791'>行此禮不特四事為然矣吕氏説是</span><br/>
<span class='tline' id='l165' data-llen='3791:3814'>鄉飲酒禮席次第云乃席賓主人介衆賓之位皆不屬</span><br/>
<span class='tline' id='l166' data-llen='3814:3842'>焉不詳何方何鄉當於鄉飲酒義及鄉射禮考之<span class='krp-note'>射義/云卿</span></span><br/>
<span class='tline' id='l167' data-llen='3842:3888'><span class='krp-note'>大夫之射也先行鄉飲酒之禮二禮本同可以互考/鄉飲義詳賓介主人僎席射禮著衆賓席兼考乃明</span>義</span><br/>
<span class='tline' id='l168' data-llen='3888:3911'>曰坐賓于西北坐介于西南主人坐于東南坐僎于東</span><br/>
<span class='tline' id='l169' data-llen='3911:3938'><a onclick="displayPageImage('KR1d0039', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3938:3961'>北此言其方也又曰賓必南鄉介必東鄉主人坐于東</span><br/>
<span class='tline' id='l171' data-llen='3961:3989'>方<span class='krp-note'>明為/西鄉</span>此言其鄉也鄉射禮曰賓南面衆賓之席繼而</span><br/>
<span class='tline' id='l172' data-llen='3989:4012'>西主人阼階上西面畧著其方與鄉也鄭本此二者註</span><br/>
<span class='tline' id='l173' data-llen='4012:4035'>飲酒云賓席牖前南面主人席阼階上西面介席西階</span><br/>
<span class='tline' id='l174' data-llen='4035:4058'>上東面衆賓席于賓席之西其方其鄉各得其正但古</span><br/>
<span class='tline' id='l175' data-llen='4058:4081'>人房室在堂之北鄭謂惟天子諸侯有左右房大夫士</span><br/>
<span class='tline' id='l176' data-llen='4081:4104'>東房西室無右房若是則賓席牖前固當西北矣然而</span><br/>
<span class='tline' id='l177' data-llen='4104:4130'>實逼西序<span class='krp-note'>牆/也</span>席西餘地無㡬何能容衆之席陳用之</span><br/>
<span class='tline' id='l178' data-llen='4130:4157'><a onclick="displayPageImage('KR1d0039', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4157:4180'>云鄉飲禮薦脯出自左房鄉射籩豆出自東房大射宰</span><br/>
<span class='tline' id='l180' data-llen='4180:4203'>胥薦脯醢由左房夫鄉射大夫禮大射諸侯禮其言相</span><br/>
<span class='tline' id='l181' data-llen='4203:4226'>類蓋言左以有右言東以有西則大夫士房室與諸侯</span><br/>
<span class='tline' id='l182' data-llen='4226:4249'>同可知如其言則賓席之西得容衆賓之席乃得其解</span><br/>
<span class='tline' id='l183' data-llen='4249:4272'>矣或疑如此則賓席不當西北不知堂雖一統有三間</span><br/>
<span class='tline' id='l184' data-llen='4272:4294'>形制賓席西北就堂中言也僎坐東北何鄉曰如賓</span><br/>
<span class='tline' id='l185' data-llen='4294:4317'>飲酒義曰賓主有事俎豆有數考之此禮俎惟賓主介</span><br/>
<span class='tline' id='l186' data-llen='4317:4340'>僎有之豆則徧及衆賓以及樂工司正無不預然第曰</span><br/>
<span class='tline' id='l187' data-llen='4340:4367'><a onclick="displayPageImage('KR1d0039', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4367:4390'>薦脯醢而已其數未詳也故義著之曰六十者三豆七</span><br/>
<span class='tline' id='l189' data-llen='4390:4413'>十者四豆八十者五豆九十者六豆在賓主介僎豆數</span><br/>
<span class='tline' id='l190' data-llen='4413:4436'>有常不容增減其因年為多寡者衆賓耳蓋鄉黨尚齒</span><br/>
<span class='tline' id='l191' data-llen='4436:4459'>故飲酒禮衆賓皆以齒序故主人獻衆賓衆賓之長一</span><br/>
<span class='tline' id='l192' data-llen='4459:4482'>人辭洗其受爵也衆賓之長升拜受者三人衆賓則不</span><br/>
<span class='tline' id='l193' data-llen='4482:4505'>拜受爵據此足知長者禮隆少者禮殺然而長者豆多</span><br/>
<span class='tline' id='l194' data-llen='4505:4528'>少者豆寡亦即此可知註疏以此禮為賓賢能無正齒</span><br/>
<span class='tline' id='l195' data-llen='4528:4557'>位事賓介衆賓皆年少者為之<span class='krp-note'>此禮記/孔疏語</span>而義所云六十</span><br/>
<span class='tline' id='l196' data-llen='4557:4584'><a onclick="displayPageImage('KR1d0039', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4584:4607'>者三豆云云為黨正正齒位法然則此禮衆賓何以有</span><br/>
<span class='tline' id='l198' data-llen='4607:4638'>長後記又何以云樂正與立者<span class='krp-note'>與立者謂衆賓/五十以下者</span>皆薦以</span><br/>
<span class='tline' id='l199' data-llen='4638:4666'>齒乎<span class='krp-note'>薦薦/豆也</span>夫既云皆薦以齒則所謂六十者三豆七十</span><br/>
<span class='tline' id='l200' data-llen='4666:4689'>者四豆八十者五豆九十者六豆即指此禮衆賓斷斷</span><br/>
<span class='tline' id='l201' data-llen='4689:4694'>無疑也</span><br/>
<span class='tline' id='l202' data-llen='4694:4717'>升歌三終笙入三終間歌三終皆各取三詩一詩為一</span><br/>
<span class='tline' id='l203' data-llen='4717:4740'>終故曰三終獨至合樂用周南關雎葛覃卷耳召南鵲</span><br/>
<span class='tline' id='l204' data-llen='4740:4763'>巢采蘩采蘋凡六詩而曰三終賈疏謂堂上歌瑟堂下</span><br/>
<span class='tline' id='l205' data-llen='4763:4790'><a onclick="displayPageImage('KR1d0039', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4790:4813'>笙磬合奏六詩曰三終者二南各三終也孔疏鄉飲義</span><br/>
<span class='tline' id='l207' data-llen='4813:4836'>則曰合樂三終者謂工歌關雎笙吹鵲巢合之工歌葛</span><br/>
<span class='tline' id='l208' data-llen='4836:4859'>覃笙吹采蘩合之工歌卷耳笙吹采蘋合之二説不同</span><br/>
<span class='tline' id='l209' data-llen='4859:4882'>如賈疏於合樂則是矣以上文升歌笙入間歌之三終</span><br/>
<span class='tline' id='l210' data-llen='4882:4905'>例之則六詩當為六終而非三終也如孔疏于三終則</span><br/>
<span class='tline' id='l211' data-llen='4905:4928'>是矣而關雎與鵲巢葛覃與采蘩卷耳與采蘋言乎文</span><br/>
<span class='tline' id='l212' data-llen='4928:4951'>詞則多寡殊言乎音節則長短别且鵲巢采蘩采蘋皆</span><br/>
<span class='tline' id='l213' data-llen='4951:4974'>有詞非笙詩比雖欲合之其何以合之愚謂既云合樂</span><br/>
<span class='tline' id='l214' data-llen='4974:5001'><a onclick="displayPageImage('KR1d0039', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='5001:5024'>無歌笙異詩之理既云三終無竝用六詩之理蓋周南</span><br/>
<span class='tline' id='l216' data-llen='5024:5047'>召南各自三終惟其所用不必同時竝奏也觀上文升</span><br/>
<span class='tline' id='l217' data-llen='5047:5070'>歌笙入間歌皆小雅之詩而不言小雅以其篇什有定</span><br/>
<span class='tline' id='l218' data-llen='5070:5093'>不必言也於合樂獨指言周南召南者非以或周南或</span><br/>
<span class='tline' id='l219' data-llen='5093:5102'>召南惟所用之乎</span><br/>
<span class='tline' id='l220' data-llen='5102:5125'>孟子言鄉黨莫如齒王制云習鄉尚齒知飲酒之禮賓</span><br/>
<span class='tline' id='l221' data-llen='5125:5148'>介之外衆賓皆以年為序大約以年之最髙者三人為</span><br/>
<span class='tline' id='l222' data-llen='5148:5171'>長即鄉飲酒義所謂立三賓以象三光者也其餘謂之</span><br/>
<span class='tline' id='l223' data-llen='5171:5198'><a onclick="displayPageImage('KR1d0039', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5198:5221'>衆賓而長者在堂上次者在堂下長者坐次者立故記</span><br/>
<span class='tline' id='l225' data-llen='5221:5244'>云立者東面北上若有北面者則東上特其年未顯故</span><br/>
<span class='tline' id='l226' data-llen='5244:5267'>義著之曰六十者坐五十者立侍以聽政役言六十者</span><br/>
<span class='tline' id='l227' data-llen='5267:5290'>坐即知此禮席于堂上者皆六十以上者也言五十者</span><br/>
<span class='tline' id='l228' data-llen='5290:5313'>立即知此禮立于堂下者皆五十以下者也五十者雖</span><br/>
<span class='tline' id='l229' data-llen='5313:5336'>立亦與于飲酒故記又曰樂正與立者皆薦以齒言薦</span><br/>
<span class='tline' id='l230' data-llen='5336:5359'>則飲酒可知先儒不互通其説而謂此禮為賓賢能無</span><br/>
<span class='tline' id='l231' data-llen='5359:5370'>正齒位之事抑獨何歟</span><br/>
<span class='tline' id='l232' data-llen='5370:5397'><a onclick="displayPageImage('KR1d0039', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5397:5406'>　　鄉射禮第五</span><br/>
<span class='tline' id='l234' data-llen='5406:5429'>射必張侯地須空曠非寢堂可行故鄉射必行于鄉學</span><br/>
<span class='tline' id='l235' data-llen='5429:5455'>據孟子周之鄉學曰庠而此篇有云豫<span class='krp-note'>序/</span>則鉤楹内堂</span><br/>
<span class='tline' id='l236' data-llen='5455:5478'>則由楹外又云序則物當棟堂則物當楣是射有序與</span><br/>
<span class='tline' id='l237' data-llen='5478:5501'>堂之别矣初射時司馬升堂命去侯鉤楹由上射之後</span><br/>
<span class='tline' id='l238' data-llen='5501:5530'>初射後司馬升堂命取矢鉤楹由右物之後<span class='krp-note'>再射三/射如初</span>是</span><br/>
<span class='tline' id='l239' data-llen='5530:5553'>此禮行于序矣先儒因謂此州長㑹民而射于州序之</span><br/>
<span class='tline' id='l240' data-llen='5553:5576'>禮夫禮名鄉射而偏屬之於州也可乎且謂鄉大夫射</span><br/>
<span class='tline' id='l241' data-llen='5576:5603'><a onclick="displayPageImage('KR1d0039', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5603:5626'>于庠用兕中其禮與士射于序有别是不知周國學之</span><br/>
<span class='tline' id='l243' data-llen='5626:5649'>外凡鄉學皆曰庠而禮文凡行禮于序者即學中之序</span><br/>
<span class='tline' id='l244' data-llen='5649:5686'><span class='krp-note'>就國學中有東/序及瞽宗諸處</span>庠中之序也<span class='krp-note'>就鄉/學言</span>蓋一鄉入學者衆設</span><br/>
<span class='tline' id='l245' data-llen='5686:5724'>教非一端施教非一地<span class='krp-note'>如文王世子春夏學干戈秋冬/學羽籥皆于東序春誦夏弦詔</span></span><br/>
<span class='tline' id='l246' data-llen='5724:5758'><span class='krp-note'>之瞽宗秋學禮在瞽宗/冬讀書在上庠之類</span>故庠中之堂有正有偏正者曰</span><br/>
<span class='tline' id='l247' data-llen='5758:5781'>庠偏者曰序其制不甚異堂階房序皆備焉故射可行</span><br/>
<span class='tline' id='l248' data-llen='5781:5804'>于序可行于堂特堂階有淺深之差故物有當棟當楣</span><br/>
<span class='tline' id='l249' data-llen='5804:5827'>之異升有鉤楹由外之殊主人或為士或為大夫故中</span><br/>
<span class='tline' id='l250' data-llen='5827:5854'><a onclick="displayPageImage('KR1d0039', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5854:5877'>有用鹿用兕之别而或疑一鄉非止一學不知學雖多</span><br/>
<span class='tline' id='l252' data-llen='5877:5886'>而庠名不可變也</span><br/>
<span class='tline' id='l253' data-llen='5886:5919'>再射釋獲皆就一耦以分左右<span class='krp-note'>一耦二人上射于/右物下射于左物</span>故釋</span><br/>
<span class='tline' id='l254' data-llen='5919:5956'>餘之算必反委而改實之<span class='krp-note'>以算計勝者之數曰釋獲亦/曰釋算人發四矢故一耦凡</span></span><br/>
<span class='tline' id='l255' data-llen='5956:5983'><span class='krp-note'>八/算</span>是一耦自分勝負也故飲罰觶時亦就一耦之勝負</span><br/>
<span class='tline' id='l256' data-llen='5983:6006'>以為進退蓋賢否由其自致彼此不得相掩也獨其數</span><br/>
<span class='tline' id='l257' data-llen='6006:6029'>獲而告于賓也左右皆總計而不復比耦以數將毋中</span><br/>
<span class='tline' id='l258' data-llen='6029:6052'>多者以不中者而隱其賢不中者又因中多者而藏其</span><br/>
<span class='tline' id='l259' data-llen='6052:6079'><a onclick="displayPageImage('KR1d0039', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='6079:6102'>拙乎曰此聖人隱動不勝者以羞惡之心使之自勉于</span><br/>
<span class='tline' id='l261' data-llen='6102:6125'>有徳也夫射者志必正體必直其容必比于禮其節必</span><br/>
<span class='tline' id='l262' data-llen='6125:6148'>比於樂而後射得中中得多其射而不中中而不多者</span><br/>
<span class='tline' id='l263' data-llen='6148:6171'>必志不正也體不直也容不比於禮節不比於樂也吾</span><br/>
<span class='tline' id='l264' data-llen='6171:6194'>中多而為人所掩非吾過也吾自安也吾射不中中不</span><br/>
<span class='tline' id='l265' data-llen='6194:6217'>多而因以蔽人之賢能無自歉乎吾射不中中不多縱</span><br/>
<span class='tline' id='l266' data-llen='6217:6240'>因人之中多而得與於賢能無自愧乎歉愧交并而反</span><br/>
<span class='tline' id='l267' data-llen='6240:6263'>求正己之心不自知其何以興也故曰動其羞惡之心</span><br/>
<span class='tline' id='l268' data-llen='6263:6290'><a onclick="displayPageImage('KR1d0039', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6290:6313'>而使之自勉于有徳也迨夫勝飲不勝乃復比耦以行</span><br/>
<span class='tline' id='l270' data-llen='6313:6336'>之則明示勸懲以分其優劣斯以歎先王制禮其所以</span><br/>
<span class='tline' id='l271' data-llen='6336:6350'>示激勸于人者固非一術也哉</span><br/>
<span class='tline' id='l272' data-llen='6350:6373'>按射義云天子以騶虞為節諸侯以貍首為節大夫以</span><br/>
<span class='tline' id='l273' data-llen='6373:6396'>采蘋為節士以采蘩為節鄉射大夫士之射也節不以</span><br/>
<span class='tline' id='l274' data-llen='6396:6419'>采蘋采蘩而以騶虞何也細按戴記所輯冠昏鄉飲燕</span><br/>
<span class='tline' id='l275' data-llen='6419:6442'>聘諸義皆就儀禮經文所有為之闡明間補其闕畧獨</span><br/>
<span class='tline' id='l276' data-llen='6442:6465'>射儀一篇皆泛言其義未嘗及鄉射大射中一事而周</span><br/>
<span class='tline' id='l277' data-llen='6465:6492'><a onclick="displayPageImage('KR1d0039', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6492:6515'>官射人王射以騶虞九節諸侯射以貍首七節孤卿大</span><br/>
<span class='tline' id='l279' data-llen='6515:6538'>夫以采蘋五節士以采蘩五節適與射義文侔周官晚</span><br/>
<span class='tline' id='l280' data-llen='6538:6562'>出射義蓋因之以立文也觀上文飲酒合樂取周南召南</span><br/>
<span class='tline' id='l281' data-llen='6562:6585'>騶虞非召南詩乎安見其必為天子節也陳用之為兩</span><br/>
<span class='tline' id='l282' data-llen='6585:6608'>可之詞而曰王射以騶虞大夫士鄉射亦以騶虞者鄉</span><br/>
<span class='tline' id='l283' data-llen='6608:6631'>射之詢衆庶亦欲官備于天子也意欲合周官于儀禮</span><br/>
<span class='tline' id='l284' data-llen='6631:6641'>豈知其牽强不倫哉</span><br/>
<span class='tline' id='l285' data-llen='6641:6649'>　　燕禮第六</span><br/>
<span class='tline' id='l286' data-llen='6649:6676'><a onclick="displayPageImage('KR1d0039', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6676:6699'>古者飲食賓客之禮曰食曰饗曰燕食主于飯而已其</span><br/>
<span class='tline' id='l288' data-llen='6699:6722'>禮簡饗則几設而不倚爵盈而不飲禮雖盛而情未洽</span><br/>
<span class='tline' id='l289' data-llen='6722:6745'>惟燕所以示慈惠主于飲酒恩意懇款盡醉飽之歡故</span><br/>
<span class='tline' id='l290' data-llen='6745:6768'>其用至廣天子諸侯大夫士皆得行之據此經君不自</span><br/>
<span class='tline' id='l291' data-llen='6768:6791'>為主人而以宰夫為主人為臣不亢君之義然則天子</span><br/>
<span class='tline' id='l292' data-llen='6791:6814'>之凡燕禮無不别有獻主也可知據晉昭之燕齊景不</span><br/>
<span class='tline' id='l293' data-llen='6814:6837'>言立主季孫宿飲大夫公甫文伯飲敬叔亦不别立主</span><br/>
<span class='tline' id='l294' data-llen='6837:6860'>然則凡敵體者皆不别立獻主也可知惟齊景之燕魯</span><br/>
<span class='tline' id='l295' data-llen='6860:6887'><a onclick="displayPageImage('KR1d0039', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6887:6910'>昭使宰獻以其出奔故卑之也此經不言主人為誰燕</span><br/>
<span class='tline' id='l297' data-llen='6910:6933'>義云宰夫為獻主蓋補其闕也聘禮記云燕則宰夫獻</span><br/>
<span class='tline' id='l298' data-llen='6933:6956'>是燕外臣亦立主矣乃此記又云若與四方之賓燕則</span><br/>
<span class='tline' id='l299' data-llen='6956:6979'>公迎之於大門内揖讓升又君自為主何也意者送迎</span><br/>
<span class='tline' id='l300' data-llen='6979:6993'>則君為主惟獻則宰夫為主乎</span><br/>
<span class='tline' id='l301' data-llen='6993:7016'>燕禮卿大夫皆與而賓唯大夫一人故記云與卿燕大</span><br/>
<span class='tline' id='l302' data-llen='7016:7039'>夫為賓與大夫燕亦大夫為賓而燕義曰不以公卿為</span><br/>
<span class='tline' id='l303' data-llen='7039:7062'>賓而以大夫為賓為疑也明嫌之義也則専就此篇君</span><br/>
<span class='tline' id='l304' data-llen='7062:7089'><a onclick="displayPageImage('KR1d0039', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='7089:7121'>燕其臣者言觀記云與四方之賓燕<span class='krp-note'>聘使/命卿</span>其介為賓<span class='krp-note'>大/夫</span></span><br/>
<span class='tline' id='l306' data-llen='7121:7148'><span class='krp-note'>為上/介</span>賓為茍敬此燕外臣也而賓惟大夫豈亦所以明</span><br/>
<span class='tline' id='l307' data-llen='7148:7171'>嫌乎又季孫宿飲大夫酒以臧紇為客公父文伯飲敬</span><br/>
<span class='tline' id='l308' data-llen='7171:7194'>叔酒以路睹父為客此卿大夫私燕也而賓亦以大夫</span><br/>
<span class='tline' id='l309' data-llen='7194:7217'>豈亦有嫌可明乎要知古人之燕不即以所燕者為賓</span><br/>
<span class='tline' id='l310' data-llen='7217:7240'>而必别立一人者燕有安養之義賓主酬酢實惟敬勝</span><br/>
<span class='tline' id='l311' data-llen='7240:7263'>即以為賓慮非所以安之也此通上下燕禮皆然惟君</span><br/>
<span class='tline' id='l312' data-llen='7263:7274'>燕己臣則兼取明嫌耳</span><br/>
<span class='tline' id='l313' data-llen='7274:7301'><a onclick="displayPageImage('KR1d0039', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7301:7324'>鄉飲酒為士大夫之禮此燕則諸侯之禮何以升歌笙</span><br/>
<span class='tline' id='l315' data-llen='7324:7347'>入間歌合樂無少别異且經既詳笙歌矣何記于升歌</span><br/>
<span class='tline' id='l316' data-llen='7347:7370'>鹿鳴下管新宫笙入三成遂合鄉樂更有其文嘗考之</span><br/>
<span class='tline' id='l317' data-llen='7370:7403'>郊特牲曰歌者在上<span class='krp-note'>指升/歌</span>匏竹在下<span class='krp-note'>匏指笙/竹指管</span>文承賓入</span><br/>
<span class='tline' id='l318' data-llen='7403:7426'>大門其賓指他國之賓知記言有管有笙指燕他國之</span><br/>
<span class='tline' id='l319' data-llen='7426:7449'>臣也經指燕己臣己臣在邇燕以示慈惠畧君臣而講</span><br/>
<span class='tline' id='l320' data-llen='7449:7472'>賓主猶之鄉飲酒也故樂不嫌同外臣則情意疎矣故</span><br/>
<span class='tline' id='l321' data-llen='7472:7495'>有下管無間歌且又有房中之樂若然因知記云若以</span><br/>
<span class='tline' id='l322' data-llen='7495:7522'><a onclick="displayPageImage('KR1d0039', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7522:7545'>樂納賓及庭而奏肆夏雖通指内外賓而内賓或不用</span><br/>
<span class='tline' id='l324' data-llen='7545:7568'>也然此及庭而奏與郊特牲入大門而奏不同者容此</span><br/>
<span class='tline' id='l325' data-llen='7568:7591'>指燕臣彼指兩君之好與仲尼燕居曰兩君相見揖讓</span><br/>
<span class='tline' id='l326' data-llen='7591:7612'>而入門入門而縣興此言大饗也亦可以通之矣</span><br/>
<span class='tline' id='l327' data-llen='7612:7621'>　　大射儀第七</span><br/>
<span class='tline' id='l328' data-llen='7621:7644'>射義曰諸侯之射也必先行燕禮故大射未射之先與</span><br/>
<span class='tline' id='l329' data-llen='7644:7667'>既射之後其儀節與燕禮畧同惟樂人設縣及歌工用</span><br/>
<span class='tline' id='l330' data-llen='7667:7690'>六人為異所以然者燕主于飲酒為歡其禮畧射以觀</span><br/>
<span class='tline' id='l331' data-llen='7690:7717'><a onclick="displayPageImage('KR1d0039', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7717:7740'>徳諸侯大射將即此選公卿大夫士之徳行以為進退</span><br/>
<span class='tline' id='l333' data-llen='7740:7763'>故其禮隆惟然故燕禮納賓有不用樂而大射納賓無</span><br/>
<span class='tline' id='l334' data-llen='7763:7786'>不用樂也升歌鹿鳴亦及四牡皇華故曰三終經不言</span><br/>
<span class='tline' id='l335' data-llen='7786:7809'>文畧也觀鄉飲義言升歌三終可見管新宫亦在下此</span><br/>
<span class='tline' id='l336' data-llen='7809:7832'>不言具燕禮互見也此新宫曰三終則燕禮新宫亦三</span><br/>
<span class='tline' id='l337' data-llen='7832:7837'>終可見</span><br/>
<span class='tline' id='l338' data-llen='7837:7860'>射時畫物于堂上若丹若墨射者立于物以射不得稍</span><br/>
<span class='tline' id='l339' data-llen='7860:7883'>踰蓋射者之軌範也推此而言人之為人無在而無物</span><br/>
<span class='tline' id='l340' data-llen='7883:7910'><a onclick="displayPageImage('KR1d0039', 'WYG', '001-19b' );" name="001-19b" class="pb">[001-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7910:7933'>故詩曰天生烝民有物有則孟子曰萬物皆備於我皆</span><br/>
<span class='tline' id='l342' data-llen='7933:7956'>是物也孔子曰仁人不過乎物孝子不過乎物不過乎</span><br/>
<span class='tline' id='l343' data-llen='7956:7979'>物之為格物易曰盈天地之間者惟萬物萬物云者物</span><br/>
<span class='tline' id='l344' data-llen='7979:8002'>物必有物故還命之為物也聖人不過乎物即是盡其</span><br/>
<span class='tline' id='l345' data-llen='8002:8016'>性因物付物即是盡人物之性</span><br/>
<span class='tline' id='l346' data-llen='8016:8024'>　　聘禮第八</span><br/>
<span class='tline' id='l347' data-llen='8024:8047'>主國之擯其爵一視聘賓賓卿也則卿為上擯接之上</span><br/>
<span class='tline' id='l348' data-llen='8047:8070'>介大夫也則大夫為承擯接之衆介士也則士為紹擯</span><br/>
<span class='tline' id='l349' data-llen='8070:8097'><a onclick="displayPageImage('KR1d0039', 'WYG', '001-20a' );" name="001-20a" class="pb">[001-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8097:8120'>接之承者承乎上也紹者繼乎承也諸擯雖羣列及贊</span><br/>
<span class='tline' id='l351' data-llen='8120:8149'>君行事<span class='krp-note'>如出請入/告之類</span>惟上擯一人猶之諸介咸在而致聘</span><br/>
<span class='tline' id='l352' data-llen='8149:8173'>者惟賓一人也聘義曰介紹而𫝊命此専指介言無與</span><br/>
<span class='tline' id='l353' data-llen='8173:8196'>擯事鄭註于此禮擯者出請事援以為説且引司儀旅</span><br/>
<span class='tline' id='l354' data-llen='8196:8220'>擯詳言立次與其步數見此禮無序立遞𫝊之事則又</span><br/>
<span class='tline' id='l355' data-llen='8220:8245'>曰此旅擯耳不𫝊命天子諸侯朝覲乃命介紹𫝊命耳</span><br/>
<span class='tline' id='l356' data-llen='8245:8269'>不思介紹𫝊命之言見於聘義則當就聘禮通其説尤</span><br/>
<span class='tline' id='l357' data-llen='8269:8292'>當就諸介求其解當主君迎賓于大門内時介隨賓入</span><br/>
<span class='tline' id='l358' data-llen='8292:8319'><a onclick="displayPageImage('KR1d0039', 'WYG', '001-20b' );" name="001-20b" class="pb">[001-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8319:8342'>及廟門賓入門左介皆入門左賓乃升堂致命致命惟</span><br/>
<span class='tline' id='l360' data-llen='8342:8366'>賓而介必相繼而入立于門左此之謂介紹而𫝊命也</span><br/>
<span class='tline' id='l361' data-llen='8366:8395'>節次瞭然何嘗有旅擯之事如鄭説則介當為擯<span class='krp-note'>指介/紹𫝊</span></span><br/>
<span class='tline' id='l362' data-llen='8395:8413'><span class='krp-note'>命/</span>而聘義兼言覲禮矣豈不謬哉</span><br/>
<span class='tline' id='l363' data-llen='8413:8436'>聘君用圭聘夫人用璋禮器曰圭璋特謂用圭璋以聘</span><br/>
<span class='tline' id='l364' data-llen='8436:8459'>皆特達無所承藉其時賓襲衣執圭入授主君主君亦</span><br/>
<span class='tline' id='l365' data-llen='8459:8482'>襲衣而受故記曰無藉者襲既聘而享則束帛加璧如</span><br/>
<span class='tline' id='l366' data-llen='8482:8505'>物有承藉然其時賓裼衣奉之以入主君亦裼衣而受</span><br/>
<span class='tline' id='l367' data-llen='8505:8532'><a onclick="displayPageImage('KR1d0039', 'WYG', '001-21a' );" name="001-21a" class="pb">[001-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8532:8555'>故曲禮有云有藉者則裼所以然者玉藻曰裘之裼也</span><br/>
<span class='tline' id='l369' data-llen='8555:8578'>見美也服之襲也充美也又曰禮不盛服不充聘禮盛</span><br/>
<span class='tline' id='l370' data-llen='8578:8601'>故襲而充美以為敬享禮殺故裼而見美以為敬也註</span><br/>
<span class='tline' id='l371' data-llen='8601:8620'>疏説非陳用之陸農師楊信齋三家辨明確</span><br/>
<span class='tline' id='l372' data-llen='8620:8643'>按裼有與袒連言者見于詩見于孟子大都皆傲慢不</span><br/>
<span class='tline' id='l373' data-llen='8643:8666'>恭之狀有與襲對言者見于曾子子游之弔見于此禮</span><br/>
<span class='tline' id='l374' data-llen='8666:8689'>之聘享而最詳于玉藻之篇大都皆行禮時文質相變</span><br/>
<span class='tline' id='l375' data-llen='8689:8712'>之宜二者不得相混鄭注聘禮云裼者免上衣見裼衣</span><br/>
<span class='tline' id='l376' data-llen='8712:8739'><a onclick="displayPageImage('KR1d0039', 'WYG', '001-21b' );" name="001-21b" class="pb">[001-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8739:8762'>凡襢裼者左注玉藻云裼衣之上復有衣袒而有衣曰</span><br/>
<span class='tline' id='l378' data-llen='8762:8785'>裼賈疏云冬時襯身襌衫又有襦袴襦袴上有裘裘上</span><br/>
<span class='tline' id='l379' data-llen='8785:8808'>有裼衣裼衣上又有上服皮弁祭服之等裼者袒衿前</span><br/>
<span class='tline' id='l380' data-llen='8808:8831'>上服見裼衣也襲者掩之孔疏云近體有袍襗之屬其</span><br/>
<span class='tline' id='l381' data-llen='8831:8854'>外有裘裘上有裼衣裼衣上有襲衣襲衣上有常著之</span><br/>
<span class='tline' id='l382' data-llen='8854:8877'>服則皮弁之屬也掩而不開謂之襲開皮弁及中衣左</span><br/>
<span class='tline' id='l383' data-llen='8877:8900'>袒出其裼衣謂之裼皆不免與袒裼混愚考玉藻言諸</span><br/>
<span class='tline' id='l384' data-llen='8900:8923'>裘皆言衣以裼之知裘外之衣謂之裼衣也又言裘之</span><br/>
<span class='tline' id='l385' data-llen='8923:8950'><a onclick="displayPageImage('KR1d0039', 'WYG', '001-22a' );" name="001-22a" class="pb">[001-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8950:8973'>裼也見美也君在則裼盡飾也則裼衣即禮服矣即此</span><br/>
<span class='tline' id='l387' data-llen='8973:8996'>禮既聘而享賓主皆裼以將事謂裼衣非禮服可乎推</span><br/>
<span class='tline' id='l388' data-llen='8996:9019'>此則凡裘外之裼衣皆禮服矣其謂之裼者何説文裼</span><br/>
<span class='tline' id='l389' data-llen='9019:9042'>从衣从易裘因事變衣因裘易也又裼有袒義古人禮</span><br/>
<span class='tline' id='l390' data-llen='9042:9065'>服皆直領無衿裘上衣裼衣胸前裘色自然㣲露如袒</span><br/>
<span class='tline' id='l391' data-llen='9065:9088'>者然是之謂見美是之謂盡飾故曰裼襲者何玉藻云</span><br/>
<span class='tline' id='l392' data-llen='9088:9111'>服之襲也充美也夫于裼曰裘之裼裼在裘外也于襲</span><br/>
<span class='tline' id='l393' data-llen='9111:9134'>曰服之襲襲在裼外也裼見美盡飾而加衣以掩之使</span><br/>
<span class='tline' id='l394' data-llen='9134:9161'><a onclick="displayPageImage('KR1d0039', 'WYG', '001-22b' );" name="001-22b" class="pb">[001-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='9161:9184'>美充于内而不外見故曰襲然經不詳襲衣之制説文</span><br/>
<span class='tline' id='l396' data-llen='9184:9207'>襲左衽袍古惟大小斂衣皆左衽生人左衽聖人所不</span><br/>
<span class='tline' id='l397' data-llen='9207:9230'>許反復思之疑即深衣也古人禮服無衽惟深衣有左</span><br/>
<span class='tline' id='l398' data-llen='9230:9262'>右衽當兩旁<span class='krp-note'>左衽在内無嫌/深衣云衽當旁</span>且衣裳相連全體深邃服</span><br/>
<span class='tline' id='l399' data-llen='9262:9285'>之以掩蓋裼衣則美不外著深衣篇曰可以為文可以</span><br/>
<span class='tline' id='l400' data-llen='9285:9308'>為武可以治擯相可以治軍旅聘文事也擯相類也禮</span><br/>
<span class='tline' id='l401' data-llen='9308:9331'>盛而服之以襲不亦可乎吾為約言之曰裘上有裼衣</span><br/>
<span class='tline' id='l402' data-llen='9331:9353'>不加深衣曰裼加深衣曰襲裼襲之解如是而已矣</span><br/>
<span class='tline' id='l403' data-llen='9353:9380'><a onclick="displayPageImage('KR1d0039', 'WYG', '001-23a' );" name="001-23a" class="pb">[001-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9380:9403'>古人之屋從堂棟後第一楣隔斷前為堂後中為室左</span><br/>
<span class='tline' id='l405' data-llen='9403:9426'>右為房鄭氏謂天子諸侯有左右房大夫士有左房無</span><br/>
<span class='tline' id='l406' data-llen='9426:9449'>右房後儒多從其説余于鄉飲酒謂大夫士若無右房</span><br/>
<span class='tline' id='l407' data-llen='9449:9472'>則賓坐西北已逼西序不容衆賓之席以為必有西房</span><br/>
<span class='tline' id='l408' data-llen='9472:9495'>兹于聘禮還玉賓升自西階受圭退負右房而立則明</span><br/>
<span class='tline' id='l409' data-llen='9495:9518'>言有右房矣據此經云卿館于大夫大夫館于士士館</span><br/>
<span class='tline' id='l410' data-llen='9518:9541'>于工商而曾子問有言卿大夫士之家曰私館公館與</span><br/>
<span class='tline' id='l411' data-llen='9541:9564'>公所為曰公館賈疏因謂此負右房或不在大夫廟而</span><br/>
<span class='tline' id='l412' data-llen='9564:9591'><a onclick="displayPageImage('KR1d0039', 'WYG', '001-23b' );" name="001-23b" class="pb">[001-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9591:9614'>于正客館故有右房意若以舍于大夫則不當有右房</span><br/>
<span class='tline' id='l414' data-llen='9614:9637'>也予謂古者諸侯之邦交不一所以待客者當必非一</span><br/>
<span class='tline' id='l415' data-llen='9637:9660'>處而古者上下之等威甚辨所以待國君與待外臣者</span><br/>
<span class='tline' id='l416' data-llen='9660:9683'>當必不從同即令舍聘賓于公館亦必大夫之館而非</span><br/>
<span class='tline' id='l417' data-llen='9683:9706'>諸侯之館也在此經明言館于大夫乃因有右房而指</span><br/>
<span class='tline' id='l418' data-llen='9706:9729'>之為諸侯之公館可乎且賓之去也釋皮帛于館堂賓</span><br/>
<span class='tline' id='l419' data-llen='9729:9761'>不致主人不拜果公館而有主人乎<span class='krp-note'>若公館當稱館/人不得稱主人</span>蓋</span><br/>
<span class='tline' id='l420' data-llen='9761:9784'>宫室之制如天子之堂九尺諸侯七尺大夫五尺士三</span><br/>
<span class='tline' id='l421' data-llen='9784:9811'><a onclick="displayPageImage('KR1d0039', 'WYG', '001-24a' );" name="001-24a" class="pb">[001-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9811:9834'>尺天子諸侯臺門此則尊卑之差也若夫右房無之不</span><br/>
<span class='tline' id='l423' data-llen='9834:9857'>為卑有之不為僭而且有之則于言禮合無之則于言</span><br/>
<span class='tline' id='l424' data-llen='9857:9880'>禮疎謂之為有于禮何礙而必斤斤焉持之以為不可</span><br/>
<span class='tline' id='l425' data-llen='9880:9903'>言有也且使果必天子諸侯而後可有右房也果大夫</span><br/>
<span class='tline' id='l426' data-llen='9903:9923'>士而必無右房也徧考禮經何無一言及之乎</span><br/>
<span class='tline' id='l427' data-llen='9923:9946'>聘義云主國待客出入三積説者謂饋之牢禮米禾薪</span><br/>
<span class='tline' id='l428' data-llen='9946:9969'>芻之屬曰積考聘禮賓初至館宰夫致飱是一積也聘</span><br/>
<span class='tline' id='l429' data-llen='9969:9992'>之日使卿致饔餼是二積也此所以供其在館之資也</span><br/>
<span class='tline' id='l430' data-llen='9992:10019'><a onclick="displayPageImage('KR1d0039', 'WYG', '001-24b' );" name="001-24b" class="pb">[001-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='10019:10042'>臨行當更有饋遺以供其在道之需是三積也故曰出</span><br/>
<span class='tline' id='l432' data-llen='10042:10065'>入三積注疏見聘禮不言積因謂出入三積專指待上</span><br/>
<span class='tline' id='l433' data-llen='10065:10088'>公之臣儀禮是待侯伯之臣故無積然則致飱之禮飪</span><br/>
<span class='tline' id='l434' data-llen='10088:10111'>腥凡二牢米禾皆二十車而薪芻倍之歸饔餼之禮飪</span><br/>
<span class='tline' id='l435' data-llen='10111:10142'>腥餼凡五牢米禾皆三十車而薪芻倍之<span class='krp-note'>此饋賓者上/介衆介别具</span></span><br/>
<span class='tline' id='l436' data-llen='10142:10165'>獨非積也耶詳觀飱饔之具繁多充塞方疑用財之過</span><br/>
<span class='tline' id='l437' data-llen='10165:10188'>厚若更有三積恐授者難繼而受者亦無所用之矣蓋</span><br/>
<span class='tline' id='l438' data-llen='10188:10211'>分言之曰飱曰饔合言之則曰積聘禮著入後二積而</span><br/>
<span class='tline' id='l439' data-llen='10211:10238'><a onclick="displayPageImage('KR1d0039', 'WYG', '001-25a' );" name="001-25a" class="pb">[001-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='10238:10261'>出時一積不見故聘義總言出入三積以見之讀者善</span><br/>
<span class='tline' id='l441' data-llen='10261:10267'>㑹焉可也</span><br/>
<span class='tline' id='l442' data-llen='10267:10278'>　　公食大夫禮第九</span><br/>
<span class='tline' id='l443' data-llen='10278:10301'>食禮主于食飯而無賓主之酬酢其食飯也亦止賓一</span><br/>
<span class='tline' id='l444' data-llen='10301:10324'>人而主君不與共食故其禮視燕饗為輕然而鼎俎具</span><br/>
<span class='tline' id='l445' data-llen='10324:10347'>陳庶羞畢備其侑勸則皮幣咸有其執事則大夫士皆</span><br/>
<span class='tline' id='l446' data-llen='10347:10370'>在其食既也則卷牲俎以歸賓是其禮又與燕饗而竝</span><br/>
<span class='tline' id='l447' data-llen='10370:10393'>重蓋待賓之禮燕主於飲饗主於恭而食主於飯禮之</span><br/>
<span class='tline' id='l448' data-llen='10393:10420'><a onclick="displayPageImage('KR1d0039', 'WYG', '001-25b' );" name="001-25b" class="pb">[001-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10420:10443'>以盡變為敬者此也此禮前言六豆六簋七俎四鉶庶</span><br/>
<span class='tline' id='l450' data-llen='10443:10466'>羞十六後復言上大夫八豆八簋九俎六鉶庶羞二十</span><br/>
<span class='tline' id='l451' data-llen='10466:10489'>知前為下大夫也此禮公親設者醬湆飯梁而牲不親</span><br/>
<span class='tline' id='l452' data-llen='10489:10512'>割樂舞不具樂記言食三老五更也天子袒而割牲執</span><br/>
<span class='tline' id='l453' data-llen='10512:10535'>醬而饋執爵而酳冕而總干然則食禮通乎上下而行</span><br/>
<span class='tline' id='l454' data-llen='10535:10558'>禮之隆殺與儀物之多寡則視乎食之之人與所食之</span><br/>
<span class='tline' id='l455' data-llen='10558:10566'>人以為之節也</span><br/>
<span class='tline' id='l456' data-llen='10566:10589'>爾雅云室有東西廂曰廟無東西廂有室曰寢考之儀</span><br/>
<span class='tline' id='l457' data-llen='10589:10616'><a onclick="displayPageImage('KR1d0039', 'WYG', '001-26a' );" name="001-26a" class="pb">[001-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10616:10639'>禮惟公食大夫賓升將飯公揖退于箱及侑幣後卒食</span><br/>
<span class='tline' id='l459' data-llen='10639:10662'>公揖退于箱鄭註云箱東夾之前俟事之處郭璞爾雅</span><br/>
<span class='tline' id='l460' data-llen='10662:10689'>註乃云夾室前堂夫古人屋制堂之東西有序<span class='krp-note'>牆/也</span>序外</span><br/>
<span class='tline' id='l461' data-llen='10689:10718'>之屋<span class='krp-note'>東序東/西序西</span>後為室即東西夾室也前為堂即東堂西</span><br/>
<span class='tline' id='l462' data-llen='10718:10741'>堂也今以夾室前堂為箱必凡寢無夾室前堂而後可</span><br/>
<span class='tline' id='l463' data-llen='10741:10764'>考燕禮小臣師立於東堂下士喪禮小斂奠饌于東堂</span><br/>
<span class='tline' id='l464' data-llen='10764:10787'>下棜亦設焉二禮皆行於寢是諸侯及士其寢皆有夾</span><br/>
<span class='tline' id='l465' data-llen='10787:10810'>室前堂矣然則廟寢奚别乎因思鄭註東夾之前乃指</span><br/>
<span class='tline' id='l466' data-llen='10810:10837'><a onclick="displayPageImage('KR1d0039', 'WYG', '001-26b' );" name="001-26b" class="pb">[001-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10837:10860'>東堂下之南非謂夾室前堂也蓋東西序外之屋分言</span><br/>
<span class='tline' id='l468' data-llen='10860:10883'>之則前堂後室統言之皆夾也所以名為夾者以夾輔</span><br/>
<span class='tline' id='l469' data-llen='10883:10906'>乎中堂也賈疏云其夾皆在序外此為得之東西堂下</span><br/>
<span class='tline' id='l470' data-llen='10906:10929'>之南别有小屋以為待事之處形制如箱故曰箱東西</span><br/>
<span class='tline' id='l471' data-llen='10929:10957'>相鄉若今之軒而廣不及庭之半<span class='krp-note'>就南/北言</span>此惟廟有之故</span><br/>
<span class='tline' id='l472' data-llen='10957:10980'>爾雅云然郭氏不㑹鄭註以東西堂為箱既不思東西</span><br/>
<span class='tline' id='l473' data-llen='10980:11002'>堂寢廟俱有且不知既名東西堂不得更名為箱也</span><br/>
<span class='tline' id='l474' data-llen='11002:11010'>　儀禮商卷一</span><br/>
</p>
<p><br/>
</p>
  </div>
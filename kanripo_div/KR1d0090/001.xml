<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0090', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:209'>　泰泉鄉禮卷一　　　　　明　黄佐　撰</span><br/>
<span class='tline' id='l10' data-llen='209:217'>　　鄉禮綱領</span><br/>
<span class='tline' id='l11' data-llen='217:240'>凡鄉禮綱領在士大夫表率宗族鄉人申明四禮而力</span><br/>
<span class='tline' id='l12' data-llen='240:263'>行之以賛成有司教化其本原有三一曰立教二曰明</span><br/>
<span class='tline' id='l13' data-llen='263:270'>倫三曰敬身</span><br/>
<span class='tline' id='l14' data-llen='270:293'>　鄉士大夫㑹同志者擇月吉齋戒具衣冠相率以正</span><br/>
<span class='tline' id='l15' data-llen='293:316'>　本三事相砥勵申明四禮條件誓于神明在城誓于</span><br/>
<span class='tline' id='l16' data-llen='316:342'><a onclick="displayPageImage('KR1d0090', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='342:354'>　城隍在鄉則里社可也</span><br/>
<span class='tline' id='l18' data-llen='354:365'>立教以家達鄉其目三</span><br/>
<span class='tline' id='l19' data-llen='365:388'>　一曰小學之教　凡小兒八嵗以上出就外傅従學</span><br/>
<span class='tline' id='l20' data-llen='388:411'>　　鄉校或延師家塾教以正容體齊顔色順辭令務</span><br/>
<span class='tline' id='l21' data-llen='411:434'>　　在朴厚醇謹事事循規蹈矩必先孝弟内事父母</span><br/>
<span class='tline' id='l22' data-llen='434:457'>　　外事師長侍立終日不命之坐不敢坐平居雖甚</span><br/>
<span class='tline' id='l23' data-llen='457:480'>　　熱在父母長者之側不得去巾襪縛絝衣服惟謹</span><br/>
<span class='tline' id='l24' data-llen='480:503'>　　行歩出入毋得入茶酒店肆市井里巷之語鄭衛</span><br/>
<span class='tline' id='l25' data-llen='503:529'><a onclick="displayPageImage('KR1d0090', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='529:552'>　　之音毋經扵耳不正之書非禮之色毋經扵目其</span><br/>
<span class='tline' id='l27' data-llen='552:566'>　　或有納扵邪者罰其父兄</span><br/>
<span class='tline' id='l28' data-llen='566:589'>　二曰大學之教　凡子弟十有五嵗以上者入庠序</span><br/>
<span class='tline' id='l29' data-llen='589:612'>　　肄業教以言行相顧収其放心以學顔子之所學</span><br/>
<span class='tline' id='l30' data-llen='612:635'>　　言温而氣和扵怒時遽忘其怒而觀理之是非則</span><br/>
<span class='tline' id='l31' data-llen='635:658'>　　怒漸可以至於不遷過而能悔又不憚改則過漸</span><br/>
<span class='tline' id='l32' data-llen='658:681'>　　可以至扵不貳雖質魯未通文字者亦以是教之</span><br/>
<span class='tline' id='l33' data-llen='681:704'>　　使日漸脱去凡近以逰髙明近世淺薄以謔浪笑</span><br/>
<span class='tline' id='l34' data-llen='704:730'><a onclick="displayPageImage('KR1d0090', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='730:753'>　　傲漫無圭角而相歡狎者為好人以輕俊獧躁詩</span><br/>
<span class='tline' id='l36' data-llen='753:776'>　　酒豪放妄自髙大者為豪傑以讀書數千卷髙才</span><br/>
<span class='tline' id='l37' data-llen='776:799'>　　能文章凌忽尊長眼空古今者為大才以縦談名</span><br/>
<span class='tline' id='l38' data-llen='799:822'>　　理未及躬行誚罵程朱自立門户者為道學茲四</span><br/>
<span class='tline' id='l39' data-llen='822:845'>　　等始以要名終不足齒縦能售其奸以得志竟成</span><br/>
<span class='tline' id='l40' data-llen='845:868'>　　何等人物吾黨所宜切戒其有子弟庸鄙私縦家</span><br/>
<span class='tline' id='l41' data-llen='868:891'>　　人挟勢為虐取利肥家者衆共罰之事發到官毋</span><br/>
<span class='tline' id='l42' data-llen='891:898'>　　得營救</span><br/>
<span class='tline' id='l43' data-llen='898:924'><a onclick="displayPageImage('KR1d0090', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='924:947'>　三曰鄉里之教　凡士大夫居鄉宜依古禮尊者為</span><br/>
<span class='tline' id='l45' data-llen='947:970'>　　父師長者為少師與閭里之人相約而告諭之曰</span><br/>
<span class='tline' id='l46' data-llen='970:993'>　　凡我鄉人父慈子孝兄友弟恭夫和婦順毋以妾</span><br/>
<span class='tline' id='l47' data-llen='993:1016'>　　為妻毋以下犯上毋以強凌弱毋以富欺貧毋以</span><br/>
<span class='tline' id='l48' data-llen='1016:1039'>　　小忿而害大義毋以新怨而傷舊恩善相勸勉惡</span><br/>
<span class='tline' id='l49' data-llen='1039:1062'>　　相規戒患難相恤婚喪相助出入相友疾病相扶</span><br/>
<span class='tline' id='l50' data-llen='1062:1085'>　　持小心以奉官法勤謹以辦糧役毋學賭博毋好</span><br/>
<span class='tline' id='l51' data-llen='1085:1108'>　　争訟毋藏奸惡毋幸人災毋揚人短毋責人不備</span><br/>
<span class='tline' id='l52' data-llen='1108:1134'><a onclick="displayPageImage('KR1d0090', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1134:1157'>　　事従儉朴毋奢靡以敗俗母論財而失婚期毋居</span><br/>
<span class='tline' id='l54' data-llen='1157:1180'>　　喪而設酒肉毋溺風水而久停柩毋信妖巫作佛</span><br/>
<span class='tline' id='l55' data-llen='1180:1203'>　　事而忍心火化仍各用心修立社學教子弟以孝</span><br/>
<span class='tline' id='l56' data-llen='1203:1226'>　　弟忠信之行使毋流扵惡所有鄉約四禮條件各</span><br/>
<span class='tline' id='l57' data-llen='1226:1247'>　　宜遵守其有阻撓不行者許教讀呈官問究</span><br/>
<span class='tline' id='l58' data-llen='1247:1258'>明倫以親及疎其目五</span><br/>
<span class='tline' id='l59' data-llen='1258:1281'>　一曰崇孝敬　凡居家務盡孝養必薄扵自奉而厚</span><br/>
<span class='tline' id='l60' data-llen='1281:1304'>　　扵事親又推事親之心以厚扵追逺家必有廟廟</span><br/>
<span class='tline' id='l61' data-llen='1304:1330'><a onclick="displayPageImage('KR1d0090', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1330:1353'>　　必有主月朔必薦新時祭用仲月冬至祭始祖立</span><br/>
<span class='tline' id='l63' data-llen='1353:1376'>　　春祭先祖季秋祭禰忌日遷主祭扵正寢或隨俗</span><br/>
<span class='tline' id='l64' data-llen='1376:1399'>　　扵春秋仲月望日兼祭祖禰事死之禮必厚扵事</span><br/>
<span class='tline' id='l65' data-llen='1399:1422'>　　生者廟主之制同堂異室則左昭右穆同堂不異</span><br/>
<span class='tline' id='l66' data-llen='1422:1445'>　　室者依家禮以右為上其有嗣續不明隂育異姓</span><br/>
<span class='tline' id='l67' data-llen='1445:1454'>　　者衆共罰之</span><br/>
<span class='tline' id='l68' data-llen='1454:1477'>　二曰存忠愛　凡士大夫居鄉雖致仕必明吉月朝</span><br/>
<span class='tline' id='l69' data-llen='1477:1500'>　　服而朝之義正旦冬至等節相率盛服向北行慶</span><br/>
<span class='tline' id='l70' data-llen='1500:1526'><a onclick="displayPageImage('KR1d0090', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1526:1549'>　　賀禮如儀其有議朝廷利害得失及居是邦而非</span><br/>
<span class='tline' id='l72' data-llen='1549:1559'>　　其大夫者必罰</span><br/>
<span class='tline' id='l73' data-llen='1559:1582'>　三曰廣親睦　凡創家者必立宗法大宗一統小宗</span><br/>
<span class='tline' id='l74' data-llen='1582:1605'>　　四别子為祖以嫡承嫡百代不絶是曰大宗大宗</span><br/>
<span class='tline' id='l75' data-llen='1605:1628'>　　之庶子皆為小宗小宗有四五世則遷己身庶也</span><br/>
<span class='tline' id='l76' data-llen='1628:1651'>　　宗禰宗己父庶也宗祖宗己祖庶也宗曾祖宗己</span><br/>
<span class='tline' id='l77' data-llen='1651:1674'>　　曽祖庶也宗髙祖宗己髙祖庶也則遷而惟宗大</span><br/>
<span class='tline' id='l78' data-llen='1674:1697'>　　宗大宗絶則族人以支子後之凡祭主扵宗子其</span><br/>
<span class='tline' id='l79' data-llen='1697:1723'><a onclick="displayPageImage('KR1d0090', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1723:1746'>　　餘庶子雖貴且富皆不敢祭惟以上牲祭扵宗子</span><br/>
<span class='tline' id='l81' data-llen='1746:1769'>　　之家宗子死族中雖無服者亦齊衰三月祭畢而</span><br/>
<span class='tline' id='l82' data-llen='1769:1792'>　　合族以食朞而齊衰者一年四㑹食大功以下世</span><br/>
<span class='tline' id='l83' data-llen='1792:1815'>　　降一等異居者必同財有餘則歸之宗不足則資</span><br/>
<span class='tline' id='l84' data-llen='1815:1838'>　　之宗族大事繁則立司貨司書各一人宗子愚幼</span><br/>
<span class='tline' id='l85' data-llen='1838:1861'>　　則立家相以攝之各修族譜以敦親睦或有骨肉</span><br/>
<span class='tline' id='l86' data-llen='1861:1883'>　　争訟者衆共罰之若肯同居共爨者衆相褒勸</span><br/>
<span class='tline' id='l87' data-llen='1883:1906'>　四曰正内則　凡禮必謹夫婦男女必有别妻妾必</span><br/>
<span class='tline' id='l88' data-llen='1906:1932'><a onclick="displayPageImage('KR1d0090', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1932:1955'>　　有序宫室必辨外内男子毋得晝寢扵内婦女毋</span><br/>
<span class='tline' id='l90' data-llen='1955:1978'>　　得踰閾雖奴婢亦必動遵禮度其有貞節婦女衆</span><br/>
<span class='tline' id='l91' data-llen='1978:1996'>　　共歌揚以為閨門之勸以聞于有司</span><br/>
<span class='tline' id='l92' data-llen='1996:2019'>　五曰篤交誼　凡徳業相勸過失相規禮俗相交患</span><br/>
<span class='tline' id='l93' data-llen='2019:2030'>　　難相恤詳見鄉約</span><br/>
<span class='tline' id='l94' data-llen='2030:2041'>敬身以中制外其目四</span><br/>
<span class='tline' id='l95' data-llen='2041:2064'>　一曰篤敬以操行　凡讀書講學必以治心養性為</span><br/>
<span class='tline' id='l96' data-llen='2064:2087'>　　本寡嗜欲薄滋味正其衣冠攝其威儀以為民望</span><br/>
<span class='tline' id='l97' data-llen='2087:2113'><a onclick="displayPageImage('KR1d0090', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2113:2136'>　　聴琴賦詩之外聲伎演戲博奕竒玩之類及世利</span><br/>
<span class='tline' id='l99' data-llen='2136:2157'>　　紛華一切屏絶其有非僻傲惰者衆共罰之</span><br/>
<span class='tline' id='l100' data-llen='2157:2180'>　二曰忠信以慎言　凡出言必主忠信毋得夸誑相</span><br/>
<span class='tline' id='l101' data-llen='2180:2203'>　　約共行四禮條件有始従終背隂為陽掩與凡不</span><br/>
<span class='tline' id='l102' data-llen='2203:2215'>　　能踐言者衆共罰之</span><br/>
<span class='tline' id='l103' data-llen='2215:2238'>　三曰節儉以利用　凡一年之用置簿開算糧役之</span><br/>
<span class='tline' id='l104' data-llen='2238:2261'>　　外所有若干以十分均之留三分為水旱不測之</span><br/>
<span class='tline' id='l105' data-llen='2261:2284'>　　備一分為祭祀之用六分分作十二月之用若閏</span><br/>
<span class='tline' id='l106' data-llen='2284:2310'><a onclick="displayPageImage('KR1d0090', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2310:2333'>　　則分作十三月之用取一月合用之數約為三十</span><br/>
<span class='tline' id='l108' data-llen='2333:2356'>　　分日用其一凡茶飯魚肉賔客酒漿子孫紙筆束</span><br/>
<span class='tline' id='l109' data-llen='2356:2379'>　　修及幹事奴僕等費皆取諸其間可餘而不可盡</span><br/>
<span class='tline' id='l110' data-llen='2379:2402'>　　用至七分為得中不及五分為太嗇其所餘者别</span><br/>
<span class='tline' id='l111' data-llen='2402:2426'>　　置簿収管以為冬夏裘葛修葺牆屋醫藥喪𦵏及</span><br/>
<span class='tline' id='l112' data-llen='2426:2449'>　　弔喪問疾時節饋送毋得奢侈侵過次日之用一</span><br/>
<span class='tline' id='l113' data-llen='2449:2472'>　　日侵過無時可補便有窘匱之漸宜一味節嗇免</span><br/>
<span class='tline' id='l114' data-llen='2472:2495'>　　至于求親舊出息通借以招恥辱若速客置酒當</span><br/>
<span class='tline' id='l115' data-llen='2495:2521'><a onclick="displayPageImage('KR1d0090', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2521:2544'>　　知㑹數而禮勤物薄而情厚之義酒或七行或十</span><br/>
<span class='tline' id='l117' data-llen='2544:2567'>　　行量洪者不過十二行而止果五品殽五品羮三</span><br/>
<span class='tline' id='l118' data-llen='2567:2590'>　　品割胾二品器用甆漆雖親戚上客一以為凖其</span><br/>
<span class='tline' id='l119' data-llen='2590:2613'>　　有過用多品者衆共罰之元夕上已端午中秋重</span><br/>
<span class='tline' id='l120' data-llen='2613:2636'>　　陽臘日立為六㑹相與燕逰山水以宣樂意果殽</span><br/>
<span class='tline' id='l121' data-llen='2636:2646'>　　宜視待客為殺</span><br/>
<span class='tline' id='l122' data-llen='2646:2669'>　四曰寜静以安身　凡居鄉閉户端坐自覺胸次悠</span><br/>
<span class='tline' id='l123' data-llen='2669:2692'>　　然與造物㳺故聖人主静君子慎動不得已乃可</span><br/>
<span class='tline' id='l124' data-llen='2692:2718'><a onclick="displayPageImage('KR1d0090', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2718:2741'>　　一出語所謂非公事未嘗至扵偃之室古人何等</span><br/>
<span class='tline' id='l126' data-llen='2741:2764'>　　自重若與有司往來自有常禮毋得私謁自取譏</span><br/>
<span class='tline' id='l127' data-llen='2764:2775'>　　議違者衆共罰之</span><br/>
<span class='tline' id='l128' data-llen='2775:2798'>　　　右三件本朱子小學參以陸氏家制吕氏宗法</span><br/>
<span class='tline' id='l129' data-llen='2798:2821'>　　　而損益之違者宜各相糾不悛書扵鄉約過籍</span><br/>
<span class='tline' id='l130' data-llen='2821:2829'>　　　以行罰</span><br/>
<span class='tline' id='l131' data-llen='2829:2852'>既正本原乃行四禮以人户田産厚薄别為三等田十</span><br/>
<span class='tline' id='l132' data-llen='2852:2875'>頃以上者為上户五頃至九頃者為中户一頃至四頃</span><br/>
<span class='tline' id='l133' data-llen='2875:2901'><a onclick="displayPageImage('KR1d0090', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2901:2924'>者為下户商賈之家較其所積多寡凖是為差無財産</span><br/>
<span class='tline' id='l135' data-llen='2924:2947'>者通為一等随其厚薄定為品節俾各遵守必先躬行</span><br/>
<span class='tline' id='l136' data-llen='2947:2970'>以為宗族鄉里表率又扵各鄉推擇約正約副以主之</span><br/>
<span class='tline' id='l137' data-llen='2970:2993'>毎月朔望鄉校教讀講明以示鄉約之衆衆有違犯責</span><br/>
<span class='tline' id='l138' data-llen='2993:3016'>在約正約副約正約副有過貴在教讀容情不舉者許</span><br/>
<span class='tline' id='l139' data-llen='3016:3033'>里排㑹同在學生員羣糾之有司懲之</span><br/>
<span class='tline' id='l140' data-llen='3033:3050'>四禮<span class='krp-note'>俱依文公家/禮此乃條件</span></span><br/>
<span class='tline' id='l141' data-llen='3050:3062'>　一曰冠<span class='krp-note'>凡四條/</span></span><br/>
<span class='tline' id='l142' data-llen='3062:3088'><a onclick="displayPageImage('KR1d0090', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3088:3111'>　　凡冠禮士大夫延有徳之賔行扵家鄉人行扵鄉</span><br/>
<span class='tline' id='l144' data-llen='3111:3134'>　　校以教讀為賔衣服之美惡酒食饗賔之豐儉以</span><br/>
<span class='tline' id='l145' data-llen='3134:3156'>　　上中下户為差等下户不可越中中不可越上</span><br/>
<span class='tline' id='l146' data-llen='3156:3179'>　　凡子弟未冠者不得以字行冠而字之毋得犯古</span><br/>
<span class='tline' id='l147' data-llen='3179:3190'>　　聖賢及先世之諱</span><br/>
<span class='tline' id='l148' data-llen='3190:3213'>　　凡月朔各鄉教讀以子弟之始冠者見有司有司</span><br/>
<span class='tline' id='l149' data-llen='3213:3223'>　　誨以成人之道</span><br/>
<span class='tline' id='l150' data-llen='3223:3246'>　　凡謝賔束帛不必如古人之數上户絹一疋中户</span><br/>
<span class='tline' id='l151' data-llen='3246:3272'><a onclick="displayPageImage('KR1d0090', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3272:3284'>　　布一疋下户帕一方</span><br/>
<span class='tline' id='l153' data-llen='3284:3297'>　二曰昏<span class='krp-note'>凡十五條/</span></span><br/>
<span class='tline' id='l154' data-llen='3297:3320'>　　凡昏禮古有問名納采納吉納徴請期親迎六節</span><br/>
<span class='tline' id='l155' data-llen='3320:3339'>　　今隨俗省畧惟行納采納徴請期親迎</span><br/>
<span class='tline' id='l156' data-llen='3339:3362'>　　凡男女婚嫁以時男子未及十六女子未及十四</span><br/>
<span class='tline' id='l157' data-llen='3362:3385'>　　成昏者謂之先時男子二十五以上女子二十以</span><br/>
<span class='tline' id='l158' data-llen='3385:3408'>　　上未成昏者謂之過時先時者夭過時者病皆不</span><br/>
<span class='tline' id='l159' data-llen='3408:3431'>　　能順隂陽交際以保合太和鄉約正及鄉校師宜</span><br/>
<span class='tline' id='l160' data-llen='3431:3457'><a onclick="displayPageImage('KR1d0090', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3457:3465'>　　時加省諭</span><br/>
<span class='tline' id='l162' data-llen='3465:3488'>　　凡納采用酒牲梹榔果品隨俗上户通訃所費銀</span><br/>
<span class='tline' id='l163' data-llen='3488:3511'>　　不過三兩中户所費不過二兩下户所費不過一</span><br/>
<span class='tline' id='l164' data-llen='3511:3516'>　　兩</span><br/>
<span class='tline' id='l165' data-llen='3516:3539'>　　凡納徴用釵幣酒牲梹榔隨俗上户通計所費銀</span><br/>
<span class='tline' id='l166' data-llen='3539:3562'>　　不過十五兩中户所費不過十兩下户所費不過</span><br/>
<span class='tline' id='l167' data-llen='3562:3585'>　　五兩近日納采納徴者止用細茶一盒納釵物其</span><br/>
<span class='tline' id='l168' data-llen='3585:3608'>　　中尤為簡便可以通行其送禮之人非隔水路者</span><br/>
<span class='tline' id='l169' data-llen='3608:3635'><a onclick="displayPageImage('KR1d0090', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3635:3652'>　　毋得多與銅錢下程惟待以酒飯</span><br/>
<span class='tline' id='l171' data-llen='3652:3675'>　　凡請期不分上中下户惟遣使通書而已禮物不</span><br/>
<span class='tline' id='l172' data-llen='3675:3680'>　　用</span><br/>
<span class='tline' id='l173' data-llen='3680:3703'>　　凡親迎不許用鼓吹雜劇送迎交餽其有隔水路</span><br/>
<span class='tline' id='l174' data-llen='3703:3726'>　　而用裝綵大船銅鼓儀仗陸路用蒲燈花筒爆仗</span><br/>
<span class='tline' id='l175' data-llen='3726:3735'>　　等項者罪之</span><br/>
<span class='tline' id='l176' data-llen='3735:3758'>　　凡納采納徴請期其書如女氏女氏復書禮也鄉</span><br/>
<span class='tline' id='l177' data-llen='3758:3781'>　　俗疊用三緘扵親迎之日貯之銀筒以往鄙俚之</span><br/>
<span class='tline' id='l178' data-llen='3781:3808'><a onclick="displayPageImage('KR1d0090', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3808:3820'>　　甚今悉依家禮改正</span><br/>
<span class='tline' id='l180' data-llen='3820:3843'>　　凡親迎鄙俗先一夕燕其子子必據尊席而坐謂</span><br/>
<span class='tline' id='l181' data-llen='3843:3866'>　　之漸老宴所宜痛革今後止依父醮子之禮命之</span><br/>
<span class='tline' id='l182' data-llen='3866:3889'>　　孤子惟告扵廟受命扵母其女家先一夕燕女聚</span><br/>
<span class='tline' id='l183' data-llen='3889:3912'>　　親戚唱鄉歌謂之歌堂今亦革去惟母醮女如禮</span><br/>
<span class='tline' id='l184' data-llen='3912:3935'>　　凡壻至奠鴈畢主人酌之酒而勞之幣此俗已久</span><br/>
<span class='tline' id='l185' data-llen='3935:3958'>　　革若壻以次日見女之父母設燕者聴或壻所居</span><br/>
<span class='tline' id='l186' data-llen='3958:3981'>　　去女家有三五日路程者許隨俗候女轎出門即</span><br/>
<span class='tline' id='l187' data-llen='3981:4008'><a onclick="displayPageImage('KR1d0090', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4008:4030'>　　見女之父母女之父母惟致幣扵壻不必設宴</span><br/>
<span class='tline' id='l189' data-llen='4030:4053'>　　凡女服首飾衣裙隨俗但不許用違禁之物上户</span><br/>
<span class='tline' id='l190' data-llen='4053:4076'>　　通計所費銀不過三十兩資裝器物之費半之中</span><br/>
<span class='tline' id='l191' data-llen='4076:4099'>　　户所費不過二十兩資裝器物之費半之下户所</span><br/>
<span class='tline' id='l192' data-llen='4099:4122'>　　費不過十兩資裝器物之費半之其僣用珠冠命</span><br/>
<span class='tline' id='l193' data-llen='4122:4145'>　　服金銀器皿者有罪上户女従者一人男僮一人</span><br/>
<span class='tline' id='l194' data-llen='4145:4161'>　　中户以下女従一人無者勿强</span><br/>
<span class='tline' id='l195' data-llen='4161:4184'>　　凡婦見舅姑用幣餘皆不用明義分也鄉俗見諸</span><br/>
<span class='tline' id='l196' data-llen='4184:4211'><a onclick="displayPageImage('KR1d0090', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4211:4234'>　　親有帛婦不見外姓别男女也鄉俗例見異姓諸</span><br/>
<span class='tline' id='l198' data-llen='4234:4257'>　　親及鄉黨無所分别今悉正之惟見同姓尊長親</span><br/>
<span class='tline' id='l199' data-llen='4257:4280'>　　迎後三日七日及遇俗節女氏使人扵壻家用米</span><br/>
<span class='tline' id='l200' data-llen='4280:4303'>　　麪㸃心上户四品每品不過二盒中户四品每品</span><br/>
<span class='tline' id='l201' data-llen='4303:4326'>　　不過一盒下户惟用茶果亦不過四品每品不過</span><br/>
<span class='tline' id='l202' data-llen='4326:4349'>　　一斤凡此所以撙節財用勿為無益之費自取窘</span><br/>
<span class='tline' id='l203' data-llen='4349:4354'>　　匱</span><br/>
<span class='tline' id='l204' data-llen='4354:4377'>　　凡昏禮不得用樂賀昏非禮宜更賀為助禮物隨</span><br/>
<span class='tline' id='l205' data-llen='4377:4404'><a onclick="displayPageImage('KR1d0090', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4404:4409'>　　宜</span><br/>
<span class='tline' id='l207' data-llen='4409:4432'>　　凡三等人户之下聘用酒一埕鵞二隻各布二疋</span><br/>
<span class='tline' id='l208' data-llen='4432:4455'>　　茶一盒婦荆釵布裙見舅姑而已貧不能其者約</span><br/>
<span class='tline' id='l209' data-llen='4455:4475'>　　正約副率閭里科少錢以助之勿令失時</span><br/>
<span class='tline' id='l210' data-llen='4475:4498'>　　凡媒妁為人議婚須通達二家之情待其許諾毋</span><br/>
<span class='tline' id='l211' data-llen='4498:4522'>　　得饒舌欺誑但求成事以貽他日之悔事𤼵罪媒</span><br/>
<span class='tline' id='l212' data-llen='4522:4545'>　　妁謝媒妁之禮上户銀不過一兩中户五錢下户</span><br/>
<span class='tline' id='l213' data-llen='4545:4568'>　　一錢其有溺隂陽年月不肯成昏及論財者罪其</span><br/>
<span class='tline' id='l214' data-llen='4568:4595'><a onclick="displayPageImage('KR1d0090', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4595:4601'>　　父母</span><br/>
<span class='tline' id='l216' data-llen='4601:4624'>　　凡生女多懼貧難嫁自行淹溺訪出將父母送官</span><br/>
<span class='tline' id='l217' data-llen='4624:4647'>　　懲治如律近聞有等村民自殺其女以免費奩飾</span><br/>
<span class='tline' id='l218' data-llen='4647:4668'>　　此風漸不可長教讀及約正約副宜早諭之</span><br/>
<span class='tline' id='l219' data-llen='4668:4680'>　三曰喪<span class='krp-note'>凡九條/</span></span><br/>
<span class='tline' id='l220' data-llen='4680:4703'>　　凡居喪要以哀戚襄事為主不許匿喪成昏弔賔</span><br/>
<span class='tline' id='l221' data-llen='4703:4726'>　　至不許用幣不許設酒食惟自逺至者為具素食</span><br/>
<span class='tline' id='l222' data-llen='4726:4749'>　　不用酒孝子不許易凶為吉赴他人酒席鄉俗有</span><br/>
<span class='tline' id='l223' data-llen='4749:4776'><a onclick="displayPageImage('KR1d0090', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4776:4800'>　　旬七㑹飲及𦵏有山頭等酒㑹皆深為害義犯者</span><br/>
<span class='tline' id='l225' data-llen='4800:4806'>　　有罪</span><br/>
<span class='tline' id='l226' data-llen='4806:4829'>　　凡喪事不得用樂及送殯用鼓吹雜劇紙幡紙鬼</span><br/>
<span class='tline' id='l227' data-llen='4829:4839'>　　等物違者罪之</span><br/>
<span class='tline' id='l228' data-llen='4839:4862'>　　凡居喪始惟食粥蔬素不得飲酒食肉寢處扵内</span><br/>
<span class='tline' id='l229' data-llen='4862:4885'>　　大祥後禫而後飲醴酒食乾肉有能盡禮者衆共</span><br/>
<span class='tline' id='l230' data-llen='4885:4895'>　　覈實以凴旌奬</span><br/>
<span class='tline' id='l231' data-llen='4895:4920'>　　凡停柩踰年不𦵏及溺扵風水兄弟相推託不𦵏</span><br/>
<span class='tline' id='l232' data-llen='4920:4947'><a onclick="displayPageImage('KR1d0090', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4947:4960'>　　者各行戒諭違者罪之</span><br/>
<span class='tline' id='l234' data-llen='4960:4983'>　　凡致奠上户用猪羊各一所費銀不過三兩中户</span><br/>
<span class='tline' id='l235' data-llen='4983:5006'>　　用猪一所費銀不過二兩下户用五牲所費不過</span><br/>
<span class='tline' id='l236' data-llen='5006:5029'>　　一兩不能具者惟炙雞絮酒盡哀亦可僣用牛馬</span><br/>
<span class='tline' id='l237' data-llen='5029:5036'>　　者罪之</span><br/>
<span class='tline' id='l238' data-llen='5036:5061'>　　凡三等人户之下𦵏用薄棺不許焚屍貧不能𦵏</span><br/>
<span class='tline' id='l239' data-llen='5061:5083'>　　者約正約副率閭里科少錢以助之毋令暴露</span><br/>
<span class='tline' id='l240' data-llen='5083:5107'>　　凡𦵏依家禮用灰隔不必用椁棺内毋得用金銀</span><br/>
<span class='tline' id='l241' data-llen='5107:5134'><a onclick="displayPageImage('KR1d0090', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5134:5140'>　　錢帛</span><br/>
<span class='tline' id='l243' data-llen='5140:5163'>　　凡火化者忍心害理宜送官嚴懲子孫依律死罪</span><br/>
<span class='tline' id='l244' data-llen='5163:5173'>　　工人各行重治</span><br/>
<span class='tline' id='l245' data-llen='5173:5197'>　　凡𦵏埋宜依族瘞之禮左昭右穆不得淆亂其有</span><br/>
<span class='tline' id='l246' data-llen='5197:5213'>　　乗時强占他人墳地送官懲治</span><br/>
<span class='tline' id='l247' data-llen='5213:5225'>　四曰祭<span class='krp-note'>凡四條/</span></span><br/>
<span class='tline' id='l248' data-llen='5225:5248'>　　凡祭禮所以報本追逺不可不重近世多不行四</span><br/>
<span class='tline' id='l249' data-llen='5248:5271'>　　時之祭惟扵忌日設祭前期不齊臨祭無儀祭畢</span><br/>
<span class='tline' id='l250' data-llen='5271:5298'><a onclick="displayPageImage('KR1d0090', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5298:5321'>　　請客飲酒皆非禮也今宜悉依朱子家禮上户立</span><br/>
<span class='tline' id='l252' data-llen='5321:5344'>　　祠中户以下就正寢設韜櫝奉祀嵗時朔望如禮</span><br/>
<span class='tline' id='l253' data-llen='5344:5367'>　　凡祖禰逮事者忌日有終身之喪是日素服不飲</span><br/>
<span class='tline' id='l254' data-llen='5367:5390'>　　酒食肉居宿扵外曽祖以上不逮事者服淺淡衣</span><br/>
<span class='tline' id='l255' data-llen='5390:5404'>　　服禮視祖禰逮事者為殺</span><br/>
<span class='tline' id='l256' data-llen='5404:5427'>　　凡時祭屬吉禮上户有祭田者祭畢歸胙扵教讀</span><br/>
<span class='tline' id='l257' data-llen='5427:5436'>　　及約正約副</span><br/>
<span class='tline' id='l258' data-llen='5436:5465'>　　凡上户准古禮庶士得祭門户井竈中霤<span class='krp-note'>即中宫/土地神</span></span><br/>
<span class='tline' id='l259' data-llen='5465:5492'><a onclick="displayPageImage('KR1d0090', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5492:5515'>　　是為五祀有疾病惟禱於祠堂及五祀或里社中</span><br/>
<span class='tline' id='l261' data-llen='5515:5538'>　　户下户惟禱於祠堂里社不許設醮禳星聴信巫</span><br/>
<span class='tline' id='l262' data-llen='5538:5547'>　　覡違者罪之</span><br/>
<span class='tline' id='l263' data-llen='5547:5570'>　　　右四禮條件多遵白沙陳氏與寜都丁氏所定</span><br/>
<span class='tline' id='l264' data-llen='5570:5593'>　　　參以義門鄭氏家範而損益之其有官爵者宜</span><br/>
<span class='tline' id='l265' data-llen='5593:5607'>　　　遵洪武禮制不在此例</span><br/>
<span class='tline' id='l266' data-llen='5607:5630'>既行四禮有司乃酌五事以綜各鄉之政化教養及祀</span><br/>
<span class='tline' id='l267' data-llen='5630:5653'>與戎而遥制之一曰鄉約以司鄉之政事二曰鄉校以</span><br/>
<span class='tline' id='l268' data-llen='5653:5680'><a onclick="displayPageImage('KR1d0090', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5680:5703'>司鄉之教事三曰社倉以司鄉之養事四曰鄉社以司</span><br/>
<span class='tline' id='l270' data-llen='5703:5726'>鄉之祀事五曰保甲以司鄉之戎事鄉約之衆即編為</span><br/>
<span class='tline' id='l271' data-llen='5726:5749'>保甲鄉校之後立為社倉其左為鄉社各擇有學行者</span><br/>
<span class='tline' id='l272' data-llen='5749:5772'>為鄉校教讀有司聘之月朔教讀申明鄉約於鄉校違</span><br/>
<span class='tline' id='l273' data-llen='5772:5795'>約者罰於社入榖於倉約正約副則鄉人自推聰明誠</span><br/>
<span class='tline' id='l274' data-llen='5795:5809'>信為衆所服者為之有司不與</span><br/>
<span class='tline' id='l275' data-llen='5809:5832'>　凡行鄉約立社倉祭鄉社編保甲有司俱毋得差人</span><br/>
<span class='tline' id='l276' data-llen='5832:5855'>　㸃查稽考以致紛擾約正約副姓名亦勿遽聞於有</span><br/>
<span class='tline' id='l277' data-llen='5855:5882'><a onclick="displayPageImage('KR1d0090', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5882:5896'>　司葢在官則易為吏胥所持</span><br/>
<span class='tline' id='l279' data-llen='5896:5919'>各鄉教讀待約正約副率鄉人行四禮舉五事各有成</span><br/>
<span class='tline' id='l280' data-llen='5919:5942'>績乃舉其尤最者往在城四隅社學隨地方報姓名以</span><br/>
<span class='tline' id='l281' data-llen='5942:5965'>聞於有司有司覈實乃延見賜坐啜茶而旌賞之免其</span><br/>
<span class='tline' id='l282' data-llen='5965:5988'>雜泛差役其有好為異論鼓衆非毁禮義不率教之人</span><br/>
<span class='tline' id='l283' data-llen='5988:6011'>亦以姓名聞於有司有司嚴懲治之如有變警各鄉教</span><br/>
<span class='tline' id='l284' data-llen='6011:6024'>讀使約正約副報聞亦如之</span><br/>
<span class='tline' id='l285' data-llen='6024:6046'>　凡在城四隅社學視各鄉校為重宜延聘致仕教</span><br/>
<span class='tline' id='l286' data-llen='6046:6073'><a onclick="displayPageImage('KR1d0090', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6073:6095'>　官及監生生員學行尤著者以為教讀每隅各一</span><br/>
<span class='tline' id='l288' data-llen='6095:6117'>　人各鄉自東路入者臧否警變東隅教讀掌之自</span><br/>
<span class='tline' id='l289' data-llen='6117:6140'>　南路入者南隅教讀掌之西隅北隅亦然有司欲見</span><br/>
<span class='tline' id='l290' data-llen='6140:6163'>　則帥之入見古人咨四岳闢四門以明目達聰意亦</span><br/>
<span class='tline' id='l291' data-llen='6163:6185'>　如此朱子保伍法於縣郭置隅官四人以制諸鄉</span><br/>
<span class='tline' id='l292' data-llen='6185:6208'>　近寜都丁氏令新㑹亦置四鄉鄉老以統衆鄉都老</span><br/>
<span class='tline' id='l293' data-llen='6208:6215'>　皆此法也</span><br/>
<span class='tline' id='l294' data-llen='6215:6235'>有司與同僚各以四事自勉而為民去其十害</span><br/>
<span class='tline' id='l295' data-llen='6235:6262'><a onclick="displayPageImage('KR1d0090', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6262:6267'>　四事</span><br/>
<span class='tline' id='l297' data-llen='6267:6290'>　　一曰律已以亷　凡為政者萬分亷潔止是小善</span><br/>
<span class='tline' id='l298' data-llen='6290:6313'>　　一㸃貪汚便為大惡不亷之吏如蒙不潔雖有他</span><br/>
<span class='tline' id='l299' data-llen='6313:6330'>　　美莫能自贖故以此為四事之首</span><br/>
<span class='tline' id='l300' data-llen='6330:6353'>　　二曰撫民以仁　凡為政者當體天地生萬物之</span><br/>
<span class='tline' id='l301' data-llen='6353:6376'>　　心與父母保赤子之心有一毫之慘刻非仁也有</span><br/>
<span class='tline' id='l302' data-llen='6376:6389'>　　一毫之忿疾亦非仁也</span><br/>
<span class='tline' id='l303' data-llen='6389:6412'>　　三曰存心以公　凡為政者不聞諸葛公之言乎</span><br/>
<span class='tline' id='l304' data-llen='6412:6439'><a onclick="displayPageImage('KR1d0090', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6439:6462'>　　吾心如秤不能為人作輕重傳曰公生明私意一</span><br/>
<span class='tline' id='l306' data-llen='6462:6481'>　　萌則是非易位欲事之當理不可得也</span><br/>
<span class='tline' id='l307' data-llen='6481:6504'>　　四曰涖事以勤　凡當官者一日不勤下必有受</span><br/>
<span class='tline' id='l308' data-llen='6504:6527'>　　其弊者古之聖賢猶且日昃不食坐以待旦况其</span><br/>
<span class='tline' id='l309' data-llen='6527:6550'>　　餘乎今之世有勤扵吏事者反以鄙俗目之而詩</span><br/>
<span class='tline' id='l310' data-llen='6550:6580'>　　酒逰宴則謂之風流<img height='20' width='20' alt='&amp;KR0570' title='KR0570' src='https://raw.githubusercontent.com/kanripo/KR-Gaiji/master/images/KR0570.png'/>雅此政之所以多疵民之</span><br/>
<span class='tline' id='l311' data-llen='6580:6593'>　　所以受害也不可不戒</span><br/>
<span class='tline' id='l312' data-llen='6593:6598'>　十害</span><br/>
<span class='tline' id='l313' data-llen='6598:6625'><a onclick="displayPageImage('KR1d0090', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6625:6648'>　　一曰斷獄不公　獄者民之大命豈可少有私曲</span><br/>
<span class='tline' id='l315' data-llen='6648:6671'>　　二曰聴訟不審　訟有虛有實聴之不審則實者</span><br/>
<span class='tline' id='l316' data-llen='6671:6694'>　　反虚虚者反實矣其可苟哉朱子曰今世官府惟</span><br/>
<span class='tline' id='l317' data-llen='6694:6717'>　　以苟且逐旋挨去為事挨得過時且過曲直在前</span><br/>
<span class='tline' id='l318' data-llen='6717:6740'>　　只不理㑹庶㡬民自不來以此為止訟之道民有</span><br/>
<span class='tline' id='l319' data-llen='6740:6763'>　　寃抑無處伸訴只得忍遏遂以為無訟此尤當戒</span><br/>
<span class='tline' id='l320' data-llen='6763:6768'>　　也</span><br/>
<span class='tline' id='l321' data-llen='6768:6791'>　　三曰淹延囚繫　一夫在囚舉室廢業囹圄之苦</span><br/>
<span class='tline' id='l322' data-llen='6791:6818'><a onclick="displayPageImage('KR1d0090', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6818:6831'>　　度日如嵗其可淹久乎</span><br/>
<span class='tline' id='l324' data-llen='6831:6854'>　　四曰慘酷用刑　刑者不獲已而用之人之體膚</span><br/>
<span class='tline' id='l325' data-llen='6854:6877'>　　即己之體膚也何忍以慘酷加之今為吏者好以</span><br/>
<span class='tline' id='l326' data-llen='6877:6900'>　　喜怒用刑甚者或以闗節用刑刑以代天糾罪豈</span><br/>
<span class='tline' id='l327' data-llen='6900:6915'>　　逞忿行私之具㢤不可不戒</span><br/>
<span class='tline' id='l328' data-llen='6915:6938'>　　五曰泛濫提解　一夫被提舉家皇擾出官費用</span><br/>
<span class='tline' id='l329' data-llen='6938:6961'>　　貧者不免舉債甚至破家其可泛濫乎動輙以一</span><br/>
<span class='tline' id='l330' data-llen='6961:6973'>　　干人犯提解者宜省</span><br/>
<span class='tline' id='l331' data-llen='6973:7000'><a onclick="displayPageImage('KR1d0090', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7000:7023'>　　六曰招引告訐　告訐乃敗俗亂化之原有犯者</span><br/>
<span class='tline' id='l333' data-llen='7023:7046'>　　自當痛治何可勾引出告示召人告首隂私罪犯</span><br/>
<span class='tline' id='l334' data-llen='7046:7056'>　　有此實為非法</span><br/>
<span class='tline' id='l335' data-llen='7056:7079'>　　七曰重疊催科　稅出扵田一嵗一收豈宜再稅</span><br/>
<span class='tline' id='l336' data-llen='7079:7102'>　　懵扵政者稅已輸而註不銷必再追重納而後已</span><br/>
<span class='tline' id='l337' data-llen='7102:7125'>　　亦有今日收訖被其隱匿明日復追收者破家蕩</span><br/>
<span class='tline' id='l338' data-llen='7125:7138'>　　産鬻妻賣子往往由之</span><br/>
<span class='tline' id='l339' data-llen='7138:7161'>　　八曰科罰取財　民間自輸稅之外一毫不當妄</span><br/>
<span class='tline' id='l340' data-llen='7161:7188'><a onclick="displayPageImage('KR1d0090', 'WYG', '001-19b' );" name="001-19b" class="pb">[001-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7188:7211'>　　取今有司科罰多收紙價與夫非法科斂者皆民</span><br/>
<span class='tline' id='l342' data-llen='7211:7223'>　　之深害也不可不革</span><br/>
<span class='tline' id='l343' data-llen='7223:7246'>　　九曰縦吏下鄉　鄉村小民畏吏如虎縦吏下鄉</span><br/>
<span class='tline' id='l344' data-llen='7246:7267'>　　猶縦虎出柙也皂𨽻防夫快手尤當禁戢</span><br/>
<span class='tline' id='l345' data-llen='7267:7290'>　　十曰低價買物　物同則價同豈有公私之異今</span><br/>
<span class='tline' id='l346' data-llen='7290:7313'>　　有所謂舖行者毎官司買物視民價率減十之二</span><br/>
<span class='tline' id='l347' data-llen='7313:7334'>　　三或不即還候久絶望甚至白取民何以堪</span><br/>
<span class='tline' id='l348' data-llen='7334:7357'>月朔教讀帥約正約副之賢者以次往見有司有司賜</span><br/>
<span class='tline' id='l349' data-llen='7357:7384'><a onclick="displayPageImage('KR1d0090', 'WYG', '001-20a' );" name="001-20a" class="pb">[001-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7384:7407'>坐啜茶問各鄉風俗及民疾苦禮教行否四事未能十</span><br/>
<span class='tline' id='l351' data-llen='7407:7427'>害未屏皆許直言無隠言有可用者必加褒奬</span><br/>
<span class='tline' id='l352' data-llen='7427:7450'>　　　右件出西山真氏政經參以朱子政訓而附註</span><br/>
<span class='tline' id='l353' data-llen='7450:7473'>　　　之以為官箴鄉士大夫既能倡之而有司又能</span><br/>
<span class='tline' id='l354' data-llen='7473:7496'>　　　自盡如此而四禮不行鄉約以下五事不舉者</span><br/>
<span class='tline' id='l355' data-llen='7496:7510'>　　　未之有也願相與朂焉</span><br/>
<span class='tline' id='l356' data-llen='7510:7513'>　</span><br/>
<span class='tline' id='l357' data-llen='7513:7516'>　</span><br/>
<span class='tline' id='l358' data-llen='7516:7543'><a onclick="displayPageImage('KR1d0090', 'WYG', '001-20b' );" name="001-20b" class="pb">[001-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7543:7546'>　</span><br/>
<span class='tline' id='l360' data-llen='7546:7549'>　</span><br/>
<span class='tline' id='l361' data-llen='7549:7552'>　</span><br/>
<span class='tline' id='l362' data-llen='7552:7555'>　</span><br/>
<span class='tline' id='l363' data-llen='7555:7558'>　</span><br/>
<span class='tline' id='l364' data-llen='7558:7561'>　</span><br/>
<span class='tline' id='l365' data-llen='7561:7564'>　</span><br/>
<span class='tline' id='l366' data-llen='7564:7573'>　泰泉鄉禮卷一</span><br/>
</p>
<p><br/>
</p>
  </div>
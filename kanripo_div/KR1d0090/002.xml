<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0090', 'WYG', '002-1a' );" name="002-1a" class="pb">[002-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:210'>　泰泉鄉禮卷二　　　　　　明　黄佐　撰</span><br/>
<span class='tline' id='l10' data-llen='210:216'>　　鄉約</span><br/>
<span class='tline' id='l11' data-llen='216:239'>凡鄉之約四一曰徳業相勸二曰過失相䂓三曰禮俗</span><br/>
<span class='tline' id='l12' data-llen='239:249'>相交四曰患難相恤</span><br/>
<span class='tline' id='l13' data-llen='249:272'>　衆推一人有齒徳者為約正有學行者二人副之約</span><br/>
<span class='tline' id='l14' data-llen='272:295'>　中月輪一人為直月　約正副不與直月之數　約</span><br/>
<span class='tline' id='l15' data-llen='295:318'>　正總理期㑹告諭約副賛相禮儀輔佐約正直月掌</span><br/>
<span class='tline' id='l16' data-llen='318:344'><a onclick="displayPageImage('KR1d0090', 'WYG', '002-1b' );" name="002-1b" class="pb">[002-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='344:351'>　走報幹辦</span><br/>
<span class='tline' id='l18' data-llen='351:374'>　置三籍凡願入約者書扵一籍徳業可觀者書扵一</span><br/>
<span class='tline' id='l19' data-llen='374:397'>　籍過失可規者書扵一籍直月掌之月終則以告扵</span><br/>
<span class='tline' id='l20' data-llen='397:407'>　約正而授扵其次</span><br/>
<span class='tline' id='l21' data-llen='407:413'>徳業相勸</span><br/>
<span class='tline' id='l22' data-llen='413:436'>　徳謂孝扵父母友扵兄弟肅扵閨門和扵親黨言必</span><br/>
<span class='tline' id='l23' data-llen='436:455'>　忠信行必篤敬見善必行聞過必改之類</span><br/>
<span class='tline' id='l24' data-llen='455:478'>　業謂讀書治田營家濟物興利除害居官舉職凡明</span><br/>
<span class='tline' id='l25' data-llen='478:504'><a onclick="displayPageImage('KR1d0090', 'WYG', '002-2a' );" name="002-2a" class="pb">[002-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='504:527'>　倫敬身者皆是如禮樂射御書數之類皆可為之非</span><br/>
<span class='tline' id='l27' data-llen='527:537'>　此之類皆為無益</span><br/>
<span class='tline' id='l28' data-llen='537:560'>　　　右件徳業同約之人各自進修互相勸勉㑹集</span><br/>
<span class='tline' id='l29' data-llen='560:582'>　　　之日相舉其能者書扵籍以警勵其不能者</span><br/>
<span class='tline' id='l30' data-llen='582:588'>過失相規</span><br/>
<span class='tline' id='l31' data-llen='588:609'>　過失謂犯義之過六犯約之過四不修之過五</span><br/>
<span class='tline' id='l32' data-llen='609:618'>　　　犯義之過</span><br/>
<span class='tline' id='l33' data-llen='618:641'>　一曰酗博鬭訟　酗謂縦酒喧競博謂賭博財物鬬</span><br/>
<span class='tline' id='l34' data-llen='641:667'><a onclick="displayPageImage('KR1d0090', 'WYG', '002-2b' );" name="002-2b" class="pb">[002-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='667:690'>　　謂鬭毆罵詈訟謂告人罪惡意在害人誣賴争訴</span><br/>
<span class='tline' id='l36' data-llen='690:713'>　　得已不己者若事干負累及為人侵損而訴之者</span><br/>
<span class='tline' id='l37' data-llen='713:718'>　　非</span><br/>
<span class='tline' id='l38' data-llen='718:736'>　二曰行止踰違　踰禮違法衆惡皆是</span><br/>
<span class='tline' id='l39' data-llen='736:759'>　三曰行不恭遜　侮慢齒徳者持人長短者恃強凌</span><br/>
<span class='tline' id='l40' data-llen='759:774'>　　人者知過不改聞諫愈甚者</span><br/>
<span class='tline' id='l41' data-llen='774:797'>　四曰言不忠信　為人謀事陷人扵惡或與人要約</span><br/>
<span class='tline' id='l42' data-llen='797:815'>　　退即背之或妄說事端熒惑衆聴者</span><br/>
<span class='tline' id='l43' data-llen='815:841'><a onclick="displayPageImage('KR1d0090', 'WYG', '002-3a' );" name="002-3a" class="pb">[002-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='841:864'>　五曰造言誣毁　誣人過惡以無為有以小為大面</span><br/>
<span class='tline' id='l45' data-llen='864:887'>　　是背非或作嘲咏匿名文書及發揚人之隠無狀</span><br/>
<span class='tline' id='l46' data-llen='887:901'>　　可求及喜談人之舊過者</span><br/>
<span class='tline' id='l47' data-llen='901:924'>　六曰營私太甚　與人交易傷扵掊克者専務進取</span><br/>
<span class='tline' id='l48' data-llen='924:947'>　　不恤餘事者無故而好干求假貸者受人寄托而</span><br/>
<span class='tline' id='l49' data-llen='947:955'>　　有所欺者</span><br/>
<span class='tline' id='l50' data-llen='955:964'>　　　犯約之過</span><br/>
<span class='tline' id='l51' data-llen='964:987'>　一曰徳業不相勸二曰過失不相規三曰禮俗不相</span><br/>
<span class='tline' id='l52' data-llen='987:1013'><a onclick="displayPageImage('KR1d0090', 'WYG', '002-3b' );" name="002-3b" class="pb">[002-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1013:1025'>　　交四曰患難不相恤</span><br/>
<span class='tline' id='l54' data-llen='1025:1034'>　　　不修之過</span><br/>
<span class='tline' id='l55' data-llen='1034:1057'>　一曰交非其人　所交不限士庶但凶惡及逰惰無</span><br/>
<span class='tline' id='l56' data-llen='1057:1080'>　　行衆所不齒者而已朝夕與之逰處則為非其人</span><br/>
<span class='tline' id='l57' data-llen='1080:1094'>　　若不得已而暫往還者非</span><br/>
<span class='tline' id='l58' data-llen='1094:1117'>　二曰逰戲怠惰　逰謂無故出入及謁見人上務閒</span><br/>
<span class='tline' id='l59' data-llen='1117:1140'>　　適者戲笑無度及意在侵侮或馳馬擊鞠與雖不</span><br/>
<span class='tline' id='l60' data-llen='1140:1163'>　　賭財物而鋪牌演戲奕棋雙陸玩㺯骨董雅好彈</span><br/>
<span class='tline' id='l61' data-llen='1163:1189'><a onclick="displayPageImage('KR1d0090', 'WYG', '002-4a' );" name="002-4a" class="pb">[002-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1189:1212'>　　唱廣收花石獵養禽鳥作諸無益者怠惰謂不修</span><br/>
<span class='tline' id='l63' data-llen='1212:1228'>　　事業及家事不治門庭不潔者</span><br/>
<span class='tline' id='l64' data-llen='1228:1251'>　三曰動作無儀　謂進退太疏野及不恭者不當言</span><br/>
<span class='tline' id='l65' data-llen='1251:1274'>　　而言及當言而不言者衣冠太華飾及全不完整</span><br/>
<span class='tline' id='l66' data-llen='1274:1287'>　　者不衣冠而入街市者</span><br/>
<span class='tline' id='l67' data-llen='1287:1310'>　四曰臨事不恪　主事廢亡期㑹後時臨事怠惰者</span><br/>
<span class='tline' id='l68' data-llen='1310:1333'>　五曰用度不節　謂不計家之有無過為侈費者不</span><br/>
<span class='tline' id='l69' data-llen='1333:1346'>　　能安貧而非道營求者</span><br/>
<span class='tline' id='l70' data-llen='1346:1372'><a onclick="displayPageImage('KR1d0090', 'WYG', '002-4b' );" name="002-4b" class="pb">[002-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1372:1395'>　　　右件過失同約之人各自省察互相規戒小則</span><br/>
<span class='tline' id='l72' data-llen='1395:1418'>　　　宻規之大則衆戒之不聴則㑹集之日直月以</span><br/>
<span class='tline' id='l73' data-llen='1418:1441'>　　　告扵約正約正以義理誨諭之謝過請改則書</span><br/>
<span class='tline' id='l74' data-llen='1441:1464'>　　　扵籍以俟三犯則行罰其争辯不服與終不能</span><br/>
<span class='tline' id='l75' data-llen='1464:1476'>　　　改者皆聴其出約</span><br/>
<span class='tline' id='l76' data-llen='1476:1482'>禮俗相交</span><br/>
<span class='tline' id='l77' data-llen='1482:1505'>　禮俗之交一曰尊幼輩行二曰造請拜揖三曰請召</span><br/>
<span class='tline' id='l78' data-llen='1505:1516'>　送迎四曰慶弔贈遺</span><br/>
<span class='tline' id='l79' data-llen='1516:1542'><a onclick="displayPageImage('KR1d0090', 'WYG', '002-5a' );" name="002-5a" class="pb">[002-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1542:1551'>　　　尊幼輩行</span><br/>
<span class='tline' id='l81' data-llen='1551:1572'>　一曰尊者　謂長扵已三十嵗以上在父行者</span><br/>
<span class='tline' id='l82' data-llen='1572:1592'>　一曰長者　謂長扵已十嵗以上在兄行者</span><br/>
<span class='tline' id='l83' data-llen='1592:1615'>　三曰敵者　謂年上下不滿十嵗者長者謂稍長少</span><br/>
<span class='tline' id='l84' data-llen='1615:1623'>　　者謂稍少</span><br/>
<span class='tline' id='l85' data-llen='1623:1640'>　四曰少者　謂少扵已十嵗以下者</span><br/>
<span class='tline' id='l86' data-llen='1640:1658'>　五曰幼者　謂少扵已二十嵗以下者</span><br/>
<span class='tline' id='l87' data-llen='1658:1673'>　　　造請拜揖<span class='krp-note'>凡三條/</span></span><br/>
<span class='tline' id='l88' data-llen='1673:1699'><a onclick="displayPageImage('KR1d0090', 'WYG', '002-5b' );" name="002-5b" class="pb">[002-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1699:1722'>　一曰凡少者幼者扵尊者長者嵗首冬至四孟月朔</span><br/>
<span class='tline' id='l90' data-llen='1722:1745'>　辭見賀謝皆為禮見　皆具名帖用白紙摺幅楷書</span><br/>
<span class='tline' id='l91' data-llen='1745:1768'>　　少者曰侍生姓名再拜幼者曰晚侍生姓名頓首</span><br/>
<span class='tline' id='l92' data-llen='1768:1791'>　　拜或作學生契家子或姻戚則作忝眷或作拜謝</span><br/>
<span class='tline' id='l93' data-llen='1791:1814'>　　拜賀隨宜服色有官則冠帶諸生則儒巾襕衫餘</span><br/>
<span class='tline' id='l94' data-llen='1814:1837'>　　人角巾青直領辭見謂久出而歸則見逺適將行</span><br/>
<span class='tline' id='l95' data-llen='1837:1860'>　　則辭出入不及一月者否賀謝謂已有賀事當謝</span><br/>
<span class='tline' id='l96' data-llen='1860:1883'>　　人有慶事如夀且生子陞官受封起第之類則往</span><br/>
<span class='tline' id='l97' data-llen='1883:1909'><a onclick="displayPageImage('KR1d0090', 'WYG', '002-6a' );" name="002-6a" class="pb">[002-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1909:1932'>　　賀之凡當行禮而有恙故皆先使人白之或遇雨</span><br/>
<span class='tline' id='l99' data-llen='1932:1947'>　　雪則尊長先使人喻止來者</span><br/>
<span class='tline' id='l100' data-llen='1947:1970'>　此外候問起居質疑白事及赴請召皆為燕見　服</span><br/>
<span class='tline' id='l101' data-llen='1970:1986'>　深衣涼衫皆可尊長令免即去之</span><br/>
<span class='tline' id='l102' data-llen='1986:2009'>　尊者受謁不報　嵗首冬至具名令子弟報之如其</span><br/>
<span class='tline' id='l103' data-llen='2009:2014'>　　服</span><br/>
<span class='tline' id='l104' data-llen='2014:2037'>　長者嵗首冬至具名帖報之如其服餘令子弟以已</span><br/>
<span class='tline' id='l105' data-llen='2037:2060'>　名帖代行凡敵者嵗首冬至辭見賀謝相往還　用</span><br/>
<span class='tline' id='l106' data-llen='2060:2086'><a onclick="displayPageImage('KR1d0090', 'WYG', '002-6b' );" name="002-6b" class="pb">[002-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2086:2109'>　箋紙一小片書其上曰侍生姓名拜稍不敵則書友</span><br/>
<span class='tline' id='l108' data-llen='2109:2125'>　生知生鄉生辱交之類服色同上</span><br/>
<span class='tline' id='l109' data-llen='2125:2148'>　凡尊者長者無事而至少者幼者之家唯所服　通</span><br/>
<span class='tline' id='l110' data-llen='2148:2171'>　　名而敵者或用老拙老友之類或不通名可也敵</span><br/>
<span class='tline' id='l111' data-llen='2171:2180'>　　者燕見亦然</span><br/>
<span class='tline' id='l112' data-llen='2180:2202'>　二曰凡見尊者長者門外下馬俟扵外次乃通名</span><br/>
<span class='tline' id='l113' data-llen='2202:2225'>　　凡往見將入門必問主人食否有他客否有他幹</span><br/>
<span class='tline' id='l114' data-llen='2225:2248'>　　否度無所妨乃命展刺有妨則少俟或且退後皆</span><br/>
<span class='tline' id='l115' data-llen='2248:2274'><a onclick="displayPageImage('KR1d0090', 'WYG', '002-7a' );" name="002-7a" class="pb">[002-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2274:2293'>　　倣此若年少居顯官而乗轎者亦如之</span><br/>
<span class='tline' id='l117' data-llen='2293:2316'>　主人使將命者先出迎客客趨入至廡間主人出降</span><br/>
<span class='tline' id='l118' data-llen='2316:2339'>　階客趨進主人揖之升堂禮見再拜而後坐燕見不</span><br/>
<span class='tline' id='l119' data-llen='2339:2362'>　拜　旅見則旅拜少者幼者自為一列幼者拜則跪</span><br/>
<span class='tline' id='l120' data-llen='2362:2385'>　　而扶之少者拜則跪扶而荅其半若尊者長者齒</span><br/>
<span class='tline' id='l121' data-llen='2385:2408'>　　徳殊絶則少者幼者堅請納拜尊者許則立而受</span><br/>
<span class='tline' id='l122' data-llen='2408:2431'>　　之長者許則跪而扶之拜訖則揖而退主人命之</span><br/>
<span class='tline' id='l123' data-llen='2431:2454'>　　坐則致謝訖揖而坐若稍敵則相對行再拜禮凡</span><br/>
<span class='tline' id='l124' data-llen='2454:2480'><a onclick="displayPageImage('KR1d0090', 'WYG', '002-7b' );" name="002-7b" class="pb">[002-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2480:2503'>　　稱呼尊長曰老先生敵者相謂曰先生扵少者則</span><br/>
<span class='tline' id='l126' data-llen='2503:2526'>　　字之幼者則名之若異爵尊長曰老大人敵者少</span><br/>
<span class='tline' id='l127' data-llen='2526:2534'>　　者曰大人</span><br/>
<span class='tline' id='l128' data-llen='2534:2557'>　退　凡相見主人語終不更端則告退或主人有倦</span><br/>
<span class='tline' id='l129' data-llen='2557:2580'>　　色或方幹事而有所俟者則告退可也後皆倣此</span><br/>
<span class='tline' id='l130' data-llen='2580:2603'>　主人送至廡下則三辭許則揖而退出大門乃上馬</span><br/>
<span class='tline' id='l131' data-llen='2603:2626'>　不許則従其命　若送至大門讓尊長先已必隨行</span><br/>
<span class='tline' id='l132' data-llen='2626:2636'>　　在後毋得相並</span><br/>
<span class='tline' id='l133' data-llen='2636:2662'><a onclick="displayPageImage('KR1d0090', 'WYG', '002-8a' );" name="002-8a" class="pb">[002-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2662:2685'>　凡見敵者門外下馬使人通名俟扵廡下或㕔側禮</span><br/>
<span class='tline' id='l135' data-llen='2685:2703'>　見則再拜　稍少者先拜旅見則特拜</span><br/>
<span class='tline' id='l136' data-llen='2703:2726'>　退則主人請就階上馬　徒行則主人送扵門外凡</span><br/>
<span class='tline' id='l137' data-llen='2726:2749'>　少者以下則先遣人通名主人具衣冠以俟客入門</span><br/>
<span class='tline' id='l138' data-llen='2749:2772'>　下馬則趨出迎揖升堂來報禮則再拜謝　客止之</span><br/>
<span class='tline' id='l139' data-llen='2772:2778'>　　則止</span><br/>
<span class='tline' id='l140' data-llen='2778:2801'>　退則就階上馬　客徒行則迎扵大門之外送亦如</span><br/>
<span class='tline' id='l141' data-llen='2801:2823'>　　之仍隨其行數步揖之則止望其行逺乃敢入</span><br/>
<span class='tline' id='l142' data-llen='2823:2849'><a onclick="displayPageImage('KR1d0090', 'WYG', '002-8b' );" name="002-8b" class="pb">[002-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2849:2872'>　三曰凡遇尊長扵道皆徒行則趨進揖尊長與之言</span><br/>
<span class='tline' id='l144' data-llen='2872:2895'>　則對否則立扵道側以俟尊長已過乃揖而行或皆</span><br/>
<span class='tline' id='l145' data-llen='2895:2918'>　乗馬扵尊者則迴避之扵長者則立馬道側揖之俟</span><br/>
<span class='tline' id='l146' data-llen='2918:2941'>　過乃揖而行若己徒行而尊長乗馬則迴避之　凡</span><br/>
<span class='tline' id='l147' data-llen='2941:2956'>　己徒行遇所識乗轎者皆倣此</span><br/>
<span class='tline' id='l148' data-llen='2956:2979'>　若己乗馬而尊長徒行望見則下馬前揖己避亦然</span><br/>
<span class='tline' id='l149' data-llen='2979:3002'>　過既逺乃上馬若尊長令上馬則固辭遇敵者皆乗</span><br/>
<span class='tline' id='l150' data-llen='3002:3025'>　馬則分道相揖而過彼徒行而不及避則下馬揖之</span><br/>
<span class='tline' id='l151' data-llen='3025:3051'><a onclick="displayPageImage('KR1d0090', 'WYG', '002-9a' );" name="002-9a" class="pb">[002-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3051:3074'>　過則上馬遇少者以下皆乗馬彼不及避則揖之而</span><br/>
<span class='tline' id='l153' data-llen='3074:3096'>　過或欲下則固辭之彼徒行不及避則下馬揖之</span><br/>
<span class='tline' id='l154' data-llen='3096:3109'>　若扵幼者則不必下可也</span><br/>
<span class='tline' id='l155' data-llen='3109:3124'>　　　請召迎送<span class='krp-note'>凡四條/</span></span><br/>
<span class='tline' id='l156' data-llen='3124:3147'>　一曰凡請尊長飲食親往投書　諾則拜之辭則止</span><br/>
<span class='tline' id='l157' data-llen='3147:3170'>　既許赴至日黎明復遣子弟迎之既至明日親往拜</span><br/>
<span class='tline' id='l158' data-llen='3170:3193'>　辱若専召他客則不可兼召尊長如禮薄則不必書</span><br/>
<span class='tline' id='l159' data-llen='3193:3216'>　召敵者以書簡明日交使相謝召少者以書列客目</span><br/>
<span class='tline' id='l160' data-llen='3216:3242'><a onclick="displayPageImage('KR1d0090', 'WYG', '002-9b' );" name="002-9b" class="pb">[002-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3242:3265'>　明日客親往謝主人赴尊長召若有衆客則約之同</span><br/>
<span class='tline' id='l162' data-llen='3265:3288'>　往始見則拜其見召主人辭則止明日人親拜若主</span><br/>
<span class='tline' id='l163' data-llen='3288:3311'>　人預辭則書簡謝之非専召不拜赴敵者召始見則</span><br/>
<span class='tline' id='l164' data-llen='3311:3334'>　揖謝之明日具名帖謝之赴少者召始見以言謝之</span><br/>
<span class='tline' id='l165' data-llen='3334:3343'>　明日傳言致謝</span><br/>
<span class='tline' id='l166' data-llen='3343:3366'>　二曰凡聚㑹皆鄉人則坐以齒非士類則否若有親</span><br/>
<span class='tline' id='l167' data-llen='3366:3389'>　則别序若有他客有爵者則坐以爵不相妨者猶以</span><br/>
<span class='tline' id='l168' data-llen='3389:3412'>　齒若有異爵雖鄉人亦不以齒　異爵謂命士大夫</span><br/>
<span class='tline' id='l169' data-llen='3412:3439'><a onclick="displayPageImage('KR1d0090', 'WYG', '002-10a' );" name="002-10a" class="pb">[002-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3439:3462'>　　以上及京堂官皆是雖鄉人不敢與之序齒以尊</span><br/>
<span class='tline' id='l171' data-llen='3462:3485'>　　貴故也若主人之族有異爵屬卑幼者亦勿與席</span><br/>
<span class='tline' id='l172' data-llen='3485:3495'>　　或别席以禮之</span><br/>
<span class='tline' id='l173' data-llen='3495:3518'>　若特請召或迎勞出餞皆以専召者為上客餘為衆</span><br/>
<span class='tline' id='l174' data-llen='3518:3541'>　賔坐如常儀如婚禮則姻家為上客皆不以齒爵為</span><br/>
<span class='tline' id='l175' data-llen='3541:3564'>　序　凡一命齒扵鄉再命齒扵族三命而不齒惟祭</span><br/>
<span class='tline' id='l176' data-llen='3564:3587'>　　畢而燕雖有三命不踰父兄古禮也非専召毋及</span><br/>
<span class='tline' id='l177' data-llen='3587:3599'>　　異爵以全尊尊之義</span><br/>
<span class='tline' id='l178' data-llen='3599:3626'><a onclick="displayPageImage('KR1d0090', 'WYG', '002-10b' );" name="002-10b" class="pb">[002-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3626:3649'>　三曰凡燕集初坐别設卓子扵兩楹間置酒盃扵其</span><br/>
<span class='tline' id='l180' data-llen='3649:3672'>　上主人降席立扵卓東西向上客亦降席立扵卓西</span><br/>
<span class='tline' id='l181' data-llen='3672:3695'>　東向主人取杯親洗上客辭主人洗畢置盃卓子上</span><br/>
<span class='tline' id='l182' data-llen='3695:3718'>　親執注酌酒以注授執事者相揖再讓客西向主人</span><br/>
<span class='tline' id='l183' data-llen='3718:3741'>　東向遂執杯以獻上客上客受之復注酒以讓主人</span><br/>
<span class='tline' id='l184' data-llen='3741:3764'>　主人復舉杯獻客客受之置卓子上再拜興取酒東</span><br/>
<span class='tline' id='l185' data-llen='3764:3787'>　向跪祭興徧告飲扵同席者遂飲以杯授賛者遂拜</span><br/>
<span class='tline' id='l186' data-llen='3787:3810'>　主人荅拜　若少者以下為客則主人舉酒先祭飲</span><br/>
<span class='tline' id='l187' data-llen='3810:3837'><a onclick="displayPageImage('KR1d0090', 'WYG', '002-11a' );" name="002-11a" class="pb">[002-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3837:3860'>　　畢而拜主人受之若上客先不拜而飲主人勿強</span><br/>
<span class='tline' id='l189' data-llen='3860:3868'>　　此謂従俗</span><br/>
<span class='tline' id='l190' data-llen='3868:3891'>　上客酢主人如前儀主人乃獻衆賔命賛者取衆賔</span><br/>
<span class='tline' id='l191' data-llen='3891:3914'>　酒杯一一親洗之衆賔合詞以辭主人執注酌酒以</span><br/>
<span class='tline' id='l192' data-llen='3914:3937'>　次獻衆賔衆賔各受杯以授賛者各置扵席前若主</span><br/>
<span class='tline' id='l193' data-llen='3937:3960'>　人是尊長則衆賔固辭洗及執注賛者酌酒旅揖自</span><br/>
<span class='tline' id='l194' data-llen='3960:3983'>　置扵席前若是少者以下皆揖而跪飲主人止之則</span><br/>
<span class='tline' id='l195' data-llen='3983:4006'>　立飲飲遍乃就坐　若衆賔中有齒爵特異者則特</span><br/>
<span class='tline' id='l196' data-llen='4006:4033'><a onclick="displayPageImage('KR1d0090', 'WYG', '002-11b' );" name="002-11b" class="pb">[002-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4033:4045'>　　獻如上客之儀不酢</span><br/>
<span class='tline' id='l198' data-llen='4045:4068'>　若婚㑹姻家為上客則雖少亦荅其拜　以上禮兼</span><br/>
<span class='tline' id='l199' data-llen='4068:4091'>　　酌古今而行之如俗所謂三寳杯諸類皆宜革去</span><br/>
<span class='tline' id='l200' data-llen='4091:4114'>　四曰凡有逺出逺歸者則送迎之少者幼者不過五</span><br/>
<span class='tline' id='l201' data-llen='4114:4137'>　里敵者不過三里各期㑹扵一處拜揖如禮有飲食</span><br/>
<span class='tline' id='l202' data-llen='4137:4159'>　則就飲食之少者以下俟其既歸又至其家省之</span><br/>
<span class='tline' id='l203' data-llen='4159:4174'>　　　慶弔贈遺<span class='krp-note'>凡五條/</span></span><br/>
<span class='tline' id='l204' data-llen='4174:4197'>　一曰同約有吉事則慶之　冠子生子預登第進官</span><br/>
<span class='tline' id='l205' data-llen='4197:4224'><a onclick="displayPageImage('KR1d0090', 'WYG', '002-12a' );" name="002-12a" class="pb">[002-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4224:4247'>　　之屬皆可賀婚禮雖曰不賀然禮有曰賀娶妻者</span><br/>
<span class='tline' id='l207' data-llen='4247:4263'>　　盖但以物助其賔客之費而已</span><br/>
<span class='tline' id='l208' data-llen='4263:4280'>　有凶事則弔之　喪𦵏水火之類</span><br/>
<span class='tline' id='l209' data-llen='4280:4303'>　每家只家長一人與同約者俱往其書問亦如之若</span><br/>
<span class='tline' id='l210' data-llen='4303:4325'>　家長有故或與所慶弔者不相接則其次者當之</span><br/>
<span class='tline' id='l211' data-llen='4325:4348'>　二曰凡慶禮如常儀有贈物　用幣帛酒食果實之</span><br/>
<span class='tline' id='l212' data-llen='4348:4371'>　　類衆議量力定數多不過二三千少至一二百如</span><br/>
<span class='tline' id='l213' data-llen='4371:4386'>　　情分厚薄不同則従其厚薄</span><br/>
<span class='tline' id='l214' data-llen='4386:4413'><a onclick="displayPageImage('KR1d0090', 'WYG', '002-12b' );" name="002-12b" class="pb">[002-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4413:4436'>　或其家力有不足則同約為之借助器用及為營幹</span><br/>
<span class='tline' id='l216' data-llen='4436:4464'>　三曰凡弔禮聞其初喪<span class='krp-note'>聞同/約䘮</span>未易服則率同約者深</span><br/>
<span class='tline' id='l217' data-llen='4464:4487'>　衣而往哭弔之　凡弔尊者則為首者致辭而旅拜</span><br/>
<span class='tline' id='l218' data-llen='4487:4510'>　　敵者以下則不拜主人拜則荅之少者以下則扶</span><br/>
<span class='tline' id='l219' data-llen='4510:4529'>　　之不識生者則不弔不識死者則不哭</span><br/>
<span class='tline' id='l220' data-llen='4529:4552'>　且助其凡百經營之事主人既成服則相率素巾素</span><br/>
<span class='tline' id='l221' data-llen='4552:4582'>　襕衫素帶<span class='krp-note'>皆以白生/紗絹為之</span>具酒果食物而往奠之　死者</span><br/>
<span class='tline' id='l222' data-llen='4582:4605'>　　是敵者以上則拜而奠以下則奠而不拜主人不</span><br/>
<span class='tline' id='l223' data-llen='4605:4632'><a onclick="displayPageImage('KR1d0090', 'WYG', '002-13a' );" name="002-13a" class="pb">[002-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4632:4655'>　　易服則亦不易服主人不哭則亦不哭情重則雖</span><br/>
<span class='tline' id='l225' data-llen='4655:4678'>　　主人不變不哭亦變而哭之賻儀用錢帛衆議其</span><br/>
<span class='tline' id='l226' data-llen='4678:4686'>　　數如慶禮</span><br/>
<span class='tline' id='l227' data-llen='4686:4710'>　及𦵏又相率致賵俟發引則素服而送之　賵如賻</span><br/>
<span class='tline' id='l228' data-llen='4710:4728'>　　禮或以酒食犒其役夫及為之幹事</span><br/>
<span class='tline' id='l229' data-llen='4728:4745'>　及卒哭及小祥及大祥皆常服弔之</span><br/>
<span class='tline' id='l230' data-llen='4745:4768'>　四曰凡喪家不可具酒食衣服以俟弔客弔客亦不</span><br/>
<span class='tline' id='l231' data-llen='4768:4773'>　可受</span><br/>
<span class='tline' id='l232' data-llen='4773:4800'><a onclick="displayPageImage('KR1d0090', 'WYG', '002-13b' );" name="002-13b" class="pb">[002-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4800:4823'>　五曰凡聞所知之喪或逺不能往則遣使致奠就外</span><br/>
<span class='tline' id='l234' data-llen='4823:4843'>　次衣弔服再拜而送之　惟至親篤友為然</span><br/>
<span class='tline' id='l235' data-llen='4843:4858'>　過期年則不哭情重則哭其墓</span><br/>
<span class='tline' id='l236' data-llen='4858:4881'>　　　右禮俗相交之事直月主之有期日者為之期</span><br/>
<span class='tline' id='l237' data-llen='4881:4904'>　　　日當糾集者督其違慢凡不如約者以告扵約</span><br/>
<span class='tline' id='l238' data-llen='4904:4917'>　　　正而詰之且書扵籍</span><br/>
<span class='tline' id='l239' data-llen='4917:4923'>患難相恤</span><br/>
<span class='tline' id='l240' data-llen='4923:4932'>　　　患難之事</span><br/>
<span class='tline' id='l241' data-llen='4932:4959'><a onclick="displayPageImage('KR1d0090', 'WYG', '002-14a' );" name="002-14a" class="pb">[002-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4959:4982'>　一曰水火　小則使人救之甚則親往多率人救且</span><br/>
<span class='tline' id='l243' data-llen='4982:4988'>　　弔之</span><br/>
<span class='tline' id='l244' data-llen='4988:5011'>　二曰盜賊　近者同力追捕有力者為告之官司其</span><br/>
<span class='tline' id='l245' data-llen='5011:5024'>　　家貧則為之助出募賞</span><br/>
<span class='tline' id='l246' data-llen='5024:5047'>　三曰疾病　小則遣人問之甚則為訪醫藥貧則助</span><br/>
<span class='tline' id='l247' data-llen='5047:5056'>　　其養疾之費</span><br/>
<span class='tline' id='l248' data-llen='5056:5078'>　四曰死喪　闕人則助其幹辦乏財則賻贈借貸</span><br/>
<span class='tline' id='l249' data-llen='5078:5101'>　五曰孤弱　孤遺無依者若能自贍則為區處稽其</span><br/>
<span class='tline' id='l250' data-llen='5101:5128'><a onclick="displayPageImage('KR1d0090', 'WYG', '002-14b' );" name="002-14b" class="pb">[002-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5128:5151'>　　出納或聞扵官司或擇人教之及為之求婚姻貧</span><br/>
<span class='tline' id='l252' data-llen='5151:5174'>　　者協力濟之無令失所若有侵欺之者衆人力為</span><br/>
<span class='tline' id='l253' data-llen='5174:5197'>　　之辦理若稍長而放逸不檢亦防察約束之毋令</span><br/>
<span class='tline' id='l254' data-llen='5197:5205'>　　陷扵不義</span><br/>
<span class='tline' id='l255' data-llen='5205:5228'>　六曰誣枉　有為人誣枉過惡不能自申者勢可以</span><br/>
<span class='tline' id='l256' data-llen='5228:5251'>　　聞扵官府則為言之有方畧可以救解則為解之</span><br/>
<span class='tline' id='l257' data-llen='5251:5269'>　　或其家困而失所者衆共以財濟之</span><br/>
<span class='tline' id='l258' data-llen='5269:5292'>　七曰貧乏　有安貧守分而生計大不足者衆以財</span><br/>
<span class='tline' id='l259' data-llen='5292:5319'><a onclick="displayPageImage('KR1d0090', 'WYG', '002-15a' );" name="002-15a" class="pb">[002-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5319:5337'>　　濟之或為之假貸置産以嵗月償之</span><br/>
<span class='tline' id='l261' data-llen='5337:5360'>　　　右患難相恤之事凡有當救恤者其家告扵約</span><br/>
<span class='tline' id='l262' data-llen='5360:5383'>　　　長急則同約之近者為之告約正命直月徧告</span><br/>
<span class='tline' id='l263' data-llen='5383:5406'>　　　之且為之糾集而程督之凡同約者財物器用</span><br/>
<span class='tline' id='l264' data-llen='5406:5429'>　　　車馬人僕皆有無相假若不急之用及有所妨</span><br/>
<span class='tline' id='l265' data-llen='5429:5452'>　　　者則不必借可借而不借及踰期不還及損壊</span><br/>
<span class='tline' id='l266' data-llen='5452:5475'>　　　借物者論如犯約之過書扵籍鄰里或有緩急</span><br/>
<span class='tline' id='l267' data-llen='5475:5498'>　　　雖非同約而先聞知者亦當救助或不能救助</span><br/>
<span class='tline' id='l268' data-llen='5498:5525'><a onclick="displayPageImage('KR1d0090', 'WYG', '002-15b' );" name="002-15b" class="pb">[002-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5525:5548'>　　　則為之告扵同約而謀之有能如此者則亦書</span><br/>
<span class='tline' id='l270' data-llen='5548:5571'>　　　其善扵籍以告鄉人以上四條本出朱子損益</span><br/>
<span class='tline' id='l271' data-llen='5571:5594'>　　　藍田吕氏鄉約今取瓊山邱氏儀節以通扵今</span><br/>
<span class='tline' id='l272' data-llen='5594:5607'>　　　而又為約儀如左方</span><br/>
<span class='tline' id='l273' data-llen='5607:5629'>　凡預約者月朔皆㑹朔日有故則前期三日别定</span><br/>
<span class='tline' id='l274' data-llen='5629:5652'>　　一日直月報㑹者將㑹則先一日洒掃里社設香</span><br/>
<span class='tline' id='l275' data-llen='5652:5675'>　　案立戒諭牌扵其上若春秋二仲月改用祭社日</span><br/>
<span class='tline' id='l276' data-llen='5675:5698'>　　以便行禮或社未建設先聖神位扵鄉校正堂以</span><br/>
<span class='tline' id='l277' data-llen='5698:5725'><a onclick="displayPageImage('KR1d0090', 'WYG', '002-16a' );" name="002-16a" class="pb">[002-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5725:5732'>　　便行禮</span><br/>
<span class='tline' id='l279' data-llen='5732:5755'>　直月率錢具食　入約人衆毎一人不過一十文人</span><br/>
<span class='tline' id='l280' data-llen='5755:5778'>　　少則隨宜増之毋過五十文孟月朔具果酒三行</span><br/>
<span class='tline' id='l281' data-llen='5778:5801'>　　飯食一㑹餘月則去酒果或直設飯或米粉麵食</span><br/>
<span class='tline' id='l282' data-llen='5801:5807'>　　亦可</span><br/>
<span class='tline' id='l283' data-llen='5807:5830'>　㑹日夙興約正約副直月先率宗族皆衣冠俟扵鄉</span><br/>
<span class='tline' id='l284' data-llen='5830:5853'>　校同約者如其服而至　有故則先一日使人告扵</span><br/>
<span class='tline' id='l285' data-llen='5853:5876'>　　直月同約之家子弟及在鄉校童生雖未能入籍</span><br/>
<span class='tline' id='l286' data-llen='5876:5903'><a onclick="displayPageImage('KR1d0090', 'WYG', '002-16b' );" name="002-16b" class="pb">[002-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5903:5926'>　　亦許隨衆序拜未能序拜亦許侍立觀禮但不與</span><br/>
<span class='tline' id='l288' data-llen='5926:5944'>　　飲食之㑹或别率錢畧設㸃心别處</span><br/>
<span class='tline' id='l289' data-llen='5944:5967'>　里社鳴鼓三通約衆既集以齒為序立於門外東向</span><br/>
<span class='tline' id='l290' data-llen='5967:5990'>　北上約正以下西向南上教讀不與約正與齒最尊</span><br/>
<span class='tline' id='l291' data-llen='5990:6013'>　者正相向揖迎入門至庭中北面皆再拜　行禮以</span><br/>
<span class='tline' id='l292' data-llen='6013:6036'>　　約正與約副直月三人列扵左以次而東約衆尊</span><br/>
<span class='tline' id='l293' data-llen='6036:6059'>　　者長者列扵右以次而西少者幼者従尊者長者</span><br/>
<span class='tline' id='l294' data-llen='6059:6082'>　　之後社祝立扵香案之東賛鞠躬拜興拜興平身</span><br/>
<span class='tline' id='l295' data-llen='6082:6109'><a onclick="displayPageImage('KR1d0090', 'WYG', '002-17a' );" name="002-17a" class="pb">[002-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6109:6132'>　約正升堂上香降與在位者皆再拜　社祝賛詣香</span><br/>
<span class='tline' id='l297' data-llen='6132:6155'>　　案前約正升自阼階上香降賛鞠躬拜興拜興平</span><br/>
<span class='tline' id='l298' data-llen='6155:6160'>　　身</span><br/>
<span class='tline' id='l299' data-llen='6160:6183'>　乃誓扵神社祝抗聲以誓約正以下皆跪聴應命畢</span><br/>
<span class='tline' id='l300' data-llen='6183:6206'>　皆再拜乃出　社祝揚言曰約正某等敢率同約者</span><br/>
<span class='tline' id='l301' data-llen='6206:6229'>　　誓扵里社之神自今以後凡我同約之人祗奉戒</span><br/>
<span class='tline' id='l302' data-llen='6229:6252'>　　諭孝順父母尊敬長上和睦鄉里教訓子孫各安</span><br/>
<span class='tline' id='l303' data-llen='6252:6275'>　　生理毋作非為遵行四禮條件毋背鄉約齊心合</span><br/>
<span class='tline' id='l304' data-llen='6275:6302'><a onclick="displayPageImage('KR1d0090', 'WYG', '002-17b' );" name="002-17b" class="pb">[002-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6302:6325'>　　徳同歸扵善若有二三其心陽善隂惡者神明誅</span><br/>
<span class='tline' id='l306' data-llen='6325:6348'>　　殛衆荅曰若有二三其心陽善隂惡者神明誅殛</span><br/>
<span class='tline' id='l307' data-llen='6348:6364'>　　社祝賛俯伏興拜興拜興平身</span><br/>
<span class='tline' id='l308' data-llen='6364:6387'>　詣鄉校俟扵外次約正以下皆東向立教讀出迎西</span><br/>
<span class='tline' id='l309' data-llen='6387:6410'>　向立與約正三揖約正以下三讓乃入教讀約正三</span><br/>
<span class='tline' id='l310' data-llen='6410:6433'>　揖三讓升堂同約者皆従之　教讀升自阼階約正</span><br/>
<span class='tline' id='l311' data-llen='6433:6456'>　以下及同約者升自西階若無里社則教讀迎入誓</span><br/>
<span class='tline' id='l312' data-llen='6456:6465'>　扵先聖如前儀</span><br/>
<span class='tline' id='l313' data-llen='6465:6492'><a onclick="displayPageImage('KR1d0090', 'WYG', '002-18a' );" name="002-18a" class="pb">[002-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6492:6515'>　皆北面立約正揖教讀東上南面立教讀就位皆再</span><br/>
<span class='tline' id='l315' data-llen='6515:6538'>　拜教讀立扵位約正少進西向立約副直月社祝次</span><br/>
<span class='tline' id='l316' data-llen='6538:6560'>　其右少退直月引尊者東向南上長者西向南上</span><br/>
<span class='tline' id='l317' data-llen='6560:6583'>　　皆以約正之年推之後倣此西向者其位在約正</span><br/>
<span class='tline' id='l318' data-llen='6583:6606'>　　之右少進餘人如故若鄉校正堂設神位則以北</span><br/>
<span class='tline' id='l319' data-llen='6606:6618'>　　面為尊序次如前儀</span><br/>
<span class='tline' id='l320' data-llen='6618:6641'>　約正再拜凡在位者皆再拜　此拜尊者社祝不必</span><br/>
<span class='tline' id='l321' data-llen='6641:6650'>　　賛禮後倣此</span><br/>
<span class='tline' id='l322' data-llen='6650:6677'><a onclick="displayPageImage('KR1d0090', 'WYG', '002-18b' );" name="002-18b" class="pb">[002-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6677:6700'>　尊者受禮如儀　惟以約正之年為受禮之節若約</span><br/>
<span class='tline' id='l324' data-llen='6700:6722'>　　正是尊者則長者以下皆如少者儀可以類推</span><br/>
<span class='tline' id='l325' data-llen='6722:6745'>　退北壁下南面東上立直月引長者東面如初禮退</span><br/>
<span class='tline' id='l326' data-llen='6745:6768'>　則立扵尊者之西東上　此拜長者拜時惟尊者不</span><br/>
<span class='tline' id='l327' data-llen='6768:6773'>　　拜</span><br/>
<span class='tline' id='l328' data-llen='6773:6796'>　直月又引稍長者東向南上約正與在位者皆再拜</span><br/>
<span class='tline' id='l329' data-llen='6796:6819'>　稍長者荅拜退立扵西序東向北上　此拜稍長者</span><br/>
<span class='tline' id='l330' data-llen='6819:6831'>　　拜時尊者長者不拜</span><br/>
<span class='tline' id='l331' data-llen='6831:6858'><a onclick="displayPageImage('KR1d0090', 'WYG', '002-19a' );" name="002-19a" class="pb">[002-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6858:6881'>　直月又引稍少者東面北上拜約正約正荅之稍少</span><br/>
<span class='tline' id='l333' data-llen='6881:6904'>　者退立扵稍長者之南直月以次引少者東北向西</span><br/>
<span class='tline' id='l334' data-llen='6904:6927'>　北上拜約正約正受禮如儀拜者復位又引幼者亦</span><br/>
<span class='tline' id='l335' data-llen='6927:6950'>　如之既畢揖各就次　同列來講禮者拜扵西序如</span><br/>
<span class='tline' id='l336' data-llen='6950:6973'>　　初以上禮若冬日晷短或従簡便惟東西序齒相</span><br/>
<span class='tline' id='l337' data-llen='6973:6980'>　　向再拜</span><br/>
<span class='tline' id='l338' data-llen='6980:7003'>　頃之約正揖就坐　教讀正坐稍東南向約正坐堂</span><br/>
<span class='tline' id='l339' data-llen='7003:7026'>　　東南向約中年最尊者坐堂西南向約副直月次</span><br/>
<span class='tline' id='l340' data-llen='7026:7053'><a onclick="displayPageImage('KR1d0090', 'WYG', '002-19b' );" name="002-19b" class="pb">[002-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7053:7076'>　　約正之東南向西上社祝次之餘人以齒為序東</span><br/>
<span class='tline' id='l342' data-llen='7076:7099'>　　西相向以北為上若有異爵者則坐扵尊者之西</span><br/>
<span class='tline' id='l343' data-llen='7099:7122'>　　南向東上若鄉校正堂設神位則以南為上異爵</span><br/>
<span class='tline' id='l344' data-llen='7122:7132'>　　者東北向西上</span><br/>
<span class='tline' id='l345' data-llen='7132:7155'>　直月抗聲讀約一過教讀推說其意未達者許其質</span><br/>
<span class='tline' id='l346' data-llen='7155:7178'>　問扵是約中有善者衆推之有過者直月糾之約正</span><br/>
<span class='tline' id='l347' data-llen='7178:7201'>　詢其實狀扵衆無異辭乃命直月書之　能行四禮</span><br/>
<span class='tline' id='l348' data-llen='7201:7217'>　　者亦附扵善籍違者附扵過籍</span><br/>
<span class='tline' id='l349' data-llen='7217:7244'><a onclick="displayPageImage('KR1d0090', 'WYG', '002-20a' );" name="002-20a" class="pb">[002-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7244:7267'>　直月遂讀記善籍曰某能為某善能改某過能行四</span><br/>
<span class='tline' id='l351' data-llen='7267:7290'>　禮使人人若此風俗焉有不厚凡我同約當取以為</span><br/>
<span class='tline' id='l352' data-llen='7290:7313'>　法　或能使其族人為某善改某過行四禮則易其</span><br/>
<span class='tline' id='l353' data-llen='7313:7318'>　　辭</span><br/>
<span class='tline' id='l354' data-llen='7318:7341'>　善者興直月亦興揖善者善者對曰某實無所有乃</span><br/>
<span class='tline' id='l355' data-llen='7341:7364'>　勞過奬敢不加勉約正帥同約者北面序立再拜善</span><br/>
<span class='tline' id='l356' data-llen='7364:7387'>　者退居末位荅拜　或酌酒則先善者善者向尊長</span><br/>
<span class='tline' id='l357' data-llen='7387:7395'>　　三讓乃飲</span><br/>
<span class='tline' id='l358' data-llen='7395:7422'><a onclick="displayPageImage('KR1d0090', 'WYG', '002-20b' );" name="002-20b" class="pb">[002-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7422:7445'>　復位命執事者以記過籍徧呈在坐各黙觀一過三</span><br/>
<span class='tline' id='l360' data-llen='7445:7468'>　犯不改待他日誓扵里社鳴鼓罰之毋得輒揚其過</span><br/>
<span class='tline' id='l361' data-llen='7468:7490'>　　過者不服聴其出籍有大惡則言扵有司懲之</span><br/>
<span class='tline' id='l362' data-llen='7490:7513'>　既畢乃食食畢少休復㑹扵堂上鳴講鼓說書若歌</span><br/>
<span class='tline' id='l363' data-llen='7513:7536'>　詩或習禮射皆以鍾鼓為節　教讀說書一章或講</span><br/>
<span class='tline' id='l364' data-llen='7536:7559'>　　切要故事皆鳴鼓三聲若童生歌詩習冠昏祭三</span><br/>
<span class='tline' id='l365' data-llen='7559:7582'>　　禮及習鄉射禮皆鍾以宣之鼓以節之以聳衆觀</span><br/>
<span class='tline' id='l366' data-llen='7582:7587'>　　聴</span><br/>
<span class='tline' id='l367' data-llen='7587:7614'><a onclick="displayPageImage('KR1d0090', 'WYG', '002-21a' );" name="002-21a" class="pb">[002-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7614:7637'>　講論従容書丹而退　講論須有益之事毋得喧競</span><br/>
<span class='tline' id='l369' data-llen='7637:7660'>　　失儀言非所宜言及揚人過惡違者直月糾而書</span><br/>
<span class='tline' id='l370' data-llen='7660:7683'>　　之事既畢扵入約籍中姓名各押字扵其下謂之</span><br/>
<span class='tline' id='l371' data-llen='7683:7704'>　　書丹書丹畢教讀送至大門之外揖讓而退</span><br/>
<span class='tline' id='l372' data-llen='7704:7727'>　凡約正約副正本如士大夫立教明倫敬身以為鄉</span><br/>
<span class='tline' id='l373' data-llen='7727:7750'>　人取法出入道路見者拱立避路致敬毋得狎侮凌</span><br/>
<span class='tline' id='l374' data-llen='7750:7773'>　犯違者直月糾而書之　若能化行一鄉有司延至</span><br/>
<span class='tline' id='l375' data-llen='7773:7796'>　　後堂待以殊禮為特設位帥各鄉約正約副拜之</span><br/>
<span class='tline' id='l376' data-llen='7796:7823'><a onclick="displayPageImage('KR1d0090', 'WYG', '002-21b' );" name="002-21b" class="pb">[002-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7823:7842'>　　仍用花紅羊酒旌奬遇例先給與冠帶</span><br/>
<span class='tline' id='l378' data-llen='7842:7845'>　</span><br/>
<span class='tline' id='l379' data-llen='7845:7848'>　</span><br/>
<span class='tline' id='l380' data-llen='7848:7851'>　</span><br/>
<span class='tline' id='l381' data-llen='7851:7854'>　</span><br/>
<span class='tline' id='l382' data-llen='7854:7857'>　</span><br/>
<span class='tline' id='l383' data-llen='7857:7860'>　</span><br/>
<span class='tline' id='l384' data-llen='7860:7869'>　泰泉鄉禮卷二</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='158:184'><a onclick="displayPageImage('KR1a0064', 'WYG', '032-1a' );" name="032-1a" class="pb">[032-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='184:192'>欽定四庫全書</span>
<span class='tline' id='l9' data-llen='192:203'>　周易集說卷三十二</span>
<span class='tline' id='l10' data-llen='203:224'>　　　　　　　　　　　　　宋　俞琰　撰</span>
<span class='tline' id='l11' data-llen='224:232'>　繫辭下傳一</span>
<span class='tline' id='l12' data-llen='232:252'>八卦成列象在其中矣因而重之爻在其中矣</span>
<span class='tline' id='l13' data-llen='252:275'>　八卦三畫之卦也列而爲八則一卦有一卦之象蓋</span>
<span class='tline' id='l14' data-llen='275:298'>　不特天地雷風水火山澤之象凡天地間所有之象</span>
<span class='tline' id='l15' data-llen='298:321'>　無不具在其中也因而重之謂伏羲既畫八卦又因</span>
<span class='tline' id='l16' data-llen='321:347'><a onclick="displayPageImage('KR1a0064', 'WYG', '032-1b' );" name="032-1b" class="pb">[032-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='347:370'>　而重之則自二而四自四而八八而十六十六而三</span>
<span class='tline' id='l18' data-llen='370:393'>　十二三十二而六十四也爻在其中謂三百八十四</span>
<span class='tline' id='l19' data-llen='393:416'>　爻皆在其中也伏羲畫卦自下而起其始畫也惟一</span>
<span class='tline' id='l20' data-llen='416:439'>　竒一耦再畫則於一竒一耦之上又生一竒一耦第</span>
<span class='tline' id='l21' data-llen='439:462'>　三畫亦然於是乾一兌二離三震四巽五坎六艮七</span>
<span class='tline' id='l22' data-llen='462:485'>　坤八自然成列及其重爲六十四則乾居八之一兌</span>
<span class='tline' id='l23' data-llen='485:508'>　居八之二離居八之三震居八之四巽居八之五坎</span>
<span class='tline' id='l24' data-llen='508:531'>　居八之六艮居八之七坤居八之八又皆成列而各</span>
<span class='tline' id='l25' data-llen='531:557'><a onclick="displayPageImage('KR1a0064', 'WYG', '032-2a' );" name="032-2a" class="pb">[032-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='557:580'>　有次序無非理之自然也方其畫時雖出於聖人之</span>
<span class='tline' id='l27' data-llen='580:603'>　手聖人亦不知其所以然也秀巖李氏曰言因而重</span>
<span class='tline' id='l28' data-llen='603:615'>　之則重卦非文王明矣</span>
<span class='tline' id='l29' data-llen='615:626'>剛柔相推變在其中矣</span>
<span class='tline' id='l30' data-llen='626:649'>　剛柔謂爻九六剛柔相推則一卦變而爲六十四卦</span>
<span class='tline' id='l31' data-llen='649:665'>　而四千九十六變無不在其中矣</span>
<span class='tline' id='l32' data-llen='665:678'>繫辭焉而命之動在其中矣</span>
<span class='tline' id='l33' data-llen='678:701'>　繫辭焉以命之謂卦爻之下繫之以辭而告人以吉</span>
<span class='tline' id='l34' data-llen='701:727'><a onclick="displayPageImage('KR1a0064', 'WYG', '032-2b' );" name="032-2b" class="pb">[032-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='727:750'>　凶悔吝也動謂占者所值當動之爻象亦不出乎此</span>
<span class='tline' id='l36' data-llen='750:772'>　矣或曰動謂所變之卦左氏以動爻爲占者是也</span>
<span class='tline' id='l37' data-llen='772:784'>吉凶悔吝者生乎動者也</span>
<span class='tline' id='l38' data-llen='784:807'>　吉凶悔吝皆生於爻象之動吉一而已而凶悔吝居</span>
<span class='tline' id='l39' data-llen='807:830'>　其三則人之動也可不慎乎夫吉凶悔吝四者皆辭</span>
<span class='tline' id='l40' data-llen='830:853'>　之所命也占者由所命之辭而動則動罔不吉不然</span>
<span class='tline' id='l41' data-llen='853:866'>　則凶悔吝之三者隨至矣</span>
<span class='tline' id='l42' data-llen='866:875'>剛柔者立本者也</span>
<span class='tline' id='l43' data-llen='875:901'><a onclick="displayPageImage('KR1a0064', 'WYG', '032-3a' );" name="032-3a" class="pb">[032-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='901:924'>　易六十四卦凡三百八十四爻不過一剛一柔而巳</span>
<span class='tline' id='l45' data-llen='924:947'>　易中凡言剛柔即九六也乾九坤六是以易之本立</span>
<span class='tline' id='l46' data-llen='947:960'>　易非九六則何者爲之本</span>
<span class='tline' id='l47' data-llen='960:969'>變通者趣時者也</span>
<span class='tline' id='l48' data-llen='969:992'>　易窮則變變則通不變則不通也有一卦之時有一</span>
<span class='tline' id='l49' data-llen='992:1015'>　爻之時隨其時之宜而動此變而通之之道也故曰</span>
<span class='tline' id='l50' data-llen='1015:1038'>　變通者趣時者也趣與詩棫樸左右趣之之趣同毛</span>
<span class='tline' id='l51' data-llen='1038:1061'>　氏傳云趣趨也正義云卦既總主一時爻則就一時</span>
<span class='tline' id='l52' data-llen='1061:1087'><a onclick="displayPageImage('KR1a0064', 'WYG', '032-3b' );" name="032-3b" class="pb">[032-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1087:1099'>　之中各趣其所宜之時</span>
<span class='tline' id='l54' data-llen='1099:1122'>吉凶者貞勝者也天地之道貞觀者也日月之道貞明</span>
<span class='tline' id='l55' data-llen='1122:1135'>者也天下之動貞夫一者也</span>
<span class='tline' id='l56' data-llen='1135:1158'>　天下之事非吉則凶非凶則吉何以勝之曰貞則勝</span>
<span class='tline' id='l57' data-llen='1158:1181'>　之貞者固守以正而不妄動也前言吉凶悔吝生乎</span>
<span class='tline' id='l58' data-llen='1181:1204'>　動蓋動則有吉有凶今也固守以正而不妄動則動</span>
<span class='tline' id='l59' data-llen='1204:1227'>　罔不吉何凶之有觀去聲古換反示也天地之道正</span>
<span class='tline' id='l60' data-llen='1227:1250'>　所以萬古常示日月之道正所以萬古常明也人苟</span>
<span class='tline' id='l61' data-llen='1250:1276'><a onclick="displayPageImage('KR1a0064', 'WYG', '032-4a' );" name="032-4a" class="pb">[032-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1276:1299'>　能正道固守而不貳以二則萬事萬變紛紜乎其前</span>
<span class='tline' id='l63' data-llen='1299:1322'>　亦莫之能亂不然何以制天下之動哉白雲郭氏曰</span>
<span class='tline' id='l64' data-llen='1322:1345'>　天地之所以示人日月之所以常明皆正也天下之</span>
<span class='tline' id='l65' data-llen='1345:1368'>　動所以貞夫一者亦以貞夫一則正二則非正也吉</span>
<span class='tline' id='l66' data-llen='1368:1382'>　凶貞勝之道亦若是而巳矣</span>
<span class='tline' id='l67' data-llen='1382:1400'>夫乾確然示人易矣夫坤隤然示人簡矣</span>
<span class='tline' id='l68' data-llen='1400:1423'>　確然健貌隤然順貌乾之德動而健故確然而示人</span>
<span class='tline' id='l69' data-llen='1423:1446'>　者易坤之德靜而順故隤然而示人者簡示人即貞</span>
<span class='tline' id='l70' data-llen='1446:1472'><a onclick="displayPageImage('KR1a0064', 'WYG', '032-4b' );" name="032-4b" class="pb">[032-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1472:1479'>　觀之謂也</span>
<span class='tline' id='l72' data-llen='1479:1495'>爻也者效此者也象也者像此者也</span>
<span class='tline' id='l73' data-llen='1495:1518'>　此者何謂上文乾坤之所示也易六十四卦皆有所</span>
<span class='tline' id='l74' data-llen='1518:1541'>　示不特乾坤也乾坤既有所示爻蓋效此所示者也</span>
<span class='tline' id='l75' data-llen='1541:1564'>　象蓋像此所示者也紫陽朱子曰此謂上文乾坤所</span>
<span class='tline' id='l76' data-llen='1564:1584'>　示之理爻之竒耦卦之消息所以效而象之</span>
<span class='tline' id='l77' data-llen='1584:1607'>爻象動乎内吉凶見乎外功業見乎變聖人之情見乎</span>
<span class='tline' id='l78' data-llen='1607:1610'>辭</span>
<span class='tline' id='l79' data-llen='1610:1636'><a onclick="displayPageImage('KR1a0064', 'WYG', '032-5a' );" name="032-5a" class="pb">[032-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1636:1659'>　爻象動乎蓍策之中吉凶見乎辭命之際故謂爻象</span>
<span class='tline' id='l81' data-llen='1659:1682'>　爲内吉凶爲外變謂爻象之變辭謂吉凶之辭易之</span>
<span class='tline' id='l82' data-llen='1682:1705'>　功業由變而見聖人之情因辭而見欲知聖人與民</span>
<span class='tline' id='l83' data-llen='1705:1728'>　同患之情但觀聖人之辭紫陽朱子曰業似吉凶生</span>
<span class='tline' id='l84' data-llen='1728:1735'>　大業之業</span>
<span class='tline' id='l85' data-llen='1735:1758'>天地之大德曰生聖人之大寳曰位何以守位曰仁何</span>
<span class='tline' id='l86' data-llen='1758:1775'>以聚人曰財理財正辭禁民爲非曰義</span>
<span class='tline' id='l87' data-llen='1775:1798'>　天地以生物爲德故人以天地之德爲大德聖人位</span>
<span class='tline' id='l88' data-llen='1798:1824'><a onclick="displayPageImage('KR1a0064', 'WYG', '032-5b' );" name="032-5b" class="pb">[032-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1824:1847'>　乎天地之中而贊天地之化育故天下以聖人之位</span>
<span class='tline' id='l90' data-llen='1847:1871'>　爲大寳釋文仁作人注云王肅卞伯玉桓𤣥明僧紹</span>
<span class='tline' id='l91' data-llen='1871:1894'>　本作仁嵩山晁氏東萊吕氏皆從釋文紫陽朱子曰</span>
<span class='tline' id='l92' data-llen='1894:1918'>　曰人之人今本作仁吕氏從古蓋所謂非衆罔與守邦</span>
<span class='tline' id='l93' data-llen='1918:1941'>　秀巖李氏曰蔡邕云以仁守位以財聚人則漢以前</span>
<span class='tline' id='l94' data-llen='1941:1964'>　已用此仁字而非始於王肅矣愚謂以此章上下文</span>
<span class='tline' id='l95' data-llen='1964:1987'>　義詳之當依釋文作人守位以人大學所謂得衆則</span>
<span class='tline' id='l96' data-llen='1987:2010'>　得國失衆則失國是也聚人以財大學所謂財聚則</span>
<span class='tline' id='l97' data-llen='2010:2036'><a onclick="displayPageImage('KR1a0064', 'WYG', '032-6a' );" name="032-6a" class="pb">[032-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2036:2059'>　民散財散則民聚是也理財謂甲者還甲乙者還乙</span>
<span class='tline' id='l99' data-llen='2059:2082'>　不可不理也正辭猶言正名蓋謂是則言是非則言</span>
<span class='tline' id='l100' data-llen='2082:2105'>　非不可不正也禁民爲非謂制爲法令使民不敢悖</span>
<span class='tline' id='l101' data-llen='2105:2128'>　理而爲非也義宜也理財正辭禁民爲非而得其宜</span>
<span class='tline' id='l102' data-llen='2128:2151'>　此所謂義也夫財者利也聖人不曰生而巳聖人之</span>
<span class='tline' id='l103' data-llen='2151:2174'>　德不過順天地之生而已位者生生之主也人者求</span>
<span class='tline' id='l104' data-llen='2174:2197'>　其生生於我者也財者生生之本也理財正辭禁民</span>
<span class='tline' id='l105' data-llen='2197:2212'>　爲非又所以全其生生之道也</span>
<span class='tline' id='l106' data-llen='2212:2238'><a onclick="displayPageImage('KR1a0064', 'WYG', '032-6b' );" name="032-6b" class="pb">[032-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2238:2261'>　　右第一章紫陽朱子曰此章言卦爻吉凶造化功</span>
<span class='tline' id='l108' data-llen='2261:2266'>　　業</span>
<span class='tline' id='l109' data-llen='2266:2289'>古者包犧氏之王天下也仰則觀象於天俯則觀法於</span>
<span class='tline' id='l110' data-llen='2289:2312'>地觀鳥獸之文與地之宜近取諸身逺取諸物於是始</span>
<span class='tline' id='l111' data-llen='2312:2329'>作八卦以通神明之德以類萬物之情</span>
<span class='tline' id='l112' data-llen='2329:2352'>　包犧即伏羲也包音庖字本又作庖按世紀云始取</span>
<span class='tline' id='l113' data-llen='2352:2375'>　犧牲以供庖厨故號包犧氏上古茹毛飲血包犧則</span>
<span class='tline' id='l114' data-llen='2375:2398'>　敎民火食也孟京本作伏羲夫伏羲以前未有文字</span>
<span class='tline' id='l115' data-llen='2398:2424'><a onclick="displayPageImage('KR1a0064', 'WYG', '032-7a' );" name="032-7a" class="pb">[032-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2424:2447'>　爲政則結繩而己逮夫伏羲氏之王天下也觀象於</span>
<span class='tline' id='l117' data-llen='2447:2470'>　天觀法於地俯仰之間天文地理之宜如日月星宿</span>
<span class='tline' id='l118' data-llen='2470:2493'>　鳥獸草木昆蟲之類無所不觀又自一身至於萬物</span>
<span class='tline' id='l119' data-llen='2493:2516'>　若近若逺無所不取於是始爲之畫而八卦作焉八</span>
<span class='tline' id='l120' data-llen='2516:2539'>　卦者伏羲氏之心畫也精可以通神明之德粗可以</span>
<span class='tline' id='l121' data-llen='2539:2562'>　類萬物之情因而重之爲六十四卦其實只是八卦</span>
<span class='tline' id='l122' data-llen='2562:2585'>　故巽震相遇而文王名之曰益在伏羲則震下巽上</span>
<span class='tline' id='l123' data-llen='2585:2608'>　而巳震離相遇而文王名之曰噬嗑在伏羲則震下</span>
<span class='tline' id='l124' data-llen='2608:2634'><a onclick="displayPageImage('KR1a0064', 'WYG', '032-7b' );" name="032-7b" class="pb">[032-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2634:2658'>　離上而巳他卦皆然太𤣥云察龍虎之文觀鳥龜之</span>
<span class='tline' id='l126' data-llen='2658:2681'>　理安定胡氏曰言鳥獸之文者蓋東方之宿爲蒼龍</span>
<span class='tline' id='l127' data-llen='2681:2704'>　南方之宿爲朱雀西方之宿爲白虎北方之宿爲龜</span>
<span class='tline' id='l128' data-llen='2704:2727'>　蛇紫陽朱子曰王昭素云與地之宜諸本多有天字</span>
<span class='tline' id='l129' data-llen='2727:2750'>　俯仰逺近所取不一然不過以驗隂陽消息兩端而</span>
<span class='tline' id='l130' data-llen='2750:2773'>　巳神明之德如健順動止之性萬物之情如雷風山</span>
<span class='tline' id='l131' data-llen='2773:2796'>　澤之象節齋蔡氏曰神明之德不可見故曰通萬物</span>
<span class='tline' id='l132' data-llen='2796:2806'>　之情可見故曰類</span>
<span class='tline' id='l133' data-llen='2806:2832'><a onclick="displayPageImage('KR1a0064', 'WYG', '032-8a' );" name="032-8a" class="pb">[032-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2832:2849'>作結繩而爲網罟以佃以漁蓋取諸離</span>
<span class='tline' id='l135' data-llen='2849:2872'>　罔古文作网伏羲作結繩爲網罟以敎民佃漁佃以</span>
<span class='tline' id='l136' data-llen='2872:2895'>　取鳥獸於山林漁以取魚鼈於川澤使民有肉食鮮</span>
<span class='tline' id='l137' data-llen='2895:2918'>　食之利也離謂重離說卦以離爲日月相麗而虛其</span>
<span class='tline' id='l138' data-llen='2918:2941'>　中有結繩而爲網罟之象以一隂離乎二陽之間言</span>
<span class='tline' id='l139' data-llen='2941:2964'>　之即鳥獸魚鼈麗乎網罟之象伏羲結繩爲網罟爲</span>
<span class='tline' id='l140' data-llen='2964:2987'>　佃漁之用蓋取諸重離也紫陽朱子曰蓋字有義愚</span>
<span class='tline' id='l141' data-llen='2987:3010'>　謂蓋取諸三字乃孔子以意逆志之辭謂古人制作</span>
<span class='tline' id='l142' data-llen='3010:3036'><a onclick="displayPageImage('KR1a0064', 'WYG', '032-8b' );" name="032-8b" class="pb">[032-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3036:3059'>　無一不與易合非謂伏羲因有見乎離而後爲網罟</span>
<span class='tline' id='l144' data-llen='3059:3082'>　也白雲郭氏曰包犧之時未有犧牲作結繩爲網罟</span>
<span class='tline' id='l145' data-llen='3082:3105'>　以佃以漁而已當時之人知有網罟佃漁不知有所</span>
<span class='tline' id='l146' data-llen='3105:3128'>　取也孔子以易道觀之然後知是有取於離故曰蓋</span>
<span class='tline' id='l147' data-llen='3128:3151'>　取諸離漢上朱氏曰網舉綱紀通言罟止言其紀也</span>
<span class='tline' id='l148' data-llen='3151:3174'>　少梅鄭氏曰巽繩離目兩目相連結繩爲之罔罟也</span>
<span class='tline' id='l149' data-llen='3174:3187'>　離爲雉佃也巽爲魚漁也</span>
<span class='tline' id='l150' data-llen='3187:3210'>包犧氏沒神農氏作斲木爲耜揉木爲耒耒耨之利以</span>
<span class='tline' id='l151' data-llen='3210:3236'><a onclick="displayPageImage('KR1a0064', 'WYG', '032-9a' );" name="032-9a" class="pb">[032-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3236:3245'>敎天下蓋取諸益</span>
<span class='tline' id='l153' data-llen='3245:3268'>　炎帝爲耒耜耕耨以敎民粒食故號神農益之爲卦</span>
<span class='tline' id='l154' data-llen='3268:3291'>　下震動上巽入皆木也中互坤土木入土而動有耒</span>
<span class='tline' id='l155' data-llen='3291:3314'>　耜之象耜耒首耒耜柄斲木以木之銳者因而削之</span>
<span class='tline' id='l156' data-llen='3314:3337'>　爲耜今人加以鉄謂之犁頭揉木以木之曲者因而</span>
<span class='tline' id='l157' data-llen='3337:3360'>　揉之爲耒今人謂之犁衝神農氏之時民厭食鮮食</span>
<span class='tline' id='l158' data-llen='3360:3383'>　遂敎民耕耨而民獲其利蓋取諸益益之名出於文</span>
<span class='tline' id='l159' data-llen='3383:3406'>　王而神農之時益之名未立也蓋取諸益者謂神農</span>
<span class='tline' id='l160' data-llen='3406:3432'><a onclick="displayPageImage('KR1a0064', 'WYG', '032-9b' );" name="032-9b" class="pb">[032-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3432:3455'>　作耒耜蓋有取於益卦非謂神農必按益卦之象然</span>
<span class='tline' id='l162' data-llen='3455:3478'>　後爲耒耜也神農之時震下巽上之卦雖未名之曰</span>
<span class='tline' id='l163' data-llen='3478:3501'>　益而耒耜之利蓋有益之義也王昭素曰耨字諸本</span>
<span class='tline' id='l164' data-llen='3501:3524'>　或作耜乃合文沙隨程氏曰飛走之類實害禾稼惟</span>
<span class='tline' id='l165' data-llen='3524:3544'>　網罟佃漁之制立然後耒耜之利見於天下</span>
<span class='tline' id='l166' data-llen='3544:3567'>日中爲市致天下之民聚天下之貨交易而退各得其</span>
<span class='tline' id='l167' data-llen='3567:3575'>所蓋取諸噬嗑</span>
<span class='tline' id='l168' data-llen='3575:3598'>　噬嗑下震動上離明離明在上日中之象震動於下</span>
<span class='tline' id='l169' data-llen='3598:3625'><a onclick="displayPageImage('KR1a0064', 'WYG', '032-10a' );" name="032-10a" class="pb">[032-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3625:3648'>　爲致民聚貨交易於市之象日中者大明當天而萬</span>
<span class='tline' id='l171' data-llen='3648:3671'>　物相見之時也市者萬民聚貨以相交易之地也天</span>
<span class='tline' id='l172' data-llen='3671:3694'>　下之民各處其方何以致之天下之貨各産其地何</span>
<span class='tline' id='l173' data-llen='3694:3717'>　以聚之今也日中之時爲市則逺近之民皆得以相</span>
<span class='tline' id='l174' data-llen='3717:3740'>　及而貨雖不一亦可坐而致其聚也神農氏爲交易</span>
<span class='tline' id='l175' data-llen='3740:3763'>　之法使民以其所有易其所無退而各得其所則無</span>
<span class='tline' id='l176' data-llen='3763:3786'>　有餘不足之患也其所以致而聚之者蓋取噬而嗑</span>
<span class='tline' id='l177' data-llen='3786:3809'>　之之義嗑合也聚而交易合之象也借噬爲市猶履</span>
<span class='tline' id='l178' data-llen='3809:3836'><a onclick="displayPageImage('KR1a0064', 'WYG', '032-10b' );" name="032-10b" class="pb">[032-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3836:3859'>　言禮音相似也後世古法多倣此括蒼龔氏曰其序</span>
<span class='tline' id='l180' data-llen='3859:3882'>　與八政一曰食二曰貨同少梅鄭氏曰十三卦始離</span>
<span class='tline' id='l181' data-llen='3882:3905'>　次益次噬嗑所取者食貨而巳食貨者生民之本也</span>
<span class='tline' id='l182' data-llen='3905:3928'>神農氏沒黄帝堯舜氏作通其變使民不倦神而化之</span>
<span class='tline' id='l183' data-llen='3928:3951'>使民宜之易窮則變變則通通則久是以自天祐之吉</span>
<span class='tline' id='l184' data-llen='3951:3972'>无不利黄帝堯舜垂衣裳而天下治蓋取諸乾坤</span>
<span class='tline' id='l185' data-llen='3972:3995'>　時當變則變不變則窮於是乎有變而通之之道焉</span>
<span class='tline' id='l186' data-llen='3995:4018'>　變而通之所以趣時也民之所未厭聖人不强去民</span>
<span class='tline' id='l187' data-llen='4018:4045'><a onclick="displayPageImage('KR1a0064', 'WYG', '032-11a' );" name="032-11a" class="pb">[032-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4045:4068'>　之所未安聖人不强行夫惟其數窮而時將變聖人</span>
<span class='tline' id='l189' data-llen='4068:4091'>　因而通之則民不倦不然則民皆以爲紛更安得不</span>
<span class='tline' id='l190' data-llen='4091:4114'>　倦由之而莫知其所以然者神也以漸相忘於不言</span>
<span class='tline' id='l191' data-llen='4114:4137'>　之中者化也神而化之所以使民宜之也不然則民</span>
<span class='tline' id='l192' data-llen='4137:4160'>　皆以爲不便何宜之有易無有窮也窮者數也陽數</span>
<span class='tline' id='l193' data-llen='4160:4183'>　窮於九隂數窮於六窮則變變則通通則久久則窮</span>
<span class='tline' id='l194' data-llen='4183:4206'>　是以自天祐之吉无不利也乾用九六爻俱變則爲</span>
<span class='tline' id='l195' data-llen='4206:4229'>　純坤坤用六六爻俱變則爲純乾羲農之時人文未</span>
<span class='tline' id='l196' data-llen='4229:4256'><a onclick="displayPageImage('KR1a0064', 'WYG', '032-11b' );" name="032-11b" class="pb">[032-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4256:4279'>　著世未知有禮黄帝堯舜化天下以禮而使民宜之</span>
<span class='tline' id='l198' data-llen='4279:4302'>　遂垂衣裳以示天下蓋取諸乾坤九六之變而衣上</span>
<span class='tline' id='l199' data-llen='4302:4325'>　裳下蓋取乾尊坤卑之象也或曰自此以下如舟楫</span>
<span class='tline' id='l200' data-llen='4325:4348'>　牛馬皆通變宜民之事而特以衣裳爲先者羲農之</span>
<span class='tline' id='l201' data-llen='4348:4371'>　後人害固巳消食貨固已足衣則鳥獸之羽皮而斯</span>
<span class='tline' id='l202' data-llen='4371:4394'>　民耳目猶塗於聞見未識所謂尊卑上下也上之人</span>
<span class='tline' id='l203' data-llen='4394:4417'>　無以示而敎之則强弱相陵鬭攘爭奪與禽獸何異</span>
<span class='tline' id='l204' data-llen='4417:4440'>　於是黄帝堯舜體乾坤之象示人以衣裳之儀一上</span>
<span class='tline' id='l205' data-llen='4440:4467'><a onclick="displayPageImage('KR1a0064', 'WYG', '032-12a' );" name="032-12a" class="pb">[032-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4467:4490'>　一下不可顛倒一尊一卑不可紊亂使黎民皆觀感</span>
<span class='tline' id='l207' data-llen='4490:4513'>　而化不惟得其宜且知有禮而不至於陵僭則名分</span>
<span class='tline' id='l208' data-llen='4513:4536'>　正而民志定此天下所以治也正義云黄帝制其初</span>
<span class='tline' id='l209' data-llen='4536:4559'>　堯舜成其末故連云黄帝堯舜横渠張子曰立法須</span>
<span class='tline' id='l210' data-llen='4559:4582'>　是過人者乃能之若常人安能立法凡變法須是通</span>
<span class='tline' id='l211' data-llen='4582:4605'>　通其變故使民不倦豈有聖人變法而不通也涑水</span>
<span class='tline' id='l212' data-llen='4605:4628'>　司馬公曰聖人守道不守法故能通變白雲郭氏曰</span>
<span class='tline' id='l213' data-llen='4628:4651'>　垂衣裳而天下治謂無爲而治也能無爲而治者無</span>
<span class='tline' id='l214' data-llen='4651:4678'><a onclick="displayPageImage('KR1a0064', 'WYG', '032-12b' );" name="032-12b" class="pb">[032-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4678:4701'>　他焉法乾坤易簡而已雲間田氏曰衣六幅裳十二</span>
<span class='tline' id='l216' data-llen='4701:4724'>　幅而乾坤竒耦之畫備矣翁庻善曰乾之數極於九</span>
<span class='tline' id='l217' data-llen='4724:4747'>　故王之司服九章坤之數終於六故后之司服六章</span>
<span class='tline' id='l218' data-llen='4747:4770'>刳木爲舟剡木爲楫舟楫之利以濟不通致逺以利天</span>
<span class='tline' id='l219' data-llen='4770:4777'>下蓋取諸渙</span>
<span class='tline' id='l220' data-llen='4777:4800'>　渙下坎水上巽木中互震動木動於水上有舟楫之</span>
<span class='tline' id='l221' data-llen='4800:4823'>　象舟即船之異名刳木爲舟因其木之長大而中空</span>
<span class='tline' id='l222' data-llen='4823:4846'>　遂刳剔之以爲舟也剡木爲楫因其木之纎長而上</span>
<span class='tline' id='l223' data-llen='4846:4873'><a onclick="displayPageImage('KR1a0064', 'WYG', '032-13a' );" name="032-13a" class="pb">[032-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4873:4896'>　銳遂剡削之以爲櫓爲槳通謂之楫也楫以進舟舟</span>
<span class='tline' id='l225' data-llen='4896:4919'>　以載物爲舟楫之利以濟不通而民得其宜蓋取諸</span>
<span class='tline' id='l226' data-llen='4919:4942'>　渙黄帝堯舜之時渙之名亦未立不過坎下巽上而</span>
<span class='tline' id='l227' data-llen='4942:4965'>　巳蓋取諸渙者謂刳木爲舟剡木爲楫蓋有取於渙</span>
<span class='tline' id='l228' data-llen='4965:4988'>　卦之義非謂黄帝堯舜必案渙卦之象而爲舟楫也</span>
<span class='tline' id='l229' data-llen='4988:5011'>　紫陽朱子曰致逺以利天下疑衍南軒張氏曰衣裳</span>
<span class='tline' id='l230' data-llen='5011:5034'>　之垂固欲逺近之民下觀而化然道途之險阻則有</span>
<span class='tline' id='l231' data-llen='5034:5057'>　所不通惟夫舟楫之利既興則日月所照霜露所隊</span>
<span class='tline' id='l232' data-llen='5057:5084'><a onclick="displayPageImage('KR1a0064', 'WYG', '032-13b' );" name="032-13b" class="pb">[032-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5084:5104'>　莫不拭目觀化天下如一家中國如一人矣</span>
<span class='tline' id='l234' data-llen='5104:5122'>服牛乗馬引重致逺以利天下蓋取諸隨</span>
<span class='tline' id='l235' data-llen='5122:5145'>　隨下震上兌上六兌之隂爻牛也初九震之陽爻馬</span>
<span class='tline' id='l236' data-llen='5145:5168'>　也互巽爲繩互艮爲手所以服乗之也上古牛之鼻</span>
<span class='tline' id='l237' data-llen='5168:5191'>　未穿馬之首未絡至是始服乗之以之引重致逺以</span>
<span class='tline' id='l238' data-llen='5191:5214'>　利天下則動作行止皆隨人意而民得其宜蓋取諸</span>
<span class='tline' id='l239' data-llen='5214:5237'>　隨夫舟以濟川車以行陸皆百姓日用之所利者舟</span>
<span class='tline' id='l240' data-llen='5237:5260'>　車之作舟易而車難故舟先乎車古者大車駕以牛</span>
<span class='tline' id='l241' data-llen='5260:5287'><a onclick="displayPageImage('KR1a0064', 'WYG', '032-14a' );" name="032-14a" class="pb">[032-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5287:5310'>　後世以其優於引重因用以耕小車駕以馬後世以</span>
<span class='tline' id='l243' data-llen='5310:5333'>　其優於致逺因用以騎厚齋馮氏曰大車牛駕之載</span>
<span class='tline' id='l244' data-llen='5333:5356'>　物而重者也小車馬駕之載人而輕者也牛曰服馬</span>
<span class='tline' id='l245' data-llen='5356:5379'>　曰乗其實皆駕車之稱牛馬行而車隨之所以引重</span>
<span class='tline' id='l246' data-llen='5379:5402'>　而致逺故取諸隨嵩山晁氏曰服字說文作犕音備</span>
<span class='tline' id='l247' data-llen='5402:5425'>　愚按史記鄭世家周襄王使伯鞴請滑春秋左氏傳</span>
<span class='tline' id='l248' data-llen='5425:5448'>　乃作伯服鞴與服通廣韻鞴有兩音一音服一音備</span>
<span class='tline' id='l249' data-llen='5448:5470'>　犕但音備不音服釋文云一本無以利天下四字</span>
<span class='tline' id='l250' data-llen='5470:5497'><a onclick="displayPageImage('KR1a0064', 'WYG', '032-14b' );" name="032-14b" class="pb">[032-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5497:5511'>重門繫柝以待暴客蓋取諸豫</span>
<span class='tline' id='l252' data-llen='5511:5534'>　豫下坤上震坤爲闔戸互艮爲闕重門之象也震動</span>
<span class='tline' id='l253' data-llen='5534:5557'>　而有聲之木互艮爲閽人擊柝之象也互艮爲盜暴</span>
<span class='tline' id='l254' data-llen='5557:5580'>　客之象也舟車既設川陸既通民雖獲其利然暮夜</span>
<span class='tline' id='l255' data-llen='5580:5603'>　之際暴客亦可得而至矣不可不豫爲之備也於是</span>
<span class='tline' id='l256' data-llen='5603:5626'>　禦之以重門警之以擊柝而使民宜之蓋取諸豫柝</span>
<span class='tline' id='l257' data-llen='5626:5649'>　夜巡所擊之木亦作柝今呼爲梆子周禮野廬氏聚</span>
<span class='tline' id='l258' data-llen='5649:5680'>　柝鄭𤣥云擊柝以宿衞之也漢書作<img height='20' width='20' alt='&amp;KR2190' title='KR2190' src='https://raw.githubusercontent.com/kanripo/KR-Gaiji/master/images/KR2190.png'/>馬融云兩木</span>
<span class='tline' id='l259' data-llen='5680:5707'><a onclick="displayPageImage('KR1a0064', 'WYG', '032-15a' );" name="032-15a" class="pb">[032-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5707:5730'>　相擊以行夜白雲郭氏曰豫之一卦本無備豫之義</span>
<span class='tline' id='l261' data-llen='5730:5753'>　而孔子又明備豫於此者以見諸卦之象無窮不可</span>
<span class='tline' id='l262' data-llen='5753:5761'>　以一義盡也</span>
<span class='tline' id='l263' data-llen='5761:5784'>斷木爲杵掘地爲臼臼杵之利萬民以濟蓋取諸小過</span>
<span class='tline' id='l264' data-llen='5784:5807'>　小過下艮上震震動於上艮止於下爲杵臼之象民</span>
<span class='tline' id='l265' data-llen='5807:5830'>　既粒食矣又敎之爲杵臼之利治米此乃小有所過</span>
<span class='tline' id='l266' data-llen='5830:5853'>　而民用以濟者也蓋取諸小過希道耿氏曰暴客不</span>
<span class='tline' id='l267' data-llen='5853:5876'>　至而居者安可以治粟矣少梅鄭氏曰兌金斷巽木</span>
<span class='tline' id='l268' data-llen='5876:5903'><a onclick="displayPageImage('KR1a0064', 'WYG', '032-15b' );" name="032-15b" class="pb">[032-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5903:5927'>　斷木為杵也巽木入坤土掘地爲臼也坎陷也臼之象</span>
<span class='tline' id='l270' data-llen='5927:5931'>　也</span>
<span class='tline' id='l271' data-llen='5931:5953'>弦木爲弧剡木爲矢弧矢之利以威天下蓋取諸睽</span>
<span class='tline' id='l272' data-llen='5953:5976'>　睽下兌上離兌屬西爲刑殺離爲戈兵此弧矢威天</span>
<span class='tline' id='l273' data-llen='5976:5999'>　下之象也始者重門擊柝不過待暮夜之暴客耳然</span>
<span class='tline' id='l274' data-llen='5999:6022'>　有甚於暴客者則非弧矢不足以服之於是弦木而</span>
<span class='tline' id='l275' data-llen='6022:6045'>　爲弧剡木而爲矢爲弧矢之利以威天下蓋取諸睽</span>
<span class='tline' id='l276' data-llen='6045:6068'>　南軒張氏曰外有擊柝以防暴客内有杵臼以治粒</span>
<span class='tline' id='l277' data-llen='6068:6095'><a onclick="displayPageImage('KR1a0064', 'WYG', '032-16a' );" name="032-16a" class="pb">[032-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6095:6118'>　食而無以威其不軌則雖有險而不能守雖有粟而</span>
<span class='tline' id='l279' data-llen='6118:6141'>　不得食此弧矢之利不可緩也少梅鄭氏曰離爲絲</span>
<span class='tline' id='l280' data-llen='6141:6164'>　坎爲弓弦木爲弓也兌金剡木而銳之剡木爲矢也</span>
<span class='tline' id='l281' data-llen='6164:6187'>　平庵項氏曰互坎爲弓兌爲上弦離爲兵而麗於上</span>
<span class='tline' id='l282' data-llen='6187:6196'>　此弓矢之象也</span>
<span class='tline' id='l283' data-llen='6196:6219'>上古穴居而野處後世聖人易之以宫室上棟下宇以</span>
<span class='tline' id='l284' data-llen='6219:6229'>待風雨蓋取諸大壯</span>
<span class='tline' id='l285' data-llen='6229:6252'>　大壯下乾上震皆木也棟屋脊標也宇屋椽也棟直</span>
<span class='tline' id='l286' data-llen='6252:6279'><a onclick="displayPageImage('KR1a0064', 'WYG', '032-16b' );" name="032-16b" class="pb">[032-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6279:6302'>　而承上故曰上棟宇垂而覆下故曰下宇詩七月蟋</span>
<span class='tline' id='l288' data-llen='6302:6325'>　蟀在宇毛氏傳云屋四垂爲宇震之一陽在上卦之</span>
<span class='tline' id='l289' data-llen='6325:6348'>　下而承二隂上棟之象也乾三陽在下而相比下宇</span>
<span class='tline' id='l290' data-llen='6348:6371'>　之象也乾覆於下而震動於上有宫室蔽風雨之象</span>
<span class='tline' id='l291' data-llen='6371:6394'>　上古伏羲以前未有宫室冬則居營窟以避寒而無</span>
<span class='tline' id='l292' data-llen='6394:6417'>　上棟下宇之安夏則居橧巢以避暑而有震風淩雨</span>
<span class='tline' id='l293' data-llen='6417:6440'>　之患至黄帝堯舜始易以宫室爲上棟下宇之制以</span>
<span class='tline' id='l294' data-llen='6440:6463'>　待風雨蓋取諸大壯聖人之於物有爲之者有易之</span>
<span class='tline' id='l295' data-llen='6463:6490'><a onclick="displayPageImage('KR1a0064', 'WYG', '032-17a' );" name="032-17a" class="pb">[032-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6490:6513'>　者古未有是而民利之也今則爲之所以貽於後也</span>
<span class='tline' id='l297' data-llen='6513:6536'>　古有是而民厭之也今則易之所以革於前也以濟</span>
<span class='tline' id='l298' data-llen='6536:6557'>　者其利生於已然也以待者其備在於未然也</span>
<span class='tline' id='l299' data-llen='6557:6582'>古之𦵏者厚衣之以薪𦵏之中野不封不樹喪期無數</span>
<span class='tline' id='l300' data-llen='6582:6598'>後世聖人易之以棺椁蓋取諸大過</span>
<span class='tline' id='l301' data-llen='6598:6622'>　大過下巽上兌其卦肖坎坎爲隱伏𦵏埋之象也中</span>
<span class='tline' id='l302' data-llen='6622:6646'>　互重乾之大木棺椁之象也古之𦵏者未有棺椁不</span>
<span class='tline' id='l303' data-llen='6646:6672'>　過厚衣以薪𦵏於中野而已𦵏藏也劉向曰古之𦵏</span>
<span class='tline' id='l304' data-llen='6672:6699'><a onclick="displayPageImage('KR1a0064', 'WYG', '032-17b' );" name="032-17b" class="pb">[032-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6699:6722'>　者厚衣以薪藏之中野顔師古曰言積薪以覆之也</span>
<span class='tline' id='l306' data-llen='6722:6746'>　不封謂不堆土以爲墳也孔子家語云孔子𦵏於魯</span>
<span class='tline' id='l307' data-llen='6746:6769'>　北泗水上藏入地不及泉而封爲偃斧髙四尺樹松</span>
<span class='tline' id='l308' data-llen='6769:6792'>　栢而志焉封如字不樹謂不植松栢以識其處也喪</span>
<span class='tline' id='l309' data-llen='6792:6815'>　期無數謂哀盡則止未有三年之制也後世聖人以</span>
<span class='tline' id='l310' data-llen='6815:6838'>　送死爲大事既爲棺以周其身又爲椁以周其棺遂</span>
<span class='tline' id='l311' data-llen='6838:6861'>　過於厚蓋取諸大過前言上古此但言古蓋極逺者</span>
<span class='tline' id='l312' data-llen='6861:6874'>　云上古其次逺者則云古</span>
<span class='tline' id='l313' data-llen='6874:6901'><a onclick="displayPageImage('KR1a0064', 'WYG', '032-18a' );" name="032-18a" class="pb">[032-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6901:6924'>上古結繩而治後世聖人易之以書契百官以治萬民</span>
<span class='tline' id='l315' data-llen='6924:6932'>以察蓋取諸夬</span>
<span class='tline' id='l316' data-llen='6932:6955'>　夬下乾上兌外決而内明後世聖人爲書契以代上</span>
<span class='tline' id='l317' data-llen='6955:6978'>　古結繩之政蓋取諸夬書文字也載之於簡策者也</span>
<span class='tline' id='l318' data-llen='6978:7001'>　契約也所以合同也以刀刻其言於木者予者執左</span>
<span class='tline' id='l319' data-llen='7001:7024'>　取者操右彼此各有所據以爲驗也上古民淳事簡</span>
<span class='tline' id='l320' data-llen='7024:7047'>　大事則結以大繩小事則結以小繩後世聖人易之</span>
<span class='tline' id='l321' data-llen='7047:7070'>　以書契者言有不能記事有不能信則證之以書契</span>
<span class='tline' id='l322' data-llen='7070:7097'><a onclick="displayPageImage('KR1a0064', 'WYG', '032-18b' );" name="032-18b" class="pb">[032-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7097:7120'>　也百官以治者官用以爲決斷則事辨而不相亂也</span>
<span class='tline' id='l324' data-llen='7120:7143'>　萬民以察者民用以爲明驗則情盡而不相欺也治</span>
<span class='tline' id='l325' data-llen='7143:7166'>　謂決斷察謂明驗或曰夬者君子決小人之卦造書</span>
<span class='tline' id='l326' data-llen='7166:7189'>　契亦以決小人之姦而防其僞也周禮質人掌稽市</span>
<span class='tline' id='l327' data-llen='7189:7212'>　之書契說文云契約也徐鍇曰案周禮司約掌萬民</span>
<span class='tline' id='l328' data-llen='7212:7235'>　之約大約劑書於宗彞注云大約邦國約也劑即劵</span>
<span class='tline' id='l329' data-llen='7235:7258'>　契也左傳云王叔氏不能舉其契韓子云宋人得契</span>
<span class='tline' id='l330' data-llen='7258:7281'>　密數其齒謂以刀分之有相入之齒縫也少梅鄭氏</span>
<span class='tline' id='l331' data-llen='7281:7308'><a onclick="displayPageImage('KR1a0064', 'WYG', '032-19a' );" name="032-19a" class="pb">[032-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7308:7331'>　曰離爲文書也兌金刻木契也平庵項氏曰以乾金</span>
<span class='tline' id='l333' data-llen='7331:7354'>　爲言於内兌金爲決於外書以刀記言契以刀決之</span>
<span class='tline' id='l334' data-llen='7354:7363'>　故爲書契之象</span>
<span class='tline' id='l335' data-llen='7363:7386'>　　右第二章紫陽朱子曰此章言聖人制器尚象之</span>
<span class='tline' id='l336' data-llen='7386:7409'>　　事愚謂易象無乎不具非止此十三卦足以制器</span>
<span class='tline' id='l337' data-llen='7409:7432'>　　也天下之器亦多矣十三卦之外豈更無可取之</span>
<span class='tline' id='l338' data-llen='7432:7455'>　　象哉聖人蓋取其要者言之爾希道耿氏曰十三</span>
<span class='tline' id='l339' data-llen='7455:7478'>　　卦之辭或言利或不言利何也網罟非不爲利也</span>
<span class='tline' id='l340' data-llen='7478:7505'><a onclick="displayPageImage('KR1a0064', 'WYG', '032-19b' );" name="032-19b" class="pb">[032-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7505:7528'>　　然必耒耜杵臼而後能裕萬民之食是則網罟之</span>
<span class='tline' id='l342' data-llen='7528:7551'>　　利不足言而耒耜杵臼之利大矣此所以耒耜杵</span>
<span class='tline' id='l343' data-llen='7551:7574'>　　臼言利也交易非不爲利也然待舟楫馬牛而後</span>
<span class='tline' id='l344' data-llen='7574:7597'>　　備四方之貨則是交易之利不足言而舟楫馬牛</span>
<span class='tline' id='l345' data-llen='7597:7620'>　　之利大矣此所以舟楫馬牛言利也門柝非不爲</span>
<span class='tline' id='l346' data-llen='7620:7643'>　　利也然門柝能保其内使暴客不能入而巳弧矢</span>
<span class='tline' id='l347' data-llen='7643:7666'>　　則又能威其外使暴客不能至是則門柝之利不</span>
<span class='tline' id='l348' data-llen='7666:7689'>　　足言而弧矢之利大矣此弧矢所以言利也獨於</span>
<span class='tline' id='l349' data-llen='7689:7716'><a onclick="displayPageImage('KR1a0064', 'WYG', '032-20a' );" name="032-20a" class="pb">[032-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7716:7739'>　　舟楫馬牛言利天下者舟楫馬牛之利無所不通</span>
<span class='tline' id='l351' data-llen='7739:7762'>　　可以周天下故也隆山李氏曰天下之事不至於</span>
<span class='tline' id='l352' data-llen='7762:7785'>　　夬則不通故雜卦之次序十三卦之制器尚象皆</span>
<span class='tline' id='l353' data-llen='7785:7792'>　　終於夬</span>
<span class='tline' id='l354' data-llen='7792:7795'>　</span>
<span class='tline' id='l355' data-llen='7795:7798'>　</span>
<span class='tline' id='l356' data-llen='7798:7801'>　</span>
<span class='tline' id='l357' data-llen='7801:7804'>　</span>
<span class='tline' id='l358' data-llen='7804:7831'><a onclick="displayPageImage('KR1a0064', 'WYG', '032-20b' );" name="032-20b" class="pb">[032-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7831:7834'>　</span>
<span class='tline' id='l360' data-llen='7834:7837'>　</span>
<span class='tline' id='l361' data-llen='7837:7840'>　</span>
<span class='tline' id='l362' data-llen='7840:7843'>　</span>
<span class='tline' id='l363' data-llen='7843:7846'>　</span>
<span class='tline' id='l364' data-llen='7846:7849'>　</span>
<span class='tline' id='l365' data-llen='7849:7852'>　</span>
<span class='tline' id='l366' data-llen='7852:7863'>　周易集說卷三十二</span>
</p>
<p>
</p>
  </div>
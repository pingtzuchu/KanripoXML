<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0064', 'WYG', '034-1a' );" name="034-1a" class="pb">[034-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:202'>　周易集說卷三十四</span>
<span class='tline' id='l10' data-llen='202:223'>　　　　　　　　　　　　　宋　俞琰　撰</span>
<span class='tline' id='l11' data-llen='223:231'>　繫辭下傳三</span>
<span class='tline' id='l12' data-llen='231:254'>子曰乾坤其易之門邪乾陽物也坤隂物也隂陽合德</span>
<span class='tline' id='l13' data-llen='254:273'>而剛柔有體以體天地之撰以通神明之德</span>
<span class='tline' id='l14' data-llen='273:296'>　易三百八十四爻凡九皆乾陽之闢凡六皆坤隂之</span>
<span class='tline' id='l15' data-llen='296:319'>　闔故曰乾坤其易之門邪門猶闔戸闢戸之義或以</span>
<span class='tline' id='l16' data-llen='319:345'><a onclick="displayPageImage('KR1a0064', 'WYG', '034-1b' );" name="034-1b" class="pb">[034-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='345:368'>　爲學易自乾坤兩卦而入非也乾陽物也坤隂物也</span>
<span class='tline' id='l18' data-llen='368:391'>　一闔一闢爲易之門而其變至於四千九十六皆此</span>
<span class='tline' id='l19' data-llen='391:414'>　二物也以二物之德言則隂與陽合陽與隂合而其</span>
<span class='tline' id='l20' data-llen='414:437'>　情相得以二物之體言則剛自剛柔自柔而其質不</span>
<span class='tline' id='l21' data-llen='437:460'>　同故曰隂陽合德而剛柔有體以用也撰爲也天地</span>
<span class='tline' id='l22' data-llen='460:483'>　之所爲可見者也易則以此二物體之神明之德不</span>
<span class='tline' id='l23' data-llen='483:506'>　可測者也易則以此二物通之故曰以體天地之撰</span>
<span class='tline' id='l24' data-llen='506:529'>　以通神明之德釋文云本又作易之門戸邪愚案魏</span>
<span class='tline' id='l25' data-llen='529:555'><a onclick="displayPageImage('KR1a0064', 'WYG', '034-2a' );" name="034-2a" class="pb">[034-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='555:578'>　伯陽參同契亦作乾坤者易之門戸紫陽朱子曰乾</span>
<span class='tline' id='l27' data-llen='578:601'>　坤便是易只一箇隂陽做底如一門二戸一闔一闢</span>
<span class='tline' id='l28' data-llen='601:624'>　也又曰六十四卦只是一隂一陽闔闢而成下文云</span>
<span class='tline' id='l29' data-llen='624:647'>　乾陽物也坤隂物也隂陽合德而剛柔有體便見得</span>
<span class='tline' id='l30' data-llen='647:670'>　只是這兩箇又曰諸卦剛柔之體皆以乾坤合德而</span>
<span class='tline' id='l31' data-llen='670:693'>　成故曰乾坤易之門誠齋楊氏曰明乎乾之陽則知</span>
<span class='tline' id='l32' data-llen='693:716'>　舉六十四卦之陽本乎陽者皆乾也明乎坤之隂則</span>
<span class='tline' id='l33' data-llen='716:739'>　知舉六十四卦之隂本乎隂者皆坤也知易之道隂</span>
<span class='tline' id='l34' data-llen='739:765'><a onclick="displayPageImage('KR1a0064', 'WYG', '034-2b' );" name="034-2b" class="pb">[034-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='765:788'>　陽合德剛柔有體則知易之道所以體天地之所爲</span>
<span class='tline' id='l36' data-llen='788:811'>　而與天地爲一體通神明之德而使神明無遯情矣</span>
<span class='tline' id='l37' data-llen='811:834'>　天地之撰如三子者之撰撰之言爲也童溪王氏曰</span>
<span class='tline' id='l38' data-llen='834:843'>　撰所以造物也</span>
<span class='tline' id='l39' data-llen='843:864'>其稱名也雜而不越於稽其𩔖其衰世之意邪</span>
<span class='tline' id='l40' data-llen='864:887'>　名不特謂卦名凡卦爻所稱事物之名皆是也其稱</span>
<span class='tline' id='l41' data-llen='887:910'>　雖雜亂不一然不越乾陽坤隂二物而巳於此而稽</span>
<span class='tline' id='l42' data-llen='910:933'>　考其事物之類則非一言而盡與淳古不侔矣故曰</span>
<span class='tline' id='l43' data-llen='933:959'><a onclick="displayPageImage('KR1a0064', 'WYG', '034-3a' );" name="034-3a" class="pb">[034-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='959:982'>　其衰世之意邪於字侯果以爲嘆辭紫陽朱子曰萬</span>
<span class='tline' id='l45' data-llen='982:1005'>　物雖多無不出於隂陽之變故卦爻之義雖雜出而</span>
<span class='tline' id='l46' data-llen='1005:1028'>　不差謬然非上古淳質之時思慮所及也故以爲衰</span>
<span class='tline' id='l47' data-llen='1028:1043'>　世之意蓋指文王與紂之時也</span>
<span class='tline' id='l48' data-llen='1043:1066'>夫易彰往而察來而微顯闡幽開而當名辨物正言斷</span>
<span class='tline' id='l49' data-llen='1066:1072'>辭則備矣</span>
<span class='tline' id='l50' data-llen='1072:1095'>　往謂既往之事人所不明者易能彰之來謂方來之</span>
<span class='tline' id='l51' data-llen='1095:1118'>　事人所未知者易能察之顯謂百姓之日用至顯而</span>
<span class='tline' id='l52' data-llen='1118:1144'><a onclick="displayPageImage('KR1a0064', 'WYG', '034-3b' );" name="034-3b" class="pb">[034-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1144:1167'>　人所共見者易則微之而使人敬慎而不敢慢幽謂</span>
<span class='tline' id='l54' data-llen='1167:1190'>　死生之說鬼神之情狀至幽而人所難見者易則闡</span>
<span class='tline' id='l55' data-llen='1190:1213'>　之而使人洞曉而無所疑知往來之事見幽顯之理</span>
<span class='tline' id='l56' data-llen='1213:1236'>　則人心無不開明者矣蓋彰往察來則又可以因往</span>
<span class='tline' id='l57' data-llen='1236:1259'>　而推來微顯闡幽則又可以因顯而知幽也當名如</span>
<span class='tline' id='l58' data-llen='1259:1282'>　同人之宗觀之賔蠱之考小過之妣所命之名皆因</span>
<span class='tline' id='l59' data-llen='1282:1305'>　其實而當也辨物如乾之龍姤之魚噬嗑之肉剥之</span>
<span class='tline' id='l60' data-llen='1305:1328'>　牀所取之物皆因其事而辨也正言者明其理而直</span>
<span class='tline' id='l61' data-llen='1328:1354'><a onclick="displayPageImage('KR1a0064', 'WYG', '034-4a' );" name="034-4a" class="pb">[034-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1354:1377'>　言其事如利見大人利用享祀利用侵伐是也斷辭</span>
<span class='tline' id='l63' data-llen='1377:1400'>　者斷以吉凶之辭如小貞吉大貞凶可小事不可大</span>
<span class='tline' id='l64' data-llen='1400:1423'>　事是也備謂無所不具也斷辭則吉凶明而人事息</span>
<span class='tline' id='l65' data-llen='1423:1446'>　矣此所以謂之備或曰斷辭即彖辭也紫陽朱子曰</span>
<span class='tline' id='l66' data-llen='1446:1466'>　而微顯恐當作微顯而開而之而亦疑有誤</span>
<span class='tline' id='l67' data-llen='1466:1489'>其稱名也小其取類也大其旨逺其辭文其言曲而中</span>
<span class='tline' id='l68' data-llen='1489:1497'>其事肆而𨼆</span>
<span class='tline' id='l69' data-llen='1497:1520'>　其稱名雖小其取類則大如坤之牝馬以取類於地</span>
<span class='tline' id='l70' data-llen='1520:1546'><a onclick="displayPageImage('KR1a0064', 'WYG', '034-4b' );" name="034-4b" class="pb">[034-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1546:1569'>　是也其旨所及者逺如坤言履霜堅冰至臨言八月</span>
<span class='tline' id='l72' data-llen='1569:1592'>　有凶是也其辭交錯而有文如損言龜弗克違於六</span>
<span class='tline' id='l73' data-llen='1592:1615'>　五益言龜弗克違於六二夬言臀無膚於九四姤言</span>
<span class='tline' id='l74' data-llen='1615:1638'>　臀無膚於九三是也其言委曲而切中於理如泰之</span>
<span class='tline' id='l75' data-llen='1638:1661'>　朋亡得尚于中行无妄之其匪正有眚不利有攸往</span>
<span class='tline' id='l76' data-llen='1661:1684'>　是也其事直陳於前而其義則隱如蠱之先甲三日</span>
<span class='tline' id='l77' data-llen='1684:1703'>　後甲三日巽之先庚三日後庚三日是也</span>
<span class='tline' id='l78' data-llen='1703:1717'>因貳以濟民行以明失得之報</span>
<span class='tline' id='l79' data-llen='1717:1743'><a onclick="displayPageImage('KR1a0064', 'WYG', '034-5a' );" name="034-5a" class="pb">[034-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1743:1766'>　貳疑也報應也聖人因民心之疑貳無以決遂作易</span>
<span class='tline' id='l81' data-llen='1766:1789'>　以濟其所行之行濟如濟水疑則不敢濟決其疑則</span>
<span class='tline' id='l82' data-llen='1789:1812'>　濟也故爲占辭以明其失得之報應示之以行有失</span>
<span class='tline' id='l83' data-llen='1812:1822'>　得則報有吉凶也</span>
<span class='tline' id='l84' data-llen='1822:1845'>　　右第六章言聖人作易之事紫陽朱子曰此第六</span>
<span class='tline' id='l85' data-llen='1845:1862'>　　章多闕文疑字不敢盡通後倣此</span>
<span class='tline' id='l86' data-llen='1862:1881'>易之興也其於中古乎作易者其有憂患乎</span>
<span class='tline' id='l87' data-llen='1881:1904'>　易興於中古謂殷周之時作易者有憂患指文王夫</span>
<span class='tline' id='l88' data-llen='1904:1930'><a onclick="displayPageImage('KR1a0064', 'WYG', '034-5b' );" name="034-5b" class="pb">[034-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1930:1953'>　伏羲始畫八卦因而重之爲六十四是伏羲作易也</span>
<span class='tline' id='l90' data-llen='1953:1976'>　今以爲文王何也曰易之畫始於伏羲易之辭則始</span>
<span class='tline' id='l91' data-llen='1976:1999'>　於文王故皆謂之作也夫易始作於伏羲有其畫無</span>
<span class='tline' id='l92' data-llen='1999:2022'>　其辭再作於文王乃有六十四卦彖辭并三百八十</span>
<span class='tline' id='l93' data-llen='2022:2045'>　四爻辭易道遂興興者起也文王以前易只是卜筮</span>
<span class='tline' id='l94' data-llen='2045:2068'>　之書掌於太史太卜占吉凶而已至文王繫之辭以</span>
<span class='tline' id='l95' data-llen='2068:2091'>　明吉凶始就所占之辭敎人以修身齊家治國平天</span>
<span class='tline' id='l96' data-llen='2091:2114'>　下之道則是易道之著明起於文王也文王之作易</span>
<span class='tline' id='l97' data-llen='2114:2140'><a onclick="displayPageImage('KR1a0064', 'WYG', '034-6a' );" name="034-6a" class="pb">[034-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2140:2163'>　何爲有憂患也耶曰文王身受羑里之難又爲天下</span>
<span class='tline' id='l99' data-llen='2163:2186'>　後世計此所以有憂患也夫易無思無爲者也今曰</span>
<span class='tline' id='l100' data-llen='2186:2209'>　有憂患何也曰無思無爲者易有憂患者作易之聖</span>
<span class='tline' id='l101' data-llen='2209:2214'>　人也</span>
<span class='tline' id='l102' data-llen='2214:2237'>是故履德之基也謙德之柄也復德之本也恒德之固</span>
<span class='tline' id='l103' data-llen='2237:2260'>也損德之修也益德之裕也困德之辨也井德之地也</span>
<span class='tline' id='l104' data-llen='2260:2267'>巽德之制也</span>
<span class='tline' id='l105' data-llen='2267:2290'>　是故兩字承上文而言履謂踐履基猶基址之在下</span>
<span class='tline' id='l106' data-llen='2290:2316'><a onclick="displayPageImage('KR1a0064', 'WYG', '034-6b' );" name="034-6b" class="pb">[034-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2316:2339'>　築土宜實人之踐履自下積累而至上歩歩皆實則</span>
<span class='tline' id='l108' data-llen='2339:2362'>　德有其基也謙謂卑以自處柄所以自持也以謙自</span>
<span class='tline' id='l109' data-llen='2362:2385'>　持則德有其柄也復謂反其本人性本善一念或差</span>
<span class='tline' id='l110' data-llen='2385:2408'>　則失其本然之天苟能自反而復其善則德有其本</span>
<span class='tline' id='l111' data-llen='2408:2431'>　也恒謂常久固者堅固也損以懲忿窒欲則不善日</span>
<span class='tline' id='l112' data-llen='2431:2454'>　損而德日修也益以遷善改過則善日益而德日裕</span>
<span class='tline' id='l113' data-llen='2454:2477'>　也困窮之際正可以觀德人能安於困窮而不失其</span>
<span class='tline' id='l114' data-llen='2477:2500'>　所守如歲寒之松栢疾風之勁草則亦足以自别此</span>
<span class='tline' id='l115' data-llen='2500:2526'><a onclick="displayPageImage('KR1a0064', 'WYG', '034-7a' );" name="034-7a" class="pb">[034-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2526:2549'>　所謂德之辨也井之德安靜而不動此所謂德之地</span>
<span class='tline' id='l117' data-llen='2549:2572'>　也巽之德柔順而能深入細微事至則隨宜斷制此</span>
<span class='tline' id='l118' data-llen='2572:2595'>　所謂德之制也紫陽朱子曰凡卦皆反身脩德以處</span>
<span class='tline' id='l119' data-llen='2595:2618'>　憂患之事也而有序焉基所以立柄所以持復者心</span>
<span class='tline' id='l120' data-llen='2618:2641'>　不外而善端存恒者守不變而常且久懲忿窒欲以</span>
<span class='tline' id='l121' data-llen='2641:2664'>　修身遷善改過而長善困以自驗其力井以不變其</span>
<span class='tline' id='l122' data-llen='2664:2679'>　所然後能巽順於理而制事也</span>
<span class='tline' id='l123' data-llen='2679:2702'>履和而至謙尊而光復小而辨於物恒雜而不厭損先</span>
<span class='tline' id='l124' data-llen='2702:2728'><a onclick="displayPageImage('KR1a0064', 'WYG', '034-7b' );" name="034-7b" class="pb">[034-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2728:2751'>難而後易益長裕而不設困窮而通井居其所而遷巽</span>
<span class='tline' id='l126' data-llen='2751:2756'>稱而隱</span>
<span class='tline' id='l127' data-llen='2756:2779'>　此一節如書臯陶謨之九德蓋兼體用而言也履以</span>
<span class='tline' id='l128' data-llen='2779:2802'>　兌柔應在上之乾剛是以和說而周至謙以艮陽下</span>
<span class='tline' id='l129' data-llen='2802:2825'>　於坤隂而處下體之上是以尊髙而光明復小而辨</span>
<span class='tline' id='l130' data-llen='2825:2848'>　於物者一陽初生於羣隂之下其氣雖微而不爲羣</span>
<span class='tline' id='l131' data-llen='2848:2871'>　隂所亂如暗中一㸃白其光雖小而不爲黑所掩也</span>
<span class='tline' id='l132' data-llen='2871:2894'>　恒雜而不厭者剛柔皆應而其文交錯如青黄之相</span>
<span class='tline' id='l133' data-llen='2894:2920'><a onclick="displayPageImage('KR1a0064', 'WYG', '034-8a' );" name="034-8a" class="pb">[034-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2920:2943'>　間可謂雜矣而其所自守者有常至久而不厭也損</span>
<span class='tline' id='l135' data-llen='2943:2966'>　先難而後易者其初用力頗難及其慣習則如自然</span>
<span class='tline' id='l136' data-llen='2966:2989'>　也益長裕而不設者因有此理而就加充長之不必</span>
<span class='tline' id='l137' data-llen='2989:3012'>　造作則僞也困窮而通者有所守則身窮而道亨也</span>
<span class='tline' id='l138' data-llen='3012:3035'>　井居其所而遷者井本不動之物汲以養人濟物則</span>
<span class='tline' id='l139' data-llen='3035:3058'>　隨所汲而往也巽稱而隱者二陽顯然在上稱也一</span>
<span class='tline' id='l140' data-llen='3058:3081'>　隂入於其下隱也稱量事物之輕重而意不露但見</span>
<span class='tline' id='l141' data-llen='3081:3104'>　其隨宜斷制而不見其迹也紫陽朱子曰有隱而不</span>
<span class='tline' id='l142' data-llen='3104:3130'><a onclick="displayPageImage('KR1a0064', 'WYG', '034-8b' );" name="034-8b" class="pb">[034-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3130:3153'>　能稱量者有能稱量而不能隱伏至露形迹者皆非</span>
<span class='tline' id='l144' data-llen='3153:3173'>　巽之道也巽德之制也巽以行權都是此意</span>
<span class='tline' id='l145' data-llen='3173:3196'>履以和行謙以制禮復以自知恒以一德損以逺害益</span>
<span class='tline' id='l146' data-llen='3196:3213'>以興利困以寡怨井以辨義巽以行權</span>
<span class='tline' id='l147' data-llen='3213:3236'>　履以和行者君子之踐履以和爲貴不和則不可行</span>
<span class='tline' id='l148' data-llen='3236:3259'>　也謙以制禮者禮尚謙卑惟謙卑斯可以制禮也復</span>
<span class='tline' id='l149' data-llen='3259:3282'>　以自知者反求諸巳而内自省也恒以一德者處煩</span>
<span class='tline' id='l150' data-llen='3282:3305'>　雜之中久而不二則其德終始惟一也損以逺害益</span>
<span class='tline' id='l151' data-llen='3305:3331'><a onclick="displayPageImage('KR1a0064', 'WYG', '034-9a' );" name="034-9a" class="pb">[034-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3331:3354'>　以興利者善日益則其利日興也困以寡怨者固窮</span>
<span class='tline' id='l153' data-llen='3354:3377'>　而不尤人怨是用希也井以辨義者澄心靜慮則物</span>
<span class='tline' id='l154' data-llen='3377:3400'>　來善應義無不辨也巽以行權者巽順而不與物忤</span>
<span class='tline' id='l155' data-llen='3400:3423'>　則能隨物輕重而行權權所以平物之輕重也聖人</span>
<span class='tline' id='l156' data-llen='3423:3446'>　行權酌而處之以合於義而巳安定胡氏曰九卦皆</span>
<span class='tline' id='l157' data-llen='3446:3469'>　即以之一字言之亦如六十四卦象辭皆著一以字</span>
<span class='tline' id='l158' data-llen='3469:3479'>　蓋以明其用易也</span>
<span class='tline' id='l159' data-llen='3479:3502'>　　右第七章三陳九卦之德說者皆謂聖人處憂患</span>
<span class='tline' id='l160' data-llen='3502:3528'><a onclick="displayPageImage('KR1a0064', 'WYG', '034-9b' );" name="034-9b" class="pb">[034-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3528:3551'>　　之道或曰九卦之兩體多取坤與巽兌蓋坤順也</span>
<span class='tline' id='l162' data-llen='3551:3574'>　　巽入也兌說也皆善處憂患而不怨天不尤人者</span>
<span class='tline' id='l163' data-llen='3574:3597'>　　也謙下艮上坤復下震上坤取坤順者凡二履下</span>
<span class='tline' id='l164' data-llen='3597:3620'>　　兌上乾損下兌上艮困下坎上兌取兌說者凡三</span>
<span class='tline' id='l165' data-llen='3620:3643'>　　恒下巽上震益下震上巽井下巽上坎巽上下皆</span>
<span class='tline' id='l166' data-llen='3643:3666'>　　巽取巽入者凡四獨於離無取蓋取憂患之中用</span>
<span class='tline' id='l167' data-llen='3666:3679'>　　晦則可用明則不可也</span>
<span class='tline' id='l168' data-llen='3679:3702'>　九家易云先陳其德中言其性後敘其用也紫陽朱</span>
<span class='tline' id='l169' data-llen='3702:3729'><a onclick="displayPageImage('KR1a0064', 'WYG', '034-10a' );" name="034-10a" class="pb">[034-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3729:3752'>　子曰易中儘有處憂患之卦非謂九卦之外皆非所</span>
<span class='tline' id='l171' data-llen='3752:3775'>　以處憂患也若以困爲處憂患之卦則屯蹇非處憂</span>
<span class='tline' id='l172' data-llen='3775:3798'>　患而何觀聖人之經正不當如此後世拘於象數之</span>
<span class='tline' id='l173' data-llen='3798:3821'>　學乃以爲九陽數聖人之舉九卦蓋合此數也尤泥</span>
<span class='tline' id='l174' data-llen='3821:3844'>　而不通矣平庵項氏曰三陳之中皆有辨字其一曰</span>
<span class='tline' id='l175' data-llen='3844:3867'>　困之辨辨於巳也其二曰復小而辨於物辨於人也</span>
<span class='tline' id='l176' data-llen='3867:3890'>　其三曰井以辨義人已之間兩致其辨也史學齋曰</span>
<span class='tline' id='l177' data-llen='3890:3913'>　三陳九卦有深旨焉自履德之基至巽之制皆以之</span>
<span class='tline' id='l178' data-llen='3913:3940'><a onclick="displayPageImage('KR1a0064', 'WYG', '034-10b' );" name="034-10b" class="pb">[034-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3940:3964'>　字𤼵明其德此初陳也自履和而至至巽稱而隱皆</span>
<span class='tline' id='l180' data-llen='3964:3988'>　以而字𤼵九經之體此再陳也自履以和行至巽以</span>
<span class='tline' id='l181' data-llen='3988:4012'>　行權皆以以字𤼵九經之用此三陳也此九卦有德</span>
<span class='tline' id='l182' data-llen='4012:4026'>　有體有用益切於人事之要</span>
<span class='tline' id='l183' data-llen='4026:4041'>易之爲書也不可逺爲道也屢遷</span>
<span class='tline' id='l184' data-llen='4041:4064'>　易者載道之書也道不可須臾離也君子居則觀象</span>
<span class='tline' id='l185' data-llen='4064:4087'>　玩辭動則觀變玩口可一日逺之哉屢遷謂六爻之</span>
<span class='tline' id='l186' data-llen='4087:4093'>　變動也</span>
<span class='tline' id='l187' data-llen='4093:4120'><a onclick="displayPageImage('KR1a0064', 'WYG', '034-11a' );" name="034-11a" class="pb">[034-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4120:4143'>變動不居周流六虛上下無常剛柔相易不可爲典要</span>
<span class='tline' id='l189' data-llen='4143:4149'>唯變所適</span>
<span class='tline' id='l190' data-llen='4149:4172'>　此言易道之屢遷也變動不居謂六爻變動或爲九</span>
<span class='tline' id='l191' data-llen='4172:4195'>　或爲六也六虛即六爻之位周遍也流行也位因爻</span>
<span class='tline' id='l192' data-llen='4195:4218'>　而見爻之九六未定則其位虛也上上聲下去聲上</span>
<span class='tline' id='l193' data-llen='4218:4241'>　下无常謂或在上或在下也剛柔相易謂陽剛變爲</span>
<span class='tline' id='l194' data-llen='4241:4264'>　隂柔隂柔變爲陽剛而相交易也典常也要約也屢</span>
<span class='tline' id='l195' data-llen='4264:4287'>　遷如是則不可以爲定法唯變所適而巳紫陽朱子</span>
<span class='tline' id='l196' data-llen='4287:4314'><a onclick="displayPageImage('KR1a0064', 'WYG', '034-11b' );" name="034-11b" class="pb">[034-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4314:4338'>　曰易不可爲典要揚雄太𤣥却可爲典要他定三百</span>
<span class='tline' id='l198' data-llen='4338:4361'>　五十四贊當晝三百五十四贊當夜晝則吉夜則凶</span>
<span class='tline' id='l199' data-llen='4361:4384'>　吉之中又自分輕重凶之中又自分輕重易却不然</span>
<span class='tline' id='l200' data-llen='4384:4407'>　有陽居陽而吉者又有凶者有隂居隂而吉者又有</span>
<span class='tline' id='l201' data-llen='4407:4430'>　凶者有有應而吉者有有應而凶者是不可爲典要</span>
<span class='tline' id='l202' data-llen='4430:4450'>　之書也又曰易不是死法太𤣥都是死法</span>
<span class='tline' id='l203' data-llen='4450:4473'>其出入以度外内使知懼又明於憂患與故無有師保</span>
<span class='tline' id='l204' data-llen='4473:4479'>如臨父母</span>
<span class='tline' id='l205' data-llen='4479:4506'><a onclick="displayPageImage('KR1a0064', 'WYG', '034-12a' );" name="034-12a" class="pb">[034-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4506:4529'>　此言易書之不可逺也内謂下卦外謂上卦自内而</span>
<span class='tline' id='l207' data-llen='4529:4552'>　往外爲出自外而來内爲入度節度也出入以度謂</span>
<span class='tline' id='l208' data-llen='4552:4575'>　君子之出處進退當有節度蓋不可不謹也外内使</span>
<span class='tline' id='l209' data-llen='4575:4598'>　知懼如泰倒轉爲否内乾出而爲外乾則彖辭戒之</span>
<span class='tline' id='l210' data-llen='4598:4621'>　曰不利君子貞此在外而使之知懼也如需倒轉爲</span>
<span class='tline' id='l211' data-llen='4621:4644'>　訟外坎入而爲内坎則彖辭戒之曰不利渉大川此</span>
<span class='tline' id='l212' data-llen='4644:4667'>　在内而使之知懼也又明於憂患與其所以致憂患</span>
<span class='tline' id='l213' data-llen='4667:4690'>　之事因詳悉而告之則夫人至此鮮有不知懼者矣</span>
<span class='tline' id='l214' data-llen='4690:4717'><a onclick="displayPageImage('KR1a0064', 'WYG', '034-12b' );" name="034-12b" class="pb">[034-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4717:4740'>　知懼之心油然而生則雖無師保之訓誨而儼如在</span>
<span class='tline' id='l216' data-llen='4740:4763'>　父母之側不敢有自肆之心也易之爲書切近而有</span>
<span class='tline' id='l217' data-llen='4763:4782'>　益於人也如此人之於易也其可逺之乎</span>
<span class='tline' id='l218' data-llen='4782:4804'>初率其辭而揆其方既有典常苟非其人道不虛行</span>
<span class='tline' id='l219' data-llen='4804:4827'>　此合易書與易道並言也率循也辭謂卦爻之辭揆</span>
<span class='tline' id='l220' data-llen='4827:4850'>　度也方謂事情之所向典謂可考常謂可守始循其</span>
<span class='tline' id='l221' data-llen='4850:4873'>　辭以度其事情之所向則其爲善也既有典常可考</span>
<span class='tline' id='l222' data-llen='4873:4896'>　可守矣然神而明之則存乎其人而爲道也見於實</span>
<span class='tline' id='l223' data-llen='4896:4923'><a onclick="displayPageImage('KR1a0064', 'WYG', '034-13a' );" name="034-13a" class="pb">[034-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4923:4946'>　用其爲書也不爲空言苟非其人則其道不能以自</span>
<span class='tline' id='l225' data-llen='4946:4969'>　行其書亦空言而巳前云不可爲典要謂易之言吉</span>
<span class='tline' id='l226' data-llen='4969:4992'>　凶無定法此云既有典常謂易之言吉凶則有定理</span>
<span class='tline' id='l227' data-llen='4992:5015'>　　右第八章誠齋楊氏曰此章言易道之用存乎變</span>
<span class='tline' id='l228' data-llen='5015:5033'>　　易道之體存乎常易道之行存乎人</span>
<span class='tline' id='l229' data-llen='5033:5036'>　</span>
<span class='tline' id='l230' data-llen='5036:5039'>　</span>
<span class='tline' id='l231' data-llen='5039:5042'>　</span>
<span class='tline' id='l232' data-llen='5042:5069'><a onclick="displayPageImage('KR1a0064', 'WYG', '034-13b' );" name="034-13b" class="pb">[034-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5069:5072'>　</span>
<span class='tline' id='l234' data-llen='5072:5075'>　</span>
<span class='tline' id='l235' data-llen='5075:5078'>　</span>
<span class='tline' id='l236' data-llen='5078:5081'>　</span>
<span class='tline' id='l237' data-llen='5081:5084'>　</span>
<span class='tline' id='l238' data-llen='5084:5087'>　</span>
<span class='tline' id='l239' data-llen='5087:5090'>　</span>
<span class='tline' id='l240' data-llen='5090:5101'>　周易集說卷三十四</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0064', 'WYG', '016-1a' );" name="016-1a" class="pb">[016-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:200'>　周易集説卷十六</span>
<span class='tline' id='l10' data-llen='200:221'>　　　　　　　　　　　　　宋　俞琰　撰</span>
<span class='tline' id='l11' data-llen='221:227'>　彖傳三</span>
<span class='tline' id='l12' data-llen='227:250'>臨剛浸而長説而順剛中而應大亨以正天之道也至</span>
<span class='tline' id='l13' data-llen='250:261'>于八月有凶消不久也</span>
<span class='tline' id='l14' data-llen='261:284'>　臨十二月之卦也二陽在下四隂在上二陽以漸而</span>
<span class='tline' id='l15' data-llen='284:307'>　長與四隂相逼故曰臨剛浸而長此以卦體釋卦名</span>
<span class='tline' id='l16' data-llen='307:333'><a onclick="displayPageImage('KR1a0064', 'WYG', '016-1b' );" name="016-1b" class="pb">[016-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='333:356'>　也象辭言澤上有地臨蓋謂上臨下尊臨卑此言剛</span>
<span class='tline' id='l18' data-llen='356:379'>　浸而長則謂内臨外大臨小也浸猶水之浸物以漸</span>
<span class='tline' id='l19' data-llen='379:402'>　而浸進也天地間一氣不頓長一形不頓虧必以其</span>
<span class='tline' id='l20' data-llen='402:425'>　漸隂符經謂天地之道浸是也説而順以二體言臨</span>
<span class='tline' id='l21' data-llen='425:448'>　之德説則與物相得順則與物无忤説而順則非以</span>
<span class='tline' id='l22' data-llen='448:471'>　強暴相臨也剛中而應謂九二以剛中之德上應乎</span>
<span class='tline' id='l23' data-llen='471:494'>　柔中之君也大釋元字正釋貞字天道謂隂陽之消</span>
<span class='tline' id='l24' data-llen='494:517'>　長也陽剛之長雖以其漸而大亨亦必以其正不正</span>
<span class='tline' id='l25' data-llen='517:543'><a onclick="displayPageImage('KR1a0064', 'WYG', '016-2a' );" name="016-2a" class="pb">[016-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='543:566'>　則乖戾乗之而為愆矣君子當此大亨之時雖有應</span>
<span class='tline' id='l27' data-llen='566:589'>　於上亦不可過用其剛是必行之以正不正則小人</span>
<span class='tline' id='l28' data-llen='589:612'>　乘之而為害矣故曰大亨以正天之道也消不久謂</span>
<span class='tline' id='l29' data-llen='612:635'>　陽之消不久可待也以月數論之尚有八月孰謂不</span>
<span class='tline' id='l30' data-llen='635:658'>　久以卦體觀之臨倒轉即為觀蓋不過反掌間耳是</span>
<span class='tline' id='l31' data-llen='658:681'>　故二陽長于下而以漸亦未足為喜倒轉為觀則二</span>
<span class='tline' id='l32' data-llen='681:704'>　陽消於上而不久深可憂也嗚呼陽之長也以漸其</span>
<span class='tline' id='l33' data-llen='704:727'>　消也亦必以漸今論其長則曰浸論其消則曰不久</span>
<span class='tline' id='l34' data-llen='727:753'><a onclick="displayPageImage('KR1a0064', 'WYG', '016-2b' );" name="016-2b" class="pb">[016-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='753:766'>　聖人豫為君子憂蓋如此</span>
<span class='tline' id='l36' data-llen='766:789'>大觀在上順而巽中正以觀天下觀盥而不薦有孚顒</span>
<span class='tline' id='l37' data-llen='789:812'>若下觀而化也觀天之神道而四時不忒聖人以神道</span>
<span class='tline' id='l38' data-llen='812:821'>設教而天下服矣</span>
<span class='tline' id='l39' data-llen='821:844'>　陽大隂小大壯四陽卦主陽而言故曰大者壯也觀</span>
<span class='tline' id='l40' data-llen='844:867'>　四隂卦則當主隂而言今乃獨贊九五而曰大觀在</span>
<span class='tline' id='l41' data-llen='867:890'>　上又曰中正以觀天下何也曰此聖人崇陽抑隂尊</span>
<span class='tline' id='l42' data-llen='890:913'>　君卑臣之㣲意也按郭京易舉正彖辭脱觀亨二字</span>
<span class='tline' id='l43' data-llen='913:939'><a onclick="displayPageImage('KR1a0064', 'WYG', '016-3a' );" name="016-3a" class="pb">[016-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='939:962'>　此下脱是以亨三字大觀者仰而觀天俯而觀民无</span>
<span class='tline' id='l45' data-llen='962:985'>　所不觀也在上以九五之位言順而巽以二體之德</span>
<span class='tline' id='l46' data-llen='985:1008'>　言中正以觀天下則又賛九五之德既中且正足以</span>
<span class='tline' id='l47' data-llen='1008:1031'>　為觀以示天下也書君牙云爾身克正罔敢弗正民</span>
<span class='tline' id='l48' data-llen='1031:1054'>　心罔中惟爾之中今九五為觀于上而中正如此况</span>
<span class='tline' id='l49' data-llen='1054:1077'>　又以順巽相遇感則必通天下其有不化者乎下觀</span>
<span class='tline' id='l50' data-llen='1077:1100'>　而化謂方盥之時四隂在下見其至誠而悉皆觀感</span>
<span class='tline' id='l51' data-llen='1100:1123'>　而化也中庸云至誠如神又曰唯天下至誠為能化</span>
<span class='tline' id='l52' data-llen='1123:1149'><a onclick="displayPageImage('KR1a0064', 'WYG', '016-3b' );" name="016-3b" class="pb">[016-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1149:1172'>　此之謂也聖人以不言之教寓於祭祀之時使人可</span>
<span class='tline' id='l54' data-llen='1172:1195'>　望而不可即雖在下者盡皆羣小自當觀感於形迹</span>
<span class='tline' id='l55' data-llen='1195:1218'>　之表而莫不肅然畏聳然服此之謂神道設教也彖</span>
<span class='tline' id='l56' data-llen='1218:1241'>　以祭祀言故聖人曲暢神道之義神道天道也天道</span>
<span class='tline' id='l57' data-llen='1241:1264'>　不言而化无為而成如雨行於地春則東夏則南秋</span>
<span class='tline' id='l58' data-llen='1264:1287'>　則西冬則朔自然而然莫測其所以然是為神道聖</span>
<span class='tline' id='l59' data-llen='1287:1310'>　人仰觀乎天以天之神道設教初不求天下之服而</span>
<span class='tline' id='l60' data-llen='1310:1333'>　天下自皆心悦而誠服如舜恭己正南面而天下自</span>
<span class='tline' id='l61' data-llen='1333:1359'><a onclick="displayPageImage('KR1a0064', 'WYG', '016-4a' );" name="016-4a" class="pb">[016-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1359:1382'>　治文王不大聲以色而萬邦作孚自然之感固如是</span>
<span class='tline' id='l63' data-llen='1382:1405'>　也服謂四隂順服於下既皆觀感而化則莫敢進逼</span>
<span class='tline' id='l64' data-llen='1405:1428'>　以犯其上也平菴項氏曰觀字卦名并一卦内並是</span>
<span class='tline' id='l65' data-llen='1428:1442'>　平聲唯觀天下一字是去聲</span>
<span class='tline' id='l66' data-llen='1442:1465'>頤中有物曰噬嗑噬嗑而亨剛柔分動而明雷電合而</span>
<span class='tline' id='l67' data-llen='1465:1482'>章柔得中而上行雖不當位利用獄也</span>
<span class='tline' id='l68' data-llen='1482:1505'>　頤口中兩旁肉二三五柔爻是也中有物謂九四之</span>
<span class='tline' id='l69' data-llen='1505:1528'>　剛爻横於柔爻之間也初上兩剛爻如齒有噬嗑之</span>
<span class='tline' id='l70' data-llen='1528:1554'><a onclick="displayPageImage('KR1a0064', 'WYG', '016-4b' );" name="016-4b" class="pb">[016-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1554:1577'>　狀故曰頤中有物曰噬嗑其取象蓋因於頤非自頤</span>
<span class='tline' id='l72' data-llen='1577:1600'>　而變也頤下震上艮上下兩剛中則四柔噬嗑下震</span>
<span class='tline' id='l73' data-llen='1600:1623'>　上離上下亦兩剛中則三柔亦有頤之象但以九四</span>
<span class='tline' id='l74' data-llen='1623:1646'>　一剛間於其中故其象為頤中有物而卦名乃曰噬</span>
<span class='tline' id='l75' data-llen='1646:1669'>　嗑或曰噬嗑倒轉為賁亦有頤中有物之象亦可以</span>
<span class='tline' id='l76' data-llen='1669:1692'>　為噬嗑而以為賁何耶曰凡噬者必下動賁无震故</span>
<span class='tline' id='l77' data-llen='1692:1715'>　不得為噬嗑也夫頤而中虚則无事於噬而自可合</span>
<span class='tline' id='l78' data-llen='1715:1738'>　今有物焉則窒塞矣茍不以齒決之烏得而合故噬</span>
<span class='tline' id='l79' data-llen='1738:1764'><a onclick="displayPageImage('KR1a0064', 'WYG', '016-5a' );" name="016-5a" class="pb">[016-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1764:1787'>　已則嗑嗑者窒塞者去而上下亨通故曰噬嗑亨文</span>
<span class='tline' id='l81' data-llen='1787:1810'>　王曰噬嗑亨孔子添一而字蓋謂噬而嗑之則亨不</span>
<span class='tline' id='l82' data-llen='1810:1833'>　噬則不嗑不嗑則不亨也剛柔分謂一剛一柔分居</span>
<span class='tline' id='l83' data-llen='1833:1856'>　内外也剛柔分而不亂有明辨之象明辨乃察獄之</span>
<span class='tline' id='l84' data-llen='1856:1879'>　本也内震動外離明動而明也雷動於内電明於外</span>
<span class='tline' id='l85' data-llen='1879:1902'>　相資而並見合而章也合而章則威與照並行用獄</span>
<span class='tline' id='l86' data-llen='1902:1925'>　之道也柔得中而上行指六五上行謂居尊位也六</span>
<span class='tline' id='l87' data-llen='1925:1948'>　五雖以隂爻居陽位而不當然施之用獄則宜蓋用</span>
<span class='tline' id='l88' data-llen='1948:1974'><a onclick="displayPageImage('KR1a0064', 'WYG', '016-5b' );" name="016-5b" class="pb">[016-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1974:1997'>　獄之道剛固不可過柔亦不可唯柔而得中乃得用</span>
<span class='tline' id='l90' data-llen='1997:2020'>　獄之宜也進齋徐氏曰剛柔分未噬之象動而明方</span>
<span class='tline' id='l91' data-llen='2020:2043'>　噬之象合而章已噬之象猶噬嗑然噬則頤分嗑則</span>
<span class='tline' id='l92' data-llen='2043:2058'>　頤合此三句解噬嗑而亨之義</span>
<span class='tline' id='l93' data-llen='2058:2081'>賁亨柔來而文剛故亨分剛上而文柔故小利有攸往</span>
<span class='tline' id='l94' data-llen='2081:2104'>天文也文明以止人文也觀乎天文以察時變觀乎人</span>
<span class='tline' id='l95' data-llen='2104:2112'>文以化成天下</span>
<span class='tline' id='l96' data-llen='2112:2135'>　賁乃噬嗑之倒體柔來而文剛謂六二之柔自噬嗑</span>
<span class='tline' id='l97' data-llen='2135:2161'><a onclick="displayPageImage('KR1a0064', 'WYG', '016-6a' );" name="016-6a" class="pb">[016-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2161:2184'>　六五而來分剛上而文柔謂分噬嗑初九之剛上為</span>
<span class='tline' id='l99' data-llen='2184:2207'>　賁之上九即非自泰來或謂一隂一陽卦皆自復姤</span>
<span class='tline' id='l100' data-llen='2207:2230'>　來二隂二陽卦皆自臨遯來三隂三陽卦皆自泰否</span>
<span class='tline' id='l101' data-llen='2230:2253'>　來非也或又謂彖傳凡言剛來柔來皆從乾坤二卦</span>
<span class='tline' id='l102' data-llen='2253:2276'>　來亦非也夫乾坤者衆卦之父母三百八十四爻无</span>
<span class='tline' id='l103' data-llen='2276:2299'>　非皆乾坤也又豈但一爻為然哉小字當依郭京作</span>
<span class='tline' id='l104' data-llen='2299:2322'>　不字上九乃陽畫之大不可以小言也柔來而文剛</span>
<span class='tline' id='l105' data-llen='2322:2345'>　則文在内而内文明故亨分剛上而文柔則文在外</span>
<span class='tline' id='l106' data-llen='2345:2371'><a onclick="displayPageImage('KR1a0064', 'WYG', '016-6b' );" name="016-6b" class="pb">[016-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2371:2394'>　而止止則不可動故不利有攸往郭京曰天文上脱</span>
<span class='tline' id='l108' data-llen='2394:2417'>　剛柔交錯一句紫陽朱子曰先儒説天文上當有剛</span>
<span class='tline' id='l109' data-llen='2417:2440'>　柔交錯四字理或然也天文謂七政之錯行列宿之</span>
<span class='tline' id='l110' data-llen='2440:2463'>　森布人文謂君臣父子兄弟夫婦之倫序文明謂尊</span>
<span class='tline' id='l111' data-llen='2463:2486'>　卑貴賤上下大小燦然有文以相接也止謂君君臣</span>
<span class='tline' id='l112' data-llen='2486:2509'>　臣父父子子兄兄弟弟夫夫婦婦各安其分之所止</span>
<span class='tline' id='l113' data-llen='2509:2532'>　也文貴乎明不明則无别又貴乎止不止則流明以</span>
<span class='tline' id='l114' data-llen='2532:2555'>　止則无過與不及之患然後不害其為文禮以節文</span>
<span class='tline' id='l115' data-llen='2555:2581'><a onclick="displayPageImage('KR1a0064', 'WYG', '016-7a' );" name="016-7a" class="pb">[016-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2581:2604'>　為義者此也夫賁人文也而兼言天文天人同一理</span>
<span class='tline' id='l117' data-llen='2604:2627'>　也聖人仰觀天文以審察四時之變蓋觀夫賁之剛</span>
<span class='tline' id='l118' data-llen='2627:2650'>　柔交錯也俯觀人文而為之移風易俗以化成天下</span>
<span class='tline' id='l119' data-llen='2650:2669'>　蓋觀夫賁之文明以止也剛上之上上聲</span>
<span class='tline' id='l120' data-llen='2669:2692'>剥剥也柔變剛也不利有攸往小人長也順而止之觀</span>
<span class='tline' id='l121' data-llen='2692:2706'>象也君子尚消息盈虚天行也</span>
<span class='tline' id='l122' data-llen='2706:2729'>　上剥字卦名下剥字訓剥之義趙氏輯聞云以剥訓</span>
<span class='tline' id='l123' data-llen='2729:2752'>　剥猶以巽釋巽為其不可以他釋也或曰下剥字音</span>
<span class='tline' id='l124' data-llen='2752:2778'><a onclick="displayPageImage('KR1a0064', 'WYG', '016-7b' );" name="016-7b" class="pb">[016-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2778:2801'>　撲擊果而墮落之也與豳七月詩八月剥棗之剥同</span>
<span class='tline' id='l126' data-llen='2801:2824'>　柔變剛謂上九一剛將為衆隂所變也夬五陽而一</span>
<span class='tline' id='l127' data-llen='2824:2847'>　隂則曰剛決柔剥五隂而一陽則曰柔變剛何也曰</span>
<span class='tline' id='l128' data-llen='2847:2870'>　陽性剛果一旦勇決則不可禦隂性柔緩必積日累</span>
<span class='tline' id='l129' data-llen='2870:2893'>　月以漸而變也柔之變剛也蓋始於一隂之生變乾</span>
<span class='tline' id='l130' data-llen='2893:2916'>　為姤變姤為遯又變遯為否又變否為觀及其變觀</span>
<span class='tline' id='l131' data-llen='2916:2939'>　為剥則又將變剥而為坤也否言小人道長此但言</span>
<span class='tline' id='l132' data-llen='2939:2962'>　小人長又何也曰否之時三隂在下與三陽勢均小</span>
<span class='tline' id='l133' data-llen='2962:2988'><a onclick="displayPageImage('KR1a0064', 'WYG', '016-8a' );" name="016-8a" class="pb">[016-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2988:3011'>　人有長之道蓋猶未長今則一陽孤立於上而五隂</span>
<span class='tline' id='l135' data-llen='3011:3034'>　羣處於下小人勢盛故孔子直言小人長不言其道</span>
<span class='tline' id='l136' data-llen='3034:3057'>　也順者順夫天理止之者止而弗動非謂順小人之</span>
<span class='tline' id='l137' data-llen='3057:3080'>　勢而止其惡也觀象謂觀此剥卦之象也觀此剥卦</span>
<span class='tline' id='l138' data-llen='3080:3103'>　之象遂得處剥之道不然則逆而悖理動而激變非</span>
<span class='tline' id='l139' data-llen='3103:3126'>　徒无益反受其害如漢之黨錮唐之白馬是已夫小</span>
<span class='tline' id='l140' data-llen='3126:3149'>　人之與君子猶隂之與陽相為盛衰殆无終窮之理</span>
<span class='tline' id='l141' data-llen='3149:3172'>　消則息息則盈矣亦无久盈之道盈則虚虚則消矣</span>
<span class='tline' id='l142' data-llen='3172:3198'><a onclick="displayPageImage('KR1a0064', 'WYG', '016-8b' );" name="016-8b" class="pb">[016-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3198:3221'>　易窮則變變則通剥之終乃復之始剥窮上返下不</span>
<span class='tline' id='l144' data-llen='3221:3244'>　久則又將為復是以君子觀剥之象而尚消息盈虚</span>
<span class='tline' id='l145' data-llen='3244:3267'>　不敢妄動但順時而止以待天道之還耳故曰順而</span>
<span class='tline' id='l146' data-llen='3267:3285'>　止之觀象也君子尚消息盈虚天行也</span>
<span class='tline' id='l147' data-llen='3285:3308'>復亨剛反動而以順行是以出入无疾朋來无咎反復</span>
<span class='tline' id='l148' data-llen='3308:3331'>其道七日來復天行也利有攸往剛長也復其見天地</span>
<span class='tline' id='l149' data-llen='3331:3336'>之心乎</span>
<span class='tline' id='l150' data-llen='3336:3359'>　反者自外而來歸於内也孔子釋復亨而曰剛反蓋</span>
<span class='tline' id='l151' data-llen='3359:3385'><a onclick="displayPageImage('KR1a0064', 'WYG', '016-9a' );" name="016-9a" class="pb">[016-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3385:3408'>　謂復之所以亨者剥上九之剛反而為復之初九也</span>
<span class='tline' id='l153' data-llen='3408:3431'>　按郭京易舉正剛反下有也字動指下體之震順指</span>
<span class='tline' id='l154' data-llen='3431:3454'>　上體之坤向在剥時君子之道不行則唯順而止之</span>
<span class='tline' id='l155' data-llen='3454:3477'>　今倒轉為復則君子之動也以順而行時雖不同君</span>
<span class='tline' id='l156' data-llen='3477:3500'>　子之行止則无非順也順者何順夫理也君子於此</span>
<span class='tline' id='l157' data-llen='3500:3523'>　順理而行則无往不可故總而結之曰是以出入无</span>
<span class='tline' id='l158' data-llen='3523:3546'>　疾朋來无咎天行謂天道之運行也剥窮於上而反</span>
<span class='tline' id='l159' data-llen='3546:3569'>　於下則止者復動往者復來猶天道之運行周則復</span>
<span class='tline' id='l160' data-llen='3569:3595'><a onclick="displayPageImage('KR1a0064', 'WYG', '016-9b' );" name="016-9b" class="pb">[016-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3595:3618'>　始也剛長謂初九之剛自此而長也釋利有攸往而</span>
<span class='tline' id='l162' data-llen='3618:3641'>　曰剛長蓋賛初九之德初九乃復生之主爻也天地</span>
<span class='tline' id='l163' data-llen='3641:3664'>　之心謂天地生萬物之心也天地生物之心无乎不</span>
<span class='tline' id='l164' data-llen='3664:3687'>　在獨不觀果核中心一㸃其名曰仁者乎當其氣候</span>
<span class='tline' id='l165' data-llen='3687:3710'>　之肅殺寂然不動无端倪之可見迨夫氣候之發生</span>
<span class='tline' id='l166' data-llen='3710:3733'>　則其仁萌芽自核中而出即此觀之天地生物之心</span>
<span class='tline' id='l167' data-llen='3733:3756'>　亦可見矣詩周頌云維天之命於穆不已天地生物</span>
<span class='tline' id='l168' data-llen='3756:3779'>　之心蓋未嘗一日息也聖人於剥反為復靜極動初</span>
<span class='tline' id='l169' data-llen='3779:3806'><a onclick="displayPageImage('KR1a0064', 'WYG', '016-10a' );" name="016-10a" class="pb">[016-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3806:3829'>　見天地生物之心未嘗一日息故曰復其見天地之</span>
<span class='tline' id='l171' data-llen='3829:3852'>　心乎夫天地之心在在有之聖人則於復卦見天地</span>
<span class='tline' id='l172' data-llen='3852:3875'>　之心爾非謂唯復卦見天地之心也或謂靜為天地</span>
<span class='tline' id='l173' data-llen='3875:3894'>　之心非也或又謂動為天地之心亦非也</span>
<span class='tline' id='l174' data-llen='3894:3917'>无妄剛自外來而為主於内動而健剛中而應大亨以</span>
<span class='tline' id='l175' data-llen='3917:3940'>正天之命也其匪正有眚不利有攸往无妄之往何之</span>
<span class='tline' id='l176' data-llen='3940:3950'>矣天命不祐行矣哉</span>
<span class='tline' id='l177' data-llen='3950:3973'>　无妄之為卦内震外乾乾之三畫皆剛爻也今曰剛</span>
<span class='tline' id='l178' data-llen='3973:4000'><a onclick="displayPageImage('KR1a0064', 'WYG', '016-10b' );" name="016-10b" class="pb">[016-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4000:4023'>　自外來而為主於内自何爻而來耶曰无妄乃太畜</span>
<span class='tline' id='l180' data-llen='4023:4046'>　倒體无妄内卦初九之剛蓋從大畜外卦上九而來</span>
<span class='tline' id='l181' data-llen='4046:4069'>　非從本卦升降也或謂訟與无妄皆自遯來訟九二</span>
<span class='tline' id='l182' data-llen='4069:4092'>　无妄初九皆遯九三降而為之非也動謂震健謂乾</span>
<span class='tline' id='l183' data-llen='4092:4115'>　動而健者君子之動以天是以无妄也剛中而應大</span>
<span class='tline' id='l184' data-llen='4115:4138'>　亨以正天之命也謂九五剛德居中與六二正應而</span>
<span class='tline' id='l185' data-llen='4138:4161'>　其所以大亨者以其正也是則天命之祐也无妄之</span>
<span class='tline' id='l186' data-llen='4161:4184'>　往何之矣天命不祐行矣哉謂君子所行雖无妄其</span>
<span class='tline' id='l187' data-llen='4184:4211'><a onclick="displayPageImage('KR1a0064', 'WYG', '016-11a' );" name="016-11a" class="pb">[016-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4211:4234'>　或有非常之變而天不我祐則不宜有所往往將何</span>
<span class='tline' id='l189' data-llen='4234:4257'>　之往則悖理悖理則逆天逆天而行天其祐哉行矣</span>
<span class='tline' id='l190' data-llen='4257:4280'>　哉猶論語云行乎哉正言之曰何之矣又反言之以</span>
<span class='tline' id='l191' data-llen='4280:4303'>　歎之曰行矣哉蓋甚言其不宜往也夫无妄與臨皆</span>
<span class='tline' id='l192' data-llen='4303:4326'>　大亨以正臨則為天之道无妄則為天之命何也曰</span>
<span class='tline' id='l193' data-llen='4326:4349'>　運於上而自然者道也降於下而靡常者命也命即</span>
<span class='tline' id='l194' data-llen='4349:4372'>　道也處此之時逢此非常之變則君子奈之何哉順</span>
<span class='tline' id='l195' data-llen='4372:4395'>　天命而已矣今諸解者莫不曰彖辭言利貞蓋法无</span>
<span class='tline' id='l196' data-llen='4395:4422'><a onclick="displayPageImage('KR1a0064', 'WYG', '016-11b' );" name="016-11b" class="pb">[016-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4422:4445'>　妄之道利在貞正失貞正則妄故其匪正則為過眚</span>
<span class='tline' id='l198' data-llen='4445:4468'>　蓋以為人之匪正如六三九四之不正則有灾眚也</span>
<span class='tline' id='l199' data-llen='4468:4491'>　吁既无妄矣則安有所謂匪正者乎當知彖辭所謂</span>
<span class='tline' id='l200' data-llen='4491:4508'>　匪正蓋謂天之變非謂人之不正也</span>
<span class='tline' id='l201' data-llen='4508:4531'>大畜剛健篤實輝光日新其德剛上而尚賢能止健大</span>
<span class='tline' id='l202' data-llen='4531:4550'>正也不家食吉養賢也利渉大川應乎天也</span>
<span class='tline' id='l203' data-llen='4550:4573'>　大畜之為卦下乾上艮剛健乾之德也篤實艮之德</span>
<span class='tline' id='l204' data-llen='4573:4596'>　也乾艮皆陽卦陽明故輝光艮之輝光即乾之輝光</span>
<span class='tline' id='l205' data-llen='4596:4623'><a onclick="displayPageImage('KR1a0064', 'WYG', '016-12a' );" name="016-12a" class="pb">[016-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4623:4646'>　發于外者也畜之不已則日進一日其德愈著故曰</span>
<span class='tline' id='l207' data-llen='4646:4669'>　大畜剛健篤實輝光日新其德書咸有一德云終始</span>
<span class='tline' id='l208' data-llen='4669:4692'>　惟一時乃日新注云終始不衰是乃日新之義夫大</span>
<span class='tline' id='l209' data-llen='4692:4715'>　畜倒轉為无妄則其剛自外而來是為初九无妄倒</span>
<span class='tline' id='l210' data-llen='4715:4738'>　轉為大畜則其剛自下而上是為上九剛居上而六</span>
<span class='tline' id='l211' data-llen='4738:4761'>　五在下承之有尊尚賢者之象故曰剛上而尚賢上</span>
<span class='tline' id='l212' data-llen='4761:4784'>　上聲大抵有一剛賢在上則衆才畢止於下今夫乾</span>
<span class='tline' id='l213' data-llen='4784:4807'>　之三陽在下視艮之一陽在上以為其類見尊於當</span>
<span class='tline' id='l214' data-llen='4807:4834'><a onclick="displayPageImage('KR1a0064', 'WYG', '016-12b' );" name="016-12b" class="pb">[016-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4834:4857'>　時遂皆頫首受畜而不敢猖狂妄行茲蓋上之人有</span>
<span class='tline' id='l216' data-llen='4857:4880'>　以制之也夫既有以制之故不曰健而止特曰能止</span>
<span class='tline' id='l217' data-llen='4880:4903'>　健能止健者乾雖健而難制艮則能制之也制之非</span>
<span class='tline' id='l218' data-llen='4903:4926'>　故抑其進也養之以待用也艮何以能制之也曰大</span>
<span class='tline' id='l219' data-llen='4926:4949'>　正也陽卦為大隂卦為小小畜以小畜太非正也大</span>
<span class='tline' id='l220' data-llen='4949:4972'>　畜以大畜大則正也夫唯其大正而能止健也故健</span>
<span class='tline' id='l221' data-llen='4972:4995'>　者咸止於下由是踐履熟涵養深所畜者久无復有</span>
<span class='tline' id='l222' data-llen='4995:5018'>　輕躁之失也養賢養在下之三陽也書説命云惟賢</span>
<span class='tline' id='l223' data-llen='5018:5045'><a onclick="displayPageImage('KR1a0064', 'WYG', '016-13a' );" name="016-13a" class="pb">[016-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5045:5068'>　非后不食蓋賢者在下則家食仕則食君之禄禄所</span>
<span class='tline' id='l225' data-llen='5068:5091'>　以養賢也應乎天謂六五隂柔其才不能以自濟必</span>
<span class='tline' id='l226' data-llen='5091:5114'>　與剛陽相應然後能濟也乾為天高而在上者也今</span>
<span class='tline' id='l227' data-llen='5114:5136'>　在下體亦謂之應乎天以明天之理無乎不在也</span>
<span class='tline' id='l228' data-llen='5136:5159'>頤貞吉養正則吉也觀頤觀其所養也自求口實觀其</span>
<span class='tline' id='l229' data-llen='5159:5182'>自養也天地養萬物聖人養賢以及萬民頤之時大矣</span>
<span class='tline' id='l230' data-llen='5182:5185'>哉</span>
<span class='tline' id='l231' data-llen='5185:5208'>　伊川程子曰人之養生養形養德養人无非皆頤養</span>
<span class='tline' id='l232' data-llen='5208:5235'><a onclick="displayPageImage('KR1a0064', 'WYG', '016-13b' );" name="016-13b" class="pb">[016-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5235:5258'>　之道也動息節宣以養生也飲食衣服以養形也威</span>
<span class='tline' id='l234' data-llen='5258:5281'>　儀行義以養德也推已及物以養人也愚謂養生養</span>
<span class='tline' id='l235' data-llen='5281:5304'>　形養德養人雖有輕重要皆以正道固守則吉也為</span>
<span class='tline' id='l236' data-llen='5304:5327'>　卦震下艮上中互重坤坤體中虚有以容物而物皆</span>
<span class='tline' id='l237' data-llen='5327:5350'>　致養焉故訓頤為養觀其所養謂即此頤卦之象而</span>
<span class='tline' id='l238' data-llen='5350:5373'>　觀其所養之道也所養之道如上養下下養上陽養</span>
<span class='tline' id='l239' data-llen='5373:5396'>　隂皆正也但隂養陽則於理為顛倒非正也觀其自</span>
<span class='tline' id='l240' data-llen='5396:5419'>　養謂反求諸已以觀其自養之道也自養之道如言</span>
<span class='tline' id='l241' data-llen='5419:5446'><a onclick="displayPageImage('KR1a0064', 'WYG', '016-14a' );" name="016-14a" class="pb">[016-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5446:5469'>　語則正而有序不敢不慎也飲食則正而有度不敢</span>
<span class='tline' id='l243' data-llen='5469:5492'>　不節也雖然頤之道貴乎正頤之時則不可失如天</span>
<span class='tline' id='l244' data-llen='5492:5515'>　地之養萬物當寒而寒當暑而暑寒暑不失其時則</span>
<span class='tline' id='l245' data-llen='5515:5538'>　萬物各得其宜聖人之於萬民也亦然聖人養萬民</span>
<span class='tline' id='l246' data-llen='5538:5561'>　豈能一一徧及哉其先務則惟養賢而已賢者得所</span>
<span class='tline' id='l247' data-llen='5561:5584'>　養則體聖人之意以下及萬民然亦安能家至户給</span>
<span class='tline' id='l248' data-llen='5584:5607'>　而與之食哉不違其農時而已孔子蓋以萬物萬民</span>
<span class='tline' id='l249' data-llen='5607:5630'>　之生與養時為大故不曰義不曰用而獨曰頤之時</span>
<span class='tline' id='l250' data-llen='5630:5657'><a onclick="displayPageImage('KR1a0064', 'WYG', '016-14b' );" name="016-14b" class="pb">[016-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5657:5680'>　大矣哉始言其正終言其大頤之道備矣文王之意</span>
<span class='tline' id='l252' data-llen='5680:5703'>　不過謂觀此頤卦中虚之象以反觀諸身以自求吾</span>
<span class='tline' id='l253' data-llen='5703:5726'>　之口實止言自養不言養人孔子乃詳言天地養萬</span>
<span class='tline' id='l254' data-llen='5726:5747'>　物聖人養賢以及萬民蓋又推廣彖辭之義云</span>
<span class='tline' id='l255' data-llen='5747:5770'>大過大者過也棟橈本末弱也剛過而中巽而説行利</span>
<span class='tline' id='l256' data-llen='5770:5784'>有攸往乃亨大過之時大矣哉</span>
<span class='tline' id='l257' data-llen='5784:5807'>　易以陽為大大過謂陽之過也卦之六畫凡三畫是</span>
<span class='tline' id='l258' data-llen='5807:5830'>　隂三畫是陽則為剛柔分大過卦乃四陽二隂之卦</span>
<span class='tline' id='l259' data-llen='5830:5857'><a onclick="displayPageImage('KR1a0064', 'WYG', '016-15a' );" name="016-15a" class="pb">[016-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5857:5880'>　則陽盛而過於隂故曰大者過也在人事則泛言萬</span>
<span class='tline' id='l261' data-llen='5880:5903'>　事大者之過凡大者皆是非一端也初六在下卦之</span>
<span class='tline' id='l262' data-llen='5903:5926'>　下本也上六在上卦之終末也弱謂初上皆隂柔也</span>
<span class='tline' id='l263' data-llen='5926:5949'>　以德言之中強而本末皆弱則不能勝其重任焉烏</span>
<span class='tline' id='l264' data-llen='5949:5972'>　得而不橈故曰棟橈本末弱也剛毎患乎過今四剛</span>
<span class='tline' id='l265' data-llen='5972:5995'>　共聚于中爻可謂剛過矣剛過唯恐其不中剛過而</span>
<span class='tline' id='l266' data-llen='5995:6018'>　中則亦可以任扶顛持危之責而有以立大事成大</span>
<span class='tline' id='l267' data-llen='6018:6041'>　功又何患乎過猶之治病焉病勢沉痼而攻之以瞑</span>
<span class='tline' id='l268' data-llen='6041:6068'><a onclick="displayPageImage('KR1a0064', 'WYG', '016-15b' );" name="016-15b" class="pb">[016-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6068:6091'>　眩之藥自其治㣲疾之道觀之則謂之過自藥病相</span>
<span class='tline' id='l270' data-llen='6091:6114'>　對言之則謂之中所謂時中是也巽而説行以二體</span>
<span class='tline' id='l271' data-llen='6114:6137'>　之德言也巽順則與物理无忤和説則與人情相得</span>
<span class='tline' id='l272' data-llen='6137:6160'>　處顛危之世剛過而不失其中又巽順而和悦則无</span>
<span class='tline' id='l273' data-llen='6160:6183'>　非可行之道也以此而行則利有攸往而无不亨矣</span>
<span class='tline' id='l274' data-llen='6183:6206'>　非其才有大過人者能若是哉乃亨謂如此而後亨</span>
<span class='tline' id='l275' data-llen='6206:6229'>　通也他卦彖辭先言亨後言利有攸往往自往亨自</span>
<span class='tline' id='l276' data-llen='6229:6252'>　亨也大過彖辭則先言利有攸往後言亨孔子於亨</span>
<span class='tline' id='l277' data-llen='6252:6279'><a onclick="displayPageImage('KR1a0064', 'WYG', '016-16a' );" name="016-16a" class="pb">[016-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6279:6302'>　字上又添一乃字蓋明亨因於往不往則不亨也大</span>
<span class='tline' id='l279' data-llen='6302:6325'>　過之時其事甚大與常時不同故贊之曰大過之時</span>
<span class='tline' id='l280' data-llen='6325:6348'>　大矣哉楊繪曰不曰義者不可以常義拘不曰用者</span>
<span class='tline' id='l281' data-llen='6348:6356'>　非常之用也</span>
<span class='tline' id='l282' data-llen='6356:6379'>習坎重險也水流而不盈行險而不失其信維心亨乃</span>
<span class='tline' id='l283' data-llen='6379:6402'>以剛中也行有尚往有功也天險不可升也地險山川</span>
<span class='tline' id='l284' data-llen='6402:6422'>丘陵也王公設險以守其國險之時用大矣哉</span>
<span class='tline' id='l285' data-llen='6422:6445'>　卦疊兩坎内外皆險是為重險險者何以二隂而陷</span>
<span class='tline' id='l286' data-llen='6445:6472'><a onclick="displayPageImage('KR1a0064', 'WYG', '016-16b' );" name="016-16b" class="pb">[016-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6472:6495'>　一陽也八卦中唯險非吉德而又重焉險亦甚矣坎</span>
<span class='tline' id='l288' data-llen='6495:6518'>　本坤體乾交之而成坎其中乾畫則水也乾行不息</span>
<span class='tline' id='l289' data-llen='6518:6541'>　故坎水之流亦不息夫坎水流水也與兌澤不同澤</span>
<span class='tline' id='l290' data-llen='6541:6564'>　乃水之所瀦瀦而後盈盈而後流孟子所謂盈科而</span>
<span class='tline' id='l291' data-llen='6564:6587'>　後進者是也坎水則不然坎水乃江河大川之水晝</span>
<span class='tline' id='l292' data-llen='6587:6610'>　夜常流流則不盈故曰水流而不盈水之源出於西</span>
<span class='tline' id='l293' data-llen='6610:6633'>　北其流則趨於東南迂廻曲折不知更歴幾險而終</span>
<span class='tline' id='l294' data-llen='6633:6656'>　至於海茲非行險而不失其信者乎最有信者莫如</span>
<span class='tline' id='l295' data-llen='6656:6683'><a onclick="displayPageImage('KR1a0064', 'WYG', '016-17a' );" name="016-17a" class="pb">[016-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6683:6706'>　潮一日兩至隨月之盈虧以為消長凡月到坎離潮</span>
<span class='tline' id='l297' data-llen='6706:6729'>　水亦到隨月早暮以為期信未嘗差失也剛中指二</span>
<span class='tline' id='l298' data-llen='6729:6752'>　五兩爻剛中則遇險而不讋也同舟共濟胡越無患</span>
<span class='tline' id='l299' data-llen='6752:6775'>　乎異心今二五同在險中則彼此同心而相維所以</span>
<span class='tline' id='l300' data-llen='6775:6798'>　亨也往有功謂不可憚勞也坎勞卦也凡坎用事皆</span>
<span class='tline' id='l301' data-llen='6798:6821'>　曰往有功需蹇解皆然漸雖無坎三四五互坎也天</span>
<span class='tline' id='l302' data-llen='6821:6844'>　險指上坎地險指下坎蓋發明重坎之義也天險无</span>
<span class='tline' id='l303' data-llen='6844:6867'>　形之險也不可升與論語天之不可階而升同地險</span>
<span class='tline' id='l304' data-llen='6867:6894'><a onclick="displayPageImage('KR1a0064', 'WYG', '016-17b' );" name="016-17b" class="pb">[016-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6894:6917'>　乃有形之險也山川丘陵是也然天下豈皆山川丘</span>
<span class='tline' id='l306' data-llen='6917:6940'>　陵王公於是鑿斯池築斯城以為封疆之衛故曰王</span>
<span class='tline' id='l307' data-llen='6940:6963'>　公設險以守其國險之時用大矣哉時用謂有時乎</span>
<span class='tline' id='l308' data-llen='6963:6973'>　用而非用之常也</span>
<span class='tline' id='l309' data-llen='6973:6996'>離麗也日月麗乎天百榖草木麗乎土重明以麗乎正</span>
<span class='tline' id='l310' data-llen='6996:7017'>乃化成天下柔麗乎中正故亨是以畜牝牛吉也</span>
<span class='tline' id='l311' data-llen='7017:7040'>　麗附麗也以一隂附麗於二陽之間也在物為火火</span>
<span class='tline' id='l312' data-llen='7040:7063'>　性善附麗也豈惟火哉天地之間凡有象有形如日</span>
<span class='tline' id='l313' data-llen='7063:7090'><a onclick="displayPageImage('KR1a0064', 'WYG', '016-18a' );" name="016-18a" class="pb">[016-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7090:7113'>　月如百榖草木各有所附麗也日月麗乎天在上者</span>
<span class='tline' id='l315' data-llen='7113:7136'>　之麗也百榖草木麗乎土在下者之麗也蓋發明重</span>
<span class='tline' id='l316' data-llen='7136:7159'>　離之義在人則為所親附之人所由之道所主之事</span>
<span class='tline' id='l317' data-llen='7159:7182'>　亦莫不皆有所附麗也明離之德也重明指上離而</span>
<span class='tline' id='l318' data-llen='7182:7205'>　言明在上卦是為重明也正指下離而言下三爻蓋</span>
<span class='tline' id='l319' data-llen='7205:7228'>　皆正也以上卦之重明附麗乎下卦之正故曰重明</span>
<span class='tline' id='l320' data-llen='7228:7251'>　以麗乎正如象辭以重兌為麗澤亦謂上下卦相附</span>
<span class='tline' id='l321' data-llen='7251:7274'>　麗非獨指一爻也句中有以字如同人之文明以健</span>
<span class='tline' id='l322' data-llen='7274:7301'><a onclick="displayPageImage('KR1a0064', 'WYG', '016-18b' );" name="016-18b" class="pb">[016-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7301:7324'>　賁之文明以止皆論上下兩體之德也亦非獨指一</span>
<span class='tline' id='l324' data-llen='7324:7347'>　爻也乃化成天下謂如此可以化民而成俗也柔麗</span>
<span class='tline' id='l325' data-llen='7347:7370'>　乎中正雖以二五兩爻並言然所重則在六二中正</span>
<span class='tline' id='l326' data-llen='7370:7393'>　蓋指六二也六五雖中然柔而不正豈能遽亨下與</span>
<span class='tline' id='l327' data-llen='7393:7416'>　六二相附麗此所以亨故曰柔麗乎中正故亨釋畜</span>
<span class='tline' id='l328' data-llen='7416:7439'>　牝牛吉而加是以二字蓋總結上文之所以亨然後</span>
<span class='tline' id='l329' data-llen='7439:7462'>　有此吉也柔附本非今德在人當審所麗不然何亨</span>
<span class='tline' id='l330' data-llen='7462:7485'>　之有亦何吉之有卦有六二六五兩隂爻孔子恐占</span>
<span class='tline' id='l331' data-llen='7485:7512'><a onclick="displayPageImage('KR1a0064', 'WYG', '016-19a' );" name="016-19a" class="pb">[016-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7512:7535'>　者不知牝牛為六二故又如此詳言之六二盖離之</span>
<span class='tline' id='l333' data-llen='7535:7541'>　主爻也</span>
<span class='tline' id='l334' data-llen='7541:7544'>　</span>
<span class='tline' id='l335' data-llen='7544:7547'>　</span>
<span class='tline' id='l336' data-llen='7547:7550'>　</span>
<span class='tline' id='l337' data-llen='7550:7553'>　</span>
<span class='tline' id='l338' data-llen='7553:7556'>　</span>
<span class='tline' id='l339' data-llen='7556:7559'>　</span>
<span class='tline' id='l340' data-llen='7559:7586'><a onclick="displayPageImage('KR1a0064', 'WYG', '016-19b' );" name="016-19b" class="pb">[016-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7586:7589'>　</span>
<span class='tline' id='l342' data-llen='7589:7592'>　</span>
<span class='tline' id='l343' data-llen='7592:7595'>　</span>
<span class='tline' id='l344' data-llen='7595:7598'>　</span>
<span class='tline' id='l345' data-llen='7598:7601'>　</span>
<span class='tline' id='l346' data-llen='7601:7604'>　</span>
<span class='tline' id='l347' data-llen='7604:7607'>　</span>
<span class='tline' id='l348' data-llen='7607:7617'>　周易集說卷十六</span>
</p>
<p>
</p>
  </div>
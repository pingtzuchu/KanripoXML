<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0064', 'WYG', '040-1a' );" name="040-1a" class="pb">[040-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:200'>　周易集説卷四十</span>
<span class='tline' id='l10' data-llen='200:221'>　　　　　　　　　　　　　宋　俞琰　撰</span>
<span class='tline' id='l11' data-llen='221:227'>　雜卦傳</span>
<span class='tline' id='l12' data-llen='227:250'>　　雜卦者孔子釋六十四卦名義而前後雜糅不依</span>
<span class='tline' id='l13' data-llen='250:273'>　　上下經次序之舊也然乾坤居首而咸恒亦居三</span>
<span class='tline' id='l14' data-llen='273:296'>　　十卦之後則雜之中又有不雜者存焉案隋經籍</span>
<span class='tline' id='l15' data-llen='296:319'>　　志云秦焚書周易獨以卜筮得存唯失説卦三篇</span>
<span class='tline' id='l16' data-llen='319:345'><a onclick="displayPageImage('KR1a0064', 'WYG', '040-1b' );" name="040-1b" class="pb">[040-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='345:368'>　　後河内女子得之今韓康伯注本以説卦三篇分</span>
<span class='tline' id='l18' data-llen='368:391'>　　出序卦雜卦則序卦雜卦之名蓋始於康伯又案</span>
<span class='tline' id='l19' data-llen='391:414'>　　史記云孔子晚而喜易序彖繫象説卦文言而不</span>
<span class='tline' id='l20' data-llen='414:437'>　　及序卦雜卦則漢初猶以序卦雜卦總名之曰説</span>
<span class='tline' id='l21' data-llen='437:460'>　　卦也朱漢上曰三易之卦其次各異首艮者連山</span>
<span class='tline' id='l22' data-llen='460:483'>　　也首坤者歸藏也首乾者周易也聖人猶慮後世</span>
<span class='tline' id='l23' data-llen='483:506'>　　未知三易之變故於雜卦一篇雜糅衆卦錯綜其</span>
<span class='tline' id='l24' data-llen='506:529'>　　義以示變易之无窮以愚觀之先天圖始乾而終</span>
<span class='tline' id='l25' data-llen='529:555'><a onclick="displayPageImage('KR1a0064', 'WYG', '040-2a' );" name="040-2a" class="pb">[040-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='555:578'>　　坤此伏羲氏之易也周易始乾而終未濟此文王</span>
<span class='tline' id='l27' data-llen='578:601'>　　之易也雜卦始乾而終夬兹非孔子之易歟夫夬</span>
<span class='tline' id='l28' data-llen='601:624'>　　之為卦五陽而一隂此乾之純只爭一畫若決去</span>
<span class='tline' id='l29' data-llen='624:647'>　　在上一隂即為純乾今置夬於雜卦之終聖人之</span>
<span class='tline' id='l30' data-llen='647:670'>　　意可見矣蓋易道貴乎變通變通則不窮夬而又</span>
<span class='tline' id='l31' data-llen='670:693'>　　乾則生意周流不息是故雜卦不終之以他卦而</span>
<span class='tline' id='l32' data-llen='693:716'>　　必終之以夬也始而乾終而夬亦猶六十四卦始</span>
<span class='tline' id='l33' data-llen='716:739'>　　於乾終於未濟皆此意也雜卦之作大槩兩兩相</span>
<span class='tline' id='l34' data-llen='739:765'><a onclick="displayPageImage('KR1a0064', 'WYG', '040-2b' );" name="040-2b" class="pb">[040-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='765:788'>　　對而其義則各各相反如乾剛則坤柔比樂則師</span>
<span class='tline' id='l36' data-llen='788:812'>　　憂餘卦皆然至大過則有不然者故鄭𤣥云自大</span>
<span class='tline' id='l37' data-llen='812:835'>　　過以下卦㫖不協以錯亂失正弗敢改耳至蘇東</span>
<span class='tline' id='l38' data-llen='835:858'>　　坡始改之紫陽朱子亦以為當改蔡節齋又改之</span>
<span class='tline' id='l39' data-llen='858:867'>　　今依蔡氏本</span>
<span class='tline' id='l40' data-llen='867:873'>乾剛坤柔</span>
<span class='tline' id='l41' data-llen='873:896'>　六十四卦不剛則柔不柔則剛无非皆剛柔也獨言</span>
<span class='tline' id='l42' data-llen='896:919'>　乾剛坤柔者他卦皆剛柔相雜乾則六畫純剛坤則</span>
<span class='tline' id='l43' data-llen='919:945'><a onclick="displayPageImage('KR1a0064', 'WYG', '040-3a' );" name="040-3a" class="pb">[040-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='945:968'>　六畫純柔也平菴項氏曰乾剛坤柔與離上坎下相</span>
<span class='tline' id='l45' data-llen='968:992'>　𩔖語若淺近而乾坤坎離之性盡於二語之中不可</span>
<span class='tline' id='l46' data-llen='992:1015'>　以復加也凡易之剛爻皆乾也凡易之柔爻皆坤也</span>
<span class='tline' id='l47' data-llen='1015:1038'>　凡繫辭之乾坤皆謂剛爻柔爻非但謂六畫之兩卦</span>
<span class='tline' id='l48' data-llen='1038:1057'>　也盡三百八十四爻不過剛柔二字而已</span>
<span class='tline' id='l49' data-llen='1057:1063'>比樂師憂</span>
<span class='tline' id='l50' data-llen='1063:1086'>　比與師皆以一陽統五隂而憂樂不同者比以一陽</span>
<span class='tline' id='l51' data-llen='1086:1109'>　居五為比之君而下皆順從故樂師以一陽居二為</span>
<span class='tline' id='l52' data-llen='1109:1135'><a onclick="displayPageImage('KR1a0064', 'WYG', '040-3b' );" name="040-3b" class="pb">[040-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1135:1158'>　師之帥而動衆行險故憂節齋蔡氏曰比主居上得</span>
<span class='tline' id='l54' data-llen='1158:1172'>　位故樂師主居下失位故憂</span>
<span class='tline' id='l55' data-llen='1172:1182'>臨觀之義或與或求</span>
<span class='tline' id='l56' data-llen='1182:1205'>　臨觀各具二義上以尊臨卑下以大臨小彼此相臨</span>
<span class='tline' id='l57' data-llen='1205:1228'>　是或與或求也在下者仰觀乎上在上者俯觀乎下</span>
<span class='tline' id='l58' data-llen='1228:1251'>　彼此相觀是或與或求也或曰二陽在内方進而臨</span>
<span class='tline' id='l59' data-llen='1251:1274'>　在外之四隂是我出而與人也二陽在上將去而四</span>
<span class='tline' id='l60' data-llen='1274:1290'>　隂在下仰觀之是人望而求我也</span>
<span class='tline' id='l61' data-llen='1290:1316'><a onclick="displayPageImage('KR1a0064', 'WYG', '040-4a' );" name="040-4a" class="pb">[040-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1316:1329'>屯見而不失其居蒙雜而著</span>
<span class='tline' id='l63' data-llen='1329:1352'>　見音現屯主初言初震體之動見也居屯之時而在</span>
<span class='tline' id='l64' data-llen='1352:1375'>　内故不失其居雜當依郭京作稚蒙主上言上艮體</span>
<span class='tline' id='l65' data-llen='1375:1398'>　之少男稚也居蒙之時而在上故著屯昧而蒙著著</span>
<span class='tline' id='l66' data-llen='1398:1406'>　乃昧之反也</span>
<span class='tline' id='l67' data-llen='1406:1414'>震起也艮止也</span>
<span class='tline' id='l68' data-llen='1414:1437'>　陽起於下而止於上震之陽在下起也艮之陽在上</span>
<span class='tline' id='l69' data-llen='1437:1460'>　止也三畫卦與重卦皆然天道蓋起於東方而止於</span>
<span class='tline' id='l70' data-llen='1460:1486'><a onclick="displayPageImage('KR1a0064', 'WYG', '040-4b' );" name="040-4b" class="pb">[040-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1486:1492'>　東北也</span>
<span class='tline' id='l72' data-llen='1492:1501'>損益盛衰之始也</span>
<span class='tline' id='l73' data-llen='1501:1524'>　損上以益下此乃盛之始也損下以益上此乃衰之</span>
<span class='tline' id='l74' data-llen='1524:1544'>　始也損益蓋未至於盛衰而盛衰自此始也</span>
<span class='tline' id='l75' data-llen='1544:1554'>大畜時也无妄災也</span>
<span class='tline' id='l76' data-llen='1554:1578'>　乾健而艮能止之時𫝑然也是時乾雖健不容不聴</span>
<span class='tline' id='l77' data-llen='1578:1596'>　命於艮也无妄而有災焉非人也天也</span>
<span class='tline' id='l78' data-llen='1596:1605'>萃聚而升不來也</span>
<span class='tline' id='l79' data-llen='1605:1631'><a onclick="displayPageImage('KR1a0064', 'WYG', '040-5a' );" name="040-5a" class="pb">[040-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1631:1654'>　地氣萃而在下是以聚而不去地氣升而向上是以</span>
<span class='tline' id='l81' data-llen='1654:1677'>　散而不來平菴項氏曰萃則坤衆在内故聚升則坤</span>
<span class='tline' id='l82' data-llen='1677:1700'>　衆往外矣故不來精氣聚則為物魂氣上升則散而</span>
<span class='tline' id='l83' data-llen='1700:1706'>　不來矣</span>
<span class='tline' id='l84' data-llen='1706:1714'>謙輕而豫怠也</span>
<span class='tline' id='l85' data-llen='1714:1737'>　謙抑而不自重其失也輕逸豫而不自檢其失也怠</span>
<span class='tline' id='l86' data-llen='1737:1760'>　平菴項氏曰自以為少故謙自以為多故豫少故輕</span>
<span class='tline' id='l87' data-llen='1760:1783'>　多故怠怠或為怡盖以怡時烖來於韻為叶爾然怠</span>
<span class='tline' id='l88' data-llen='1783:1809'><a onclick="displayPageImage('KR1a0064', 'WYG', '040-5b' );" name="040-5b" class="pb">[040-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1809:1832'>　字何嘗不叶平上去入之分自沈約始賛易時固未</span>
<span class='tline' id='l90' data-llen='1832:1855'>　有分也豫怠二字本是古語鄭允中曰知謙之為輕</span>
<span class='tline' id='l91' data-llen='1855:1875'>　則知豫之為重知豫之為怠則知謙之為勤</span>
<span class='tline' id='l92' data-llen='1875:1885'>噬嗑食也賁无色也</span>
<span class='tline' id='l93' data-llen='1885:1908'>　頤中有物故曰噬嗑噬而嗑之所以食也以色而為</span>
<span class='tline' id='l94' data-llen='1908:1931'>　飾曰賁唯其无色所以賁之若元有色則不可謂之</span>
<span class='tline' id='l95' data-llen='1931:1954'>　賁也節齋蔡氏曰頤中有物故食賁則其色不常故</span>
<span class='tline' id='l96' data-llen='1954:1959'>　无色</span>
<span class='tline' id='l97' data-llen='1959:1985'><a onclick="displayPageImage('KR1a0064', 'WYG', '040-6a' );" name="040-6a" class="pb">[040-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='1985:1993'>兌見而巽伏也</span>
<span class='tline' id='l99' data-llen='1993:2016'>　兌之一隂説而在外故見巽之一隂入而在下故伏</span>
<span class='tline' id='l100' data-llen='2016:2027'>　三畫卦與重卦皆然</span>
<span class='tline' id='l101' data-llen='2027:2037'>隨无故也蠱則飭也</span>
<span class='tline' id='l102' data-llen='2037:2060'>　故者事之所因也動而説則隨時而巳无所因也故</span>
<span class='tline' id='l103' data-llen='2060:2083'>　曰隨无故也蠱者隨之反隨无故蠱則有故也不飭</span>
<span class='tline' id='l104' data-llen='2083:2106'>　則大壊極弊而不可救故曰蠱則飭也飭者脩飭也</span>
<span class='tline' id='l105' data-llen='2106:2129'>　或曰故謂故舊與革去故之故同隨人則忘舊蠱則</span>
<span class='tline' id='l106' data-llen='2129:2155'><a onclick="displayPageImage('KR1a0064', 'WYG', '040-6b' );" name="040-6b" class="pb">[040-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2155:2162'>　飭而新也</span>
<span class='tline' id='l108' data-llen='2162:2170'>剥爛也復反也</span>
<span class='tline' id='l109' data-llen='2170:2193'>　爛謂一陽消亡于上反謂一陽復生于下剥極而為</span>
<span class='tline' id='l110' data-llen='2193:2216'>　復猶碩果不食爛而墜地則其核中之仁又從而發</span>
<span class='tline' id='l111' data-llen='2216:2221'>　生也</span>
<span class='tline' id='l112' data-llen='2221:2230'>晉晝也明夷誅也</span>
<span class='tline' id='l113' data-llen='2230:2253'>　晉之日在上晝也明夷之日在下則明者傷矣故曰</span>
<span class='tline' id='l114' data-llen='2253:2276'>　誅晉為晝明夷其夜矣明夷為誅戮晉其禮貌乎或</span>
<span class='tline' id='l115' data-llen='2276:2302'><a onclick="displayPageImage('KR1a0064', 'WYG', '040-7a' );" name="040-7a" class="pb">[040-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2302:2325'>　曰明出地上晉晝也明入地中明夷昧也昧誤作誅</span>
<span class='tline' id='l117' data-llen='2325:2334'>井通而困相遇也</span>
<span class='tline' id='l118' data-llen='2334:2357'>　井之坎在上而其水上出故曰井通困之相遇乃抵</span>
<span class='tline' id='l119' data-llen='2357:2380'>　塞而不通之意困下坎而上兌兌之下爻實則川壅</span>
<span class='tline' id='l120' data-llen='2380:2403'>　而成澤也坎在兌下而六三適與九四相遇抵塞而</span>
<span class='tline' id='l121' data-llen='2403:2426'>　不通故曰困相遇也既與之相遇則避之而不可違</span>
<span class='tline' id='l122' data-llen='2426:2449'>　之而不得无如之何也平菴項氏曰以通與遇為反</span>
<span class='tline' id='l123' data-llen='2449:2472'>　對則遇為相抵而不通之象矣巽之上爻主塞坎水</span>
<span class='tline' id='l124' data-llen='2472:2498'><a onclick="displayPageImage('KR1a0064', 'WYG', '040-7b' );" name="040-7b" class="pb">[040-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2498:2521'>　之上流而井之坎乃出其上蓋塞而後通者也故謂</span>
<span class='tline' id='l126' data-llen='2521:2544'>　之通兌之下爻主塞坎水之下源而困之坎適在其</span>
<span class='tline' id='l127' data-llen='2544:2567'>　下正遇其蹇所以困也自乾坤至此凡三十卦正與</span>
<span class='tline' id='l128' data-llen='2567:2576'>　上經之數相當</span>
<span class='tline' id='l129' data-llen='2576:2584'>咸速也恒久也</span>
<span class='tline' id='l130' data-llen='2584:2607'>　咸之速感應之道也婚姻之道不可以不速速則及</span>
<span class='tline' id='l131' data-llen='2607:2630'>　時恒之久悠逺之道也夫婦之道不可以不久久則</span>
<span class='tline' id='l132' data-llen='2630:2635'>　偕老</span>
<span class='tline' id='l133' data-llen='2635:2661'><a onclick="displayPageImage('KR1a0064', 'WYG', '040-8a' );" name="040-8a" class="pb">[040-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2661:2669'>渙離也節止也</span>
<span class='tline' id='l135' data-llen='2669:2692'>　渙散則離節約則止此理之常也渙節皆有坎水風</span>
<span class='tline' id='l136' data-llen='2692:2715'>　以散之則離澤以瀦之則止平菴項氏曰渙節正與</span>
<span class='tline' id='l137' data-llen='2715:2738'>　井困相反井以木出水故居塞而能通渙則以水浮</span>
<span class='tline' id='l138' data-llen='2738:2761'>　木故通之極至於散也節為澤上之水故居通而能</span>
<span class='tline' id='l139' data-llen='2761:2779'>　塞困為澤下之水故塞之極至於困也</span>
<span class='tline' id='l140' data-llen='2779:2787'>解緩也蹇難也</span>
<span class='tline' id='l141' data-llen='2787:2810'>　動而已出乎坎險之上則時勢寛緩矣故曰解緩也</span>
<span class='tline' id='l142' data-llen='2810:2836'><a onclick="displayPageImage('KR1a0064', 'WYG', '040-8b' );" name="040-8b" class="pb">[040-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2836:2859'>　止而正在乎坎險之中則時勢急難矣故曰蹇難也</span>
<span class='tline' id='l144' data-llen='2859:2882'>　言解緩則知蹇之急言蹇難則知解之易互文見意</span>
<span class='tline' id='l145' data-llen='2882:2905'>　也平菴項氏曰蹇解皆以水言解近於渙緩而止之</span>
<span class='tline' id='l146' data-llen='2905:2918'>　也蹇近於節難而止之也</span>
<span class='tline' id='l147' data-llen='2918:2927'>睽外也家人内也</span>
<span class='tline' id='l148' data-llen='2927:2950'>　睽相踈者也踈則外之家人相親者也親則内之闗</span>
<span class='tline' id='l149' data-llen='2950:2973'>　子明曰明乎外者物自睽故曰睽外也明乎内者家</span>
<span class='tline' id='l150' data-llen='2973:2996'>　自齊故曰家人内也平菴項氏曰内外皆以離言火</span>
<span class='tline' id='l151' data-llen='2996:3022'><a onclick="displayPageImage('KR1a0064', 'WYG', '040-9a' );" name="040-9a" class="pb">[040-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3022:3042'>　在外則氣散火在内則神凝治身治國一也</span>
<span class='tline' id='l153' data-llen='3042:3051'>否泰反其𩔖也</span>
<span class='tline' id='l154' data-llen='3051:3074'>　泰下乾而上坤故泰之彖辭曰小往大來否下坤而</span>
<span class='tline' id='l155' data-llen='3074:3098'>　上乾故否之彖辭曰大往小來其𩔖相反如此故曰</span>
<span class='tline' id='l156' data-llen='3098:3122'>　否泰反其𩔖也夫文王卦序先泰而後否孔子乃先</span>
<span class='tline' id='l157' data-llen='3122:3145'>　言否後言泰同歟異歟曰泰極則為否否極則為泰</span>
<span class='tline' id='l158' data-llen='3145:3168'>　其道則一不以先後拘也或疑六十四卦皆兩兩相</span>
<span class='tline' id='l159' data-llen='3168:3191'>　對而其義皆相反今特以否泰言何也曰否泰皆三</span>
<span class='tline' id='l160' data-llen='3191:3217'><a onclick="displayPageImage('KR1a0064', 'WYG', '040-9b' );" name="040-9b" class="pb">[040-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3217:3240'>　剛三柔一上一下最瞭然可見而易曉故舉而言之</span>
<span class='tline' id='l162' data-llen='3240:3263'>　以例其餘也平菴項氏曰乾在外則否坤在内則泰</span>
<span class='tline' id='l163' data-llen='3263:3273'>大壯則止遯則退也</span>
<span class='tline' id='l164' data-llen='3273:3296'>　大壯之時隂既衰而陽既盛則君子不可以不知止</span>
<span class='tline' id='l165' data-llen='3296:3319'>　也遯之時隂浸長而陽浸消則君子不可以不知退</span>
<span class='tline' id='l166' data-llen='3319:3342'>　也括蒼龔氏曰君子非用壯也勢足以勝小人則止</span>
<span class='tline' id='l167' data-llen='3342:3365'>　非好遯也勢不足以勝小人則退愚謂止與退皆以</span>
<span class='tline' id='l168' data-llen='3365:3379'>　乾言或以止為隂之止非也</span>
<span class='tline' id='l169' data-llen='3379:3406'><a onclick="displayPageImage('KR1a0064', 'WYG', '040-10a' );" name="040-10a" class="pb">[040-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3406:3416'>大有衆也同人親也</span>
<span class='tline' id='l171' data-llen='3416:3439'>　所有者大故衆善與人同故親平菴項氏曰大有同</span>
<span class='tline' id='l172' data-llen='3439:3462'>　人皆以離之中爻為主在上則人歸乎我是故謂之</span>
<span class='tline' id='l173' data-llen='3462:3478'>　衆在下則我同乎人是故謂之親</span>
<span class='tline' id='l174' data-llen='3478:3488'>革去故也鼎取新也</span>
<span class='tline' id='l175' data-llen='3488:3511'>　革改更也所以去其舊弊鼎用以烹則取其新潔也</span>
<span class='tline' id='l176' data-llen='3511:3534'>　平菴項氏曰革以火鎔金故為去故鼎以木鑚火故</span>
<span class='tline' id='l177' data-llen='3534:3540'>　為取新</span>
<span class='tline' id='l178' data-llen='3540:3567'><a onclick="displayPageImage('KR1a0064', 'WYG', '040-10b' );" name="040-10b" class="pb">[040-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3567:3577'>小過過也中孚信也</span>
<span class='tline' id='l180' data-llen='3577:3600'>　小過四隂在外而過其常也中孚二隂在中而守其</span>
<span class='tline' id='l181' data-llen='3600:3622'>　信也伊川程子曰存於中之謂孚見於事之謂信</span>
<span class='tline' id='l182' data-llen='3622:3632'>豐多故也親寡旅也</span>
<span class='tline' id='l183' data-llen='3632:3655'>　豐之時富盛而相親者衆故多故舊旅之時貧窮而</span>
<span class='tline' id='l184' data-llen='3655:3678'>　无上下之交故相親者寡嵩山晁氏曰荀本豐多故</span>
<span class='tline' id='l185' data-llen='3678:3701'>　親為句无也字下云寡旅也平菴項氏曰卦名皆在</span>
<span class='tline' id='l186' data-llen='3701:3724'>　句上旅獨在下者取其韻之叶也以多故對寡親則</span>
<span class='tline' id='l187' data-llen='3724:3751'><a onclick="displayPageImage('KR1a0064', 'WYG', '040-11a' );" name="040-11a" class="pb">[040-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3751:3774'>　故非事故之故矣凡物之情豐盛則故舊合羇旅則</span>
<span class='tline' id='l189' data-llen='3774:3797'>　親戚離二卦皆主離言之雷與電俱至其黨不亦盛</span>
<span class='tline' id='l190' data-llen='3797:3811'>　乎山上有火其勢不亦孤乎</span>
<span class='tline' id='l191' data-llen='3811:3819'>離上而坎下也</span>
<span class='tline' id='l192' data-llen='3819:3842'>　離為火其性炎上坎為水其性潤下三畫卦與重卦</span>
<span class='tline' id='l193' data-llen='3842:3865'>　之義皆然坎言行有尚離言畜牝牛吉水潤下故尚</span>
<span class='tline' id='l194' data-llen='3865:3888'>　其行於上火炎上故欲其畜於下坎不行於上則入</span>
<span class='tline' id='l195' data-llen='3888:3911'>　於坎窞凶離不畜於下則突如其來如凶平菴項氏</span>
<span class='tline' id='l196' data-llen='3911:3938'><a onclick="displayPageImage('KR1a0064', 'WYG', '040-11b' );" name="040-11b" class="pb">[040-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='3938:3961'>　曰乾陽而在上坤隂而在下者隂陽之定體如人之</span>
<span class='tline' id='l198' data-llen='3961:3984'>　首上而腹下也離女而在上坎男而在下者隂陽之</span>
<span class='tline' id='l199' data-llen='3984:4007'>　精互藏其宅如人之心上而腎下也是故腎之精升</span>
<span class='tline' id='l200' data-llen='4007:4030'>　而為氣則離中之隂也心之精降而為液則坎中之</span>
<span class='tline' id='l201' data-llen='4030:4053'>　陽也火隂物也而附於陽故炎上水陽物也而藏於</span>
<span class='tline' id='l202' data-llen='4053:4076'>　隂故就下然則日為隂月為陽乎曰日則陽矣而日</span>
<span class='tline' id='l203' data-llen='4076:4099'>　中之精則隂之神也月則隂矣而月中之精則陽之</span>
<span class='tline' id='l204' data-llen='4099:4120'>　神也故曰離上而坎下非知道者不足以識之</span>
<span class='tline' id='l205' data-llen='4120:4147'><a onclick="displayPageImage('KR1a0064', 'WYG', '040-12a' );" name="040-12a" class="pb">[040-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4147:4157'>小畜寡也履不處也</span>
<span class='tline' id='l207' data-llen='4157:4180'>　小畜之主六四也不足以制在下之三陽蓋其隂力</span>
<span class='tline' id='l208' data-llen='4180:4203'>　單弱故曰小畜寡也履之主六三也雖説而應乎乾</span>
<span class='tline' id='l209' data-llen='4203:4222'>　然其位不當而猖狂妄行故曰履不處也</span>
<span class='tline' id='l210' data-llen='4222:4232'>需不進也訟不親也</span>
<span class='tline' id='l211' data-llen='4232:4255'>　需訟皆以乾而言需之乾在坎下有所待而行故不</span>
<span class='tline' id='l212' data-llen='4255:4278'>　進訟之乾在坎上相違而行故不親隆山李氏曰乾</span>
<span class='tline' id='l213' data-llen='4278:4301'>　上離下是為同人乾上坎下是為訟離為火火性炎</span>
<span class='tline' id='l214' data-llen='4301:4328'><a onclick="displayPageImage('KR1a0064', 'WYG', '040-12b' );" name="040-12b" class="pb">[040-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4328:4351'>　上而趨乾故曰同人親也坎為水水性就下與乾違</span>
<span class='tline' id='l216' data-llen='4351:4361'>　行故曰訟不親也</span>
<span class='tline' id='l217' data-llen='4361:4371'>頤養正也大過顛也</span>
<span class='tline' id='l218' data-llen='4371:4394'>　頤與大過相反頤養正則大過反是東坡蘇氏曰初</span>
<span class='tline' id='l219' data-llen='4394:4417'>　上者本末之地以陽居之則正以隂居之則顛故曰</span>
<span class='tline' id='l220' data-llen='4417:4440'>　頤養正也大過顛也節齋蔡氏曰自此以下有亂簡</span>
<span class='tline' id='l221' data-llen='4440:4463'>　案雜卦例皆反對叶韻為序今以其例改正愚謂蔡</span>
<span class='tline' id='l222' data-llen='4463:4486'>　氏先大過後頤蘇氏先頤後大過此兩句當從蘇氏</span>
<span class='tline' id='l223' data-llen='4486:4513'><a onclick="displayPageImage('KR1a0064', 'WYG', '040-13a' );" name="040-13a" class="pb">[040-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4513:4521'>　其餘從蔡氏</span>
<span class='tline' id='l225' data-llen='4521:4533'>既濟定也未濟男之窮也</span>
<span class='tline' id='l226' data-llen='4533:4556'>　既濟六爻皆當位故定未濟三陽皆失位是為男之</span>
<span class='tline' id='l227' data-llen='4556:4579'>　窮夫未濟之三隂亦皆失位不曰女之窮而唯言男</span>
<span class='tline' id='l228' data-llen='4579:4602'>　之窮何也曰男陽也女隂也陽為君子隂為小人言</span>
<span class='tline' id='l229' data-llen='4602:4625'>　陽而不及隂又以見易為君子謀不為小人謀也或</span>
<span class='tline' id='l230' data-llen='4625:4648'>　曰男之窮蓋獨指上九而言上九陽爻處未濟之終</span>
<span class='tline' id='l231' data-llen='4648:4661'>　失位之極是為男之窮也</span>
<span class='tline' id='l232' data-llen='4661:4688'><a onclick="displayPageImage('KR1a0064', 'WYG', '040-13b' );" name="040-13b" class="pb">[040-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4688:4703'>歸妹女之終也漸女歸待男行也</span>
<span class='tline' id='l234' data-llen='4703:4726'>　歸妹者女子既歸之後也既得所歸則女道終矣諺</span>
<span class='tline' id='l235' data-llen='4726:4749'>　有之曰女嫁為絶此即女之終之謂也孟子曰男子</span>
<span class='tline' id='l236' data-llen='4749:4772'>　生而願為之有室女子生而願為之有家女子以嫁</span>
<span class='tline' id='l237' data-llen='4772:4795'>　為歸有家則有所歸矣漸者將歸之時待男子之親</span>
<span class='tline' id='l238' data-llen='4795:4818'>　迎而後行也平菴項氏曰終與窮不同終者事之成</span>
<span class='tline' id='l239' data-llen='4818:4841'>　女之義從一而終不可以復進也窮者時之災事窮</span>
<span class='tline' id='l240' data-llen='4841:4852'>　勢極君子之不幸也</span>
<span class='tline' id='l241' data-llen='4852:4879'><a onclick="displayPageImage('KR1a0064', 'WYG', '040-14a' );" name="040-14a" class="pb">[040-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4879:4902'>遘遇也柔遇剛也夬決也剛決柔也君子道長小人道</span>
<span class='tline' id='l243' data-llen='4902:4906'>憂也</span>
<span class='tline' id='l244' data-llen='4906:4929'>　遘即姤也姤之時一隂在下而與衆剛相遇故曰柔</span>
<span class='tline' id='l245' data-llen='4929:4952'>　遇剛也倒轉而為夬則一隂在上為衆剛所決故曰</span>
<span class='tline' id='l246' data-llen='4952:4977'>　剛決柔也君子陽𩔖也小人隂𩔖也君子之與小人</span>
<span class='tline' id='l247' data-llen='4977:5000'>　相為盛衰猶隂陽之消長君子長則小人憂小人蓋</span>
<span class='tline' id='l248' data-llen='5000:5023'>　以遭遇為喜以決去為憂也嵩山晁氏曰鄭本憂作</span>
<span class='tline' id='l249' data-llen='5023:5046'>　消括蒼龔氏曰遘柔遇剛非困之相遇矣剛長乃終</span>
<span class='tline' id='l250' data-llen='5046:5073'><a onclick="displayPageImage('KR1a0064', 'WYG', '040-14b' );" name="040-14b" class="pb">[040-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5073:5096'>　而復於乾也深居馮氏曰始言乾剛坤柔矣此遂以</span>
<span class='tline' id='l252' data-llen='5096:5119'>　剛決柔終焉復其始也夬決則乾矣以明六十四卦</span>
<span class='tline' id='l253' data-llen='5119:5142'>　之本於乾也平菴項氏曰自咸恒至此三十四卦正</span>
<span class='tline' id='l254' data-llen='5142:5165'>　與下經之數相當隆山李氏曰天下之事不至於決</span>
<span class='tline' id='l255' data-llen='5165:5188'>　則不通故雜卦之次序與十三卦之制器尚象皆終</span>
<span class='tline' id='l256' data-llen='5188:5193'>　于夬</span>
<span class='tline' id='l257' data-llen='5193:5196'>　</span>
<span class='tline' id='l258' data-llen='5196:5206'>　周易集説卷四十</span>
</p>
<p>
</p>
  </div>
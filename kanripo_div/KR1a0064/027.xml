<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0064', 'WYG', '027-1a' );" name="027-1a" class="pb">[027-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　周易集説卷二十七</span><br/>
<span class='tline' id='l10' data-llen='202:223'>　　　　　　　　　　　　　宋　俞琰　撰</span><br/>
<span class='tline' id='l11' data-llen='223:230'>　文言傳二</span><br/>
<span class='tline' id='l12' data-llen='230:253'>坤至柔而動也剛至静而徳方後得主而有常含萬物</span><br/>
<span class='tline' id='l13' data-llen='253:268'>而化光坤道其順乎水天而時行</span><br/>
<span class='tline' id='l14' data-llen='268:291'>　天屬乾陽而剛地屬坤隂而柔地體雖柔動而生物</span><br/>
<span class='tline' id='l15' data-llen='291:314'>　其用則剛坤卦六爻純乎隂柔是為至柔動則變為</span><br/>
<span class='tline' id='l16' data-llen='314:340'><a onclick="displayPageImage('KR1a0064', 'WYG', '027-1b' );" name="027-1b" class="pb">[027-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='340:363'>　乾陽而剛故曰坤至柔而動也剛地雖動而生物其</span><br/>
<span class='tline' id='l18' data-llen='363:386'>　體本静坤卦六爻純乎隂静是為至静唯其至静所</span><br/>
<span class='tline' id='l19' data-llen='386:409'>　以其徳方正而截然不易故曰至静而徳方天數居</span><br/>
<span class='tline' id='l20' data-llen='409:432'>　始而為一地數居次而為二坤道之常葢當處後不</span><br/>
<span class='tline' id='l21' data-llen='432:455'>　可攙先也攙先則失坤道之常矣唯處乾之後順乾</span><br/>
<span class='tline' id='l22' data-llen='455:478'>　而行則得其所主而不失坤道之常也故曰後得主</span><br/>
<span class='tline' id='l23' data-llen='478:501'>　而有常含藏蓄也萬物無大無小地皆藏蓄於其中</span><br/>
<span class='tline' id='l24' data-llen='501:524'>　博厚之至也陽變而隂化天施而地生坤之含萬物</span><br/>
<span class='tline' id='l25' data-llen='524:550'><a onclick="displayPageImage('KR1a0064', 'WYG', '027-2a' );" name="027-2a" class="pb">[027-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='550:573'>　僅能化生耳非若乾之能變而又能化能施而又能</span><br/>
<span class='tline' id='l27' data-llen='573:596'>　生也故孔子於乾言變化於坤但言化而不言變葢</span><br/>
<span class='tline' id='l28' data-llen='596:619'>　乾能兼坤坤僅得乾之半也光謂地道之光陽明而</span><br/>
<span class='tline' id='l29' data-llen='619:642'>　隂暗坤隂物安得光横渠張子曰效法故光漢上朱</span><br/>
<span class='tline' id='l30' data-llen='642:665'>　子曰坤之光即乾之光愚謂坤本無光動而從乾是</span><br/>
<span class='tline' id='l31' data-llen='665:688'>　以光也順謂順乾而行也承天謂天氣在上而降施</span><br/>
<span class='tline' id='l32' data-llen='688:711'>　於地地則順承而受之也時行謂以時而行時乎春</span><br/>
<span class='tline' id='l33' data-llen='711:734'>　夏而天氣發生則地氣亦為之發生時乎秋冬而天</span><br/>
<span class='tline' id='l34' data-llen='734:760'><a onclick="displayPageImage('KR1a0064', 'WYG', '027-2b' );" name="027-2b" class="pb">[027-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='760:783'>　氣收斂則地氣亦為之收斂坤之為道葢如此其順</span><br/>
<span class='tline' id='l36' data-llen='783:806'>　也此章申彖傳之意所謂至柔而動也剛申徳合无</span><br/>
<span class='tline' id='l37' data-llen='806:829'>　疆之義至静而徳方釋貞義後得主而有常後順得</span><br/>
<span class='tline' id='l38' data-llen='829:853'>　常之謂含萬物而化光即含𢎞光大品物咸亨之謂</span><br/>
<span class='tline' id='l39' data-llen='853:876'>　坤道其順乎承天而時行即乃順承天之謂自此以</span><br/>
<span class='tline' id='l40' data-llen='876:899'>　後皆申爻傳之義或疑文言傳兩贊用九至用六則</span><br/>
<span class='tline' id='l41' data-llen='899:922'>　無一語及之殊不思坤至柔而動也剛此非贊用六</span><br/>
<span class='tline' id='l42' data-llen='922:945'>　而何洪容齋曰頃見僧曇瑩云動者謂爻之變也坤</span><br/>
<span class='tline' id='l43' data-llen='945:971'><a onclick="displayPageImage('KR1a0064', 'WYG', '027-3a' );" name="027-3a" class="pb">[027-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='971:994'>　不動則已動則陽剛見焉在初為復在二為師在三</span><br/>
<span class='tline' id='l45' data-llen='994:1017'>　為謙自是而往皆剛也其說最為分明有理愚謂曇</span><br/>
<span class='tline' id='l46' data-llen='1017:1040'>　瑩所云不過謂一爻之動耳坤爻傳所為六二之動</span><br/>
<span class='tline' id='l47' data-llen='1040:1063'>　是也今曰坤至柔而動也剛葢謂六爻俱動而至柔</span><br/>
<span class='tline' id='l48' data-llen='1063:1081'>　之坤變純剛之乾非但為一爻之動也</span><br/>
<span class='tline' id='l49' data-llen='1081:1104'>積善之家必有餘慶積不善之家必有餘殃臣弑其君</span><br/>
<span class='tline' id='l50' data-llen='1104:1127'>子弑其父非一朝一夕之故其所由來者漸矣由辯之</span><br/>
<span class='tline' id='l51' data-llen='1127:1144'>不早辯也易曰履霜堅冰至蓋言順也</span><br/>
<span class='tline' id='l52' data-llen='1144:1170'><a onclick="displayPageImage('KR1a0064', 'WYG', '027-3b' );" name="027-3b" class="pb">[027-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1170:1193'>　坤之初六隂柔不中不正不善也不善之積極而至</span><br/>
<span class='tline' id='l54' data-llen='1193:1216'>　於弑君弑父實從此始以積善並言葢明善不善皆</span><br/>
<span class='tline' id='l55' data-llen='1216:1239'>　在所積天道福善禍淫作善則降之百祥作不善則</span><br/>
<span class='tline' id='l56' data-llen='1239:1262'>　降之百殃茍積善則不獨身受其福又福于而家以</span><br/>
<span class='tline' id='l57' data-llen='1262:1285'>　及其子孫是謂餘慶積不善則不獨身受其禍又禍</span><br/>
<span class='tline' id='l58' data-llen='1285:1308'>　於而家以及其子孫是謂餘殃必者禍福之應如影</span><br/>
<span class='tline' id='l59' data-llen='1308:1331'>　隨形如響隨聲理之所必然也積善而曰必有餘慶</span><br/>
<span class='tline' id='l60' data-llen='1331:1354'>　所以勸天下忠臣孝子而使之勉於為善也積不善</span><br/>
<span class='tline' id='l61' data-llen='1354:1380'><a onclick="displayPageImage('KR1a0064', 'WYG', '027-4a' );" name="027-4a" class="pb">[027-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1380:1403'>　而曰必有餘殃所以懼天下亂臣賊子而使之不敢</span><br/>
<span class='tline' id='l63' data-llen='1403:1426'>　為惡也乃臣弑君子弑父豈一朝一夕之故原其所</span><br/>
<span class='tline' id='l64' data-llen='1426:1449'>　由來則自小而大從微而著如霜而至於冰皆以漸</span><br/>
<span class='tline' id='l65' data-llen='1449:1472'>　而積也辯察也由辯之不早辯葢罪其君父之不明</span><br/>
<span class='tline' id='l66' data-llen='1472:1495'>　明者知漸不可積於是防其微而辯之於早故天下</span><br/>
<span class='tline' id='l67' data-llen='1495:1518'>　之惡無由而成葢知霜冰之戒也若小惡不遏坐視</span><br/>
<span class='tline' id='l68' data-llen='1518:1541'>　其長則末流之弊有不可勝言者是誰之過歟由君</span><br/>
<span class='tline' id='l69' data-llen='1541:1564'>　寵其臣而不早辯其臣之惡父寵其子而不早辯其</span><br/>
<span class='tline' id='l70' data-llen='1564:1590'><a onclick="displayPageImage('KR1a0064', 'WYG', '027-4b' );" name="027-4b" class="pb">[027-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1590:1613'>　子之惡故也葢言順也之順與前坤道其順乎之順</span><br/>
<span class='tline' id='l72' data-llen='1613:1636'>　不同葢謂事勢之順不知不覺積漸因循而至於此</span><br/>
<span class='tline' id='l73' data-llen='1636:1659'>　極也積不善申履霜隂凝之義弑君弑父申至堅冰</span><br/>
<span class='tline' id='l74' data-llen='1659:1682'>　之義非一朝一夕之故申馴致其道之義也誠齋楊</span><br/>
<span class='tline' id='l75' data-llen='1682:1702'>　氏曰順當作馴紫陽朱子曰古字順慎通用</span><br/>
<span class='tline' id='l76' data-llen='1702:1725'>直其正也方其義也君子敬以直内義以方外敬義立</span><br/>
<span class='tline' id='l77' data-llen='1725:1746'>而徳不孤直方大不習无不利則不疑其所行也</span><br/>
<span class='tline' id='l78' data-llen='1746:1769'>　發明六二之直方而曰直其正也方其義也則下文</span><br/>
<span class='tline' id='l79' data-llen='1769:1795'><a onclick="displayPageImage('KR1a0064', 'WYG', '027-5a' );" name="027-5a" class="pb">[027-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1795:1818'>　當曰正以直内義以方外今乃曰敬以直内而不曰</span><br/>
<span class='tline' id='l81' data-llen='1818:1841'>　正以直内何也或曰劉元城嘗改敬以直内為正以</span><br/>
<span class='tline' id='l82' data-llen='1841:1864'>　直内矣然正無下功夫處故須敬言敬則正在其中</span><br/>
<span class='tline' id='l83' data-llen='1864:1887'>　敬則有所操守而不失其本然之正也或又曰禮記</span><br/>
<span class='tline' id='l84' data-llen='1887:1910'>　云直其正也政乃敬之訛爾敬訛為政政又轉而為</span><br/>
<span class='tline' id='l85' data-llen='1910:1933'>　正亦猶詩體無咎言禮記乃云履無咎言體訛為禮</span><br/>
<span class='tline' id='l86' data-llen='1933:1956'>　禮又轉而為履理或然也敬者主一於此而無他適</span><br/>
<span class='tline' id='l87' data-llen='1956:1979'>　之謂義者裁制於彼而合其宜之謂敬以操守於内</span><br/>
<span class='tline' id='l88' data-llen='1979:2005'><a onclick="displayPageImage('KR1a0064', 'WYG', '027-5b' );" name="027-5b" class="pb">[027-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2005:2028'>　而心不他適則其直於内也洞然而畧無私曲義以</span><br/>
<span class='tline' id='l90' data-llen='2028:2051'>　裁制於外而事皆合宜則其方於外也截然而不可</span><br/>
<span class='tline' id='l91' data-llen='2051:2074'>　移易君子蓋無往而非敬無往而非義也敬義立謂</span><br/>
<span class='tline' id='l92' data-llen='2074:2097'>　内不枉已外不徇物而卓然自立也二所主者敬而</span><br/>
<span class='tline' id='l93' data-llen='2097:2120'>　義則自此而出焉故有内外之辯敬在是則義在是</span><br/>
<span class='tline' id='l94' data-llen='2120:2143'>　内直則外自方非謂敬必在内義必在外也徳不孤</span><br/>
<span class='tline' id='l95' data-llen='2143:2166'>　謂擇善而得所從也六二在羣隂之中不與羣隂為</span><br/>
<span class='tline' id='l96' data-llen='2166:2189'>　黨其勢似孤其徳則不孤蓋以敬義自立捨坤隂從</span><br/>
<span class='tline' id='l97' data-llen='2189:2215'><a onclick="displayPageImage('KR1a0064', 'WYG', '027-6a' );" name="027-6a" class="pb">[027-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2215:2238'>　乾陽又焉得孤不疑謂擇善之明而不惑也坤徳雖</span><br/>
<span class='tline' id='l99' data-llen='2238:2261'>　柔順而六二所行者正不習初六之隂邪則其從乾</span><br/>
<span class='tline' id='l100' data-llen='2261:2284'>　陽而行也夫復何疑此章以敬釋直字義釋方字又</span><br/>
<span class='tline' id='l101' data-llen='2284:2307'>　以敬以直内是持守功夫義以方外是講學功夫從</span><br/>
<span class='tline' id='l102' data-llen='2307:2330'>　程子朱子之説則坤六二之所謂不習可以為不學</span><br/>
<span class='tline' id='l103' data-llen='2330:2353'>　乎平菴項氏曰習重習也二之所習謂習初也地利</span><br/>
<span class='tline' id='l104' data-llen='2353:2376'>　隂邪不可使盛若朋類相習積隂不已則賊亂之所</span><br/>
<span class='tline' id='l105' data-llen='2376:2399'>　由興也初二一隂方生聖人積慮其習曰積曰漸曰</span><br/>
<span class='tline' id='l106' data-llen='2399:2425'><a onclick="displayPageImage('KR1a0064', 'WYG', '027-6b' );" name="027-6b" class="pb">[027-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2425:2448'>　馴曰順皆深絶之六二之隂洊至位當重習獨能不</span><br/>
<span class='tline' id='l108' data-llen='2448:2471'>　習故聖人喜之蓋初不正而二正初不中而二中每</span><br/>
<span class='tline' id='l109' data-llen='2471:2494'>　事相反而不相重是以知其不習也又曰隂與隂相</span><br/>
<span class='tline' id='l110' data-llen='2494:2517'>　敵則孤孤則小隂從陽則不孤不孤則大婦能如此</span><br/>
<span class='tline' id='l111' data-llen='2517:2540'>　則得乎夫臣能如此則得乎君皆隂徳之不孤者也</span><br/>
<span class='tline' id='l112' data-llen='2540:2555'>　張播本直方大上有易曰二字</span><br/>
<span class='tline' id='l113' data-llen='2555:2578'>隂雖有美含之以從王事弗敢成也地道也妻道也臣</span><br/>
<span class='tline' id='l114' data-llen='2578:2591'>道也地道无成而代有終也</span><br/>
<span class='tline' id='l115' data-llen='2591:2617'><a onclick="displayPageImage('KR1a0064', 'WYG', '027-7a' );" name="027-7a" class="pb">[027-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2617:2640'>　隂從陽而不敢專也故雖有美亦含之而不發也以</span><br/>
<span class='tline' id='l117' data-llen='2640:2663'>　用也或用之從王事則歸美於君弗敢以成功自居</span><br/>
<span class='tline' id='l118' data-llen='2663:2686'>　故曰隂雖有美含之以從王事弗敢成也弗敢成者</span><br/>
<span class='tline' id='l119' data-llen='2686:2710'>　非其才之不足而不能成也為下之道當如是也伊川</span><br/>
<span class='tline' id='l120' data-llen='2710:2733'>　程子曰如是則上無忌惡之心下得恭順之道也愚</span><br/>
<span class='tline' id='l121' data-llen='2733:2756'>　謂下之事上猶隂之從陽便觀地之承天可見乃若</span><br/>
<span class='tline' id='l122' data-llen='2756:2779'>　妻之從夫臣之從君皆此道也故曰地道也妻道也</span><br/>
<span class='tline' id='l123' data-llen='2779:2802'>　臣道也不言子道臣與子一也夫天氣降而至於地</span><br/>
<span class='tline' id='l124' data-llen='2802:2828'><a onclick="displayPageImage('KR1a0064', 'WYG', '027-7b' );" name="027-7b" class="pb">[027-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2828:2851'>　地中生物者皆天之氣地唯順而承之不敢居其成</span><br/>
<span class='tline' id='l126' data-llen='2851:2874'>　功是謂地道無成既曰地道無成而又曰代有終何</span><br/>
<span class='tline' id='l127' data-llen='2874:2897'>　也曰天數止乎九是無終也地數終於十則有終矣</span><br/>
<span class='tline' id='l128' data-llen='2897:2920'>　是故乾能始物不能終物坤繼其終而終之則坤之</span><br/>
<span class='tline' id='l129' data-llen='2920:2943'>　所以為有終者終乾之所未終也坤不有其成而有</span><br/>
<span class='tline' id='l130' data-llen='2943:2966'>　其終故曰地道無成而代有終也代繼也古之人為</span><br/>
<span class='tline' id='l131' data-llen='2966:2989'>　臣而盡臣道者以地道自處而不矜不伐唯知代天</span><br/>
<span class='tline' id='l132' data-llen='2989:3012'>　之功以終其勞及其成功則歸之天不敢貪天之功</span><br/>
<span class='tline' id='l133' data-llen='3012:3038'><a onclick="displayPageImage('KR1a0064', 'WYG', '027-8a' );" name="027-8a" class="pb">[027-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3038:3061'>　以為已力蓋知地道無成而代有終之義也美釋章</span><br/>
<span class='tline' id='l135' data-llen='3061:3084'>　字以妻道臣道並言蓋申無成有終之義此獨言地</span><br/>
<span class='tline' id='l136' data-llen='3084:3107'>　道則舉其大者爾書君陳云爾有嘉謀嘉猷則入告</span><br/>
<span class='tline' id='l137' data-llen='3107:3130'>　爾后于内爾乃順之于外曰斯謀斯猷惟我后之徳</span><br/>
<span class='tline' id='l138' data-llen='3130:3151'>　嗚呼臣人咸若是惟良顯哉其坤六三之謂歟</span><br/>
<span class='tline' id='l139' data-llen='3151:3174'>天地變化草木蕃天地閉賢人隱易曰括囊无咎无譽</span><br/>
<span class='tline' id='l140' data-llen='3174:3180'>蓋言謹也</span><br/>
<span class='tline' id='l141' data-llen='3180:3203'>　乾陽用事則天地變化草木蕃賢人出坤隂用事則</span><br/>
<span class='tline' id='l142' data-llen='3203:3229'><a onclick="displayPageImage('KR1a0064', 'WYG', '027-8b' );" name="027-8b" class="pb">[027-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3229:3252'>　天地閉賢人隱當此天地閉賢人隱之時一語之差</span><br/>
<span class='tline' id='l144' data-llen='3252:3275'>　則凶禍隨至不謹宻可乎易之所謂括囊无咎无譽</span><br/>
<span class='tline' id='l145' data-llen='3275:3298'>　蓋言君子之謹宻不可不如是也且夫乾之初九在</span><br/>
<span class='tline' id='l146' data-llen='3298:3321'>　下卦之下去九五之君甚逺其隱宜乎坤之六四在</span><br/>
<span class='tline' id='l147' data-llen='3321:3344'>　上卦之下居近君之地而乃隱焉何也曰坤六五亦</span><br/>
<span class='tline' id='l148' data-llen='3344:3367'>　臣也非君也以人臣而處君位與乾九五異矣而六</span><br/>
<span class='tline' id='l149' data-llen='3367:3390'>　四適近之此六四大不幸也乾九五在上而天地閉</span><br/>
<span class='tline' id='l150' data-llen='3390:3413'>　塞天下終有戰爭之禍則六四以隱為咎蓋時異事</span><br/>
<span class='tline' id='l151' data-llen='3413:3439'><a onclick="displayPageImage('KR1a0064', 'WYG', '027-9a' );" name="027-9a" class="pb">[027-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3439:3462'>　殊君子亦唯隨時之治亂以為進退也時當進君子</span><br/>
<span class='tline' id='l153' data-llen='3462:3485'>　亦進乾九五是也時當隱君子亦隱坤六四是也謹</span><br/>
<span class='tline' id='l154' data-llen='3485:3505'>　即慎不害之謂曰閉曰隱皆釋括囊之義也</span><br/>
<span class='tline' id='l155' data-llen='3505:3528'>君子黄中通理正位居體美在其中而暢於四支發於</span><br/>
<span class='tline' id='l156' data-llen='3528:3536'>事業美之至也</span><br/>
<span class='tline' id='l157' data-llen='3536:3559'>　黄中謂君子有中徳之美也通理謂通達乎道理也</span><br/>
<span class='tline' id='l158' data-llen='3559:3582'>　正位謂知君臣之大義而以正上下之名位也居體</span><br/>
<span class='tline' id='l159' data-llen='3582:3605'>　謂以臣道自居而不失為下之體也美在其中而暢</span><br/>
<span class='tline' id='l160' data-llen='3605:3631'><a onclick="displayPageImage('KR1a0064', 'WYG', '027-9b' );" name="027-9b" class="pb">[027-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3631:3654'>　於四支以至發為事業儘有可觀豈非美之至乎正</span><br/>
<span class='tline' id='l162' data-llen='3654:3677'>　位居體蓋坤之正位在六二而六五非正是宜正之</span><br/>
<span class='tline' id='l163' data-llen='3677:3700'>　也坤之體當居下而居上非所宜也黄中通理正位</span><br/>
<span class='tline' id='l164' data-llen='3700:3723'>　居體釋黄裳元吉之義美在其中暢於四支發於事</span><br/>
<span class='tline' id='l165' data-llen='3723:3746'>　業釋文在中之義黄中通理以身言故曰四支居者</span><br/>
<span class='tline' id='l166' data-llen='3746:3769'>　身居之也黄中故能正位通理故能居體或者難曰</span><br/>
<span class='tline' id='l167' data-llen='3769:3792'>　六十四卦皆以五為君九居五為剛中之君六居五</span><br/>
<span class='tline' id='l168' data-llen='3792:3815'>　為柔中之君今乃以坤之六爻全為臣道無乃不可</span><br/>
<span class='tline' id='l169' data-llen='3815:3842'><a onclick="displayPageImage('KR1a0064', 'WYG', '027-10a' );" name="027-10a" class="pb">[027-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3842:3865'>　乎愚曰不然易中以六居五蓋半矣莫非君也在泰</span><br/>
<span class='tline' id='l171' data-llen='3865:3888'>　在大有之類則為謙順之君在離在未濟之類則為</span><br/>
<span class='tline' id='l172' data-llen='3888:3911'>　文明之君在豫在恒之類則為暗弱之君惟坤之五</span><br/>
<span class='tline' id='l173' data-llen='3911:3934'>　雖君位坤實臣道不濟不取君義此童溪王氏之説</span><br/>
<span class='tline' id='l174' data-llen='3934:3957'>　也坤之六爻皆順承乾五之一君故坤之五不得為</span><br/>
<span class='tline' id='l175' data-llen='3957:3980'>　君此誠齋楊氏之説也竊謂六十四卦自貞而下隂</span><br/>
<span class='tline' id='l176' data-llen='3980:4003'>　陽相雜剛柔相交始有所謂隂陽之配應剛柔之乗</span><br/>
<span class='tline' id='l177' data-llen='4003:4026'>　承於是乾則全卦皆為君徳而乾之九二其位雖臣</span><br/>
<span class='tline' id='l178' data-llen='4026:4053'><a onclick="displayPageImage('KR1a0064', 'WYG', '027-10b' );" name="027-10b" class="pb">[027-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4053:4076'>　其徳則君也坤則全卦皆為臣道而坤之六五其位</span><br/>
<span class='tline' id='l180' data-llen='4076:4094'>　雖君其道則臣也豈可與諸卦例言哉</span><br/>
<span class='tline' id='l181' data-llen='4094:4117'>隂疑於陽必戰為其嫌於无陽也故稱龍焉猶未離其</span><br/>
<span class='tline' id='l182' data-llen='4117:4141'>類也故稱血焉夫𤣥黄者天地之雜也天𤣥而地黄</span><br/>
<span class='tline' id='l183' data-llen='4141:4164'>　疑謂似也坤至上六隂盛而與陽相似也隂當從陽</span><br/>
<span class='tline' id='l184' data-llen='4164:4187'>　也盛極則不能降以相從也不相從則與陽為敵故</span><br/>
<span class='tline' id='l185' data-llen='4187:4210'>　曰隂疑於陽必戰乾君象也故乾之彖傳謂乾之六</span><br/>
<span class='tline' id='l186' data-llen='4210:4233'>　爻為六龍龍君象坤乃臣而上六亦稱龍何也聖人</span><br/>
<span class='tline' id='l187' data-llen='4233:4260'><a onclick="displayPageImage('KR1a0064', 'WYG', '027-11a' );" name="027-11a" class="pb">[027-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4260:4283'>　以坤之上六處臣道之盛極而天下不知有君故特</span><br/>
<span class='tline' id='l189' data-llen='4283:4306'>　以龍言故曰為其嫌於無陽也故稱龍焉為去聲爾</span><br/>
<span class='tline' id='l190' data-llen='4306:4330'>　雅云十月為陽鄭𤣥曰十月純坤用事嫌於無陽故</span><br/>
<span class='tline' id='l191' data-llen='4330:4353'>　名此月為陽天道不可一日無陽人道不可一日無</span><br/>
<span class='tline' id='l192' data-llen='4353:4376'>　君也節初齊氏曰蓋與春秋天王狩于河陽同一書</span><br/>
<span class='tline' id='l193' data-llen='4376:4399'>　法狩于河陽非天王而曰天王嫌於無王也聖人於</span><br/>
<span class='tline' id='l194' data-llen='4399:4422'>　陽亦然血隂物也臣雖强不離隂類故曰猶未離其</span><br/>
<span class='tline' id='l195' data-llen='4422:4446'>　類也故稱血焉離去聲𤣥者天之色黄者地之色血</span><br/>
<span class='tline' id='l196' data-llen='4446:4473'><a onclick="displayPageImage('KR1a0064', 'WYG', '027-11b' );" name="027-11b" class="pb">[027-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4473:4498'>　言𤣥黄則天地雜類而隂陽無别矣故曰夫𤣥黄者</span><br/>
<span class='tline' id='l198' data-llen='4498:4521'>　天地之雜也隂陽相戰雖至於天地之雜亂然而天</span><br/>
<span class='tline' id='l199' data-llen='4521:4544'>　地定位於上下其大分終不可易故其中又分而言</span><br/>
<span class='tline' id='l200' data-llen='4544:4555'>　之曰天𤣥而地黄</span><br/>
<span class='tline' id='l201' data-llen='4555:4558'>　</span><br/>
<span class='tline' id='l202' data-llen='4558:4561'>　</span><br/>
<span class='tline' id='l203' data-llen='4561:4564'>　</span><br/>
<span class='tline' id='l204' data-llen='4564:4575'>　周易集説卷二十七</span><br/>
</p>
<p><br/>
</p>
  </div>
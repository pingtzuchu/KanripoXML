<div id="txtcont" class="span9" style="position: relative;">
    <p>
<span class='tline' id='l7' data-llen='158:184'><a onclick="displayPageImage('KR1a0064', 'WYG', '031-1a' );" name="031-1a" class="pb">[031-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='184:192'>欽定四庫全書</span>
<span class='tline' id='l9' data-llen='192:203'>　周易集說卷三十一</span>
<span class='tline' id='l10' data-llen='203:224'>　　　　　　　　　　　　　宋　俞琰　撰</span>
<span class='tline' id='l11' data-llen='224:232'>　繫辭上傳四</span>
<span class='tline' id='l12' data-llen='232:255'>子曰夫易何爲者也夫易開物成務冒天下之道如斯</span>
<span class='tline' id='l13' data-llen='255:261'>而已者也</span>
<span class='tline' id='l14' data-llen='261:284'>　何爲問辭如斯答辭讀易者不知聖人所以作易之</span>
<span class='tline' id='l15' data-llen='284:307'>　意則徒爾玩其辭耳夫聖人作易何爲而作也蓋將</span>
<span class='tline' id='l16' data-llen='307:333'><a onclick="displayPageImage('KR1a0064', 'WYG', '031-1b' );" name="031-1b" class="pb">[031-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='333:356'>　以開物成務冒天下之道也聖人之意如是而巳開</span>
<span class='tline' id='l18' data-llen='356:379'>　物謂物理未明易則明之成務謂事體未定易則定</span>
<span class='tline' id='l19' data-llen='379:402'>　之冒天下之道謂天下之理無不包括於卦爻之中</span>
<span class='tline' id='l20' data-llen='402:425'>　也伊川程子曰開物者燭理也成務者適變也紫陽</span>
<span class='tline' id='l21' data-llen='425:448'>　朱子曰開物成務謂使人卜筮以知吉凶而成事業</span>
<span class='tline' id='l22' data-llen='448:471'>　冒天下之道謂卦爻既設而天下之道皆在其中又</span>
<span class='tline' id='l23' data-llen='471:494'>　曰易之爲書大抵皆因卜筮而設逐卦逐爻開示吉</span>
<span class='tline' id='l24' data-llen='494:517'>　凶包括無遺如將天下許多道理覆冒其中今人說</span>
<span class='tline' id='l25' data-llen='517:543'><a onclick="displayPageImage('KR1a0064', 'WYG', '031-2a' );" name="031-2a" class="pb">[031-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='543:566'>　易所以不將卜筮爲主者只是怕小却這道理故憑</span>
<span class='tline' id='l27' data-llen='566:589'>　虛失實茫昧臆度而巳不知由卜筮而推上通鬼神</span>
<span class='tline' id='l28' data-llen='589:612'>　下通事物精及於無形粗及於有象皆包罩在此隨</span>
<span class='tline' id='l29' data-llen='612:618'>　取隨得</span>
<span class='tline' id='l30' data-llen='618:641'>是故聖人以通天下之志以定天下之業以斷天下之</span>
<span class='tline' id='l31' data-llen='641:644'>疑</span>
<span class='tline' id='l32' data-llen='644:667'>　以用也易能開物故聖人用以通天下之志易能成</span>
<span class='tline' id='l33' data-llen='667:690'>　務故聖人用以定天下之業易能冒天下之道故聖</span>
<span class='tline' id='l34' data-llen='690:716'><a onclick="displayPageImage('KR1a0064', 'WYG', '031-2b' );" name="031-2b" class="pb">[031-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='716:739'>　人用以斷天下之疑紫陽朱子曰聖人作易教他占</span>
<span class='tline' id='l36' data-llen='739:758'>　吉則爲凶則否所謂通志定業斷疑此也</span>
<span class='tline' id='l37' data-llen='758:781'>是故蓍之德圓而神卦之德方以知六爻之義易以貢</span>
<span class='tline' id='l38' data-llen='781:804'>　蓍用於卦未定之先故其德圓卦成於蓍巳定之後</span>
<span class='tline' id='l39' data-llen='804:827'>　故其德方蓍之德圓象天天數用九而體七七七則</span>
<span class='tline' id='l40' data-llen='827:850'>　五十而虧一卦之德方象地地數用六而體八八八</span>
<span class='tline' id='l41' data-llen='850:873'>　則六十而盈四神謂其知來知謂其藏往也六爻之</span>
<span class='tline' id='l42' data-llen='873:896'>　義各有所取蓋隨其時位也易者變也貢者以吉凶</span>
<span class='tline' id='l43' data-llen='896:922'><a onclick="displayPageImage('KR1a0064', 'WYG', '031-3a' );" name="031-3a" class="pb">[031-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='922:945'>　告人也圓而神所以能通天下之志方以知所以能</span>
<span class='tline' id='l45' data-llen='945:968'>　定天下之業易以貢所以能斷天下之疑嵩山晁氏</span>
<span class='tline' id='l46' data-llen='968:991'>　曰易字陸音容易韓音變易今從韓誠齋楊氏曰貢</span>
<span class='tline' id='l47' data-llen='991:1005'>　者獻也書云伻來獻卜是也</span>
<span class='tline' id='l48' data-llen='1005:1023'>聖人以此洗心退藏於密吉凶與民同患</span>
<span class='tline' id='l49' data-llen='1023:1046'>　曰洗心曰退藏於密則聖人此心無一塵之累矣又</span>
<span class='tline' id='l50' data-llen='1046:1069'>　曰吉凶與民同患則聖人此心不勝其憂焉何也曰</span>
<span class='tline' id='l51' data-llen='1069:1092'>　蓍之德圓而神天下之志通矣卦之德方以知而天</span>
<span class='tline' id='l52' data-llen='1092:1118'><a onclick="displayPageImage('KR1a0064', 'WYG', '031-3b' );" name="031-3b" class="pb">[031-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1118:1141'>　下之業定矣六爻之義易以貢而天下之疑斷矣聖</span>
<span class='tline' id='l54' data-llen='1141:1164'>　人遂以此洗心滌慮而無思退藏於密而無爲故曰</span>
<span class='tline' id='l55' data-llen='1164:1187'>　聖人以此洗心退藏於密無事則潛心淵黙寂然不</span>
<span class='tline' id='l56' data-llen='1187:1210'>　動人莫能窺及其有事則其神知之用又隨感而應</span>
<span class='tline' id='l57' data-llen='1210:1233'>　故曰吉凶與民同患當知無思無爲寂然不動者易</span>
<span class='tline' id='l58' data-llen='1233:1256'>　也在聖人則洗心退藏於密感而遂通天下之故者</span>
<span class='tline' id='l59' data-llen='1256:1279'>　易也在聖人則吉凶與民同患聖人即易易即聖人</span>
<span class='tline' id='l60' data-llen='1279:1286'>　其道一也</span>
<span class='tline' id='l61' data-llen='1286:1312'><a onclick="displayPageImage('KR1a0064', 'WYG', '031-4a' );" name="031-4a" class="pb">[031-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1312:1322'>神以知來知以藏往</span>
<span class='tline' id='l63' data-llen='1322:1345'>　來謂將來之事蓍之神則無不知之往謂既往之事</span>
<span class='tline' id='l64' data-llen='1345:1368'>　卦之知則無不藏之聖人之神猶蓍之神也聖人之</span>
<span class='tline' id='l65' data-llen='1368:1391'>　知猶卦之知也所以知來所以藏往與蓍卦一也或</span>
<span class='tline' id='l66' data-llen='1391:1414'>　曰藏往之藏當作識與大畜象辭多識前言往行之</span>
<span class='tline' id='l67' data-llen='1414:1437'>　識同蓋因上文退藏之藏遂訛爲藏少梅鄭氏曰圓</span>
<span class='tline' id='l68' data-llen='1437:1460'>　者運而不窮可以逆知來物方者其體有定可以識</span>
<span class='tline' id='l69' data-llen='1460:1483'>　於既往紫陽朱子曰神以知來如明鏡然物來都看</span>
<span class='tline' id='l70' data-llen='1483:1509'><a onclick="displayPageImage('KR1a0064', 'WYG', '031-4b' );" name="031-4b" class="pb">[031-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1509:1532'>　見知以藏往只是現在有底事都識得愚謂藏與識</span>
<span class='tline' id='l72' data-llen='1532:1546'>　頗相似識誤爲藏恐或然也</span>
<span class='tline' id='l73' data-llen='1546:1568'>其孰能與於此哉古之聰明叡知神武而不殺者夫</span>
<span class='tline' id='l74' data-llen='1568:1591'>　其孰能與於此哉問辭也古之聰明叡知神武而不</span>
<span class='tline' id='l75' data-llen='1591:1614'>　殺者夫答辭也聰明謂耳目無所蔽叡知謂心志無</span>
<span class='tline' id='l76' data-llen='1614:1637'>　所疑惑殺者武之事武則必殺今言不殺者聖人之</span>
<span class='tline' id='l77' data-llen='1637:1660'>　聰明自足以通天下之志聖人之叡知自足以定天</span>
<span class='tline' id='l78' data-llen='1660:1683'>　下之業其斷天下之疑則神武之決也又何假乎蓍</span>
<span class='tline' id='l79' data-llen='1683:1709'><a onclick="displayPageImage('KR1a0064', 'WYG', '031-5a' );" name="031-5a" class="pb">[031-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1709:1732'>　卦之占亦猶古者神武之君威服天下而不假兵之</span>
<span class='tline' id='l81' data-llen='1732:1755'>　血刃也紫陽朱子曰神武而不殺得其理而不假於</span>
<span class='tline' id='l82' data-llen='1755:1778'>　物之謂或曰聰明叡知神武而不殺蓋古語而孔子</span>
<span class='tline' id='l83' data-llen='1778:1789'>　援以贊聖人之大也</span>
<span class='tline' id='l84' data-llen='1789:1812'>是以明於天之道而察於民之故是興神物以前民用</span>
<span class='tline' id='l85' data-llen='1812:1826'>聖人以此齋戒以神明其德夫</span>
<span class='tline' id='l86' data-llen='1826:1849'>　天之道謂天理之自然民之故謂人事之所以然聖</span>
<span class='tline' id='l87' data-llen='1849:1872'>　人洗心退藏於密是以明於天之道吉凶與民同患</span>
<span class='tline' id='l88' data-llen='1872:1898'><a onclick="displayPageImage('KR1a0064', 'WYG', '031-5b' );" name="031-5b" class="pb">[031-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1898:1921'>　是以察於民之故神物謂蓍也以其前知故稱之曰</span>
<span class='tline' id='l90' data-llen='1921:1944'>　神物明天道遂知神物之可興察民故遂知民之必</span>
<span class='tline' id='l91' data-llen='1944:1967'>　用而不可不有以開其先而前用之也湛然純一之</span>
<span class='tline' id='l92' data-llen='1967:1990'>　謂齋肅然警惕之謂戒古人之祭也七日戒所以逺</span>
<span class='tline' id='l93' data-llen='1990:2013'>　夫外物之干也三日齋所以專夫一念之敬也其於</span>
<span class='tline' id='l94' data-llen='2013:2036'>　卜筮也亦然今曰聖人以此齋戒以神明其德夫其</span>
<span class='tline' id='l95' data-llen='2036:2059'>　德謂蓍之德也神明謂神而明之在乎聖人也占者</span>
<span class='tline' id='l96' data-llen='2059:2082'>　能以敬心求蓍有如聖人之齋戒則蓍也受命如響</span>
<span class='tline' id='l97' data-llen='2082:2108'><a onclick="displayPageImage('KR1a0064', 'WYG', '031-6a' );" name="031-6a" class="pb">[031-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2108:2131'>　無有不應者矣不然則蓍乃枯草朽莖何神物之有</span>
<span class='tline' id='l99' data-llen='2131:2154'>　紫陽朱子曰蓍龜靈物也雖聖人亦必神明其德者</span>
<span class='tline' id='l100' data-llen='2154:2170'>　必齋戒而後靈不齋戒則不靈也</span>
<span class='tline' id='l101' data-llen='2170:2184'>是故闔户謂之坤闢戸謂之乾</span>
<span class='tline' id='l102' data-llen='2184:2207'>　戸一而巳闔之闢之則二隂陽之動亦一氣耳靜則</span>
<span class='tline' id='l103' data-llen='2207:2230'>　氣入萬物皆由之而入此闔戸也動則氣出萬物皆</span>
<span class='tline' id='l104' data-llen='2230:2253'>　從之而出此闢戸也戸之闔猶坤隂之靜故曰闔戸</span>
<span class='tline' id='l105' data-llen='2253:2276'>　謂之坤戸之闢猶乾陽之動故曰闢戸謂之乾先言</span>
<span class='tline' id='l106' data-llen='2276:2302'><a onclick="displayPageImage('KR1a0064', 'WYG', '031-6b' );" name="031-6b" class="pb">[031-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2302:2325'>　坤之闔者由靜而動也人之呼吸必先闔而後闢亦</span>
<span class='tline' id='l108' data-llen='2325:2348'>　隂陽之義也伊川程子曰涵養之道出入之息者闔</span>
<span class='tline' id='l109' data-llen='2348:2371'>　闢之機而已又曰闔闔往來見之鼻息横渠張子曰</span>
<span class='tline' id='l110' data-llen='2371:2390'>　人之有息蓋剛柔相摩乾坤闔闢之象也</span>
<span class='tline' id='l111' data-llen='2390:2413'>一闔一闢謂之變往來不窮謂之通見乃謂之象形乃</span>
<span class='tline' id='l112' data-llen='2413:2436'>謂之器制而用之謂之法利用出入民咸用之謂之神</span>
<span class='tline' id='l113' data-llen='2436:2459'>　闔已則復闢闢已則復闔一闔一闢而互換故謂之</span>
<span class='tline' id='l114' data-llen='2459:2482'>　變隂往則陽來陽往則隂來往來循環而不窮故謂</span>
<span class='tline' id='l115' data-llen='2482:2508'><a onclick="displayPageImage('KR1a0064', 'WYG', '031-7a' );" name="031-7a" class="pb">[031-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2508:2531'>　之通見謂隂陽之發見隂陽初發見乃謂之象形謂</span>
<span class='tline' id='l117' data-llen='2531:2554'>　隂陽之有形隂陽既有形乃謂之器因隂陽之全體</span>
<span class='tline' id='l118' data-llen='2554:2577'>　裁制而用之以昭示天下故謂之法即隂陽之妙以</span>
<span class='tline' id='l119' data-llen='2577:2600'>　利民生之日用使之出乎此入乎此民咸用之由於</span>
<span class='tline' id='l120' data-llen='2600:2623'>　其中而莫知其所以然故謂之神白雲郭氏曰坤隂</span>
<span class='tline' id='l121' data-llen='2623:2646'>　物也故有闔戸之象乾陽物也故有闢戸之象既能</span>
<span class='tline' id='l122' data-llen='2646:2669'>　闔復能闢是所謂變也朝闢之暮闔之日復一日往</span>
<span class='tline' id='l123' data-llen='2669:2692'>　來闔闢不窮是所謂通也通也者通其變也至於戸</span>
<span class='tline' id='l124' data-llen='2692:2718'><a onclick="displayPageImage('KR1a0064', 'WYG', '031-7b' );" name="031-7b" class="pb">[031-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2718:2741'>　之可見則曰法也其有形則曰器也制而用此者則</span>
<span class='tline' id='l126' data-llen='2741:2764'>　曰法也利於出入之用而天下之民無不用之者又</span>
<span class='tline' id='l127' data-llen='2764:2787'>　其所以爲神也如是則一戸之設豈茍然哉故治天</span>
<span class='tline' id='l128' data-llen='2787:2810'>　下之道無他焉如制一戸之法使之變通可久斯得</span>
<span class='tline' id='l129' data-llen='2810:2826'>　之矣雖黄帝堯舜之治不過如此</span>
<span class='tline' id='l130' data-llen='2826:2848'>是故易有大極是生兩儀兩儀生四象四象生八卦</span>
<span class='tline' id='l131' data-llen='2848:2871'>　大音泰易無體而有至極之實理故曰易有大極唯</span>
<span class='tline' id='l132' data-llen='2871:2894'>　實故有唯有故生是以大極生兩儀兩儀生四象四</span>
<span class='tline' id='l133' data-llen='2894:2920'><a onclick="displayPageImage('KR1a0064', 'WYG', '031-8a' );" name="031-8a" class="pb">[031-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2920:2943'>　象生八卦原夫兩儀之未生也是爲大極渾渾淪淪</span>
<span class='tline' id='l135' data-llen='2943:2966'>　一而巳矣逮夫動而生陽爲陽畫之竒靜而生隂爲</span>
<span class='tline' id='l136' data-llen='2966:2989'>　隂畫之耦則陽一隂二是爲兩儀儀也者一陽一隂</span>
<span class='tline' id='l137' data-llen='2989:3012'>　對立之狀也爾雅云儀匹也謂其隂陽相並也自兩</span>
<span class='tline' id='l138' data-llen='3012:3035'>　儀而上每畫各生一竒一耦則太陽一少隂二少陽</span>
<span class='tline' id='l139' data-llen='3035:3058'>　三太隂四是爲四象自四象而上每又各生一竒一</span>
<span class='tline' id='l140' data-llen='3058:3081'>　耦則乾一兌二離三震四巽五坎六艮七坤八是爲</span>
<span class='tline' id='l141' data-llen='3081:3104'>　八卦合太極之一兩儀之三四象之十之三十六則</span>
<span class='tline' id='l142' data-llen='3104:3130'><a onclick="displayPageImage('KR1a0064', 'WYG', '031-8b' );" name="031-8b" class="pb">[031-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3130:3153'>　其數五十即大衍之數也大衍之數五十而其數四</span>
<span class='tline' id='l144' data-llen='3153:3176'>　十有九者存太極本體之一而用兩儀四象八卦之</span>
<span class='tline' id='l145' data-llen='3176:3199'>　四十九也自漢唐諸儒論大衍之數者莫不知五十</span>
<span class='tline' id='l146' data-llen='3199:3222'>　去一爲太極之本體但兩儀四象八卦之用數則無</span>
<span class='tline' id='l147' data-llen='3222:3245'>　一語及之徒知其體不知其用何哉蓋索之髙逺而</span>
<span class='tline' id='l148' data-llen='3245:3254'>　不復近思之爾</span>
<span class='tline' id='l149' data-llen='3254:3266'>八卦定吉凶吉凶生大業</span>
<span class='tline' id='l150' data-llen='3266:3289'>　八卦具而定吉凶則足以斷天下之疑矣吉凶定而</span>
<span class='tline' id='l151' data-llen='3289:3315'><a onclick="displayPageImage('KR1a0064', 'WYG', '031-9a' );" name="031-9a" class="pb">[031-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3315:3338'>　生大業則有以成天下之務矣夫易之爲書六十四</span>
<span class='tline' id='l153' data-llen='3338:3361'>　卦具乃可以占吉凶何爲獨言八卦也平庵項氏曰</span>
<span class='tline' id='l154' data-llen='3361:3384'>　凡繫辭之稱八卦即六十四卦也八卦更相上下爲</span>
<span class='tline' id='l155' data-llen='3384:3407'>　六十四卦故例以八卦稱之其言伏羲始作八卦者</span>
<span class='tline' id='l156' data-llen='3407:3430'>　亦謂六十四卦夫吉凶乃易之占辭何爲生大業也</span>
<span class='tline' id='l157' data-llen='3430:3453'>　横渠張子曰有吉凶利害然後人謀作而大業生若</span>
<span class='tline' id='l158' data-llen='3453:3465'>　無施不宜則何業之有</span>
<span class='tline' id='l159' data-llen='3465:3488'>是故法象莫大乎天地變通莫大乎四時縣象著明莫</span>
<span class='tline' id='l160' data-llen='3488:3514'><a onclick="displayPageImage('KR1a0064', 'WYG', '031-9b' );" name="031-9b" class="pb">[031-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3514:3537'>大乎日月崇髙莫大乎富貴備物致用立成器以爲天</span>
<span class='tline' id='l162' data-llen='3537:3546'>下利莫大乎聖人</span>
<span class='tline' id='l163' data-llen='3546:3569'>　法象莫大乎天地而易之法象與天地同變通莫大</span>
<span class='tline' id='l164' data-llen='3569:3592'>　乎四時而易之變通與四時同懸象著明莫大乎日</span>
<span class='tline' id='l165' data-llen='3592:3615'>　月而易之懸象著明與日月同易也可謂大矣雖然</span>
<span class='tline' id='l166' data-llen='3615:3638'>　作易而非有聖人之位亦不足以爲法於天下用易</span>
<span class='tline' id='l167' data-llen='3638:3661'>　而非有聖人之德亦不足以爲利於天下故繼之曰</span>
<span class='tline' id='l168' data-llen='3661:3684'>　崇髙莫大乎富貴備物致用立成器以爲天下利莫</span>
<span class='tline' id='l169' data-llen='3684:3711'><a onclick="displayPageImage('KR1a0064', 'WYG', '031-10a' );" name="031-10a" class="pb">[031-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3711:3734'>　大乎聖人聖人者與天地合其德與日月合其明與</span>
<span class='tline' id='l171' data-llen='3734:3757'>　四時合其序備物致用立成器以爲天下利如十三</span>
<span class='tline' id='l172' data-llen='3757:3780'>　卦所陳者是也紫陽朱子曰立下疑有闕文節齋蔡</span>
<span class='tline' id='l173' data-llen='3780:3792'>　氏曰立字下當有象字</span>
<span class='tline' id='l174' data-llen='3792:3815'>探賾索隱鉤深致逺以定天下之吉凶成天下之亹亹</span>
<span class='tline' id='l175' data-llen='3815:3823'>者莫大乎蓍龜</span>
<span class='tline' id='l176' data-llen='3823:3846'>　賾謂雜亂探者抽而出之也隱謂幽僻索者尋而得</span>
<span class='tline' id='l177' data-llen='3846:3869'>　之也深謂不可測鉤者曲而取之也逺謂難至致者</span>
<span class='tline' id='l178' data-llen='3869:3896'><a onclick="displayPageImage('KR1a0064', 'WYG', '031-10b' );" name="031-10b" class="pb">[031-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3896:3919'>　推而極之也賾非探而不出故以蓍龜鉤之逺非致</span>
<span class='tline' id='l180' data-llen='3919:3942'>　而莫至故以蓍龜致之凡物象之賾隱事理之深逺</span>
<span class='tline' id='l181' data-llen='3942:3965'>　蓍龜皆探索之鉤致之故能定天下之吉凶成天下</span>
<span class='tline' id='l182' data-llen='3965:3988'>　之亹亹詩崧髙云亹亹申伯鄭氏箋云勉也爾雅亦</span>
<span class='tline' id='l183' data-llen='3988:4011'>　訓勉音尾亹亹猶勉勉大抵有疑而莫能決其心必</span>
<span class='tline' id='l184' data-llen='4011:4034'>　怠得卜筮以決之而吉凶既定自然加勉則其所以</span>
<span class='tline' id='l185' data-llen='4034:4057'>　亹亹者是卜筮成之也聖人何與焉故於莫大乎聖</span>
<span class='tline' id='l186' data-llen='4057:4080'>　人之後又繼之曰莫大乎蓍龜蓍爲筮龜爲卜易之</span>
<span class='tline' id='l187' data-llen='4080:4107'><a onclick="displayPageImage('KR1a0064', 'WYG', '031-11a' );" name="031-11a" class="pb">[031-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4107:4130'>　筮止用蓍而兼言龜者古人占事則蓍龜並用書大</span>
<span class='tline' id='l189' data-llen='4130:4153'>　禹謨云龜筮協從洪範云龜筮共違于人是也秀巖</span>
<span class='tline' id='l190' data-llen='4153:4172'>　李氏曰莫大乎蓍龜古本作莫善乎蓍龜</span>
<span class='tline' id='l191' data-llen='4172:4184'>是故天生神物聖人則之</span>
<span class='tline' id='l192' data-llen='4184:4207'>　前云是興神物獨指蓍而言蓋承上文蓍之德此云</span>
<span class='tline' id='l193' data-llen='4207:4230'>　天生神物乃指蓍與龜並言蓋承上文莫大乎蓍龜</span>
<span class='tline' id='l194' data-llen='4230:4253'>　此二物皆能前知故皆謂之神物孰生之天生之也</span>
<span class='tline' id='l195' data-llen='4253:4276'>　則之者以之爲法也後云河圖洛書亦皆神物也故</span>
<span class='tline' id='l196' data-llen='4276:4303'><a onclick="displayPageImage('KR1a0064', 'WYG', '031-11b' );" name="031-11b" class="pb">[031-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4303:4326'>　皆言則之則之者或曰蓍龜並生於上蔡蓍草叢生</span>
<span class='tline' id='l198' data-llen='4326:4349'>　百莖半之則應大衍之數五十龜背之文中間五段</span>
<span class='tline' id='l199' data-llen='4349:4372'>　兩旁四段周圍二十四段腹之文十二段總而計之</span>
<span class='tline' id='l200' data-llen='4372:4395'>　四十九段則應大衍虛一不用而用四十有九之數</span>
<span class='tline' id='l201' data-llen='4395:4403'>　蓋皆神物也</span>
<span class='tline' id='l202' data-llen='4403:4413'>天地變化聖人效之</span>
<span class='tline' id='l203' data-llen='4413:4436'>　天地變化謂四時也暑往則寒來寒往則暑來是謂</span>
<span class='tline' id='l204' data-llen='4436:4459'>　變化聖人效之如卦爻之動靜蓋倣效天地之變化</span>
<span class='tline' id='l205' data-llen='4459:4486'><a onclick="displayPageImage('KR1a0064', 'WYG', '031-12a' );" name="031-12a" class="pb">[031-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4486:4498'>天垂象見吉凶聖人象之</span>
<span class='tline' id='l207' data-llen='4498:4521'>　天垂象謂日月也日月往來有盈昃薄蝕循其度則</span>
<span class='tline' id='l208' data-llen='4521:4544'>　吉失其度則凶此天之垂象以見吉凶也聖人作易</span>
<span class='tline' id='l209' data-llen='4544:4567'>　而示人以吉凶蓋象之而巳象者像也天地變化有</span>
<span class='tline' id='l210' data-llen='4567:4587'>　理可測故言效日月往來有象可見故言象</span>
<span class='tline' id='l211' data-llen='4587:4599'>河出圖洛出書聖人則之</span>
<span class='tline' id='l212' data-llen='4599:4622'>　伏羲之時未有文字如因河圖洛書之文而畫卦故</span>
<span class='tline' id='l213' data-llen='4622:4645'>　曰河出圖洛出書聖人則之蓋非圖書有天生之數</span>
<span class='tline' id='l214' data-llen='4645:4672'><a onclick="displayPageImage('KR1a0064', 'WYG', '031-12b' );" name="031-12b" class="pb">[031-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4672:4695'>　而聖人就取之也闗子明以五十五數爲河圖四十</span>
<span class='tline' id='l216' data-llen='4695:4718'>　五數爲洛書劉牧兩易之謂河圖之數四十五洛書</span>
<span class='tline' id='l217' data-llen='4718:4741'>　之數五十五說者以闗爲是劉爲非其實皆不然案</span>
<span class='tline' id='l218' data-llen='4741:4764'>　書顧命云天球河圖在東序天球玉也河圖而與天</span>
<span class='tline' id='l219' data-llen='4764:4787'>　球並列則河圖亦玉也玉之有文者爾崐崘産玉河</span>
<span class='tline' id='l220' data-llen='4787:4810'>　源出崐崘故河亦有玉洛水至今有白石洛書蓋白</span>
<span class='tline' id='l221' data-llen='4810:4833'>　石而有文者也聖人則之謂則其文以卦畫耳初無</span>
<span class='tline' id='l222' data-llen='4833:4856'>　所謂五十五數與四十五數也夫五十五數易數也</span>
<span class='tline' id='l223' data-llen='4856:4883'><a onclick="displayPageImage('KR1a0064', 'WYG', '031-13a' );" name="031-13a" class="pb">[031-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4883:4906'>　易固有之也易安有所謂四十五數哉四十五數者</span>
<span class='tline' id='l225' data-llen='4906:4929'>　戴九履一左三右七五居中而上列二四下列六八</span>
<span class='tline' id='l226' data-llen='4929:4952'>　分布而爲九宫子華子言之大戴禮言之乾鑿度言</span>
<span class='tline' id='l227' data-llen='4952:4975'>　之在易則聖人無一語及之蓋非易數也河圖之說</span>
<span class='tline' id='l228' data-llen='4975:4998'>　禮運亦嘗言之不過曰河出馬圖而論語亦嘗言之</span>
<span class='tline' id='l229' data-llen='4998:5021'>　不過曰河不出圖吾巳矣夫並無所謂數之五十五</span>
<span class='tline' id='l230' data-llen='5021:5044'>　與四十五洛書之說則他經無所見孔安國注洪範</span>
<span class='tline' id='l231' data-llen='5044:5067'>　乃以爲洛書者禹治水時神龜負文而列於背有數</span>
<span class='tline' id='l232' data-llen='5067:5094'><a onclick="displayPageImage('KR1a0064', 'WYG', '031-13b' );" name="031-13b" class="pb">[031-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5094:5117'>　至九禹遂因而第之以成九數愚案禹貢但言導洛</span>
<span class='tline' id='l234' data-llen='5117:5140'>　不曾言洛之出書安國亦何所據而有是說耶夫孔</span>
<span class='tline' id='l235' data-llen='5140:5163'>　子曰河出圖洛出書聖人則之聖人指作易之聖人</span>
<span class='tline' id='l236' data-llen='5163:5186'>　蓋伏羲也是河圖洛書伏羲之時具有之也劉向父</span>
<span class='tline' id='l237' data-llen='5186:5209'>　子班固輩皆循安國之說遂以爲河圖授羲洛書錫</span>
<span class='tline' id='l238' data-llen='5209:5232'>　禹如此則是伏羲時止有河圖未有洛書也不亦謬</span>
<span class='tline' id='l239' data-llen='5232:5255'>　乎夫孔子兼圖書二者並言安國之徒乃岐而二之</span>
<span class='tline' id='l240' data-llen='5255:5278'>　已與孔子之說大相戾況書所謂天錫禹洪範九疇</span>
<span class='tline' id='l241' data-llen='5278:5305'><a onclick="displayPageImage('KR1a0064', 'WYG', '031-14a' );" name="031-14a" class="pb">[031-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5305:5328'>　蓋未嘗謂錫以洛書安國之徒乃謂洛書有九數疇</span>
<span class='tline' id='l243' data-llen='5328:5351'>　之數亦九遂肆其說謂禹得洛書而敘九疇何其妄</span>
<span class='tline' id='l244' data-llen='5351:5374'>　耶彼既以洛書爲數九而歸之禹於是以河圖爲十</span>
<span class='tline' id='l245' data-llen='5374:5397'>　數而歸之伏羲吾不知河圖洛書之有數安國之徒</span>
<span class='tline' id='l246' data-llen='5397:5420'>　曷從而知之而圖之數十書之數九又果何所據耶</span>
<span class='tline' id='l247' data-llen='5420:5443'>　蓋皆出於緯書也緯書不經牽合附會怪誕之甚漢</span>
<span class='tline' id='l248' data-llen='5443:5466'>　儒多習䜟緯之學其爲義疏往往採諸緯書自其有</span>
<span class='tline' id='l249' data-llen='5466:5489'>　九篇六篇赤文緑字之說故班固以初一至六極六</span>
<span class='tline' id='l250' data-llen='5489:5516'><a onclick="displayPageImage('KR1a0064', 'WYG', '031-14b' );" name="031-14b" class="pb">[031-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5516:5539'>　十五字爲本文顧野王以農用敬用十八字爲神龜</span>
<span class='tline' id='l252' data-llen='5539:5562'>　所附者豈不甚可笑哉東坡蘇氏曰九宫不經蓋緯</span>
<span class='tline' id='l253' data-llen='5562:5585'>　書所言之數非易數也南軒張氏曰鄭康成溺於緯</span>
<span class='tline' id='l254' data-llen='5585:5608'>　書乃云河圖有九篇洛書有六篇又以河圖爲八卦</span>
<span class='tline' id='l255' data-llen='5608:5624'>　洛書爲九疇此皆蕪穢聖經者也</span>
<span class='tline' id='l256' data-llen='5624:5647'>易有四象所以示也繫辭焉所以告也定之以吉凶所</span>
<span class='tline' id='l257' data-llen='5647:5652'>以斷也</span>
<span class='tline' id='l258' data-llen='5652:5675'>　易有四象所以示者示之以象而使人有所見也係</span>
<span class='tline' id='l259' data-llen='5675:5702'><a onclick="displayPageImage('KR1a0064', 'WYG', '031-15a' );" name="031-15a" class="pb">[031-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5702:5725'>　辭焉所以告者告之以辭而使人有所知也定之以</span>
<span class='tline' id='l261' data-llen='5725:5748'>　吉凶所以斷者吉凶既定而使人有以決其疑也横</span>
<span class='tline' id='l262' data-llen='5748:5771'>　渠張子曰吉凶變化進退剛柔易之四象歟白雲郭</span>
<span class='tline' id='l263' data-llen='5771:5794'>　氏曰自易有四象以下與前文不相屬又非别章疑</span>
<span class='tline' id='l264' data-llen='5794:5817'>　其錯簡侯果曰四象謂神物也變化垂象也圖書也</span>
<span class='tline' id='l265' data-llen='5817:5840'>　愚謂横渠之說如此白雲之說又如此則易有四象</span>
<span class='tline' id='l266' data-llen='5840:5863'>　以下當在剛柔者晝夜之象也之下侯氏之說非也</span>
<span class='tline' id='l267' data-llen='5863:5883'>　　右第十一章紫陽朱子曰此章專言卜筮</span>
<span class='tline' id='l268' data-llen='5883:5910'><a onclick="displayPageImage('KR1a0064', 'WYG', '031-15b' );" name="031-15b" class="pb">[031-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5910:5933'>易曰自天祐之吉無不利子曰祐者助也天之所助者</span>
<span class='tline' id='l270' data-llen='5933:5956'>順也人之所助者信也履信思乎順又以尚賢也是以</span>
<span class='tline' id='l271' data-llen='5956:5967'>自天祐之吉无不利也</span>
<span class='tline' id='l272' data-llen='5967:5990'>　大有上九爻辭云自天祐之吉无不利孔子於係辭</span>
<span class='tline' id='l273' data-llen='5990:6014'>　傳凡三言之此則兼言所乗所應皆𤼵明文王言外</span>
<span class='tline' id='l274' data-llen='6014:6037'>　之意也天之所助者順也順則不悖於理是以天祐</span>
<span class='tline' id='l275' data-llen='6037:6060'>　之人之所助者信也信則不欺於人是以人助之爻</span>
<span class='tline' id='l276' data-llen='6060:6083'>　但言天此又兼言人天人蓋一理也當大有之時六</span>
<span class='tline' id='l277' data-llen='6083:6110'><a onclick="displayPageImage('KR1a0064', 'WYG', '031-16a' );" name="031-16a" class="pb">[031-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6110:6133'>　五以柔德居中而在下衆陽皆助之以其信也上九</span>
<span class='tline' id='l279' data-llen='6133:6156'>　居六五之上是履信也身雖在外而乃心未嘗不在</span>
<span class='tline' id='l280' data-llen='6156:6179'>　君是思乎順也順則天助之矣九三賢人也上之應</span>
<span class='tline' id='l281' data-llen='6179:6202'>　在三又與之同德相尚故曰又以尚賢也其德如此</span>
<span class='tline' id='l282' data-llen='6202:6225'>　是以自天祐之吉無不利紫陽朱子曰在此無所屬</span>
<span class='tline' id='l283' data-llen='6225:6248'>　或是錯簡横渠張子曰此篇宜在立心勿恒凶下蓋</span>
<span class='tline' id='l284' data-llen='6248:6271'>　上言莫益之故此言多助也白雲郭氏曰當在憧憧</span>
<span class='tline' id='l285' data-llen='6271:6294'>　往來困于石公用射隼皆稱易曰故自天祐之宜在</span>
<span class='tline' id='l286' data-llen='6294:6321'><a onclick="displayPageImage('KR1a0064', 'WYG', '031-16b' );" name="031-16b" class="pb">[031-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6321:6344'>　其前也下篇七爻自憧憧往來皆稱易曰與天祐之</span>
<span class='tline' id='l288' data-llen='6344:6352'>　同宜從郭氏</span>
<span class='tline' id='l289' data-llen='6352:6375'>子曰書不盡言言不盡意然則聖人之意其不可見乎</span>
<span class='tline' id='l290' data-llen='6375:6398'>子曰聖人立象以盡意說卦以盡情僞繫辭焉以盡其</span>
<span class='tline' id='l291' data-llen='6398:6415'>言變而通之以盡利鼓之舞之以盡神</span>
<span class='tline' id='l292' data-llen='6415:6438'>　書以記言言有餘則非書之所能記言以達意意有</span>
<span class='tline' id='l293' data-llen='6438:6461'>　餘則非言之所能盡達然則聖人之意其不可見乎</span>
<span class='tline' id='l294' data-llen='6461:6484'>　曰可見聖人立象以示人使之觀象而黙㑹其意所</span>
<span class='tline' id='l295' data-llen='6484:6511'><a onclick="displayPageImage('KR1a0064', 'WYG', '031-17a' );" name="031-17a" class="pb">[031-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6511:6534'>　以盡也夫聖人之作易設卦觀象然後係之以辭卦</span>
<span class='tline' id='l297' data-llen='6534:6557'>　在是則象在是象在是則意在是矣意者心之所向</span>
<span class='tline' id='l298' data-llen='6557:6580'>　而寓於象者也情實也僞妄也僞則不情情則不僞</span>
<span class='tline' id='l299' data-llen='6580:6603'>　人之情僞萬端非言可盡設之以卦所以盡情僞也</span>
<span class='tline' id='l300' data-llen='6603:6626'>　係之以辭所以盡言也變而通之則有以成天下之</span>
<span class='tline' id='l301' data-llen='6626:6649'>　務而其用不窮足以盡其利矣鼓之舞之則有以成</span>
<span class='tline' id='l302' data-llen='6649:6672'>　天下亹亹而其妙莫測足以盡其神矣立象設卦係</span>
<span class='tline' id='l303' data-llen='6672:6695'>　辭此聖人作易之事變通鼓舞此聖人用易之事王</span>
<span class='tline' id='l304' data-llen='6695:6722'><a onclick="displayPageImage('KR1a0064', 'WYG', '031-17b' );" name="031-17b" class="pb">[031-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6722:6745'>　弼輩乃欲忘象忘言果聖人之意乎聖人之意正在</span>
<span class='tline' id='l306' data-llen='6745:6768'>　乎言象也或曰首言書不盡言言不盡意疑是古語</span>
<span class='tline' id='l307' data-llen='6768:6791'>　次言然則聖人之意其不可見乎是設問之辭以下</span>
<span class='tline' id='l308' data-llen='6791:6814'>　是答辭紫陽朱子曰言之所傳者淺象之所示者深</span>
<span class='tline' id='l309' data-llen='6814:6837'>　觀竒耦二畫包含變化無有窮盡則可見矣變通鼓</span>
<span class='tline' id='l310' data-llen='6837:6860'>　舞以事而言兩子曰字疑衍其一蓋子曰皆後人所</span>
<span class='tline' id='l311' data-llen='6860:6883'>　加故有此誤如近世通書乃周子所自作亦爲後人</span>
<span class='tline' id='l312' data-llen='6883:6903'>　每章加以周子曰字其設問答處正如此也</span>
<span class='tline' id='l313' data-llen='6903:6930'><a onclick="displayPageImage('KR1a0064', 'WYG', '031-18a' );" name="031-18a" class="pb">[031-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6930:6953'>乾坤其易之緼耶乾坤成列而易立乎其中矣乾坤毁</span>
<span class='tline' id='l315' data-llen='6953:6972'>則无以見易易不可見則乾坤或幾乎息矣</span>
<span class='tline' id='l316' data-llen='6972:6995'>　緼之義與論語緼袍之緼同衣中之綿絮胎是也乾</span>
<span class='tline' id='l317' data-llen='6995:7018'>　坤其易之緼耶謂乾坤緼於易六十四卦之中非謂</span>
<span class='tline' id='l318' data-llen='7018:7041'>　易緼於乾坤兩卦之中也易之中所緼竒耦是也竒</span>
<span class='tline' id='l319' data-llen='7041:7064'>　爲九耦爲六凡九皆乾凡六皆坤六十四卦凡三百</span>
<span class='tline' id='l320' data-llen='7064:7087'>　八十四爻爲竒者百九十二皆乾畫也爲耦者百九</span>
<span class='tline' id='l321' data-llen='7087:7110'>　十二皆坤畫也以每爻三十六策積之則六千九百</span>
<span class='tline' id='l322' data-llen='7110:7137'><a onclick="displayPageImage('KR1a0064', 'WYG', '031-18b' );" name="031-18b" class="pb">[031-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7137:7160'>　一十二皆乾策也以每爻二十四策積之則四千六</span>
<span class='tline' id='l324' data-llen='7160:7183'>　百八皆坤策也合之則萬有一千五百二十無非皆</span>
<span class='tline' id='l325' data-llen='7183:7206'>　乾坤之策兹非乾坤爲易之緼乎其中矣易之所以</span>
<span class='tline' id='l326' data-llen='7206:7229'>　爲易者乾九坤六之變易也兩不立則一不可見故</span>
<span class='tline' id='l327' data-llen='7229:7252'>　九六毁而不成列則無以見其爲易也易不可見則</span>
<span class='tline' id='l328' data-llen='7252:7275'>　乾坤九六兩者之用息矣乾坤未嘗毁亦未嘗息特</span>
<span class='tline' id='l329' data-llen='7275:7298'>　以爻畫之九六若不成列則無以見其變易之理爾</span>
<span class='tline' id='l330' data-llen='7298:7321'>　下篇云剛柔者立本者也本即緼之謂也前言易行</span>
<span class='tline' id='l331' data-llen='7321:7348'><a onclick="displayPageImage('KR1a0064', 'WYG', '031-19a' );" name="031-19a" class="pb">[031-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7348:7371'>　乎其中此言易立乎其中立與行同歟異歟曰立者</span>
<span class='tline' id='l333' data-llen='7371:7394'>　體也行者用也紫陽朱子曰易之所有隂陽而已凡</span>
<span class='tline' id='l334' data-llen='7394:7417'>　陽皆乾凡隂皆坤畫卦定位則二者成列而易之體</span>
<span class='tline' id='l335' data-llen='7417:7440'>　立矣又曰毁謂卦畫不立易只是隂陽卦畫若無此</span>
<span class='tline' id='l336' data-llen='7440:7463'>　卦畫豈復更有易乎誠齋楊氏曰二篇之策凡陽爻</span>
<span class='tline' id='l337' data-llen='7463:7486'>　百九十二皆乾之九也隂爻百九十二皆坤之六也</span>
<span class='tline' id='l338' data-llen='7486:7509'>　平庵項氏曰凡係辭之稱乾坤即竒耦二畫也乾純</span>
<span class='tline' id='l339' data-llen='7509:7525'>　於竒坤純於耦故例以乾坤稱也</span>
<span class='tline' id='l340' data-llen='7525:7552'><a onclick="displayPageImage('KR1a0064', 'WYG', '031-19b' );" name="031-19b" class="pb">[031-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7552:7575'>是故形而上者謂之道形而下者謂之器化而裁之謂</span>
<span class='tline' id='l342' data-llen='7575:7598'>之變推而行之謂之通舉而措之天下之民謂之事業</span>
<span class='tline' id='l343' data-llen='7598:7621'>　道無形故曰形而上者器有形故曰形而下者如卦</span>
<span class='tline' id='l344' data-llen='7621:7644'>　有上下之體爻有剛柔之質皆形而下者其理則道</span>
<span class='tline' id='l345' data-llen='7644:7667'>　也道非器不形器非道不立器亦道也道亦器也道</span>
<span class='tline' id='l346' data-llen='7667:7690'>　器蓋未嘗相離也因其自然之化而裁制之則謂之</span>
<span class='tline' id='l347' data-llen='7690:7713'>　變推廣而流行之則謂之通舉而措之天下之民則</span>
<span class='tline' id='l348' data-llen='7713:7736'>　謂之事業前章云一闔一闢往來不窮天地之變通</span>
<span class='tline' id='l349' data-llen='7736:7763'><a onclick="displayPageImage('KR1a0064', 'WYG', '031-20a' );" name="031-20a" class="pb">[031-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7763:7783'>　也此云化而裁之推而行之聖人之變通也</span>
<span class='tline' id='l351' data-llen='7783:7806'>是故夫象聖人有以見天下之賾而擬諸其形容象其</span>
<span class='tline' id='l352' data-llen='7806:7829'>物宜是故謂之象聖人有以見天下之動而觀其㑹通</span>
<span class='tline' id='l353' data-llen='7829:7849'>以行其典禮繫辭焉以斷其吉凶是故謂之爻</span>
<span class='tline' id='l354' data-llen='7849:7872'>　紫陽朱子曰重出以起下文郭京曰誤增夫象二字</span>
<span class='tline' id='l355' data-llen='7872:7895'>　東萊吕氏曰是故夫象四字衍文節齋蔡氏曰夫當</span>
<span class='tline' id='l356' data-llen='7895:7907'>　作爻象即卦爻即辭也</span>
<span class='tline' id='l357' data-llen='7907:7930'>極天下之賾者存乎卦鼓天下之動者存乎辭化而裁</span>
<span class='tline' id='l358' data-llen='7930:7957'><a onclick="displayPageImage('KR1a0064', 'WYG', '031-20b' );" name="031-20b" class="pb">[031-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7957:7980'>之存乎變推而行之存乎通神而明之存乎其人黙而</span>
<span class='tline' id='l360' data-llen='7980:7992'>成之不言而信存乎德行</span>
<span class='tline' id='l361' data-llen='7992:8015'>　聖人有以見天下之賾故能極天下之賾聖人有以</span>
<span class='tline' id='l362' data-llen='8015:8038'>　見天下之動故能鼓天下之動賾以象著卦有象則</span>
<span class='tline' id='l363' data-llen='8038:8061'>　窮天下之至雜至亂無有遺者故曰極動以辭決使</span>
<span class='tline' id='l364' data-llen='8061:8084'>　天下樂於趨事赴功者手舞足蹈而不能自巳故曰</span>
<span class='tline' id='l365' data-llen='8084:8107'>　鼓易不變則竒耦乃死象故化而裁之則在乎變變</span>
<span class='tline' id='l366' data-llen='8107:8130'>　而後通故推而行之則在乎通易道固神矣神而明</span>
<span class='tline' id='l367' data-llen='8130:8157'><a onclick="displayPageImage('KR1a0064', 'WYG', '031-21a' );" name="031-21a" class="pb">[031-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8157:8180'>　之則在乎其人若夫黙而成之不言而信則又在乎</span>
<span class='tline' id='l369' data-llen='8180:8203'>　人之德行前言變通而歸之事業聖人以易道舉而</span>
<span class='tline' id='l370' data-llen='8203:8226'>　措之天下也此言變通而歸之德行聖人以易道存</span>
<span class='tline' id='l371' data-llen='8226:8234'>　之於一身也</span>
<span class='tline' id='l372' data-llen='8234:8257'>　　右第十二章誠齋楊氏曰此章言聖人作易之意</span>
<span class='tline' id='l373' data-llen='8257:8280'>　　其散在六十四卦之爻其象聚在乾坤之二卦聖</span>
<span class='tline' id='l374' data-llen='8280:8303'>　　人用易之道其散在天下之事業其聚在一身之</span>
<span class='tline' id='l375' data-llen='8303:8310'>　　德行也</span>
<span class='tline' id='l376' data-llen='8310:8337'><a onclick="displayPageImage('KR1a0064', 'WYG', '031-21b' );" name="031-21b" class="pb">[031-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8337:8340'>　</span>
<span class='tline' id='l378' data-llen='8340:8343'>　</span>
<span class='tline' id='l379' data-llen='8343:8346'>　</span>
<span class='tline' id='l380' data-llen='8346:8349'>　</span>
<span class='tline' id='l381' data-llen='8349:8352'>　</span>
<span class='tline' id='l382' data-llen='8352:8355'>　</span>
<span class='tline' id='l383' data-llen='8355:8358'>　</span>
<span class='tline' id='l384' data-llen='8358:8369'>　周易集說卷三十一</span>
</p>
<p>
</p>
  </div>
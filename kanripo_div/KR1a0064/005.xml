<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0064', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　周易集説卷五</span>
<span class='tline' id='l10' data-llen='198:218'>　　　　　　　　　　　　宋　俞琰　撰</span>
<span class='tline' id='l11' data-llen='218:224'>　上經五</span>
<span class='tline' id='l12' data-llen='224:234'>䷘<span class='krp-note'>震下/乾上</span></span>
<span class='tline' id='l13' data-llen='234:252'>无妄元亨利貞其匪正有眚不利有攸往</span>
<span class='tline' id='l14' data-llen='252:275'>　无妄誠也不誠則虚偽虚偽則妄誠則真實真實則</span>
<span class='tline' id='l15' data-llen='275:298'>　无妄誠者天之道動以天則純乎誠實是為无妄其</span>
<span class='tline' id='l16' data-llen='298:324'><a onclick="displayPageImage('KR1a0064', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='324:347'>　占為始雖大亨通又冝固守以正乃可保其終也其</span>
<span class='tline' id='l18' data-llen='347:370'>　匪正有眚蓋指上九乾道之變非天道之正也君子</span>
<span class='tline' id='l19' data-llen='370:387'>　處此則當安時以俟命不冝有所往</span>
<span class='tline' id='l20' data-llen='387:395'>初九无妄往吉</span>
<span class='tline' id='l21' data-llen='395:418'>　彖辭曰不利有攸往為匪正有眚而言也爻于初曰</span>
<span class='tline' id='l22' data-llen='418:437'>　往吉初九陽剛居正无所謂眚往則吉也</span>
<span class='tline' id='l23' data-llen='437:452'>六二不耕穫不菑畬則利有攸往</span>
<span class='tline' id='l24' data-llen='452:475'>　治田之道春而耕秋而穫一歲而菑三歲而畬未有</span>
<span class='tline' id='l25' data-llen='475:501'><a onclick="displayPageImage('KR1a0064', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='501:524'>　不耕而穫不菑而畬者今曰不耕穫不菑畬何也天</span>
<span class='tline' id='l27' data-llen='524:547'>　之命也非人之所能為也蓋无妄以初為主初震體</span>
<span class='tline' id='l28' data-llen='547:570'>　既動于先矣二雖亦震體不過隨之而動是初耕于</span>
<span class='tline' id='l29' data-llen='570:593'>　先菑于先而二因以穫因以畬也初首造其事而二</span>
<span class='tline' id='l30' data-llen='593:615'>　坐享其利豈非天祐之乎如此而有所往則利也</span>
<span class='tline' id='l31' data-llen='615:635'>六三无妄之災或繫之牛行人之得邑人之災</span>
<span class='tline' id='l32' data-llen='635:658'>　牛指二繫之者五行人指初邑人三自謂也初為主</span>
<span class='tline' id='l33' data-llen='658:681'>　于内而近得二是得牛也二應五牛蓋屬五初得牛</span>
<span class='tline' id='l34' data-llen='681:707'><a onclick="displayPageImage('KR1a0064', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='707:730'>　則五失牛矣三與二為鄰而遭詰捕之擾是行人牽</span>
<span class='tline' id='l36' data-llen='730:753'>　牛而去邑人无妄而有災也或疑六三不中不正何</span>
<span class='tline' id='l37' data-llen='753:776'>　得謂之无妄蓋无妄之動以天六爻皆无妄者也聖</span>
<span class='tline' id='l38' data-llen='776:794'>　人恐人疑其為有妄故特曰无妄之災</span>
<span class='tline' id='l39' data-llen='794:802'>九四可貞无咎</span>
<span class='tline' id='l40' data-llen='802:825'>　彖辭曰其匪正有眚不利有攸往九四其正乎不正</span>
<span class='tline' id='l41' data-llen='825:847'>　則不可動而往矣是可貞也故貞靜而止則无咎</span>
<span class='tline' id='l42' data-llen='847:859'>九五无妄之疾勿藥有喜</span>
<span class='tline' id='l43' data-llen='859:885'><a onclick="displayPageImage('KR1a0064', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='885:908'>　上九匪正而有眚九五乃正而无眚者也雖與九四</span>
<span class='tline' id='l45' data-llen='908:929'>　不相得不足為疾也何以藥為勿藥則有喜也</span>
<span class='tline' id='l46' data-llen='929:941'>上九无妄行有眚无攸利</span>
<span class='tline' id='l47' data-llen='941:964'>　上九乾之窮匪乾之正蓋天道極而必變之時也行</span>
<span class='tline' id='l48' data-llen='964:987'>　將何之人雖无妄而適遭天地之變是以行則必有</span>
<span class='tline' id='l49' data-llen='987:1010'>　災眚而无所利彖辭言其匪正有眚而爻以有眚屬</span>
<span class='tline' id='l50' data-llen='1010:1023'>　之上九彖蓋為上九發也</span>
<span class='tline' id='l51' data-llen='1023:1033'>䷙<span class='krp-note'>乾下/艮上</span></span>
<span class='tline' id='l52' data-llen='1033:1059'><a onclick="displayPageImage('KR1a0064', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1059:1073'>大畜利貞不家食吉利渉大川</span>
<span class='tline' id='l54' data-llen='1073:1096'>　大畜之為卦乾下艮上艮能止乾之健而包蓄三陽</span>
<span class='tline' id='l55' data-llen='1096:1119'>　于内則其所蓄者大也利貞謂所蓄既大固守以正</span>
<span class='tline' id='l56' data-llen='1119:1142'>　則利也家食則獨善其身不家食而食禄于朝則兼</span>
<span class='tline' id='l57' data-llen='1142:1165'>　善天下故吉内健而外能止則无躁進之失故其占</span>
<span class='tline' id='l58' data-llen='1165:1173'>　為利渉大川</span>
<span class='tline' id='l59' data-llen='1173:1181'>初九有厲利巳</span>
<span class='tline' id='l60' data-llen='1181:1204'>　它卦相應則相援大畜以止健為義則相應者乃其</span>
<span class='tline' id='l61' data-llen='1204:1230'><a onclick="displayPageImage('KR1a0064', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1230:1253'>　對敵蓋健者欲進而止者不欲其進也初九為六四</span>
<span class='tline' id='l63' data-llen='1253:1272'>　所止進則必有危厲故曰如其已已則利</span>
<span class='tline' id='l64' data-llen='1272:1279'>九二輿說輹</span>
<span class='tline' id='l65' data-llen='1279:1302'>　輹指初輿二自謂也輹處輿之下輹說則輿不行以</span>
<span class='tline' id='l66' data-llen='1302:1320'>　象二與初同體同徳初止則二亦止也</span>
<span class='tline' id='l67' data-llen='1320:1338'>九三良馬逐利艱貞曰閑輿衞利有攸往</span>
<span class='tline' id='l68' data-llen='1338:1361'>　三陽皆馬也九三得位而初九九二隨于其後故曰</span>
<span class='tline' id='l69' data-llen='1361:1384'>　良馬逐九三過剛而健甚若遽與在下二陽俱進則</span>
<span class='tline' id='l70' data-llen='1384:1410'><a onclick="displayPageImage('KR1a0064', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1410:1433'>　有奔蹶之失故戒之曰利艱貞艱者不敢慢易也貞</span>
<span class='tline' id='l72' data-llen='1433:1456'>　者固守以正也曰閑輿衞曰字朱紫陽作日字人實</span>
<span class='tline' id='l73' data-llen='1456:1479'>　反愚以噬嗑九四凖之疑是吉字蓋當大畜之時居</span>
<span class='tline' id='l74' data-llen='1479:1502'>　九三之位惟冝艱貞則吉也閑習也輿指二衞指初</span>
<span class='tline' id='l75' data-llen='1502:1523'>　閑習既熟則不至于顛仆故其占為利有攸往</span>
<span class='tline' id='l76' data-llen='1523:1533'>六四童牛之牿元吉</span>
<span class='tline' id='l77' data-llen='1533:1556'>　童牛犢也六四爻位俱柔故其象為童牛牿當依陸</span>
<span class='tline' id='l78' data-llen='1556:1579'>　續作角犢角繭栗非傷人者也初雖剛健四柔順以</span>
<span class='tline' id='l79' data-llen='1579:1605'><a onclick="displayPageImage('KR1a0064', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1605:1628'>　止之而无傷善之心則初也亦巳其行而不敢相犯</span>
<span class='tline' id='l81' data-llen='1628:1643'>　四與初兩不相傷其占為元吉</span>
<span class='tline' id='l82' data-llen='1643:1652'>六五豶豕之牙吉</span>
<span class='tline' id='l83' data-llen='1652:1675'>　豶符云反豶豕去其勢者也六五爻柔位剛故其象</span>
<span class='tline' id='l84' data-llen='1675:1698'>　為豶豕豶豕雖有牙不能傷人二雖剛健五柔順以</span>
<span class='tline' id='l85' data-llen='1698:1721'>　止之而无傷善之心則二也亦說其輹而无怨尤五</span>
<span class='tline' id='l86' data-llen='1721:1744'>　與二兩不相傷故吉然豶豕與童牛異矣故其占雖</span>
<span class='tline' id='l87' data-llen='1744:1756'>　吉而不如六四之元吉</span>
<span class='tline' id='l88' data-llen='1756:1782'><a onclick="displayPageImage('KR1a0064', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1782:1791'>上九何天之衢亨</span>
<span class='tline' id='l90' data-llen='1791:1814'>　彖言貞以其能止健也爻于上言亨止極則行畜極</span>
<span class='tline' id='l91' data-llen='1814:1837'>　則通猶行于天衢通豁而无礙也晦叔王氏曰何當</span>
<span class='tline' id='l92' data-llen='1837:1842'>　作行</span>
<span class='tline' id='l93' data-llen='1842:1852'>䷚<span class='krp-note'>震下/艮上</span></span>
<span class='tline' id='l94' data-llen='1852:1863'>頤貞吉觀頤自求口實</span>
<span class='tline' id='l95' data-llen='1863:1886'>　頤養也貞吉謂養以正則吉也為卦外實中虚上止</span>
<span class='tline' id='l96' data-llen='1886:1909'>　下動象人之頤頷觀頤觀其所養之道也如上養下</span>
<span class='tline' id='l97' data-llen='1909:1935'><a onclick="displayPageImage('KR1a0064', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='1935:1958'>　下奉上陽養隂此皆正理若以隂養陽則其理顛倒</span>
<span class='tline' id='l99' data-llen='1958:1981'>　非正也自求口實求其自養之道也口實不獨為飲</span>
<span class='tline' id='l100' data-llen='1981:2004'>　食書仲虺之誥云予恐來世以台為口實蓋言語亦</span>
<span class='tline' id='l101' data-llen='2004:2010'>　口實也</span>
<span class='tline' id='l102' data-llen='2010:2023'>初九舎爾靈龜觀我朶頤凶</span>
<span class='tline' id='l103' data-llen='2023:2046'>　舎音捨龜之靈能食氣以自養初九剛明其才智亦</span>
<span class='tline' id='l104' data-llen='2046:2069'>　足以自求口實乃捨内求外觀人之朶頤是捨其所</span>
<span class='tline' id='l105' data-llen='2069:2092'>　不當捨觀其所不當觀凶之道也朶頤者頤頷充實</span>
<span class='tline' id='l106' data-llen='2092:2118'><a onclick="displayPageImage('KR1a0064', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2118:2141'>　如花朶之下垂也我指上九爾初九自謂頤有兩陽</span>
<span class='tline' id='l108' data-llen='2141:2164'>　爻初九為内卦之主躁動于下不能自求口實故爾</span>
<span class='tline' id='l109' data-llen='2164:2187'>　之上九為外卦之主靜止于上能自求口實故我之</span>
<span class='tline' id='l110' data-llen='2187:2200'>六二顛頤拂經于丘頤征凶</span>
<span class='tline' id='l111' data-llen='2200:2223'>　顛者倒也與鼎初九顛趾之顛同以六二之隂養初</span>
<span class='tline' id='l112' data-llen='2223:2246'>　九之陽事屬倒置故曰顛頤經謂常理拂違悖也二</span>
<span class='tline' id='l113' data-llen='2246:2269'>　五君臣相應此常理也不相應則下不奉上上不養</span>
<span class='tline' id='l114' data-llen='2269:2292'>　下而違悖其常理故曰拂經王肅曰丘指六五艮為</span>
<span class='tline' id='l115' data-llen='2292:2318'><a onclick="displayPageImage('KR1a0064', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2318:2341'>　山五居艮山之半丘也六二與六五皆隂爻隂道常</span>
<span class='tline' id='l117' data-llen='2341:2364'>　乏皆不足以相養而二也欲與三隂皆求養于五是</span>
<span class='tline' id='l118' data-llen='2364:2381'>　妄求而自取其凶也故于丘頤征凶</span>
<span class='tline' id='l119' data-llen='2381:2396'>六三拂頤貞凶十年勿用无攸利</span>
<span class='tline' id='l120' data-llen='2396:2419'>　口容止貴乎靜拂頤貞凶謂六三躁動之極不正又</span>
<span class='tline' id='l121' data-llen='2419:2442'>　不中悖其養正之道固執而不改是以凶也十年勿</span>
<span class='tline' id='l122' data-llen='2442:2464'>　用无攸利謂十年之乆並不可動動亦无所利也</span>
<span class='tline' id='l123' data-llen='2464:2481'>六四顛頤吉虎視眈眈其欲逐逐无咎</span>
<span class='tline' id='l124' data-llen='2481:2507'><a onclick="displayPageImage('KR1a0064', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2507:2530'>　二曰顛頤四亦曰顛頤而吉凶不同者二與五不相</span>
<span class='tline' id='l126' data-llen='2530:2553'>　應四與初則相應也是故二拂經而凶四則不拂經</span>
<span class='tline' id='l127' data-llen='2553:2576'>　而吉也虎指初九之剛陽眈眈視近而志逺也虎常</span>
<span class='tline' id='l128' data-llen='2576:2599'>　餓而其欲逐逐然象初九躁動于内以二之養為不</span>
<span class='tline' id='l129' data-llen='2599:2622'>　足而又求養于四也四以隂養陽雖為顛頤然自上</span>
<span class='tline' id='l130' data-llen='2622:2639'>　施下亦頤道之正也是以吉而无咎</span>
<span class='tline' id='l131' data-llen='2639:2653'>六五拂經居貞吉不可渉大川</span>
<span class='tline' id='l132' data-llen='2653:2676'>　二五不相應下无以奉上上无以養下故皆曰拂經</span>
<span class='tline' id='l133' data-llen='2676:2702'><a onclick="displayPageImage('KR1a0064', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2702:2725'>　六五以隂柔居尊而養道不足獨不言頤僅能順以</span>
<span class='tline' id='l135' data-llen='2725:2746'>　從上不能動而有為故曰居貞吉不可渉大川</span>
<span class='tline' id='l136' data-llen='2746:2758'>上九由頤厲吉利渉大川</span>
<span class='tline' id='l137' data-llen='2758:2781'>　君子求諸巳小人求諸人彖辭云自求口實而由人</span>
<span class='tline' id='l138' data-llen='2781:2804'>　乎哉上九陽實而有餘自得其養故曰由頤與由豫</span>
<span class='tline' id='l139' data-llen='2804:2827'>　之由同居頤之終在衆隂之上位高任重亦危厲矣</span>
<span class='tline' id='l140' data-llen='2827:2850'>　所以吉者六五順從之也才剛而有為故利渉大川</span>
<span class='tline' id='l141' data-llen='2850:2860'>䷛<span class='krp-note'>巽下/兊上</span></span>
<span class='tline' id='l142' data-llen='2860:2886'><a onclick="displayPageImage('KR1a0064', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2886:2897'>大過棟橈利有攸往亨</span>
<span class='tline' id='l144' data-llen='2897:2920'>　大陽也陽盛而過乎隂是為大過四剛爻並聚于中</span>
<span class='tline' id='l145' data-llen='2920:2943'>　而初上兩端皆弱屋棟橈動之象也橈乃教反剛雖</span>
<span class='tline' id='l146' data-llen='2943:2966'>　過而二五皆得中内巽外說故其占為利有攸往亨</span>
<span class='tline' id='l147' data-llen='2966:2976'>初六藉用白茅无咎</span>
<span class='tline' id='l148' data-llen='2976:2999'>　初六巽體之柔處下而承九二之剛猶茅之藉物也</span>
<span class='tline' id='l149' data-llen='2999:3018'>　在大過之時而過于敬慎若是何咎之有</span>
<span class='tline' id='l150' data-llen='3018:3035'>九二枯楊生稊老夫得其女妻无不利</span>
<span class='tline' id='l151' data-llen='3035:3061'><a onclick="displayPageImage('KR1a0064', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3061:3084'>　楊之枯夫之老是皆大者過也然九二過而得中剛</span>
<span class='tline' id='l153' data-llen='3084:3107'>　柔相濟猶楊枯而根生蘖則有復榮之理人老而得</span>
<span class='tline' id='l154' data-llen='3107:3130'>　女妻則有得子之理故无不利稊與女妻皆指初六</span>
<span class='tline' id='l155' data-llen='3130:3142'>　稊鄭𤣥作荑杜兮切</span>
<span class='tline' id='l156' data-llen='3142:3149'>九三棟橈凶</span>
<span class='tline' id='l157' data-llen='3149:3172'>　卦有四剛爻而九三剛過特甚故以彖之棟橈屬之</span>
<span class='tline' id='l158' data-llen='3172:3181'>　太剛必折故凶</span>
<span class='tline' id='l159' data-llen='3181:3191'>九四棟隆吉有它吝</span>
<span class='tline' id='l160' data-llen='3191:3217'><a onclick="displayPageImage('KR1a0064', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3217:3240'>　隆高起貌九四以剛居柔其棟隆而不橈故吉它指</span>
<span class='tline' id='l162' data-llen='3240:3263'>　三四與三比同是棟也三既橈四獨能隆乎君子惡</span>
<span class='tline' id='l163' data-llen='3263:3286'>　傷其類故為之羞吝有它與比初六同比之有它吉</span>
<span class='tline' id='l164' data-llen='3286:3307'>　蓋因它人而吉大過之有它吝蓋因它人而吝</span>
<span class='tline' id='l165' data-llen='3307:3325'>九五枯楊生華老婦得其士夫无咎无譽</span>
<span class='tline' id='l166' data-llen='3325:3349'>　華呼𤓰反即今之花字九五與上六相比楊譬則枯</span>
<span class='tline' id='l167' data-llen='3349:3372'>　而生花人譬則老婦得其士夫九五中正本无過為</span>
<span class='tline' id='l168' data-llen='3372:3392'>　但以所比非嘉偶而可醜耳故无咎亦无譽</span>
<span class='tline' id='l169' data-llen='3392:3419'><a onclick="displayPageImage('KR1a0064', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3419:3430'>上六過渉滅頂凶无咎</span>
<span class='tline' id='l171' data-llen='3430:3453'>　下與三應則過渉五四没入兊澤而不見其頂不亦</span>
<span class='tline' id='l172' data-llen='3453:3476'>　凶乎夫既凶矣而又曰无咎者才弱雖不足以濟難</span>
<span class='tline' id='l173' data-llen='3476:3488'>　而志存大義不可咎也</span>
<span class='tline' id='l174' data-llen='3488:3498'>䷜<span class='krp-note'>坎下/坎上</span></span>
<span class='tline' id='l175' data-llen='3498:3510'>習坎有孚維心亨行有尚</span>
<span class='tline' id='l176' data-llen='3510:3533'>　習重也重乾重坤不言習六子之重獨坎言習何也</span>
<span class='tline' id='l177' data-llen='3533:3556'>　郭京曰習坎上脫一坎字坎險陷也謂二隂為險而</span>
<span class='tline' id='l178' data-llen='3556:3583'><a onclick="displayPageImage('KR1a0064', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3583:3606'>　一陽陷于其間也卦之兩體皆坎是為習坎五為卦</span>
<span class='tline' id='l180' data-llen='3606:3629'>　主與二同遭險陷而皆以剛徳居中故其象占為有</span>
<span class='tline' id='l181' data-llen='3629:3652'>　孚維心亨謂二五彼此同徳相孚同心相維故雖處</span>
<span class='tline' id='l182' data-llen='3652:3675'>　險陷而有亨通之道也彖義如此而爻于二五皆无</span>
<span class='tline' id='l183' data-llen='3675:3698'>　相孚之義何也曰彖自彖義爻自爻義也坎忌不流</span>
<span class='tline' id='l184' data-llen='3698:3711'>　流則通故勉之曰行有尚</span>
<span class='tline' id='l185' data-llen='3711:3722'>初六習坎入于坎窞凶</span>
<span class='tline' id='l186' data-llen='3722:3745'>　窞徒感反坎中小坎也彖言習坎而爻以繫之初六</span>
<span class='tline' id='l187' data-llen='3745:3772'><a onclick="displayPageImage('KR1a0064', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3772:3795'>　以初六在重險之下也處習坎之時往則有功初乃</span>
<span class='tline' id='l189' data-llen='3795:3818'>　入于坎中之坎而失其道是以凶也凡重卦坎離震</span>
<span class='tline' id='l190' data-llen='3818:3841'>　艮巽兊皆无正應坎之初六才弱而無以自拔故其</span>
<span class='tline' id='l191' data-llen='3841:3849'>　陷益深如此</span>
<span class='tline' id='l192' data-llen='3849:3859'>九二坎有險求小得</span>
<span class='tline' id='l193' data-llen='3859:3882'>　地之窪陷曰坎兩隂畫之虚象之坎以有水乃見其</span>
<span class='tline' id='l194' data-llen='3882:3905'>　有險九二陽畫陷于其中坎有險之象也才剛志柔</span>
<span class='tline' id='l195' data-llen='3905:3928'>　未能出險不過近比初六六三求小得而已而初六</span>
<span class='tline' id='l196' data-llen='3928:3955'><a onclick="displayPageImage('KR1a0064', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='3955:3978'>　六三皆入于坎陷彼方自救之不暇奚足以為大援</span>
<span class='tline' id='l198' data-llen='3978:3988'>　故其占曰求小得</span>
<span class='tline' id='l199' data-llen='3988:4005'>六三來之坎坎險且枕入于坎窞勿用</span>
<span class='tline' id='l200' data-llen='4005:4028'>　自彼而至此曰來自此而往彼曰之來之坎坎謂其</span>
<span class='tline' id='l201' data-llen='4028:4051'>　在重坎之中動止皆坎勞而又勞也三居下坎之上</span>
<span class='tline' id='l202' data-llen='4051:4074'>　亦險矣上坎又壓于其上故曰險且枕枕去聲六三</span>
<span class='tline' id='l203' data-llen='4074:4097'>　有其志无其才位又不正徒爾往來勞苦終未能出</span>
<span class='tline' id='l204' data-llen='4097:4120'>　險盖下坎方將脫而又有上坎在前徒冝守静耳豈</span>
<span class='tline' id='l205' data-llen='4120:4147'><a onclick="displayPageImage('KR1a0064', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4147:4170'>　冝動哉故戒之曰入于坎窞勿用六三與初六皆隂</span>
<span class='tline' id='l207' data-llen='4170:4181'>　爻隂虚故皆言坎窞</span>
<span class='tline' id='l208' data-llen='4181:4198'>六四樽酒簋貳用缶納約自牖終无咎</span>
<span class='tline' id='l209' data-llen='4198:4221'>　樽酒乃特樽之酒一樽而已象九五剛陽之竒也簋</span>
<span class='tline' id='l210' data-llen='4221:4244'>　竹器數用偶以盛黍稷者簋上更有二字當與損之</span>
<span class='tline' id='l211' data-llen='4244:4267'>　二簋同二簋之食象六四隂柔之偶也貳副也缶土</span>
<span class='tline' id='l212' data-llen='4267:4290'>　器樽屬即瓦罍是也貳用缶為句樽酒二簋貳用缶</span>
<span class='tline' id='l213' data-llen='4290:4313'>　者樽薦以簋而副以缶所以備乏少也納交結也約</span>
<span class='tline' id='l214' data-llen='4313:4340'><a onclick="displayPageImage('KR1a0064', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4340:4363'>　信誓也牖闇室中通明處也牖非行禮之地其禮又</span>
<span class='tline' id='l216' data-llen='4363:4386'>　簡薄何以无咎蓋是時君臣同在險難中彼此以誠</span>
<span class='tline' id='l217' data-llen='4386:4409'>　實質信相結而弗納于邪終亦无咎四近五剛柔相</span>
<span class='tline' id='l218' data-llen='4409:4424'>　比而其位皆正故其象占如此</span>
<span class='tline' id='l219' data-llen='4424:4436'>九五坎不盈衹既平无咎</span>
<span class='tline' id='l220' data-llen='4436:4460'>　坎不盈以其流也彖𫝊云水流而不盈是也九五坎</span>
<span class='tline' id='l221' data-llen='4460:4483'>　中之陽爻陽動象水之流水流則不盈不盈則適至</span>
<span class='tline' id='l222' data-llen='4483:4506'>　于既平故无咎水若不流則盈盈則有汎濫之患又</span>
<span class='tline' id='l223' data-llen='4506:4533'><a onclick="displayPageImage('KR1a0064', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4533:4556'>　安得平而无咎彖辭云行有尚蓋為九五勉也衹與</span>
<span class='tline' id='l225' data-llen='4556:4566'>　復无衹悔之衹同</span>
<span class='tline' id='l226' data-llen='4566:4583'>上六係用徽纆寘于叢棘三嵗不得凶</span>
<span class='tline' id='l227' data-llen='4583:4606'>　上居坎之終當出坎矣乃用徽纆攀係于五五自與</span>
<span class='tline' id='l228' data-llen='4606:4629'>　四結約不從上之攀係則上之所用非其道也无己</span>
<span class='tline' id='l229' data-llen='4629:4652'>　則下求于三而三也正入于坎窞豈能為之援乎上</span>
<span class='tline' id='l230' data-llen='4652:4675'>　而下求于三則猶寘身荆棘叢中不可得而出矣故</span>
<span class='tline' id='l231' data-llen='4675:4690'>　雖三嵗之久亦不能免其凶也</span>
<span class='tline' id='l232' data-llen='4690:4717'><a onclick="displayPageImage('KR1a0064', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4717:4727'>䷝<span class='krp-note'>離下/離上</span></span>
<span class='tline' id='l234' data-llen='4727:4737'>離利貞亨畜牝牛吉</span>
<span class='tline' id='l235' data-llen='4737:4760'>　離附麗也謂一隂附麗于二陽之間也貞正也離雖</span>
<span class='tline' id='l236' data-llen='4760:4783'>　以中爻為主在重離之時六二居下離之中則正六</span>
<span class='tline' id='l237' data-llen='4783:4806'>　五居上離之中則不正正則亨不正則不亨故戒之</span>
<span class='tline' id='l238' data-llen='4806:4829'>　曰利貞亨六二為卦主畜牝牛吉指六二也畜許六</span>
<span class='tline' id='l239' data-llen='4829:4852'>　反養也牛性本順而又牝焉順之至也六二以柔居</span>
<span class='tline' id='l240' data-llen='4852:4875'>　柔故其象為牝牛火忌炎上六二處下而正又能養</span>
<span class='tline' id='l241' data-llen='4875:4902'><a onclick="displayPageImage('KR1a0064', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4902:4916'>　之以柔而无犯上之僭故吉</span>
<span class='tline' id='l243' data-llen='4916:4927'>初九履錯然敬之无咎</span>
<span class='tline' id='l244' data-llen='4927:4950'>　詩鶴鳴云它山之石可以為錯錯乃琢玉之礪石也</span>
<span class='tline' id='l245' data-llen='4950:4973'>　坤初六柔而在下其象為履霜離初九剛而在下故</span>
<span class='tline' id='l246' data-llen='4973:4996'>　其象為履錯然居離之初方與人相親附不可肆其</span>
<span class='tline' id='l247' data-llen='4996:5019'>　炎上之性而遽進唯敬慎如履錯然乃可以避咎不</span>
<span class='tline' id='l248' data-llen='5019:5042'>　然則厥足用傷豈能无咎此爻與履九四履虎尾之</span>
<span class='tline' id='l249' data-llen='5042:5059'>　義同彼愬愬故終吉此敬之故无咎</span>
<span class='tline' id='l250' data-llen='5059:5086'><a onclick="displayPageImage('KR1a0064', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5086:5094'>六二黄離元吉</span>
<span class='tline' id='l252' data-llen='5094:5117'>　六二以柔順文明之徳麗于兩剛之間得中處下而</span>
<span class='tline' id='l253' data-llen='5117:5136'>　无炎上之失故其象為黄離其占曰元吉</span>
<span class='tline' id='l254' data-llen='5136:5155'>九三日昃之離不鼓缶而歌則大耋之嗟凶</span>
<span class='tline' id='l255' data-llen='5155:5178'>　三處下體之中其位過中猶日之昃而餘景廹于崦</span>
<span class='tline' id='l256' data-llen='5178:5202'>　嵫故曰日昃之離耋者年之至也與詩車𥻘逝者其</span>
<span class='tline' id='l257' data-llen='5202:5225'>　耋之耋同當此時處此位不自遣以樂餘年則死期</span>
<span class='tline' id='l258' data-llen='5225:5248'>　将至徒有嗟嘆而巳故曰不鼓缶而歌則大耋之嗟</span>
<span class='tline' id='l259' data-llen='5248:5275'><a onclick="displayPageImage('KR1a0064', 'WYG', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5275:5286'>　釋文云古文无凶字</span>
<span class='tline' id='l261' data-llen='5286:5301'>九四突如其來如焚如死如棄如</span>
<span class='tline' id='l262' data-llen='5301:5324'>　突吐訥反與詩甫田突而弁兮之突同九四不中不</span>
<span class='tline' id='l263' data-llen='5324:5347'>　正有剛暴陵爍六五之象故曰突如其來如兇燄猶</span>
<span class='tline' id='l264' data-llen='5347:5370'>　火弗戢則将自焚故曰焚如大逆不道衆所棄絶死</span>
<span class='tline' id='l265' data-llen='5370:5388'>　而不収猶死灰之委棄故曰死如棄如</span>
<span class='tline' id='l266' data-llen='5388:5400'>六五出涕沱若戚嗟若吉</span>
<span class='tline' id='l267' data-llen='5400:5423'>　以六居五非其正也迫于九四之剛暴故悲見于色</span>
<span class='tline' id='l268' data-llen='5423:5450'><a onclick="displayPageImage('KR1a0064', 'WYG', '005-15b' );" name="005-15b" class="pb">[005-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5450:5473'>　而出涕沱若憤形於聲而戚嗟若如此而不言凶何</span>
<span class='tline' id='l270' data-llen='5473:5496'>　也曰位雖不正徳則柔中而无過為所以轉凶而為</span>
<span class='tline' id='l271' data-llen='5496:5501'>　吉也</span>
<span class='tline' id='l272' data-llen='5501:5519'>上九王用出征有嘉折首獲匪其醜无咎</span>
<span class='tline' id='l273' data-llen='5519:5542'>　王指五出征而稱王征伐自天子出也上九處離火</span>
<span class='tline' id='l274' data-llen='5542:5565'>　炎上之極剛暴尤甚于九四乃為惡之渠魁是以王</span>
<span class='tline' id='l275' data-llen='5565:5588'>　出而親征之王者得此占則可用以出征也折首獲</span>
<span class='tline' id='l276' data-llen='5588:5611'>　匪其醜謂折取其魁首而脅從㒺治則其所執獲者</span>
<span class='tline' id='l277' data-llen='5611:5638'><a onclick="displayPageImage('KR1a0064', 'WYG', '005-16a' );" name="005-16a" class="pb">[005-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5638:5661'>　匪其同惡之醜類也有嘉謂有明而仁恕之美也无</span>
<span class='tline' id='l279' data-llen='5661:5684'>　咎謂无貪而殘暴之咎也醜與詩采芭執訊獲醜之</span>
<span class='tline' id='l280' data-llen='5684:5689'>　醜同</span>
<span class='tline' id='l281' data-llen='5689:5692'>　</span>
<span class='tline' id='l282' data-llen='5692:5695'>　</span>
<span class='tline' id='l283' data-llen='5695:5698'>　</span>
<span class='tline' id='l284' data-llen='5698:5701'>　</span>
<span class='tline' id='l285' data-llen='5701:5704'>　</span>
<span class='tline' id='l286' data-llen='5704:5731'><a onclick="displayPageImage('KR1a0064', 'WYG', '005-16b' );" name="005-16b" class="pb">[005-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5731:5734'>　</span>
<span class='tline' id='l288' data-llen='5734:5737'>　</span>
<span class='tline' id='l289' data-llen='5737:5740'>　</span>
<span class='tline' id='l290' data-llen='5740:5743'>　</span>
<span class='tline' id='l291' data-llen='5743:5746'>　</span>
<span class='tline' id='l292' data-llen='5746:5749'>　</span>
<span class='tline' id='l293' data-llen='5749:5752'>　</span>
<span class='tline' id='l294' data-llen='5752:5761'>　周易集説卷五</span>
</p>
<p>
</p>
  </div>
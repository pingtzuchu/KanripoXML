<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0064', 'WYG', '036-1a' );" name="036-1a" class="pb">[036-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:202'>　周易集説卷三十六</span>
<span class='tline' id='l10' data-llen='202:223'>　　　　　　　　　　　　　宋　俞琰　撰</span>
<span class='tline' id='l11' data-llen='223:230'>　説卦傳一</span>
<span class='tline' id='l12' data-llen='230:253'>　　易有三畫卦有六畫卦三畫有三畫之象六畫有</span>
<span class='tline' id='l13' data-llen='253:276'>　　六畫之象何謂六畫之象如下震上艮而為頤頤</span>
<span class='tline' id='l14' data-llen='276:300'>　　中有物而為噬嗑與夫井鼎之𩔖合上下二體為</span>
<span class='tline' id='l15' data-llen='300:323'>　　之者是也何謂三畫之象説卦所列者是也卦有</span>
<span class='tline' id='l16' data-llen='323:349'><a onclick="displayPageImage('KR1a0064', 'WYG', '036-1b' );" name="036-1b" class="pb">[036-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='349:372'>　　畫則有象象以辭而顯不説則不明此説卦所以</span>
<span class='tline' id='l18' data-llen='372:395'>　　作也先說蓍數卦爻為聖人作易之本次説六畫</span>
<span class='tline' id='l19' data-llen='395:418'>　　兼具三才之道次説伏羲八卦方位先乾坤後六</span>
<span class='tline' id='l20' data-llen='418:441'>　　子以明六子之功用皆出於乾坤次説文王八卦</span>
<span class='tline' id='l21' data-llen='441:464'>　　方位始震終艮而又盛稱六子之功用次説八卦</span>
<span class='tline' id='l22' data-llen='464:488'>　　之德次説乾馬坤牛之𩔖以明逺取諸物次説乾</span>
<span class='tline' id='l23' data-llen='488:512'>　　首坤腹之𩔖以明近取諸身次説乾坤為父母所</span>
<span class='tline' id='l24' data-llen='512:535'>　　以得男女之由終則分八卦為八條凡三才之道</span>
<span class='tline' id='l25' data-llen='535:561'><a onclick="displayPageImage('KR1a0064', 'WYG', '036-2a' );" name="036-2a" class="pb">[036-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='561:585'>　　无不説之所以𩔖萬物之情也其説亦有經中所</span>
<span class='tline' id='l27' data-llen='585:615'>　　无者如震之蒼筤竹<img height='20' width='20' alt='&amp;KR0841' title='KR0841' src='https://raw.githubusercontent.com/kanripo/KR-Gaiji/master/images/KR0841.png'/>葦離之鼈蟹蠃蚌是也然</span>
<span class='tline' id='l28' data-llen='615:645'>　　損之簋泰之茅非蒼筤<img height='20' width='20' alt='&amp;KR0841' title='KR0841' src='https://raw.githubusercontent.com/kanripo/KR-Gaiji/master/images/KR0841.png'/>葦之屬乎頤之龜震之</span>
<span class='tline' id='l29' data-llen='645:668'>　　貝非鼈蟹蠃蚌之屬乎需之酒即坎之水也旅之</span>
<span class='tline' id='l30' data-llen='668:691'>　　斧即離之戈兵也乃若震為龍乾坤皆无震而言</span>
<span class='tline' id='l31' data-llen='691:714'>　　龍坎為豕大畜姤皆无坎而言豕離為龜損益皆</span>
<span class='tline' id='l32' data-llen='714:737'>　　无離而言龜蓋自有所取也乾為馬而坤為牝馬</span>
<span class='tline' id='l33' data-llen='737:760'>　　坤乃乾之配也坤為牛而離為牝牛離之中畫乃</span>
<span class='tline' id='l34' data-llen='760:786'><a onclick="displayPageImage('KR1a0064', 'WYG', '036-2b' );" name="036-2b" class="pb">[036-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='786:810'>　　坤畫此又取一畫之象也至如訟之𢃄困之紱豐</span>
<span class='tline' id='l36' data-llen='810:833'>　　之沛巽之牀渙之机坎之牖大過之棟漸之鴻剥</span>
<span class='tline' id='l37' data-llen='833:856'>　　之魚中孚之鶴聖人豈能一一盡言之於説卦哉</span>
<span class='tline' id='l38' data-llen='856:880'>　　讀易者茍能觸𩔖而長之則説卦之所无者盡皆</span>
<span class='tline' id='l39' data-llen='880:889'>　　可以通之也</span>
<span class='tline' id='l40' data-llen='889:907'>昔者聖人之作易也幽贊於神明而生蓍</span>
<span class='tline' id='l41' data-llen='907:930'>　蓍神草也贊助也與中庸贊化育之贊同生蓍謂聖</span>
<span class='tline' id='l42' data-llen='930:953'>　人生出用蓍起數以求卦之法非謂天生此蓍以助</span>
<span class='tline' id='l43' data-llen='953:979'><a onclick="displayPageImage('KR1a0064', 'WYG', '036-3a' );" name="036-3a" class="pb">[036-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='979:1002'>　聖人筮占之用也夫天之生蓍但能生其形不能生</span>
<span class='tline' id='l45' data-llen='1002:1025'>　其用神能前知不能言其所知聖人於是生出用蓍</span>
<span class='tline' id='l46' data-llen='1025:1048'>　起數以求卦之法則神所不能言者以蓍言之故曰</span>
<span class='tline' id='l47' data-llen='1048:1071'>　昔者聖人之作易也幽賛於神明而生蓍聖人指伏</span>
<span class='tline' id='l48' data-llen='1071:1094'>　羲幽言其隱而不可見幽賛於神明即祐神之謂生</span>
<span class='tline' id='l49' data-llen='1094:1109'>　蓍即是興神物以前民用之謂</span>
<span class='tline' id='l50' data-llen='1109:1118'>參天兩地而倚數</span>
<span class='tline' id='l51' data-llen='1118:1141'>　天地之正數不過一二三四五而巳六七八九十乃</span>
<span class='tline' id='l52' data-llen='1141:1167'><a onclick="displayPageImage('KR1a0064', 'WYG', '036-3b' );" name="036-3b" class="pb">[036-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1167:1190'>　其配也倚者相依傍之謂天數倚天地數倚地各從</span>
<span class='tline' id='l54' data-llen='1190:1214'>　其𩔖也參者三之也兩者兩之也參天者天一天三</span>
<span class='tline' id='l55' data-llen='1214:1237'>　天五也兩地者地二地四也倚者一三五相倚而為</span>
<span class='tline' id='l56' data-llen='1237:1260'>　九二四相倚而為六也七八亦從此出但二五為七</span>
<span class='tline' id='l57' data-llen='1260:1283'>　三四為七則一地而一天矣一三四為八一二五為</span>
<span class='tline' id='l58' data-llen='1283:1306'>　八則一地而二天矣皆不得謂之參天兩地也聖人</span>
<span class='tline' id='l59' data-llen='1306:1329'>　用蓍以起數其所謂參兩實本乎此是故蓍法三變</span>
<span class='tline' id='l60' data-llen='1329:1352'>　之末其餘三竒相倚而成一畫之陽三偶相倚而成</span>
<span class='tline' id='l61' data-llen='1352:1378'><a onclick="displayPageImage('KR1a0064', 'WYG', '036-4a' );" name="036-4a" class="pb">[036-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1378:1401'>　一畫之隂九變皆三畫之陽參之則三其三也三三</span>
<span class='tline' id='l63' data-llen='1401:1424'>　為九則其過揲之策為四九三十六參之則三其十</span>
<span class='tline' id='l64' data-llen='1424:1447'>　二也九變皆三畫之隂兩之則二其三也二三為六</span>
<span class='tline' id='l65' data-llen='1447:1470'>　則其過揲之策為四六二十四兩之則二其十二也</span>
<span class='tline' id='l66' data-llen='1470:1493'>　乾六爻之策二百一十六參之為七十二者三坤六</span>
<span class='tline' id='l67' data-llen='1493:1516'>　爻之策一百四十有四兩之為七十二者二至於三</span>
<span class='tline' id='l68' data-llen='1516:1539'>　百八十四爻之策數悉皆參之兩之則乾策六千九</span>
<span class='tline' id='l69' data-llen='1539:1562'>　百十二者三其二千三百四也坤策四千六百八者</span>
<span class='tline' id='l70' data-llen='1562:1588'><a onclick="displayPageImage('KR1a0064', 'WYG', '036-4b' );" name="036-4b" class="pb">[036-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1588:1611'>　二其二千三百四也是故孔子於易之二篇止言九</span>
<span class='tline' id='l72' data-llen='1611:1634'>　六之策不言七八之策七八亦乾坤之策也但七八</span>
<span class='tline' id='l73' data-llen='1634:1657'>　不可以參兩耳故不言也何謂七八不可以參兩七</span>
<span class='tline' id='l74' data-llen='1657:1680'>　則兩其二而一其三八則兩其三而一其二不可得</span>
<span class='tline' id='l75' data-llen='1680:1703'>　而參兩也其餘過揲之策與六爻之策三百八十四</span>
<span class='tline' id='l76' data-llen='1703:1726'>　爻之策莫不皆然蓋唯九六則可參兩七八則不可</span>
<span class='tline' id='l77' data-llen='1726:1749'>　參兩故易之三百八十四爻唯言九六而不言七八</span>
<span class='tline' id='l78' data-llen='1749:1772'>　也説者但知七八少陽少隂不變故不用而不知七</span>
<span class='tline' id='l79' data-llen='1772:1798'><a onclick="displayPageImage('KR1a0064', 'WYG', '036-5a' );" name="036-5a" class="pb">[036-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1798:1811'>　八不可參兩故亦不用也</span>
<span class='tline' id='l81' data-llen='1811:1829'>觀變於隂陽而立卦發揮於剛柔而生爻</span>
<span class='tline' id='l82' data-llen='1829:1852'>　隂陽氣也觀隂陽二氣之變而立八卦故曰觀變於</span>
<span class='tline' id='l83' data-llen='1852:1875'>　隂陽而立卦剛柔質也重而為六畫則分散剛柔於</span>
<span class='tline' id='l84' data-llen='1875:1898'>　六十四卦而生三百八十四爻故曰發揮於剛柔而</span>
<span class='tline' id='l85' data-llen='1898:1921'>　生爻漢上朱氏曰立卦之前象未著故曰隂陽立卦</span>
<span class='tline' id='l86' data-llen='1921:1944'>　之後象乃見故曰剛柔節齋蔡氏曰隂陽者即所以</span>
<span class='tline' id='l87' data-llen='1944:1967'>　為爻矣此復言剛柔而生爻者蓋未入用則謂之隂</span>
<span class='tline' id='l88' data-llen='1967:1993'><a onclick="displayPageImage('KR1a0064', 'WYG', '036-5b' );" name="036-5b" class="pb">[036-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1993:2016'>　陽已入用則謂之剛柔未入用故止曰觀已入用故</span>
<span class='tline' id='l90' data-llen='2016:2022'>　曰發揮</span>
<span class='tline' id='l91' data-llen='2022:2041'>和順於道德而理於義窮理盡性以至於命</span>
<span class='tline' id='l92' data-llen='2041:2064'>　和不乖也順不逆也理析之而有條理也和順於道</span>
<span class='tline' id='l93' data-llen='2064:2087'>　德統言一卦之體理於義析言六爻之用且如乾為</span>
<span class='tline' id='l94' data-llen='2087:2110'>　天道而健為其德爻之潛見躍飛則其義也窮理謂</span>
<span class='tline' id='l95' data-llen='2110:2133'>　窮天下之理盡性謂盡人物之性至命謂合於天道</span>
<span class='tline' id='l96' data-llen='2133:2156'>　紫陽朱子曰此聖人作易之極功也又曰和順於道</span>
<span class='tline' id='l97' data-llen='2156:2182'><a onclick="displayPageImage('KR1a0064', 'WYG', '036-6a' );" name="036-6a" class="pb">[036-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2182:2205'>　德是黙契本原處理於義是應變合宜處物物皆有</span>
<span class='tline' id='l99' data-llen='2205:2228'>　理須一一推窮性則是理之極處故云盡命則性之</span>
<span class='tline' id='l100' data-llen='2228:2251'>　所自來處故曰至又曰窮理是理㑹得道理窮盡盡</span>
<span class='tline' id='l101' data-llen='2251:2274'>　性是做到盡處如能事父然後盡仁之性能事君然</span>
<span class='tline' id='l102' data-llen='2274:2297'>　後盡義之性又曰窮理是知盡性是行如為子知所</span>
<span class='tline' id='l103' data-llen='2297:2320'>　以為孝為臣知所以為忠此窮理為子能孝為臣能</span>
<span class='tline' id='l104' data-llen='2320:2343'>　忠此盡性也能窮其理而充其性之所有方謂之盡</span>
<span class='tline' id='l105' data-llen='2343:2366'>　又曰窮理盡性本是就易上説易上皆説物理便是</span>
<span class='tline' id='l106' data-llen='2366:2392'><a onclick="displayPageImage('KR1a0064', 'WYG', '036-6b' );" name="036-6b" class="pb">[036-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2392:2415'>　窮理盡性即此便是至命也又曰窮理盡性本論易</span>
<span class='tline' id='l108' data-llen='2415:2438'>　非論人諸家皆借以論人亦通誠齋楊氏曰天之授</span>
<span class='tline' id='l109' data-llen='2438:2461'>　人者曰命人之受天者曰性在物情之所具者曰理</span>
<span class='tline' id='l110' data-llen='2461:2484'>　在人事之處物者曰義㑹義理而行之通者曰道體</span>
<span class='tline' id='l111' data-llen='2484:2507'>　斯道而充乎巳者曰德命非通塞短永之謂也天以</span>
<span class='tline' id='l112' data-llen='2507:2530'>　道德義理之性而授之於人之謂也猶父之命子君</span>
<span class='tline' id='l113' data-llen='2530:2553'>　之命臣也命令而付授之也然則理與義有辨乎曰</span>
<span class='tline' id='l114' data-llen='2553:2576'>　理者物情各具其所本然之謂也義者人之處物各</span>
<span class='tline' id='l115' data-llen='2576:2602'><a onclick="displayPageImage('KR1a0064', 'WYG', '036-7a' );" name="036-7a" class="pb">[036-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2602:2625'>　宜其所當然之謂也今有二器於此其一樽也其一</span>
<span class='tline' id='l117' data-llen='2625:2648'>　簋也問樽奚事曰其器酒也問簋奚事曰其器飱也</span>
<span class='tline' id='l118' data-llen='2648:2671'>　此物情所本然者也斯之謂理今有人焉見其為器</span>
<span class='tline' id='l119' data-llen='2671:2694'>　而不知其用或置飱於樽焉或置酒於簋焉是得為</span>
<span class='tline' id='l120' data-llen='2694:2717'>　處物而宜其所當然者乎若易寘之則宜其所當然</span>
<span class='tline' id='l121' data-llen='2717:2740'>　矣斯之謂義然則理若何而可窮性若何而可盡命</span>
<span class='tline' id='l122' data-llen='2740:2763'>　若何而可至理也性也命也為三乎為一乎曰理譬</span>
<span class='tline' id='l123' data-llen='2763:2786'>　則路也性譬則足也命譬則家也人有自百里之外</span>
<span class='tline' id='l124' data-llen='2786:2812'><a onclick="displayPageImage('KR1a0064', 'WYG', '036-7b' );" name="036-7b" class="pb">[036-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2812:2835'>　而歸其家者或十里而止或五十里而止或九十里</span>
<span class='tline' id='l126' data-llen='2835:2858'>　而止是能至其家乎否也夫百里之近也而家無可</span>
<span class='tline' id='l127' data-llen='2858:2881'>　至者何也非以其路有所未窮而足力有所未盡乎</span>
<span class='tline' id='l128' data-llen='2881:2904'>　是故家无不可至路无不可窮而足有不能盡也性</span>
<span class='tline' id='l129' data-llen='2904:2927'>　有不能盡而理无不可窮命无不可至也是窮理盡</span>
<span class='tline' id='l130' data-llen='2927:2950'>　性以至命之説也理於義謂治於義也非窮理之理</span>
<span class='tline' id='l131' data-llen='2950:2973'>　　右第一章先言蓍次言數次言立卦生爻此聖人</span>
<span class='tline' id='l132' data-llen='2973:2996'>　　作易之本卦爻具然後言道德義理性命此聖人</span>
<span class='tline' id='l133' data-llen='2996:3022'><a onclick="displayPageImage('KR1a0064', 'WYG', '036-8a' );" name="036-8a" class="pb">[036-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3022:3045'>　　作易之極功或疑先言生蓍後言立卦以為伏羲</span>
<span class='tline' id='l135' data-llen='3045:3068'>　　畫卦初不假乎蓍何乃先蓍而後卦耶曰此以筮</span>
<span class='tline' id='l136' data-llen='3068:3091'>　　言也明道程子不云乎生蓍謂用蓍以求卦非謂</span>
<span class='tline' id='l137' data-llen='3091:3114'>　　有蓍而後畫卦也或又疑先言立卦後言生爻以</span>
<span class='tline' id='l138' data-llen='3114:3137'>　　為六爻具然後成卦何乃先卦而後爻耶曰此亦</span>
<span class='tline' id='l139' data-llen='3137:3160'>　　以筮言也紫陽朱子不云乎方其立卦時只見得</span>
<span class='tline' id='l140' data-llen='3160:3174'>　　是卦及細别之則有六爻</span>
<span class='tline' id='l141' data-llen='3174:3197'>昔者聖人之作易也將以順性命之理是以立天之道</span>
<span class='tline' id='l142' data-llen='3197:3223'><a onclick="displayPageImage('KR1a0064', 'WYG', '036-8b' );" name="036-8b" class="pb">[036-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3223:3246'>曰隂與陽立地之道曰柔與剛立人之道曰仁與義兼</span>
<span class='tline' id='l144' data-llen='3246:3269'>三才而兩之故易六畫而成卦分隂分陽迭用柔剛故</span>
<span class='tline' id='l145' data-llen='3269:3277'>易六位而成章</span>
<span class='tline' id='l146' data-llen='3277:3300'>　前章云窮理盡性以至於命理與性命似乎判而為</span>
<span class='tline' id='l147' data-llen='3300:3323'>　三此云昔者聖人之作易也將以順性命之理則性</span>
<span class='tline' id='l148' data-llen='3323:3346'>　命與理一而巳矣天以此理與人謂之命人得此理</span>
<span class='tline' id='l149' data-llen='3346:3369'>　於天謂之性性也命也蓋一理也天之道有隂與陽</span>
<span class='tline' id='l150' data-llen='3369:3392'>　地之道有柔與剛人之道有仁與義隂陽以氣言剛</span>
<span class='tline' id='l151' data-llen='3392:3418'><a onclick="displayPageImage('KR1a0064', 'WYG', '036-9a' );" name="036-9a" class="pb">[036-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3418:3441'>　柔以質言仁義以德言氣也質也德也其理一而巳</span>
<span class='tline' id='l153' data-llen='3441:3464'>　矣是以通天地人皆以道言道即理也前章云立卦</span>
<span class='tline' id='l154' data-llen='3464:3487'>　謂卦也此云兼三才而兩之故易六畫而成卦謂六</span>
<span class='tline' id='l155' data-llen='3487:3510'>　十四卦也三畫之卦象三才六畫之卦則兩其三才</span>
<span class='tline' id='l156' data-llen='3510:3533'>　也方其三畫而未重也下一畫為地中一畫為人上</span>
<span class='tline' id='l157' data-llen='3533:3556'>　一畫為天重為六畫則天地人之道各兩而上二爻</span>
<span class='tline' id='l158' data-llen='3556:3579'>　為天道之隂陽下二爻為地道之柔剛中二爻為人</span>
<span class='tline' id='l159' data-llen='3579:3602'>　道之仁義道非兩不立偏於一非道也是故立天之</span>
<span class='tline' id='l160' data-llen='3602:3628'><a onclick="displayPageImage('KR1a0064', 'WYG', '036-9b' );" name="036-9b" class="pb">[036-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3628:3651'>　道則曰隂與陽立地之道則曰柔與剛立人之道則</span>
<span class='tline' id='l162' data-llen='3651:3674'>　曰仁與義其間皆著一與字蓋天地人之道各兩而</span>
<span class='tline' id='l163' data-llen='3674:3697'>　其所謂兩者要皆相與為用蓋不可舉一而廢一也</span>
<span class='tline' id='l164' data-llen='3697:3720'>　繋辭傳亦言三才之道矣彼以人道居天地之中此</span>
<span class='tline' id='l165' data-llen='3720:3743'>　則以人道居天地之後何也曰彼謂易有三才之道</span>
<span class='tline' id='l166' data-llen='3743:3766'>　故以上中下次序而言此謂聖人作易立三才之道</span>
<span class='tline' id='l167' data-llen='3766:3789'>　故先言天地後言人分隂分陽迭用柔剛故易六位</span>
<span class='tline' id='l168' data-llen='3789:3812'>　而成章謂伏羲畫卦之始不過一隂一陽而巳自一</span>
<span class='tline' id='l169' data-llen='3812:3839'><a onclick="displayPageImage('KR1a0064', 'WYG', '036-10a' );" name="036-10a" class="pb">[036-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3839:3862'>　隂一陽上各生一隂一陽則分一為二又分二為四</span>
<span class='tline' id='l171' data-llen='3862:3885'>　分四為八分八為十六分十六為三十二分三十二</span>
<span class='tline' id='l172' data-llen='3885:3908'>　為六十四於是剛柔交錯而有文六位自然成章試</span>
<span class='tline' id='l173' data-llen='3908:3931'>　以一卦觀之初三五為陽位者三二四上為隂位者</span>
<span class='tline' id='l174' data-llen='3931:3954'>　三隂陽各半故謂之分位之陽者剛居之柔亦居之</span>
<span class='tline' id='l175' data-llen='3954:3977'>　位之隂者柔居之剛亦居之或剛或柔更相為用故</span>
<span class='tline' id='l176' data-llen='3977:4000'>　謂之迭昔者聖人指伏羲作易謂六十四卦如此一</span>
<span class='tline' id='l177' data-llen='4000:4004'>　畫</span>
<span class='tline' id='l178' data-llen='4004:4031'><a onclick="displayPageImage('KR1a0064', 'WYG', '036-10b' );" name="036-10b" class="pb">[036-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4031:4054'>　　右第二章言爻畫之位兼具天地人之道為隂陽</span>
<span class='tline' id='l180' data-llen='4054:4077'>　　柔剛仁義又以爻畫之竒偶為隂陽剛柔而不及</span>
<span class='tline' id='l181' data-llen='4077:4100'>　　仁義蓋人之道即天地之道也紫陽朱子曰仁與</span>
<span class='tline' id='l182' data-llen='4100:4123'>　　義當作義與仁仁當對陽秀巖李氏曰不必然如</span>
<span class='tline' id='l183' data-llen='4123:4146'>　　繫辭傳卑高以陳貴賤位矣亦不必須以高對貴</span>
<span class='tline' id='l184' data-llen='4146:4169'>　　廣大配天地亦不須以大對天蓋聖人之文不如</span>
<span class='tline' id='l185' data-llen='4169:4192'>　　此拘也愚謂先隂後陽以上與五兩位言先柔後</span>
<span class='tline' id='l186' data-llen='4192:4215'>　　剛以二與初兩位言先仁後義蓋以四與三兩位</span>
<span class='tline' id='l187' data-llen='4215:4242'><a onclick="displayPageImage('KR1a0064', 'WYG', '036-11a' );" name="036-11a" class="pb">[036-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4242:4265'>　　而言上隂而五陽二柔而初剛則四仁而三義也</span>
<span class='tline' id='l189' data-llen='4265:4288'>天地定位山澤通氣雷風相薄水火不相射八卦相錯</span>
<span class='tline' id='l190' data-llen='4288:4311'>　乾南坤北離東坎西兊居東南震居東北巽居西南</span>
<span class='tline' id='l191' data-llen='4311:4334'>　艮居西北康節邵子以此為伏羲八卦所謂先天之</span>
<span class='tline' id='l192' data-llen='4334:4357'>　學也夫天上地下一髙一卑此定位也故乾南坤北</span>
<span class='tline' id='l193' data-llen='4357:4380'>　上下正相對山通澤之氣澤通山之氣山澤之氣往</span>
<span class='tline' id='l194' data-llen='4380:4403'>　來相通故艮居西北兊居東南上下斜對風得雷而</span>
<span class='tline' id='l195' data-llen='4403:4426'>　烈雷得風而迅雷風相薄而相為用故震居東北巽</span>
<span class='tline' id='l196' data-llen='4426:4453'><a onclick="displayPageImage('KR1a0064', 'WYG', '036-11b' );" name="036-11b" class="pb">[036-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4453:4476'>　居西南上下斜對水火本一燥一濕而相害者也今</span>
<span class='tline' id='l198' data-llen='4476:4499'>　一東一西而横對則不相犯也八卦相錯謂八卦列</span>
<span class='tline' id='l199' data-llen='4499:4522'>　於八方其畫皆以一隂對一陽二隂對二陽三隂對</span>
<span class='tline' id='l200' data-llen='4522:4545'>　三陽而有交相錯雜之象康節邵子曰八卦相錯者</span>
<span class='tline' id='l201' data-llen='4545:4568'>　相交錯而成六十四也馬融曰薄入也射字虞陸董</span>
<span class='tline' id='l202' data-llen='4568:4591'>　姚王肅皆音亦云厭也紫陽朱子曰射音石射猶犯</span>
<span class='tline' id='l203' data-llen='4591:4614'>　也不相射是不相害之義又曰先天圖本一邊都是</span>
<span class='tline' id='l204' data-llen='4614:4637'>　陽一邊都是隂陽中有隂隂中有陽便是陽往交易</span>
<span class='tline' id='l205' data-llen='4637:4664'><a onclick="displayPageImage('KR1a0064', 'WYG', '036-12a' );" name="036-12a" class="pb">[036-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4664:4687'>　隂隂來交易陽兩邊各各相對其實非此往彼來只</span>
<span class='tline' id='l207' data-llen='4687:4694'>　其象如此</span>
<span class='tline' id='l208' data-llen='4694:4710'>數往者順知來者逆是故易逆數也</span>
<span class='tline' id='l209' data-llen='4710:4733'>　數往者順知來者逆觀先天圖可見横圖以左往右</span>
<span class='tline' id='l210' data-llen='4733:4756'>　為順自右來左為逆圓圖以自北往南為順自南來</span>
<span class='tline' id='l211' data-llen='4756:4779'>　北為逆二圖皆從中起故自震而往歴離兊至乾則</span>
<span class='tline' id='l212' data-llen='4779:4802'>　順自巽而來歴坎艮至坤則逆來往既以逆順言而</span>
<span class='tline' id='l213' data-llen='4802:4825'>　獨以逆數言易何也曰自乾一兊二離三數至震四</span>
<span class='tline' id='l214' data-llen='4825:4852'><a onclick="displayPageImage('KR1a0064', 'WYG', '036-12b' );" name="036-12b" class="pb">[036-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4852:4875'>　逆也又自巽五坎六艮七數至坤八亦逆也或曰易</span>
<span class='tline' id='l216' data-llen='4875:4898'>　之筮占專為知來設故曰易逆數也如所謂占事知</span>
<span class='tline' id='l217' data-llen='4898:4921'>　來所謂遂知來物所謂以前民用皆逆數之謂也紫</span>
<span class='tline' id='l218' data-llen='4921:4944'>　陽朱子曰以横圖觀之有乾一而後有兊二有兊二</span>
<span class='tline' id='l219' data-llen='4944:4967'>　而後有離三有離三而後有震四有震四則巽五坎</span>
<span class='tline' id='l220' data-llen='4967:4990'>　六艮七坤八亦以次而生焉此易之所以成也而圓</span>
<span class='tline' id='l221' data-llen='4990:5013'>　圖之左方自震初為冬至離兊之中為春分以至於</span>
<span class='tline' id='l222' data-llen='5013:5036'>　乾之末為夏至焉皆退而得巳生之卦猶自今日而</span>
<span class='tline' id='l223' data-llen='5036:5063'><a onclick="displayPageImage('KR1a0064', 'WYG', '036-13a' );" name="036-13a" class="pb">[036-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5063:5086'>　追數昨日也故曰數往者順右方自巽之初為夏至</span>
<span class='tline' id='l225' data-llen='5086:5109'>　坎艮之中為秋分以至於坤之末而交冬至焉皆進</span>
<span class='tline' id='l226' data-llen='5109:5132'>　而得未生之卦猶自今日而逆計來日也故曰知來</span>
<span class='tline' id='l227' data-llen='5132:5155'>　者逆然本易之所以成則其先後始終如横圖右方</span>
<span class='tline' id='l228' data-llen='5155:5168'>　之序而巳故曰易逆數也</span>
<span class='tline' id='l229' data-llen='5168:5191'>　　右第三章言先天八卦相錯而有往來順逆之象</span>
<span class='tline' id='l230' data-llen='5191:5214'>雷以動之風以散之雨以潤之日以晅之艮以止之兊</span>
<span class='tline' id='l231' data-llen='5214:5227'>以説之乾以君之坤以藏之</span>
<span class='tline' id='l232' data-llen='5227:5254'><a onclick="displayPageImage('KR1a0064', 'WYG', '036-13b' );" name="036-13b" class="pb">[036-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5254:5277'>　此卦位相對與前章同之字蓋指萬物而言雷以動</span>
<span class='tline' id='l234' data-llen='5277:5300'>　之則發其萌風以散之則舒其氣所以生萬物也燥</span>
<span class='tline' id='l235' data-llen='5300:5323'>　則雨潤之濕則日晅之所以長萬物也止之以成其</span>
<span class='tline' id='l236' data-llen='5323:5346'>　質説之以遂其性此則收萬物之功也至於君藏之</span>
<span class='tline' id='l237' data-llen='5346:5369'>　則又以為來歳發生之地故以乾坤終之前章以乾</span>
<span class='tline' id='l238' data-llen='5369:5392'>　坤為始而後言六子者八卦之序也此章先言六子</span>
<span class='tline' id='l239' data-llen='5392:5415'>　而以乾坤居終蓋終而復始則生生不息造化無窮</span>
<span class='tline' id='l240' data-llen='5415:5438'>　易之道也郭京曰乾以居之居誤作君紫陽朱子曰</span>
<span class='tline' id='l241' data-llen='5438:5465'><a onclick="displayPageImage('KR1a0064', 'WYG', '036-14a' );" name="036-14a" class="pb">[036-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5465:5488'>　雷以動之四句取象義多故以象言艮以止之四句</span>
<span class='tline' id='l243' data-llen='5488:5499'>　取卦義多故以卦言</span>
<span class='tline' id='l244' data-llen='5499:5518'>　　右第四章言六子之功用皆出于乾坤</span>
<span class='tline' id='l245' data-llen='5518:5521'>　</span>
<span class='tline' id='l246' data-llen='5521:5524'>　</span>
<span class='tline' id='l247' data-llen='5524:5527'>　</span>
<span class='tline' id='l248' data-llen='5527:5530'>　</span>
<span class='tline' id='l249' data-llen='5530:5533'>　</span>
<span class='tline' id='l250' data-llen='5533:5560'><a onclick="displayPageImage('KR1a0064', 'WYG', '036-14b' );" name="036-14b" class="pb">[036-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5560:5563'>　</span>
<span class='tline' id='l252' data-llen='5563:5566'>　</span>
<span class='tline' id='l253' data-llen='5566:5569'>　</span>
<span class='tline' id='l254' data-llen='5569:5572'>　</span>
<span class='tline' id='l255' data-llen='5572:5575'>　</span>
<span class='tline' id='l256' data-llen='5575:5578'>　</span>
<span class='tline' id='l257' data-llen='5578:5581'>　</span>
<span class='tline' id='l258' data-llen='5581:5592'>　周易集説卷三十六</span>
</p>
<p>
</p>
  </div>
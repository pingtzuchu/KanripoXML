<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1a0064', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部一</span><br/>
<span class='tline' id='l9' data-llen='196:211'>　周易集説　　　　　　易類</span><br/>
<span class='tline' id='l10' data-llen='211:217'>　　提要</span><br/>
<span class='tline' id='l11' data-llen='217:243'>　　　　<span class='krp-note'>臣/</span>等謹案周易集説四十卷宋俞琰撰琰字</span><br/>
<span class='tline' id='l12' data-llen='243:266'>　　　　玉吾呉人讀易三十餘年未嘗倦輟其書集</span><br/>
<span class='tline' id='l13' data-llen='266:289'>　　　　諸家之説用功閲二十八年凡四易稿始成</span><br/>
<span class='tline' id='l14' data-llen='289:312'>　　　　同時漢東孟淳單父李克寛錢唐白珽西秦</span><br/>
<span class='tline' id='l15' data-llen='312:335'>　　　　張瑛同郡顔堯煥干文傳諸輩皆推而重之</span><br/>
<span class='tline' id='l16' data-llen='335:361'><a onclick="displayPageImage('KR1a0064', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='361:384'>　　　　琰嘗與孟淳講坤之六二謂六二既中且正</span><br/>
<span class='tline' id='l18' data-llen='384:407'>　　　　是以其徳直方惟從乾陽之大不習坤陰之</span><br/>
<span class='tline' id='l19' data-llen='407:430'>　　　　小故無不利又謂彖傳剛柔上下言來不言</span><br/>
<span class='tline' id='l20' data-llen='430:453'>　　　　往皆以兩卦相並而取義其發諸儒所未發</span><br/>
<span class='tline' id='l21' data-llen='453:476'>　　　　多類於此琰又有讀易須知易圖纂要易經</span><br/>
<span class='tline' id='l22' data-llen='476:499'>　　　　考證易傳考證六十四卦圖古占法卦爻象</span><br/>
<span class='tline' id='l23' data-llen='499:522'>　　　　占分類易圖合璧連珠易外傳諸書今皆不</span><br/>
<span class='tline' id='l24' data-llen='522:545'>　　　　傳然其自為後序稱諸編皆舊所作將毁之</span><br/>
<span class='tline' id='l25' data-llen='545:571'><a onclick="displayPageImage('KR1a0064', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='571:594'>　　　　而兒輩以為可惜又畧加改竄而存於後則</span><br/>
<span class='tline' id='l27' data-llen='594:617'>　　　　舊刻本附此數書今佚之也乾隆四十六年</span><br/>
<span class='tline' id='l28' data-llen='617:628'>　　　　十月恭校上</span><br/>
<span class='tline' id='l29' data-llen='628:663'>　　　　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l30' data-llen='663:691'>　　　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l32' data-llen='710:736'><a onclick="displayPageImage('KR1a0064', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l33' data-llen='736:743'>周易集說序</span><br/>
<span class='tline' id='l34' data-llen='743:766'>周易集說者集諸説之善而為之說也曷為善能明三</span><br/>
<span class='tline' id='l35' data-llen='766:789'>聖人之本旨則善也夫易始作於伏羲僅有六十四卦</span><br/>
<span class='tline' id='l36' data-llen='789:812'>之畫而未有辭文王作上下經乃始有辭孔子作十翼</span><br/>
<span class='tline' id='l37' data-llen='812:835'>其辭乃備當知辭本於象象本於畫有畫斯有象有象</span><br/>
<span class='tline' id='l38' data-llen='835:858'>斯有辭易之理盡在於畫詎可捨六畫之象而専論辭</span><br/>
<span class='tline' id='l39' data-llen='858:881'>之理哉捨畫而玩辭捨象而窮理辭雖明理雖通非易</span><br/>
<span class='tline' id='l40' data-llen='881:904'>也漢去古未逺諸儒訓解多論象數蓋亦有所本至魏</span><br/>
<span class='tline' id='l41' data-llen='904:930'><a onclick="displayPageImage('KR1a0064', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='930:953'>王弼以老莊之虚无倡於前普韓康伯又和於後聖人</span><br/>
<span class='tline' id='l43' data-llen='953:976'>之本㫖遂晦沿襲至于唐諸儒皆宗之太宗詔名儒定</span><br/>
<span class='tline' id='l44' data-llen='976:999'>九經正義於易則取王韓而孔穎達輩以當時所尚故</span><br/>
<span class='tline' id='l45' data-llen='999:1022'>雖其説未盡善亦必為之回護由是二三百年間皆以</span><br/>
<span class='tline' id='l46' data-llen='1022:1045'>虚无為髙至宋濂洛諸公彬彬輩出一埽虚无之弊聖</span><br/>
<span class='tline' id='l47' data-llen='1045:1068'>人之本㫖始明奈何世之尚占而宗邵康節者則以義</span><br/>
<span class='tline' id='l48' data-llen='1068:1091'>理為虚文尚辭而宗程伊川者則以象數為末技而邵</span><br/>
<span class='tline' id='l49' data-llen='1091:1114'>程之學分為兩家羲畫周經亦為兩途遂使學者莫之</span><br/>
<span class='tline' id='l50' data-llen='1114:1140'><a onclick="displayPageImage('KR1a0064', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l51' data-llen='1140:1165'>適從逮夫紫陽朱子本義之作𤼵邵程之未𤼵辭必本</span><br/>
<span class='tline' id='l52' data-llen='1165:1188'>於畫理不外於象聖人之本㫖於是乎大明焉琰幼承</span><br/>
<span class='tline' id='l53' data-llen='1188:1212'>父師面命首讀朱子本義次讀程𫝊長與朋友講明則</span><br/>
<span class='tline' id='l54' data-llen='1212:1235'>又有程朱二公所未言者於心蓋不能無疑乃歴考諸</span><br/>
<span class='tline' id='l55' data-llen='1235:1258'>家易說摭其英華萃為一書名曰大易㑹要凡一百三</span><br/>
<span class='tline' id='l56' data-llen='1258:1281'>十卷不揣固陋遂自至元甲申集諸説之善而為之說</span><br/>
<span class='tline' id='l57' data-llen='1281:1304'>凡四十卷因名之曰周易集説云元貞丙申五月六日</span><br/>
<span class='tline' id='l58' data-llen='1304:1313'>林屋山人俞琰序</span><br/>
</p>
<p><br/>
</p>
  </div>
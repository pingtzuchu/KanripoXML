<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0064', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:200'>　周易集説卷十五</span>
<span class='tline' id='l10' data-llen='200:221'>　　　　　　　　　　　　　宋　俞琰　撰</span>
<span class='tline' id='l11' data-llen='221:227'>　彖傳二</span>
<span class='tline' id='l12' data-llen='227:250'>　畜柔得位而上下應之曰小畜健而巽剛中而志行</span>
<span class='tline' id='l13' data-llen='250:269'>乃亨宻雲不雨尚往也自我西郊施未行也</span>
<span class='tline' id='l14' data-llen='269:292'>　柔指六四六柔爻四柔位以柔居柔得其位之正而</span>
<span class='tline' id='l15' data-llen='292:315'>　上下五陽皆應之是為小畜故曰柔得位而上下應</span>
<span class='tline' id='l16' data-llen='315:341'><a onclick="displayPageImage('KR1a0064', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='341:364'>　之曰小畜伊川程子曰解成卦之義而加曰字者皆</span>
<span class='tline' id='l18' data-llen='364:387'>　重卦名文勢當然單名卦唯革有曰字亦文勢當然</span>
<span class='tline' id='l19' data-llen='387:410'>　健而巽合二體之德釋小畜之所以亨也剛中指九</span>
<span class='tline' id='l20' data-llen='410:433'>　五志行指六四此又以九五六四兩爻釋小畜之所</span>
<span class='tline' id='l21' data-llen='433:456'>　以亨也亨而謂之乃蓋謂六四雖為成卦之主爻然</span>
<span class='tline' id='l22' data-llen='456:479'>　隂柔不能自亨必得九五剛中之君主於其上而六</span>
<span class='tline' id='l23' data-llen='479:502'>　四之志上與之合夫然後得以行其志而亨不然不</span>
<span class='tline' id='l24' data-llen='502:525'>　能亨也紫陽朱子曰易中説陽處便扶助推移到隂</span>
<span class='tline' id='l25' data-llen='525:551'><a onclick="displayPageImage('KR1a0064', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='551:574'>　處便抑遏壅絶蓋不特小畜為然他卦以隂爻為主</span>
<span class='tline' id='l27' data-llen='574:597'>　者皆然宻雲不雨尚往也自我西郊施未行也謂隂</span>
<span class='tline' id='l28' data-llen='597:620'>　氣包畜陽氣不往則陽氣尚往而為雨不成故其施</span>
<span class='tline' id='l29' data-llen='620:643'>　未行蓋太陽出時雲從西來布滿空中則隂陽相迎</span>
<span class='tline' id='l30' data-llen='643:666'>　和洽而為雨詩螮蝀云朝隮于西崇朝其雨是也若</span>
<span class='tline' id='l31' data-llen='666:689'>　夫太陽在東而雲往於西安能成雨今也雲在宻邇</span>
<span class='tline' id='l32' data-llen='689:712'>　而不雨以喻六四隂小力弱欲籠絡天下賢士以為</span>
<span class='tline' id='l33' data-llen='712:735'>　己用而三陽雖與已宻邇尚往而不肯附己六四雖</span>
<span class='tline' id='l34' data-llen='735:761'><a onclick="displayPageImage('KR1a0064', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='761:784'>　能繫其情而未能全制之也以諸爻觀之初與四為</span>
<span class='tline' id='l36' data-llen='784:807'>　正應所當相從也且不肯從二非四之應又焉得從</span>
<span class='tline' id='l37' data-llen='807:830'>　三與四則近而不相得又豈能遽使之從此所以施</span>
<span class='tline' id='l38' data-llen='830:853'>　未行然上有九五與之志合則其終必行今特未爾</span>
<span class='tline' id='l39' data-llen='853:876'>履柔履剛也説而應乎乾是以履虎尾不咥人亨剛中</span>
<span class='tline' id='l40' data-llen='876:888'>正履帝位而不疚光明也</span>
<span class='tline' id='l41' data-llen='888:911'>　履柔履剛也謂兌六三之柔履乾九四之剛蓋以二</span>
<span class='tline' id='l42' data-llen='911:934'>　體釋卦名義非謂六居三也夫以柔而履剛其危如</span>
<span class='tline' id='l43' data-llen='934:960'><a onclick="displayPageImage('KR1a0064', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='960:983'>　蹈虎尾而虎不見咥何耶蓋有道也和説而應之也</span>
<span class='tline' id='l45' data-llen='983:1006'>　履者君子行己之道君子非禮勿履故履為有禮之</span>
<span class='tline' id='l46' data-llen='1006:1029'>　卦非以履訓禮也禮之用和為貴人有剛暴難制者</span>
<span class='tline' id='l47' data-llen='1029:1052'>　宜以和柔之道制之若以剛制剛則兩剛相遇必有</span>
<span class='tline' id='l48' data-llen='1052:1075'>　一傷况居下者乎此履道所以貴乎和説而應乎上</span>
<span class='tline' id='l49' data-llen='1075:1098'>　也事上之道如賤事貴卑事尊皆當和説不和説則</span>
<span class='tline' id='l50' data-llen='1098:1121'>　犯顔忤㫖適以激怒而取辱非亨道也今乾剛在上</span>
<span class='tline' id='l51' data-llen='1121:1144'>　如虎兌柔盡和説之禮以應之夫然後亨蓋履以六</span>
<span class='tline' id='l52' data-llen='1144:1170'><a onclick="displayPageImage('KR1a0064', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1170:1193'>　三隂柔為成卦之主爻隂柔不能以自亨必待陽剛</span>
<span class='tline' id='l54' data-llen='1193:1216'>　而後亨故曰説而應乎乾是以履虎尾不咥人亨疚</span>
<span class='tline' id='l55' data-llen='1216:1239'>　病也隂干陽則陽為之病今九五以剛德處上得乾</span>
<span class='tline' id='l56' data-llen='1239:1262'>　之中居乾之正而尊履君位彼六三者雖為成卦之</span>
<span class='tline' id='l57' data-llen='1262:1285'>　主爻然以柔德處下不能為我之病而九五之德光</span>
<span class='tline' id='l58' data-llen='1285:1308'>　明自若故曰剛中正履帝位而不疚光明也易六十</span>
<span class='tline' id='l59' data-llen='1308:1331'>　四卦以乾居上者不特一卦未嘗於九五言帝位唯</span>
<span class='tline' id='l60' data-llen='1331:1354'>　履九五獨言帝位聖人之意可見矣履者辨名分之</span>
<span class='tline' id='l61' data-llen='1354:1380'><a onclick="displayPageImage('KR1a0064', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1380:1403'>　卦也六三雖以一隂統衆陽然而臣也其位則處下</span>
<span class='tline' id='l63' data-llen='1403:1426'>　也上有九五之君在焉六三蓋不可僭也故特稱賛</span>
<span class='tline' id='l64' data-llen='1426:1449'>　九五之尊而名其位曰帝位易道祟陽而抑隂尊君</span>
<span class='tline' id='l65' data-llen='1449:1463'>　而卑臣其例嚴宻蓋如此也</span>
<span class='tline' id='l66' data-llen='1463:1486'>泰小往大來吉亨則是天地交而萬物通也上下交而</span>
<span class='tline' id='l67' data-llen='1486:1509'>其志同也内陽而外隂内健而外順内君子而外小人</span>
<span class='tline' id='l68' data-llen='1509:1520'>君子道長小人道消也</span>
<span class='tline' id='l69' data-llen='1520:1543'>　泰正月之卦方春之時天氣交於下地氣交於上而</span>
<span class='tline' id='l70' data-llen='1543:1569'><a onclick="displayPageImage('KR1a0064', 'WYG', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1569:1592'>　萬物皆暢達泰之為卦實象之在人事則君臣上下</span>
<span class='tline' id='l72' data-llen='1592:1615'>　之情相交而莫不道同志合故曰泰小往大來吉亨</span>
<span class='tline' id='l73' data-llen='1615:1638'>　則是天地交而萬物通也上下交而其志同也内卦</span>
<span class='tline' id='l74' data-llen='1638:1661'>　乾陽之健外卦坤隂之順故曰内陽而外隂内健而</span>
<span class='tline' id='l75' data-llen='1661:1684'>　外順君子陽類也三陽在内故曰内君子小人隂類</span>
<span class='tline' id='l76' data-llen='1684:1707'>　也三隂在外故曰外小人聖人之於小人不過外之</span>
<span class='tline' id='l77' data-llen='1707:1730'>　而已不為已甚也蓋天地間有陽則有隂有君子則</span>
<span class='tline' id='l78' data-llen='1730:1753'>　有小人雖唐虞成周泰和極盛之際亦不能無小人</span>
<span class='tline' id='l79' data-llen='1753:1779'><a onclick="displayPageImage('KR1a0064', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1779:1802'>　但君子健而用事於内則小人順而聽命于外耳泰</span>
<span class='tline' id='l81' data-llen='1802:1825'>　之時小人在外固不為君子之害君子在内亦未嘗</span>
<span class='tline' id='l82' data-llen='1825:1848'>　加害於小人君子小人兩不相傷而其情亦自相通</span>
<span class='tline' id='l83' data-llen='1848:1871'>　若内若外皆得其所此其所以為泰也陽自復而起</span>
<span class='tline' id='l84' data-llen='1871:1894'>　一陽初生是為十一月之卦歴臨至泰陽寖長是為</span>
<span class='tline' id='l85' data-llen='1894:1917'>　正月之卦自此上進為二月之大壯為三月之夬陽</span>
<span class='tline' id='l86' data-llen='1917:1940'>　日以盛隂日以衰故曰君子道長小人道消也或曰</span>
<span class='tline' id='l87' data-llen='1940:1963'>　六十四卦乾上乾下之卦八坤上坤下之卦八凡得</span>
<span class='tline' id='l88' data-llen='1963:1989'><a onclick="displayPageImage('KR1a0064', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1989:2012'>　乾坤之一體者或言健順或言剛柔並不言隂陽獨</span>
<span class='tline' id='l90' data-llen='2012:2035'>　否泰言隂陽蓋泰否即乾坤上下之往來也諸卦或</span>
<span class='tline' id='l91' data-llen='2035:2058'>　有乾而无坤或有坤而无乾泰則坤上而乾下否則</span>
<span class='tline' id='l92' data-llen='2058:2076'>　乾上而坤下乾坤之二體具故言隂陽</span>
<span class='tline' id='l93' data-llen='2076:2099'>否之匪人不利君子貞大往小來則是天地不交而萬</span>
<span class='tline' id='l94' data-llen='2099:2122'>物不通也上下不交而天下无邦也内隂而外陽内柔</span>
<span class='tline' id='l95' data-llen='2122:2143'>而外剛内小人而外君子小人道長君子道消也</span>
<span class='tline' id='l96' data-llen='2143:2166'>　雜卦云否泰反其類也泰言天地交否則曰天地不</span>
<span class='tline' id='l97' data-llen='2166:2192'><a onclick="displayPageImage('KR1a0064', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2192:2215'>　交泰言上下交否則曰上下不交泰言内陽而外隂</span>
<span class='tline' id='l99' data-llen='2215:2238'>　否則曰内隂而外陽泰言内君子而外小人否則曰</span>
<span class='tline' id='l100' data-llen='2238:2261'>　内小人而外君子泰言君子道長小人道消否則曰</span>
<span class='tline' id='l101' data-llen='2261:2284'>　小人道長君子道消每每與泰相反於此見泰之所</span>
<span class='tline' id='l102' data-llen='2284:2307'>　以為泰否之所以為否者交與不交耳故泰否彖傳</span>
<span class='tline' id='l103' data-llen='2307:2330'>　發端之辭皆曰則是猶言不過如是非有他也且夫</span>
<span class='tline' id='l104' data-llen='2330:2353'>　泰之時天地交是以萬物通否之時天地不交是以</span>
<span class='tline' id='l105' data-llen='2353:2376'>　萬物不通其相反固然矣如泰言上下交而其志同</span>
<span class='tline' id='l106' data-llen='2376:2402'><a onclick="displayPageImage('KR1a0064', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2402:2425'>　否當言上下不交而其志不同今乃曰上下不交而</span>
<span class='tline' id='l108' data-llen='2425:2448'>　天下无邦何至如是耶曰不有君子其能國乎否之</span>
<span class='tline' id='l109' data-llen='2448:2471'>　時君子擯棄而在外雖有邦猶无邦也无邦猶言匪</span>
<span class='tline' id='l110' data-llen='2471:2494'>　人蓋上下不交而所用者小人雖謂之匪人可也君</span>
<span class='tline' id='l111' data-llen='2494:2517'>　子不用而國非其國矣謂之无邦可也豈但其志之</span>
<span class='tline' id='l112' data-llen='2517:2540'>　不同也哉又如泰云内健而外順則否當云内順而</span>
<span class='tline' id='l113' data-llen='2540:2563'>　外健今乃曰内柔而外剛何也曰健順德也剛柔質</span>
<span class='tline' id='l114' data-llen='2563:2586'>　也否之時隂柔用事於内肯順君子哉順則不否矣</span>
<span class='tline' id='l115' data-llen='2586:2612'><a onclick="displayPageImage('KR1a0064', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2612:2635'>　故不以健順言而但以剛柔言也柔者易以親故在</span>
<span class='tline' id='l117' data-llen='2635:2658'>　内剛者易以疎故在外否之所以上下不交者由其</span>
<span class='tline' id='l118' data-llen='2658:2681'>　親小人而内之疎君子而外之也内小人而外君子</span>
<span class='tline' id='l119' data-llen='2681:2699'>　是以小人之道日長君子之道日消也</span>
<span class='tline' id='l120' data-llen='2699:2722'>同人柔得位得中而應乎乾曰同人同人曰同人于野</span>
<span class='tline' id='l121' data-llen='2722:2745'>亨利渉大川乾行也文明以健中正而應君子正也惟</span>
<span class='tline' id='l122' data-llen='2745:2756'>君子為能通天下之志</span>
<span class='tline' id='l123' data-llen='2756:2779'>　柔得位得中指六二乾指九五九五乾之主也同人</span>
<span class='tline' id='l124' data-llen='2779:2805'><a onclick="displayPageImage('KR1a0064', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2805:2828'>　之成卦在二二與五應故以二五兩爻取義九五剛</span>
<span class='tline' id='l126' data-llen='2828:2851'>　得位得中而六二柔得位得中兩爻剛柔相應上下</span>
<span class='tline' id='l127' data-llen='2851:2874'>　相同此卦名所以為同人彖辭所以云同人于野亨</span>
<span class='tline' id='l128' data-llen='2874:2897'>　同人曰三字程子朱子皆以為衍文夫六二為同人</span>
<span class='tline' id='l129' data-llen='2897:2920'>　成卦之主爻既得位得中矣必曰應乎乾者明其柔</span>
<span class='tline' id='l130' data-llen='2920:2943'>　弱而以已同人非能為主致人之同已也是故孔子</span>
<span class='tline' id='l131' data-llen='2943:2966'>　釋利渉大川則又曰乾行蓋大險大難必剛健乃能</span>
<span class='tline' id='l132' data-llen='2966:2989'>　有行非柔弱所能濟柔弱者雖得位得中茍非應乎</span>
<span class='tline' id='l133' data-llen='2989:3015'><a onclick="displayPageImage('KR1a0064', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3015:3038'>　乾則亦不能行也然則同人之所以亨所以利渉大</span>
<span class='tline' id='l135' data-llen='3038:3061'>　川蓋有九五乾剛在上而六二能應之是以同人于</span>
<span class='tline' id='l136' data-llen='3061:3084'>　野則亨渉大川則利也文明以健總論二體之德中</span>
<span class='tline' id='l137' data-llen='3084:3107'>　正而應則又指二五而言大抵同人之際雖粲然有</span>
<span class='tline' id='l138' data-llen='3107:3130'>　文以相接然不健則必將厭倦豈能與人同中正而</span>
<span class='tline' id='l139' data-llen='3130:3153'>　无應則雖欲同人而人不我同故必文明以健中正</span>
<span class='tline' id='l140' data-llen='3153:3176'>　而應然後可以與人同也同人之道必以正否則小</span>
<span class='tline' id='l141' data-llen='3176:3199'>　人之茍同耳小人之情同乎已者是之異乎己者非</span>
<span class='tline' id='l142' data-llen='3199:3225'><a onclick="displayPageImage('KR1a0064', 'WYG', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3225:3248'>　之唯求同己不求同理此小人之私也君子則不然</span>
<span class='tline' id='l144' data-llen='3248:3271'>　同乎理則謂之是異乎理則謂之非唯求同理不求</span>
<span class='tline' id='l145' data-llen='3271:3294'>　同已此所謂君子正也正者何至公无私也至公无</span>
<span class='tline' id='l146' data-llen='3294:3317'>　私則天下之志是非好惡雖不同皆足以通之故曰</span>
<span class='tline' id='l147' data-llen='3317:3330'>　唯君子為能通天下之志</span>
<span class='tline' id='l148' data-llen='3330:3353'>大有柔得尊位大中而上下應之曰大有其德剛健而</span>
<span class='tline' id='l149' data-llen='3353:3367'>文明應乎天而時行是以元亨</span>
<span class='tline' id='l150' data-llen='3367:3390'>　柔得尊位大中而上下應之曰大有者六五以隂柔</span>
<span class='tline' id='l151' data-llen='3390:3416'><a onclick="displayPageImage('KR1a0064', 'WYG', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3416:3439'>　居人君之尊位在羣陽之大中上而上九下而初九</span>
<span class='tline' id='l153' data-llen='3439:3462'>　九二九三九四皆應之更无他爻分其應此卦名所</span>
<span class='tline' id='l154' data-llen='3462:3485'>　以為大有而六五所以獨擅其尊稱也諸爻得位失</span>
<span class='tline' id='l155' data-llen='3485:3508'>　位並无凶咎以其皆應於六五也其徳剛健而文明</span>
<span class='tline' id='l156' data-llen='3508:3531'>　總言二體之德應乎天而時行則專指六五六五乃</span>
<span class='tline' id='l157' data-llen='3531:3554'>　大有之主爻也謂六五當大有之時下應乎乾之九</span>
<span class='tline' id='l158' data-llen='3554:3577'>　二順天時而行也是以元亨者謂大有二體如是大</span>
<span class='tline' id='l159' data-llen='3577:3600'>　有六五之主爻又如是所以元亨也六五以一隂統</span>
<span class='tline' id='l160' data-llen='3600:3626'><a onclick="displayPageImage('KR1a0064', 'WYG', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3626:3649'>　衆陽雖得尊位大中而上下皆應之然其才終是柔</span>
<span class='tline' id='l162' data-llen='3649:3672'>　弱不能自亨故必應乎乾而後亨也小畜下卦亦乾</span>
<span class='tline' id='l163' data-llen='3672:3695'>　也六四亦以一隂統五陽也然柔弱不能以自亨則</span>
<span class='tline' id='l164' data-llen='3695:3718'>　曰剛中而志行乃亨履之上卦亦乾也六二亦以一</span>
<span class='tline' id='l165' data-llen='3718:3741'>　隂統五陽也然柔弱不能以自亨則曰應乎乾是以</span>
<span class='tline' id='l166' data-llen='3741:3764'>　履虎尾不咥人亨同人之上卦亦乾也六二亦以一</span>
<span class='tline' id='l167' data-llen='3764:3787'>　隂統五陽也然柔弱不能以自亨則亦曰應乎乾又</span>
<span class='tline' id='l168' data-llen='3787:3810'>　曰乾行也凡此皆以隂柔不足為主必有待乎陽剛</span>
<span class='tline' id='l169' data-llen='3810:3837'><a onclick="displayPageImage('KR1a0064', 'WYG', '015-10a' );" name="015-10a" class="pb">[015-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3837:3860'>　而後亨也或曰同人與履皆云應乎乾大有乃云應</span>
<span class='tline' id='l171' data-llen='3860:3883'>　乎天同歟異歟曰彼應其德故言乾此應其時故言</span>
<span class='tline' id='l172' data-llen='3883:3906'>　天其義各有所取也或又曰大有比純乾只爭一畫</span>
<span class='tline' id='l173' data-llen='3906:3926'>　若以九居五則為乾而御天矣不言應天也</span>
<span class='tline' id='l174' data-llen='3926:3949'>謙亨天道下濟而光明地道卑而上行天道虧盈而益</span>
<span class='tline' id='l175' data-llen='3949:3972'>謙地道變盈而流謙鬼神害盈而福謙人道惡盈而好</span>
<span class='tline' id='l176' data-llen='3972:3989'>謙謙尊而光卑而不可踰君子之終也</span>
<span class='tline' id='l177' data-llen='3989:4012'>　謙卦艮下坤上艮本坤體乾交之而成艮艮之光明</span>
<span class='tline' id='l178' data-llen='4012:4039'><a onclick="displayPageImage('KR1a0064', 'WYG', '015-10b' );" name="015-10b" class="pb">[015-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4039:4062'>　即乾之光明也艮陽畫在上而陽氣發見于外是以</span>
<span class='tline' id='l180' data-llen='4062:4085'>　光明天道下濟而光明謂天本居上其道則謙降而</span>
<span class='tline' id='l181' data-llen='4085:4108'>　下交於地故其光无不著明也地道卑而上行謂地</span>
<span class='tline' id='l182' data-llen='4108:4131'>　道卑處於下而能謙順以奉上故其氣騰而上行也</span>
<span class='tline' id='l183' data-llen='4131:4154'>　天道虧盈而益謙地道變盈而流謙鬼神害盈而福</span>
<span class='tline' id='l184' data-llen='4154:4177'>　謙人道惡盈而好謙謂三才鬼神其理皆如是也謙</span>
<span class='tline' id='l185' data-llen='4177:4200'>　尊而光謂在上君子而能體天道之謙則愈有光也</span>
<span class='tline' id='l186' data-llen='4200:4223'>　卑而不可踰謂在下君子而能體地道之謙則我既</span>
<span class='tline' id='l187' data-llen='4223:4250'><a onclick="displayPageImage('KR1a0064', 'WYG', '015-11a' );" name="015-11a" class="pb">[015-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4250:4273'>　自卑矣人亦无以加於我也文王曰君子有終孔子</span>
<span class='tline' id='l189' data-llen='4273:4296'>　釋之曰君子之終以之字易有字孔子蓋又發明文</span>
<span class='tline' id='l190' data-llen='4296:4319'>　王之意非謂謙道唯君子乃能終身行之也孔子先</span>
<span class='tline' id='l191' data-llen='4319:4342'>　以天地之道言謙次以天地鬼神合人事而言謙所</span>
<span class='tline' id='l192' data-llen='4342:4365'>　謂謙尊而光即天道下濟而光明也卑而不可踰即</span>
<span class='tline' id='l193' data-llen='4365:4388'>　地道卑而上行也曰天道下濟曰地道卑釋謙字曰</span>
<span class='tline' id='l194' data-llen='4388:4411'>　光明曰上行釋亨字餘釋君子有終之義或曰謙乃</span>
<span class='tline' id='l195' data-llen='4411:4434'>　一陽五隂之卦九三乃成卦之主爻也凡卦以一陽</span>
<span class='tline' id='l196' data-llen='4434:4461'><a onclick="displayPageImage('KR1a0064', 'WYG', '015-11b' );" name="015-11b" class="pb">[015-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4461:4484'>　統五隂者彖傳皆以剛言故復曰剛反師曰剛中而</span>
<span class='tline' id='l198' data-llen='4484:4507'>　應豫曰剛應比曰以剛中也剥曰柔變剛也而謙之</span>
<span class='tline' id='l199' data-llen='4507:4530'>　彖傳獨不言剛何也曰謙以止順為徳不可以用剛</span>
<span class='tline' id='l200' data-llen='4530:4549'>　也伊川程子曰濟當作際下際謂下交也</span>
<span class='tline' id='l201' data-llen='4549:4572'>豫剛應而志行順以動豫豫順以動故天地如之而况</span>
<span class='tline' id='l202' data-llen='4572:4595'>建侯行師乎天地以順動故日月不過而四時不忒聖</span>
<span class='tline' id='l203' data-llen='4595:4615'>人以順動則刑罰清而民服豫之時義大矣哉</span>
<span class='tline' id='l204' data-llen='4615:4638'>　豫之九四以一陽統衆隂為成卦之主爻而衆隂无</span>
<span class='tline' id='l205' data-llen='4638:4665'><a onclick="displayPageImage('KR1a0064', 'WYG', '015-12a' );" name="015-12a" class="pb">[015-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4665:4688'>　不宗之謂之柔應剛可也謂之上下應之可也今特</span>
<span class='tline' id='l207' data-llen='4688:4711'>　曰剛應何也曰豫之時君弱臣強聖人嫌之故抑之</span>
<span class='tline' id='l208' data-llen='4711:4734'>　也九雖剛不與柔相應則其志亦不能行四也以一</span>
<span class='tline' id='l209' data-llen='4734:4757'>　陽居五隂之中為天子近臣上承六五之柔君下與</span>
<span class='tline' id='l210' data-llen='4757:4780'>　初六之民相應而坤衆皆順從之遂得以行其志故</span>
<span class='tline' id='l211' data-llen='4780:4803'>　曰剛應而志行天下之事逆理而動者往往心勞而</span>
<span class='tline' id='l212' data-llen='4803:4826'>　事艱唯以順而動不悖於理則從容不廹而此心安</span>
<span class='tline' id='l213' data-llen='4826:4849'>　和悦樂故曰順以動豫夫豫之所以為豫者順理而</span>
<span class='tline' id='l214' data-llen='4849:4876'><a onclick="displayPageImage('KR1a0064', 'WYG', '015-12b' );" name="015-12b" class="pb">[015-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4876:4899'>　動也順理而動雖天地亦然豈獨人事為然故曰豫</span>
<span class='tline' id='l216' data-llen='4899:4922'>　順以動故天地如之而况建侯行師乎是故天地以</span>
<span class='tline' id='l217' data-llen='4922:4945'>　順動而不違乎理則日月之數不過四時之序不忒</span>
<span class='tline' id='l218' data-llen='4945:4968'>　聖人以順動而不違乎理則刑罰不煩而民畏服時</span>
<span class='tline' id='l219' data-llen='4968:4991'>　義謂豫之時其義如此大謂三才之道天下萬事萬</span>
<span class='tline' id='l220' data-llen='4991:5014'>　物之理皆不過如此也易六十四卦各有其時亦各</span>
<span class='tline' id='l221' data-llen='5014:5037'>　有其義與用孔子賛其大矣哉者十二卦或言時義</span>
<span class='tline' id='l222' data-llen='5037:5060'>　或言時用或止言時何也項平庵曰豫隨姤旅皆若</span>
<span class='tline' id='l223' data-llen='5060:5087'><a onclick="displayPageImage('KR1a0064', 'WYG', '015-13a' );" name="015-13a" class="pb">[015-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5087:5110'>　淺事而有深義故曰時義大矣哉欲人之思之也坎</span>
<span class='tline' id='l225' data-llen='5110:5133'>　之險難睽之乖異蹇之跋渉皆非美事有時或用之</span>
<span class='tline' id='l226' data-llen='5133:5156'>　故曰時義大矣哉欲人之别之也頤大過解革皆大</span>
<span class='tline' id='l227' data-llen='5156:5174'>　事大變故曰時大矣哉欲人之謹之也</span>
<span class='tline' id='l228' data-llen='5174:5197'>隨剛來而下柔動而説隨大亨貞无咎而天下隨時隨</span>
<span class='tline' id='l229' data-llen='5197:5205'>時之義大矣哉</span>
<span class='tline' id='l230' data-llen='5205:5228'>　彖傳凡言剛來柔來與剛柔上下皆以兩卦反對取</span>
<span class='tline' id='l231' data-llen='5228:5251'>　義如訟九二云剛來蓋自需九五來无妄云剛自外</span>
<span class='tline' id='l232' data-llen='5251:5278'><a onclick="displayPageImage('KR1a0064', 'WYG', '015-13b' );" name="015-13b" class="pb">[015-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5278:5301'>　來蓋自大畜上九來或曰訟在需後謂訟自需來可</span>
<span class='tline' id='l234' data-llen='5301:5324'>　也无妄在大畜先奚可謂无妄之剛自大畜來耶曰</span>
<span class='tline' id='l235' data-llen='5324:5348'>　泰極為否否極則為泰損極成益益極則成損前後之</span>
<span class='tline' id='l236' data-llen='5348:5371'>　相仍也知泰否損益之相仍則知无妄倒轉為大畜</span>
<span class='tline' id='l237' data-llen='5371:5394'>　大畜倒轉為无妄後卦蓋兼前卦而言前卦亦兼後</span>
<span class='tline' id='l238' data-llen='5394:5417'>　卦而言不以先後拘也夫隨倒轉則為蠱蠱倒轉則</span>
<span class='tline' id='l239' data-llen='5417:5440'>　為隨隨初九之剛實自蠱上九來而居六二之下故</span>
<span class='tline' id='l240' data-llen='5440:5463'>　曰剛來而下柔下去聲或謂自否而來非也動而説</span>
<span class='tline' id='l241' data-llen='5463:5490'><a onclick="displayPageImage('KR1a0064', 'WYG', '015-14a' );" name="015-14a" class="pb">[015-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5490:5513'>　隨蓋合二體之德而言隨也剛不下於柔則其勢離</span>
<span class='tline' id='l243' data-llen='5513:5536'>　動而不説則其情乖烏得隨故唯剛來而下柔動而</span>
<span class='tline' id='l244' data-llen='5536:5560'>　説乃可以為隨也天下隨時當作天下隨之紫陽朱子</span>
<span class='tline' id='l245' data-llen='5560:5584'>　曰王肅本時作之胡旦曰轉𨽻者誤增日為時愚按</span>
<span class='tline' id='l246' data-llen='5584:5607'>　古篆之為㞢時為旹蓋傳者之誤也隨時之義當作</span>
<span class='tline' id='l247' data-llen='5607:5630'>　隨之時義紫陽朱子曰王肅本時字在之字下愚按</span>
<span class='tline' id='l248' data-llen='5630:5653'>　豫遯姤旅四卦例則之時倒為時之蓋由上文之誤</span>
<span class='tline' id='l249' data-llen='5653:5676'>　而誤也夫所謂大亨貞无咎而天下隨之蓋指九五</span>
<span class='tline' id='l250' data-llen='5676:5703'><a onclick="displayPageImage('KR1a0064', 'WYG', '015-14b' );" name="015-14b" class="pb">[015-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5703:5726'>　謂九五處隨道亨通之時能固守以正而无咎則天</span>
<span class='tline' id='l252' data-llen='5726:5749'>　下皆隨之也隨之為卦大抵以下隨上故初交二二</span>
<span class='tline' id='l253' data-llen='5749:5772'>　係三三係四四隨五凡在下者无不隨上是謂天下</span>
<span class='tline' id='l254' data-llen='5772:5795'>　隨之雖然隨之義一也又言交又言係何也曰初九</span>
<span class='tline' id='l255' data-llen='5795:5818'>　乃成卦之主爻主不可以隨人故不言隨而言交係</span>
<span class='tline' id='l256' data-llen='5818:5841'>　者隨而攀戀不捨之義六二六三上六其性皆隂柔</span>
<span class='tline' id='l257' data-llen='5841:5864'>　而攀戀相隨不捨故皆言係隨道貴乎正故諸爻雖</span>
<span class='tline' id='l258' data-llen='5864:5887'>　取其相比相隨而不必其應然非陽居陽位隂居隂</span>
<span class='tline' id='l259' data-llen='5887:5914'><a onclick="displayPageImage('KR1a0064', 'WYG', '015-15a' );" name="015-15a" class="pb">[015-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5914:5937'>　位則必有戒之之意隨之時其義甚大蓋不可以為</span>
<span class='tline' id='l261' data-llen='5937:5957'>　細故末節而不思其義故特賛之曰大矣哉</span>
<span class='tline' id='l262' data-llen='5957:5980'>蠱剛上而柔下巽而止蠱蠱元亨而天下治也利渉大</span>
<span class='tline' id='l263' data-llen='5980:6002'>川往有事也先甲三日後甲三日終則有始天行也</span>
<span class='tline' id='l264' data-llen='6002:6025'>　蠱乃隨之倒體隨以初九上六為成卦之主倒轉為</span>
<span class='tline' id='l265' data-llen='6025:6048'>　蠱則初九之剛上而為上九上六之柔下而為初六</span>
<span class='tline' id='l266' data-llen='6048:6071'>　故曰蠱剛上而柔下上上聲下去聲或就本卦升降</span>
<span class='tline' id='l267' data-llen='6071:6094'>　而謂蠱自泰來非也剛者上而過於高柔者下而過</span>
<span class='tline' id='l268' data-llen='6094:6121'><a onclick="displayPageImage('KR1a0064', 'WYG', '015-15b' );" name="015-15b" class="pb">[015-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6121:6144'>　於卑一高一卑不相為謀蠱之由也居蠱之時在下</span>
<span class='tline' id='l270' data-llen='6144:6167'>　者柔而不事其事或進或退而不能為在上者雖剛</span>
<span class='tline' id='l271' data-llen='6167:6190'>　而能事則又止而不肯為以至紀綱日隳刑政日弛</span>
<span class='tline' id='l272' data-llen='6190:6213'>　而天下事无有不壊者蓋巽固進退不決茍非艮之</span>
<span class='tline' id='l273' data-llen='6213:6236'>　止亦未至於蠱唯其巽而止所以蠱也巽則无奮迅</span>
<span class='tline' id='l274' data-llen='6236:6259'>　之志止則无健行之才上下皆委靡退縮不能以有</span>
<span class='tline' id='l275' data-llen='6259:6282'>　謀有為於是事事因循茍且積弊而至於蠱故曰巽</span>
<span class='tline' id='l276' data-llen='6282:6305'>　而止蠱夫巽而止蠱蓋以卦德言致蠱之由非飭蠱</span>
<span class='tline' id='l277' data-llen='6305:6332'><a onclick="displayPageImage('KR1a0064', 'WYG', '015-16a' );" name="015-16a" class="pb">[015-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6332:6355'>　之道也猶險而健訟亦以卦德言致訟之由豈治訟</span>
<span class='tline' id='l279' data-llen='6355:6378'>　之道哉蠱也者前人之舊弊也飭之則亦有亨通之</span>
<span class='tline' id='l280' data-llen='6378:6401'>　道特患无其人耳如其道有其人治天下猶運之掌</span>
<span class='tline' id='l281' data-llen='6401:6424'>　蓋不難也要之世雖蠱壊元氣猶存尚可以致亨今</span>
<span class='tline' id='l282' data-llen='6424:6447'>　也飭之不過除去其弊耳弊既除去則又如其先之</span>
<span class='tline' id='l283' data-llen='6447:6470'>　亨通故曰蠱元亨而天下治也孔子釋利渉大川而</span>
<span class='tline' id='l284' data-llen='6470:6493'>　曰往有事者當蠱壊之時宜渉艱險而往有攸濟不</span>
<span class='tline' id='l285' data-llen='6493:6516'>　可處之於无事之域也文子云流水之不腐以其逝</span>
<span class='tline' id='l286' data-llen='6516:6543'><a onclick="displayPageImage('KR1a0064', 'WYG', '015-16b' );" name="015-16b" class="pb">[015-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6543:6566'>　故也户樞之不蠧以其運故也大抵器欲常用久不</span>
<span class='tline' id='l288' data-llen='6566:6589'>　用則蠧生體欲常動久不動則病生蠱之時止而不</span>
<span class='tline' id='l289' data-llen='6589:6612'>　動則天下之事終於蠱而已矣故勉之使往不宜坐</span>
<span class='tline' id='l290' data-llen='6612:6635'>　視其弊而弗救也孔子釋先甲三日後甲三日而曰</span>
<span class='tline' id='l291' data-llen='6635:6658'>　終則有始天行也者欲其動而有為也卦互震震動</span>
<span class='tline' id='l292' data-llen='6658:6681'>　也動所以飭蠱也天道好還六甲必六旬一周蓋未</span>
<span class='tline' id='l293' data-llen='6681:6704'>　有極而不返之理蠱而飭焉則弊者可以復新壊者</span>
<span class='tline' id='l294' data-llen='6704:6727'>　可以復完亦如天道之運行終則復始也此言剛上</span>
<span class='tline' id='l295' data-llen='6727:6754'><a onclick="displayPageImage('KR1a0064', 'WYG', '015-17a' );" name="015-17a" class="pb">[015-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6754:6777'>　而柔下恒彖傳亦言剛上而柔下此言終則有始恒</span>
<span class='tline' id='l297' data-llen='6777:6800'>　彖傳亦言終則有始此何以為蠱彼何以為恒也曰</span>
<span class='tline' id='l298' data-llen='6800:6823'>　巽而動所以為恒巽而止所以為蠱也夫所謂巽而</span>
<span class='tline' id='l299' data-llen='6823:6846'>　止蠱蓋言巽而止則蠱巽而不止則不謂之蠱也蒙</span>
<span class='tline' id='l300' data-llen='6846:6869'>　彖傳曰險而止蒙蓋言險而止則蒙險而不止則不</span>
<span class='tline' id='l301' data-llen='6869:6892'>　謂之蒙也蒙下坎而上艮其中亦互震動動於蒙是</span>
<span class='tline' id='l302' data-llen='6892:6915'>　為治蒙之道動於蠱是為治蠱之道可以類推也或</span>
<span class='tline' id='l303' data-llen='6915:6938'>　曰蠱言先甲後甲而以為終則有始巽言先庚後庚</span>
<span class='tline' id='l304' data-llen='6938:6965'><a onclick="displayPageImage('KR1a0064', 'WYG', '015-17b' );" name="015-17b" class="pb">[015-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6965:6988'>　而以為无初有終何也曰甲者十干之首事之端也</span>
<span class='tline' id='l306' data-llen='6988:7011'>　既亂而復治則又如其初故於蠱之甲曰終則有始</span>
<span class='tline' id='l307' data-llen='7011:7034'>　庚者十干之過中事之當庚者也始焉不善既更而</span>
<span class='tline' id='l308' data-llen='7034:7056'>　後善故於巽之庚曰无初有終其義各有所取也</span>
<span class='tline' id='l309' data-llen='7056:7059'>　</span>
<span class='tline' id='l310' data-llen='7059:7062'>　</span>
<span class='tline' id='l311' data-llen='7062:7065'>　</span>
<span class='tline' id='l312' data-llen='7065:7075'>　周易集説卷十五</span>
</p>
<p>
</p>
  </div>
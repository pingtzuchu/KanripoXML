<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0064', 'WYG', '010-1a' );" name="010-1a" class="pb">[010-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　周易集説卷十</span>
<span class='tline' id='l10' data-llen='198:218'>　　　　　　　　　　　　宋　俞琰　撰</span>
<span class='tline' id='l11' data-llen='218:224'>　下經五</span>
<span class='tline' id='l12' data-llen='224:234'>䷹<span class='krp-note'>兊下/兊上</span></span>
<span class='tline' id='l13' data-llen='234:240'>兊亨利貞</span>
<span class='tline' id='l14' data-llen='240:263'>　兊説也兩剛在下而一柔見于外有和説之色見于</span>
<span class='tline' id='l15' data-llen='263:286'>　面之象以兊遇兊則上下皆和説有亨通之道焉然</span>
<span class='tline' id='l16' data-llen='286:312'><a onclick="displayPageImage('KR1a0064', 'WYG', '010-1b' );" name="010-1b" class="pb">[010-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='312:332'>　説之不以道則流入於邪佞故戒之曰利貞</span>
<span class='tline' id='l18' data-llen='332:339'>初九和兊吉</span>
<span class='tline' id='l19' data-llen='339:362'>　初九剛正而處卑謙和而不妄説所比者九二剛中</span>
<span class='tline' id='l20' data-llen='362:378'>　之君子則其説也和而不流故吉</span>
<span class='tline' id='l21' data-llen='378:387'>九二孚兊吉悔亡</span>
<span class='tline' id='l22' data-llen='387:410'>　九二切比六三之小人本當有悔然剛而得中能下</span>
<span class='tline' id='l23' data-llen='410:431'>　與初九同徳相孚則其説也以道故吉而悔亡</span>
<span class='tline' id='l24' data-llen='431:438'>六三來兊凶</span>
<span class='tline' id='l25' data-llen='438:464'><a onclick="displayPageImage('KR1a0064', 'WYG', '010-2a' );" name="010-2a" class="pb">[010-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='464:487'>　六三隂柔不中不正犯分而妄説者也以九二不與</span>
<span class='tline' id='l27' data-llen='487:510'>　之比乃來致九四以為説來與豐六五來章之來同</span>
<span class='tline' id='l28' data-llen='510:529'>　彼以上而致下故吉此以下而致上故凶</span>
<span class='tline' id='l29' data-llen='529:541'>九四商兊未寧介疾有喜</span>
<span class='tline' id='l30' data-llen='541:564'>　商度也未寧未定也九四上承九五下比六三故不</span>
<span class='tline' id='l31' data-llen='564:587'>　能決而商度所説未之定以九居四爻剛位柔半動</span>
<span class='tline' id='l32' data-llen='587:610'>　半静故其象如此介如地之疆介各有分限不可侵</span>
<span class='tline' id='l33' data-llen='610:633'>　越也人有節守亦謂之介與豫六二介于石之介相</span>
<span class='tline' id='l34' data-llen='633:659'><a onclick="displayPageImage('KR1a0064', 'WYG', '010-2b' );" name="010-2b" class="pb">[010-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='659:682'>　似疾指六三之柔邪四雖與三相近然三居下體四</span>
<span class='tline' id='l36' data-llen='682:705'>　居上體各分上下非若豫六二與初六六三同體也</span>
<span class='tline' id='l37' data-llen='705:728'>　四也介然自守不與之比則三雖柔邪安能為吾疾</span>
<span class='tline' id='l38' data-llen='728:750'>　害如此則四之從五也專而有君臣相説之喜也</span>
<span class='tline' id='l39' data-llen='750:759'>九五孚于剥有厲</span>
<span class='tline' id='l40' data-llen='759:782'>　剥謂隂剥陽小人害君子也上六隂柔小人處説之</span>
<span class='tline' id='l41' data-llen='782:805'>　極妄説以剥陽者也九五與之同體而相孚則有危</span>
<span class='tline' id='l42' data-llen='805:828'>　厲必矣諸爻稱兊五獨不稱兊五君也君道當威嚴</span>
<span class='tline' id='l43' data-llen='828:854'><a onclick="displayPageImage('KR1a0064', 'WYG', '010-3a' );" name="010-3a" class="pb">[010-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='854:864'>　尊重不可妄説也</span>
<span class='tline' id='l45' data-llen='864:870'>上六引兊</span>
<span class='tline' id='l46' data-llen='870:893'>　上六兊之主爻居兊之終説極則可以已矣九五引</span>
<span class='tline' id='l47' data-llen='893:916'>　之遂恣其所説而不已與萃六五引吉之引同彼引</span>
<span class='tline' id='l48' data-llen='916:926'>　於上此引於下也</span>
<span class='tline' id='l49' data-llen='926:936'>䷺<span class='krp-note'>坎下/巽上</span></span>
<span class='tline' id='l50' data-llen='936:950'>渙亨王假有廟利渉大川利貞</span>
<span class='tline' id='l51' data-llen='950:973'>　渙者水之融液而流散也與詩溱洧方渙渙兮之渙</span>
<span class='tline' id='l52' data-llen='973:999'><a onclick="displayPageImage('KR1a0064', 'WYG', '010-3b' );" name="010-3b" class="pb">[010-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='999:1022'>　同箋云仲春之時冰以釋水則渙渙然渙之為卦下</span>
<span class='tline' id='l54' data-llen='1022:1045'>　坎水之流上巽風之散有巽風解凍而渙然冰釋之</span>
<span class='tline' id='l55' data-llen='1045:1068'>　象坎為險為加憂人之氣憂則結喜則散結則如冰</span>
<span class='tline' id='l56' data-llen='1068:1091'>　之凝沍散則如水之泮渙憂患渙散而亨通故曰渙</span>
<span class='tline' id='l57' data-llen='1091:1114'>　亨假大也渙之時憂患既散天下无事王者乃大立</span>
<span class='tline' id='l58' data-llen='1114:1137'>　宗廟以奉祖考之祭祀故曰王假有廟人之所信服</span>
<span class='tline' id='l59' data-llen='1137:1160'>　者唯鬼神為甚王者有定居則有廟所以收天下之</span>
<span class='tline' id='l60' data-llen='1160:1183'>　心係天下之望也坎水大川也巽木以為舟楫故利</span>
<span class='tline' id='l61' data-llen='1183:1209'><a onclick="displayPageImage('KR1a0064', 'WYG', '010-4a' );" name="010-4a" class="pb">[010-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1209:1232'>　渉貞者君子之常況處渙之時乎是宜固守以正也</span>
<span class='tline' id='l63' data-llen='1232:1241'>初六用拯馬壯吉</span>
<span class='tline' id='l64' data-llen='1241:1264'>　拯救也馬壯指九二馬者人之所託遇險難而託以</span>
<span class='tline' id='l65' data-llen='1264:1287'>　壯馬則无不濟矣初雖无應能變而通之用拯救之</span>
<span class='tline' id='l66' data-llen='1287:1310'>　道以自拔於險難中而得壯馬馳驟以速行是以轉</span>
<span class='tline' id='l67' data-llen='1310:1333'>　凶而為吉處渙之初陷于坎險之底而憂患猶未散</span>
<span class='tline' id='l68' data-llen='1333:1346'>　故其象占如此而不言渙</span>
<span class='tline' id='l69' data-llen='1346:1356'>九二渙奔其机悔亡</span>
<span class='tline' id='l70' data-llen='1356:1382'><a onclick="displayPageImage('KR1a0064', 'WYG', '010-4b' );" name="010-4b" class="pb">[010-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1382:1405'>　机尊者所慿之物渙之時九五尊居正位在下者所</span>
<span class='tline' id='l72' data-llen='1405:1428'>　賴以為安是為机之象九二奔而從之去危而就安</span>
<span class='tline' id='l73' data-llen='1428:1451'>　也夫以九居二又陷於險何以悔亡蓋剛而得中互</span>
<span class='tline' id='l74' data-llen='1451:1472'>　震則有動而出險之道不至於困窮是以悔亡</span>
<span class='tline' id='l75' data-llen='1472:1481'>六三渙其躬无悔</span>
<span class='tline' id='l76' data-llen='1481:1504'>　三居坎體之上險將脱而憂患散矣雖與初六同體</span>
<span class='tline' id='l77' data-llen='1504:1527'>　而同在險中同受憂患然欲自脱其身而逃則它不</span>
<span class='tline' id='l78' data-llen='1527:1550'>　暇顧故曰渙其躬夫六三不中不正而所為如此豈</span>
<span class='tline' id='l79' data-llen='1550:1576'><a onclick="displayPageImage('KR1a0064', 'WYG', '010-5a' );" name="010-5a" class="pb">[010-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1576:1599'>　能无悔蓋居渙之時它爻皆无應獨三有應于上三</span>
<span class='tline' id='l81' data-llen='1599:1613'>　能求援而出離乎險故无悔</span>
<span class='tline' id='l82' data-llen='1613:1629'>六四渙其羣元吉渙有丘匪夷所思</span>
<span class='tline' id='l83' data-llen='1629:1652'>　隂柔本在下之物今也上同於五則不與在下二隂</span>
<span class='tline' id='l84' data-llen='1652:1675'>　為黨矣既不應初又不比三是離散其羣也如此則</span>
<span class='tline' id='l85' data-llen='1675:1698'>　吉之最大而盡善者也故曰渙其羣元吉丘小山六</span>
<span class='tline' id='l86' data-llen='1698:1721'>　四自謂也夷亦指初與三初唯知順承九二而已三</span>
<span class='tline' id='l87' data-llen='1721:1744'>　則志在外四也又能散其所有而上與五同蓋其所</span>
<span class='tline' id='l88' data-llen='1744:1770'><a onclick="displayPageImage('KR1a0064', 'WYG', '010-5b' );" name="010-5b" class="pb">[010-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1770:1793'>　思在公而非初與三所能及也故曰渙有丘匪夷所</span>
<span class='tline' id='l90' data-llen='1793:1808'>　思羣以其衆言夷以其等類言</span>
<span class='tline' id='l91' data-llen='1808:1822'>九五渙汗其大號渙王居无咎</span>
<span class='tline' id='l92' data-llen='1822:1845'>　散人之疾而使之愈者汗也散天下之難而使之安</span>
<span class='tline' id='l93' data-llen='1845:1868'>　者號令也汗心液也國家有大號令當出于人君之</span>
<span class='tline' id='l94' data-llen='1868:1891'>　心而周浹乎四海猶汗出于人之心而周浹乎四體</span>
<span class='tline' id='l95' data-llen='1891:1914'>　王居謂王者所居之位彖言王假有廟此言王居蓋</span>
<span class='tline' id='l96' data-llen='1914:1938'>　相𤼵也難既散而王假有廟則王有定居矣九五之</span>
<span class='tline' id='l97' data-llen='1938:1964'><a onclick="displayPageImage('KR1a0064', 'WYG', '010-6a' );" name="010-6a" class="pb">[010-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='1964:1987'>　位王位也王者居之則无咎居之者非行王道則不</span>
<span class='tline' id='l99' data-llen='1987:2010'>　稱其位不能无咎也王居上多一渙字觀爻傳可見</span>
<span class='tline' id='l100' data-llen='2010:2022'>上九渙其血去逖出无咎</span>
<span class='tline' id='l101' data-llen='2022:2045'>　血指六三之傷害也坎為血六三坎體血也去逖出</span>
<span class='tline' id='l102' data-llen='2045:2068'>　三字疑羡當依爻傳作渙其血上居渙終去坎甚逺</span>
<span class='tline' id='l103' data-llen='2068:2091'>　而无傷害故其象為渙其血其占曰无咎渙諸爻唯</span>
<span class='tline' id='l104' data-llen='2091:2114'>　三與上應然三可以應上上不可以應三何則易爻</span>
<span class='tline' id='l105' data-llen='2114:2137'>　凡在險中者貴乎出險在險外者戒乎入險三在險</span>
<span class='tline' id='l106' data-llen='2137:2163'><a onclick="displayPageImage('KR1a0064', 'WYG', '010-6b' );" name="010-6b" class="pb">[010-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2163:2186'>　而欲脱險必賴剛陽之援故不可不應上上而下應</span>
<span class='tline' id='l108' data-llen='2186:2205'>　于三則又入于坎而有傷害矣能无咎乎</span>
<span class='tline' id='l109' data-llen='2205:2215'>䷻<span class='krp-note'>兊下/坎上</span></span>
<span class='tline' id='l110' data-llen='2215:2224'>節亨苦節不可貞</span>
<span class='tline' id='l111' data-llen='2224:2247'>　節乃渙之倒體以兌下坎上取義坎水凝沍于下得</span>
<span class='tline' id='l112' data-llen='2247:2270'>　巽風而流散是為渙坎水流動于上得兊澤而厎定</span>
<span class='tline' id='l113' data-llen='2270:2293'>　故為節節者約也有限而止之之謂非但訓止也澤</span>
<span class='tline' id='l114' data-llen='2293:2316'>　上有水平則瀦滿則泄是澤有常限而不可過所以</span>
<span class='tline' id='l115' data-llen='2316:2342'><a onclick="displayPageImage('KR1a0064', 'WYG', '010-7a' );" name="010-7a" class="pb">[010-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2342:2365'>　謂之節人之於事酌其深淺制其長短得中而无過</span>
<span class='tline' id='l117' data-llen='2365:2388'>　為有定限而不至於失節則其道可通行于世故曰</span>
<span class='tline' id='l118' data-llen='2388:2411'>　節亨節之過則為吝嗇非通行之道也聖人又恐其</span>
<span class='tline' id='l119' data-llen='2411:2434'>　以苦節為常固執而不知變故戒之曰苦節不可貞</span>
<span class='tline' id='l120' data-llen='2434:2444'>初九不出户庭无咎</span>
<span class='tline' id='l121' data-llen='2444:2467'>　户庭户内之庭也户指九二竒畫庭初自謂也在上</span>
<span class='tline' id='l122' data-llen='2467:2490'>　雖有六四之應而九二塞於其前故不出也初九以</span>
<span class='tline' id='l123' data-llen='2490:2505'>　剛正自守而謹畏如此故无咎</span>
<span class='tline' id='l124' data-llen='2505:2531'><a onclick="displayPageImage('KR1a0064', 'WYG', '010-7b' );" name="010-7b" class="pb">[010-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2531:2540'>九二不出門庭凶</span>
<span class='tline' id='l126' data-llen='2540:2563'>　門庭門内之庭也門指六三偶畫庭二自謂也初不</span>
<span class='tline' id='l127' data-llen='2563:2586'>　出二亦不出初无咎而二凶何也初為幾事未成之</span>
<span class='tline' id='l128' data-llen='2586:2609'>　時雖言語亦不可妄出況户庭乎是以不出則无咎</span>
<span class='tline' id='l129' data-llen='2609:2632'>　至二則可以出矣當出而不出則凶夫不出門庭不</span>
<span class='tline' id='l130' data-llen='2632:2655'>　失為謹愿之士亦何至乎凶蓋當出不出則上之人</span>
<span class='tline' id='l131' data-llen='2655:2678'>　疑其叛巳烏得不出出處之節各有攸當故九二與</span>
<span class='tline' id='l132' data-llen='2678:2687'>　初九凶咎不同</span>
<span class='tline' id='l133' data-llen='2687:2713'><a onclick="displayPageImage('KR1a0064', 'WYG', '010-8a' );" name="010-8a" class="pb">[010-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2713:2725'>六三不節若則嗟若无咎</span>
<span class='tline' id='l135' data-llen='2725:2748'>　六三隂柔不中當節而不節則説極而悲至矣故曰</span>
<span class='tline' id='l136' data-llen='2748:2771'>　不節若則嗟若嗟者自知其過而悲嘆也若語辭如</span>
<span class='tline' id='l137' data-llen='2771:2794'>　是而曰无咎者聖人喜其能悔過而又開其遷善之</span>
<span class='tline' id='l138' data-llen='2794:2818'>　門也爻辭釋之曰不節之嗟又誰咎也蓋𤼵明文王</span>
<span class='tline' id='l139' data-llen='2818:2837'>　言外之意謂六三自取其咎无尤於人也</span>
<span class='tline' id='l140' data-llen='2837:2844'>六四安節亨</span>
<span class='tline' id='l141' data-llen='2844:2867'>　六三失位而處兊澤之極是乃溢而不節六四當位</span>
<span class='tline' id='l142' data-llen='2867:2893'><a onclick="displayPageImage('KR1a0064', 'WYG', '010-8b' );" name="010-8b" class="pb">[010-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2893:2916'>　而順承九五之君故為安節安者順而无所勉强之</span>
<span class='tline' id='l144' data-llen='2916:2934'>　謂安分守節以輔成其君之甘節故亨</span>
<span class='tline' id='l145' data-llen='2934:2944'>九五甘節吉往有尚</span>
<span class='tline' id='l146' data-llen='2944:2967'>　甘乃五行之中味書洪範土爰稼穡稼穡作甘是也</span>
<span class='tline' id='l147' data-llen='2967:2990'>　禮之用和為貴節得其中則和和則人皆甘之吉之</span>
<span class='tline' id='l148' data-llen='2990:3013'>　道也九五制節之主也中正以通无往不可蓋不傷</span>
<span class='tline' id='l149' data-llen='3013:3029'>　財不害民往則有功而可嘉尚也</span>
<span class='tline' id='l150' data-llen='3029:3039'>上六苦節貞凶悔亡</span>
<span class='tline' id='l151' data-llen='3039:3065'><a onclick="displayPageImage('KR1a0064', 'WYG', '010-9a' );" name="010-9a" class="pb">[010-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3065:3088'>　居節之極儉不中禮故曰苦節甘與苦中與不中而</span>
<span class='tline' id='l153' data-llen='3088:3111'>　已矣節而苦唯可施於己不可施於人固執以為常</span>
<span class='tline' id='l154' data-llen='3111:3134'>　則凶也即凶矣何以悔亡蓋禮奢寧儉節雖苦不猶</span>
<span class='tline' id='l155' data-llen='3134:3157'>　愈於縱欲而至於敗度敗禮者乎戒之以凶以其過</span>
<span class='tline' id='l156' data-llen='3157:3172'>　於中也許之以悔亡以其正也</span>
<span class='tline' id='l157' data-llen='3172:3182'>䷼<span class='krp-note'>兊下/巽上</span></span>
<span class='tline' id='l158' data-llen='3182:3195'>中孚豚魚吉利渉大川利貞</span>
<span class='tline' id='l159' data-llen='3195:3218'>　中孚謂信之由衷信不由衷非中孚也中孚之為卦</span>
<span class='tline' id='l160' data-llen='3218:3244'><a onclick="displayPageImage('KR1a0064', 'WYG', '010-9b' );" name="010-9b" class="pb">[010-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3244:3267'>　下兊説上巽順在下者説以向上在上者巽以向下</span>
<span class='tline' id='l162' data-llen='3267:3290'>　而二隂兩兩相向于其間此中孚之象也剛居二五</span>
<span class='tline' id='l163' data-llen='3290:3313'>　信存于中此中孚之義也豚魚江豚也兊為澤巽為</span>
<span class='tline' id='l164' data-llen='3313:3336'>　風澤上之風來必有兆江豚出而吹浪乃澤上有風</span>
<span class='tline' id='l165' data-llen='3336:3359'>　之兆人之行事信如豚魚則吉也兊澤亦大川也巽</span>
<span class='tline' id='l166' data-llen='3359:3382'>　木為舟楫動於兊澤之上故其象占又曰利渉大川</span>
<span class='tline' id='l167' data-llen='3382:3404'>　中孚之道宜固守以正而不變故又戒之曰利貞</span>
<span class='tline' id='l168' data-llen='3404:3414'>初九虞吉有它不燕</span>
<span class='tline' id='l169' data-llen='3414:3441'><a onclick="displayPageImage('KR1a0064', 'WYG', '010-10a' );" name="010-10a" class="pb">[010-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3441:3464'>　居中孚之初乃與人結交之始也初應四而比二從</span>
<span class='tline' id='l171' data-llen='3464:3487'>　二乎從四乎能虞度其所從而不失其正則吉故曰</span>
<span class='tline' id='l172' data-llen='3487:3510'>　虞吉它指九二中孚之道出乎誠心相與今既與六</span>
<span class='tline' id='l173' data-llen='3510:3533'>　四為正應則雖近有九二之相比而其志亦不變也</span>
<span class='tline' id='l174' data-llen='3533:3556'>　若其志變捨正而適它背四而從二則不誠矣豈中</span>
<span class='tline' id='l175' data-llen='3556:3579'>　孚利貞之道哉燕安也有它不燕謂有它則志不定</span>
<span class='tline' id='l176' data-llen='3579:3595'>　也金君卿曰燕當為變字之誤也</span>
<span class='tline' id='l177' data-llen='3595:3616'>九二鳴鶴在隂其子和之我有好爵吾與爾靡之</span>
<span class='tline' id='l178' data-llen='3616:3643'><a onclick="displayPageImage('KR1a0064', 'WYG', '010-10b' );" name="010-10b" class="pb">[010-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3643:3666'>　鶴澤鳥二隂位三與二同是兊體二鳴而三和之故</span>
<span class='tline' id='l180' data-llen='3666:3689'>　曰鳴鶴在隂其子和之二有好爵而與三共之此皆</span>
<span class='tline' id='l181' data-llen='3689:3712'>　出于中心之相孚也好爵謂其位得中靡與縻同爾</span>
<span class='tline' id='l182' data-llen='3712:3735'>　指三吾我九二自謂也三乃兊之主爻二稱吾我而</span>
<span class='tline' id='l183' data-llen='3735:3756'>　呼三為爾易道崇陽而抑隂貴中而賤不中也</span>
<span class='tline' id='l184' data-llen='3756:3770'>六三得敵或鼓或罷或泣或歌</span>
<span class='tline' id='l185' data-llen='3770:3793'>　敵匹敵也六三與六四兩隂相並而成匹故曰得敵</span>
<span class='tline' id='l186' data-llen='3793:3816'>　與艮敵應之敵同彼以應言此以比言也中孚之道</span>
<span class='tline' id='l187' data-llen='3816:3843'><a onclick="displayPageImage('KR1a0064', 'WYG', '010-11a' );" name="010-11a" class="pb">[010-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3843:3866'>　近乎誠誠則一今六三本與上九相應又近附六四</span>
<span class='tline' id='l189' data-llen='3866:3889'>　是其心之二而不一也既與上應又欲比四中无所</span>
<span class='tline' id='l190' data-llen='3889:3912'>　主而動止悲喜皆不常故曰或鼓或罷或泣或歌罷</span>
<span class='tline' id='l191' data-llen='3912:3935'>　如字以六居三爻柔位剛半動半静而又不中不正</span>
<span class='tline' id='l192' data-llen='3935:3943'>　故其象如此</span>
<span class='tline' id='l193' data-llen='3943:3955'>六四月幾望馬匹亡无咎</span>
<span class='tline' id='l194' data-llen='3955:3978'>　六四之隂在上而下與初九之陽正應其徳柔順而</span>
<span class='tline' id='l195' data-llen='3978:4001'>　不自滿假如月之將望故曰月幾望匹並也古者駕</span>
<span class='tline' id='l196' data-llen='4001:4028'><a onclick="displayPageImage('KR1a0064', 'WYG', '010-11b' );" name="010-11b" class="pb">[010-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4028:4051'>　車用四馬不能用純馬則兩服兩驂各一色又小大</span>
<span class='tline' id='l198' data-llen='4051:4074'>　必相稱故兩馬為匹六三六四同徳而又相並是為</span>
<span class='tline' id='l199' data-llen='4074:4097'>　馬匹三與四比自以為得敵四守正而不與三比則</span>
<span class='tline' id='l200' data-llen='4097:4120'>　馬匹亡矣六四近君之正人也當中孚利貞之時與</span>
<span class='tline' id='l201' data-llen='4120:4140'>　不正之人相比能无咎乎絶去之則无咎也</span>
<span class='tline' id='l202' data-llen='4140:4150'>九五有孚攣如无咎</span>
<span class='tline' id='l203' data-llen='4150:4173'>　有孚攣如謂近與六四同體而相孚也與小畜九五</span>
<span class='tline' id='l204' data-llen='4173:4196'>　同為中孚之主當化及萬邦而萬邦作孚不當專取</span>
<span class='tline' id='l205' data-llen='4196:4223'><a onclick="displayPageImage('KR1a0064', 'WYG', '010-12a' );" name="010-12a" class="pb">[010-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4223:4246'>　六四之近臣今若此豈能无咎然而六四亦正人也</span>
<span class='tline' id='l207' data-llen='4246:4261'>　誠心相與皆以其正何咎之有</span>
<span class='tline' id='l208' data-llen='4261:4272'>上九翰音登于天貞凶</span>
<span class='tline' id='l209' data-llen='4272:4295'>　翰音羽蟲曲禮云雞曰翰音雞之鳴必先振其羽如</span>
<span class='tline' id='l210' data-llen='4295:4318'>　詩七月云莎雞振羽皆翰音之類也翰音不能登天</span>
<span class='tline' id='l211' data-llen='4318:4341'>　乃欲效鳴鶴之登天徒自勞耳上九窮而不知變固</span>
<span class='tline' id='l212' data-llen='4341:4354'>　執而自信如此凶之道也</span>
<span class='tline' id='l213' data-llen='4354:4364'>䷽<span class='krp-note'>艮下/震上</span></span>
<span class='tline' id='l214' data-llen='4364:4391'><a onclick="displayPageImage('KR1a0064', 'WYG', '010-12b' );" name="010-12b" class="pb">[010-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4391:4414'>小過亨利貞可小事不可大事飛鳥遺之音不宜上宜</span>
<span class='tline' id='l216' data-llen='4414:4419'>下大吉</span>
<span class='tline' id='l217' data-llen='4419:4442'>　過者事之過常也陽大隂小四隂過於二陽是為小</span>
<span class='tline' id='l218' data-llen='4442:4465'>　過小者雖過而二五當權用事者皆得其中不至於</span>
<span class='tline' id='l219' data-llen='4465:4488'>　過甚則亦有亨道焉蓋時當小過不容不稍有所過</span>
<span class='tline' id='l220' data-llen='4488:4511'>　過所以矯一時之失而求就其中也然小者之過似</span>
<span class='tline' id='l221' data-llen='4511:4534'>　非常分要當固守以正若徒欲隨時而茍通則害事</span>
<span class='tline' id='l222' data-llen='4534:4557'>　悖理故戒之曰利貞可小事指二五不可大事指三</span>
<span class='tline' id='l223' data-llen='4557:4584'><a onclick="displayPageImage('KR1a0064', 'WYG', '010-13a' );" name="010-13a" class="pb">[010-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4584:4607'>　四處小過之時可過者小事而已大事則不可過也</span>
<span class='tline' id='l225' data-llen='4607:4630'>　飛鳥遺之音謂過之不逺也小過繼中孚之後中孚</span>
<span class='tline' id='l226' data-llen='4630:4653'>　肖離離有飛鳥之象變為小過則肖坎坎見離伏見</span>
<span class='tline' id='l227' data-llen='4653:4676'>　坎不見離則鳥已飛過但聞其遺音也隂本在下之</span>
<span class='tline' id='l228' data-llen='4676:4699'>　物唯宜居下若居上則僭非所宜也為卦震上艮下</span>
<span class='tline' id='l229' data-llen='4699:4722'>　唯可過於止不可過於動故曰不宜上宜下夫小過</span>
<span class='tline' id='l230' data-llen='4722:4745'>　以柔過剛義不當大吉但二五以柔得中故小事麤</span>
<span class='tline' id='l231' data-llen='4745:4768'>　吉三凶四厲初上又以不得中而凶未見其為吉之</span>
<span class='tline' id='l232' data-llen='4768:4795'><a onclick="displayPageImage('KR1a0064', 'WYG', '010-13b' );" name="010-13b" class="pb">[010-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4795:4804'>　大也大字疑衍</span>
<span class='tline' id='l234' data-llen='4804:4812'>初六飛鳥以凶</span>
<span class='tline' id='l235' data-llen='4812:4835'>　彖辭言不宜上宜下彖傳釋之曰上逆而下順也今</span>
<span class='tline' id='l236' data-llen='4835:4858'>　初六以柔處下其道順也而言凶何耶以其上應於</span>
<span class='tline' id='l237' data-llen='4858:4881'>　四則逆也夫以六居初不中不正之小人奚足以任</span>
<span class='tline' id='l238' data-llen='4881:4904'>　大事乃不安艮止之分而妄徼震動之舉如小鳥髙</span>
<span class='tline' id='l239' data-llen='4904:4926'>　飛力盡必墮以此致凶捄止莫及故曰飛鳥以凶</span>
<span class='tline' id='l240' data-llen='4926:4945'>六二過其祖遇其妣不及其君遇其臣无咎</span>
<span class='tline' id='l241' data-llen='4945:4972'><a onclick="displayPageImage('KR1a0064', 'WYG', '010-14a' );" name="010-14a" class="pb">[010-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4972:4995'>　祖指九四妣指六五妣者母没之稱既没矣何以謂</span>
<span class='tline' id='l243' data-llen='4995:5018'>　之遇遇也者母雖没祭則母子之精神相接于祖廟</span>
<span class='tline' id='l244' data-llen='5018:5041'>　中也妣乃已之所自出蓋其思慕之心又親于祖故</span>
<span class='tline' id='l245' data-llen='5041:5064'>　曰過其祖遇其妣遇妣而過於祖此母子之私恩也</span>
<span class='tline' id='l246' data-llen='5064:5087'>　雖過之君子不以為過也遇臣則不可過於其君故</span>
<span class='tline' id='l247' data-llen='5087:5110'>　曰不及其君遇其臣君指五臣指初初居二下故為</span>
<span class='tline' id='l248' data-llen='5110:5133'>　臣也彖言可小事不可大事不宜上宜下而六二柔</span>
<span class='tline' id='l249' data-llen='5133:5152'>　順中正不為過甚故其象如此其占无咎</span>
<span class='tline' id='l250' data-llen='5152:5179'><a onclick="displayPageImage('KR1a0064', 'WYG', '010-14b' );" name="010-14b" class="pb">[010-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5179:5192'>九三弗過防之從或戕之凶</span>
<span class='tline' id='l252' data-llen='5192:5215'>　小過之時隂衆而陽寡隂過於陽陽弗能過於隂也</span>
<span class='tline' id='l253' data-llen='5215:5238'>　九三雖剛豈能敵上六之柔故曰弗過弗過則當思</span>
<span class='tline' id='l254' data-llen='5238:5261'>　所以為之防故曰防之既防之矣又曰從或戕之何</span>
<span class='tline' id='l255' data-llen='5261:5284'>　也謂衆隂用事之時君子不幸處羣小之中與上六</span>
<span class='tline' id='l256' data-llen='5284:5307'>　小人為應君子於此唯當止而防之不可往從之也</span>
<span class='tline' id='l257' data-llen='5307:5330'>　從之則禍自外至必遭或者殘害之凶也或戕之指</span>
<span class='tline' id='l258' data-llen='5330:5353'>　五五與三非正應故稱或戕殘也書梓材云无胥戕</span>
<span class='tline' id='l259' data-llen='5353:5380'><a onclick="displayPageImage('KR1a0064', 'WYG', '010-15a' );" name="010-15a" class="pb">[010-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5380:5396'>　詩十月之交云曰予不戕皆訓殘</span>
<span class='tline' id='l261' data-llen='5396:5414'>九四无咎弗過遇之往厲必戒勿用永貞</span>
<span class='tline' id='l262' data-llen='5414:5437'>　九四剛失位而不中曷能无咎蓋當不可大事之時</span>
<span class='tline' id='l263' data-llen='5437:5460'>　剛而居柔非過剛而敢為大事者也故无咎卦名小</span>
<span class='tline' id='l264' data-llen='5460:5483'>　過謂小者過大者不過故九三九四皆曰弗過九四</span>
<span class='tline' id='l265' data-llen='5483:5506'>　與初六為正應而隂陽相遇故曰遇之遇者不期而</span>
<span class='tline' id='l266' data-llen='5506:5529'>　自㑹乃出於不意往則自此而往彼蓋有不容己者</span>
<span class='tline' id='l267' data-llen='5529:5552'>　今既與之遇則其勢又不可不往往與小人交危厲</span>
<span class='tline' id='l268' data-llen='5552:5579'><a onclick="displayPageImage('KR1a0064', 'WYG', '010-15b' );" name="010-15b" class="pb">[010-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5579:5602'>　之道也故往厲既知其往厲則必須戒備故曰必戒</span>
<span class='tline' id='l270' data-llen='5602:5625'>　既知其往厲必戒則不可任其事故又戒之曰勿用</span>
<span class='tline' id='l271' data-llen='5625:5648'>　既勿用矣終身以正道固守而不變可也故又勉之</span>
<span class='tline' id='l272' data-llen='5648:5662'>　曰永貞此爻皆以兩字為句</span>
<span class='tline' id='l273' data-llen='5662:5680'>六三宻雲不雨自我西郊公弋取彼在穴</span>
<span class='tline' id='l274' data-llen='5680:5703'>　宻雲不雨自我西郊其象與小畜同小畜以小畜大</span>
<span class='tline' id='l275' data-llen='5703:5726'>　而諸陽不為六四用小過則以小過大而二陽不為</span>
<span class='tline' id='l276' data-llen='5726:5749'>　六五用也易中大事稱王小事稱公小過之六五可</span>
<span class='tline' id='l277' data-llen='5749:5776'><a onclick="displayPageImage('KR1a0064', 'WYG', '010-16a' );" name="010-16a" class="pb">[010-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5776:5799'>　小事不可大事故不稱王而稱公弋小器僅可射近</span>
<span class='tline' id='l279' data-llen='5799:5822'>　非逺到之物取彼在穴此亦可小事不可大事之謂</span>
<span class='tline' id='l280' data-llen='5822:5845'>　隂爻之虚為穴在穴謂九三九四兩陽爻在六二六</span>
<span class='tline' id='l281' data-llen='5845:5868'>　五兩隂爻之間也六五雖隂乃小過之君故稱我自</span>
<span class='tline' id='l282' data-llen='5868:5887'>　隂言之既以西郊隂方為我故以陽為彼</span>
<span class='tline' id='l283' data-llen='5887:5904'>上六弗遇過之飛鳥離之凶是謂災眚</span>
<span class='tline' id='l284' data-llen='5904:5927'>　上六之隂與九三之陽正應本相遇也而三以上為</span>
<span class='tline' id='l285' data-llen='5927:5950'>　小人遂為之防而不肯相從上亦不肯以禮下之故</span>
<span class='tline' id='l286' data-llen='5950:5977'><a onclick="displayPageImage('KR1a0064', 'WYG', '010-16b' );" name="010-16b" class="pb">[010-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5977:6000'>　曰弗遇上處小過之極超乎六爻之上故曰過之彖</span>
<span class='tline' id='l288' data-llen='6000:6023'>　辭言不宜上而上乃震動之體動極而忘返如飛鳥</span>
<span class='tline' id='l289' data-llen='6023:6046'>　離于矰繳不亦凶乎是天災也亦人眚也故曰飛鳥</span>
<span class='tline' id='l290' data-llen='6046:6069'>　離之凶是謂災眚離與詩新臺鴻則離之之離同上</span>
<span class='tline' id='l291' data-llen='6069:6084'>　六過甚而不中故其象占如此</span>
<span class='tline' id='l292' data-llen='6084:6094'>䷾<span class='krp-note'>離下/坎上</span></span>
<span class='tline' id='l293' data-llen='6094:6106'>既濟亨小利貞初吉終亂</span>
<span class='tline' id='l294' data-llen='6106:6129'>　濟渡也書説命若濟巨川亦訓渡既濟已濟也為卦</span>
<span class='tline' id='l295' data-llen='6129:6156'><a onclick="displayPageImage('KR1a0064', 'WYG', '010-17a' );" name="010-17a" class="pb">[010-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6156:6179'>　下離火上坎水水火相交而致用則既濟者事之已</span>
<span class='tline' id='l297' data-llen='6179:6202'>　成也亨小當依紫陽朱子作小亨六二之柔爻為卦</span>
<span class='tline' id='l298' data-llen='6202:6225'>　主是以僅能小亨時雖既濟唯能以正道固守則利</span>
<span class='tline' id='l299' data-llen='6225:6248'>　故戒之曰利貞初吉謂離明在内思患而豫防之則</span>
<span class='tline' id='l300' data-llen='6248:6270'>　吉也終亂謂坎難在外正而无變通之道則亂也</span>
<span class='tline' id='l301' data-llen='6270:6282'>初九曳其輪濡其尾无咎</span>
<span class='tline' id='l302' data-llen='6282:6305'>　曳拖也與睽六三見輿曳之曳同曳輪而尾濡用力</span>
<span class='tline' id='l303' data-llen='6305:6328'>　之甚也古者舟車皆用以濟衛國風氓詩云淇水湯</span>
<span class='tline' id='l304' data-llen='6328:6355'><a onclick="displayPageImage('KR1a0064', 'WYG', '010-17b' );" name="010-17b" class="pb">[010-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6355:6378'>　湯漸車帷裳蓋用車也輪指四曳之者初也初九爻</span>
<span class='tline' id='l306' data-llen='6378:6401'>　位皆剛有濟險之才上與四應四猶在險中初也竭</span>
<span class='tline' id='l307' data-llen='6401:6423'>　力救之輪雖曳而不敗尾雖濡而不溺何咎之有</span>
<span class='tline' id='l308' data-llen='6423:6436'>六二婦喪其茀勿逐七日得</span>
<span class='tline' id='l309' data-llen='6436:6459'>　婦六二本爻自謂茀指初爾雅云輿革前謂之鞎後</span>
<span class='tline' id='l310' data-llen='6459:6482'>　謂之茀竹前謂之禦後謂之蔽詩碩人之翟茀載驅</span>
<span class='tline' id='l311' data-llen='6482:6505'>　采芭韓奕之簟茀皆是也初往應四則二喪其茀矣</span>
<span class='tline' id='l312' data-llen='6505:6528'>　而曰勿逐七日得何哉四方陷於重險中雖與初應</span>
<span class='tline' id='l313' data-llen='6528:6555'><a onclick="displayPageImage('KR1a0064', 'WYG', '010-18a' );" name="010-18a" class="pb">[010-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6555:6578'>　何暇顧初初之往也勢亦不容乆留必當復還也初</span>
<span class='tline' id='l315' data-llen='6578:6601'>　復還則二之所喪將復得雖不追逐可也所以戒之</span>
<span class='tline' id='l316' data-llen='6601:6624'>　曰勿逐七日得者六二以中道自守又何患乎喪若</span>
<span class='tline' id='l317' data-llen='6624:6646'>　急往追逐則失其所守之正也其義與震六二同</span>
<span class='tline' id='l318' data-llen='6646:6663'>九三髙宗伐鬼方三年克之小人勿用</span>
<span class='tline' id='l319' data-llen='6663:6686'>　髙宗武丁廟號商家中興之賢王也髙宗征伐之事</span>
<span class='tline' id='l320' data-llen='6686:6709'>　於詩殷武見之伐鬼方則經傳皆未之見大雅蕩詩</span>
<span class='tline' id='l321' data-llen='6709:6732'>　云覃及鬼方注云鬼方逺方也九三以剛居剛正當</span>
<span class='tline' id='l322' data-llen='6732:6759'><a onclick="displayPageImage('KR1a0064', 'WYG', '010-18b' );" name="010-18b" class="pb">[010-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6759:6782'>　二體之間有髙宗中興而征伐之象三與上應上六</span>
<span class='tline' id='l324' data-llen='6782:6805'>　隂爻逺而在險鬼方之象也三至上凡歴三爻故曰</span>
<span class='tline' id='l325' data-llen='6805:6828'>　三年克之小人得此占則勿宜變動而用事故曰小</span>
<span class='tline' id='l326' data-llen='6828:6834'>　人勿用</span>
<span class='tline' id='l327' data-llen='6834:6845'>六四繻有衣袽終日戒</span>
<span class='tline' id='l328' data-llen='6845:6868'>　繻程子朱子皆依王弼作濡衣袽衣之緼也繻有衣</span>
<span class='tline' id='l329' data-llen='6868:6891'>　袽所以防滲濕也有之為言有備則无患不至乎旋</span>
<span class='tline' id='l330' data-llen='6891:6914'>　求而无之之窘也戒備也六四才位俱柔心小而慮</span>
<span class='tline' id='l331' data-llen='6914:6941'><a onclick="displayPageImage('KR1a0064', 'WYG', '010-19a' );" name="010-19a" class="pb">[010-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6941:6955'>　事細宻故能終日為之戒備</span>
<span class='tline' id='l333' data-llen='6955:6974'>九五東鄰殺牛不如西鄰之禴祭實受其福</span>
<span class='tline' id='l334' data-llen='6974:6997'>　東鄰指二二離體離正南而鄰於東也西鄰五自謂</span>
<span class='tline' id='l335' data-llen='6997:7020'>　五坎體坎正北而鄰於西也離之隂爻為牛坎之陽</span>
<span class='tline' id='l336' data-llen='7020:7043'>　爻為水禴祭以水雖不如殺牛之盛然九五以陽實</span>
<span class='tline' id='l337' data-llen='7043:7066'>　居中其心誠實有以感格乎鬼神而祭則受福彼六</span>
<span class='tline' id='l338' data-llen='7066:7086'>　二之祭雖盛蓋不如九五以誠實而受福也</span>
<span class='tline' id='l339' data-llen='7086:7094'>上六濡其首厲</span>
<span class='tline' id='l340' data-llen='7094:7121'><a onclick="displayPageImage('KR1a0064', 'WYG', '010-19b' );" name="010-19b" class="pb">[010-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7121:7144'>　卦以在下為尾在上為首上六至既濟之終已出坎</span>
<span class='tline' id='l342' data-llen='7144:7167'>　水之上矣下應九三則又没入于坎水之中豈不危</span>
<span class='tline' id='l343' data-llen='7167:7190'>　厲或謂既濟倒轉為未濟則首反向下而濡濕危厲</span>
<span class='tline' id='l344' data-llen='7190:7200'>　孰甚焉其説亦通</span>
<span class='tline' id='l345' data-llen='7200:7210'>䷿<span class='krp-note'>坎下/離上</span></span>
<span class='tline' id='l346' data-llen='7210:7225'>未濟亨小狐汔濟濡其尾无攸利</span>
<span class='tline' id='l347' data-llen='7225:7248'>　未濟謂事之未成它日必成今則未也為卦坎下離</span>
<span class='tline' id='l348' data-llen='7248:7271'>　上二者各不相交是未濟之象也濟之名由坎而得</span>
<span class='tline' id='l349' data-llen='7271:7298'><a onclick="displayPageImage('KR1a0064', 'WYG', '010-20a' );" name="010-20a" class="pb">[010-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7298:7321'>　既濟坎在上而難在五亨之者二也故既濟之亨主</span>
<span class='tline' id='l351' data-llen='7321:7344'>　二未濟坎在下而難在二亨之者五也故未濟之亨</span>
<span class='tline' id='l352' data-llen='7344:7367'>　主五陽大隂小六五隂爻而隂性多疑故以為小狐</span>
<span class='tline' id='l353' data-llen='7367:7390'>　汔幾也與井卦之汔同井到九二然後得水汔至謂</span>
<span class='tline' id='l354' data-llen='7390:7413'>　自上而下幾及乎九二而猶未至也未濟到上九然</span>
<span class='tline' id='l355' data-llen='7413:7436'>　後脫險汔濟謂自内而外幾及乎上九而猶未濟也</span>
<span class='tline' id='l356' data-llen='7436:7459'>　狐之渡水其尾必揭用力蓋在尾今小狐汔濟而濡</span>
<span class='tline' id='l357' data-llen='7459:7481'>　其尾弱而不能用力又安能濟故其占為无攸利</span>
<span class='tline' id='l358' data-llen='7481:7508'><a onclick="displayPageImage('KR1a0064', 'WYG', '010-20b' );" name="010-20b" class="pb">[010-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7508:7516'>初六濡其尾吝</span>
<span class='tline' id='l360' data-llen='7516:7539'>　既濟初九既登岸矣雖濡其尾又誰咎之未濟初六</span>
<span class='tline' id='l361' data-llen='7539:7562'>　方將渉險而尾即濡是其志雖急於濟而其才柔弱</span>
<span class='tline' id='l362' data-llen='7562:7575'>　不能濟也豈不可羞吝乎</span>
<span class='tline' id='l363' data-llen='7575:7584'>九二曳其輪貞吉</span>
<span class='tline' id='l364' data-llen='7584:7607'>　輪九二自謂曳之者六五也貞吉謂九二處未濟之</span>
<span class='tline' id='l365' data-llen='7607:7630'>　時以陽居隂其位不當唯以正道自守以待上之人</span>
<span class='tline' id='l366' data-llen='7630:7653'>　曳之而後行則吉蓋不可妄動也夫曳其輪一也既</span>
<span class='tline' id='l367' data-llen='7653:7680'><a onclick="displayPageImage('KR1a0064', 'WYG', '010-21a' );" name="010-21a" class="pb">[010-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7680:7702'>　濟初九僅无咎未濟九二乃吉初不中而二中也</span>
<span class='tline' id='l369' data-llen='7702:7714'>六三未濟征凶利渉大川</span>
<span class='tline' id='l370' data-llen='7714:7737'>　居下坎之上似亦濟矣而又有互坎在前蓋亦未濟</span>
<span class='tline' id='l371' data-llen='7737:7760'>　也六三位不當征行且凶況渉大川乎紫陽朱子曰</span>
<span class='tline' id='l372' data-llen='7760:7770'>　利字上當有不字</span>
<span class='tline' id='l373' data-llen='7770:7790'>九四貞吉悔亡震用伐鬼方三年有賞于大國</span>
<span class='tline' id='l374' data-llen='7790:7813'>　以九居四其位不當故戒之曰貞吉悔亡蓋妄動則</span>
<span class='tline' id='l375' data-llen='7813:7836'>　有悔貞則吉而其悔亡也鬼方指初震用伐鬼方者</span>
<span class='tline' id='l376' data-llen='7836:7863'><a onclick="displayPageImage('KR1a0064', 'WYG', '010-21b' );" name="010-21b" class="pb">[010-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7863:7886'>　震動而使之驚畏也詩時邁云薄言震之莫不震疊</span>
<span class='tline' id='l378' data-llen='7886:7909'>　與此震同自四至初凡歴三爻故曰三年三年之乆</span>
<span class='tline' id='l379' data-llen='7909:7926'>　厥亦勞矣功成有賞故封以大國也</span>
<span class='tline' id='l380' data-llen='7926:7941'>六五貞吉无悔君子之光有孚吉</span>
<span class='tline' id='l381' data-llen='7941:7964'>　五與二四皆當權用事者也在未濟之時能以正道</span>
<span class='tline' id='l382' data-llen='7964:7987'>　固守則吉故三爻皆戒之以貞吉六五所以无悔者</span>
<span class='tline' id='l383' data-llen='7987:8010'>　柔得中而无用剛之悔也光謂六五文明之徳著見</span>
<span class='tline' id='l384' data-llen='8010:8033'>　也不曰天子之光而曰君子之光謂承乗應皆剛陽</span>
<span class='tline' id='l385' data-llen='8033:8060'><a onclick="displayPageImage('KR1a0064', 'WYG', '010-22a' );" name="010-22a" class="pb">[010-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8060:8083'>　君子相助以為明也有孚吉謂五與衆陽相孚是以</span>
<span class='tline' id='l387' data-llen='8083:8088'>　吉也</span>
<span class='tline' id='l388' data-llen='8088:8106'>上九有孚于飲酒无咎濡其首有孚失是</span>
<span class='tline' id='l389' data-llen='8106:8129'>　此爻凡兩言有孚當分為兩説不可渾而為一也有</span>
<span class='tline' id='l390' data-llen='8129:8152'>　孚于飲酒謂所乗有六五之孚也濡其首有孚謂所</span>
<span class='tline' id='l391' data-llen='8152:8175'>　應有六三之孚也上居未濟之極極則濟矣六五飲</span>
<span class='tline' id='l392' data-llen='8175:8198'>　之以酒是天下无事而君臣宴樂何咎之有故曰有</span>
<span class='tline' id='l393' data-llen='8198:8221'>　孚于飲酒无咎卦之上為首濡之者三也卦至上則</span>
<span class='tline' id='l394' data-llen='8221:8248'><a onclick="displayPageImage('KR1a0064', 'WYG', '010-22b' );" name="010-22b" class="pb">[010-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8248:8271'>　已脱重坎之險矣不必與三應也與三應則又没入</span>
<span class='tline' id='l396' data-llen='8271:8294'>　於坎水中豈不濡其首乎失是謂失六五六五近而</span>
<span class='tline' id='l397' data-llen='8294:8317'>　在是而上又下孚于三則近失五也故曰濡其首有</span>
<span class='tline' id='l398' data-llen='8317:8323'>　孚失是</span>
<span class='tline' id='l399' data-llen='8323:8326'>　</span>
<span class='tline' id='l400' data-llen='8326:8329'>　</span>
<span class='tline' id='l401' data-llen='8329:8332'>　</span>
<span class='tline' id='l402' data-llen='8332:8341'>　周易集說卷十</span>
</p>
<p>
</p>
  </div>
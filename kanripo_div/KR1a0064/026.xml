<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0064', 'WYG', '026-1a' );" name="026-1a" class="pb">[026-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　周易集説卷二十六</span><br/>
<span class='tline' id='l10' data-llen='202:223'>　　　　　　　　　　　　　宋　俞琰　撰</span><br/>
<span class='tline' id='l11' data-llen='223:230'>　文言傳一</span><br/>
<span class='tline' id='l12' data-llen='230:253'>　　古易十二篇文言傳自為一篇題曰文言傳者孔</span><br/>
<span class='tline' id='l13' data-llen='253:276'>　　子明文王彖辭爻辭言外之意以盡乾坤二卦之</span><br/>
<span class='tline' id='l14' data-llen='276:299'>　　藴而餘卦之説因可以類推也自王弼移附乾坤</span><br/>
<span class='tline' id='l15' data-llen='299:322'>　　二卦後加文言曰三字冠於首而除去傳字後人</span><br/>
<span class='tline' id='l16' data-llen='322:348'><a onclick="displayPageImage('KR1a0064', 'WYG', '026-1b' );" name="026-1b" class="pb">[026-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='348:371'>　　遂不曰文言傳而僅曰文言或謂文飾其言或謂</span><br/>
<span class='tline' id='l18' data-llen='371:394'>　　交錯而言或謂古有是言而孔子文之或謂言不</span><br/>
<span class='tline' id='l19' data-llen='394:417'>　　文則不足以傳逺故因其文以詳言其理所以文</span><br/>
<span class='tline' id='l20' data-llen='417:440'>　　飾乾坤之大徳愚案陸徳明釋文梁武帝云文言</span><br/>
<span class='tline' id='l21' data-llen='440:463'>　　是文王所制梁武之説必有所據但制字未瑩耳</span><br/>
<span class='tline' id='l22' data-llen='463:486'>　　或曰文言文王言即彖辭爻辭孔子傳述文王所</span><br/>
<span class='tline' id='l23' data-llen='486:509'>　　言之意而推廣之故曰文言傳愚觀其反覆發明</span><br/>
<span class='tline' id='l24' data-llen='509:532'>　　乾坤二卦彖辭爻辭之意則知古易題曰文言傳</span><br/>
<span class='tline' id='l25' data-llen='532:558'><a onclick="displayPageImage('KR1a0064', 'WYG', '026-2a' );" name="026-2a" class="pb">[026-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='558:581'>　　良是矣分明彖辭爻辭皆文王之言而孔子傳述</span><br/>
<span class='tline' id='l27' data-llen='581:604'>　　之也首章云元者善之長也春秋左氏傳惠伯之</span><br/>
<span class='tline' id='l28' data-llen='604:627'>　　説同穆姜則以善字為體字較好或者因而疑之</span><br/>
<span class='tline' id='l29' data-llen='627:650'>　　曰兹非孔子之文孔子以前穆姜惠伯嘗言之則</span><br/>
<span class='tline' id='l30' data-llen='650:673'>　　此語乃古語也愚則曰古無是語穆姜惠伯亦無</span><br/>
<span class='tline' id='l31' data-llen='673:696'>　　是語左氏葢借孔子之説為穆姜惠伯之説耳何</span><br/>
<span class='tline' id='l32' data-llen='696:719'>　　以見之如吕相絶秦書此豈當時史氏之文哉蓋</span><br/>
<span class='tline' id='l33' data-llen='719:742'>　　皆左氏為之也又如國語司空季子之占既取八</span><br/>
<span class='tline' id='l34' data-llen='742:768'><a onclick="displayPageImage('KR1a0064', 'WYG', '026-2b' );" name="026-2b" class="pb">[026-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='768:791'>　　物之象又有坎勞卦之語審如是則孔子之前司</span><br/>
<span class='tline' id='l36' data-llen='791:814'>　　空季子已有是説矣謂説卦為非孔子所述亦可</span><br/>
<span class='tline' id='l37' data-llen='814:837'>　　也吁讀易者要當明辨茍輕信左氏之浮言而反</span><br/>
<span class='tline' id='l38' data-llen='837:849'>　　疑聖人無乃不可乎</span><br/>
<span class='tline' id='l39' data-llen='849:872'>元者善之長也亨者嘉之㑹也利者義之和也貞者事</span><br/>
<span class='tline' id='l40' data-llen='872:877'>之幹也</span><br/>
<span class='tline' id='l41' data-llen='877:900'>　元亨利貞莫非善也元居亨利貞之首故曰善之長</span><br/>
<span class='tline' id='l42' data-llen='900:923'>　亨者通也亨而無不盡美故曰嘉之㑹利者宜也利</span><br/>
<span class='tline' id='l43' data-llen='923:949'><a onclick="displayPageImage('KR1a0064', 'WYG', '026-3a' );" name="026-3a" class="pb">[026-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='949:972'>　而無有乖戾故曰義之和貞者正而固也處事而固</span><br/>
<span class='tline' id='l45' data-llen='972:995'>　守以正則何事不立故曰事之幹乾之元亨利貞即</span><br/>
<span class='tline' id='l46' data-llen='995:1018'>　人之仁義禮智今於元亨利貞不言仁禮智而於利</span><br/>
<span class='tline' id='l47' data-llen='1018:1039'>　獨言義以見君子不以利為利而以義為利也</span><br/>
<span class='tline' id='l48' data-llen='1039:1062'>君子體仁足以長人嘉㑹足以合禮利物足以和義貞</span><br/>
<span class='tline' id='l49' data-llen='1062:1069'>固足以幹事</span><br/>
<span class='tline' id='l50' data-llen='1069:1092'>　伊川程子曰比而效之謂之體紫陽朱子曰此語未</span><br/>
<span class='tline' id='l51' data-llen='1092:1115'>　安體仁如中庸體物之體相似仁理也人物也以人</span><br/>
<span class='tline' id='l52' data-llen='1115:1141'><a onclick="displayPageImage('KR1a0064', 'WYG', '026-3b' );" name="026-3b" class="pb">[026-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1141:1164'>　之身而體仁之理乃足以長人矣愚謂君子以仁為</span><br/>
<span class='tline' id='l54' data-llen='1164:1187'>　體則痒痾疾痛舉切吾身而無一毫之非仁故足以</span><br/>
<span class='tline' id='l55' data-llen='1187:1210'>　長人長人者居人之上而為之君長也輔世長民莫</span><br/>
<span class='tline' id='l56' data-llen='1210:1233'>　如徳則無一物不在所愛之中蓋惟仁者則宜在髙</span><br/>
<span class='tline' id='l57' data-llen='1233:1256'>　位不仁而在髙位是播其惡於衆也故曰君子體仁</span><br/>
<span class='tline' id='l58' data-llen='1256:1279'>　足以長人禮者天理之節文嘉會謂事事盡美而動</span><br/>
<span class='tline' id='l59' data-llen='1279:1302'>　容周旋無不中節也禮以會而後行會以嘉而合禮</span><br/>
<span class='tline' id='l60' data-llen='1302:1325'>　故曰嘉㑹足以合禮利與義皆訓宜利自義中來義</span><br/>
<span class='tline' id='l61' data-llen='1325:1351'><a onclick="displayPageImage('KR1a0064', 'WYG', '026-4a' );" name="026-4a" class="pb">[026-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1351:1374'>　安處便是利非義之外别有利也大凡利於已不利</span><br/>
<span class='tline' id='l63' data-llen='1374:1397'>　於物則為悖於義而不和豈所冝哉蓋唯利物而不</span><br/>
<span class='tline' id='l64' data-llen='1397:1420'>　以已害物則足以和於義而不悖斯得其冝故曰利</span><br/>
<span class='tline' id='l65' data-llen='1420:1443'>　物足以和義貞固謂擇善而固執之也固而不正則</span><br/>
<span class='tline' id='l66' data-llen='1443:1466'>　衆議得以屈之正而不固則衆力得以傾之唯知正</span><br/>
<span class='tline' id='l67' data-llen='1466:1489'>　之所在而固守之乃足以立事故曰貞固足以幹事</span><br/>
<span class='tline' id='l68' data-llen='1489:1512'>　言利貞而不言元亨言仁義禮而不言智蓋互文見</span><br/>
<span class='tline' id='l69' data-llen='1512:1535'>　意將使學者觸類而長之也紫巖張氏曰不言智而</span><br/>
<span class='tline' id='l70' data-llen='1535:1561'><a onclick="displayPageImage('KR1a0064', 'WYG', '026-4b' );" name="026-4b" class="pb">[026-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1561:1574'>　言貞惡夫智容有不貞者</span><br/>
<span class='tline' id='l72' data-llen='1574:1590'>君子行此四德者故曰乾元亨利貞</span><br/>
<span class='tline' id='l73' data-llen='1590:1613'>　人道與天道一也君子行此仁義禮智即行此元亨</span><br/>
<span class='tline' id='l74' data-llen='1613:1636'>　利貞也君子即乾也仁義禮智即元亨利貞也自前</span><br/>
<span class='tline' id='l75' data-llen='1636:1650'>　至此乃第一節申彖傳之意</span><br/>
<span class='tline' id='l76' data-llen='1650:1673'>初九曰濳龍勿用何謂也子曰龍徳而隱者也不易乎</span><br/>
<span class='tline' id='l77' data-llen='1673:1696'>世不成乎名遯世无悶不見是而无悶樂則行之憂則</span><br/>
<span class='tline' id='l78' data-llen='1696:1709'>違之確乎其不可㧞濳龍也</span><br/>
<span class='tline' id='l79' data-llen='1709:1735'><a onclick="displayPageImage('KR1a0064', 'WYG', '026-5a' );" name="026-5a" class="pb">[026-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1735:1758'>　此以下乃第二節申爻傳之意歐陽文忠公曰此非</span><br/>
<span class='tline' id='l81' data-llen='1758:1781'>　孔子所作之全篇也若皆孔子作則其文自有次第</span><br/>
<span class='tline' id='l82' data-llen='1781:1804'>　何假子曰以發之亦不應自稱子曰也其先言何謂</span><br/>
<span class='tline' id='l83' data-llen='1804:1827'>　後言子曰乃講師自為問答之言亦如公羊穀梁之</span><br/>
<span class='tline' id='l84' data-llen='1827:1850'>　傳春秋先言何曷而後道其師之所傳以為傳也紫</span><br/>
<span class='tline' id='l85' data-llen='1850:1873'>　陽朱子曰所謂子曰者是弟子後來添入亦不可知</span><br/>
<span class='tline' id='l86' data-llen='1873:1896'>　近來胡五峰將通書除去篇名却在上面各添周子</span><br/>
<span class='tline' id='l87' data-llen='1896:1919'>　曰此亦可見其比愚謂中庸大學亦稱子曰蓋皆後</span><br/>
<span class='tline' id='l88' data-llen='1919:1945'><a onclick="displayPageImage('KR1a0064', 'WYG', '026-5b' );" name="026-5b" class="pb">[026-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1945:1968'>　人所加也濳見躍飛皆龍徳也龍徳即君徳今曰龍</span><br/>
<span class='tline' id='l90' data-llen='1968:1991'>　徳而隠謂以九居初雖有君徳乃在下而隠者也不</span><br/>
<span class='tline' id='l91' data-llen='1991:2014'>　易乎世守其道而不為習俗所移也不成乎名晦其</span><br/>
<span class='tline' id='l92' data-llen='2014:2037'>　行而不求名譽之著也遯世无悶遺佚而不怨也不</span><br/>
<span class='tline' id='l93' data-llen='2037:2060'>　見是而无悶人不知而不愠也樂即无悶之謂无悶</span><br/>
<span class='tline' id='l94' data-llen='2060:2083'>　故樂也樂則行之者君子樂天知命安貧而不憂則</span><br/>
<span class='tline' id='l95' data-llen='2083:2106'>　遵初九在下之象而行此濳龍勿用之道也憂則違</span><br/>
<span class='tline' id='l96' data-llen='2106:2129'>　之者小人不知天命長戚戚而不樂則悖初九在下</span><br/>
<span class='tline' id='l97' data-llen='2129:2155'><a onclick="displayPageImage('KR1a0064', 'WYG', '026-6a' );" name="026-6a" class="pb">[026-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2155:2178'>　之戒而違此濳龍勿用之道也言樂而兼言憂亦猶</span><br/>
<span class='tline' id='l99' data-llen='2178:2201'>　後章坤初六不善之殃與善之慶並説以見君子則</span><br/>
<span class='tline' id='l100' data-llen='2201:2224'>　如是小人則反是也或以進字假行字避字假違字</span><br/>
<span class='tline' id='l101' data-llen='2224:2247'>　而云見可而進知難而避是豈初九爻辭之旨哉夫</span><br/>
<span class='tline' id='l102' data-llen='2247:2270'>　既濳矣既勿用矣尚何見可而又進即尚何知難而</span><br/>
<span class='tline' id='l103' data-llen='2270:2293'>　致避耶或又謂君子有時乎憂樂其行其違皆出於</span><br/>
<span class='tline' id='l104' data-llen='2293:2316'>　我去聖人之意逺矣確堅也確乎其不可㧞者内有</span><br/>
<span class='tline' id='l105' data-llen='2316:2339'>　所守而堅確富貴不能淫貧賤不能移威武不能屈</span><br/>
<span class='tline' id='l106' data-llen='2339:2365'><a onclick="displayPageImage('KR1a0064', 'WYG', '026-6b' );" name="026-6b" class="pb">[026-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2365:2388'>　也此章始言龍徳而隠終又總結之曰濳龍也蓋自</span><br/>
<span class='tline' id='l108' data-llen='2388:2411'>　不易乎世至確乎其不可㧞皆初九濳龍之徳而君</span><br/>
<span class='tline' id='l109' data-llen='2411:2434'>　子所以勿用也若為世俗所移而求名譽之成遯世</span><br/>
<span class='tline' id='l110' data-llen='2434:2457'>　而悶不見是而悶内無所守而為人所㧞則豈初九</span><br/>
<span class='tline' id='l111' data-llen='2457:2465'>　潛龍之德哉</span><br/>
<span class='tline' id='l112' data-llen='2465:2488'>九二曰見龍在田利見大人何謂也子曰龍德而正中</span><br/>
<span class='tline' id='l113' data-llen='2488:2511'>者也庸言之信庸行之謹閑邪存其誠善世而不伐徳</span><br/>
<span class='tline' id='l114' data-llen='2511:2529'>博而化易曰見龍在田利見大人君徳也</span><br/>
<span class='tline' id='l115' data-llen='2529:2555'><a onclick="displayPageImage('KR1a0064', 'WYG', '026-7a' );" name="026-7a" class="pb">[026-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2555:2578'>　龍徳而正中謂九二有乾龍之剛徳而在潛躍之間</span><br/>
<span class='tline' id='l117' data-llen='2578:2601'>　無過無不及而正得其中也庸常也常言常行必信</span><br/>
<span class='tline' id='l118' data-llen='2601:2626'>　必謹則口不妄語身不妄動也邪即人欲誠即天理遏人</span><br/>
<span class='tline' id='l119' data-llen='2626:2649'>　欲所以存天理也理欲界限不可不嚴弗為之防則</span><br/>
<span class='tline' id='l120' data-llen='2649:2672'>　人欲存乎其中而天理亡矣故閑邪存其誠也善世</span><br/>
<span class='tline' id='l121' data-llen='2672:2695'>　猶言兼善天下不伐不有其善也位非九五何以善</span><br/>
<span class='tline' id='l122' data-llen='2695:2718'>　世而九二云爾者徳博故也徳博而化正已而物正</span><br/>
<span class='tline' id='l123' data-llen='2718:2741'>　也此大人之事也君徳謂君人之大徳孔子贊乾之</span><br/>
<span class='tline' id='l124' data-llen='2741:2767'><a onclick="displayPageImage('KR1a0064', 'WYG', '026-7b' );" name="026-7b" class="pb">[026-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2767:2790'>　九二曰君徳蓋明指大人之為九二也他卦皆以二</span><br/>
<span class='tline' id='l126' data-llen='2790:2813'>　為臣位未嘗以二爲君徳乾六爻皆言人君之事九</span><br/>
<span class='tline' id='l127' data-llen='2813:2836'>　二蓋人君之子未為人君之時未有君位而有君德</span><br/>
<span class='tline' id='l128' data-llen='2836:2859'>　者也其位雖臣其徳則君故孔子贊其徳曰龍徳又</span><br/>
<span class='tline' id='l129' data-llen='2859:2882'>　言君徳言信行謹閑邪存誠贊其徳之中善世而不</span><br/>
<span class='tline' id='l130' data-llen='2882:2905'>　伐徳博而化皆申徳施之義中庸云唯天下至誠為</span><br/>
<span class='tline' id='l131' data-llen='2905:2928'>　能化又云誠者非自誠已而已也所以成物也子思</span><br/>
<span class='tline' id='l132' data-llen='2928:2935'>　皆夲乎此</span><br/>
<span class='tline' id='l133' data-llen='2935:2961'><a onclick="displayPageImage('KR1a0064', 'WYG', '026-8a' );" name="026-8a" class="pb">[026-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2961:2984'>九三曰君子終日乾乾夕惕若厲无咎何謂也子曰君</span><br/>
<span class='tline' id='l135' data-llen='2984:3007'>子進徳脩業忠信所以進徳也脩辭立其誠所以居業</span><br/>
<span class='tline' id='l136' data-llen='3007:3030'>也知至至之可與幾也知終終之可與存義也是故居</span><br/>
<span class='tline' id='l137' data-llen='3030:3053'>上位而不驕在下位而不憂故乾乾因其時而惕雖危</span><br/>
<span class='tline' id='l138' data-llen='3053:3058'>无咎矣</span><br/>
<span class='tline' id='l139' data-llen='3058:3081'>　進徳脩業謂君子終日乾乾也何以進徳忠信所以</span><br/>
<span class='tline' id='l140' data-llen='3081:3104'>　進徳也徳與忠信皆主於心者也何以居業脩辭立</span><br/>
<span class='tline' id='l141' data-llen='3104:3127'>　其誠所以居業也業與辭皆見於事者也事已成謂</span><br/>
<span class='tline' id='l142' data-llen='3127:3153'><a onclick="displayPageImage('KR1a0064', 'WYG', '026-8b' );" name="026-8b" class="pb">[026-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3153:3176'>　之業脩業者業未成則脩而成之也居業業已成則</span><br/>
<span class='tline' id='l144' data-llen='3176:3199'>　居而守之也居與論語百工居肆之居同辭言辭也</span><br/>
<span class='tline' id='l145' data-llen='3199:3222'>　脩謂脩省非脩飾也誠即忠信也立其誠謂立其誠</span><br/>
<span class='tline' id='l146' data-llen='3222:3245'>　意而不為私意所汨撓也若但以脩飾言辭為心則</span><br/>
<span class='tline' id='l147' data-llen='3245:3268'>　偽矣君子閑邪存其誠則無一念之不正也脩辭立</span><br/>
<span class='tline' id='l148' data-llen='3268:3291'>　其誠則無一言之不實也至謂行吾所有之徳進而</span><br/>
<span class='tline' id='l149' data-llen='3291:3314'>　至於此也蓋指九三夲爻即非謂至於九五終卒吾</span><br/>
<span class='tline' id='l150' data-llen='3314:3337'>　所脩之業居而終於此也亦指九三夲爻即非謂終</span><br/>
<span class='tline' id='l151' data-llen='3337:3363'><a onclick="displayPageImage('KR1a0064', 'WYG', '026-9a' );" name="026-9a" class="pb">[026-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3363:3386'>　於九五幾乃幾及之幾與比六三幾不如舍之幾同</span><br/>
<span class='tline' id='l153' data-llen='3386:3410'>　皆訓近即非幾㣲之幾存義謂存其分義而不可過也</span><br/>
<span class='tline' id='l154' data-llen='3410:3433'>　君子之於徳也知其所當至而篤行焉則其至之也</span><br/>
<span class='tline' id='l155' data-llen='3433:3456'>　如九三之位至於下體之上而無不及故曰知至至</span><br/>
<span class='tline' id='l156' data-llen='3456:3479'>　之可與幾也君子之於業也知其所當終而固執焉</span><br/>
<span class='tline' id='l157' data-llen='3479:3502'>　則其終之也如九三之位終於下體之上而無過故</span><br/>
<span class='tline' id='l158' data-llen='3502:3525'>　曰知終終之可與存義也居上位謂九三位居九二</span><br/>
<span class='tline' id='l159' data-llen='3525:3548'>　之上也在下位謂九三位在九四之下也徳進而已</span><br/>
<span class='tline' id='l160' data-llen='3548:3574'><a onclick="displayPageImage('KR1a0064', 'WYG', '026-9b' );" name="026-9b" class="pb">[026-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3574:3597'>　不有故不驕業修而上不忌故不憂無咎者善補過</span><br/>
<span class='tline' id='l162' data-llen='3597:3620'>　也九三過剛而不中又處危地本不能無咎也所以</span><br/>
<span class='tline' id='l163' data-llen='3620:3643'>　無咎者以其終日進脩乾乾不息又因其時而惕懼</span><br/>
<span class='tline' id='l164' data-llen='3643:3666'>　則足以補其過矣時釋夕字危釋厲字不驕不憂釋</span><br/>
<span class='tline' id='l165' data-llen='3666:3689'>　無咎之義至之終之可與幾可與存義皆申終日乾</span><br/>
<span class='tline' id='l166' data-llen='3689:3712'>　乾反覆道之義紫陽朱子曰知至至之屬忠信進徳</span><br/>
<span class='tline' id='l167' data-llen='3712:3735'>　意思進字貼著幾字至字貼著進字知終終之屬修</span><br/>
<span class='tline' id='l168' data-llen='3735:3758'>　辭立誠居業意思居字貼著存字終字貼著居字又</span><br/>
<span class='tline' id='l169' data-llen='3758:3785'><a onclick="displayPageImage('KR1a0064', 'WYG', '026-10a' );" name="026-10a" class="pb">[026-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3785:3808'>　曰可與幾可與存義是旁人説如可與立可與權同</span><br/>
<span class='tline' id='l171' data-llen='3808:3831'>　居業如此存義如此蓋慎守臣位而知終者也安有</span><br/>
<span class='tline' id='l172' data-llen='3831:3839'>　犯上之心哉</span><br/>
<span class='tline' id='l173' data-llen='3839:3862'>九四曰或躍在淵无咎何謂也子曰上下无常非爲邪</span><br/>
<span class='tline' id='l174' data-llen='3862:3885'>也進退无恒非離羣也君子進徳脩業欲及時也故无</span><br/>
<span class='tline' id='l175' data-llen='3885:3888'>咎</span><br/>
<span class='tline' id='l176' data-llen='3888:3911'>　九四才剛位柔故其躍也或上或下而無常或進或</span><br/>
<span class='tline' id='l177' data-llen='3911:3934'>　退而無恒位不正為邪九二九四皆以陽居隂位而</span><br/>
<span class='tline' id='l178' data-llen='3934:3961'><a onclick="displayPageImage('KR1a0064', 'WYG', '026-10b' );" name="026-10b" class="pb">[026-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3961:3984'>　不正故皆言邪羣指在下三陽非為邪謂其動而或</span><br/>
<span class='tline' id='l180' data-llen='3984:4007'>　躍非為小人之邪媚也非離羣謂其静而在淵非離</span><br/>
<span class='tline' id='l181' data-llen='4007:4030'>　君子之善類也既非為邪又非離羣何為而不寕若</span><br/>
<span class='tline' id='l182' data-llen='4030:4053'>　是也君子之進徳脩業欲及時也時難得而易失君</span><br/>
<span class='tline' id='l183' data-llen='4053:4076'>　子不敢自失也學記云當其可之謂時失時則如上</span><br/>
<span class='tline' id='l184' data-llen='4076:4099'>　九之亢而年事過髙精力衰弱無能為矣有不動動</span><br/>
<span class='tline' id='l185' data-llen='4099:4122'>　則有悔况又不知進退豈得無咎今九四所以無咎</span><br/>
<span class='tline' id='l186' data-llen='4122:4145'>　者知進知退而又能不失其進徳脩業之時也夫時</span><br/>
<span class='tline' id='l187' data-llen='4145:4172'><a onclick="displayPageImage('KR1a0064', 'WYG', '026-11a' );" name="026-11a" class="pb">[026-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4172:4195'>　至九四吾惟進吾九四之業而已吾於分内所當進</span><br/>
<span class='tline' id='l189' data-llen='4195:4218'>　者進之所當脩者脩之又何咎之有進脩有重習之</span><br/>
<span class='tline' id='l190' data-llen='4218:4241'>　意而三四在重乾之交故此兩爻皆言進徳脩業上</span><br/>
<span class='tline' id='l191' data-llen='4241:4264'>　與進釋躍字下與退釋在淵之義無常無恒釋或之</span><br/>
<span class='tline' id='l192' data-llen='4264:4287'>　義非為邪非離羣欲及時以申進無咎之義上上聲</span><br/>
<span class='tline' id='l193' data-llen='4287:4295'>　下離皆去聲</span><br/>
<span class='tline' id='l194' data-llen='4295:4318'>九五曰飛龍在天利見大人何謂也子曰同聲相應同</span><br/>
<span class='tline' id='l195' data-llen='4318:4341'>氣相求水流濕火就燥雲從龍風從虎聖人作而萬物</span><br/>
<span class='tline' id='l196' data-llen='4341:4368'><a onclick="displayPageImage('KR1a0064', 'WYG', '026-11b' );" name="026-11b" class="pb">[026-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4368:4389'>覩夲乎天者親上夲乎地者親下則各從其類也</span><br/>
<span class='tline' id='l198' data-llen='4389:4412'>　物之聲同則自以聲相應氣同則自以氣相求如水</span><br/>
<span class='tline' id='l199' data-llen='4412:4435'>　性潤下而濕地之濕者水必流焉火性炎上而燥物</span><br/>
<span class='tline' id='l200' data-llen='4435:4458'>　之燥者火必就焉龍水畜雲水氣故龍出則雲生虎</span><br/>
<span class='tline' id='l201' data-llen='4458:4481'>　威猛之獸風疾烈之氣故虎嘯則風生蓋各以其類</span><br/>
<span class='tline' id='l202' data-llen='4481:4504'>　相從也天運動而在上故物之本乎天者亦飛動而</span><br/>
<span class='tline' id='l203' data-llen='4504:4527'>　親上地處静而在下故物之本乎地者亦静植而親</span><br/>
<span class='tline' id='l204' data-llen='4527:4550'>　下無非各從其類也人為萬物之靈亦萬物中之動</span><br/>
<span class='tline' id='l205' data-llen='4550:4577'><a onclick="displayPageImage('KR1a0064', 'WYG', '026-12a' );" name="026-12a" class="pb">[026-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4577:4600'>　者耳聖人之於人亦類也是故聖人作於上而萬物</span><br/>
<span class='tline' id='l207' data-llen='4600:4623'>　覩於下聖人作釋飛龍在天萬物覩釋利見大人紫</span><br/>
<span class='tline' id='l208' data-llen='4623:4646'>　陽朱子曰分明以聖人為龍以作言飛以覩解見字</span><br/>
<span class='tline' id='l209' data-llen='4646:4669'>上九曰亢龍有悔何謂也子曰貴而无位髙而无民賢</span><br/>
<span class='tline' id='l210' data-llen='4669:4685'>人在下位而无輔是以動而有悔也</span><br/>
<span class='tline' id='l211' data-llen='4685:4708'>　卦有六爻爻各有位是故彖傳謂六位時成說卦謂</span><br/>
<span class='tline' id='l212' data-llen='4708:4731'>　六位而成章則上九豈得無位今曰无位者九五為</span><br/>
<span class='tline' id='l213' data-llen='4731:4754'>　乾之君居乾九五之正位而尊無二上也上九亢極</span><br/>
<span class='tline' id='l214' data-llen='4754:4781'><a onclick="displayPageImage('KR1a0064', 'WYG', '026-12b' );" name="026-12b" class="pb">[026-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4781:4804'>　而過中貴極而失正其位雖在九五之上而無九五</span><br/>
<span class='tline' id='l216' data-llen='4804:4827'>　之正位故曰貴而無位凡卦皆以五為君初為民二</span><br/>
<span class='tline' id='l217' data-llen='4827:4850'>　三四上並為臣上九居至髙之位而去初甚逺故曰</span><br/>
<span class='tline' id='l218' data-llen='4850:4873'>　髙而无民二三四皆從五而不輔已故曰賢人在下</span><br/>
<span class='tline' id='l219' data-llen='4873:4896'>　位而无輔上九既无正位又无民又無賢人之輔乃</span><br/>
<span class='tline' id='l220' data-llen='4896:4919'>　又動而不知止能無悔乎爻辭言有悔孔子釋之曰</span><br/>
<span class='tline' id='l221' data-llen='4919:4942'>　是以動而有悔也蓋吉凶悔吝生乎動動則有悔不</span><br/>
<span class='tline' id='l222' data-llen='4942:4965'>　動則無悔也貴與髙釋亢字无位无民无輔皆申盈</span><br/>
<span class='tline' id='l223' data-llen='4965:4992'><a onclick="displayPageImage('KR1a0064', 'WYG', '026-13a' );" name="026-13a" class="pb">[026-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4992:5015'>　不可久之義伊川程子曰王弼以為無隂陽之位隂</span><br/>
<span class='tline' id='l225' data-llen='5015:5038'>　陽繋于竒耦豈容無也乾元上九云无位乃爵位之</span><br/>
<span class='tline' id='l226' data-llen='5038:5061'>　位非隂陽之位也開封趙氏曰九五有位有民有輔</span><br/>
<span class='tline' id='l227' data-llen='5061:5079'>　上九无位无民无輔則失聖人之㫖矣</span><br/>
<span class='tline' id='l228' data-llen='5079:5087'>濳龍勿用下也</span><br/>
<span class='tline' id='l229' data-llen='5087:5110'>　此以下乃第三節重論六爻之義以再申前意也下</span><br/>
<span class='tline' id='l230' data-llen='5110:5133'>　謂初九之位在六爻之下龍在下則濳陽在下則藏</span><br/>
<span class='tline' id='l231' data-llen='5133:5156'>　君子在下則隠其為勿用一也紫陽朱子曰濳龍勿</span><br/>
<span class='tline' id='l232' data-llen='5156:5183'><a onclick="displayPageImage('KR1a0064', 'WYG', '026-13b' );" name="026-13b" class="pb">[026-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5183:5206'>　用下也與濳龍勿用陽在下也只是一意但重說耳</span><br/>
<span class='tline' id='l234' data-llen='5206:5215'>見龍在田時舍也</span><br/>
<span class='tline' id='l235' data-llen='5215:5238'>　舍如館舍之舍時舍謂時止則止君子當隨時而止</span><br/>
<span class='tline' id='l236' data-llen='5238:5261'>　也乾之六爻以德言則皆君徳以位言則唯九五為</span><br/>
<span class='tline' id='l237' data-llen='5261:5284'>　君位餘皆臣位九二雖有君人之徳然其時為臣則</span><br/>
<span class='tline' id='l238' data-llen='5284:5307'>　當安臣位故曰見龍在田時舍也平菴項氏曰舍非</span><br/>
<span class='tline' id='l239' data-llen='5307:5330'>　用舍之舍舍之則為濳龍矣舍者隨其所在而居焉</span><br/>
<span class='tline' id='l240' data-llen='5330:5353'>　古語舍訓為置茍置於此則舍於此故傳舍亦為傳</span><br/>
<span class='tline' id='l241' data-llen='5353:5380'><a onclick="displayPageImage('KR1a0064', 'WYG', '026-14a' );" name="026-14a" class="pb">[026-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5380:5403'>　置乾之時舍井之時舍隨之志舍下姤之志不舍命</span><br/>
<span class='tline' id='l243' data-llen='5403:5426'>　四舍字皆去聲龍夲行天之物不常在田出潛之初</span><br/>
<span class='tline' id='l244' data-llen='5426:5449'>　時寓於此故曰時與濳異者濳則入而不出舍則已</span><br/>
<span class='tline' id='l245' data-llen='5449:5465'>　出而未行又曰時舍以在字言之</span><br/>
<span class='tline' id='l246' data-llen='5465:5474'>終日乾乾行事也</span><br/>
<span class='tline' id='l247' data-llen='5474:5496'>　行事行吾分内所當行之事即進徳脩業之事也</span><br/>
<span class='tline' id='l248' data-llen='5496:5505'>或躍在淵自試也</span><br/>
<span class='tline' id='l249' data-llen='5505:5528'>　試釋躍字與中庸日省月試之試同君子謹失時之</span><br/>
<span class='tline' id='l250' data-llen='5528:5555'><a onclick="displayPageImage('KR1a0064', 'WYG', '026-14b' );" name="026-14b" class="pb">[026-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5555:5573'>　戒而自試其所學蓋欲自知其淺深也</span><br/>
<span class='tline' id='l252' data-llen='5573:5582'>飛龍在天上治也</span><br/>
<span class='tline' id='l253' data-llen='5582:5605'>　上釋天字初言下五言上蓋相發也伊川程子曰上</span><br/>
<span class='tline' id='l254' data-llen='5605:5619'>　治以天徳位天位治所從出</span><br/>
<span class='tline' id='l255' data-llen='5619:5629'>亢龍有悔窮之灾也</span><br/>
<span class='tline' id='l256' data-llen='5629:5651'>　窮而不知變則災必逮夫身窮釋亢字災謂有悔</span><br/>
<span class='tline' id='l257' data-llen='5651:5661'>乾元用九天下治也</span><br/>
<span class='tline' id='l258' data-llen='5661:5684'>　易窮則變變則通通則久體乾之元用乾之久則變</span><br/>
<span class='tline' id='l259' data-llen='5684:5711'><a onclick="displayPageImage('KR1a0064', 'WYG', '026-15a' );" name="026-15a" class="pb">[026-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5711:5731'>　不窮聖人通其變使民不倦是以天下治也</span><br/>
<span class='tline' id='l261' data-llen='5731:5741'>潛龍勿用陽氣潛藏</span><br/>
<span class='tline' id='l262' data-llen='5741:5764'>　此以下乃第四節又申前意初之潛也隠而在下陽</span><br/>
<span class='tline' id='l263' data-llen='5764:5779'>　氣潛藏於重泉微而未之見也</span><br/>
<span class='tline' id='l264' data-llen='5779:5789'>見龍在田天下文明</span><br/>
<span class='tline' id='l265' data-llen='5789:5813'>　二之見則出濳離隠雖不在上位然德博而化天下皆</span><br/>
<span class='tline' id='l266' data-llen='5813:5836'>　文明矣見非表暴之謂也誠則形形則著著則明故</span><br/>
<span class='tline' id='l267' data-llen='5836:5859'>　天下利見而為之動為之變為之化而盡皆如已之</span><br/>
<span class='tline' id='l268' data-llen='5859:5886'><a onclick="displayPageImage('KR1a0064', 'WYG', '026-15b' );" name="026-15b" class="pb">[026-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5886:5906'>　文明也平菴項氏曰天下文明以見字言之</span><br/>
<span class='tline' id='l270' data-llen='5906:5916'>終日乾乾與時偕行</span><br/>
<span class='tline' id='l271' data-llen='5916:5939'>　三居下卦之上時既進矣君子之徳亦與時而進也</span><br/>
<span class='tline' id='l272' data-llen='5939:5949'>或躍在淵乾道乃革</span><br/>
<span class='tline' id='l273' data-llen='5949:5972'>　四之躍也離於下而進於上與在下之時不同矣乾</span><br/>
<span class='tline' id='l274' data-llen='5972:5995'>　道於是乎革也革者變也下乾以終上乾方始猶天</span><br/>
<span class='tline' id='l275' data-llen='5995:6018'>　道更端之時也平菴項氏曰卦至四則下革而為上</span><br/>
<span class='tline' id='l276' data-llen='6018:6037'>　時至卯則寒革而為暄皆進而得時者也</span><br/>
<span class='tline' id='l277' data-llen='6037:6064'><a onclick="displayPageImage('KR1a0064', 'WYG', '026-16a' );" name="026-16a" class="pb">[026-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6064:6075'>飛龍在天乃位乎天徳</span><br/>
<span class='tline' id='l279' data-llen='6075:6093'>　九天徳五天位有是徳乃宜在是位也</span><br/>
<span class='tline' id='l280' data-llen='6093:6103'>亢龍有悔與時偕極</span><br/>
<span class='tline' id='l281' data-llen='6103:6126'>　易以爻為所處之人位為所逢之時以九居三而三</span><br/>
<span class='tline' id='l282' data-llen='6126:6149'>　陽方盛故與時偕行九三蓋得時者也以九居上而</span><br/>
<span class='tline' id='l283' data-llen='6149:6172'>　六陽已窮故與時偕極上九蓋失時者也或曰乾以</span><br/>
<span class='tline' id='l284' data-llen='6172:6195'>　徳明爻初曰徳之隠二曰徳之中三四皆曰進徳五</span><br/>
<span class='tline' id='l285' data-llen='6195:6217'>　曰位乎天徳獨上不言徳上其有悔而以徳者乎</span><br/>
<span class='tline' id='l286' data-llen='6217:6244'><a onclick="displayPageImage('KR1a0064', 'WYG', '026-16b' );" name="026-16b" class="pb">[026-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6244:6254'>乾元用九乃見天則</span><br/>
<span class='tline' id='l288' data-llen='6254:6277'>　歐陽文忠公曰初無不變變無不通此天理之自然</span><br/>
<span class='tline' id='l289' data-llen='6277:6300'>　也故曰乾元用九乃見天則廣平游氏曰將來者進</span><br/>
<span class='tline' id='l290' data-llen='6300:6323'>　成功者退天之則也愚謂天則則天道也寒極而變</span><br/>
<span class='tline' id='l291' data-llen='6323:6346'>　暑暑極而變寒是之謂則乾所以用九而不用七者</span><br/>
<span class='tline' id='l292' data-llen='6346:6363'>　九變而七不變也故用九則見天則</span><br/>
<span class='tline' id='l293' data-llen='6363:6379'>乾元者始而亨者也利貞者性情也</span><br/>
<span class='tline' id='l294' data-llen='6379:6402'>　此以下乃第五節復申彖傳之意天者莫非一元之</span><br/>
<span class='tline' id='l295' data-llen='6402:6429'><a onclick="displayPageImage('KR1a0064', 'WYG', '026-17a' );" name="026-17a" class="pb">[026-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6429:6452'>　運行周流而不間斷是以生生而不窮物之生也皆</span><br/>
<span class='tline' id='l297' data-llen='6452:6475'>　自此萌動暢茂條逹故曰乾元者始而亨者也性言</span><br/>
<span class='tline' id='l298' data-llen='6475:6498'>　其静也情言其動也物之動極而至於収斂而歸藏</span><br/>
<span class='tline' id='l299' data-llen='6498:6521'>　則復其夲體之象又將為來春動而發用之地故曰</span><br/>
<span class='tline' id='l300' data-llen='6521:6544'>　利貞者性情也静而至於静之極但言其性足矣又</span><br/>
<span class='tline' id='l301' data-llen='6544:6567'>　兼言情何耶曰元起於貞貞下蓋有元繼焉動生於</span><br/>
<span class='tline' id='l302' data-llen='6567:6590'>　静静中蓋有動存焉貞而元静而動終而復始則生</span><br/>
<span class='tline' id='l303' data-llen='6590:6613'>　生之道不窮若但言性而不言情則止乎貞純乎静</span><br/>
<span class='tline' id='l304' data-llen='6613:6640'><a onclick="displayPageImage('KR1a0064', 'WYG', '026-17b' );" name="026-17b" class="pb">[026-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6640:6663'>　而已矣不見貞下起元静中者動之意而非生生不</span><br/>
<span class='tline' id='l306' data-llen='6663:6686'>　窮之道也此所以不分别孰為性孰為情而特渾而</span><br/>
<span class='tline' id='l307' data-llen='6686:6710'>　言之曰利貞者性情也鄭𤣥不明此義乃以性情作</span><br/>
<span class='tline' id='l308' data-llen='6710:6717'>　情性淺矣</span><br/>
<span class='tline' id='l309' data-llen='6717:6735'>乾始能以美利利天下不言所利大矣哉</span><br/>
<span class='tline' id='l310' data-llen='6735:6758'>　乾始即乾元也元乃生物之始也美即亨也亨乃衆</span><br/>
<span class='tline' id='l311' data-llen='6758:6781'>　美之㑹也乾能生育萬物以利天下而天下皆獲其</span><br/>
<span class='tline' id='l312' data-llen='6781:6805'>　美利故曰乾始能以美利利天下乾之利天下無徃而</span><br/>
<span class='tline' id='l313' data-llen='6805:6832'><a onclick="displayPageImage('KR1a0064', 'WYG', '026-18a' );" name="026-18a" class="pb">[026-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6832:6855'>　非利不可以名焉故曰不言所利如坤言利牝馬之</span><br/>
<span class='tline' id='l315' data-llen='6855:6878'>　貞屯言利建侯之類皆指其所利而名言之名言則</span><br/>
<span class='tline' id='l316' data-llen='6878:6902'>　小不言則大故又贊其不言所利而特曰大矣哉或者</span><br/>
<span class='tline' id='l317' data-llen='6902:6926'>　疑之曰不言所利而二五之爻以利見稱何也曰孔子</span><br/>
<span class='tline' id='l318' data-llen='6926:6949'>　之意蓋為乾之彖辭不言所利非謂乾之爻辭不言</span><br/>
<span class='tline' id='l319' data-llen='6949:6955'>　所利也</span><br/>
<span class='tline' id='l320' data-llen='6955:6969'>大哉乾乎剛健中正純粹精也</span><br/>
<span class='tline' id='l321' data-llen='6969:6993'>　六十四卦唯乾純陽而其徳最大故孔子贊乾之元乾</span><br/>
<span class='tline' id='l322' data-llen='6993:7020'><a onclick="displayPageImage('KR1a0064', 'WYG', '026-18b' );" name="026-18b" class="pb">[026-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7020:7043'>　之利皆曰大又贊乾之九五曰大哉乾乎剛健中正</span><br/>
<span class='tline' id='l324' data-llen='7043:7066'>　純粹精也剛則不屈健則不息中則無過無不及正</span><br/>
<span class='tline' id='l325' data-llen='7066:7089'>　則無反無側純則無雜粹則無疵精則純粹之至也</span><br/>
<span class='tline' id='l326' data-llen='7089:7112'>　乾之六畫無不剛無不健二五皆剛健而得中九五</span><br/>
<span class='tline' id='l327' data-llen='7112:7135'>　則剛健得中而且正六畫皆陽而無一隂畫間於其</span><br/>
<span class='tline' id='l328' data-llen='7135:7158'>　間可謂純矣二五皆純而且粹九五則純粹而且精</span><br/>
<span class='tline' id='l329' data-llen='7158:7181'>　此七字惟乾之九五足以當之九五蓋乾之主爻也</span><br/>
<span class='tline' id='l330' data-llen='7181:7204'>　凡卦皆有主爻皆以五為君孔子毎賛主爻之徳必</span><br/>
<span class='tline' id='l331' data-llen='7204:7231'><a onclick="displayPageImage('KR1a0064', 'WYG', '026-19a' );" name="026-19a" class="pb">[026-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7231:7254'>　兼五言觀彖傳可見况夫乾之主爻在五而五又為</span><br/>
<span class='tline' id='l333' data-llen='7254:7277'>　君位其徳又如此全美此孔子所以極其辭而稱贊</span><br/>
<span class='tline' id='l334' data-llen='7277:7282'>　之也</span><br/>
<span class='tline' id='l335' data-llen='7282:7292'>六爻發揮旁通情也</span><br/>
<span class='tline' id='l336' data-llen='7292:7315'>　發揮動也旁通猶言曲盡情猶言用乾之六爻在夲</span><br/>
<span class='tline' id='l337' data-llen='7315:7338'>　卦則彼此情相通若動而散於諸卦則自屯蒙以至</span><br/>
<span class='tline' id='l338' data-llen='7338:7361'>　既濟未濟凡以九居初居上居二五居三四者其情</span><br/>
<span class='tline' id='l339' data-llen='7361:7384'>　悉皆相通無不曲盡其義坤之六爻亦然横渠張子</span><br/>
<span class='tline' id='l340' data-llen='7384:7411'><a onclick="displayPageImage('KR1a0064', 'WYG', '026-19b' );" name="026-19b" class="pb">[026-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7411:7429'>　曰乾發揮徧被於六十四卦其說是已</span><br/>
<span class='tline' id='l342' data-llen='7429:7447'>時乘六龍以御天也雲行雨施天下平也</span><br/>
<span class='tline' id='l343' data-llen='7447:7470'>　時謂乾之時聖人於此時乘六陽之運以御天則如</span><br/>
<span class='tline' id='l344' data-llen='7470:7489'>　天之雲行雨施而普天之下咸被其澤也</span><br/>
<span class='tline' id='l345' data-llen='7489:7504'>君子以成徳為行日可見之行也</span><br/>
<span class='tline' id='l346' data-llen='7504:7527'>　得於心為徳行於身為行成徳之成與成性之成同</span><br/>
<span class='tline' id='l347' data-llen='7527:7550'>　成之為言貞也謂仁義禮智無不具也君子以仁義</span><br/>
<span class='tline' id='l348' data-llen='7550:7573'>　禮智發而為事業故曰君子以成徳為行誠則形形</span><br/>
<span class='tline' id='l349' data-llen='7573:7600'><a onclick="displayPageImage('KR1a0064', 'WYG', '026-20a' );" name="026-20a" class="pb">[026-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7600:7624'>　則著故曰日可見之行也首章云君子行此四徳此又</span><br/>
<span class='tline' id='l351' data-llen='7624:7647'>　云君子以成徳為行蓋申首章之意上行字去聲下</span><br/>
<span class='tline' id='l352' data-llen='7647:7654'>　行字平聲</span><br/>
<span class='tline' id='l353' data-llen='7654:7676'>濳之為言也隠而未見行而未成是以君子弗用也</span><br/>
<span class='tline' id='l354' data-llen='7676:7699'>　此以下乃第六節復申爻傳之意上文云君子以成</span><br/>
<span class='tline' id='l355' data-llen='7699:7722'>　徳為行日可見之行也此乃云行而未成何其說之</span><br/>
<span class='tline' id='l356' data-llen='7722:7745'>　相悖歟曰非相悖也上文申彖意蓋終言一卦之徳</span><br/>
<span class='tline' id='l357' data-llen='7745:7768'>　此申爻意乃單言初九之徳其義各有所取也隠而</span><br/>
<span class='tline' id='l358' data-llen='7768:7795'><a onclick="displayPageImage('KR1a0064', 'WYG', '026-20b' );" name="026-20b" class="pb">[026-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7795:7818'>　未見行而未成非謂初九不行也時乎濳隠而所行</span><br/>
<span class='tline' id='l360' data-llen='7818:7841'>　未著爾或曰此章云濳之為言也末章云亢之為言</span><br/>
<span class='tline' id='l361' data-llen='7841:7864'>　也此兩起句文法同蓋欲使學者因文究義以見乾</span><br/>
<span class='tline' id='l362' data-llen='7864:7887'>　之初九猶人之卑微乾之上九猶人之衰老唯宜守</span><br/>
<span class='tline' id='l363' data-llen='7887:7903'>　静而安常皆不可變動而用事也</span><br/>
<span class='tline' id='l364' data-llen='7903:7926'>君子學以聚之問以辨之寛以居之仁以行之易曰見</span><br/>
<span class='tline' id='l365' data-llen='7926:7938'>龍在田利見大人君徳也</span><br/>
<span class='tline' id='l366' data-llen='7938:7961'>　博學之則多識前言徃行以蓄其徳問以辨之蓋將</span><br/>
<span class='tline' id='l367' data-llen='7961:7988'><a onclick="displayPageImage('KR1a0064', 'WYG', '026-21a' );" name="026-21a" class="pb">[026-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7988:8011'>　擇其善也擇善而知所從矣則又不可不加涵飬之</span><br/>
<span class='tline' id='l369' data-llen='8011:8034'>　功故寛以居之寛則不廹居之久則守之固至於徳</span><br/>
<span class='tline' id='l370' data-llen='8034:8057'>　盛仁熟乃可推而行之以及物也夫君子之學問如</span><br/>
<span class='tline' id='l371' data-llen='8057:8080'>　此寛仁如此雖未為人君而有君人之大徳故前章</span><br/>
<span class='tline' id='l372' data-llen='8080:8103'>　贊之曰君徳此又重引之蓋深明九二之徳為君徳</span><br/>
<span class='tline' id='l373' data-llen='8103:8126'>　而大人即九二也若獨指九五為大人而以利見大</span><br/>
<span class='tline' id='l374' data-llen='8126:8149'>　人為九二利見九五則非易之㫖也雲間田氏曰諸</span><br/>
<span class='tline' id='l375' data-llen='8149:8172'>　卦二五皆君臣相應唯乾坤二卦不可以此論先儒</span><br/>
<span class='tline' id='l376' data-llen='8172:8199'><a onclick="displayPageImage('KR1a0064', 'WYG', '026-21b' );" name="026-21b" class="pb">[026-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8199:8222'>　乃曰乾卦純體皆君道坤卦全體皆臣道聖人慮學</span><br/>
<span class='tline' id='l378' data-llen='8222:8244'>　者拘於正應以論乾坤特於乾九二兩賛曰君徳</span><br/>
<span class='tline' id='l379' data-llen='8244:8267'>九三重剛而不中上不在天下不在田故乾乾因其時</span><br/>
<span class='tline' id='l380' data-llen='8267:8276'>而惕雖危无咎矣</span><br/>
<span class='tline' id='l381' data-llen='8276:8299'>　虞翻曰以乾接乾故重剛位非二五故不中或者乃</span><br/>
<span class='tline' id='l382' data-llen='8299:8322'>　謂以剛居剛為重剛在九三則猶可在九四則不通</span><br/>
<span class='tline' id='l383' data-llen='8322:8345'>　矣乃又曰九四下重字衍文豈其然乎不若從虞翻</span><br/>
<span class='tline' id='l384' data-llen='8345:8368'>　之說為長天謂五田謂二九三上不及九五之中而</span><br/>
<span class='tline' id='l385' data-llen='8368:8395'><a onclick="displayPageImage('KR1a0064', 'WYG', '026-22a' );" name="026-22a" class="pb">[026-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8395:8418'>　不在天下已過九二之中而不在田其不中若是豈</span><br/>
<span class='tline' id='l387' data-llen='8418:8441'>　不危厲君子處此則終日進徳脩業乾乾不已又因</span><br/>
<span class='tline' id='l388' data-llen='8441:8464'>　日之夕而為之惕是以雖危而无咎夫九三上不在</span><br/>
<span class='tline' id='l389' data-llen='8464:8478'>　天下不在田則奚在曰在人</span><br/>
<span class='tline' id='l390' data-llen='8478:8501'>九四重剛而不中上不在天下不在田中不在人故或</span><br/>
<span class='tline' id='l391' data-llen='8501:8513'>之或之者疑之也故无咎</span><br/>
<span class='tline' id='l392' data-llen='8513:8536'>　九三居重乾之間而在下卦之上其位已過九二之</span><br/>
<span class='tline' id='l393' data-llen='8536:8559'>　中故曰重剛而不中九四亦居重乾之間而在上卦</span><br/>
<span class='tline' id='l394' data-llen='8559:8586'><a onclick="displayPageImage('KR1a0064', 'WYG', '026-22b' );" name="026-22b" class="pb">[026-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8586:8609'>　之下其位不及九五之中故亦曰重剛而不中九四</span><br/>
<span class='tline' id='l396' data-llen='8609:8632'>　上不在天下不在田固與三同然比之三則四也又</span><br/>
<span class='tline' id='l397' data-llen='8632:8655'>　居上體而出於人之上矣故曰中不在人夫上既不</span><br/>
<span class='tline' id='l398' data-llen='8655:8678'>　在天下既不在田中又不在人果何在邪曰在淵易</span><br/>
<span class='tline' id='l399' data-llen='8678:8701'>　卦兼三才而兩之以下二畫屬地中二畫屬人上二</span><br/>
<span class='tline' id='l400' data-llen='8701:8724'>　畫屬天三四雖皆人位而三附於地蓋在人之正位</span><br/>
<span class='tline' id='l401' data-llen='8724:8747'>　四之在淵則離地而近於天非人所處之地故或之</span><br/>
<span class='tline' id='l402' data-llen='8747:8770'>　或之者何蓋疑之也君子於此戒慎恐懼唯知進徳</span><br/>
<span class='tline' id='l403' data-llen='8770:8797'><a onclick="displayPageImage('KR1a0064', 'WYG', '026-23a' );" name="026-23a" class="pb">[026-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8797:8820'>　脩業而已故无咎或曰孔子贊乾之六爻必於此兩</span><br/>
<span class='tline' id='l405' data-llen='8820:8843'>　爻云九三九四而文法又同亦欲使學者因文究意</span><br/>
<span class='tline' id='l406' data-llen='8843:8866'>　以見九三九四並在重乾之間而俱得无咎者其才</span><br/>
<span class='tline' id='l407' data-llen='8866:8876'>　與位皆相似故也</span><br/>
<span class='tline' id='l408' data-llen='8876:8899'>夫大人者與天地合其徳與日月合其明與四時合其</span><br/>
<span class='tline' id='l409' data-llen='8899:8922'>序與鬼神合其吉㐫先天而天弗違後天而奉天時天</span><br/>
<span class='tline' id='l410' data-llen='8922:8937'>且弗違而况於人乎况於鬼神乎</span><br/>
<span class='tline' id='l411' data-llen='8937:8961'>　二五爻辭皆言大人孔子賛九二但稱君子贊九五則</span><br/>
<span class='tline' id='l412' data-llen='8961:8988'><a onclick="displayPageImage('KR1a0064', 'WYG', '026-23b' );" name="026-23b" class="pb">[026-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8988:9011'>　稱大人尊九五也九五蓋乾之主也又以見九三止</span><br/>
<span class='tline' id='l414' data-llen='9011:9034'>　有大人之徳而無大人之位九五則徳位兼修也九</span><br/>
<span class='tline' id='l415' data-llen='9034:9057'>　五大人中正無私以天徳居天位而與天為徒故天</span><br/>
<span class='tline' id='l416' data-llen='9057:9080'>　地日月四時鬼神悉皆相合而無間也天者自然之</span><br/>
<span class='tline' id='l417' data-llen='9080:9103'>　理也誠之所為先與理合天亦弗能違也先後皆去</span><br/>
<span class='tline' id='l418' data-llen='9103:9127'>　聲紫陽朱子曰先天而天弗違者如禮雖先王未之有</span><br/>
<span class='tline' id='l419' data-llen='9127:9150'>　而可以義起之類蓋雖天所未為而吾意之所為自</span><br/>
<span class='tline' id='l420' data-llen='9150:9174'>　與道契天亦弗能違也後天而奉天時者如天叙有典</span><br/>
<span class='tline' id='l421' data-llen='9174:9201'><a onclick="displayPageImage('KR1a0064', 'WYG', '026-24a' );" name="026-24a" class="pb">[026-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9201:9224'>　天秩有禮之類雖天之所已為而理之所在當亦奉</span><br/>
<span class='tline' id='l423' data-llen='9224:9240'>　而行之蓋大人無私以道為體也</span><br/>
<span class='tline' id='l424' data-llen='9240:9263'>亢之為言也知進而不知退知存而不知亡知得而不</span><br/>
<span class='tline' id='l425' data-llen='9263:9285'>知喪其唯聖人乎知進退存亡而不失其正者其唯</span><br/>
<span class='tline' id='l426' data-llen='9285:9290'>聖人乎</span><br/>
<span class='tline' id='l427' data-llen='9290:9313'>　九三居下體之極知至而又知終上九居上體之極</span><br/>
<span class='tline' id='l428' data-llen='9313:9336'>　乃知進而不知退知存而不知亡知得而不知喪三</span><br/>
<span class='tline' id='l429' data-llen='9336:9359'>　所以無咎上所以有悔知與不知之異也苟知進退</span><br/>
<span class='tline' id='l430' data-llen='9359:9386'><a onclick="displayPageImage('KR1a0064', 'WYG', '026-24b' );" name="026-24b" class="pb">[026-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9386:9410'>　存亡而不以得喪累其心又於進退存亡之間不失其</span><br/>
<span class='tline' id='l432' data-llen='9410:9433'>　在我之正又豈有悔乎首言進退存亡而兼言得喪</span><br/>
<span class='tline' id='l433' data-llen='9433:9456'>　次言進退存亡乃不及得喪何也曰進退存亡天道</span><br/>
<span class='tline' id='l434' data-llen='9456:9479'>　也得喪乃人事耳孔子所以兩致其唯聖人乎之辭</span><br/>
<span class='tline' id='l435' data-llen='9479:9502'>　者謂其真知天道進退存亡而不失其正者非聖人</span><br/>
<span class='tline' id='l436' data-llen='9502:9525'>　則不能也人事固亦有進退存亡若僅釋以人事則</span><br/>
<span class='tline' id='l437' data-llen='9525:9548'>　凡有識知而安於分義者能之何待聖人而後可耶</span><br/>
<span class='tline' id='l438' data-llen='9548:9572'>　此章句法與繋辭傳天下何思何慮同又如論語禹吾</span><br/>
<span class='tline' id='l439' data-llen='9572:9599'><a onclick="displayPageImage('KR1a0064', 'WYG', '026-25a' );" name="026-25a" class="pb">[026-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9599:9622'>　無間然矣稱顔子曰賢哉囘也蓋皆兩致其辭而贊</span><br/>
<span class='tline' id='l441' data-llen='9622:9645'>　歎之也紫陽朱子曰再言其唯聖人乎始若設問而</span><br/>
<span class='tline' id='l442' data-llen='9645:9668'>　卒自應之也王肅疑兩言聖人為重複遂改其一為</span><br/>
<span class='tline' id='l443' data-llen='9668:9675'>　愚人謬矣</span><br/>
<span class='tline' id='l444' data-llen='9675:9678'>　</span><br/>
<span class='tline' id='l445' data-llen='9678:9681'>　</span><br/>
<span class='tline' id='l446' data-llen='9681:9684'>　</span><br/>
<span class='tline' id='l447' data-llen='9684:9687'>　</span><br/>
<span class='tline' id='l448' data-llen='9687:9714'><a onclick="displayPageImage('KR1a0064', 'WYG', '026-25b' );" name="026-25b" class="pb">[026-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9714:9717'>　</span><br/>
<span class='tline' id='l450' data-llen='9717:9720'>　</span><br/>
<span class='tline' id='l451' data-llen='9720:9723'>　</span><br/>
<span class='tline' id='l452' data-llen='9723:9726'>　</span><br/>
<span class='tline' id='l453' data-llen='9726:9729'>　</span><br/>
<span class='tline' id='l454' data-llen='9729:9732'>　</span><br/>
<span class='tline' id='l455' data-llen='9732:9735'>　</span><br/>
<span class='tline' id='l456' data-llen='9735:9746'>　周易集説卷二十六</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0064', 'WYG', '019-1a' );" name="019-1a" class="pb">[019-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:201'>　周易集説卷十九</span><br/>
<span class='tline' id='l10' data-llen='201:222'>　　　　　　　　　　　　　宋　俞琰　撰</span><br/>
<span class='tline' id='l11' data-llen='222:228'>　彖傳六</span><br/>
<span class='tline' id='l12' data-llen='228:251'>漸之進也女歸吉也進得位往有功也進以正可以正</span><br/>
<span class='tline' id='l13' data-llen='251:268'>邦也其位剛得中也止而巽動不窮也</span><br/>
<span class='tline' id='l14' data-llen='268:291'>　漸之進也紫陽朱子謂之字疑衍或是漸字郭京易</span><br/>
<span class='tline' id='l15' data-llen='291:314'>　舉正云吉下誤増也字秀巖李氏按王肅本女歸吉</span><br/>
<span class='tline' id='l16' data-llen='314:340'><a onclick="displayPageImage('KR1a0064', 'WYG', '019-1b' );" name="019-1b" class="pb">[019-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='340:363'>　也作女歸吉利貞本漸乃歸妹之倒體歸妹六三進</span><br/>
<span class='tline' id='l18' data-llen='363:386'>　為漸六四是進而得位也或謂坤六三進交於乾下</span><br/>
<span class='tline' id='l19' data-llen='386:409'>　自内往外而為女歸之象誤矣人患不得位耳不得</span><br/>
<span class='tline' id='l20' data-llen='409:432'>　位則雖賢无以施其功令既進得位則其往也有功</span><br/>
<span class='tline' id='l21' data-llen='432:455'>　矣進得位往有功也蓋釋女歸吉而指六四進以正</span><br/>
<span class='tline' id='l22' data-llen='455:478'>　則可以正邦也蓋釋利貞而指九五彖傳凡論主爻</span><br/>
<span class='tline' id='l23' data-llen='478:501'>　之得必以五兼言之此易道尊君之大義也夫正邦</span><br/>
<span class='tline' id='l24' data-llen='501:524'>　之道當先正身其身正孰敢不正今九五之進也以</span><br/>
<span class='tline' id='l25' data-llen='524:550'><a onclick="displayPageImage('KR1a0064', 'WYG', '019-2a' );" name="019-2a" class="pb">[019-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='550:573'>　正則國人化之如二如三如四皆進以正初上雖不</span><br/>
<span class='tline' id='l27' data-llen='573:596'>　得位然初以隂居下上以陽居上亦无有不正者諸</span><br/>
<span class='tline' id='l28' data-llen='596:619'>　爻皆正而九五又得尊位之正又剛而得中故不止</span><br/>
<span class='tline' id='l29' data-llen='619:642'>　乎往有功而其正又可以正邦也止而巽動不窮此</span><br/>
<span class='tline' id='l30' data-llen='642:665'>　合二體而言漸也止有安靜之義巽有和順之義内</span><br/>
<span class='tline' id='l31' data-llen='665:688'>　不止則非漸之道外不巽則非進之道内止而外巽</span><br/>
<span class='tline' id='l32' data-llen='688:711'>　則安靜和順而无躁進之失有不動動則不至於困</span><br/>
<span class='tline' id='l33' data-llen='711:734'>　窮也大凡欲速則不達其動必窮今夫漸之動也止</span><br/>
<span class='tline' id='l34' data-llen='734:760'><a onclick="displayPageImage('KR1a0064', 'WYG', '019-2b' );" name="019-2b" class="pb">[019-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='760:778'>　而巽則非欲速者也是以動而不窮也</span><br/>
<span class='tline' id='l36' data-llen='778:801'>歸妹天地之大義也天地不交而萬物不興歸妹人之</span><br/>
<span class='tline' id='l37' data-llen='801:824'>終始也説以動所歸妹也征凶位不當也无攸利柔乗</span><br/>
<span class='tline' id='l38' data-llen='824:828'>剛也</span><br/>
<span class='tline' id='l39' data-llen='828:851'>　歸妹之為卦兌下震上九四陽爻在上卦二隂爻之</span><br/>
<span class='tline' id='l40' data-llen='851:874'>　下六三隂爻在下卦二陽爻之上一上一下有天地</span><br/>
<span class='tline' id='l41' data-llen='874:897'>　相交之象故曰歸妹天地之大義也夫有天地則有</span><br/>
<span class='tline' id='l42' data-llen='897:920'>　萬物有萬物則有男女男女之交與天地之交其義</span><br/>
<span class='tline' id='l43' data-llen='920:946'><a onclick="displayPageImage('KR1a0064', 'WYG', '019-3a' );" name="019-3a" class="pb">[019-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='946:969'>　一也是故天地交則萬物作興不交則萬物從何而</span><br/>
<span class='tline' id='l45' data-llen='969:992'>　生男女交則生生之道不窮不交則人道廢而人類</span><br/>
<span class='tline' id='l46' data-llen='992:1015'>　滅矣今夫女之歸男乃生生相續之道男女交而後</span><br/>
<span class='tline' id='l47' data-llen='1015:1038'>　有生息有生息而後其終不窮前者方自此而終後</span><br/>
<span class='tline' id='l48' data-llen='1038:1061'>　者又自此而始始終相續而不窮此歸妹所以為人</span><br/>
<span class='tline' id='l49' data-llen='1061:1084'>　之終始也説以動謂兌之説以震之動也動而嫁妹</span><br/>
<span class='tline' id='l50' data-llen='1084:1107'>　凡親黨之在内者皆喜説也大抵兄之於妹未必如</span><br/>
<span class='tline' id='l51' data-llen='1107:1130'>　愛女之情甚切今也父有遺孤而子能嫁之宗族蓋</span><br/>
<span class='tline' id='l52' data-llen='1130:1156'><a onclick="displayPageImage('KR1a0064', 'WYG', '019-3b' );" name="019-3b" class="pb">[019-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1156:1179'>　无有不喜説者以其所歸者妹也故曰説以動所歸</span><br/>
<span class='tline' id='l54' data-llen='1179:1202'>　妹也夫震為長男兄也兌為少女妹也或者以震男</span><br/>
<span class='tline' id='l55' data-llen='1202:1225'>　為夫兌女為妻遂謂説以動為男説而動夫卦名歸</span><br/>
<span class='tline' id='l56' data-llen='1225:1248'>　妹則當以兄嫁妹求其義指兄為夫可乎唯其誤以</span><br/>
<span class='tline' id='l57' data-llen='1248:1271'>　震男為兌女之夫乃謂所歸者小女而就震言説遂</span><br/>
<span class='tline' id='l58' data-llen='1271:1294'>　謂長男説小女之色不以德殊不思説者兌也非震</span><br/>
<span class='tline' id='l59' data-llen='1294:1317'>　也又就兌言動遂謂少女説而動殊不思動者震也</span><br/>
<span class='tline' id='l60' data-llen='1317:1340'>　非兌也二三四五皆位不當也三五皆柔乗剛也而</span><br/>
<span class='tline' id='l61' data-llen='1340:1366'><a onclick="displayPageImage('KR1a0064', 'WYG', '019-4a' );" name="019-4a" class="pb">[019-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1366:1389'>　彖傳之意則專指六三何也曰六三乃成卦之主爻</span><br/>
<span class='tline' id='l63' data-llen='1389:1412'>　也六三位不當又以柔乗剛蓋不特在夫婦為失倡</span><br/>
<span class='tline' id='l64' data-llen='1412:1435'>　隨之意又為臣犯君子抗父賤陵貴小加大无一而</span><br/>
<span class='tline' id='l65' data-llen='1435:1451'>　可此所以動則皆凶而无攸利也</span><br/>
<span class='tline' id='l66' data-llen='1451:1474'>豐大也明以動故豐王假之尚大也勿憂宜日中宜照</span><br/>
<span class='tline' id='l67' data-llen='1474:1497'>天下也日中則昃月盈則食天地盈虚與時消息而况</span><br/>
<span class='tline' id='l68' data-llen='1497:1507'>於人乎况於鬼神乎</span><br/>
<span class='tline' id='l69' data-llen='1507:1530'>　豐者至高至滿而極盛之義故曰豐大也為卦下離</span><br/>
<span class='tline' id='l70' data-llen='1530:1556'><a onclick="displayPageImage('KR1a0064', 'WYG', '019-4b' );" name="019-4b" class="pb">[019-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1556:1579'>　明上震動明以動相資故亨節齋蔡氏曰明以動合</span><br/>
<span class='tline' id='l72' data-llen='1579:1602'>　二體言其致亨之道豐疑作亨王者處豐大之世天</span><br/>
<span class='tline' id='l73' data-llen='1602:1625'>　下至廣人民繁庻事物衆多保之治之之道當務行</span><br/>
<span class='tline' id='l74' data-llen='1625:1648'>　寛大蓋非小才小智所能故曰王假之尚大也日正</span><br/>
<span class='tline' id='l75' data-llen='1648:1671'>　中則大明當天而其照天下也无幽不燭无隱不彰</span><br/>
<span class='tline' id='l76' data-llen='1671:1694'>　王者富有四海所治既衆思慮安得周及必如日之</span><br/>
<span class='tline' id='l77' data-llen='1694:1717'>　正中而无偏照則宜故曰勿憂宜日中宜照天下也</span><br/>
<span class='tline' id='l78' data-llen='1717:1740'>　然日无常中之時中則必昃月无常盈之時盈則或</span><br/>
<span class='tline' id='l79' data-llen='1740:1766'><a onclick="displayPageImage('KR1a0064', 'WYG', '019-5a' );" name="019-5a" class="pb">[019-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1766:1789'>　食天地之大猶有盈虚之變而與時消息况於人况</span><br/>
<span class='tline' id='l81' data-llen='1789:1812'>　於鬼神且以人言之有生則有死不能常生而不死</span><br/>
<span class='tline' id='l82' data-llen='1812:1835'>　更以鬼神言之有聚則有散又安能常聚而不散盈</span><br/>
<span class='tline' id='l83' data-llen='1835:1858'>　虚猶言盛衰消息猶言進退盛極則衰進極則退理</span><br/>
<span class='tline' id='l84' data-llen='1858:1881'>　之常也是理也非獨人與鬼神如是雖天地亦如是</span><br/>
<span class='tline' id='l85' data-llen='1881:1904'>　故曰日中則昃月盈則食天地盈虚與時消息而况</span><br/>
<span class='tline' id='l86' data-llen='1904:1927'>　於人乎况於鬼神乎於豐大之時而為此戒蓋以持</span><br/>
<span class='tline' id='l87' data-llen='1927:1950'>　盈之道略不謹慎則必至傾覆也文王曰宜日中謂</span><br/>
<span class='tline' id='l88' data-llen='1950:1976'><a onclick="displayPageImage('KR1a0064', 'WYG', '019-5b' );" name="019-5b" class="pb">[019-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1976:1999'>　豐大之時居至尊而照臨天下當如日之正中乃无</span><br/>
<span class='tline' id='l90' data-llen='1999:2022'>　偏私蓋恐其不及而勉之孔子又恐其過而不能常</span><br/>
<span class='tline' id='l91' data-llen='2022:2045'>　如日之正中遂戒以日中則昃月盈則食與夫三才</span><br/>
<span class='tline' id='l92' data-llen='2045:2064'>　鬼神之道蓋又發明文王彖辭言外之意</span><br/>
<span class='tline' id='l93' data-llen='2064:2087'>旅小亨柔得中乎外而順乎剛止而麗乎明是以小亨</span><br/>
<span class='tline' id='l94' data-llen='2087:2100'>旅貞吉也旅之時義大矣哉</span><br/>
<span class='tline' id='l95' data-llen='2100:2123'>　旅二五皆柔得中今曰旅小亨柔得中乎外蓋指六</span><br/>
<span class='tline' id='l96' data-llen='2123:2146'>　五謂六五柔順而得在外之中與他卦之柔得中者</span><br/>
<span class='tline' id='l97' data-llen='2146:2172'><a onclick="displayPageImage('KR1a0064', 'WYG', '019-6a' );" name="019-6a" class="pb">[019-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2172:2195'>　不同也伊川程子曰所謂得在外之中中非一揆旅</span><br/>
<span class='tline' id='l99' data-llen='2195:2218'>　有旅之中也愚謂剛強非處旅之道人所不能容故</span><br/>
<span class='tline' id='l100' data-llen='2218:2241'>　莫尚乎柔順在旅而柔順則知處旅之道矣然柔順</span><br/>
<span class='tline' id='l101' data-llen='2241:2264'>　又不可過過於柔順則无以自立甚而柔媚取容而</span><br/>
<span class='tline' id='l102' data-llen='2264:2287'>　順從乎人適以自賤皆非得中者也豈處旅之道哉</span><br/>
<span class='tline' id='l103' data-llen='2287:2310'>　故唯柔得中乎外而順乎剛斯可矣順乎剛亦指六</span><br/>
<span class='tline' id='l104' data-llen='2310:2333'>　五謂六五處兩剛之間而能順乎剛德之人以為己</span><br/>
<span class='tline' id='l105' data-llen='2333:2356'>　之助也承乗皆剛是羇旅之人交於強有力者也茍</span><br/>
<span class='tline' id='l106' data-llen='2356:2382'><a onclick="displayPageImage('KR1a0064', 'WYG', '019-6b' );" name="019-6b" class="pb">[019-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2382:2405'>　非善處則取辱招禍必矣旅之為卦下艮止上離明</span><br/>
<span class='tline' id='l108' data-llen='2405:2428'>　止而麗乎明蓋兼上下二體總言之也論語云居是</span><br/>
<span class='tline' id='l109' data-llen='2428:2451'>　邦也事其大夫之賢者友其士之仁者此即止而麗</span><br/>
<span class='tline' id='l110' data-llen='2451:2474'>　乎明之謂也所謂止而麗乎明雖兼二體而言其所</span><br/>
<span class='tline' id='l111' data-llen='2474:2497'>　重則在上九九三艮體之止也其位在旅之下而得</span><br/>
<span class='tline' id='l112' data-llen='2497:2520'>　其所止則其自處者正又能附麗於明則其所依者</span><br/>
<span class='tline' id='l113' data-llen='2520:2543'>　又正可謂善處旅矣其占為上下皆小亨而在下者</span><br/>
<span class='tline' id='l114' data-llen='2543:2566'>　又當守其旅之正故總結之曰是以小亨旅貞吉也</span><br/>
<span class='tline' id='l115' data-llen='2566:2592'><a onclick="displayPageImage('KR1a0064', 'WYG', '019-7a' );" name="019-7a" class="pb">[019-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2592:2615'>　或曰旅彖傳凡兩言小亨其一疑衍非也旅之時最</span><br/>
<span class='tline' id='l117' data-llen='2615:2638'>　難處旅之義不可不知蓋其亨雖小其時義則大故</span><br/>
<span class='tline' id='l118' data-llen='2638:2661'>　又贊之曰旅之時義大矣哉聖人小其亨而大其時</span><br/>
<span class='tline' id='l119' data-llen='2661:2676'>　義非大旅也大其處旅之道也</span><br/>
<span class='tline' id='l120' data-llen='2676:2699'>重巽以申命剛巽乎中正而志行柔皆順乎剛是以小</span><br/>
<span class='tline' id='l121' data-llen='2699:2710'>亨利有攸往利見大人</span><br/>
<span class='tline' id='l122' data-llen='2710:2733'>　巽之取象在天為風在人君為命風者天之號令其</span><br/>
<span class='tline' id='l123' data-llen='2733:2756'>　入物也无不至命者人君之號令其入人也亦无不</span><br/>
<span class='tline' id='l124' data-llen='2756:2782'><a onclick="displayPageImage('KR1a0064', 'WYG', '019-7b' );" name="019-7b" class="pb">[019-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2782:2805'>　至卦叠兩巽有號令重復之象故曰重巽以申命申</span><br/>
<span class='tline' id='l126' data-llen='2805:2828'>　猶書堯典申命羲叔之申義皆訓重漢上朱氏曰内</span><br/>
<span class='tline' id='l127' data-llen='2828:2851'>　巽者命之始也外巽者申前之命也愚謂孔子明言</span><br/>
<span class='tline' id='l128' data-llen='2851:2874'>　重巽以申命蓋申命所以體重巽之義也九五之剛</span><br/>
<span class='tline' id='l129' data-llen='2874:2897'>　為巽之主中正而无過為命出則九二之剛巽乎九</span><br/>
<span class='tline' id='l130' data-llen='2897:2920'>　五而罔敢或違故曰剛巽乎中正與姤傳謂剛遇中</span><br/>
<span class='tline' id='l131' data-llen='2920:2943'>　正相似彼以四五言此以二五言也夫二五兩剛本</span><br/>
<span class='tline' id='l132' data-llen='2943:2966'>　不相合以在重巽之時而上下相巽此九五之志所</span><br/>
<span class='tline' id='l133' data-llen='2966:2992'><a onclick="displayPageImage('KR1a0064', 'WYG', '019-8a' );" name="019-8a" class="pb">[019-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2992:3015'>　以行也六四在九五之下順承九五之剛初六在九</span><br/>
<span class='tline' id='l135' data-llen='3015:3038'>　二之下亦順承九二之剛故曰柔皆順乎剛上以巽</span><br/>
<span class='tline' id='l136' data-llen='3038:3061'>　道化下下以巽道事上上下皆巽是以小亨而利有</span><br/>
<span class='tline' id='l137' data-llen='3061:3084'>　攸往又利見大人孔子蓋總解文王彖傳三句故用</span><br/>
<span class='tline' id='l138' data-llen='3084:3107'>　是以兩字結之其句法與旅之彖傳同夫巽以六四</span><br/>
<span class='tline' id='l139' data-llen='3107:3130'>　之柔為成卦之主爻而孔子乃曰剛巽乎中正又曰</span><br/>
<span class='tline' id='l140' data-llen='3130:3153'>　柔皆順乎剛而不以隂為主易道崇陽抑隂尊君卑</span><br/>
<span class='tline' id='l141' data-llen='3153:3176'>　臣例如此也平菴項氏曰以卦體言之重巽以申命</span><br/>
<span class='tline' id='l142' data-llen='3176:3202'><a onclick="displayPageImage('KR1a0064', 'WYG', '019-8b' );" name="019-8b" class="pb">[019-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3202:3225'>　是小亨也事必待申命而後行豈大亨之規模哉剛</span><br/>
<span class='tline' id='l144' data-llen='3225:3248'>　巽乎中正而志行是利有攸往也柔皆順乎剛是利</span><br/>
<span class='tline' id='l145' data-llen='3248:3271'>　見大人也其辭與旅相類皆總陳卦義而用是以二</span><br/>
<span class='tline' id='l146' data-llen='3271:3286'>　字結之故知當作三句分説也</span><br/>
<span class='tline' id='l147' data-llen='3286:3309'>兌説也剛中而柔外説以利貞是以順乎天而應乎人</span><br/>
<span class='tline' id='l148' data-llen='3309:3332'>説以先民民忘其勞説以犯難民忘其死説之大民勸</span><br/>
<span class='tline' id='l149' data-llen='3332:3336'>矣哉</span><br/>
<span class='tline' id='l150' data-llen='3336:3359'>　説和説也兌以一隂居二陽之上其柔外見而和説</span><br/>
<span class='tline' id='l151' data-llen='3359:3385'><a onclick="displayPageImage('KR1a0064', 'WYG', '019-9a' );" name="019-9a" class="pb">[019-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3385:3408'>　故曰兌説也卦疊兩兌則二五以剛爻居中有中心</span><br/>
<span class='tline' id='l153' data-llen='3408:3431'>　誠實之象三上以柔爻居外有接物和柔之象中心</span><br/>
<span class='tline' id='l154' data-llen='3431:3454'>　誠實則不欺於天接物和柔則不拂于其人説也以</span><br/>
<span class='tline' id='l155' data-llen='3454:3477'>　道而所守者正是以上順天理下應人心故曰剛中</span><br/>
<span class='tline' id='l156' data-llen='3477:3500'>　而柔外説以利貞是以順乎天而應乎人向使外柔</span><br/>
<span class='tline' id='l157' data-llen='3500:3523'>　而中不剛則内无所守其説必流殆將无所不為而</span><br/>
<span class='tline' id='l158' data-llen='3523:3546'>　違道干譽又何順天應人之有順天指上兌而言應</span><br/>
<span class='tline' id='l159' data-llen='3546:3569'>　人指下兌而言乃若説以先民說以犯難此兩説字</span><br/>
<span class='tline' id='l160' data-llen='3569:3595'><a onclick="displayPageImage('KR1a0064', 'WYG', '019-9b' );" name="019-9b" class="pb">[019-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3595:3618'>　亦為重兌而發夫和説之道若内若外无施不可在</span><br/>
<span class='tline' id='l162' data-llen='3618:3641'>　内而以之先民則民皆欣然效力忘其勞而不辭在</span><br/>
<span class='tline' id='l163' data-llen='3641:3664'>　外而以之犯難則民亦欣然赴敵忘其死而不顧茲</span><br/>
<span class='tline' id='l164' data-llen='3664:3687'>　蓋説之以道故也説之以道孟子所謂以佚道使民</span><br/>
<span class='tline' id='l165' data-llen='3687:3710'>　雖勞不怨以生道殺民雖死不怨殺者是也以至父</span><br/>
<span class='tline' id='l166' data-llen='3710:3733'>　語之子兄語之弟逓相勸勉皆忘其勞與死而无怨</span><br/>
<span class='tline' id='l167' data-llen='3733:3757'>　心則其説也豈不大矣哉故曰説以先民民忘其勞説</span><br/>
<span class='tline' id='l168' data-llen='3757:3780'>　以犯難民忘其死説之大民勸矣哉民勸謂民自勸</span><br/>
<span class='tline' id='l169' data-llen='3780:3807'><a onclick="displayPageImage('KR1a0064', 'WYG', '019-10a' );" name="019-10a" class="pb">[019-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3807:3830'>　非勸之使然也孔氏正義云先以悦豫勞民然後使</span><br/>
<span class='tline' id='l171' data-llen='3830:3853'>　之犯難則民皆授命忘其犯難之死伊川程子曰説</span><br/>
<span class='tline' id='l172' data-llen='3853:3876'>　道之大民莫不知勸人君之道以人心説服為本故</span><br/>
<span class='tline' id='l173' data-llen='3876:3884'>　聖人贊其大</span><br/>
<span class='tline' id='l174' data-llen='3884:3907'>渙亨剛來而不窮柔得位乎外而上同王假有廟王乃</span><br/>
<span class='tline' id='l175' data-llen='3907:3921'>在中也利渉大川乗木有功也</span><br/>
<span class='tline' id='l176' data-llen='3921:3944'>　渙之剛來與隨之剛來同皆指後卦而言渙乃節之</span><br/>
<span class='tline' id='l177' data-llen='3944:3967'>　倒體渙九二之剛蓋來自節之九五既非自漸來亦</span><br/>
<span class='tline' id='l178' data-llen='3967:3994'><a onclick="displayPageImage('KR1a0064', 'WYG', '019-10b' );" name="019-10b" class="pb">[019-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3994:4017'>　非自否來夫剛之來也雖在下卦坎險之内而險難</span><br/>
<span class='tline' id='l180' data-llen='4017:4040'>　蓋巳渙散不至乎窮極故曰剛來而不窮渙六四之</span><br/>
<span class='tline' id='l181' data-llen='4040:4063'>　柔在節為六三本在下體又不得位倒轉為渙之六</span><br/>
<span class='tline' id='l182' data-llen='4063:4086'>　四則得巽位隂柔之正而上與九五同是巽體又同</span><br/>
<span class='tline' id='l183' data-llen='4086:4109'>　其正故曰柔得位乎外而上同此據成卦之由而釋</span><br/>
<span class='tline' id='l184' data-llen='4109:4132'>　亨之義也剛來濟柔動乎内而无險困之難柔往輔</span><br/>
<span class='tline' id='l185' data-llen='4132:4155'>　剛止乎外而无違逆之乖此所以能渙散險難而致</span><br/>
<span class='tline' id='l186' data-llen='4155:4178'>　亨也王謂九五渙之君也有九二剛中之臣相與渙</span><br/>
<span class='tline' id='l187' data-llen='4178:4205'><a onclick="displayPageImage('KR1a0064', 'WYG', '019-11a' );" name="019-11a" class="pb">[019-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4205:4228'>　散其險難又有六四同體之正人為之輔由是九五</span><br/>
<span class='tline' id='l189' data-llen='4228:4251'>　之王得以大建宗廟中天下而立使民望有所屬故</span><br/>
<span class='tline' id='l190' data-llen='4251:4274'>　曰王假有廟王乃在中也巽木以為舟楫有致逺之</span><br/>
<span class='tline' id='l191' data-llen='4274:4297'>　功當此風行水上之時氷釋而舟楫可通故曰利渉</span><br/>
<span class='tline' id='l192' data-llen='4297:4320'>　大川乗木有功也童溪王氏曰不及利貞疑有逸文</span><br/>
<span class='tline' id='l193' data-llen='4320:4343'>　郭京易舉正云利渉大川下脱利貞二字誠齋楊氏</span><br/>
<span class='tline' id='l194' data-llen='4343:4366'>　曰濟難才也散難非才也德也巽之才木也其德風</span><br/>
<span class='tline' id='l195' data-llen='4366:4389'>　也水之深能溺萬物然乗一木則悠然而濟水之怒</span><br/>
<span class='tline' id='l196' data-llen='4389:4416'><a onclick="displayPageImage('KR1a0064', 'WYG', '019-11b' );" name="019-11b" class="pb">[019-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4416:4439'>　能決九川然遇一風則歘然而散才以濟之德以散</span><br/>
<span class='tline' id='l198' data-llen='4439:4462'>　之天下之大難一朝渙散而不復聚渙之所以亨也</span><br/>
<span class='tline' id='l199' data-llen='4462:4485'>節亨剛柔分而剛得中苦節不可貞其道窮也説以行</span><br/>
<span class='tline' id='l200' data-llen='4485:4508'>險當位以節中正以通天地節而四時成節以制度不</span><br/>
<span class='tline' id='l201' data-llen='4508:4515'>傷財不害民</span><br/>
<span class='tline' id='l202' data-llen='4515:4538'>　節之剛柔分與噬嗑同皆以一剛一柔分居内外而</span><br/>
<span class='tline' id='l203' data-llen='4538:4561'>　各為之主也九五九二皆以剛爻居得其中是為剛</span><br/>
<span class='tline' id='l204' data-llen='4561:4584'>　得中剛柔分而不至乎偏剛得中而不至乎過此節</span><br/>
<span class='tline' id='l205' data-llen='4584:4611'><a onclick="displayPageImage('KR1a0064', 'WYG', '019-12a' );" name="019-12a" class="pb">[019-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4611:4634'>　之所以亨也故曰節亨剛柔分而剛得中中下欠一</span><br/>
<span class='tline' id='l207' data-llen='4634:4657'>　也字上六柔而失中居節之極是乃過於節而節之</span><br/>
<span class='tline' id='l208' data-llen='4657:4680'>　苦者也凡物過節則苦味之過正形之過勞心之過</span><br/>
<span class='tline' id='l209' data-llen='4680:4703'>　思皆謂之苦節而苦則非通行之道故曰苦節不可</span><br/>
<span class='tline' id='l210' data-llen='4703:4726'>　貞其道窮也為卦下兌説上坎險説以行險此又以</span><br/>
<span class='tline' id='l211' data-llen='4726:4749'>　二體言節之所以亨也險乃人之所難行者也説以</span><br/>
<span class='tline' id='l212' data-llen='4749:4772'>　行之則亨矣又豈至乎困窮哉當位以節中正以通</span><br/>
<span class='tline' id='l213' data-llen='4772:4795'>　此再釋亨義也九五居得其位為節之主以身率先</span><br/>
<span class='tline' id='l214' data-llen='4795:4822'><a onclick="displayPageImage('KR1a0064', 'WYG', '019-12b' );" name="019-12b" class="pb">[019-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4822:4845'>　用節之道度吾身之可行者行於天下中而无過正</span><br/>
<span class='tline' id='l216' data-llen='4845:4868'>　而无私則通行而无弊矣若夫已自不能節而強人</span><br/>
<span class='tline' id='l217' data-llen='4868:4891'>　以所難是豈通行之道哉或曰節居第六十卦計三</span><br/>
<span class='tline' id='l218' data-llen='4891:4914'>　百六十爻應一歳三百六十日當期之數一歳之間</span><br/>
<span class='tline' id='l219' data-llen='4914:4937'>　自立春至大寒為氣二十有四為節十有二而温凉</span><br/>
<span class='tline' id='l220' data-llen='4937:4960'>　寒暑各有其定限遂成春夏秋冬故曰天地節而四</span><br/>
<span class='tline' id='l221' data-llen='4960:4983'>　時成天地之有四時此天地之節也人君體天地之</span><br/>
<span class='tline' id='l222' data-llen='4983:5006'>　節以裁制其法度輿服宫室莫敢或侈税賦徭役莫</span><br/>
<span class='tline' id='l223' data-llen='5006:5033'><a onclick="displayPageImage('KR1a0064', 'WYG', '019-13a' );" name="019-13a" class="pb">[019-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5033:5056'>　敢或過然後財无妄費民无横害故曰節以制度不</span><br/>
<span class='tline' id='l225' data-llen='5056:5079'>　傷財不害民論語云節用而愛人正是此意蓋節用</span><br/>
<span class='tline' id='l226' data-llen='5079:5102'>　所以愛人傷財則必至於害民也古之人恭儉而取</span><br/>
<span class='tline' id='l227' data-llen='5102:5121'>　民有制者何也深知傷財為害民之本也</span><br/>
<span class='tline' id='l228' data-llen='5121:5144'>中孚柔在内而剛得中説而巽孚乃化邦也豚魚吉信</span><br/>
<span class='tline' id='l229' data-llen='5144:5167'>及豚魚也利渉大川乗木舟虚也中孚以利貞乃應乎</span><br/>
<span class='tline' id='l230' data-llen='5167:5171'>天也</span><br/>
<span class='tline' id='l231' data-llen='5171:5194'>　柔在内謂六三六四之柔在四剛之内剛得中謂九</span><br/>
<span class='tline' id='l232' data-llen='5194:5221'><a onclick="displayPageImage('KR1a0064', 'WYG', '019-13b' );" name="019-13b" class="pb">[019-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5221:5244'>　五九二居得其中内以全卦言中以二體言也中孚</span><br/>
<span class='tline' id='l234' data-llen='5244:5267'>　成卦之主爻在六三六四而彖傳又兼九五九二言</span><br/>
<span class='tline' id='l235' data-llen='5267:5290'>　崇陽而抑隂不以隂為主也説而巽孚乃化邦此又</span><br/>
<span class='tline' id='l236' data-llen='5290:5313'>　以二體言孚也為卦兌下巽上一説一巽上下相孚</span><br/>
<span class='tline' id='l237' data-llen='5313:5336'>　故邦國不言而化也豚魚即江豚也出則澤上必有</span><br/>
<span class='tline' id='l238' data-llen='5336:5359'>　風未嘗失信許渾詩謂江豚吹浪夜還風是也或從</span><br/>
<span class='tline' id='l239' data-llen='5359:5382'>　王弼分豚魚為二物謬矣郭京易舉正云豚魚吉信</span><br/>
<span class='tline' id='l240' data-llen='5382:5405'>　及也今本多豚魚二字愚謂信及豚魚猶詩序云德</span><br/>
<span class='tline' id='l241' data-llen='5405:5432'><a onclick="displayPageImage('KR1a0064', 'WYG', '019-14a' );" name="019-14a" class="pb">[019-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5432:5455'>　如羔羊及乃近似之謂非施及之及也謂人之不失</span><br/>
<span class='tline' id='l243' data-llen='5455:5478'>　信比及於豚魚之信也巽木動於兑澤之上有乗木</span><br/>
<span class='tline' id='l244' data-llen='5478:5501'>　之象四陽在外而内函二隂有舟虚之象舟虚則无</span><br/>
<span class='tline' id='l245' data-llen='5501:5524'>　沉溺之患而利於渉險也中孚以利貞乃應乎天也</span><br/>
<span class='tline' id='l246' data-llen='5524:5547'>　謂守信而不以正則悖理也天即理也應天謂合乎</span><br/>
<span class='tline' id='l247' data-llen='5547:5570'>　理也中孚之道近乎誠誠者天之道人之心虚則誠</span><br/>
<span class='tline' id='l248' data-llen='5570:5593'>　誠則天矣厚齋馮氏曰中孚之義猶无妄有正有不</span><br/>
<span class='tline' id='l249' data-llen='5593:5616'>　正如盗賊之相羣男女之私期皆孚之不正者也故</span><br/>
<span class='tline' id='l250' data-llen='5616:5643'><a onclick="displayPageImage('KR1a0064', 'WYG', '019-14b' );" name="019-14b" class="pb">[019-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5643:5652'>　曰中孚以利貞</span><br/>
<span class='tline' id='l252' data-llen='5652:5675'>小過小者過而亨也過以利貞與時行也柔得中是以</span><br/>
<span class='tline' id='l253' data-llen='5675:5698'>小事吉也剛失位而不中是以不可大事也有飛鳥之</span><br/>
<span class='tline' id='l254' data-llen='5698:5720'>象焉飛鳥遺之音不宜上宜下大吉上逆而下順也</span><br/>
<span class='tline' id='l255' data-llen='5720:5743'>　陽大隂小小過之卦二陽而四隂小者過也小者雖</span><br/>
<span class='tline' id='l256' data-llen='5743:5766'>　過然小事亦有過而亨者也小過下脱亨字當云小</span><br/>
<span class='tline' id='l257' data-llen='5766:5789'>　過亨小者過而亨也事有時而當過則其過也從時</span><br/>
<span class='tline' id='l258' data-llen='5789:5812'>　之宜非過也况又以正道固守而不至過甚故曰過</span><br/>
<span class='tline' id='l259' data-llen='5812:5839'><a onclick="displayPageImage('KR1a0064', 'WYG', '019-15a' );" name="019-15a" class="pb">[019-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5839:5862'>　以利貞與時行也六五六二隂柔雖小然皆得中故</span><br/>
<span class='tline' id='l261' data-llen='5862:5885'>　施之小事則可九三九四陽剛雖大然皆不得中位</span><br/>
<span class='tline' id='l262' data-llen='5885:5908'>　故施之大事則不可郭京易舉正云柔得中是以可</span><br/>
<span class='tline' id='l263' data-llen='5908:5931'>　小事也今本脱可字而事下誤増吉字理或然也小</span><br/>
<span class='tline' id='l264' data-llen='5931:5954'>　過乃中孚對體中孚肖離離為雉鳥飛之象也飛鳥</span><br/>
<span class='tline' id='l265' data-llen='5954:5977'>　之象在中孚則有之變為小過則飛鳥已過但遺其</span><br/>
<span class='tline' id='l266' data-llen='5977:6000'>　音聲耳亦謂中孚有卵象鳥自卵出故小過有飛鳥</span><br/>
<span class='tline' id='l267' data-llen='6000:6023'>　之象又謂二剛在中四隂在外翼之為飛鳥展翼之</span><br/>
<span class='tline' id='l268' data-llen='6023:6050'><a onclick="displayPageImage('KR1a0064', 'WYG', '019-15b' );" name="019-15b" class="pb">[019-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6050:6073'>　象皆鑿説也柔之為道在下而承剛為順在上而乗</span><br/>
<span class='tline' id='l270' data-llen='6073:6096'>　剛為逆上逆而下順釋不宜上宜下之義上逆謂六</span><br/>
<span class='tline' id='l271' data-llen='6096:6119'>　五乗九四之剛而在上也下順謂六二承九三之剛</span><br/>
<span class='tline' id='l272' data-llen='6119:6142'>　而在下也若就飛鳥言之則遡風而上為逆隨風而</span><br/>
<span class='tline' id='l273' data-llen='6142:6165'>　下為順也當此不宜上宜下之時詎可捨順而趨逆</span><br/>
<span class='tline' id='l274' data-llen='6165:6188'>　哉伊川程子曰所過當如飛鳥之遺音鳥飛迅疾聲</span><br/>
<span class='tline' id='l275' data-llen='6188:6211'>　出而身已過然豈能相逺也事之當過者亦如是身</span><br/>
<span class='tline' id='l276' data-llen='6211:6234'>　不能甚逺於聲事不可逺過其常在得其宜耳不宜</span><br/>
<span class='tline' id='l277' data-llen='6234:6261'><a onclick="displayPageImage('KR1a0064', 'WYG', '019-16a' );" name="019-16a" class="pb">[019-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6261:6284'>　上宜下更就鳥音取宜順之義又曰有飛鳥之象焉</span><br/>
<span class='tline' id='l279' data-llen='6284:6307'>　此一句不類彖體蓋解者之辭誤入彖中伊川所謂</span><br/>
<span class='tline' id='l280' data-llen='6307:6330'>　彖即彖傳也以彖傳為彖蓋承王弼之舊云爾或謂</span><br/>
<span class='tline' id='l281' data-llen='6330:6349'>　大吉之大亦衍文蓋承彖辭傳寫之誤也</span><br/>
<span class='tline' id='l282' data-llen='6349:6372'>既濟亨小者亨也利貞剛柔正而位當也初吉柔得中</span><br/>
<span class='tline' id='l283' data-llen='6372:6383'>也終止則亂其道窮也</span><br/>
<span class='tline' id='l284' data-llen='6383:6406'>　一説謂既濟所以亨小者是必大者亨其小者然後</span><br/>
<span class='tline' id='l285' data-llen='6406:6429'>　可以為亨也一説謂小上更有一小字大者亨小而</span><br/>
<span class='tline' id='l286' data-llen='6429:6456'><a onclick="displayPageImage('KR1a0064', 'WYG', '019-16b' );" name="019-16b" class="pb">[019-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6456:6479'>　小者亨則大者之亨可知也紫陽朱子依嵩山晁氏</span><br/>
<span class='tline' id='l288' data-llen='6479:6502'>　云濟下脫小字當作既濟小亨小者亨也愚謂陽大</span><br/>
<span class='tline' id='l289' data-llen='6502:6525'>　隂小小指六二也三隂之中唯六二正而且中有亨</span><br/>
<span class='tline' id='l290' data-llen='6525:6548'>　通之道焉孔子恐人以小亨為亨之小故特加者字</span><br/>
<span class='tline' id='l291' data-llen='6548:6571'>　明其為六二之亨也六二蓋既濟之主爻也初三五</span><br/>
<span class='tline' id='l292' data-llen='6571:6594'>　陽位而以九居之此剛正而位當也二四上隂位而</span><br/>
<span class='tline' id='l293' data-llen='6594:6617'>　以六居之此柔正而位當也剛柔正而位當在他卦</span><br/>
<span class='tline' id='l294' data-llen='6617:6640'>　亦有之乃若三剛之柔皆正而位皆當則六十四卦</span><br/>
<span class='tline' id='l295' data-llen='6640:6667'><a onclick="displayPageImage('KR1a0064', 'WYG', '019-17a' );" name="019-17a" class="pb">[019-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6667:6690'>　之中獨此一卦而已故孔子於此特贊之也六二以</span><br/>
<span class='tline' id='l297' data-llen='6690:6713'>　柔順之德附麗於二陽之間而得其中故曰初吉柔</span><br/>
<span class='tline' id='l298' data-llen='6713:6736'>　得中也六四上六不中者也九五陷於其間止而不</span><br/>
<span class='tline' id='l299' data-llen='6736:6759'>　動則必至於困窮故曰終止則亂其道窮也彖辭曰</span><br/>
<span class='tline' id='l300' data-llen='6759:6782'>　終亂彖傳乃曰終止則亂終止何以亂也於其終有</span><br/>
<span class='tline' id='l301' data-llen='6782:6805'>　止心則亂也人之常情處无事則止心生止則怠怠</span><br/>
<span class='tline' id='l302' data-llen='6805:6828'>　則有患而不為之防此所以亂也當知終止則亂不</span><br/>
<span class='tline' id='l303' data-llen='6828:6851'>　止則不亂也是故君子有終身之憂而无一朝之患</span><br/>
<span class='tline' id='l304' data-llen='6851:6878'><a onclick="displayPageImage('KR1a0064', 'WYG', '019-17b' );" name="019-17b" class="pb">[019-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6878:6901'>　豈至於困窮哉隆山李氏曰既濟六五三隂皆在三</span><br/>
<span class='tline' id='l306' data-llen='6901:6923'>　陽之上而離之一隂又居中而履正其曰亨者指</span><br/>
<span class='tline' id='l307' data-llen='6923:6946'>　離之一隂而為之言也平菴項氏曰六二以柔為卦</span><br/>
<span class='tline' id='l308' data-llen='6946:6966'>　之主隂為小故稱小焉謂小大皆亨者誤也</span><br/>
<span class='tline' id='l309' data-llen='6966:6989'>未濟亨柔得中也小狐汔濟未出中也濡其尾无攸利</span><br/>
<span class='tline' id='l310' data-llen='6989:7003'>不續終也雖不當位剛柔應也</span><br/>
<span class='tline' id='l311' data-llen='7003:7026'>　中謂六五之中柔得中未出中皆指六五未濟所以</span><br/>
<span class='tline' id='l312' data-llen='7026:7049'>　亨者六五為未濟之主柔得其中而无過為也故曰</span><br/>
<span class='tline' id='l313' data-llen='7049:7076'><a onclick="displayPageImage('KR1a0064', 'WYG', '019-18a' );" name="019-18a" class="pb">[019-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7076:7099'>　未濟亨柔得中也卦有兩險下體坎三四五又互坎</span><br/>
<span class='tline' id='l315' data-llen='7099:7122'>　此兩險也故必至於上九乃可以脱險乃可以言濟</span><br/>
<span class='tline' id='l316' data-llen='7122:7145'>　六五雖處下坎之上而未脫互坎之險則猶在未濟</span><br/>
<span class='tline' id='l317' data-llen='7145:7168'>　之中故曰小狐汔濟未出中也終謂卦之終上九是</span><br/>
<span class='tline' id='l318' data-llen='7168:7191'>　也續繼也六五茍能繼其前功更進一歩而終之則</span><br/>
<span class='tline' id='l319' data-llen='7191:7214'>　出乎險外而未濟當變為既濟矣奈之何小狐力弱</span><br/>
<span class='tline' id='l320' data-llen='7214:7237'>　而不能繼哉故曰濡其尾无攸利不續終也既未能</span><br/>
<span class='tline' id='l321' data-llen='7237:7261'>　出中又不能續終然則何時而可亨也故又曰雖不當</span><br/>
<span class='tline' id='l322' data-llen='7261:7288'><a onclick="displayPageImage('KR1a0064', 'WYG', '019-18b' );" name="019-18b" class="pb">[019-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7288:7311'>　位剛柔應也謂六五位雖不當然不有九二之應則</span><br/>
<span class='tline' id='l324' data-llen='7311:7334'>　剛柔相濟有亨道焉豈可竟以為无攸利哉文王以</span><br/>
<span class='tline' id='l325' data-llen='7334:7357'>　未濟次既濟孔子釋未濟復於无攸利之後釋亨字</span><br/>
<span class='tline' id='l326' data-llen='7357:7380'>　曰雖不當位剛柔應也蓋易道貴乎變通不欲其終</span><br/>
<span class='tline' id='l327' data-llen='7380:7403'>　窮也或以為此八字錯簡當在柔得中也下豈其然</span><br/>
<span class='tline' id='l328' data-llen='7403:7426'>　乎平菴項氏曰既濟未濟皆以柔為主既濟自六二</span><br/>
<span class='tline' id='l329' data-llen='7426:7449'>　而達於上六則既濟之事已終故為既濟未濟自初</span><br/>
<span class='tline' id='l330' data-llen='7449:7472'>　六而至于六五幾於濟矣而未能出中以至於上則</span><br/>
<span class='tline' id='l331' data-llen='7472:7499'><a onclick="displayPageImage('KR1a0064', 'WYG', '019-19a' );" name="019-19a" class="pb">[019-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7499:7522'>　其事猶未終也故為未濟知此義則未濟之卦辭不</span><br/>
<span class='tline' id='l333' data-llen='7522:7545'>　待解而自明矣其曰雖不當位亦指六五言之雖六</span><br/>
<span class='tline' id='l334' data-llen='7545:7559'>　爻皆不當位義但取五而已</span><br/>
<span class='tline' id='l335' data-llen='7559:7562'>　</span><br/>
<span class='tline' id='l336' data-llen='7562:7565'>　</span><br/>
<span class='tline' id='l337' data-llen='7565:7568'>　</span><br/>
<span class='tline' id='l338' data-llen='7568:7571'>　</span><br/>
<span class='tline' id='l339' data-llen='7571:7574'>　</span><br/>
<span class='tline' id='l340' data-llen='7574:7601'><a onclick="displayPageImage('KR1a0064', 'WYG', '019-19b' );" name="019-19b" class="pb">[019-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7601:7604'>　</span><br/>
<span class='tline' id='l342' data-llen='7604:7607'>　</span><br/>
<span class='tline' id='l343' data-llen='7607:7610'>　</span><br/>
<span class='tline' id='l344' data-llen='7610:7613'>　</span><br/>
<span class='tline' id='l345' data-llen='7613:7616'>　</span><br/>
<span class='tline' id='l346' data-llen='7616:7619'>　</span><br/>
<span class='tline' id='l347' data-llen='7619:7622'>　</span><br/>
<span class='tline' id='l348' data-llen='7622:7632'>　周易集説卷十九</span><br/>
</p>
<p><br/>
</p>
  </div>
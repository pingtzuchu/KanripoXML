<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0064', 'WYG', '038-1a' );" name="038-1a" class="pb">[038-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:202'>　周易集説卷三十八</span>
<span class='tline' id='l10' data-llen='202:223'>　　　　　　　　　　　　　宋　俞琰　撰</span>
<span class='tline' id='l11' data-llen='223:230'>　説卦傳三</span>
<span class='tline' id='l12' data-llen='230:241'>乾為天為圜為君為父</span>
<span class='tline' id='l13' data-llen='241:264'>　天積陽而居上乾三畫純陽故為天物之體圓者常</span>
<span class='tline' id='l14' data-llen='264:287'>　動乾陽體而運轉不息故為圜尊而居上君之象也</span>
<span class='tline' id='l15' data-llen='287:310'>　萬物資之以為始父之象也白雲郭氏曰包犧氏始</span>
<span class='tline' id='l16' data-llen='310:336'><a onclick="displayPageImage('KR1a0064', 'WYG', '038-1b' );" name="038-1b" class="pb">[038-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='336:361'>　作八卦以通神明之德以𩔖萬物之情此皆所謂𩔖</span>
<span class='tline' id='l18' data-llen='361:384'>　萬物之情也乾之於八卦天之於三才君之於臣父</span>
<span class='tline' id='l19' data-llen='384:408'>　之於子皆一道也是之謂𩔖也平菴項氏曰乾道大</span>
<span class='tline' id='l20' data-llen='408:431'>　而无極唯天足以盡之運而无極唯圜足以盡之故</span>
<span class='tline' id='l21' data-llen='431:454'>　以二象為首句也在國則君在家則父皆物之元也</span>
<span class='tline' id='l22' data-llen='454:460'>為玉為金</span>
<span class='tline' id='l23' data-llen='460:483'>　其質純粹故為玉其性堅明故為金或曰玉謂其不</span>
<span class='tline' id='l24' data-llen='483:491'>　變金謂其變</span>
<span class='tline' id='l25' data-llen='491:517'><a onclick="displayPageImage('KR1a0064', 'WYG', '038-2a' );" name="038-2a" class="pb">[038-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='517:523'>為寒為冰</span>
<span class='tline' id='l27' data-llen='523:546'>　乾居西北極高而至剛之地其位屬亥於時為十月</span>
<span class='tline' id='l28' data-llen='546:569'>　其候為水始冰地始凍故為寒為冰冰生於水而寒</span>
<span class='tline' id='l29' data-llen='569:592'>　於水觸之則其利如刄冰蓋水之勁氣也或曰寒隂</span>
<span class='tline' id='l30' data-llen='592:613'>　氣冰隂物隂盛之極自坤而變乾故為寒為冰</span>
<span class='tline' id='l31' data-llen='613:618'>為大赤</span>
<span class='tline' id='l32' data-llen='618:641'>　純陽極剛而明甚故為大赤漢上朱氏曰赤陽色也</span>
<span class='tline' id='l33' data-llen='641:664'>　陽始於子坎中之陽故坎為赤極於已純陽也故乾</span>
<span class='tline' id='l34' data-llen='664:690'><a onclick="displayPageImage('KR1a0064', 'WYG', '038-2b' );" name="038-2b" class="pb">[038-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='690:696'>　為大赤</span>
<span class='tline' id='l36' data-llen='696:710'>為良馬為老馬為瘠馬為駁馬</span>
<span class='tline' id='l37' data-llen='710:733'>　乾健故為良馬老陽故為老馬純剛故為瘠馬瘠言</span>
<span class='tline' id='l38' data-llen='733:756'>　其骨之峻非羸弱之謂也崔憬曰骨屬陽肉屬隂乾</span>
<span class='tline' id='l39' data-llen='756:779'>　純陽骨多故為瘠駁雜也晁以道曰駁馬其九四乎</span>
<span class='tline' id='l40' data-llen='779:802'>　説文云駁馬色不純也詩東山云皇駁其馬注云黄</span>
<span class='tline' id='l41' data-llen='802:825'>　白曰皇駵白曰駁即不純也白雲郭氏曰孔氏謂駁</span>
<span class='tline' id='l42' data-llen='825:848'>　馬有牙如鋸能食虎豹誤矣未有蹄物能搏虎豹者</span>
<span class='tline' id='l43' data-llen='848:874'><a onclick="displayPageImage('KR1a0064', 'WYG', '038-3a' );" name="038-3a" class="pb">[038-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='874:897'>　也愚案山海經爾雅並云駁如馬而鋸牙食虎豹既</span>
<span class='tline' id='l45' data-llen='897:920'>　曰如馬則駁乃别是一物非易之駁馬也孔氏引以</span>
<span class='tline' id='l46' data-llen='920:929'>　為證不審諦爾</span>
<span class='tline' id='l47' data-llen='929:934'>為木果</span>
<span class='tline' id='l48' data-llen='934:947'>　圓實而在上故乾為木果</span>
<span class='tline' id='l49' data-llen='947:954'>坤為地為母</span>
<span class='tline' id='l50' data-llen='954:977'>　坤積隂處下故為地萬物資之以生故為母以配父</span>
<span class='tline' id='l51' data-llen='977:981'>為布</span>
<span class='tline' id='l52' data-llen='981:1007'><a onclick="displayPageImage('KR1a0064', 'WYG', '038-3b' );" name="038-3b" class="pb">[038-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1007:1030'>　古者以泉貨為布蓋取廣布流行之義乾之所至坤</span>
<span class='tline' id='l54' data-llen='1030:1053'>　亦至焉故為布或曰地南北為經東西為緯故為布</span>
<span class='tline' id='l55' data-llen='1053:1057'>為釡</span>
<span class='tline' id='l56' data-llen='1057:1080'>　釡所以化生物為熟物乾生之坤則化之以其能熟</span>
<span class='tline' id='l57' data-llen='1080:1103'>　萬物故為釡平菴項氏曰六十四升為釡坤包六十</span>
<span class='tline' id='l58' data-llen='1103:1126'>　四卦如釡之包六十四升也坤卦半為乾全為坤乾</span>
<span class='tline' id='l59' data-llen='1126:1148'>　與坤交為六十四故惟坤為能具六十四卦之體</span>
<span class='tline' id='l60' data-llen='1148:1153'>為吝嗇</span>
<span class='tline' id='l61' data-llen='1153:1179'><a onclick="displayPageImage('KR1a0064', 'WYG', '038-4a' );" name="038-4a" class="pb">[038-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1179:1194'>　隂性至靜受而不施故為吝嗇</span>
<span class='tline' id='l63' data-llen='1194:1198'>為均</span>
<span class='tline' id='l64' data-llen='1198:1221'>　均者土之均也坤之氣動而闢至而廣无有逺近高</span>
<span class='tline' id='l65' data-llen='1221:1244'>　深悉皆含育而成就之故為均陶人制物之形者謂</span>
<span class='tline' id='l66' data-llen='1244:1267'>　之均亦此義也崔憬曰地生萬物不擇善惡故謂之</span>
<span class='tline' id='l67' data-llen='1267:1271'>　均</span>
<span class='tline' id='l68' data-llen='1271:1277'>為子母牛</span>
<span class='tline' id='l69' data-llen='1277:1300'>　性順而多孕育故為子母牛平菴項氏曰自萬物言</span>
<span class='tline' id='l70' data-llen='1300:1326'><a onclick="displayPageImage('KR1a0064', 'WYG', '038-4b' );" name="038-4b" class="pb">[038-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1326:1349'>　之坤皆為母就牛言之又為子母牛者為少為牝為</span>
<span class='tline' id='l72' data-llen='1349:1372'>　孕育為隨順兼數義也乾馬老瘠故坤牛牸犢明少</span>
<span class='tline' id='l73' data-llen='1372:1381'>　且肥皆相反也</span>
<span class='tline' id='l74' data-llen='1381:1386'>為大輿</span>
<span class='tline' id='l75' data-llen='1386:1409'>　方而能載者輿也地之形方載華嶽而不重故為大</span>
<span class='tline' id='l76' data-llen='1409:1425'>　輿坤隂本小以其載陽所以大也</span>
<span class='tline' id='l77' data-llen='1425:1431'>為文為衆</span>
<span class='tline' id='l78' data-llen='1431:1454'>　竒為質偶為文竒則一偶則衆坤三畫皆偶故為文</span>
<span class='tline' id='l79' data-llen='1454:1480'><a onclick="displayPageImage('KR1a0064', 'WYG', '038-5a' );" name="038-5a" class="pb">[038-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1480:1502'>　為衆横渠張子曰坤為文衆色也為衆容載廣也</span>
<span class='tline' id='l81' data-llen='1502:1506'>為柄</span>
<span class='tline' id='l82' data-llen='1506:1532'>　柄一作<span class='krp-note'>缺/</span>乾性圜轉而曲坤性執方而直大抵與乾</span>
<span class='tline' id='l83' data-llen='1532:1544'>　相反故乾為圜坤為柄</span>
<span class='tline' id='l84' data-llen='1544:1552'>其於地也為黑</span>
<span class='tline' id='l85' data-llen='1552:1575'>　乾極陽故為大赤坤極隂故為黑黑者地之肥美而</span>
<span class='tline' id='l86' data-llen='1575:1598'>　能生殖者也平菴項氏曰黑者幽隂之色也不言黄</span>
<span class='tline' id='l87' data-llen='1598:1622'>　而言黑者黄者坤之離𤣥者乾之坎皆中爻之色也</span>
<span class='tline' id='l88' data-llen='1622:1648'><a onclick="displayPageImage('KR1a0064', 'WYG', '038-5b' );" name="038-5b" class="pb">[038-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1648:1671'>　若論其極則乾正為赤坤正為黑故先天圖乾南而</span>
<span class='tline' id='l90' data-llen='1671:1677'>　坤北也</span>
<span class='tline' id='l91' data-llen='1677:1682'>震為雷</span>
<span class='tline' id='l92' data-llen='1682:1705'>　震以一陽動於二隂之下為隂氣所包而未能出則</span>
<span class='tline' id='l93' data-llen='1705:1716'>　激薄而有聲故為雷</span>
<span class='tline' id='l94' data-llen='1716:1720'>為龍</span>
<span class='tline' id='l95' data-llen='1720:1743'>　龍之説見前此重出不然則龍之青者也何以見之</span>
<span class='tline' id='l96' data-llen='1743:1766'>　龍為馬馬之牡者也坤則為馬之牝震則為馬之善</span>
<span class='tline' id='l97' data-llen='1766:1792'><a onclick="displayPageImage('KR1a0064', 'WYG', '038-6a' );" name="038-6a" class="pb">[038-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='1792:1815'>　鳴乾為龍此乃龍之大者也震之於龍是為青龍又</span>
<span class='tline' id='l99' data-llen='1815:1838'>　何疑焉平菴項氏曰震為龍虞翻謂當作駹蒼色也</span>
<span class='tline' id='l100' data-llen='1838:1860'>　朱子發謂當作<img height='20' width='20' alt='&amp;KR1280' title='KR1280' src='https://raw.githubusercontent.com/kanripo/KR-Gaiji/master/images/KR1280.png'/>東方尾星也</span>
<span class='tline' id='l101' data-llen='1860:1866'>為𤣥黄</span>
<span class='tline' id='l102' data-llen='1866:1890'>　𤣥黄者天地之雜也乾色本赤坤色本黑震乃乾剛</span>
<span class='tline' id='l103' data-llen='1890:1915'>　坤柔之始交而赤黑相雜故為𤣥黄正義云𤣥黄雜</span>
<span class='tline' id='l104' data-llen='1915:1923'>　則成蒼色也</span>
<span class='tline' id='l105' data-llen='1923:1927'>為旉</span>
<span class='tline' id='l106' data-llen='1927:1953'><a onclick="displayPageImage('KR1a0064', 'WYG', '038-6b' );" name="038-6b" class="pb">[038-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='1953:1976'>　旉音敷華之通名陽止於終則結為果實陽動於初</span>
<span class='tline' id='l108' data-llen='1976:1999'>　則發為華蘂震以一陽動於初而陽氣始發故為旉</span>
<span class='tline' id='l109' data-llen='1999:2022'>　平菴項氏曰震為旉李鼎祚云本作專延叔堅説為</span>
<span class='tline' id='l110' data-llen='2022:2052'>　旉大布也案釋文引王肅干寳説皆以旉為花<img height='20' width='20' alt='&amp;KR1929' title='KR1929' src='https://raw.githubusercontent.com/kanripo/KR-Gaiji/master/images/KR1929.png'/>則</span>
<span class='tline' id='l111' data-llen='2052:2081'>　字之為旉久矣古文花字為華為荂為<img height='20' width='20' alt='&amp;KR1929' title='KR1929' src='https://raw.githubusercontent.com/kanripo/KR-Gaiji/master/images/KR1929.png'/>皆音敷</span>
<span class='tline' id='l112' data-llen='2081:2086'>為大塗</span>
<span class='tline' id='l113' data-llen='2086:2109'>　震東方之卦於時為春萬物皆自此而出故為大塗</span>
<span class='tline' id='l114' data-llen='2109:2122'>　大謂得乾陽之第一畫也</span>
<span class='tline' id='l115' data-llen='2122:2148'><a onclick="displayPageImage('KR1a0064', 'WYG', '038-7a' );" name="038-7a" class="pb">[038-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2148:2153'>為長子</span>
<span class='tline' id='l117' data-llen='2153:2176'>　震一索而得男繼乾父之體故為長子不稱長男而</span>
<span class='tline' id='l118' data-llen='2176:2199'>　稱長子者以其承父之正傳主國之重器非坎艮二</span>
<span class='tline' id='l119' data-llen='2199:2222'>　男比也楊繪曰震為長男代父之任故位於生物之</span>
<span class='tline' id='l120' data-llen='2222:2237'>　地世子宅於東宫蓋取諸此也</span>
<span class='tline' id='l121' data-llen='2237:2242'>為決躁</span>
<span class='tline' id='l122' data-llen='2242:2266'>　決指陽畫躁指隂畫動於𥘉為決動於中動於末再</span>
<span class='tline' id='l123' data-llen='2266:2277'>　三動而不巳則為躁</span>
<span class='tline' id='l124' data-llen='2277:2303'><a onclick="displayPageImage('KR1a0064', 'WYG', '038-7b' );" name="038-7b" class="pb">[038-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2303:2319'>為蒼筤竹為<img height='20' width='20' alt='&amp;KR0841' title='KR0841' src='https://raw.githubusercontent.com/kanripo/KR-Gaiji/master/images/KR0841.png'/>葦</span>
<span class='tline' id='l126' data-llen='2319:2356'>　筤音郎<img height='20' width='20' alt='&amp;KR0841' title='KR0841' src='https://raw.githubusercontent.com/kanripo/KR-Gaiji/master/images/KR0841.png'/>音丸蒼筤青色也青為震之本色<img height='20' width='20' alt='&amp;KR0841' title='KR0841' src='https://raw.githubusercontent.com/kanripo/KR-Gaiji/master/images/KR0841.png'/>葦與</span>
<span class='tline' id='l127' data-llen='2356:2393'>　詩七月所謂<img height='20' width='20' alt='&amp;KR0841' title='KR0841' src='https://raw.githubusercontent.com/kanripo/KR-Gaiji/master/images/KR0841.png'/>葦同毛氏傳云薍為<img height='20' width='20' alt='&amp;KR0841' title='KR0841' src='https://raw.githubusercontent.com/kanripo/KR-Gaiji/master/images/KR0841.png'/>葭為葦孔氏</span>
<span class='tline' id='l128' data-llen='2393:2416'>　曰釋草云薍似葦而小初生者為菼長大為薍成則</span>
<span class='tline' id='l129' data-llen='2416:2446'>　名為<img height='20' width='20' alt='&amp;KR0841' title='KR0841' src='https://raw.githubusercontent.com/kanripo/KR-Gaiji/master/images/KR0841.png'/>葦初生為葭長大為蘆成則名為葦愚謂竹</span>
<span class='tline' id='l130' data-llen='2446:2476'>　與<img height='20' width='20' alt='&amp;KR0841' title='KR0841' src='https://raw.githubusercontent.com/kanripo/KR-Gaiji/master/images/KR0841.png'/>葦皆根固而叢生上虛而下盤固陽在下之象</span>
<span class='tline' id='l131' data-llen='2476:2513'>　也漢上朱氏曰<img height='20' width='20' alt='&amp;KR0841' title='KR0841' src='https://raw.githubusercontent.com/kanripo/KR-Gaiji/master/images/KR0841.png'/>葦震之廢氣故竹堅而<img height='20' width='20' alt='&amp;KR0841' title='KR0841' src='https://raw.githubusercontent.com/kanripo/KR-Gaiji/master/images/KR0841.png'/>葦脆竹</span>
<span class='tline' id='l132' data-llen='2513:2529'>　久而<img height='20' width='20' alt='&amp;KR0841' title='KR0841' src='https://raw.githubusercontent.com/kanripo/KR-Gaiji/master/images/KR0841.png'/>葦易枯</span>
<span class='tline' id='l133' data-llen='2529:2555'><a onclick="displayPageImage('KR1a0064', 'WYG', '038-8a' );" name="038-8a" class="pb">[038-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2555:2573'>其於馬也為善鳴為馵足為作足為的顙</span>
<span class='tline' id='l135' data-llen='2573:2596'>　震陽始動故為馬之善鳴震居左故為馬之馵足震</span>
<span class='tline' id='l136' data-llen='2596:2619'>　動於下故為馬之作足爾雅云後右足白驤左足白</span>
<span class='tline' id='l137' data-llen='2619:2642'>　馵詩小戎云駕我騏馵注云左白曰馵京房本以馵</span>
<span class='tline' id='l138' data-llen='2642:2665'>　為末末之説未詳作動也魯頌駉詩云思馬斯作子</span>
<span class='tline' id='l139' data-llen='2665:2688'>　由蘇氏曰作奮起也或云雙足並舉也上靜而下動</span>
<span class='tline' id='l140' data-llen='2688:2711'>　故為作足的白也巽為白又為廣顙震變而為巽故</span>
<span class='tline' id='l141' data-llen='2711:2734'>　為的顙之馬詩車鄰云有馬白顚爾雅云駒顙白顚</span>
<span class='tline' id='l142' data-llen='2734:2760'><a onclick="displayPageImage('KR1a0064', 'WYG', '038-8b' );" name="038-8b" class="pb">[038-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='2760:2783'>　劉備庾亮皆名其所乗之馬為的顱蓋馬之白額者</span>
<span class='tline' id='l144' data-llen='2783:2806'>　也平菴項氏曰馵與的皆巽之色也震巽同生故有</span>
<span class='tline' id='l145' data-llen='2806:2829'>　巽之氣焉於足則白在後左於顙則白在前左足者</span>
<span class='tline' id='l146' data-llen='2829:2852'>　震之本象也巽之生在其後故為後足白首者乾之</span>
<span class='tline' id='l147' data-llen='2852:2875'>　象也乾之爻往而生震其上二爻遂成巽象巽在其</span>
<span class='tline' id='l148' data-llen='2875:2884'>　上故為顙白也</span>
<span class='tline' id='l149' data-llen='2884:2893'>其於稼也為反生</span>
<span class='tline' id='l150' data-llen='2893:2916'>　反生者百昌産於土而歸於土又自土中戴甲而出</span>
<span class='tline' id='l151' data-llen='2916:2942'><a onclick="displayPageImage('KR1a0064', 'WYG', '038-9a' );" name="038-9a" class="pb">[038-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='2942:2965'>　麻豆之屬是也震之陽實在下動而上行故於稼為</span>
<span class='tline' id='l153' data-llen='2965:2988'>　反生翁庻善曰夫稼之始也根於土土之氣上升焉</span>
<span class='tline' id='l154' data-llen='2988:3011'>　則為榖已而榖之墜則又反而生於土焉生生不窮</span>
<span class='tline' id='l155' data-llen='3011:3017'>　之妙也</span>
<span class='tline' id='l156' data-llen='3017:3026'>其究為健為蕃鮮</span>
<span class='tline' id='l157' data-llen='3026:3049'>　究終竟也陽長而不已則其究為乾之健蕃謂草也</span>
<span class='tline' id='l158' data-llen='3049:3072'>　與坤文言傳草木蕃之蕃同鮮乃魚也即書益稷鮮</span>
<span class='tline' id='l159' data-llen='3072:3095'>　食之鮮震三爻俱變則為巽故為蕃鮮震居東得木</span>
<span class='tline' id='l160' data-llen='3095:3121'><a onclick="displayPageImage('KR1a0064', 'WYG', '038-9b' );" name="038-9b" class="pb">[038-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3121:3144'>　之正氣巽居東南得木之餘氣是故震之為花也變</span>
<span class='tline' id='l162' data-llen='3144:3167'>　巽則為草震之為龍也變巽則為魚漢上朱氏曰震</span>
<span class='tline' id='l163' data-llen='3167:3190'>　巽皆為木者何巽之初草之根也震之初木之根也</span>
<span class='tline' id='l164' data-llen='3190:3213'>　巽之二三木之在上者也震之二三草之在上者也</span>
<span class='tline' id='l165' data-llen='3213:3236'>　木有柔者木之草也草有剛者草之木也説卦舉一</span>
<span class='tline' id='l166' data-llen='3236:3259'>　隅爾又曰郭璞謂魚者震之廢氣也巽王則震廢故</span>
<span class='tline' id='l167' data-llen='3259:3268'>　虞翻以巽為魚</span>
<span class='tline' id='l168' data-llen='3268:3275'>巽為木為風</span>
<span class='tline' id='l169' data-llen='3275:3302'><a onclick="displayPageImage('KR1a0064', 'WYG', '038-10a' );" name="038-10a" class="pb">[038-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3302:3325'>　巽内柔而外剛本靜而末動故為木他卦言木如乾</span>
<span class='tline' id='l171' data-llen='3325:3348'>　為木之果坎為木之堅多心艮為木之堅多節離為</span>
<span class='tline' id='l172' data-llen='3348:3371'>　木之科上槁震兌坤雖不言木震乃木之旉兌乃木</span>
<span class='tline' id='l173' data-llen='3371:3394'>　之毁折坤乃木之衆多者也順而无所不入故為風</span>
<span class='tline' id='l174' data-llen='3394:3417'>　風能揚沙走石其中與末皆剛也雖鍼竅線縫亦入</span>
<span class='tline' id='l175' data-llen='3417:3440'>　其本柔也陽激隂為雷隂激陽為風故雷與風皆有</span>
<span class='tline' id='l176' data-llen='3440:3463'>　聲横渠張子曰隂氣凝聚陽在内者不得出則奮擊</span>
<span class='tline' id='l177' data-llen='3463:3486'>　而為雷霆陽在外者不得入則周旋不舍而為風其</span>
<span class='tline' id='l178' data-llen='3486:3513'><a onclick="displayPageImage('KR1a0064', 'WYG', '038-10b' );" name="038-10b" class="pb">[038-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3513:3530'>　聚有逺近虚實故風雷有大小暴緩</span>
<span class='tline' id='l180' data-llen='3530:3535'>為長女</span>
<span class='tline' id='l181' data-llen='3535:3558'>　巽一索而得女故謂之長女震為長子故巽為長女</span>
<span class='tline' id='l182' data-llen='3558:3576'>　以配之巽離兌皆稱女所以配三男也</span>
<span class='tline' id='l183' data-llen='3576:3583'>為繩直為工</span>
<span class='tline' id='l184' data-llen='3583:3606'>　木有曲直繩者糾木之曲而取直工則引繩之直以</span>
<span class='tline' id='l185' data-llen='3606:3629'>　制木者也横渠張子曰為繩直順以達也為工巧且</span>
<span class='tline' id='l186' data-llen='3629:3634'>　順也</span>
<span class='tline' id='l187' data-llen='3634:3661'><a onclick="displayPageImage('KR1a0064', 'WYG', '038-11a' );" name="038-11a" class="pb">[038-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='3661:3665'>為白</span>
<span class='tline' id='l189' data-llen='3665:3688'>　巽者震之反震為草木之初生故其色青巽為草木</span>
<span class='tline' id='l190' data-llen='3688:3709'>　之枯死故其色白白所以受采者其性巽順也</span>
<span class='tline' id='l191' data-llen='3709:3715'>為長為高</span>
<span class='tline' id='l192' data-llen='3715:3730'>　長如風行而長高如木生而高</span>
<span class='tline' id='l193' data-llen='3730:3738'>為進退為不果</span>
<span class='tline' id='l194' data-llen='3738:3761'>　進退風之性也巽懦而不決故為進退二陽在外進</span>
<span class='tline' id='l195' data-llen='3761:3784'>　也一隂在内退也外剛而内柔一隂盤旋乎二陽之</span>
<span class='tline' id='l196' data-llen='3784:3811'><a onclick="displayPageImage('KR1a0064', 'WYG', '038-11b' );" name="038-11b" class="pb">[038-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='3811:3825'>　下故為不果大抵與震相反</span>
<span class='tline' id='l198' data-llen='3825:3829'>為臭</span>
<span class='tline' id='l199' data-llen='3829:3849'>　臭以風而傳隂氣在下盤鬱而不散故為臭</span>
<span class='tline' id='l200' data-llen='3849:3865'>其於人也為寡髮為廣顙為多白眼</span>
<span class='tline' id='l201' data-llen='3865:3888'>　髮者血之餘血隂物也陽多隂少巽二陽而一隂故</span>
<span class='tline' id='l202' data-llen='3888:3911'>　為寡髮陽廣隂狹巽二陽在上如人之額闊故為廣</span>
<span class='tline' id='l203' data-llen='3911:3934'>　顙躁人之眼多白目睛不正也離以柔居中目之正</span>
<span class='tline' id='l204' data-llen='3934:3957'>　故為明巽以柔居下目之不正故為多白眼釋文云</span>
<span class='tline' id='l205' data-llen='3957:3984'><a onclick="displayPageImage('KR1a0064', 'WYG', '038-12a' );" name="038-12a" class="pb">[038-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='3984:4007'>　寡虞本又作宣黑白雜為宣髮平菴項氏曰宣髪者</span>
<span class='tline' id='l207' data-llen='4007:4030'>　白髪也虞翻謂馬君不當改宣為寡然寡亦脫髮之</span>
<span class='tline' id='l208' data-llen='4030:4054'>　象與廣顙同𩔖也宣髪廣顙者變坎上爻水不上潤</span>
<span class='tline' id='l209' data-llen='4054:4077'>　故不成血盛之髪也多白眼者遷離中爻於下故不</span>
<span class='tline' id='l210' data-llen='4077:4086'>　成中虚之眼也</span>
<span class='tline' id='l211' data-llen='4086:4094'>為近利市三倍</span>
<span class='tline' id='l212' data-llen='4094:4117'>　利市謂物之美而利於市者也案春秋昭公十六年</span>
<span class='tline' id='l213' data-llen='4117:4140'>　左氏傳云爾有利市寳賄利市蓋古語也倍蒲亥反</span>
<span class='tline' id='l214' data-llen='4140:4167'><a onclick="displayPageImage('KR1a0064', 'WYG', '038-12b' );" name="038-12b" class="pb">[038-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4167:4190'>　詩贍卬云如賈三倍謂其善賈而得利之多也巽順</span>
<span class='tline' id='l216' data-llen='4190:4213'>　而多有所入故為近利市三倍謀利者必於市南方</span>
<span class='tline' id='l217' data-llen='4213:4237'>　離日之中為市巽居東南與離相近也一隂在下為巽</span>
<span class='tline' id='l218' data-llen='4237:4260'>　之主而在上二陽皆為其所有則其本小而其利甚</span>
<span class='tline' id='l219' data-llen='4260:4283'>　博矣三倍謂在上二陽畫毎畫三分之則其數六而</span>
<span class='tline' id='l220' data-llen='4283:4294'>　三倍於一隂之二也</span>
<span class='tline' id='l221' data-llen='4294:4301'>其究為躁卦</span>
<span class='tline' id='l222' data-llen='4301:4324'>　其終變而為震故曰其究為躁卦震為決躁也震巽</span>
<span class='tline' id='l223' data-llen='4324:4351'><a onclick="displayPageImage('KR1a0064', 'WYG', '038-13a' );" name="038-13a" class="pb">[038-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4351:4374'>　皆言其究所以例其餘也王荆公曰言巽為躁卦則</span>
<span class='tline' id='l225' data-llen='4374:4397'>　知艮為靜卦矣或曰震得陽氣之先者也巽得隂氣</span>
<span class='tline' id='l226' data-llen='4397:4420'>　之先者也故其卦皆有究極之義乾鑿度云物有始</span>
<span class='tline' id='l227' data-llen='4420:4443'>　有壯有究漢上朱氏曰巽三變成震震三變成巽舉</span>
<span class='tline' id='l228' data-llen='4443:4466'>　此則知乾三變成坤坤三變成乾離三變成坎艮三</span>
<span class='tline' id='l229' data-llen='4466:4473'>　變成兌矣</span>
<span class='tline' id='l230' data-llen='4473:4478'>坎為水</span>
<span class='tline' id='l231' data-llen='4478:4501'>　水内明坎之陽在内故為水坎以一陽居二隂之中</span>
<span class='tline' id='l232' data-llen='4501:4528'><a onclick="displayPageImage('KR1a0064', 'WYG', '038-13b' );" name="038-13b" class="pb">[038-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='4528:4551'>　猶水之在地中也漢上朱氏曰坎生於坤本乎地也</span>
<span class='tline' id='l234' data-llen='4551:4568'>　故潤下離生於乾本乎天也故炎上</span>
<span class='tline' id='l235' data-llen='4568:4573'>為溝瀆</span>
<span class='tline' id='l236' data-llen='4573:4596'>　坎以陽畫為水二隂夾之是為溝瀆白雲郭氏曰江</span>
<span class='tline' id='l237' data-llen='4596:4619'>　河溪澗皆水也溝瀆人所為者也平菴項氏曰坎勞</span>
<span class='tline' id='l238' data-llen='4619:4642'>　卦也溝瀆隱伏矯輮弓輪為通為盗皆事之勞者也</span>
<span class='tline' id='l239' data-llen='4642:4647'>為隱伏</span>
<span class='tline' id='l240' data-llen='4647:4667'>　一陽匿於二隂之中為二隂所蔽故為隱伏</span>
<span class='tline' id='l241' data-llen='4667:4694'><a onclick="displayPageImage('KR1a0064', 'WYG', '038-14a' );" name="038-14a" class="pb">[038-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='4694:4702'>為矯輮為弓輪</span>
<span class='tline' id='l243' data-llen='4702:4725'>　矯者矯曲而使之直也輮者輮直而使之曲也弓與</span>
<span class='tline' id='l244' data-llen='4725:4748'>　輪皆矯輮之所成凡矯輮之物内不剛則易折外不</span>
<span class='tline' id='l245' data-llen='4748:4771'>　柔則又不可以矯輮坎内剛而外柔一陽鬰於二隂</span>
<span class='tline' id='l246' data-llen='4771:4794'>　故為矯輮為弓輪宋衷曰水流有曲直故為矯輮正</span>
<span class='tline' id='l247' data-llen='4794:4817'>　義云弓者激矢如水之激射也輪者運行如水行也</span>
<span class='tline' id='l248' data-llen='4817:4837'>其於人也為加憂為心病為耳痛為血卦為赤</span>
<span class='tline' id='l249' data-llen='4837:4860'>　一陽陷於二隂之中故為加憂心耳以虚為體坎中</span>
<span class='tline' id='l250' data-llen='4860:4887'><a onclick="displayPageImage('KR1a0064', 'WYG', '038-14b' );" name="038-14b" class="pb">[038-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='4887:4910'>　實故為心病為耳痛坎為水血在人身則水之屬也</span>
<span class='tline' id='l252' data-llen='4910:4933'>　赤其色也故為血為赤乾為大赤坎得乾之中爻故</span>
<span class='tline' id='l253' data-llen='4933:4956'>　止於為赤横渠張子曰坎為血卦周流而勞血之象</span>
<span class='tline' id='l254' data-llen='4956:4979'>　也漢上朱氏曰黄帝書腎主血心藏血腎坎水也心</span>
<span class='tline' id='l255' data-llen='4979:4995'>　離火也離中隂而藏血坎離交也</span>
<span class='tline' id='l256' data-llen='4995:5015'>其於馬也為美脊為亟心為下首為薄蹄為曳</span>
<span class='tline' id='l257' data-llen='5015:5038'>　乾為馬坎得乾之中爻而剛在中故為馬之美脊為</span>
<span class='tline' id='l258' data-llen='5038:5061'>　馬之亟心亟急也内剛勁故其心急下首者柔在上</span>
<span class='tline' id='l259' data-llen='5061:5088'><a onclick="displayPageImage('KR1a0064', 'WYG', '038-15a' );" name="038-15a" class="pb">[038-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5088:5111'>　也薄蹄者柔在下也為曳羡文白雲郭氏曰易曰見</span>
<span class='tline' id='l261' data-llen='5111:5134'>　輿曳又曰曳其輪故輿為曳而馬无曳也乾震之馬</span>
<span class='tline' id='l262' data-llen='5134:5150'>　四而坎之言馬五亦知曳為輿矣</span>
<span class='tline' id='l263' data-llen='5150:5159'>其於輿也為多眚</span>
<span class='tline' id='l264' data-llen='5159:5182'>　其於輿也為多眚如郭白雲所云當作其於輿也為</span>
<span class='tline' id='l265' data-llen='5182:5205'>　曳中實而重為曳多眚疑當在心病之下目有病為</span>
<span class='tline' id='l266' data-llen='5205:5227'>　眚心與目皆屬離坎與離相反故在坎為病為眚</span>
<span class='tline' id='l267' data-llen='5227:5231'>為通</span>
<span class='tline' id='l268' data-llen='5231:5258'><a onclick="displayPageImage('KR1a0064', 'WYG', '038-15b' );" name="038-15b" class="pb">[038-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5258:5281'>　水由地中行萬折必東故為通或曰通以輿言輿可</span>
<span class='tline' id='l270' data-llen='5281:5304'>　以濟險故為通愚則曰均是輿也得時則為通失時</span>
<span class='tline' id='l271' data-llen='5304:5310'>　則為曳</span>
<span class='tline' id='l272' data-llen='5310:5314'>為月</span>
<span class='tline' id='l273' data-llen='5314:5337'>　月體隂本黑受日之光而白外隂而内陽也坎之體</span>
<span class='tline' id='l274' data-llen='5337:5348'>　外隂而内陽故為月</span>
<span class='tline' id='l275' data-llen='5348:5352'>為盗</span>
<span class='tline' id='l276' data-llen='5352:5375'>　行險以僥倖剛而善隱伏盗也坎以剛陽匿於隂中</span>
<span class='tline' id='l277' data-llen='5375:5402'><a onclick="displayPageImage('KR1a0064', 'WYG', '038-16a' );" name="038-16a" class="pb">[038-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5402:5425'>　故為盗平菴項氏曰盜之潛行有水之象月隂於夜</span>
<span class='tline' id='l279' data-llen='5425:5433'>　亦盗之象也</span>
<span class='tline' id='l280' data-llen='5433:5443'>其於木也為堅多心</span>
<span class='tline' id='l281' data-llen='5443:5465'>　内剛故為木之堅多心水生木木得水之潤則堅</span>
<span class='tline' id='l282' data-llen='5465:5474'>離為火為日為電</span>
<span class='tline' id='l283' data-llen='5474:5497'>　離麗也火麗乎木日麗乎天電麗乎雲皆有所麗而</span>
<span class='tline' id='l284' data-llen='5497:5520'>　明者也故離為火為日為電電光乃日之光然必麗</span>
<span class='tline' id='l285' data-llen='5520:5543'>　乎雲則見无雲則无電也胡致堂曰或謂雷霆何為</span>
<span class='tline' id='l286' data-llen='5543:5570'><a onclick="displayPageImage('KR1a0064', 'WYG', '038-16b' );" name="038-16b" class="pb">[038-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='5570:5593'>　而然者有形耶有神耶曰古人未之言也然先達大</span>
<span class='tline' id='l288' data-llen='5593:5616'>　儒亦嘗明其理矣蓋天地間無非隂陽聚散闔闢之</span>
<span class='tline' id='l289' data-llen='5616:5639'>　所為也可以神言不可以形論非如異學所謂龍車</span>
<span class='tline' id='l290' data-llen='5639:5662'>　石斧鬼鼓火鞭怪誕之難信也故其言曰隂氣凝聚</span>
<span class='tline' id='l291' data-llen='5662:5685'>　陽在内而不得出則奮擊而為雷霆雖聖人復起不</span>
<span class='tline' id='l292' data-llen='5685:5708'>　能易矣凡聲陽也光亦陽也光發而聲隨之陽氣奮</span>
<span class='tline' id='l293' data-llen='5708:5731'>　擊欲出之勢也電緩小則震亦緩小電迅大則震亦</span>
<span class='tline' id='l294' data-llen='5731:5754'>　迅大震電交至則必有雨震而不電電而不震則无</span>
<span class='tline' id='l295' data-llen='5754:5781'><a onclick="displayPageImage('KR1a0064', 'WYG', '038-17a' );" name="038-17a" class="pb">[038-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='5781:5804'>　雨由隂氣凝聚之有疎緩迅宻也曰世人所得雷斧</span>
<span class='tline' id='l297' data-llen='5804:5827'>　者何物也曰此猶星隕而為石也本乎天者氣而非</span>
<span class='tline' id='l298' data-llen='5827:5850'>　形偶隕於地則成形矣然而不盡然也曰雷之破山</span>
<span class='tline' id='l299' data-llen='5850:5873'>　折樹殺人者何謂也曰先儒以為隂陽之怒氣也氣</span>
<span class='tline' id='l300' data-llen='5873:5896'>　鬱而怒方爾奮擊偶或值之則遭震矣然而不盡然</span>
<span class='tline' id='l301' data-llen='5896:5919'>　也電之閃爍激疾如金蛇飛騰之狀何謂也曰電之</span>
<span class='tline' id='l302' data-llen='5919:5942'>　發也唯光爾適映雲際則如是不當乎雲際而在同</span>
<span class='tline' id='l303' data-llen='5942:5965'>　雲之中則无此矣凡天地造化之迹茍不以理推則</span>
<span class='tline' id='l304' data-llen='5965:5992'><a onclick="displayPageImage('KR1a0064', 'WYG', '038-17b' );" name="038-17b" class="pb">[038-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='5992:6015'>　必入于幻怪誕偽之說而終不能明故君子窮理之</span>
<span class='tline' id='l306' data-llen='6015:6021'>　為要也</span>
<span class='tline' id='l307' data-llen='6021:6026'>為中女</span>
<span class='tline' id='l308' data-llen='6026:6040'>　離再索而得女故謂之中女</span>
<span class='tline' id='l309' data-llen='6040:6048'>為甲胄為戈兵</span>
<span class='tline' id='l310' data-llen='6048:6071'>　外剛故為甲胄甲鎧也胄兜鍪也所以内衛也剛在</span>
<span class='tline' id='l311' data-llen='6071:6094'>　外而火氣上鋭故為戈兵所以外禦也胄字與冒字</span>
<span class='tline' id='l312' data-llen='6094:6111'>　相似從目胄字從月乃胄子之胄也</span>
<span class='tline' id='l313' data-llen='6111:6138'><a onclick="displayPageImage('KR1a0064', 'WYG', '038-18a' );" name="038-18a" class="pb">[038-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6138:6147'>其於人也為大腹</span>
<span class='tline' id='l315' data-llen='6147:6170'>　外大而中虚故為大腹平菴項氏曰坎離者乾坤之</span>
<span class='tline' id='l316' data-llen='6170:6193'>　精氣也乾為首故坎為下首坤為腹故離為大腹離</span>
<span class='tline' id='l317' data-llen='6193:6210'>　非能大於坤也大腹下首皆疾證也</span>
<span class='tline' id='l318' data-llen='6210:6215'>為乾卦</span>
<span class='tline' id='l319' data-llen='6215:6238'>　火性燥故為乾卦王荆公曰離為乾卦則坎為濕卦</span>
<span class='tline' id='l320' data-llen='6238:6261'>　可知矣鄭正夫曰離言乾卦而坎不言濕坎言血卦</span>
<span class='tline' id='l321' data-llen='6261:6273'>　而離不言氣互相備也</span>
<span class='tline' id='l322' data-llen='6273:6300'><a onclick="displayPageImage('KR1a0064', 'WYG', '038-18b' );" name="038-18b" class="pb">[038-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6300:6312'>為鼈為蟹為蠃為蚌為龜</span>
<span class='tline' id='l324' data-llen='6312:6335'>　外剛内柔故為鼈為蟹為蠃為蚌為龜龜鼈之卵蟹</span>
<span class='tline' id='l325' data-llen='6335:6358'>　之肓皆黄者内坤也括蒼龔氏曰蠃則形鋭而善麗</span>
<span class='tline' id='l326' data-llen='6358:6381'>　蚌則内虚而含明白雲郭氏曰鼈蟹蠃蚌龜介物也</span>
<span class='tline' id='l327' data-llen='6381:6391'>　介物甲胄𩔖也</span>
<span class='tline' id='l328' data-llen='6391:6401'>其於木也為科上槁</span>
<span class='tline' id='l329' data-llen='6401:6424'>　科空處與孟子盈科之科同離中虚而外乾燥故為</span>
<span class='tline' id='l330' data-llen='6424:6447'>　木之科上槁蓋與坎之堅多心相反宋衷曰隂在内</span>
<span class='tline' id='l331' data-llen='6447:6474'><a onclick="displayPageImage('KR1a0064', 'WYG', '038-19a' );" name="038-19a" class="pb">[038-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='6474:6488'>　則空中木中空則上枯槁也</span>
<span class='tline' id='l333' data-llen='6488:6493'>艮為山</span>
<span class='tline' id='l334' data-llen='6493:6516'>　山止而不動者也艮止也陽動之極而止於二隂之</span>
<span class='tline' id='l335' data-llen='6516:6523'>　上故為山</span>
<span class='tline' id='l336' data-llen='6523:6528'>為徑路</span>
<span class='tline' id='l337' data-llen='6528:6551'>　震之陽始出則為大塗艮之陽小而上窮故為徑路</span>
<span class='tline' id='l338' data-llen='6551:6567'>　横渠張子曰艮為徑路通或寡也</span>
<span class='tline' id='l339' data-llen='6567:6572'>為小石</span>
<span class='tline' id='l340' data-llen='6572:6599'><a onclick="displayPageImage('KR1a0064', 'WYG', '038-19b' );" name="038-19b" class="pb">[038-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='6599:6622'>　陽大隂小艮之陽畫為山故隂畫為小石白雲郭氏</span>
<span class='tline' id='l342' data-llen='6622:6637'>　曰山與小石如坎水溝瀆之義</span>
<span class='tline' id='l343' data-llen='6637:6642'>為門闕</span>
<span class='tline' id='l344' data-llen='6642:6655'>　艮體上實下虚故為門闕</span>
<span class='tline' id='l345' data-llen='6655:6660'>為果蓏</span>
<span class='tline' id='l346' data-llen='6660:6683'>　木之植生而其實有核者曰果桃李之屬是也草之</span>
<span class='tline' id='l347' data-llen='6683:6707'>　蔓生而其實无核者曰蓏𤓰瓠之屬是也陽剛在上</span>
<span class='tline' id='l348' data-llen='6707:6730'>　故為果隂柔在下故為蓏平菴項氏曰果蓏氣之止</span>
<span class='tline' id='l349' data-llen='6730:6757'><a onclick="displayPageImage('KR1a0064', 'WYG', '038-20a' );" name="038-20a" class="pb">[038-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='6757:6780'>　於外者也乾純陽但為木果艮一陽二隂故為木之</span>
<span class='tline' id='l351' data-llen='6780:6803'>　果又為草之蓏震為旉草木之始也艮為果蓏草木</span>
<span class='tline' id='l352' data-llen='6803:6824'>　之終也果蓏能終而又能始故於艮之象為切</span>
<span class='tline' id='l353' data-llen='6824:6829'>為閽寺</span>
<span class='tline' id='l354' data-llen='6829:6852'>　周官閽人掌王宫中門之禁止物之不應入者寺人</span>
<span class='tline' id='l355' data-llen='6852:6875'>　掌王之内人及女宫之戒令止物之不得出者艮以</span>
<span class='tline' id='l356' data-llen='6875:6898'>　剛止於外以衛内之柔故為閽寺宋衷曰閽人主門</span>
<span class='tline' id='l357' data-llen='6898:6916'>　寺人主巷艮為止此職皆掌禁止者也</span>
<span class='tline' id='l358' data-llen='6916:6943'><a onclick="displayPageImage('KR1a0064', 'WYG', '038-20b' );" name="038-20b" class="pb">[038-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='6943:6947'>為指</span>
<span class='tline' id='l360' data-llen='6947:6970'>　指謂手指一説以為足指括蒼龔氏曰指於四支之</span>
<span class='tline' id='l361' data-llen='6970:6992'>　末而能止者也平菴項氏曰為指義與堅多節同</span>
<span class='tline' id='l362' data-llen='6992:6996'>為狗</span>
<span class='tline' id='l363' data-llen='6996:7019'>　狗説見前此重出白雲郭氏曰陽卦之中獨艮不言</span>
<span class='tline' id='l364' data-llen='7019:7043'>　馬其剛在上所用益小故於獸畜之𩔖无行徤之功</span>
<span class='tline' id='l365' data-llen='7043:7066'>　徒有噬齧之象狗鼠黔喙之屬皆是也漢上朱氏曰</span>
<span class='tline' id='l366' data-llen='7066:7089'>　狗當作豿爾雅謂熊虎醜其子豹蓋虎子未有文猶</span>
<span class='tline' id='l367' data-llen='7089:7116'><a onclick="displayPageImage('KR1a0064', 'WYG', '038-21a' );" name="038-21a" class="pb">[038-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7116:7121'>　狗也</span>
<span class='tline' id='l369' data-llen='7121:7125'>為鼠</span>
<span class='tline' id='l370' data-llen='7125:7148'>　鼠與狗皆善齧艮剛在前故為狗又為鼠白雲郭氏</span>
<span class='tline' id='l371' data-llen='7148:7171'>　曰且坎之為隱伏也在賢者為隱在小人為盗艮之</span>
<span class='tline' id='l372' data-llen='7171:7191'>　為利則為狗為害斯為鼠皆一義而二象也</span>
<span class='tline' id='l373' data-llen='7191:7198'>為黔喙之屬</span>
<span class='tline' id='l374' data-llen='7198:7221'>　黔青黑色喙亦剛在前也謂之屬則凡黔喙者皆是</span>
<span class='tline' id='l375' data-llen='7221:7244'>　也沙隨程氏曰黔東北方之色青黑雜也白雲郭氏</span>
<span class='tline' id='l376' data-llen='7244:7271'><a onclick="displayPageImage('KR1a0064', 'WYG', '038-21b' );" name="038-21b" class="pb">[038-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='7271:7294'>　曰震之剛動於下故言足坎之剛動於中故言心艮</span>
<span class='tline' id='l378' data-llen='7294:7305'>　之剛動於上故言喙</span>
<span class='tline' id='l379' data-llen='7305:7315'>其於木也為堅多節</span>
<span class='tline' id='l380' data-llen='7315:7338'>　坎之剛在内故為木之堅多心艮之剛在外故為木</span>
<span class='tline' id='l381' data-llen='7338:7361'>　之堅多節白雲郭氏曰堅多節剛不中也中則為心</span>
<span class='tline' id='l382' data-llen='7361:7384'>　不中則為節心則利用節則不利於用二卦之辨也</span>
<span class='tline' id='l383' data-llen='7384:7389'>兌為澤</span>
<span class='tline' id='l384' data-llen='7389:7412'>　澤乃瀦水之地物之潤而見乎外者亦為澤兌之隂</span>
<span class='tline' id='l385' data-llen='7412:7439'><a onclick="displayPageImage('KR1a0064', 'WYG', '038-22a' );" name="038-22a" class="pb">[038-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='7439:7462'>　見乎外故為澤坎體上下俱虚澤體則上虚而下實</span>
<span class='tline' id='l387' data-llen='7462:7475'>　故川壅則成澤決則成川</span>
<span class='tline' id='l388' data-llen='7475:7480'>為少女</span>
<span class='tline' id='l389' data-llen='7480:7496'>　三索而得女位在末故謂之少女</span>
<span class='tline' id='l390' data-llen='7496:7503'>為巫為口舌</span>
<span class='tline' id='l391' data-llen='7503:7526'>　巫尚口舌以言語説人者也兌上折口之象也陽動</span>
<span class='tline' id='l392' data-llen='7526:7549'>　於内舌之象也白雲郭氏曰古之巫與今之巫異古</span>
<span class='tline' id='l393' data-llen='7549:7572'>　之巫誠人也今之巫妄人也誠可用以通神妄非聖</span>
<span class='tline' id='l394' data-llen='7572:7599'><a onclick="displayPageImage('KR1a0064', 'WYG', '038-22b' );" name="038-22b" class="pb">[038-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='7599:7607'>　人之所用也</span>
<span class='tline' id='l396' data-llen='7607:7612'>為毁折</span>
<span class='tline' id='l397' data-llen='7612:7635'>　春氣發生於震東方而萬物敷榮震主生故以為旉</span>
<span class='tline' id='l398' data-llen='7635:7658'>　秋氣肅殺於兌西方而萬物摇落兌主殺故以為毁</span>
<span class='tline' id='l399' data-llen='7658:7681'>　折横渠張子曰物成則上柔者必折也括蒼龔氏曰</span>
<span class='tline' id='l400' data-llen='7681:7692'>　毁折反所謂蕃鮮也</span>
<span class='tline' id='l401' data-llen='7692:7697'>為附決</span>
<span class='tline' id='l402' data-llen='7697:7720'>　附謂柔附剛也兌隂卦隂柔多疑不能決也附二陽</span>
<span class='tline' id='l403' data-llen='7720:7747'><a onclick="displayPageImage('KR1a0064', 'WYG', '038-23a' );" name="038-23a" class="pb">[038-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='7747:7770'>　以決故為附決正義云秋物成熟賫程之屬則毁折</span>
<span class='tline' id='l405' data-llen='7770:7780'>　果蓏之實則附決</span>
<span class='tline' id='l406' data-llen='7780:7789'>其於地也為剛鹵</span>
<span class='tline' id='l407' data-llen='7789:7812'>　鹵鹹也東方謂之斥西方謂之鹵剛鹵乃産金産鹽</span>
<span class='tline' id='l408' data-llen='7812:7835'>　之地兊下實而澤見於外故為地之剛鹵正義云水</span>
<span class='tline' id='l409' data-llen='7835:7858'>　澤所停則鹹鹵也平菴項氏曰毁折附决與剛鹵同</span>
<span class='tline' id='l410' data-llen='7858:7881'>　不能生物兊為金為秋皆決折之氣也鹵者水之死</span>
<span class='tline' id='l411' data-llen='7881:7904'>　氣也坎水絶於下而澤見于上則足以為鹵而巳矣</span>
<span class='tline' id='l412' data-llen='7904:7931'><a onclick="displayPageImage('KR1a0064', 'WYG', '038-23b' );" name="038-23b" class="pb">[038-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='7931:7954'>　物之相附者至秋而盡決隂在陽中為附二陽下而</span>
<span class='tline' id='l414' data-llen='7954:7977'>　一隂上則附者決矣此自離而兊之序也然震之本</span>
<span class='tline' id='l415' data-llen='7977:8000'>　志巳為決躁但至離而附故未決耳至兊則毁折之</span>
<span class='tline' id='l416' data-llen='8000:8024'>　矣雖欲復附得乎決象𩔖兊故亦為決鄭少梅謂剛</span>
<span class='tline' id='l417' data-llen='8024:8047'>　者出金鹵者出鹽雖不生五榖而寳貨興焉然予以</span>
<span class='tline' id='l418' data-llen='8047:8070'>　為此亦末作之象也凡兊之象皆屬末口舌者行之</span>
<span class='tline' id='l419' data-llen='8070:8087'>　末妾婢者女之末金寳者利之末也</span>
<span class='tline' id='l420' data-llen='8087:8091'>為妾</span>
<span class='tline' id='l421' data-llen='8091:8118'><a onclick="displayPageImage('KR1a0064', 'WYG', '038-24a' );" name="038-24a" class="pb">[038-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='8118:8141'>　兌少女故為妾從姊為娣從姑為姪蓋皆女之末也</span>
<span class='tline' id='l423' data-llen='8141:8145'>為羊</span>
<span class='tline' id='l424' data-llen='8145:8168'>　羊説見前此重出漢上朱氏曰為羊鄭康成本作陽</span>
<span class='tline' id='l425' data-llen='8168:8191'>　虞翻本作羔今從鄭鄭云此陽謂養无家女行賃炊</span>
<span class='tline' id='l426' data-llen='8191:8214'>　㸑今時有之賤於妾也郭璞引魯詩曰陽如之何又</span>
<span class='tline' id='l427' data-llen='8214:8227'>　曰今巴濮之人自呼阿陽</span>
<span class='tline' id='l428' data-llen='8227:8250'>　　右第十一章分八卦為八門而百物不廢所以反</span>
<span class='tline' id='l429' data-llen='8250:8274'>　　覆推廣象𩔖使之明備以資占者之決也雖然亦</span>
<span class='tline' id='l430' data-llen='8274:8301'><a onclick="displayPageImage('KR1a0064', 'WYG', '038-24b' );" name="038-24b" class="pb">[038-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='8301:8324'>　　舉其大槩而巳安能盡天地間萬物之象而説之</span>
<span class='tline' id='l432' data-llen='8324:8348'>　　哉荀爽九家集解所謂坤為裳坎為狐之𩔖不過</span>
<span class='tline' id='l433' data-llen='8348:8371'>　　因爻中有此而增之耳非本文也平菴項氏曰乾</span>
<span class='tline' id='l434' data-llen='8371:8394'>　　為父坤為母震為長子巽為長女離為中女兑為</span>
<span class='tline' id='l435' data-llen='8394:8417'>　　少女皆見於象而中男少男獨不重見乾為馬坤</span>
<span class='tline' id='l436' data-llen='8417:8440'>　　為牛震為龍艮為狗兌為羊皆見於象而巽雞坎</span>
<span class='tline' id='l437' data-llen='8440:8463'>　　豕離雉獨不重出巽為躁卦坎為血卦離為乾卦</span>
<span class='tline' id='l438' data-llen='8463:8486'>　　五卦皆不稱卦震究為健為蕃鮮巽究為躁而六</span>
<span class='tline' id='l439' data-llen='8486:8513'><a onclick="displayPageImage('KR1a0064', 'WYG', '038-25a' );" name="038-25a" class="pb">[038-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='8513:8527'>　　卦皆不稱究蓋互相例也</span>
<span class='tline' id='l441' data-llen='8527:8530'>　</span>
<span class='tline' id='l442' data-llen='8530:8533'>　</span>
<span class='tline' id='l443' data-llen='8533:8536'>　</span>
<span class='tline' id='l444' data-llen='8536:8539'>　</span>
<span class='tline' id='l445' data-llen='8539:8542'>　</span>
<span class='tline' id='l446' data-llen='8542:8545'>　</span>
<span class='tline' id='l447' data-llen='8545:8548'>　</span>
<span class='tline' id='l448' data-llen='8548:8575'><a onclick="displayPageImage('KR1a0064', 'WYG', '038-25b' );" name="038-25b" class="pb">[038-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='8575:8578'>　</span>
<span class='tline' id='l450' data-llen='8578:8581'>　</span>
<span class='tline' id='l451' data-llen='8581:8584'>　</span>
<span class='tline' id='l452' data-llen='8584:8587'>　</span>
<span class='tline' id='l453' data-llen='8587:8590'>　</span>
<span class='tline' id='l454' data-llen='8590:8593'>　</span>
<span class='tline' id='l455' data-llen='8593:8596'>　</span>
<span class='tline' id='l456' data-llen='8596:8607'>　周易集説卷三十八</span>
</p>
<p>
</p>
  </div>
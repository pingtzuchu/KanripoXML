<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0064', 'WYG', '013-1a' );" name="013-1a" class="pb">[013-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:201'>　周易集説卷十三</span>
<span class='tline' id='l10' data-llen='201:221'>　　　　　　　　　　　　宋　俞琰　撰</span>
<span class='tline' id='l11' data-llen='221:227'>　象辭三</span>
<span class='tline' id='l12' data-llen='227:245'>澤上於天夬君子以施禄及下居徳則忌</span>
<span class='tline' id='l13' data-llen='245:268'>　高莫高於天卑莫卑於澤澤安得上於天而夬之象</span>
<span class='tline' id='l14' data-llen='268:291'>　辭乃云澤上於天何也曰澤上於天謂澤之氣上騰</span>
<span class='tline' id='l15' data-llen='291:314'>　於天也夬與需下卦皆乾也坎則乾上則為需之待</span>
<span class='tline' id='l16' data-llen='314:340'><a onclick="displayPageImage('KR1a0064', 'WYG', '013-1b' );" name="013-1b" class="pb">[013-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='340:363'>　兌在乾上則為夬之決又何也曰乾陽卦也坎亦陽</span>
<span class='tline' id='l18' data-llen='363:386'>　卦也以坎遇乾彼此皆陽故坎水之氣上騰於天則</span>
<span class='tline' id='l19' data-llen='386:409'>　油然作雲未能成雨是為需之待兑隂卦也以兌遇</span>
<span class='tline' id='l20' data-llen='409:432'>　乾隂陽和洽故兌澤之氣上騰于天則成雨而下降</span>
<span class='tline' id='l21' data-llen='432:455'>　是為夬之決也且夫需之為卦下乾天上坎水中互</span>
<span class='tline' id='l22' data-llen='455:478'>　兌澤離日初二三四亦有夬之象而其義不為決而</span>
<span class='tline' id='l23' data-llen='478:501'>　為待者天上猶有日而為雨未成夬之為卦則乾天</span>
<span class='tline' id='l24' data-llen='501:524'>　之上純是兌澤其決也沛然下雨故其義不為待而</span>
<span class='tline' id='l25' data-llen='524:550'><a onclick="displayPageImage('KR1a0064', 'WYG', '013-2a' );" name="013-2a" class="pb">[013-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='550:573'>　為決也施去聲與謙象稱物平施之施同禄食禄也</span>
<span class='tline' id='l27' data-llen='573:596'>　君子之施禄須當果決不果決則不能及下也古之</span>
<span class='tline' id='l28' data-llen='596:619'>　人與賢者共治天職共食天禄未嘗以徳自居若以</span>
<span class='tline' id='l29' data-llen='619:642'>　德自居而猶豫弗施則非夬決之義君子之所深戒</span>
<span class='tline' id='l30' data-llen='642:665'>　也施禄取兌澤在上之象居德取乾天在内之象南</span>
<span class='tline' id='l31' data-llen='665:688'>　軒張氏曰居德則忌言不居其德節齋蔡氏曰居德</span>
<span class='tline' id='l32' data-llen='688:711'>　而不施則與象反矣故忌蓋祖南軒之説王弼以則</span>
<span class='tline' id='l33' data-llen='711:720'>　字作明字非也</span>
<span class='tline' id='l34' data-llen='720:746'><a onclick="displayPageImage('KR1a0064', 'WYG', '013-2b' );" name="013-2b" class="pb">[013-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='746:760'>天下有風姤后以施命誥四方</span>
<span class='tline' id='l36' data-llen='760:783'>　天下有風與風行地上不同行者在地而行各以其</span>
<span class='tline' id='l37' data-llen='783:806'>　方故觀之象曰省方觀民設教有者自天而下無往</span>
<span class='tline' id='l38' data-llen='806:829'>　不遇故姤之象曰施命誥四方省方必親臨而觀之</span>
<span class='tline' id='l39' data-llen='829:852'>　先王之事也誥四方則施命而已后王之事也先王</span>
<span class='tline' id='l40' data-llen='852:875'>　既設教矣后王不過遵先王之命施於四方而誥戒</span>
<span class='tline' id='l41' data-llen='875:898'>　之不親臨也至尊者王至卑者民一尊一卑豈能相</span>
<span class='tline' id='l42' data-llen='898:921'>　遇而况四方萬里之逺又安能一一與之遇哉今也</span>
<span class='tline' id='l43' data-llen='921:947'><a onclick="displayPageImage('KR1a0064', 'WYG', '013-3a' );" name="013-3a" class="pb">[013-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='947:970'>　施命誥于四方則猶風之降自天而无不遇矣風之</span>
<span class='tline' id='l45' data-llen='970:993'>　在天下水遇之則波谷遇之則鳴草遇之則偃木遇</span>
<span class='tline' id='l46' data-llen='993:1016'>　之則撼凡天下之物與之相遇蓋无有不感動者是</span>
<span class='tline' id='l47' data-llen='1016:1039'>　故天之鼔舞萬物而萬物皆感動者風也后王之所</span>
<span class='tline' id='l48' data-llen='1039:1062'>　以鼔舞萬民而萬民皆感動者命也命自后王而出</span>
<span class='tline' id='l49' data-llen='1062:1085'>　猶風自天而降也四方東西南北乾天之下皆是也</span>
<span class='tline' id='l50' data-llen='1085:1100'>　巽為風而有聲命與誥之象也</span>
<span class='tline' id='l51' data-llen='1100:1116'>澤上於地萃君子以除戎器戒不虞</span>
<span class='tline' id='l52' data-llen='1116:1142'><a onclick="displayPageImage('KR1a0064', 'WYG', '013-3b' );" name="013-3b" class="pb">[013-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1142:1165'>　澤上於天則决而為雨夬之象也澤上於地則聚而</span>
<span class='tline' id='l54' data-llen='1165:1188'>　為湖萃之象也川壅為澤澤乃衆水之所聚如彭蠡</span>
<span class='tline' id='l55' data-llen='1188:1211'>　震澤之類是也聚之衆者莫若戎器君子以簡治戎</span>
<span class='tline' id='l56' data-llen='1211:1234'>　器之敝壞者易而新之所以戒備不虞之變庻幾有</span>
<span class='tline' id='l57' data-llen='1234:1258'>　備而無患也虞度也戒不虞謂戒謹虞度之所不及也</span>
<span class='tline' id='l58' data-llen='1258:1281'>　大雅抑詩云用戒不虞箋云用備不億度而至之事</span>
<span class='tline' id='l59' data-llen='1281:1304'>　兊西方殺氣屬金故言戎器互巽體故言除坤藏而</span>
<span class='tline' id='l60' data-llen='1304:1327'>　不露故言不虞兑為口故言戒王肅曰除猶修治也</span>
<span class='tline' id='l61' data-llen='1327:1353'><a onclick="displayPageImage('KR1a0064', 'WYG', '013-4a' );" name="013-4a" class="pb">[013-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1353:1376'>　伊川程子曰除謂簡治去敝惡也紫陽朱子曰除如</span>
<span class='tline' id='l63' data-llen='1376:1399'>　詩天保何福不除之除秀巖李氏曰除本文亦作儲</span>
<span class='tline' id='l64' data-llen='1399:1422'>　又作治深居馮氏曰除舊置新曰除亦猶治亂曰亂</span>
<span class='tline' id='l65' data-llen='1422:1429'>　馴擾曰擾</span>
<span class='tline' id='l66' data-llen='1429:1446'>地中生木升君子以順德積小以高大</span>
<span class='tline' id='l67' data-llen='1446:1469'>　木生於地中自下而上升之象也書太甲云若升高</span>
<span class='tline' id='l68' data-llen='1469:1492'>　必自下若陟遐必自邇君子以順修其德豈一旦遽</span>
<span class='tline' id='l69' data-llen='1492:1515'>　能高大蓋自其㣲細積累然後至於高大也今夫木</span>
<span class='tline' id='l70' data-llen='1515:1541'><a onclick="displayPageImage('KR1a0064', 'WYG', '013-4b' );" name="013-4b" class="pb">[013-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1541:1564'>　芽蘖始生之時毫末耳積累以至歳月之深則尋丈</span>
<span class='tline' id='l72' data-llen='1564:1587'>　之高可以干雲合抱之大可以蔽日君子之於德豈</span>
<span class='tline' id='l73' data-llen='1587:1610'>　異是哉順德猶言率性循理順則可進凡物之進長</span>
<span class='tline' id='l74' data-llen='1610:1633'>　皆以順觀地中生木之象則得之矣王肅順作慎非</span>
<span class='tline' id='l75' data-llen='1633:1656'>　也釋文云以高大本或作以成高大嵩山晁氏曰王</span>
<span class='tline' id='l76' data-llen='1656:1679'>　昭素云成字諸本或有或無愚謂有成字者是平菴</span>
<span class='tline' id='l77' data-llen='1679:1702'>　項氏曰順坤德也積小以高大巽也坤為順巽為高</span>
<span class='tline' id='l78' data-llen='1702:1725'>　物之高必以積其所積必以順非順不可積非積不</span>
<span class='tline' id='l79' data-llen='1725:1751'><a onclick="displayPageImage('KR1a0064', 'WYG', '013-5a' );" name="013-5a" class="pb">[013-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1751:1757'>　能高也</span>
<span class='tline' id='l81' data-llen='1757:1770'>澤无水困君子以致命遂志</span>
<span class='tline' id='l82' data-llen='1770:1793'>　坎水在上而兌澤在下則澤上有水節之象也兌澤</span>
<span class='tline' id='l83' data-llen='1793:1816'>　居上流坎水居下流水流下則澤中無水困之象也</span>
<span class='tline' id='l84' data-llen='1816:1839'>　或謂卦互離日離又為乾卦蓋離日以熯之則坎水</span>
<span class='tline' id='l85' data-llen='1839:1862'>　乾涸猶人之精疲神乏而惟悴也是之謂困遂志猶</span>
<span class='tline' id='l86' data-llen='1862:1885'>　言從吾所好困而致命遂志非君子則不能小人處</span>
<span class='tline' id='l87' data-llen='1885:1908'>　此則凡可以幸免者無不為也卒亦不得免焉徒喪</span>
<span class='tline' id='l88' data-llen='1908:1934'><a onclick="displayPageImage('KR1a0064', 'WYG', '013-5b' );" name="013-5b" class="pb">[013-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1934:1957'>　其所守而已君子則不然君子所志將以身救天下</span>
<span class='tline' id='l90' data-llen='1957:1980'>　之困窮見危則委致其命死則含笑入地無憾也諸</span>
<span class='tline' id='l91' data-llen='1980:2003'>　説多有以致命為推致於天付窮達於天而遂吾之</span>
<span class='tline' id='l92' data-llen='2003:2026'>　志而已豈易之教哉紫陽朱子曰致命猶言授命致</span>
<span class='tline' id='l93' data-llen='2026:2049'>　者持以與人而不之有也又曰論語中致命都是委</span>
<span class='tline' id='l94' data-llen='2049:2072'>　致之致事君能致其身與士見危致命見危授命皆</span>
<span class='tline' id='l95' data-llen='2072:2095'>　是此意深居馮氏曰體坎陷以致命體兌説以遂志</span>
<span class='tline' id='l96' data-llen='2095:2109'>木上有水井君子以勞民勸相</span>
<span class='tline' id='l97' data-llen='2109:2135'><a onclick="displayPageImage('KR1a0064', 'WYG', '013-6a' );" name="013-6a" class="pb">[013-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2135:2158'>　井卦下巽木上坎水而曰木上有水井何以見其為</span>
<span class='tline' id='l99' data-llen='2158:2181'>　井之象也先儒皆因彖辭言瓶遂以象辭之木為轆</span>
<span class='tline' id='l100' data-llen='2181:2204'>　轤為桔槹為汲水桶然彖辭取象自是一義象辭取</span>
<span class='tline' id='l101' data-llen='2204:2227'>　象又自是一義豈可以彖辭之瓶為象辭之木哉準</span>
<span class='tline' id='l102' data-llen='2227:2250'>　齋吳氏曰象辭不言木上於水而明言木上有水是</span>
<span class='tline' id='l103' data-llen='2250:2273'>　謂水之下有木明矣蓋井之為井水下無木為底則</span>
<span class='tline' id='l104' data-llen='2273:2296'>　泥隨汲水而動其水必濁故周囘甃砌雖磚累而底</span>
<span class='tline' id='l105' data-llen='2296:2319'>　則用木而不用磚底若用磚則泥實而泉眼不通唯</span>
<span class='tline' id='l106' data-llen='2319:2345'><a onclick="displayPageImage('KR1a0064', 'WYG', '013-6b' );" name="013-6b" class="pb">[013-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2345:2368'>　用木則泥有所護汲不至濁而水木之性相宜泉眼</span>
<span class='tline' id='l108' data-llen='2368:2391'>　且無窒塞之患此木上有水所以為井之象也或謂</span>
<span class='tline' id='l109' data-llen='2391:2414'>　六十四卦之取象皆據自然無用人為者木上有水</span>
<span class='tline' id='l110' data-llen='2414:2437'>　乃自然之理如木根入地而津液上行達於木杪有</span>
<span class='tline' id='l111' data-llen='2437:2460'>　井水自下而上之象古人鑿井蓋取諸此今欲知木</span>
<span class='tline' id='l112' data-llen='2460:2483'>　上有水之説當求之未有井之先若謂木為轆轤為</span>
<span class='tline' id='l113' data-llen='2483:2506'>　桔槹為汲水桶為井底幹此皆有井以後之說出於</span>
<span class='tline' id='l114' data-llen='2506:2529'>　人為非理之自然也愚謂井卦之名命於文王非伏</span>
<span class='tline' id='l115' data-llen='2529:2555'><a onclick="displayPageImage('KR1a0064', 'WYG', '013-7a' );" name="013-7a" class="pb">[013-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2555:2578'>　羲也伏羲畫卦之時蓋未有井而文王名卦之時則</span>
<span class='tline' id='l117' data-llen='2578:2601'>　有井矣文王以伏羲所畫坎上巽下之卦有井象而</span>
<span class='tline' id='l118' data-llen='2601:2624'>　名之曰井是故象辭因以為木上有水井實取象于</span>
<span class='tline' id='l119' data-llen='2624:2647'>　有井之後如鼎卦之象亦若是而已矣然鼎用烹飪</span>
<span class='tline' id='l120' data-llen='2647:2670'>　井用汲亦皆自然之道也君子觀此井象而以為井</span>
<span class='tline' id='l121' data-llen='2670:2693'>　田之法於是方里而井井九百畝其中為公田八家</span>
<span class='tline' id='l122' data-llen='2693:2716'>　皆私百畝同養公田使民服田力穡勤勞於下以奉</span>
<span class='tline' id='l123' data-llen='2716:2739'>　養其上又勸其相助而不敢惰農自安亦猶井中之</span>
<span class='tline' id='l124' data-llen='2739:2765'><a onclick="displayPageImage('KR1a0064', 'WYG', '013-7b' );" name="013-7b" class="pb">[013-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2765:2788'>　水養人濟物而以上出為功也坎勞卦也故言勞民</span>
<span class='tline' id='l126' data-llen='2788:2811'>　互兌為口故言勸巽順故言相相悉亮反秀巖李氏</span>
<span class='tline' id='l127' data-llen='2811:2834'>　曰此言亦為井地設勸相即相友相助相扶持之意</span>
<span class='tline' id='l128' data-llen='2834:2857'>　亨仲鄭氏曰先儒勞作力報反非也凖齋吳氏曰以</span>
<span class='tline' id='l129' data-llen='2857:2872'>　卦義詳之勞字當為勤勞之勞</span>
<span class='tline' id='l130' data-llen='2872:2886'>澤中有火革君子以治厯明時</span>
<span class='tline' id='l131' data-llen='2886:2909'>　澤中有火謂有非其地不當有而有也澤中當有水</span>
<span class='tline' id='l132' data-llen='2909:2932'>　今乃有火焉是變革之象也古者黄帝迎日推策始</span>
<span class='tline' id='l133' data-llen='2932:2958'><a onclick="displayPageImage('KR1a0064', 'WYG', '013-8a' );" name="013-8a" class="pb">[013-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2958:2981'>　造厯法厯所以象日月星辰所㑹之次而授民以分</span>
<span class='tline' id='l135' data-llen='2981:3004'>　至啟閉之時也積久閏差而四時不明則厯又不能</span>
<span class='tline' id='l136' data-llen='3004:3027'>　不治故君子觀此變之象以治厯明時庶幾厯不差</span>
<span class='tline' id='l137' data-llen='3027:3050'>　而四時明也治修也當修則修蓋不待改歳而後修</span>
<span class='tline' id='l138' data-llen='3050:3073'>　也兊為史巫故言治厯離為明故言明時揚庭鄭氏</span>
<span class='tline' id='l139' data-llen='3073:3096'>　曰澤中有火燼故根也深居馮氏曰大澤之中水落</span>
<span class='tline' id='l140' data-llen='3096:3119'>　而有火革故之象益烈山澤而焚之澤中之火也如</span>
<span class='tline' id='l141' data-llen='3119:3142'>　雲夢跨江南北霜降水落半為平陸火時有之澤者</span>
<span class='tline' id='l142' data-llen='3142:3168'><a onclick="displayPageImage('KR1a0064', 'WYG', '013-8b' );" name="013-8b" class="pb">[013-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3168:3191'>　水之所也而火在其中高岸為谷深谷為陵澤將革</span>
<span class='tline' id='l144' data-llen='3191:3214'>　矣時運之變有數存焉厯所以歩其數也治其厯法</span>
<span class='tline' id='l145' data-llen='3214:3237'>　而天時可明矣三代而下漢之太初唐之大衍其始</span>
<span class='tline' id='l146' data-llen='3237:3260'>　未嘗不精且宻行之歳久未有不差差則復革之以</span>
<span class='tline' id='l147' data-llen='3260:3283'>　求合自古逮今厯不知幾革也是非術之罪也天動</span>
<span class='tline' id='l148' data-llen='3283:3306'>　物也厯定法也天無時不動而欲以一定之厯歩之</span>
<span class='tline' id='l149' data-llen='3306:3329'>　宜其久而必差差而必革也洪容齋曰大衍之用四</span>
<span class='tline' id='l150' data-llen='3329:3352'>　十有九一行以之起厯而革卦之序在周易正當四</span>
<span class='tline' id='l151' data-llen='3352:3378'><a onclick="displayPageImage('KR1a0064', 'WYG', '013-9a' );" name="013-9a" class="pb">[013-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3378:3391'>　十九諸儒贊易皆不及此</span>
<span class='tline' id='l153' data-llen='3391:3405'>木上有火鼎君子以正位凝命</span>
<span class='tline' id='l154' data-llen='3405:3428'>　伊川程子曰以木從火為然之象火之用惟燔與烹</span>
<span class='tline' id='l155' data-llen='3428:3451'>　燔不假器故取烹象而為鼎以木巽火烹飪之象也</span>
<span class='tline' id='l156' data-llen='3451:3474'>　制器取其象也乃象器以為卦乎曰制器取於象也</span>
<span class='tline' id='l157' data-llen='3474:3497'>　象存乎卦不必先器聖人制器不待見卦而後知象</span>
<span class='tline' id='l158' data-llen='3497:3520'>　以衆人之不知象也故設卦以示之卦器之先後不</span>
<span class='tline' id='l159' data-llen='3520:3543'>　害於義也或疑鼎非自然之象乃人為也曰固人為</span>
<span class='tline' id='l160' data-llen='3543:3569'><a onclick="displayPageImage('KR1a0064', 'WYG', '013-9b' );" name="013-9b" class="pb">[013-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3569:3592'>　也然烹飪可以成物形制如是則可用此非人為自</span>
<span class='tline' id='l162' data-llen='3592:3615'>　然也在井亦然器雖在卦先而所取者乃卦之象卦</span>
<span class='tline' id='l163' data-llen='3615:3638'>　復用器以為義也愚謂鼎卦下巽木上離火中互乾</span>
<span class='tline' id='l164' data-llen='3638:3661'>　金兑澤有鼎釡烹飪之象位君位也命天命也君子</span>
<span class='tline' id='l165' data-llen='3661:3684'>　之正位也如鼎之不欹傾則其命之凝也亦如鼎之</span>
<span class='tline' id='l166' data-llen='3684:3707'>　不動摇蓋君位至尊天命靡常非正則不凝也水結</span>
<span class='tline' id='l167' data-llen='3707:3730'>　為凝凝則不動與坤初六爻傳隂始凝之凝同鼎乃</span>
<span class='tline' id='l168' data-llen='3730:3753'>　金液凝聚而成者也君子體離之明端拱南面儼然</span>
<span class='tline' id='l169' data-llen='3753:3780'><a onclick="displayPageImage('KR1a0064', 'WYG', '013-10a' );" name="013-10a" class="pb">[013-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3780:3803'>　人望而畏之則如鼎之端正體巽之順協於上下以</span>
<span class='tline' id='l171' data-llen='3803:3826'>　承天休而天亦不庸釋之則如鼎之凝固或曰禹之</span>
<span class='tline' id='l172' data-llen='3826:3849'>　興也聚九州所貢之金以鑄九鼎夏亡而鼎遷於殷</span>
<span class='tline' id='l173' data-llen='3849:3872'>　殷亡而鼎遷於周周衰而楚強大遂覬而問焉周大</span>
<span class='tline' id='l174' data-llen='3872:3895'>　夫王孫滿對曰成王定鼎於郟鄏卜世三十卜年七</span>
<span class='tline' id='l175' data-llen='3895:3918'>　百天所命也周德雖衰天命未改鼎之輕重未可問</span>
<span class='tline' id='l176' data-llen='3918:3941'>　也蓋三代之鼎猶秦漢以後之璽皆以為傳國之寳</span>
<span class='tline' id='l177' data-llen='3941:3953'>洊雷震君子以恐懼修省</span>
<span class='tline' id='l178' data-llen='3953:3980'><a onclick="displayPageImage('KR1a0064', 'WYG', '013-10b' );" name="013-10b" class="pb">[013-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3980:4003'>　洊之義與坎卦水洊之洊同震為雷上下卦皆震故</span>
<span class='tline' id='l180' data-llen='4003:4026'>　曰洊雷震古之人聞迅雷風烈必變况洊雷之震乎</span>
<span class='tline' id='l181' data-llen='4026:4049'>　君子以恐懼而又修省體此兩震之象也恐懼者心</span>
<span class='tline' id='l182' data-llen='4049:4072'>　之敬畏也修者修敕其善而進之也省者省察其不</span>
<span class='tline' id='l183' data-llen='4072:4094'>　善而改之也恐懼取内震之象修省取重震之象</span>
<span class='tline' id='l184' data-llen='4094:4107'>兼山艮君子以思不出其位</span>
<span class='tline' id='l185' data-llen='4107:4130'>　艮為山以艮遇艮則上下皆山而兩山之勢相連有</span>
<span class='tline' id='l186' data-llen='4130:4153'>　兼并之象然其大小高下則各有其分其發育之功</span>
<span class='tline' id='l187' data-llen='4153:4180'><a onclick="displayPageImage('KR1a0064', 'WYG', '013-11a' );" name="013-11a" class="pb">[013-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4180:4203'>　亦各隨其分而止君子觀此以思不出其位則亦安</span>
<span class='tline' id='l189' data-llen='4203:4226'>　其所止而已矣位不特爵位凡人之安分如尸祝不</span>
<span class='tline' id='l190' data-llen='4226:4249'>　越樽爼而代庖即不出其位之謂其義與論語同大</span>
<span class='tline' id='l191' data-llen='4249:4272'>　抵人之所為或至於出位者不思耳思則知其所止</span>
<span class='tline' id='l192' data-llen='4272:4295'>　而不犯分安得出位思象互坎之心出象互震之出</span>
<span class='tline' id='l193' data-llen='4295:4318'>　在上之山止於上在下之山止於下上下各止其所</span>
<span class='tline' id='l194' data-llen='4318:4327'>　故言不出其位</span>
<span class='tline' id='l195' data-llen='4327:4342'>山上有木漸君子以居賢德善俗</span>
<span class='tline' id='l196' data-llen='4342:4369'><a onclick="displayPageImage('KR1a0064', 'WYG', '013-11b' );" name="013-11b" class="pb">[013-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4369:4392'>　山上有木與平地之木不同地氣温厚則木之生也</span>
<span class='tline' id='l198' data-llen='4392:4415'>　易山枯骨燥則木之生也難易則長茂速難則長茂</span>
<span class='tline' id='l199' data-llen='4415:4438'>　遲此升漸二卦之木所以不同也若山下未有木而</span>
<span class='tline' id='l200' data-llen='4438:4461'>　遽爾栽木於山上則空闊而無所依不為山風摇落</span>
<span class='tline' id='l201' data-llen='4461:4484'>　者鮮矣今夫山上之有木蓋自山下以漸培然後延</span>
<span class='tline' id='l202' data-llen='4484:4507'>　亘長茂相因而至於山之巔是積漸之象也君子觀</span>
<span class='tline' id='l203' data-llen='4507:4530'>　此象以居賢德善風俗亦必以其漸書畢命云既歴</span>
<span class='tline' id='l204' data-llen='4530:4553'>　三紀世變風移是豈一朝一夕所能使之善哉君子</span>
<span class='tline' id='l205' data-llen='4553:4580'><a onclick="displayPageImage('KR1a0064', 'WYG', '013-12a' );" name="013-12a" class="pb">[013-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4580:4603'>　之居賢德亦須以漸而進皆非一朝一夕之故也居</span>
<span class='tline' id='l207' data-llen='4603:4626'>　訓積與書益稷懋遷有無化居之居同釋文云善俗</span>
<span class='tline' id='l208' data-llen='4626:4649'>　王肅本作善風俗郭京亦云脱風字紫陽朱子曰二</span>
<span class='tline' id='l209' data-llen='4649:4672'>　者皆當以漸而進疑賢字衍或善下有脱字平菴項</span>
<span class='tline' id='l210' data-llen='4672:4695'>　氏曰居賢徳象艮之止善俗象巽之入徳不積則其</span>
<span class='tline' id='l211' data-llen='4695:4708'>　入人也不深不足以善俗</span>
<span class='tline' id='l212' data-llen='4708:4723'>澤上有雷歸妹君子以永終知敝</span>
<span class='tline' id='l213' data-llen='4723:4746'>　震為長男兄也兑為少女妹也澤上有雷猶兑妹之</span>
<span class='tline' id='l214' data-llen='4746:4773'><a onclick="displayPageImage('KR1a0064', 'WYG', '013-12b' );" name="013-12b" class="pb">[013-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4773:4796'>　上有震兄也婦人在家從父兄父死則兄嫁之澤之</span>
<span class='tline' id='l216' data-llen='4796:4819'>　從雷猶兑妹之從震兄也是故澤上有雷為歸妹之</span>
<span class='tline' id='l217' data-llen='4819:4842'>　象卦名歸妹則當從兄嫁妹之義推之説者皆以為</span>
<span class='tline' id='l218' data-llen='4842:4865'>　娶婦唯楊誠齋馮深居以為兄嫁妹今從之嫁妹蓋</span>
<span class='tline' id='l219' data-llen='4865:4888'>　與嫁女不同女乃已之所出妹與己同父者也不幸</span>
<span class='tline' id='l220' data-llen='4888:4911'>　父亡而以孤女遺我則吾為之兄也當任其責以早</span>
<span class='tline' id='l221' data-llen='4911:4934'>　嫁之使身有所托得以偕老而永終則亦庶乎其可</span>
<span class='tline' id='l222' data-llen='4934:4957'>　也若過時不嫁華落色衰而身无所托則怨曠興焉</span>
<span class='tline' id='l223' data-llen='4957:4984'><a onclick="displayPageImage('KR1a0064', 'WYG', '013-13a' );" name="013-13a" class="pb">[013-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4984:5007'>　蓋其敝必至於此也君子以永終知敝豈特嫁妹為</span>
<span class='tline' id='l225' data-llen='5007:5030'>　然凡事事物物皆然有始則有終有新則有敝將欲</span>
<span class='tline' id='l226' data-llen='5030:5053'>　永久其終蓋不可不先知其敝早為之謀則不至于</span>
<span class='tline' id='l227' data-llen='5053:5076'>　敝永終之道也若待其敝而後救之則晚矣是豈永</span>
<span class='tline' id='l228' data-llen='5076:5099'>　終之道哉書蔡仲之命曰慎厥初惟厥終終以不困</span>
<span class='tline' id='l229' data-llen='5099:5122'>　不惟厥終終以困窮此之謂也歸妹女之終也兌為</span>
<span class='tline' id='l230' data-llen='5122:5143'>　毁折敝也互離為明所以知其敝而永其終也</span>
<span class='tline' id='l231' data-llen='5143:5157'>雷電皆至豐君子以折獄致刑</span>
<span class='tline' id='l232' data-llen='5157:5184'><a onclick="displayPageImage('KR1a0064', 'WYG', '013-13b' );" name="013-13b" class="pb">[013-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5184:5207'>　雷光曄曄而滿目雷聲轟轟而盈耳無歉於心者亦</span>
<span class='tline' id='l234' data-llen='5207:5230'>　掩耳蔽目之不暇何况獲罪於天而其心有歉者乎</span>
<span class='tline' id='l235' data-llen='5230:5253'>　今夫雷聲與電光二者皆至則豐盛可畏之甚矣以</span>
<span class='tline' id='l236' data-llen='5253:5276'>　此之豐照臨其歉則凡有歉於心者莫不震懾而知</span>
<span class='tline' id='l237' data-llen='5276:5299'>　服又何所逃罪哉君子觀此象以折獄致刑亦猶是</span>
<span class='tline' id='l238' data-llen='5299:5322'>　也是故折獄則獄得其情而無有敢隱致刑則刑當</span>
<span class='tline' id='l239' data-llen='5322:5345'>　其罪而無有不服蓋其威明並行如雷電聲光之皆</span>
<span class='tline' id='l240' data-llen='5345:5368'>　至也折獄即斷獄也致刑致之於刑也伊川程子曰</span>
<span class='tline' id='l241' data-llen='5368:5395'><a onclick="displayPageImage('KR1a0064', 'WYG', '013-14a' );" name="013-14a" class="pb">[013-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5395:5421'>　噬嗑言先王敕法豐言君子折獄以明在上而麗於威震王</span>
<span class='tline' id='l243' data-llen='5421:5447'>　者之事故為致刑立法以明在下而麗於威震君子之用故</span>
<span class='tline' id='l244' data-llen='5447:5473'>　為折獄致刑旅明在上而云君子者旅取慎用刑與不留獄</span>
<span class='tline' id='l245' data-llen='5473:5499'>　君子皆當然也平菴項氏曰折獄用明象電致威用刑象雷</span>
<span class='tline' id='l246' data-llen='5499:5517'>山上有火旅君子以明慎用刑而不留獄</span>
<span class='tline' id='l247' data-llen='5517:5540'>　賁互坎水火在山下而又有坎水照映於其間故其</span>
<span class='tline' id='l248' data-llen='5540:5563'>　火光歸聚而為賁旅互巽風火在山上而又有巽風</span>
<span class='tline' id='l249' data-llen='5563:5586'>　吹乎其中故其分散而為旅兹蓋野燒延縁而過者</span>
<span class='tline' id='l250' data-llen='5586:5613'><a onclick="displayPageImage('KR1a0064', 'WYG', '013-14b' );" name="013-14b" class="pb">[013-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5613:5636'>　耳猶旅寓而不久留也君子觀此象以明慎用刑而</span>
<span class='tline' id='l252' data-llen='5636:5659'>　不留有罪者于獄蓋旅與獄皆非久處之地也王制</span>
<span class='tline' id='l253' data-llen='5659:5682'>　云刑者侀也侀者成也一成而不可變故君子盡心</span>
<span class='tline' id='l254' data-llen='5682:5705'>　焉夫用刑之道不明則寃固唯明者能用之然過於</span>
<span class='tline' id='l255' data-llen='5705:5728'>　明則又傷於察是必謹慎而後可然過於謹慎則又</span>
<span class='tline' id='l256' data-llen='5728:5751'>　恐優柔不決而失之滯故又戒之曰不留獄或曰以</span>
<span class='tline' id='l257' data-llen='5751:5774'>　六十四卦反覆觀之獄蓋起於訟終於中孚賁當聼</span>
<span class='tline' id='l258' data-llen='5774:5797'>　訟之初故雖守噬嗑先王之法猶哀矜而無敢折者</span>
<span class='tline' id='l259' data-llen='5797:5824'><a onclick="displayPageImage('KR1a0064', 'WYG', '013-15a' );" name="013-15a" class="pb">[013-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5824:5847'>　懼乗快之濫也旅猶在中孚議獄之前是當將斷之</span>
<span class='tline' id='l261' data-llen='5847:5870'>　時故雖得豐卦折獄之情猶明慎而不敢留者懼淹</span>
<span class='tline' id='l262' data-llen='5870:5893'>　禁之瘦也深居馮氏曰噬嗑與豐以之明罰敕法以</span>
<span class='tline' id='l263' data-llen='5893:5916'>　之折獄致刑象離之明震之威也若賁與旅離明不</span>
<span class='tline' id='l264' data-llen='5916:5939'>　易而震易為艮止矣故以之無敢折獄以之明慎用</span>
<span class='tline' id='l265' data-llen='5939:5962'>　刑而不留獄曰無敢曰慎曰不留震變為艮之象紫</span>
<span class='tline' id='l266' data-llen='5962:5985'>　陽朱子曰止在外明在内故不敢折獄止在内明在</span>
<span class='tline' id='l267' data-llen='5985:6008'>　外故不敢留獄平菴項氏曰明象火慎象山不留獄</span>
<span class='tline' id='l268' data-llen='6008:6035'><a onclick="displayPageImage('KR1a0064', 'WYG', '013-15b' );" name="013-15b" class="pb">[013-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6035:6043'>　象火之過山</span>
<span class='tline' id='l270' data-llen='6043:6055'>隨風巽君子以申命行事</span>
<span class='tline' id='l271' data-llen='6055:6078'>　巽為風上下卦皆巽如風之陣陣相繼故曰隨風巽</span>
<span class='tline' id='l272' data-llen='6078:6101'>　申重也君子以申命行事者重復申明其命令如風</span>
<span class='tline' id='l273' data-llen='6101:6124'>　陣相繼而至也既告戒之又丁寧之使人聽信其説</span>
<span class='tline' id='l274' data-llen='6124:6147'>　然後見之行事則民之從之也亦如風之迅速也大</span>
<span class='tline' id='l275' data-llen='6147:6170'>　抵命令之出務在必行不行則徒為虚文耳今夫上</span>
<span class='tline' id='l276' data-llen='6170:6193'>　順下下順上上下皆順而所行者皆順理之事是以</span>
<span class='tline' id='l277' data-llen='6193:6220'><a onclick="displayPageImage('KR1a0064', 'WYG', '013-16a' );" name="013-16a" class="pb">[013-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6220:6243'>　命出則無敢或違與停滯也申命行事取兩巽之象</span>
<span class='tline' id='l279' data-llen='6243:6266'>　深居馮氏曰巽以順為體以入為用故取象為風詩</span>
<span class='tline' id='l280' data-llen='6266:6289'>　以風言教化猶易以巽言教命用觀以設教用姤以</span>
<span class='tline' id='l281' data-llen='6289:6304'>　施命而用重巽以申命皆巽也</span>
<span class='tline' id='l282' data-llen='6304:6316'>麗澤兌君子以朋友講習</span>
<span class='tline' id='l283' data-llen='6316:6339'>　兌為澤上下皆兑則兩澤相附麗有交相滋益之象</span>
<span class='tline' id='l284' data-llen='6339:6362'>　君子以朋友講習蓋朋友相與切磋琢磨則彼此皆</span>
<span class='tline' id='l285' data-llen='6362:6385'>　有滋益也講者講其所未明講多則義理明矣習者</span>
<span class='tline' id='l286' data-llen='6385:6412'><a onclick="displayPageImage('KR1a0064', 'WYG', '013-16b' );" name="013-16b" class="pb">[013-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6412:6435'>　習其所未熟習久則踐履熟矣此朋友講習所以為</span>
<span class='tline' id='l288' data-llen='6435:6458'>　有滋益而如兩澤之相麗也若獨學無友則孤陋而</span>
<span class='tline' id='l289' data-llen='6458:6481'>　寡聞故論語以學之不講為憂以學而時習為説以</span>
<span class='tline' id='l290' data-llen='6481:6504'>　有朋自逺方來為樂蓋極天下之至樂未有如朋友</span>
<span class='tline' id='l291' data-llen='6504:6527'>　講習之為樂也兌為口講也習重習也卦疊兩口講</span>
<span class='tline' id='l292' data-llen='6527:6547'>　而又講也節齋蔡氏曰講兌説象習重兌象</span>
<span class='tline' id='l293' data-llen='6547:6562'>風行水上渙先王以享于帝立廟</span>
<span class='tline' id='l294' data-llen='6562:6586'>　渙者水之融液而泮渙也字從水從奐太𤣥以文凖</span>
<span class='tline' id='l295' data-llen='6586:6613'><a onclick="displayPageImage('KR1a0064', 'WYG', '013-17a' );" name="013-17a" class="pb">[013-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6613:6636'>　渙范望注云奐有文章故謂之文説文云矣文采明</span>
<span class='tline' id='l297' data-llen='6636:6659'>　見也奐之旁加以火則奐乃火熖之光加以水則渙</span>
<span class='tline' id='l298' data-llen='6659:6682'>　乃水波之文渙卦上巽風下坎水風來水面而水有</span>
<span class='tline' id='l299' data-llen='6682:6705'>　文故曰風行水上渙夫風者無形之物也無所寓則</span>
<span class='tline' id='l300' data-llen='6705:6728'>　無以見之今行於水上而水動成文然後見其為風</span>
<span class='tline' id='l301' data-llen='6728:6751'>　之至鬼神亦無形者非設壇於郊立廟於宫則其享</span>
<span class='tline' id='l302' data-llen='6751:6774'>　上帝祭祖考也亦何所寓哉先王觀此象以享于帝</span>
<span class='tline' id='l303' data-llen='6774:6797'>　立廟於是郊焉而天神格廟焉而人鬼饗有所寓故</span>
<span class='tline' id='l304' data-llen='6797:6824'><a onclick="displayPageImage('KR1a0064', 'WYG', '013-17b' );" name="013-17b" class="pb">[013-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6824:6847'>　也深居馮氏曰享帝以坎坎為酒立廟以巽巽為木</span>
<span class='tline' id='l306' data-llen='6847:6870'>　愚謂古者立廟必於國之東南祭享必以血故易中</span>
<span class='tline' id='l307' data-llen='6870:6893'>　凡言廟與祭享之事皆取巽坎二卦巽居東南而坎</span>
<span class='tline' id='l308' data-llen='6893:6908'>　為血也帝出乎震互震故言帝</span>
<span class='tline' id='l309' data-llen='6908:6924'>澤上有水節君子以制數度議德行</span>
<span class='tline' id='l310' data-llen='6924:6947'>　困卦上兌澤下坎水則澤在上流水自下流而去故</span>
<span class='tline' id='l311' data-llen='6947:6970'>　澤無水為困以其不能節也節卦下兌澤上坎水則</span>
<span class='tline' id='l312' data-llen='6970:6993'>　澤在下流水自上流而來故澤上有水為節以其能</span>
<span class='tline' id='l313' data-llen='6993:7020'><a onclick="displayPageImage('KR1a0064', 'WYG', '013-18a' );" name="013-18a" class="pb">[013-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7020:7043'>　節也節者限止之謂書禹貢云大野既豬彭蠡既豬</span>
<span class='tline' id='l315' data-llen='7043:7066'>　是也馬融云水所停止深者曰豬愚謂澤所以止水</span>
<span class='tline' id='l316' data-llen='7066:7089'>　也水流至此而止故謂之節君子制度數所以為節</span>
<span class='tline' id='l317' data-llen='7089:7112'>　也議德行求其中節也數者一十百千萬也以算數</span>
<span class='tline' id='l318' data-llen='7112:7135'>　事物之多寡故謂之數度者分寸尺丈引也以量度</span>
<span class='tline' id='l319' data-llen='7135:7158'>　事物之長短故謂之度德存於中者行發於外者裁</span>
<span class='tline' id='l320' data-llen='7158:7181'>　制之評議之非君子不行也虚齋趙氏曰上坎互艮</span>
<span class='tline' id='l321' data-llen='7181:7196'>　制度數也下兌互震議德行也</span>
<span class='tline' id='l322' data-llen='7196:7223'><a onclick="displayPageImage('KR1a0064', 'WYG', '013-18b' );" name="013-18b" class="pb">[013-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7223:7238'>澤上有風中孚君子以議獄緩死</span>
<span class='tline' id='l324' data-llen='7238:7261'>　澤體中虚而善受澤上有風則澤中之水隨動天下</span>
<span class='tline' id='l325' data-llen='7261:7284'>　之孚蓋無有速於此者伊川程子曰澤體虚故風能</span>
<span class='tline' id='l326' data-llen='7284:7307'>　入之人心虚故物能感之風之動乎澤猶物之感於</span>
<span class='tline' id='l327' data-llen='7307:7330'>　中故為中孚之象愚謂中孚之道近乎誠誠則物至</span>
<span class='tline' id='l328' data-llen='7330:7353'>　而善應議獄特其一端耳獄成而又議之以獄乃人</span>
<span class='tline' id='l329' data-llen='7353:7376'>　命所係也罪至此而又緩之以死者不可以復生也</span>
<span class='tline' id='l330' data-llen='7376:7399'>　君子蓋知古人立法用刑之初意故不敢不盡其誠</span>
<span class='tline' id='l331' data-llen='7399:7426'><a onclick="displayPageImage('KR1a0064', 'WYG', '013-19a' );" name="013-19a" class="pb">[013-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7426:7449'>　不然則嚴刑峻法常以刑法存於胷中唯恐不能致</span>
<span class='tline' id='l333' data-llen='7449:7472'>　其罪况望其有哀矜之心而思所以緩其死哉或曰</span>
<span class='tline' id='l334' data-llen='7472:7495'>　旅之象云明慎用刑而不留獄中孚之象乃云議獄</span>
<span class='tline' id='l335' data-llen='7495:7518'>　緩死何也曰獄不可留豈可緩所可緩者惟重囚之</span>
<span class='tline' id='l336' data-llen='7518:7541'>　死罪爾若併輕繋緩之則留獄日久瘐死者不少矣</span>
<span class='tline' id='l337' data-llen='7541:7564'>　隆山李氏曰議獄如周官之八議秀巖李氏曰緩死</span>
<span class='tline' id='l338' data-llen='7564:7587'>　即三宥之意平菴項氏曰兌為口舌為附決有議獄</span>
<span class='tline' id='l339' data-llen='7587:7610'>　之象巽為進退不果有緩死之象深居馮氏曰臯陶</span>
<span class='tline' id='l340' data-llen='7610:7637'><a onclick="displayPageImage('KR1a0064', 'WYG', '013-19b' );" name="013-19b" class="pb">[013-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7637:7660'>　典刑帝命之曰惟明克允易象於噬嗑賁豐旅四卦</span>
<span class='tline' id='l342' data-llen='7660:7683'>　言刑罰獄法者皆離也中孚為兌巽之重何取於獄</span>
<span class='tline' id='l343' data-llen='7683:7701'>　歟中孚肖離也疊六爻為三爻即離也</span>
<span class='tline' id='l344' data-llen='7701:7724'>山上有雷小過君子以行過乎恭喪過乎哀用過乎儉</span>
<span class='tline' id='l345' data-llen='7724:7747'>　雷出地奮為豫雷在天上為大壯今山上有雷較之</span>
<span class='tline' id='l346' data-llen='7747:7770'>　出地之豫則過矣然未至如天上之大壯則其所過</span>
<span class='tline' id='l347' data-llen='7770:7793'>　亦小也君子修身謹行行惟恐不恭過乎恭何害喪</span>
<span class='tline' id='l348' data-llen='7793:7816'>　致乎哀而止喪唯恐不哀過乎哀何害禮與其奢也</span>
<span class='tline' id='l349' data-llen='7816:7843'><a onclick="displayPageImage('KR1a0064', 'WYG', '013-20a' );" name="013-20a" class="pb">[013-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7843:7866'>　寧儉用唯恐不儉過乎儉亦何害此三者雖有所過</span>
<span class='tline' id='l351' data-llen='7866:7889'>　乃小過耳聖人不以為過也故特於小過言之平菴</span>
<span class='tline' id='l352' data-llen='7889:7913'>　項氏曰行喪用皆見於動以象震恭哀儉皆當止之節</span>
<span class='tline' id='l353' data-llen='7913:7919'>　以象艮</span>
<span class='tline' id='l354' data-llen='7919:7936'>水在火上既濟君子以思患而豫防之</span>
<span class='tline' id='l355' data-llen='7936:7959'>　水之性常潤下火之性常炎上水既在火上火既在</span>
<span class='tline' id='l356' data-llen='7959:7982'>　水下則水無勝火之濫火無勝水之燥二者相資以</span>
<span class='tline' id='l357' data-llen='7982:8005'>　為用既濟之象也中庸云事豫則立不豫則廢事至</span>
<span class='tline' id='l358' data-llen='8005:8032'><a onclick="displayPageImage('KR1a0064', 'WYG', '013-20b' );" name="013-20b" class="pb">[013-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8032:8055'>　而旋為之計則晚矣書説命云惟事事乃其有備有</span>
<span class='tline' id='l360' data-llen='8055:8078'>　備無患天下之患常生於不備有備然後無患苟不</span>
<span class='tline' id='l361' data-llen='8078:8101'>　思所以豫防之則他日患生於肘腋雖悔無及矣今</span>
<span class='tline' id='l362' data-llen='8101:8124'>　夫水在火上雖能烹飪之用然水覆則能滅火此君</span>
<span class='tline' id='l363' data-llen='8124:8147'>　子所以思患豫為之防也或者以為儲水以防火其</span>
<span class='tline' id='l364' data-llen='8147:8170'>　説不為無理易以坎險為患不以離明為患也離明</span>
<span class='tline' id='l365' data-llen='8170:8193'>　所以防患豈有患者哉節齋蔡氏曰思患坎難象豫</span>
<span class='tline' id='l366' data-llen='8193:8200'>　防離明象</span>
<span class='tline' id='l367' data-llen='8200:8227'><a onclick="displayPageImage('KR1a0064', 'WYG', '013-21a' );" name="013-21a" class="pb">[013-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8227:8243'>火在水上未濟君子以慎辯物居方</span>
<span class='tline' id='l369' data-llen='8243:8266'>　坎水潤下之物也其位在下其方屬北離火炎上之</span>
<span class='tline' id='l370' data-llen='8266:8289'>　物也其位在上其方屬南卦為既濟則坎上離下而</span>
<span class='tline' id='l371' data-llen='8289:8312'>　水火各易其方位卦為未濟則離上坎下而水火各</span>
<span class='tline' id='l372' data-llen='8312:8335'>　正其方位君子以慎辯物居方者物以羣分則有高</span>
<span class='tline' id='l373' data-llen='8335:8358'>　下之殊等方以類聚則有君子小人之異類辯而居</span>
<span class='tline' id='l374' data-llen='8358:8381'>　之所以使高下不亂而君子小人各得其所蓋不可</span>
<span class='tline' id='l375' data-llen='8381:8404'>　不慎也慎謹慎也辯明辯也物謂隂陽二物君子屬</span>
<span class='tline' id='l376' data-llen='8404:8431'><a onclick="displayPageImage('KR1a0064', 'WYG', '013-21b' );" name="013-21b" class="pb">[013-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8431:8454'>　陽小人屬隂也同人亦言辯物皆取離明之象居方</span>
<span class='tline' id='l378' data-llen='8454:8474'>　火居南方水居北方君子小人兩不相干也</span>
<span class='tline' id='l379' data-llen='8474:8477'>　</span>
<span class='tline' id='l380' data-llen='8477:8480'>　</span>
<span class='tline' id='l381' data-llen='8480:8483'>　</span>
<span class='tline' id='l382' data-llen='8483:8486'>　</span>
<span class='tline' id='l383' data-llen='8486:8489'>　</span>
<span class='tline' id='l384' data-llen='8489:8499'>　周易集説卷十三</span>
</p>
<p>
</p>
  </div>
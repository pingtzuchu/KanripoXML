<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0064', 'WYG', '025-1a' );" name="025-1a" class="pb">[025-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　周易集說卷二十五</span><br/>
<span class='tline' id='l10' data-llen='202:223'>　　　　　　　　　　　　　宋　俞琰　撰</span><br/>
<span class='tline' id='l11' data-llen='223:230'>　爻𫝊六</span><br/>
<span class='tline' id='l12' data-llen='230:240'>小子之厲義无咎也</span><br/>
<span class='tline' id='l13' data-llen='240:263'>　居漸進之初而上應无援此固丈夫之所安而幼稚</span><br/>
<span class='tline' id='l14' data-llen='263:284'>　之子處此則以為危厲畏謹如此宜其无咎也</span><br/>
<span class='tline' id='l15' data-llen='284:294'>飲食衎衎不素飽也</span><br/>
<span class='tline' id='l16' data-llen='294:320'><a onclick="displayPageImage('KR1a0064', 'WYG', '025-1b' );" name="025-1b" class="pb">[025-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='320:343'>　素飽猶詩伐檀素餐注云素空也徳不稱其禄位是</span><br/>
<span class='tline' id='l18' data-llen='343:366'>　謂尸位素餐今六二以中正之徳居中正之位則非</span><br/>
<span class='tline' id='l19' data-llen='366:378'>　尸位素餐而徒飽者也</span><br/>
<span class='tline' id='l20' data-llen='378:401'>夫征不復離羣醜也婦孕不育失其道也利用禦寇順</span><br/>
<span class='tline' id='l21' data-llen='401:406'>相保也</span><br/>
<span class='tline' id='l22' data-llen='406:429'>　醜類也九三本乾體與上二陽同類是羣醜也今捨</span><br/>
<span class='tline' id='l23' data-llen='429:452'>　二陽而居下故曰夫征不復離羣醜也離去聲女以</span><br/>
<span class='tline' id='l24' data-llen='452:475'>　漸而歸四與三以近比而茍合失其漸進之道故曰</span><br/>
<span class='tline' id='l25' data-llen='475:501'><a onclick="displayPageImage('KR1a0064', 'WYG', '025-2a' );" name="025-2a" class="pb">[025-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='501:524'>　婦孕不育失其道也在下二隂皆坤畫順也順則其</span><br/>
<span class='tline' id='l27' data-llen='524:547'>　情相親有寇難則相與保護故曰利用禦寇順相保</span><br/>
<span class='tline' id='l28' data-llen='547:563'>　也順釋利字與蒙上九爻傳相似</span><br/>
<span class='tline' id='l29' data-llen='563:573'>或得其桷順以巽也</span><br/>
<span class='tline' id='l30' data-llen='573:596'>　求安之道茍能順所遇之時而處之以卑巽何所處</span><br/>
<span class='tline' id='l31' data-llen='596:617'>　而不安秀巖李氏曰此爻乃所以成巽者故云</span><br/>
<span class='tline' id='l32' data-llen='617:628'>終莫之勝吉得所願也</span><br/>
<span class='tline' id='l33' data-llen='628:651'>　二五以中正相配始雖有間之者終必相合但其合</span><br/>
<span class='tline' id='l34' data-llen='651:677'><a onclick="displayPageImage('KR1a0064', 'WYG', '025-2b' );" name="025-2b" class="pb">[025-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='677:692'>　有漸耳終得遂其室家之願也</span><br/>
<span class='tline' id='l36' data-llen='692:705'>其羽可用為儀吉不可亂也</span><br/>
<span class='tline' id='l37' data-llen='705:728'>　鴻之飛長幼有序雖疾風不亂用其羽而為儀則亦</span><br/>
<span class='tline' id='l38' data-llen='728:735'>　不可亂也</span><br/>
<span class='tline' id='l39' data-llen='735:751'>歸妹以娣以恒也跛能履吉相承也</span><br/>
<span class='tline' id='l40' data-llen='751:774'>　以恒者歸妹用娣以其廣繼嗣而為恒久之道也相</span><br/>
<span class='tline' id='l41' data-llen='774:797'>　承者佐其嫡以相與奉承其夫也恒也之上无以字</span><br/>
<span class='tline' id='l42' data-llen='797:813'>　嵩山晁氏曰孟氏京氏无此以字</span><br/>
<span class='tline' id='l43' data-llen='813:839'><a onclick="displayPageImage('KR1a0064', 'WYG', '025-3a' );" name="025-3a" class="pb">[025-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='839:850'>利幽人之貞未變常也</span><br/>
<span class='tline' id='l45' data-llen='850:873'>　屯六二曰反常謂字乃女子之常不字則非常至十</span><br/>
<span class='tline' id='l46' data-llen='873:896'>　年之後而乃字則反復返其常也此曰未變常謂嫁</span><br/>
<span class='tline' id='l47' data-llen='896:919'>　者女子之常今九二不願嫁似乎變常然能以幽静</span><br/>
<span class='tline' id='l48' data-llen='919:935'>　自守是亦女徳之常未為變常也</span><br/>
<span class='tline' id='l49' data-llen='935:944'>歸妹以須未當也</span><br/>
<span class='tline' id='l50' data-llen='944:967'>　從嫁當以娣姪以須則未當也秀巖李氏曰當作平</span><br/>
<span class='tline' id='l51' data-llen='967:973'>　聲叶韻</span><br/>
<span class='tline' id='l52' data-llen='973:999'><a onclick="displayPageImage('KR1a0064', 'WYG', '025-3b' );" name="025-3b" class="pb">[025-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='999:1010'>愆期之志有待而行也</span><br/>
<span class='tline' id='l54' data-llen='1010:1034'>　爻辭言愆期而爻𫝊直述其志以見愆期在我而不</span><br/>
<span class='tline' id='l55' data-llen='1034:1057'>　茍從人葢有待而行非為人所棄也行謂出嫁詩泉</span><br/>
<span class='tline' id='l56' data-llen='1057:1068'>　水云女子有行是也</span><br/>
<span class='tline' id='l57' data-llen='1068:1090'>帝乙歸妹不如其娣之袂良也其位在中以貴行也</span><br/>
<span class='tline' id='l58' data-llen='1090:1113'>　六五位在上卦之中以尊貴而行中道則服飾之美</span><br/>
<span class='tline' id='l59' data-llen='1113:1136'>　不至於過也夫以帝妹下嫁於諸侯服飾雖過美亦</span><br/>
<span class='tline' id='l60' data-llen='1136:1159'>　无害然而古之人尚徳不尚飾務内不務外豈以服</span><br/>
<span class='tline' id='l61' data-llen='1159:1185'><a onclick="displayPageImage('KR1a0064', 'WYG', '025-4a' );" name="025-4a" class="pb">[025-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1185:1208'>　飾外觀之美為美哉郭京曰上句舉經不當有也字</span><br/>
<span class='tline' id='l63' data-llen='1208:1218'>上六无實承虚筐也</span><br/>
<span class='tline' id='l64' data-llen='1218:1241'>　上六以位言上六隂虚无實則六三所承乃虚筐也</span><br/>
<span class='tline' id='l65' data-llen='1241:1264'>　六三亦无實而特言上六葢其失在上三不足責也</span><br/>
<span class='tline' id='l66' data-llen='1264:1274'>雖旬无咎過旬災也</span><br/>
<span class='tline' id='l67' data-llen='1274:1297'>　彖辭云宜日中爻辭云雖旬无咎皆勉之使中者爻</span><br/>
<span class='tline' id='l68' data-llen='1297:1321'>　𫝊云過旬災則戒其不可過也文王唯恐其不及孔</span><br/>
<span class='tline' id='l69' data-llen='1321:1345'>　子則又恐其過盖與彖𫝊天地之日月説同或疑不</span><br/>
<span class='tline' id='l70' data-llen='1345:1371'><a onclick="displayPageImage('KR1a0064', 'WYG', '025-4b' );" name="025-4b" class="pb">[025-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1371:1394'>　釋往有尚葢過旬而不往則災往則有尚其義一也</span><br/>
<span class='tline' id='l72' data-llen='1394:1407'>有孚𤼵若信以𤼵志也</span><br/>
<span class='tline' id='l73' data-llen='1407:1433'>　爻云𤼵若𫝊乃云𤼵志志葢五之志也在心為志五</span><br/>
<span class='tline' id='l74' data-llen='1433:1457'>　居中故言志以其昭昭使人昭昭則六二可以𤼵六</span><br/>
<span class='tline' id='l75' data-llen='1457:1480'>　五之志也然信而後諫未信則以為謗已故必待上</span><br/>
<span class='tline' id='l76' data-llen='1480:1504'>　之人與吾相信然後可以𤼵其志而撤去其蔽故曰</span><br/>
<span class='tline' id='l77' data-llen='1504:1529'>　有孚𤼵若信以𤼵志也信釋孚字蛟峰方氏曰君雖</span><br/>
<span class='tline' id='l78' data-llen='1529:1541'>　障蔽至誠未有不動也</span><br/>
<span class='tline' id='l79' data-llen='1541:1567'><a onclick="displayPageImage('KR1a0064', 'WYG', '025-5a' );" name="025-5a" class="pb">[025-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1567:1586'>豐其沛不可大事也折其右肱終不可用也</span><br/>
<span class='tline' id='l81' data-llen='1586:1609'>　九三剛而不中故不可以當大事其應在上而上六</span><br/>
<span class='tline' id='l82' data-llen='1609:1632'>　乃柔暗之人則九三雖有剛明之才亦不可輔之而</span><br/>
<span class='tline' id='l83' data-llen='1632:1655'>　成大事也或曰不可大事葢釋日中見沫謂其所見</span><br/>
<span class='tline' id='l84' data-llen='1655:1678'>　者微小故不能成大事也人之股肱用事者必居其</span><br/>
<span class='tline' id='l85' data-llen='1678:1701'>　右折則不可復續今既折矣雖欲見用終不可得也</span><br/>
<span class='tline' id='l86' data-llen='1701:1717'>　終不可用與剥上九同盖絶辭也</span><br/>
<span class='tline' id='l87' data-llen='1717:1740'>豐其蔀位不當也日中見斗幽不明也遇其夷主吉行</span><br/>
<span class='tline' id='l88' data-llen='1740:1766'><a onclick="displayPageImage('KR1a0064', 'WYG', '025-5b' );" name="025-5b" class="pb">[025-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1766:1769'>也</span><br/>
<span class='tline' id='l90' data-llen='1769:1792'>　二四皆豐其蔀而此言位不當者六二中正九四葢</span><br/>
<span class='tline' id='l91' data-llen='1792:1815'>　不中不正而自致之也二四皆日中見斗而此言幽</span><br/>
<span class='tline' id='l92' data-llen='1815:1838'>　不明者二處離明之中此在離明之外其居使之然</span><br/>
<span class='tline' id='l93' data-llen='1838:1861'>　也郭京曰遇其夷主吉志行也今本脱志字葢九四</span><br/>
<span class='tline' id='l94' data-llen='1861:1884'>　之志將以有為者也而處位不當又遭不明之時非</span><br/>
<span class='tline' id='l95' data-llen='1884:1907'>　得剛明者為之助則不能以有為也今也上有六五</span><br/>
<span class='tline' id='l96' data-llen='1907:1930'>　之相遇下有初九之相資此九四之志所以得行也</span><br/>
<span class='tline' id='l97' data-llen='1930:1956'><a onclick="displayPageImage('KR1a0064', 'WYG', '025-6a' );" name="025-6a" class="pb">[025-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1956:1979'>　徂徠石氏曰四雖幽晦而遇夷主是以志行而吉葢</span><br/>
<span class='tline' id='l99' data-llen='1979:1987'>　祖郭京之説</span><br/>
<span class='tline' id='l100' data-llen='1987:1996'>六五之吉有慶也</span><br/>
<span class='tline' id='l101' data-llen='1996:2019'>　六五以位言慶者幸而相喜賀之辭以六居五柔暗</span><br/>
<span class='tline' id='l102' data-llen='2019:2042'>　之君也下无剛陽之應又為上六所蔽本不能致吉</span><br/>
<span class='tline' id='l103' data-llen='2042:2064'>　幸得九四為之輔而獲吉故曰六五之吉有慶也</span><br/>
<span class='tline' id='l104' data-llen='2064:2083'>豐其屋天際翔也闚其户閴其无人自藏也</span><br/>
<span class='tline' id='l105' data-llen='2083:2106'>　上六豐大其屋如翬斯飛翔于天際可謂極其壯麗</span><br/>
<span class='tline' id='l106' data-llen='2106:2132'><a onclick="displayPageImage('KR1a0064', 'WYG', '025-6b' );" name="025-6b" class="pb">[025-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2132:2155'>　矣抑孰知豐極則變而為旅豈能乆處耶闚其户閴</span><br/>
<span class='tline' id='l108' data-llen='2155:2178'>　其无人非果无人也有其人而不能下求之爾有如</span><br/>
<span class='tline' id='l109' data-llen='2178:2201'>　九三剛明之人與已為正應乃使之埋光鏟彩於下</span><br/>
<span class='tline' id='l110' data-llen='2201:2224'>　其蔽之也是誰之過歟葢上六自藏之也孟子云不</span><br/>
<span class='tline' id='l111' data-llen='2224:2247'>　祥之實蔽賢者當之然則豐之上六其凶實自為之</span><br/>
<span class='tline' id='l112' data-llen='2247:2255'>　非由乎人也</span><br/>
<span class='tline' id='l113' data-llen='2255:2266'>旅𤨏𤨏志窮災也</span><br/>
<span class='tline' id='l114' data-llen='2266:2289'>　初之災孔子不悲其時之窮但言其志窮何也以其</span><br/>
<span class='tline' id='l115' data-llen='2289:2315'><a onclick="displayPageImage('KR1a0064', 'WYG', '025-7a' );" name="025-7a" class="pb">[025-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2315:2322'>　自取之也</span><br/>
<span class='tline' id='l117' data-llen='2322:2332'>得童僕貞終无尤也</span><br/>
<span class='tline' id='l118' data-llen='2332:2355'>　在旅得童僕之代勞而不至困乏又能以正道固守</span><br/>
<span class='tline' id='l119' data-llen='2355:2378'>　何尤之有故曰得童僕貞終无尤也童僕指初貞則</span><br/>
<span class='tline' id='l120' data-llen='2378:2401'>　六二自謂若以為得童僕之貞則初六豈貞良者哉</span><br/>
<span class='tline' id='l121' data-llen='2401:2419'>旅焚其次亦以傷矣以旅與下其義喪也</span><br/>
<span class='tline' id='l122' data-llen='2419:2442'>　過剛非處旅之所宜也過剛而其次被焚亦既傷矣</span><br/>
<span class='tline' id='l123' data-llen='2442:2465'>　與下之道復如此義當喪也上言在上指本爻為上</span><br/>
<span class='tline' id='l124' data-llen='2465:2491'><a onclick="displayPageImage('KR1a0064', 'WYG', '025-7b' );" name="025-7b" class="pb">[025-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2491:2514'>　此言與下指初六為下三與上皆剛而不中故上以</span><br/>
<span class='tline' id='l126' data-llen='2514:2538'>　焚言此以喪言葢各舉其一以相𤼵也節初齊氏曰</span><br/>
<span class='tline' id='l127' data-llen='2538:2561'>　亦以傷鄱陽胡氏作亦已傷謂已見傷於上而復不</span><br/>
<span class='tline' id='l128' data-llen='2561:2569'>　改以待下也</span><br/>
<span class='tline' id='l129' data-llen='2569:2586'>旅于處未得位也得其資斧心未快也</span><br/>
<span class='tline' id='l130' data-llen='2586:2609'>　大抵未得位則在人之下其才未得伸其志未得行</span><br/>
<span class='tline' id='l131' data-llen='2609:2632'>　况處旅乎旅之四與初皆在人之下者也初六艮體</span><br/>
<span class='tline' id='l132' data-llen='2632:2655'>　柔而止四與初位處上卦之下其為人也髙明不以</span><br/>
<span class='tline' id='l133' data-llen='2655:2681'><a onclick="displayPageImage('KR1a0064', 'WYG', '025-8a' );" name="025-8a" class="pb">[025-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2681:2704'>　得利為喜故其心不快君子之志葢在乎得位行道</span><br/>
<span class='tline' id='l135' data-llen='2704:2725'>　雖兼金乗馬之饋亦未足快于其心豈但資斧</span><br/>
<span class='tline' id='l136' data-llen='2725:2734'>終以譽命上逮也</span><br/>
<span class='tline' id='l137' data-llen='2734:2757'>　逮及也上逮者上及乎尊位也故有譽命如九四之</span><br/>
<span class='tline' id='l138' data-llen='2757:2780'>　未得位則安得譽命上釋終字節齋蔡氏曰上謂上</span><br/>
<span class='tline' id='l139' data-llen='2780:2790'>　爻終以譽命及五</span><br/>
<span class='tline' id='l140' data-llen='2790:2809'>以旅在上其義焚也喪牛于易終莫之聞也</span><br/>
<span class='tline' id='l141' data-llen='2809:2832'>　易中凡稱卦名皆言其所遇之時凡曰在上皆言其</span><br/>
<span class='tline' id='l142' data-llen='2832:2858'><a onclick="displayPageImage('KR1a0064', 'WYG', '025-8b' );" name="025-8b" class="pb">[025-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2858:2881'>　所處之位以旅之時而其位在人之上自髙如此人</span><br/>
<span class='tline' id='l144' data-llen='2881:2904'>　必怒其僣而害之宜乎其遭焚故曰其義焚也剛亢</span><br/>
<span class='tline' id='l145' data-llen='2904:2927'>　絶物况又无應則其䘮牛于易也竟无一人告之故</span><br/>
<span class='tline' id='l146' data-llen='2927:2948'>　曰終莫之聞也或曰䘮牛于易一作䘮牛之㓙</span><br/>
<span class='tline' id='l147' data-llen='2948:2963'>進退志疑也利武人之貞志治也</span><br/>
<span class='tline' id='l148' data-llen='2963:2986'>　初承二而應四而重巽之卦剛柔皆无正應初也從</span><br/>
<span class='tline' id='l149' data-llen='2986:3009'>　四乎從二乎是以无所決擇而其志疑惑若能如武</span><br/>
<span class='tline' id='l150' data-llen='3009:3032'>　人之貞以自斷其承上之心而順從九二之剛則其</span><br/>
<span class='tline' id='l151' data-llen='3032:3058'><a onclick="displayPageImage('KR1a0064', 'WYG', '025-9a' );" name="025-9a" class="pb">[025-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3058:3081'>　志治而不亂矣夫志一也且疑且治何也爻柔故志</span><br/>
<span class='tline' id='l153' data-llen='3081:3090'>　疑位剛故志治</span><br/>
<span class='tline' id='l154' data-llen='3090:3099'>紛若之吉得中也</span><br/>
<span class='tline' id='l155' data-llen='3099:3122'>　不言用史巫三字葢省辭也得中謂事神之禮冝如</span><br/>
<span class='tline' id='l156' data-llen='3122:3141'>　此亦非過為也二居下卦之中故言得中</span><br/>
<span class='tline' id='l157' data-llen='3141:3150'>頻巽之吝志窮也</span><br/>
<span class='tline' id='l158' data-llen='3150:3171'>　九三過剛豈巽順者哉窮而後巽非其本志也</span><br/>
<span class='tline' id='l159' data-llen='3171:3180'>田獲三品有功也</span><br/>
<span class='tline' id='l160' data-llen='3180:3206'><a onclick="displayPageImage('KR1a0064', 'WYG', '025-9b' );" name="025-9b" class="pb">[025-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3206:3229'>　為大臣者當謙恭下士以收拾天下之人才如巽之</span><br/>
<span class='tline' id='l162' data-llen='3229:3248'>　六四可為有功矣有功謂田獵而有獲也</span><br/>
<span class='tline' id='l163' data-llen='3248:3258'>九五之吉位正中也</span><br/>
<span class='tline' id='l164' data-llen='3258:3281'>　大抵巽不可過甚况人君乎故以九五兩字表而出</span><br/>
<span class='tline' id='l165' data-llen='3281:3300'>　之謂九五之所以吉者其位正得其中也</span><br/>
<span class='tline' id='l166' data-llen='3300:3317'>巽在牀下上窮也喪其資斧正乎㓙也</span><br/>
<span class='tline' id='l167' data-llen='3317:3340'>　居上而過於巽窮而不知變者也固執而㓙則其凶</span><br/>
<span class='tline' id='l168' data-llen='3340:3363'>　正當然也非自外來也紫陽朱子曰正乎㓙言必㓙</span><br/>
<span class='tline' id='l169' data-llen='3363:3390'><a onclick="displayPageImage('KR1a0064', 'WYG', '025-10a' );" name="025-10a" class="pb">[025-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3390:3400'>和兊之吉行未疑也</span><br/>
<span class='tline' id='l171' data-llen='3400:3423'>　人有貮心則疑九四之商兊是也初九在兊之初唯</span><br/>
<span class='tline' id='l172' data-llen='3423:3440'>　知近比於九二則其所行盖未疑也</span><br/>
<span class='tline' id='l173' data-llen='3440:3449'>孚兊之吉信志也</span><br/>
<span class='tline' id='l174' data-llen='3449:3472'>　二與初同徳相信其志葢在初而不在三也二剛中</span><br/>
<span class='tline' id='l175' data-llen='3472:3492'>　有守决不妄說于三故曰孚兊之吉信志也</span><br/>
<span class='tline' id='l176' data-llen='3492:3502'>來兊之㓙位不當也</span><br/>
<span class='tline' id='l177' data-llen='3502:3525'>　位不當明六三位不正也乾正位在九五坤正位在</span><br/>
<span class='tline' id='l178' data-llen='3525:3552'><a onclick="displayPageImage('KR1a0064', 'WYG', '025-10b' );" name="025-10b" class="pb">[025-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3552:3575'>　六二震以初九離以六二艮以九三巽以六四坎以</span><br/>
<span class='tline' id='l180' data-llen='3575:3595'>　九五兊以上六或以六三為重兊之主非也</span><br/>
<span class='tline' id='l181' data-llen='3595:3604'>九四之喜有慶也</span><br/>
<span class='tline' id='l182' data-llen='3604:3627'>　九四以位言慶幸之之辭九四居此位能截斷六三</span><br/>
<span class='tline' id='l183' data-llen='3627:3650'>　不使之為害盖幸而有此喜故曰九四之喜有慶也</span><br/>
<span class='tline' id='l184' data-llen='3650:3659'>孚于剥位正當也</span><br/>
<span class='tline' id='l185' data-llen='3659:3682'>　兊正秋之卦初為孟秋中為仲秋末為季秋重卦則</span><br/>
<span class='tline' id='l186' data-llen='3682:3705'>　以初二為孟三四為仲五上為季孟秋七月屬否仲</span><br/>
<span class='tline' id='l187' data-llen='3705:3732'><a onclick="displayPageImage('KR1a0064', 'WYG', '025-11a' );" name="025-11a" class="pb">[025-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3732:3755'>　秋八月屬觀季秋九月屬剥兊之九五正當剥之六</span><br/>
<span class='tline' id='l189' data-llen='3755:3778'>　五故曰位正當也當平聲平菴項氏曰位正當也言</span><br/>
<span class='tline' id='l190' data-llen='3778:3801'>　雖兊爻正當剥位也履夬二卦皆成于乾兊故履之</span><br/>
<span class='tline' id='l191' data-llen='3801:3824'>　九五稱夬亦曰位正當也言其在履而當夬位也中</span><br/>
<span class='tline' id='l192' data-llen='3824:3847'>　孚九五有孚攣如即用小畜九五之辭故亦曰位正</span><br/>
<span class='tline' id='l193' data-llen='3847:3870'>　當也言巽體居上四五以正相孚皆與小畜相當也</span><br/>
<span class='tline' id='l194' data-llen='3870:3893'>　否九五大人吉亦曰位正當也言此爻正當乾卦九</span><br/>
<span class='tline' id='l195' data-llen='3893:3916'>　五大人之位也易中言位正當凡四爻皆兼取兩卦</span><br/>
<span class='tline' id='l196' data-llen='3916:3943'><a onclick="displayPageImage('KR1a0064', 'WYG', '025-11b' );" name="025-11b" class="pb">[025-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3943:3966'>　相當之義此外得位之爻或稱正或稱當无兼稱者</span><br/>
<span class='tline' id='l198' data-llen='3966:3975'>上六引兊未光也</span><br/>
<span class='tline' id='l199' data-llen='3975:3998'>　上六以位言以六居上得説之正是兊之正位也乃</span><br/>
<span class='tline' id='l200' data-llen='3998:4018'>　俯從所引為說而不已未足多也又何光焉</span><br/>
<span class='tline' id='l201' data-llen='4018:4026'>初六之吉順也</span><br/>
<span class='tline' id='l202' data-llen='4026:4049'>　隂當從陽初六之所以吉者以其位處下而能順承</span><br/>
<span class='tline' id='l203' data-llen='4049:4072'>　九二之剛也鄭亨仲曰陽資隂則逆隂資陽則順明</span><br/>
<span class='tline' id='l204' data-llen='4072:4095'>　夷之六二渙之初六其所資者皆九也故兩卦皆以</span><br/>
<span class='tline' id='l205' data-llen='4095:4122'><a onclick="displayPageImage('KR1a0064', 'WYG', '025-12a' );" name="025-12a" class="pb">[025-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4122:4128'>　順為言</span><br/>
<span class='tline' id='l207' data-llen='4128:4137'>渙奔其机得願也</span><br/>
<span class='tline' id='l208' data-llen='4137:4160'>　居渙之時猶在險難之中望五之机奔就之則其所</span><br/>
<span class='tline' id='l209' data-llen='4160:4166'>　願得矣</span><br/>
<span class='tline' id='l210' data-llen='4166:4175'>渙其躬志在外也</span><br/>
<span class='tline' id='l211' data-llen='4175:4197'>　外謂上也三將脫身于險而與上相應志葢在外</span><br/>
<span class='tline' id='l212' data-llen='4197:4207'>渙其羣元吉光大也</span><br/>
<span class='tline' id='l213' data-llen='4207:4228'>　六四隂爻安得光大正從九五之陽是以光大</span><br/>
<span class='tline' id='l214' data-llen='4228:4255'><a onclick="displayPageImage('KR1a0064', 'WYG', '025-12b' );" name="025-12b" class="pb">[025-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4255:4264'>王居无咎正位也</span><br/>
<span class='tline' id='l216' data-llen='4264:4287'>　以九居五王位之正也位釋居字伊川程子曰能如</span><br/>
<span class='tline' id='l217' data-llen='4287:4303'>　五之為則居尊位為稱而无咎也</span><br/>
<span class='tline' id='l218' data-llen='4303:4311'>渙其血逺害也</span><br/>
<span class='tline' id='l219' data-llen='4311:4334'>　上與三相應三曰志在外此曰逺害何也為小人謀</span><br/>
<span class='tline' id='l220' data-llen='4334:4357'>　則欲其親君子而從善為君子謀則欲其棄小人而</span><br/>
<span class='tline' id='l221' data-llen='4357:4367'>　逺害也害釋血字</span><br/>
<span class='tline' id='l222' data-llen='4367:4377'>不出户庭知通塞也</span><br/>
<span class='tline' id='l223' data-llen='4377:4404'><a onclick="displayPageImage('KR1a0064', 'WYG', '025-13a' );" name="025-13a" class="pb">[025-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4404:4427'>　爻辭云不出户庭无咎孔子恐占者泥于不出之說</span><br/>
<span class='tline' id='l225' data-llen='4427:4451'>　遂于爻𫝊明之曰不出户庭知通塞也謂處節之初</span><br/>
<span class='tline' id='l226' data-llen='4451:4474'>　雖當慎守而不出户庭又必知時之通塞也通則行</span><br/>
<span class='tline' id='l227' data-llen='4474:4497'>　塞則止義當出則出矣而初則塞而未可出也横渠</span><br/>
<span class='tline' id='l228' data-llen='4497:4511'>　張子曰見塞于九二故不出</span><br/>
<span class='tline' id='l229' data-llen='4511:4522'>不出門庭凶失時極也</span><br/>
<span class='tline' id='l230' data-llen='4522:4545'>　當其可之謂時九二之出維其時矣其出也不早不</span><br/>
<span class='tline' id='l231' data-llen='4545:4566'>　後正當其中今也當出而不出則失時之極也</span><br/>
<span class='tline' id='l232' data-llen='4566:4593'><a onclick="displayPageImage('KR1a0064', 'WYG', '025-13b' );" name="025-13b" class="pb">[025-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4593:4603'>不節之嗟又誰咎也</span><br/>
<span class='tline' id='l234' data-llen='4603:4626'>　不節之嗟咎將誰執當自思其過可也平菴項氏曰</span><br/>
<span class='tline' id='l235' data-llen='4626:4649'>　又誰咎也凡三同人之初九以為褒辭解之六二以</span><br/>
<span class='tline' id='l236' data-llen='4649:4672'>　為貶辭節之六三王弼從解沙随程迥從同人安世</span><br/>
<span class='tline' id='l237' data-llen='4672:4695'>　謂三辭皆无褒貶但言人當自謹而已出門同人我</span><br/>
<span class='tline' id='l238' data-llen='4695:4718'>　所當擇致寇之端我所當省不節之嗟我所當慮得</span><br/>
<span class='tline' id='l239' data-llen='4718:4742'>　失由巳皆无所歸咎也雖與他爻无咎小異然亦得補</span><br/>
<span class='tline' id='l240' data-llen='4742:4765'>　過之方于本義无悖也觀需九三自我致寇敬慎不</span><br/>
<span class='tline' id='l241' data-llen='4765:4792'><a onclick="displayPageImage('KR1a0064', 'WYG', '025-14a' );" name="025-14a" class="pb">[025-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4792:4815'>　敗也則解之自我致戎又誰咎也亦教以自反非必</span><br/>
<span class='tline' id='l243' data-llen='4815:4821'>　貶辭也</span><br/>
<span class='tline' id='l244' data-llen='4821:4831'>安節之亨承上道也</span><br/>
<span class='tline' id='l245' data-llen='4831:4854'>　上謂九五也六四之所以安節亨者盖能奉承九五</span><br/>
<span class='tline' id='l246' data-llen='4854:4865'>　中正之道而行之也</span><br/>
<span class='tline' id='l247' data-llen='4865:4875'>甘節之吉居位中也</span><br/>
<span class='tline' id='l248' data-llen='4875:4898'>　節貴乎中中則无過无不及當節而不節則六三有</span><br/>
<span class='tline' id='l249' data-llen='4898:4921'>　不節之嗟過于節則上六有苦節之凶惟九五甘節</span><br/>
<span class='tline' id='l250' data-llen='4921:4948'><a onclick="displayPageImage('KR1a0064', 'WYG', '025-14b' );" name="025-14b" class="pb">[025-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4948:4969'>　而吉者盖居位之中當位以節无過无不及也</span><br/>
<span class='tline' id='l252' data-llen='4969:4979'>苦節貞凶其道窮也</span><br/>
<span class='tline' id='l253' data-llen='4979:5002'>　節而得中則可以通行過則其道窮矣洓水司馬公</span><br/>
<span class='tline' id='l254' data-llen='5002:5021'>　曰其道窮也者謂其道不可通行於世也</span><br/>
<span class='tline' id='l255' data-llen='5021:5031'>初九虞吉志未變也</span><br/>
<span class='tline' id='l256' data-llen='5031:5054'>　彖辭云利貞謂中孚之道當固守以正也今以九居</span><br/>
<span class='tline' id='l257' data-llen='5054:5077'>　初正也正則其志專一而與四相應蓋未變也家人</span><br/>
<span class='tline' id='l258' data-llen='5077:5097'>　之初九亦言志未變皆示人以慎始之道也</span><br/>
<span class='tline' id='l259' data-llen='5097:5124'><a onclick="displayPageImage('KR1a0064', 'WYG', '025-15a' );" name="025-15a" class="pb">[025-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5124:5134'>其子和之中心願也</span><br/>
<span class='tline' id='l261' data-llen='5134:5157'>　真誠相孚此中心所願也平菴項氏曰中心願甚言</span><br/>
<span class='tline' id='l262' data-llen='5157:5177'>　其孚故泰之六四不戒以孚亦曰中心願也</span><br/>
<span class='tline' id='l263' data-llen='5177:5187'>或鼓或罷位不當也</span><br/>
<span class='tline' id='l264' data-llen='5187:5210'>　六三居不當位心无所主故或鼓或罷而不定若初</span><br/>
<span class='tline' id='l265' data-llen='5210:5219'>　九則不如是也</span><br/>
<span class='tline' id='l266' data-llen='5219:5228'>馬匹亡絶類上也</span><br/>
<span class='tline' id='l267' data-llen='5228:5251'>　絶釋亡字類釋匹字上指六四謂六四絶六三之類</span><br/>
<span class='tline' id='l268' data-llen='5251:5278'><a onclick="displayPageImage('KR1a0064', 'WYG', '025-15b' );" name="025-15b" class="pb">[025-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5278:5301'>　于上也伯玉毛氏曰馬匹亡者隂之絶類而從陽者</span><br/>
<span class='tline' id='l270' data-llen='5301:5324'>　也坤以喪朋為吉中孚以絶類為无咎節初齊氏曰</span><br/>
<span class='tline' id='l271' data-llen='5324:5347'>　絶類上謂其逺絶六三之匹類乎上也或云絶類以</span><br/>
<span class='tline' id='l272' data-llen='5347:5370'>　從上或云絶類以自上皆有增字釋經之嫌不若以</span><br/>
<span class='tline' id='l273' data-llen='5370:5393'>　上為六四而云六四之絶其類乎上為得孔子釋匹</span><br/>
<span class='tline' id='l274' data-llen='5393:5410'>　字之意且於六三得敵可以互𤼵</span><br/>
<span class='tline' id='l275' data-llen='5410:5420'>有孚攣如位正當也</span><br/>
<span class='tline' id='l276' data-llen='5420:5443'>　小畜之九五云有孚攣如中孚之九五亦云有孚攣</span><br/>
<span class='tline' id='l277' data-llen='5443:5470'><a onclick="displayPageImage('KR1a0064', 'WYG', '025-16a' );" name="025-16a" class="pb">[025-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5470:5493'>　如小畜以六四為全卦之主中孚則以六四為上卦</span><br/>
<span class='tline' id='l279' data-llen='5493:5516'>　之主中孚之九五正當小畜之九五其位同故其辭</span><br/>
<span class='tline' id='l280' data-llen='5516:5533'>　亦同詳見兊九五爻𫝊解當平聲</span><br/>
<span class='tline' id='l281' data-llen='5533:5544'>翰音登于天何可長也</span><br/>
<span class='tline' id='l282' data-llen='5544:5567'>　翰音而欲效澤鳥之長鳴吾見其力盡而不能繼又</span><br/>
<span class='tline' id='l283' data-llen='5567:5590'>　何可長也横渠張子曰上九處中孚之窮不久將變</span><br/>
<span class='tline' id='l284' data-llen='5590:5613'>　而為小過之初六故小過初六之爻辭曰飛鳥以凶</span><br/>
<span class='tline' id='l285' data-llen='5613:5624'>飛鳥以凶不可如何也</span><br/>
<span class='tline' id='l286' data-llen='5624:5651'><a onclick="displayPageImage('KR1a0064', 'WYG', '025-16b' );" name="025-16b" class="pb">[025-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5651:5674'>　處小過之時可下不可上可止不可動初六不安分</span><br/>
<span class='tline' id='l288' data-llen='5674:5697'>　處下是燕雀而欲為鴻鵠之髙飛豈所宜哉以此而</span><br/>
<span class='tline' id='l289' data-llen='5697:5715'>　凶則其凶不可免吾末如之何也已矣</span><br/>
<span class='tline' id='l290' data-llen='5715:5726'>不及其君臣不可過也</span><br/>
<span class='tline' id='l291' data-llen='5726:5749'>　遇妣而過其祖此小過也遇臣而過其君謂之小過</span><br/>
<span class='tline' id='l292' data-llen='5749:5772'>　可乎蓋遇妣可過于祖遇臣則不可過于君故在祖</span><br/>
<span class='tline' id='l293' data-llen='5772:5795'>　言過在君言不及不及其君謂人臣之分不可過也</span><br/>
<span class='tline' id='l294' data-llen='5795:5805'>從或戕之凶如何也</span><br/>
<span class='tline' id='l295' data-llen='5805:5832'><a onclick="displayPageImage('KR1a0064', 'WYG', '025-17a' );" name="025-17a" class="pb">[025-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5832:5855'>　被戕害而曰凶如何葢甚言其必凶也不釋防之者</span><br/>
<span class='tline' id='l297' data-llen='5855:5873'>　以其不能防也能防則不為其戕害也</span><br/>
<span class='tline' id='l298' data-llen='5873:5892'>弗過遇之位不當也往厲必戒終不可長也</span><br/>
<span class='tline' id='l299' data-llen='5892:5915'>　位不當謂九四剛失位而不中也當小人過而亨之</span><br/>
<span class='tline' id='l300' data-llen='5915:5938'>　時為君子者宜以禮待遇小人葢逢此之時居此之</span><br/>
<span class='tline' id='l301' data-llen='5938:5961'>　位不容不然故曰弗過遇之位不當也不得已而往</span><br/>
<span class='tline' id='l302' data-llen='5961:5984'>　則其往也不可以久處故曰往厲必戒終不可長也</span><br/>
<span class='tline' id='l303' data-llen='5984:5993'>宻雲不雨已上也</span><br/>
<span class='tline' id='l304' data-llen='5993:6020'><a onclick="displayPageImage('KR1a0064', 'WYG', '025-17b' );" name="025-17b" class="pb">[025-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6020:6043'>　已上謂隂過于陽也隂陽和則雨今也隂過于陽豈</span><br/>
<span class='tline' id='l306' data-llen='6043:6060'>　能成雨乎紫陽朱子曰已上太髙也</span><br/>
<span class='tline' id='l307' data-llen='6060:6069'>弗遇過之已亢也</span><br/>
<span class='tline' id='l308' data-llen='6069:6091'>　六五曰已上謂其已過也上六又過甚故曰已亢</span><br/>
<span class='tline' id='l309' data-llen='6091:6100'>曳其輪義无咎也</span><br/>
<span class='tline' id='l310' data-llen='6100:6123'>　初九與六四為正應在既濟之初恐六四之復陷也</span><br/>
<span class='tline' id='l311' data-llen='6123:6144'>　竭力以挽其輪輪雖敗其義亦无咎况不敗乎</span><br/>
<span class='tline' id='l312' data-llen='6144:6153'>七日得以中道也</span><br/>
<span class='tline' id='l313' data-llen='6153:6180'><a onclick="displayPageImage('KR1a0064', 'WYG', '025-18a' );" name="025-18a" class="pb">[025-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6180:6197'>　失而復得以六二能以中道自守也</span><br/>
<span class='tline' id='l315' data-llen='6197:6205'>三年克之憊也</span><br/>
<span class='tline' id='l316' data-llen='6205:6228'>　憊者勞苦而疲困也敵强曰克三年之久然後克之</span><br/>
<span class='tline' id='l317' data-llen='6228:6241'>　則老師費財其憊可知也</span><br/>
<span class='tline' id='l318' data-llen='6241:6250'>終日戒有所疑也</span><br/>
<span class='tline' id='l319' data-llen='6250:6273'>　懲熱羮者吹冷虀今六四在既濟之時而復渉險難</span><br/>
<span class='tline' id='l320' data-llen='6273:6294'>　能无疑乎所以為之防者故疑其又有後患也</span><br/>
<span class='tline' id='l321' data-llen='6294:6315'>東鄰殺牛不如西鄰之時也實受其福吉大來也</span><br/>
<span class='tline' id='l322' data-llen='6315:6342'><a onclick="displayPageImage('KR1a0064', 'WYG', '025-18b' );" name="025-18b" class="pb">[025-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6342:6365'>　祭在時不在豐禴祭葢時祭也時祭雖薄明神所饗</span><br/>
<span class='tline' id='l324' data-llen='6365:6388'>　是以吉太來也時字盖釋禴字虚齋趙氏曰曰實曰</span><br/>
<span class='tline' id='l325' data-llen='6388:6402'>　大曰福曰吉皆坎中之陽也</span><br/>
<span class='tline' id='l326' data-llen='6402:6412'>濡其首厲何可久也</span><br/>
<span class='tline' id='l327' data-llen='6412:6435'>　既濟之終變為未濟葢為乆也平菴項氏曰上六居</span><br/>
<span class='tline' id='l328' data-llen='6435:6458'>　濟之終而復陷于險如病愈之後復遇病其能乆乎</span><br/>
<span class='tline' id='l329' data-llen='6458:6468'>濡其尾亦不知極也</span><br/>
<span class='tline' id='l330' data-llen='6468:6491'>　人之才力有限不可强也在未濟之初早已濡其尾</span><br/>
<span class='tline' id='l331' data-llen='6491:6518'><a onclick="displayPageImage('KR1a0064', 'WYG', '025-19a' );" name="025-19a" class="pb">[025-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6518:6541'>　尾濡則不能舉豈能濟乎兹盖不度其才力之所至</span><br/>
<span class='tline' id='l333' data-llen='6541:6564'>　而冒然驟進不得其中者也故曰濡其尾亦不知極</span><br/>
<span class='tline' id='l334' data-llen='6564:6587'>　也極之義與節九二失時極同亦字承既濟上六濡</span><br/>
<span class='tline' id='l335' data-llen='6587:6611'>　其首而言極與正叶猶坤之𤼵與大叶家之實與順</span><br/>
<span class='tline' id='l336' data-llen='6611:6634'>　叶蓋魯音之叶如此不必改極為敬以叶正亦不必</span><br/>
<span class='tline' id='l337' data-llen='6634:6645'>　改正為直以叶極也</span><br/>
<span class='tline' id='l338' data-llen='6645:6656'>九二貞吉中以行正也</span><br/>
<span class='tline' id='l339' data-llen='6656:6679'>　以九居二而其位不正故以貞吉戒之然以剛徳居</span><br/>
<span class='tline' id='l340' data-llen='6679:6706'><a onclick="displayPageImage('KR1a0064', 'WYG', '025-19b' );" name="025-19b" class="pb">[025-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6706:6729'>　中而無過為則其所行亦正也九二在他卦為不正</span><br/>
<span class='tline' id='l342' data-llen='6729:6749'>　在未濟之時以剛居柔葢得為下之正者也</span><br/>
<span class='tline' id='l343' data-llen='6749:6759'>未濟征凶位不當也</span><br/>
<span class='tline' id='l344' data-llen='6759:6782'>　六爻皆位不當而獨於六三曰位不當以六三才弱</span><br/>
<span class='tline' id='l345' data-llen='6782:6792'>　而處下體之上也</span><br/>
<span class='tline' id='l346' data-llen='6792:6801'>貞吉悔亡志行也</span><br/>
<span class='tline' id='l347' data-llen='6801:6824'>　爻以六三為未濟則九四其濟矣乎九四已脱下卦</span><br/>
<span class='tline' id='l348' data-llen='6824:6841'>　之險為近君之大臣是以其志行也</span><br/>
<span class='tline' id='l349' data-llen='6841:6868'><a onclick="displayPageImage('KR1a0064', 'WYG', '025-20a' );" name="025-20a" class="pb">[025-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6868:6878'>君子之光其暉吉也</span><br/>
<span class='tline' id='l351' data-llen='6878:6901'>　暉者日旁之光故周禮眡祲以十暈為十煇今曰君</span><br/>
<span class='tline' id='l352' data-llen='6901:6924'>　子之光其暉吉也則不獨為六五之吉與之比者皆</span><br/>
<span class='tline' id='l353' data-llen='6924:6929'>　吉也</span><br/>
<span class='tline' id='l354' data-llen='6929:6940'>飲酒濡首亦不知節也</span><br/>
<span class='tline' id='l355' data-llen='6940:6964'>　爻辭既兩言有孚而分飲酒濡首為二事則爻𫝊所</span><br/>
<span class='tline' id='l356' data-llen='6964:6986'>　謂飲酒濡首亦當分為二事諸説皆以飲酒濡首</span><br/>
<span class='tline' id='l357' data-llen='6986:7009'>　渾為一説未之詳玩爾飲酒盖謂孚于六五則足以</span><br/>
<span class='tline' id='l358' data-llen='7009:7036'><a onclick="displayPageImage('KR1a0064', 'WYG', '025-20b' );" name="025-20b" class="pb">[025-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7036:7059'>　止矣濡首謂又孚于六三則不知止焉故曰飲酒濡</span><br/>
<span class='tline' id='l360' data-llen='7059:7068'>　首亦不知節也</span><br/>
<span class='tline' id='l361' data-llen='7068:7071'>　</span><br/>
<span class='tline' id='l362' data-llen='7071:7074'>　</span><br/>
<span class='tline' id='l363' data-llen='7074:7077'>　</span><br/>
<span class='tline' id='l364' data-llen='7077:7080'>　</span><br/>
<span class='tline' id='l365' data-llen='7080:7083'>　</span><br/>
<span class='tline' id='l366' data-llen='7083:7094'>　周易集説卷二十五</span><br/>
</p>
<p><br/>
</p>
  </div>
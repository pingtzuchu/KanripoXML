<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1a0064', 'WYG', '012-1a' );" name="012-1a" class="pb">[012-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　周易集説卷十二</span><br/>
<span class='tline' id='l10' data-llen='200:221'>　　　　　　　　　　　　　宋　俞琰　撰</span><br/>
<span class='tline' id='l11' data-llen='221:227'>　象辭二</span><br/>
<span class='tline' id='l12' data-llen='227:244'>山下有火賁君子以明庻政无敢折獄</span><br/>
<span class='tline' id='l13' data-llen='244:267'>　艮山靜而止質也離火動而明文也火明於山下則</span><br/>
<span class='tline' id='l14' data-llen='267:290'>　質而以文故曰山下有火賁夫山下安得有火所以</span><br/>
<span class='tline' id='l15' data-llen='290:313'>　有火者有人於此居之也人居於山下則煙火輳集</span><br/>
<span class='tline' id='l16' data-llen='313:339'><a onclick="displayPageImage('KR1a0064', 'WYG', '012-1b' );" name="012-1b" class="pb">[012-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='339:362'>　與荒山寂寞之境不同矣庻衆也與庻物之庻同非</span><br/>
<span class='tline' id='l18' data-llen='362:385'>　謂其小也秀巖李氏曰政與獄皆有小大不當執庻</span><br/>
<span class='tline' id='l19' data-llen='385:408'>　字以為小也君子以明庻政无敢折獄者修明庻政</span><br/>
<span class='tline' id='l20' data-llen='408:431'>　之治具則可飾之以文若斷獄則不可也書吕刑曰</span><br/>
<span class='tline' id='l21' data-llen='431:454'>　非佞折獄唯良折獄佞為口才也口才且不可斷獄</span><br/>
<span class='tline' id='l22' data-llen='454:477'>　矧可以文而飾之乎茍恃其明察而深文巧詆縁飾</span><br/>
<span class='tline' id='l23' data-llen='477:500'>　以没其情在小人則敢如是在君子則无敢如是也</span><br/>
<span class='tline' id='l24' data-llen='500:523'>　君子而如是則非君子矣豐卦明於内而動於外故</span><br/>
<span class='tline' id='l25' data-llen='523:549'><a onclick="displayPageImage('KR1a0064', 'WYG', '012-2a' );" name="012-2a" class="pb">[012-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='549:572'>　其象曰折獄致刑賁則明於内而止於外故其象曰</span><br/>
<span class='tline' id='l27' data-llen='572:595'>　明庻政无敢折獄深居馮氏曰明庻政者離之明无</span><br/>
<span class='tline' id='l28' data-llen='595:618'>　敢折獄者艮之止又曰先之以臨觀之教養後之以</span><br/>
<span class='tline' id='l29' data-llen='618:634'>　噬嗑賁之刑政刑特以輔教而已</span><br/>
<span class='tline' id='l30' data-llen='634:647'>山附於地剥上以厚下安宅</span><br/>
<span class='tline' id='l31' data-llen='647:670'>　山之根深藏於地中不可得而紀極而曰山附於地</span><br/>
<span class='tline' id='l32' data-llen='670:693'>　以衆人所共見者言之耳莫高匪山今乃附著於地</span><br/>
<span class='tline' id='l33' data-llen='693:716'>　剥之象也山之巔高出於地上安靜而不摇蓋以地</span><br/>
<span class='tline' id='l34' data-llen='716:742'><a onclick="displayPageImage('KR1a0064', 'WYG', '012-2b' );" name="012-2b" class="pb">[012-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='742:765'>　厚故也宅居也為人上者欲安居於上可不使下之</span><br/>
<span class='tline' id='l36' data-llen='765:788'>　厚乎書五子之歌云民惟邦本本固邦寧蓋本固則</span><br/>
<span class='tline' id='l37' data-llen='788:811'>　邦寧下厚則上安未有本不固而邦寧下不厚而上</span><br/>
<span class='tline' id='l38' data-llen='811:834'>　安者也謂之上者凡居衆人之上者皆不可刻剥其</span><br/>
<span class='tline' id='l39' data-llen='834:857'>　下非但人君為然也隆山李氏曰易中象辭曰大人</span><br/>
<span class='tline' id='l40' data-llen='857:880'>　曰君子曰先王而此獨曰上者剥之世在下故指在</span><br/>
<span class='tline' id='l41' data-llen='880:903'>　上之一陽而為之辭也圭叔吕氏曰厚下坤象安宅</span><br/>
<span class='tline' id='l42' data-llen='903:926'>　艮象上九一爻為廬亦宅之義卦取柔變剛義象取</span><br/>
<span class='tline' id='l43' data-llen='926:952'><a onclick="displayPageImage('KR1a0064', 'WYG', '012-3a' );" name="012-3a" class="pb">[012-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='952:975'>　上安下義各有所主也平菴項氏曰凡彖所言皆六</span><br/>
<span class='tline' id='l45' data-llen='975:998'>　爻消長之象凡象所言皆八卦取物之象大抵卦有</span><br/>
<span class='tline' id='l46' data-llen='998:1021'>　吉凶善惡而象无不善者蓋天下所有之理君子皆</span><br/>
<span class='tline' id='l47' data-llen='1021:1044'>　當象之遇卦之凶者既不可象之以為凶德則必於</span><br/>
<span class='tline' id='l48' data-llen='1044:1067'>　凶之中取吉以為象焉剥與明夷是也人君无用隂</span><br/>
<span class='tline' id='l49' data-llen='1067:1090'>　剥陽之理則當自剥以厚下君子无用暗傷明之事</span><br/>
<span class='tline' id='l50' data-llen='1090:1113'>　則當自晦以涖衆凡此皆於凶中取吉諸象之例皆</span><br/>
<span class='tline' id='l51' data-llen='1113:1117'>　然</span><br/>
<span class='tline' id='l52' data-llen='1117:1143'><a onclick="displayPageImage('KR1a0064', 'WYG', '012-3b' );" name="012-3b" class="pb">[012-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1143:1165'>雷在地中復先王以至日閉闗商旅不行后不省方</span><br/>
<span class='tline' id='l54' data-llen='1165:1188'>　復十一月之卦是時天氣正寒而井泉初温陽氣在</span><br/>
<span class='tline' id='l55' data-llen='1188:1211'>　下故也先王以至日閉闗而不通往來故商旅於至</span><br/>
<span class='tline' id='l56' data-llen='1211:1234'>　日不行后於至日不省方蓋安靜以養其稚陽之氣</span><br/>
<span class='tline' id='l57' data-llen='1234:1257'>　不敢先時而動夫震陽初復於坤地之下其氣至㣲</span><br/>
<span class='tline' id='l58' data-llen='1257:1280'>　唯安靜而後能長是宜愛護以養之未可勞動人或</span><br/>
<span class='tline' id='l59' data-llen='1280:1303'>　動而泄之是爭天地之先而分奪其氣也先王謂古</span><br/>
<span class='tline' id='l60' data-llen='1303:1326'>　先哲王后謂時王或謂后乃繼體守成之君言先王</span><br/>
<span class='tline' id='l61' data-llen='1326:1352'><a onclick="displayPageImage('KR1a0064', 'WYG', '012-4a' );" name="012-4a" class="pb">[012-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1352:1375'>　而又言后所以别於先王也至日閉闗乃先王之遺</span><br/>
<span class='tline' id='l63' data-llen='1375:1398'>　法至日不省方後王遵先王之遺意也平菴項氏曰</span><br/>
<span class='tline' id='l64' data-llen='1398:1421'>　彖取陽之復來故可以出入象取雷之在地中故不</span><br/>
<span class='tline' id='l65' data-llen='1421:1444'>　可以行不可以出彖與象取義不同諸家與彖同説</span><br/>
<span class='tline' id='l66' data-llen='1444:1467'>　則非衆象之例亦非此象之義也愚按書舜典云十</span><br/>
<span class='tline' id='l67' data-llen='1467:1490'>　有一月朔廵狩正當省方之時今乃曰后不省方蓋</span><br/>
<span class='tline' id='l68' data-llen='1490:1513'>　為冬至之一日爾他日不然也夫闗所以通來往豈</span><br/>
<span class='tline' id='l69' data-llen='1513:1536'>　可閉商旅皆欲出於塗豈可使之不行今曰至日閉</span><br/>
<span class='tline' id='l70' data-llen='1536:1562'><a onclick="displayPageImage('KR1a0064', 'WYG', '012-4b' );" name="012-4b" class="pb">[012-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1562:1585'>　闗商旅不行亦不過謂冬至之一日而已閉闗象坤</span><br/>
<span class='tline' id='l72' data-llen='1585:1608'>　之闔户商旅象坤之衆震為大塗商旅所行之路坤</span><br/>
<span class='tline' id='l73' data-llen='1608:1631'>　為迷不行之象也坤為地方之象也顔師古訓方為</span><br/>
<span class='tline' id='l74' data-llen='1631:1647'>　常謂不省方為不視常務殆非也</span><br/>
<span class='tline' id='l75' data-llen='1647:1666'>天下雷行物與无妄先王以茂對時育萬物</span><br/>
<span class='tline' id='l76' data-llen='1666:1689'>　六十四卦之象例作一句无分為兩句者先儒皆以</span><br/>
<span class='tline' id='l77' data-llen='1689:1712'>　天下雷行為句物與无妄為句誤矣唯胡旦與深居</span><br/>
<span class='tline' id='l78' data-llen='1712:1735'>　馮氏雲間田氏以天下雷行物與作一句今從之无</span><br/>
<span class='tline' id='l79' data-llen='1735:1761'><a onclick="displayPageImage('KR1a0064', 'WYG', '012-5a' );" name="012-5a" class="pb">[012-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1761:1784'>　妄之為卦上乾天下震雷雷之動於天下而无妄行</span><br/>
<span class='tline' id='l81' data-llen='1784:1807'>　物之動於天下亦无妄與故曰天下雷行物與无妄</span><br/>
<span class='tline' id='l82' data-llen='1807:1830'>　與者應也无妄誠也天以誠動物以誠應皆无妄也</span><br/>
<span class='tline' id='l83' data-llen='1830:1853'>　兼山郭氏曰天无私覆地无私載日月无私照率歸</span><br/>
<span class='tline' id='l84' data-llen='1853:1876'>　之自然而已此无妄之本也愚謂无妄則誠誠者天</span><br/>
<span class='tline' id='l85' data-llen='1876:1899'>　之道也天之道自然而已矣天道出於自然雷之行</span><br/>
<span class='tline' id='l86' data-llen='1899:1922'>　於天下物之動於天下亦莫不皆出於自然夫唯其</span><br/>
<span class='tline' id='l87' data-llen='1922:1945'>　皆出於自然是以雷發聲則萬物出而與之俱動有</span><br/>
<span class='tline' id='l88' data-llen='1945:1971'><a onclick="displayPageImage('KR1a0064', 'WYG', '012-5b' );" name="012-5b" class="pb">[012-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1971:1994'>　翼者動而飛有足者動而走生於山林者動於山林</span><br/>
<span class='tline' id='l90' data-llen='1994:2017'>　生於川澤者動於川澤其動也時至而氣自化蓋无</span><br/>
<span class='tline' id='l91' data-llen='2017:2040'>　一物不由乎天理之自然豈有妄耶先王以茂對天</span><br/>
<span class='tline' id='l92' data-llen='2040:2063'>　時長育萬物夫何為哉亦不過順天理之自然而一</span><br/>
<span class='tline' id='l93' data-llen='2063:2086'>　出於誠耳豈有妄耶夫天有是時先王非能先後之</span><br/>
<span class='tline' id='l94' data-llen='2086:2109'>　也對而循之耳物有是生先王非能損益之也育而</span><br/>
<span class='tline' id='l95' data-llen='2109:2132'>　成之耳中庸之所謂誠即易之所謂无妄也中庸云</span><br/>
<span class='tline' id='l96' data-llen='2132:2155'>　唯天下至誠為能盡其性則能盡人之性能盡人之</span><br/>
<span class='tline' id='l97' data-llen='2155:2181'><a onclick="displayPageImage('KR1a0064', 'WYG', '012-6a' );" name="012-6a" class="pb">[012-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2181:2204'>　性則能盡物之性能盡物之性則可以贊天地之化</span><br/>
<span class='tline' id='l99' data-llen='2204:2227'>　育可以贊天地之化育則可以與天地參矣子思之</span><br/>
<span class='tline' id='l100' data-llen='2227:2250'>　説蓋本乎此伊川程子曰茂對之為言猶盛行永言</span><br/>
<span class='tline' id='l101' data-llen='2250:2273'>　之比無他説也節齋蔡氏曰對與對上帝之對同言</span><br/>
<span class='tline' id='l102' data-llen='2273:2296'>　至誠之動無時不動無物不育也平菴項氏曰時以</span><br/>
<span class='tline' id='l103' data-llen='2296:2319'>　象天物以象震節初齊氏曰象言育者三卦蒙也蠱</span><br/>
<span class='tline' id='l104' data-llen='2319:2342'>　也无妄也蠱上艮互震在下蒙无妄皆下震互艮在</span><br/>
<span class='tline' id='l105' data-llen='2342:2365'>　上震者物之生理而艮所以育之也一陽入於坎出</span><br/>
<span class='tline' id='l106' data-llen='2365:2391'><a onclick="displayPageImage('KR1a0064', 'WYG', '012-6b' );" name="012-6b" class="pb">[012-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2391:2408'>　於震而艮在坎震之間此育之意也</span><br/>
<span class='tline' id='l108' data-llen='2408:2429'>天在山中大畜君子以多識前言往行以畜其德</span><br/>
<span class='tline' id='l109' data-llen='2429:2452'>　漢上朱氏曰天在山中以人所見為象聖人論天地</span><br/>
<span class='tline' id='l110' data-llen='2452:2475'>　日月皆以人所見言之深居馮氏曰以氣言之天之</span><br/>
<span class='tline' id='l111' data-llen='2475:2498'>　氣藏於山中亦為大畜之象天之氣固無不在唯山</span><br/>
<span class='tline' id='l112' data-llen='2498:2521'>　則氣所附而能藏畜之也愚謂大畜之為卦下乾天</span><br/>
<span class='tline' id='l113' data-llen='2521:2544'>　上艮山是為天在山中大莫大於天而曰天在山中</span><br/>
<span class='tline' id='l114' data-llen='2544:2567'>　則其所畜者大矣今人以九霄之上日月所麗處為</span><br/>
<span class='tline' id='l115' data-llen='2567:2593'><a onclick="displayPageImage('KR1a0064', 'WYG', '012-7a' );" name="012-7a" class="pb">[012-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2593:2616'>　天遂疑天不在山中殊不知地之上虚空處皆天也</span><br/>
<span class='tline' id='l117' data-llen='2616:2639'>　大凡掘一尺地則有一尺天是故井中有井中之天</span><br/>
<span class='tline' id='l118' data-llen='2639:2662'>　洞中有洞中之天室中有室中之天山中有山中之</span><br/>
<span class='tline' id='l119' data-llen='2662:2685'>　天何必以九霄之上乃為天哉小而壺中甕中亦莫</span><br/>
<span class='tline' id='l120' data-llen='2685:2708'>　不有天又何必以天不在山中為疑哉人之藴畜由</span><br/>
<span class='tline' id='l121' data-llen='2708:2731'>　學而大君子以多識前賢往聖之善言善行而學以</span><br/>
<span class='tline' id='l122' data-llen='2731:2754'>　聚之則其胷中所得日以富矣蓋其所識者多則其</span><br/>
<span class='tline' id='l123' data-llen='2754:2777'>　徳之所蓄者大也識音志與論語黙而識之識同平</span><br/>
<span class='tline' id='l124' data-llen='2777:2803'><a onclick="displayPageImage('KR1a0064', 'WYG', '012-7b' );" name="012-7b" class="pb">[012-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2803:2826'>　菴項氏曰文在外故為小畜識在心故為大畜漢書</span><br/>
<span class='tline' id='l126' data-llen='2826:2849'>　作志義同深居馮氏曰識記也多識如天之容覆畜</span><br/>
<span class='tline' id='l127' data-llen='2849:2872'>　德如山之圍繞虚齋趙氏曰互震足兌口於中爻有</span><br/>
<span class='tline' id='l128' data-llen='2872:2881'>　言行畜德之象</span><br/>
<span class='tline' id='l129' data-llen='2881:2897'>山下有雷頤君子以慎言語節飲食</span><br/>
<span class='tline' id='l130' data-llen='2897:2920'>　山者禽獸草木生植之地雷動則禽獸草木皆動蓋</span><br/>
<span class='tline' id='l131' data-llen='2920:2943'>　不可非時而動也雷動而在山上則聲已出山是為</span><br/>
<span class='tline' id='l132' data-llen='2943:2966'>　小過在山下則聲猶未出山其動不至於過是頤養</span><br/>
<span class='tline' id='l133' data-llen='2966:2992'><a onclick="displayPageImage('KR1a0064', 'WYG', '012-8a' );" name="012-8a" class="pb">[012-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2992:3015'>　之象也人之所養在乎言語飲食言語妄出於口則</span><br/>
<span class='tline' id='l135' data-llen='3015:3038'>　禍至飲食妄入於口則病生二者皆養身養德之切</span><br/>
<span class='tline' id='l136' data-llen='3038:3061'>　務君子知禍從口出病從口入是以慎節其出入頤</span><br/>
<span class='tline' id='l137' data-llen='3061:3084'>　乃口頰之象故取其切於頤者言之曰慎言語節飲</span><br/>
<span class='tline' id='l138' data-llen='3084:3107'>　食充此言語之類則凡號令政教之出於已者皆所</span><br/>
<span class='tline' id='l139' data-llen='3107:3130'>　當慎而不可悖出充此飲食之類則凡貨財賦税之</span><br/>
<span class='tline' id='l140' data-llen='3130:3153'>　入於上者皆所當節而不可悖入虚齋趙氏曰言語</span><br/>
<span class='tline' id='l141' data-llen='3153:3167'>　飲食取其動慎與節取其止</span><br/>
<span class='tline' id='l142' data-llen='3167:3193'><a onclick="displayPageImage('KR1a0064', 'WYG', '012-8b' );" name="012-8b" class="pb">[012-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3193:3211'>澤滅木大過君子以獨立不懼遯世无悶</span><br/>
<span class='tline' id='l144' data-llen='3211:3234'>　澤水蓋潤養其木者也今也高漲而浸滅其木不亦</span><br/>
<span class='tline' id='l145' data-llen='3234:3257'>　過甚矣乎是大過之象也木雖為水浸滅而其根幹</span><br/>
<span class='tline' id='l146' data-llen='3257:3280'>　未嘗動摇故君子之於時也在位則獨立而不懼不</span><br/>
<span class='tline' id='l147' data-llen='3280:3303'>　在位則遯世无悶獨立不懼非有大過人之才不能</span><br/>
<span class='tline' id='l148' data-llen='3303:3326'>　也遯世无悶非有大過人之德不能也揚庭鄭氏曰</span><br/>
<span class='tline' id='l149' data-llen='3326:3349'>　獨立不懼居大位任大事者也遯世无悶有大德无</span><br/>
<span class='tline' id='l150' data-llen='3349:3372'>　大位者也其説是已夫當此大過之時尚可以有為</span><br/>
<span class='tline' id='l151' data-llen='3372:3398'><a onclick="displayPageImage('KR1a0064', 'WYG', '012-9a' );" name="012-9a" class="pb">[012-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3398:3421'>　則君子之在其位任其責者不容不為故雖千萬人</span><br/>
<span class='tline' id='l153' data-llen='3421:3444'>　吾往矣夫何懼果不可以有為則君子之不在其位</span><br/>
<span class='tline' id='l154' data-llen='3444:3467'>　不謀其政者退而避之而已有何悶君子之才之德</span><br/>
<span class='tline' id='l155' data-llen='3467:3490'>　大過於人故能若是不然則獨立而人莫我輔能不</span><br/>
<span class='tline' id='l156' data-llen='3490:3513'>　懼乎遯世而人莫我知能无悶乎獨立象巽木之植</span><br/>
<span class='tline' id='l157' data-llen='3513:3536'>　遯世象巽之伏不懼无悶象兌之説紫巖張氏曰序</span><br/>
<span class='tline' id='l158' data-llen='3536:3559'>　卦云頤者飬也不養則不可動故受之以大過考大</span><br/>
<span class='tline' id='l159' data-llen='3559:3582'>　過之象非養之有素其能至於是乎節齋蔡氏曰獨</span><br/>
<span class='tline' id='l160' data-llen='3582:3608'><a onclick="displayPageImage('KR1a0064', 'WYG', '012-9b' );" name="012-9b" class="pb">[012-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3608:3624'>　立不懼巽木象遯世无悶兌説象</span><br/>
<span class='tline' id='l162' data-llen='3624:3640'>水洊至習坎君子以常德行習教事</span><br/>
<span class='tline' id='l163' data-llen='3640:3663'>　坎為水下卦坎上卦又重之以坎故曰水洊至習坎</span><br/>
<span class='tline' id='l164' data-llen='3663:3686'>　洊之義與洊雷震之洊同雷曰洊聲相續也水曰洊</span><br/>
<span class='tline' id='l165' data-llen='3686:3709'>　流相續也水之流也前者往而東去後者又從而西</span><br/>
<span class='tline' id='l166' data-llen='3709:3732'>　來往者過來者續往來相繼繼而不絶是兩坎之象</span><br/>
<span class='tline' id='l167' data-llen='3732:3755'>　也坎字上加習蓋承卦辭之誤常德行謂德行有常</span><br/>
<span class='tline' id='l168' data-llen='3755:3778'>　而不改習教事謂教事練習而不輟治已治人必皆</span><br/>
<span class='tline' id='l169' data-llen='3778:3805'><a onclick="displayPageImage('KR1a0064', 'WYG', '012-10a' );" name="012-10a" class="pb">[012-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3805:3828'>　重習然後熟而安之也節齋蔡氏曰常德行坎剛中</span><br/>
<span class='tline' id='l171' data-llen='3828:3851'>　象習教事重坎象或曰坎北方之卦積隂肅殺之氣</span><br/>
<span class='tline' id='l172' data-llen='3851:3874'>　在焉坎險也難也兵凶器戰危事以其行險而犯難</span><br/>
<span class='tline' id='l173' data-llen='3874:3897'>　也故重坎取兵武之象教事如月令仲春教振旅仲</span><br/>
<span class='tline' id='l174' data-llen='3897:3920'>　秋教治兵之事是也詩常武云有常德以立武事德</span><br/>
<span class='tline' id='l175' data-llen='3920:3943'>　行无常而欲武事之立難矣論語云以不教民戰是</span><br/>
<span class='tline' id='l176' data-llen='3943:3966'>　謂棄之戰乃武事而以文事教之古之道也武事而</span><br/>
<span class='tline' id='l177' data-llen='3966:3984'>　无文之教則殘民以逞不敗亡者幾希</span><br/>
<span class='tline' id='l178' data-llen='3984:4011'><a onclick="displayPageImage('KR1a0064', 'WYG', '012-10b' );" name="012-10b" class="pb">[012-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4011:4026'>明兩作離大人以繼明照于四方</span><br/>
<span class='tline' id='l180' data-llen='4026:4049'>　離明也下卦離上卦又重之以離是為明兩作非並</span><br/>
<span class='tline' id='l181' data-llen='4049:4072'>　作也水就下故坎言水洊至火炎上故離言明兩作</span><br/>
<span class='tline' id='l182' data-llen='4072:4095'>　也秀巖李氏曰明兩作雷雨作二象皆當以作字為</span><br/>
<span class='tline' id='l183' data-llen='4095:4118'>　句深居馮氏曰日出曰明没曰昏作起也發也與詩</span><br/>
<span class='tline' id='l184' data-llen='4118:4141'>　薇亦作止之作同解言雷雨作亦此義也明作猶言</span><br/>
<span class='tline' id='l185' data-llen='4141:4164'>　明發兩猶再也日一而已而旦旦明作以見重離之</span><br/>
<span class='tline' id='l186' data-llen='4164:4187'>　象愚謂離為日不稱日而言明天无二日也他卦之</span><br/>
<span class='tline' id='l187' data-llen='4187:4214'><a onclick="displayPageImage('KR1a0064', 'WYG', '012-11a' );" name="012-11a" class="pb">[012-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4214:4237'>　離有在上者有在下者亦皆不稱日何也日君象也</span><br/>
<span class='tline' id='l189' data-llen='4237:4260'>　易道无所不通稱日則唯人君可用如士庻皆不可</span><br/>
<span class='tline' id='l190' data-llen='4260:4283'>　用也大人以德言乃王公之通稱蓋有大德而與天</span><br/>
<span class='tline' id='l191' data-llen='4283:4306'>　地合德日月合明者也繼明者今日之明繼前日之</span><br/>
<span class='tline' id='l192' data-llen='4306:4329'>　明而不絶其明相繼不絶故能徧照四方不然則耳</span><br/>
<span class='tline' id='l193' data-llen='4329:4352'>　目所及且不能照又安能徧照於四方萬里之逺哉</span><br/>
<span class='tline' id='l194' data-llen='4352:4375'>　繼明即是明兩作謂前日在下位而其明如此今日</span><br/>
<span class='tline' id='l195' data-llen='4375:4399'>　在上位而其明亦如此前後自相踵蓋皆一人之明非</span><br/>
<span class='tline' id='l196' data-llen='4399:4426'><a onclick="displayPageImage('KR1a0064', 'WYG', '012-11b' );" name="012-11b" class="pb">[012-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4426:4449'>　謂後王而繼前王之照而世襲其明也紫陽朱子曰</span><br/>
<span class='tline' id='l198' data-llen='4449:4472'>　明兩作猶言水洊至今日明來日又明若説兩明却</span><br/>
<span class='tline' id='l199' data-llen='4472:4495'>　是兩個日頭白雲郭氏曰六十四卦唯離象獨稱大</span><br/>
<span class='tline' id='l200' data-llen='4495:4518'>　人大人者與日月合其明故稱大人伊川程子曰諸</span><br/>
<span class='tline' id='l201' data-llen='4518:4541'>　象或稱先王或稱后或稱君子或稱大人稱先王者</span><br/>
<span class='tline' id='l202' data-llen='4541:4564'>　先王所以立法制建國作樂省方勑法閉闗育物享</span><br/>
<span class='tline' id='l203' data-llen='4564:4587'>　帝皆是也稱后者后王之所為也財成天地之道施</span><br/>
<span class='tline' id='l204' data-llen='4587:4610'>　命誥四方是也君子則上下之通稱大人者王公之</span><br/>
<span class='tline' id='l205' data-llen='4610:4637'><a onclick="displayPageImage('KR1a0064', 'WYG', '012-12a' );" name="012-12a" class="pb">[012-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4637:4642'>　通稱</span><br/>
<span class='tline' id='l207' data-llen='4642:4655'>山上有澤咸君子以虚受人</span><br/>
<span class='tline' id='l208' data-llen='4655:4678'>　山上何為而有澤澤氣上蒸於山而山受之也山上</span><br/>
<span class='tline' id='l209' data-llen='4678:4701'>　而有澤則山體中虚可知矣山唯中虚乃能受澤心</span><br/>
<span class='tline' id='l210' data-llen='4701:4724'>　唯中虚乃能受人心有私主而物欲窒之則自滿自</span><br/>
<span class='tline' id='l211' data-llen='4724:4747'>　是必將拒人故君子觀此山上有澤之象而以虚受</span><br/>
<span class='tline' id='l212' data-llen='4747:4770'>　人也家語云損其自多以虚受故能成其博也與此</span><br/>
<span class='tline' id='l213' data-llen='4770:4793'>　同㫖圭叔吕氏曰虚取山之虚象受人取山受澤之</span><br/>
<span class='tline' id='l214' data-llen='4793:4820'><a onclick="displayPageImage('KR1a0064', 'WYG', '012-12b' );" name="012-12b" class="pb">[012-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4820:4843'>　潤象節初齊氏曰所謂受者歸斯受之也若有心於</span><br/>
<span class='tline' id='l216' data-llen='4843:4866'>　受則巳非虚矣又曰澤非山上所有也而有焉蓋為</span><br/>
<span class='tline' id='l217' data-llen='4866:4889'>　山之虚也使止欲象澤之通於山則豈不可如蹇之</span><br/>
<span class='tline' id='l218' data-llen='4889:4912'>　山上有水而必曰澤非以其有水也以其虚也彼實</span><br/>
<span class='tline' id='l219' data-llen='4912:4935'>　也故為蹇此虚也故為咸趙氏輯聞云彖辭爻辭與</span><br/>
<span class='tline' id='l220' data-llen='4935:4958'>　象辭義各有攸主易變無窮聖人之取義未嘗執一</span><br/>
<span class='tline' id='l221' data-llen='4958:4980'>　釋彖言咸感釋象言虚受唯圓機之士可以學易</span><br/>
<span class='tline' id='l222' data-llen='4980:4992'>雷風恒君子以立不易方</span><br/>
<span class='tline' id='l223' data-llen='4992:5019'><a onclick="displayPageImage('KR1a0064', 'WYG', '012-13a' );" name="012-13a" class="pb">[012-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5019:5042'>　雷迅則風烈風飛則雷厲二者常相從而不厭故曰</span><br/>
<span class='tline' id='l225' data-llen='5042:5065'>　雷風恒方謂事情所向立不易方謂君子卓然自立</span><br/>
<span class='tline' id='l226' data-llen='5065:5088'>　有定向而不妄動也平菴項氏曰巽入也而在内震</span><br/>
<span class='tline' id='l227' data-llen='5088:5111'>　出也而在外二物各居其位故謂之恒雷入而從風</span><br/>
<span class='tline' id='l228' data-llen='5111:5134'>　風出而從雷二物易位而相從故謂之益象於恒言</span><br/>
<span class='tline' id='l229' data-llen='5134:5152'>　立不易方於益言則遷與改其義明矣</span><br/>
<span class='tline' id='l230' data-llen='5152:5169'>天下有山遯君子以逺小人不惡而嚴</span><br/>
<span class='tline' id='l231' data-llen='5169:5192'>　紫陽朱子曰天體無窮山高有限遯之象也愚謂遯</span><br/>
<span class='tline' id='l232' data-llen='5192:5219'><a onclick="displayPageImage('KR1a0064', 'WYG', '012-13b' );" name="012-13b" class="pb">[012-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5219:5242'>　之義雖是退避亦取逺去之意以象言之山止於下</span><br/>
<span class='tline' id='l234' data-llen='5242:5265'>　天行於上天蓋逺於山而相去甚遼絶也君子觀象</span><br/>
<span class='tline' id='l235' data-llen='5265:5288'>　以逺小人豈有他哉不過危行言遜而已遜其言則</span><br/>
<span class='tline' id='l236' data-llen='5288:5311'>　不惡不使之怨也危其行則有不可犯之嚴不使之</span><br/>
<span class='tline' id='l237' data-llen='5311:5334'>　不遜也此君子逺小人之道也若怒悻悻然見於面</span><br/>
<span class='tline' id='l238' data-llen='5334:5357'>　目發於聲音則疾之己甚適致小人之忿怨以激其</span><br/>
<span class='tline' id='l239' data-llen='5357:5380'>　變耳豈全身逺害之道哉逺去聲惡入聲張横渠讀</span><br/>
<span class='tline' id='l240' data-llen='5380:5403'>　為憎惡之惡亦通不惡是君子待小人之禮嚴是君</span><br/>
<span class='tline' id='l241' data-llen='5403:5430'><a onclick="displayPageImage('KR1a0064', 'WYG', '012-14a' );" name="012-14a" class="pb">[012-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5430:5453'>　子守己之節天下有山遥望之天與山若相接連何</span><br/>
<span class='tline' id='l243' data-llen='5453:5476'>　惡之有及到山頂則山自止於下天自行於上山於</span><br/>
<span class='tline' id='l244' data-llen='5476:5499'>　天邈不可干豈非嚴乎隆山李氏曰大畜之為卦天</span><br/>
<span class='tline' id='l245' data-llen='5499:5522'>　在山中蓋艮在上而乾在下乾之健進艮而止之故</span><br/>
<span class='tline' id='l246' data-llen='5522:5545'>　曰大畜遯之為卦天下有山則是乾在上而艮在下</span><br/>
<span class='tline' id='l247' data-llen='5545:5565'>　乾之健行于外艮在下而不能止之故曰遯</span><br/>
<span class='tline' id='l248' data-llen='5565:5580'>雷在天上大壯君子以非禮弗履</span><br/>
<span class='tline' id='l249' data-llen='5580:5603'>　雷在地中則陽氣潛藏出地則陽氣奮發在天上則</span><br/>
<span class='tline' id='l250' data-llen='5603:5630'><a onclick="displayPageImage('KR1a0064', 'WYG', '012-14b' );" name="012-14b" class="pb">[012-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5630:5653'>　陽氣甚盛是大壯之象也大壯二月卦雷乃發聲之</span><br/>
<span class='tline' id='l252' data-llen='5653:5676'>　時也雷之發聲必以其時非其時則不發君子之舉</span><br/>
<span class='tline' id='l253' data-llen='5676:5699'>　動必由乎禮故非禮則弗履禮者天理之節文取乾</span><br/>
<span class='tline' id='l254' data-llen='5699:5722'>　天之象履者足之動取震足之象或曰乾為首震為</span><br/>
<span class='tline' id='l255' data-llen='5722:5745'>　足以足加於首此非禮之甚者也冠雖敝猶不可加</span><br/>
<span class='tline' id='l256' data-llen='5745:5768'>　以屨何况乎首而可加以足乎聖人以震在乾上足</span><br/>
<span class='tline' id='l257' data-llen='5768:5791'>　無加首之理故特曰非禮弗履漢上朱氏曰雷在天</span><br/>
<span class='tline' id='l258' data-llen='5791:5814'>　上非所履而履故史墨謂雷乗乾為臣強之象君子</span><br/>
<span class='tline' id='l259' data-llen='5814:5841'><a onclick="displayPageImage('KR1a0064', 'WYG', '012-15a' );" name="012-15a" class="pb">[012-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5841:5855'>　以是動必以正非禮弗履也</span><br/>
<span class='tline' id='l261' data-llen='5855:5869'>明出地上晉君子以自昭明德</span><br/>
<span class='tline' id='l262' data-llen='5869:5892'>　明謂離日之明不言日而言明詳見離象或謂日君</span><br/>
<span class='tline' id='l263' data-llen='5892:5915'>　象也不敢指斥故稱明以代之非也日者衆陽之宗</span><br/>
<span class='tline' id='l264' data-llen='5915:5938'>　若月若星若河若電若霞若霓皆假日以為明日之</span><br/>
<span class='tline' id='l265' data-llen='5938:5961'>　明乃自已之明也未出地則其明為地形所蔽及其</span><br/>
<span class='tline' id='l266' data-llen='5961:5984'>　出也漸漸升騰而起則其明昭著於上晉之象也明</span><br/>
<span class='tline' id='l267' data-llen='5984:6007'>　德君子固有之德也自昭者自有此明德而自明之</span><br/>
<span class='tline' id='l268' data-llen='6007:6034'><a onclick="displayPageImage('KR1a0064', 'WYG', '012-15b' );" name="012-15b" class="pb">[012-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6034:6057'>　也夫人之德本明其不明者人欲蔽之耳人欲蔽之</span><br/>
<span class='tline' id='l270' data-llen='6057:6080'>　不能不少昏昧而其本然之明固未嘗息也忽爾省</span><br/>
<span class='tline' id='l271' data-llen='6080:6103'>　察而知所以自明焉則吾本然之明亦如日之出地</span><br/>
<span class='tline' id='l272' data-llen='6103:6126'>　而其明昭著初無増損也自之一字蓋謂由吾自巳</span><br/>
<span class='tline' id='l273' data-llen='6126:6149'>　為之耳非由乎人也大學所謂明明德所謂自明與</span><br/>
<span class='tline' id='l274' data-llen='6149:6172'>　此同㫖乾之象曰天行健君子以自強不息我竭我</span><br/>
<span class='tline' id='l275' data-llen='6172:6195'>　力也晉之象曰明出地上晉君子以自昭明德我明</span><br/>
<span class='tline' id='l276' data-llen='6195:6218'>　我德也君子唯盡其在我而已矣平菴項氏曰明德</span><br/>
<span class='tline' id='l277' data-llen='6218:6245'><a onclick="displayPageImage('KR1a0064', 'WYG', '012-16a' );" name="012-16a" class="pb">[012-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6245:6256'>　以象日自昭以象地</span><br/>
<span class='tline' id='l279' data-llen='6256:6273'>明入地中明夷君子以涖衆用晦而明</span><br/>
<span class='tline' id='l280' data-llen='6273:6296'>　按渾天之説天包地地在天中猶雞卵中黄天虚空</span><br/>
<span class='tline' id='l281' data-llen='6296:6319'>　無體日行於虚空遶地而轉其出也在虚空之中與</span><br/>
<span class='tline' id='l282' data-llen='6319:6342'>　地相去懸絶其没也亦然何嘗入於地中此卦下坤</span><br/>
<span class='tline' id='l283' data-llen='6342:6365'>　上離離日在坤地之下其明隱而不見故曰明入地</span><br/>
<span class='tline' id='l284' data-llen='6365:6389'>　中地之中惟有水耳日何嘗入之哉涖臨也涖衆不用</span><br/>
<span class='tline' id='l285' data-llen='6389:6412'>　晦而明則衆心睽疑以此為明則亦不明甚矣用晦</span><br/>
<span class='tline' id='l286' data-llen='6412:6439'><a onclick="displayPageImage('KR1a0064', 'WYG', '012-16b' );" name="012-16b" class="pb">[012-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6439:6462'>　而明則衆乃安和是以君子之明必用晦也用晦於</span><br/>
<span class='tline' id='l288' data-llen='6462:6485'>　外而明於内君子蓋觀此明入地中之象而得涖衆</span><br/>
<span class='tline' id='l289' data-llen='6485:6508'>　之道故唯韜光晦迹以逺害不察察以為明也家語</span><br/>
<span class='tline' id='l290' data-llen='6508:6531'>　云水至清則無魚人太察則無徒明其可盡用哉伊</span><br/>
<span class='tline' id='l291' data-llen='6531:6554'>　川程子曰古之聖人設前旒屏樹者不欲明之盡乎</span><br/>
<span class='tline' id='l292' data-llen='6554:6577'>　隱也深居馮氏曰所涖者衆安得人人而察之涖之</span><br/>
<span class='tline' id='l293' data-llen='6577:6600'>　象離明也而入坤地之中為晦之象虚齋趙氏曰自</span><br/>
<span class='tline' id='l294' data-llen='6600:6616'>　昭者治己之德用晦者涖衆之道</span><br/>
<span class='tline' id='l295' data-llen='6616:6643'><a onclick="displayPageImage('KR1a0064', 'WYG', '012-17a' );" name="012-17a" class="pb">[012-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6643:6661'>風自火出家人君子以言有物而行有恒</span><br/>
<span class='tline' id='l297' data-llen='6661:6684'>　齊家之道自修身始此風自火出所以為家人之象</span><br/>
<span class='tline' id='l298' data-llen='6684:6707'>　也君子知風之自於是齊家以修身為本而修身以</span><br/>
<span class='tline' id='l299' data-llen='6707:6730'>　言行為先言行之接莫親且久於家人豈容有一毫</span><br/>
<span class='tline' id='l300' data-llen='6730:6753'>　矯飾是以君子言必有物而无妄行必有恒而不改</span><br/>
<span class='tline' id='l301' data-llen='6753:6776'>　物謂事實言而誠實則有物不誠實則无物也恒謂</span><br/>
<span class='tline' id='l302' data-llen='6776:6799'>　常度行而常久則有恒不常久則無恒也深居馮氏</span><br/>
<span class='tline' id='l303' data-llen='6799:6822'>　曰體巽以言有物入人之謂言也體離以行有恒可</span><br/>
<span class='tline' id='l304' data-llen='6822:6849'><a onclick="displayPageImage('KR1a0064', 'WYG', '012-17b' );" name="012-17b" class="pb">[012-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6849:6857'>　見之謂行也</span><br/>
<span class='tline' id='l306' data-llen='6857:6870'>上火下澤睽君子以同而異</span><br/>
<span class='tline' id='l307' data-llen='6870:6893'>　火性炎上而又在兑澤之上澤性潤下而又在離火</span><br/>
<span class='tline' id='l308' data-llen='6893:6916'>　之下上不逮下下不奉上二卦合體而性不同睽之</span><br/>
<span class='tline' id='l309' data-llen='6916:6939'>　象也君子以同而異是謂於大同之中有不同者焉</span><br/>
<span class='tline' id='l310' data-llen='6939:6962'>　非謂求異於衆也猶之飲酒雖與衆同飲而不同沉</span><br/>
<span class='tline' id='l311' data-llen='6962:6985'>　湎耳論語云君子羣而不黨中庸云君子和而不流</span><br/>
<span class='tline' id='l312' data-llen='6985:7008'>　此即同而異之謂也同象二女之同異象火澤之異</span><br/>
<span class='tline' id='l313' data-llen='7008:7035'><a onclick="displayPageImage('KR1a0064', 'WYG', '012-18a' );" name="012-18a" class="pb">[012-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7035:7058'>　伊川程子曰在人理之常則莫不同於世俗之失則</span><br/>
<span class='tline' id='l315' data-llen='7058:7081'>　異不能大同者亂常拂理之人也不能獨異者隨俗</span><br/>
<span class='tline' id='l316' data-llen='7081:7104'>　習非之人也要在同而能異耳秀巖李氏曰彖言睽</span><br/>
<span class='tline' id='l317' data-llen='7104:7127'>　中有合所以責君子之濟睽象言同中有異所以論</span><br/>
<span class='tline' id='l318' data-llen='7127:7136'>　君子之不茍同</span><br/>
<span class='tline' id='l319' data-llen='7136:7150'>山上有水蹇君子以反身修徳</span><br/>
<span class='tline' id='l320' data-llen='7150:7173'>　坎水本流通之水若出於艮山之下則為蒙泉之始</span><br/>
<span class='tline' id='l321' data-llen='7173:7196'>　達今在艮山之上澁滯而不流通蓋為土石所礙耳</span><br/>
<span class='tline' id='l322' data-llen='7196:7223'><a onclick="displayPageImage('KR1a0064', 'WYG', '012-18b' );" name="012-18b" class="pb">[012-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7223:7246'>　夫以艮山之峻阻而有坎水之險陷在其前則險阻</span><br/>
<span class='tline' id='l324' data-llen='7246:7269'>　艱難不勝跋渉勞苦矣蹇之象也君子之遇蹇則反</span><br/>
<span class='tline' id='l325' data-llen='7269:7292'>　求諸身自修其德而已有所未善則必改無歉於心</span><br/>
<span class='tline' id='l326' data-llen='7292:7315'>　則唯加勉不行險以徼倖也孟子云愛人不親反其</span><br/>
<span class='tline' id='l327' data-llen='7315:7338'>　仁治人不治反其智禮人不答反其敬行有不得皆</span><br/>
<span class='tline' id='l328' data-llen='7338:7361'>　反求諸已此之謂也虚齋趙氏曰反身取艮之背修</span><br/>
<span class='tline' id='l329' data-llen='7361:7384'>　身取坎之心節齋蔡氏曰反身者止乎外艮象修德</span><br/>
<span class='tline' id='l330' data-llen='7384:7393'>　者養乎中坎象</span><br/>
<span class='tline' id='l331' data-llen='7393:7420'><a onclick="displayPageImage('KR1a0064', 'WYG', '012-19a' );" name="012-19a" class="pb">[012-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7420:7433'>雷雨作解君子以赦過宥罪</span><br/>
<span class='tline' id='l333' data-llen='7433:7456'>　深居馮氏曰易有兩卦自為義例者雲雷為屯雷雨</span><br/>
<span class='tline' id='l334' data-llen='7456:7479'>　作為解愚謂震雷在下而坎水在上則水氣結而為</span><br/>
<span class='tline' id='l335' data-llen='7479:7502'>　雲屯之象也震雷在上而坎水在下則水氣散而為</span><br/>
<span class='tline' id='l336' data-llen='7502:7525'>　雨解之象也秀巖李氏曰明兩作雷雨作二象皆當</span><br/>
<span class='tline' id='l337' data-llen='7525:7548'>　以作字為句愚謂作者動也明兩作動而又動也雷</span><br/>
<span class='tline' id='l338' data-llen='7548:7571'>　雨作謂二者俱動也君子觀此解散之象以赦過宥</span><br/>
<span class='tline' id='l339' data-llen='7571:7594'>　罪凡有過誤而非故犯者則赦而釋之有罪惡而當</span><br/>
<span class='tline' id='l340' data-llen='7594:7621'><a onclick="displayPageImage('KR1a0064', 'WYG', '012-19b' );" name="012-19b" class="pb">[012-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7621:7644'>　刑罰者則宥而寛之號令如雷之震而天下無不聳</span><br/>
<span class='tline' id='l342' data-llen='7644:7667'>　動恩澤如雨之霈而天下無不喜悦使幽閉久繫之</span><br/>
<span class='tline' id='l343' data-llen='7667:7690'>　人一旦弛其禁錮脱其桎梏如陷穽中出而復見天</span><br/>
<span class='tline' id='l344' data-llen='7690:7713'>　日則其憂悶鬱結之氣无不解散所以體天地與物</span><br/>
<span class='tline' id='l345' data-llen='7713:7736'>　為新之意而與民為新也過言赦罪言宥聖人之意</span><br/>
<span class='tline' id='l346' data-llen='7736:7759'>　可見矣蓋過誤可赦故犯不可赦也故唯寛之而巳</span><br/>
<span class='tline' id='l347' data-llen='7759:7782'>　若赦之則非義也赦過宥罪固君子之仁心然小過</span><br/>
<span class='tline' id='l348' data-llen='7782:7805'>　可赦過之大亦不可赦也小罪可宥罪之大亦不可</span><br/>
<span class='tline' id='l349' data-llen='7805:7832'><a onclick="displayPageImage('KR1a0064', 'WYG', '012-20a' );" name="012-20a" class="pb">[012-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7832:7855'>　宥也赦宥之令數出則長姦滋惡豈良民之幸與當</span><br/>
<span class='tline' id='l351' data-llen='7855:7878'>　知易之所謂赦過宥罪特因險難解散而與民更始</span><br/>
<span class='tline' id='l352' data-llen='7878:7901'>　故有是也不然何以於蹇卦之後言之節齋蔡氏曰</span><br/>
<span class='tline' id='l353' data-llen='7901:7916'>　赦宥解義過動震象罪陷坎象</span><br/>
<span class='tline' id='l354' data-llen='7916:7930'>山下有澤損君子以懲忿窒欲</span><br/>
<span class='tline' id='l355' data-llen='7930:7953'>　咸損二卦以山澤上下取義所重皆在山與彖傳之</span><br/>
<span class='tline' id='l356' data-llen='7953:7976'>　説不同夫彖傳自是一説象辭自是一説其説或相</span><br/>
<span class='tline' id='l357' data-llen='7976:7999'>　通或不相通蓋不可強同如必欲合為一説則豫之</span><br/>
<span class='tline' id='l358' data-llen='7999:8026'><a onclick="displayPageImage('KR1a0064', 'WYG', '012-20b' );" name="012-20b" class="pb">[012-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8026:8049'>　作樂崇德豈可以為建侯行師復之閉闗不行豈可</span><br/>
<span class='tline' id='l360' data-llen='8049:8072'>　以為利有攸往哉夫山澤二者其氣相通者也山體</span><br/>
<span class='tline' id='l361' data-llen='8072:8095'>　中虚而受潤於是澤氣上通而山上有澤是為咸之</span><br/>
<span class='tline' id='l362' data-llen='8095:8118'>　象山下有澤則澤冦山而山塞澤澤也日壅山也日</span><br/>
<span class='tline' id='l363' data-llen='8118:8141'>　削是為損之象揚子雲曰山殺瘦澤增高其説是已</span><br/>
<span class='tline' id='l364' data-llen='8141:8164'>　人之忿怒氣湧與山之突兀相似况多忿如少男者</span><br/>
<span class='tline' id='l365' data-llen='8164:8187'>　乎故君子懲之必如山之傾摧人之意欲無厭與澤</span><br/>
<span class='tline' id='l366' data-llen='8187:8210'>　之汗下相似况多欲如少女者乎故君子窒之必如</span><br/>
<span class='tline' id='l367' data-llen='8210:8237'><a onclick="displayPageImage('KR1a0064', 'WYG', '012-21a' );" name="012-21a" class="pb">[012-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8237:8260'>　澤之填塞紫陽朱子曰懲忿如摧山窒欲如填壑亨</span><br/>
<span class='tline' id='l369' data-llen='8260:8283'>　仲鄭氏曰通互體論之震動忿也艮山止之是為懲</span><br/>
<span class='tline' id='l370' data-llen='8283:8299'>　忿兌説欲也坤土塞之是為窒欲</span><br/>
<span class='tline' id='l371' data-llen='8299:8315'>風雷益君子以見善則遷有過則改</span><br/>
<span class='tline' id='l372' data-llen='8315:8338'>　恒言雷風恒益言風雷益並无所謂上下蓋風雷相</span><br/>
<span class='tline' id='l373' data-llen='8338:8361'>　遇於天地間上下無常不可以上下言也若曰雷下</span><br/>
<span class='tline' id='l374' data-llen='8361:8384'>　有風恒風下有雷益是何言與今人見益之象辭但</span><br/>
<span class='tline' id='l375' data-llen='8384:8407'>　曰風雷益遂以為風雷相益未之思爾撓萬物者莫</span><br/>
<span class='tline' id='l376' data-llen='8407:8434'><a onclick="displayPageImage('KR1a0064', 'WYG', '012-21b' );" name="012-21b" class="pb">[012-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8434:8457'>　疾乎風動萬物者莫疾乎雷二者固不相悖然而風</span><br/>
<span class='tline' id='l378' data-llen='8457:8480'>　乃隂氣也唯能撓物而已其所以成發育之功者得</span><br/>
<span class='tline' id='l379' data-llen='8480:8503'>　雷之陽氣動而為之助耳如山下有澤損謂艮山因</span><br/>
<span class='tline' id='l380' data-llen='8503:8526'>　兌澤之冦而為損非為山澤相損也風雷益謂巽風</span><br/>
<span class='tline' id='l381' data-llen='8526:8549'>　得震動之助而為益非為風雷相益也易以陽為善</span><br/>
<span class='tline' id='l382' data-llen='8549:8572'>　隂為不善風隂氣動則撓物則謂之不善可也物為</span><br/>
<span class='tline' id='l383' data-llen='8572:8595'>　所撓而衰者以損枯者以折豈非過甚者乎得雷之</span><br/>
<span class='tline' id='l384' data-llen='8595:8618'>　陽氣相助遂為之鼓舞於兩間變其昔者殺物之不</span><br/>
<span class='tline' id='l385' data-llen='8618:8645'><a onclick="displayPageImage('KR1a0064', 'WYG', '012-22a' );" name="012-22a" class="pb">[012-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8645:8668'>　善轉而為今日生物之善夫是之謂益君子見人為</span><br/>
<span class='tline' id='l387' data-llen='8668:8691'>　善則喜而遷就之知已有過則悔而改更之亦猶風</span><br/>
<span class='tline' id='l388' data-llen='8691:8714'>　得雷助而為益也震出也入而在内巽入也出而在</span><br/>
<span class='tline' id='l389' data-llen='8714:8736'>　外遷改之象也與恒之立不易方蓋相反或謂彖</span><br/>
<span class='tline' id='l390' data-llen='8736:8759'>　傳之意蓋謂損下益上為損損上益下為益皆以下</span><br/>
<span class='tline' id='l391' data-llen='8759:8782'>　卦為重今曰山為澤所寇而為損風得雷之助而為</span><br/>
<span class='tline' id='l392' data-llen='8782:8805'>　益則以上卦為重無乃與彖傳之意相悖乎曰彖傳</span><br/>
<span class='tline' id='l393' data-llen='8805:8828'>　言六爻剛柔之義象辭言二體上下之象非相悖也</span><br/>
<span class='tline' id='l394' data-llen='8828:8855'><a onclick="displayPageImage('KR1a0064', 'WYG', '012-22b' );" name="012-22b" class="pb">[012-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8855:8878'>　各有所發明也彖傳自是彖傳意象辭自是象辭意</span><br/>
<span class='tline' id='l396' data-llen='8878:8901'>　豈可併而為一而必欲求其同哉節齋蔡氏曰遷善</span><br/>
<span class='tline' id='l397' data-llen='8901:8910'>　震象改過巽象</span><br/>
<span class='tline' id='l398' data-llen='8910:8913'>　</span><br/>
<span class='tline' id='l399' data-llen='8913:8916'>　</span><br/>
<span class='tline' id='l400' data-llen='8916:8919'>　</span><br/>
<span class='tline' id='l401' data-llen='8919:8922'>　</span><br/>
<span class='tline' id='l402' data-llen='8922:8932'>　周易集説卷十二</span><br/>
</p>
<p><br/>
</p>
  </div>
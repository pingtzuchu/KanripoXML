<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0064', 'WYG', '028-1a' );" name="028-1a" class="pb">[028-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:202'>　周易集說卷二十八</span>
<span class='tline' id='l10' data-llen='202:223'>　　　　　　　　　　　　　宋　俞琰　撰</span>
<span class='tline' id='l11' data-llen='223:231'>　繫辭上傳一</span>
<span class='tline' id='l12' data-llen='231:254'>　　辭乃文王之辭繫謂繫屬於卦爻之下傳者孔子</span>
<span class='tline' id='l13' data-llen='254:277'>　　傳述文王之意故曰繫辭傳係一作繫按陸德明</span>
<span class='tline' id='l14' data-llen='277:307'>　　釋文云若從<img height='20' width='20' alt='&amp;KR0795' title='KR0795' src='https://raw.githubusercontent.com/kanripo/KR-Gaiji/master/images/KR0795.png'/>下系者音口奚切非也又云王肅</span>
<span class='tline' id='l15' data-llen='307:330'>　　本作繫辭上傳訖於雜卦皆有傳字或疑今本除</span>
<span class='tline' id='l16' data-llen='330:356'><a onclick="displayPageImage('KR1a0064', 'WYG', '028-1b' );" name="028-1b" class="pb">[028-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='356:379'>　　去傳字徑以孔子之辭爲繫辭何也范諤昌曰繫</span>
<span class='tline' id='l18' data-llen='379:402'>　　辭非孔子命名止可謂之贊係耳歐陽文忠公曰</span>
<span class='tline' id='l19' data-llen='402:425'>　　係者有所係之謂也言其爲辭各聨屬於卦爻之</span>
<span class='tline' id='l20' data-llen='425:448'>　　下也今乃以孔子贊易之文爲上下係辭何其謬</span>
<span class='tline' id='l21' data-llen='448:471'>　　也况其文乃槩言易之大體雜論易之諸卦其辭</span>
<span class='tline' id='l22' data-llen='471:494'>　　非有所係不得謂之係辭者必矣然自漢諸儒已</span>
<span class='tline' id='l23' data-llen='494:517'>　　有此名不知從何而失之也或又疑司馬談論六</span>
<span class='tline' id='l24' data-llen='517:540'>　　家要指引易大傳云天下一致而百慮同歸而殊</span>
<span class='tline' id='l25' data-llen='540:566'><a onclick="displayPageImage('KR1a0064', 'WYG', '028-2a' );" name="028-2a" class="pb">[028-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='566:589'>　　塗此係辭傳中語也何乃謂之易大傳耶李秀巖</span>
<span class='tline' id='l27' data-llen='589:612'>　　曰意者秦漢諸儒自爲易大傳一書如伏生尚書</span>
<span class='tline' id='l28' data-llen='612:635'>　　大傳之比而司馬氏不詳考誤以係辭傳爲易大</span>
<span class='tline' id='l29' data-llen='635:658'>　　傳耳劉向封事亦引易大傳云誣神者殃及三世</span>
<span class='tline' id='l30' data-llen='658:681'>　　此豈係辭傳中語乎亦猶差之毫釐謬以千里本</span>
<span class='tline' id='l31' data-llen='681:704'>　　易緯之文而司馬遷答壺遂問所引乃冠以易曰</span>
<span class='tline' id='l32' data-llen='704:727'>　　二字鹵莽類此要不足據也秀巖又謂係辭傳文</span>
<span class='tline' id='l33' data-llen='727:750'>　　體全與文言傳同疑此二傳乃後人取孔子之說</span>
<span class='tline' id='l34' data-llen='750:776'><a onclick="displayPageImage('KR1a0064', 'WYG', '028-2b' );" name="028-2b" class="pb">[028-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='776:799'>　　而彚次之故文勢節目頗與中庸相似愚亦深疑</span>
<span class='tline' id='l36' data-llen='799:822'>　　之竊謂係辭傳乃文言傳之餘耳是故嵩山晁以</span>
<span class='tline' id='l37' data-llen='822:845'>　　道以文言傳先係辭傳愚今所編蓋依晁氏古易</span>
<span class='tline' id='l38' data-llen='845:867'>　　置係辭傳於文言傳之後分章則依朱子本義</span>
<span class='tline' id='l39' data-llen='867:877'>天尊地卑乾坤定矣</span>
<span class='tline' id='l40' data-llen='877:900'>　天地者乾坤二卦之象也天居上而其道尊地居下</span>
<span class='tline' id='l41' data-llen='900:923'>　而其道卑是故易之設卦也先乾而後坤則尊卑之</span>
<span class='tline' id='l42' data-llen='923:946'>　道如天髙地下之不紊而乾坤二卦定矣乃若連山</span>
<span class='tline' id='l43' data-llen='946:972'><a onclick="displayPageImage('KR1a0064', 'WYG', '028-3a' );" name="028-3a" class="pb">[028-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='972:995'>　首艮歸藏首坤則乾坤蓋未定也白雲郭氏曰連山</span>
<span class='tline' id='l45' data-llen='995:1018'>　以艮爲首歸藏以坤爲首周易以乾爲首故繫辭傳</span>
<span class='tline' id='l46' data-llen='1018:1031'>　首云天尊地卑乾坤定矣</span>
<span class='tline' id='l47' data-llen='1031:1041'>卑髙以陳貴賤位矣</span>
<span class='tline' id='l48' data-llen='1041:1064'>　尊卑者天地上下之定理髙卑者天地上下之定分</span>
<span class='tline' id='l49' data-llen='1064:1087'>　不言髙卑而言卑髙以卦畫言也伏羲卦畫蓋自下</span>
<span class='tline' id='l50' data-llen='1087:1110'>　而上也陳分列也貴賤謂卦爻之上下也易道賤卑</span>
<span class='tline' id='l51' data-llen='1110:1133'>　而貴髙故其六位之分列則以卑而在下者爲賤髙</span>
<span class='tline' id='l52' data-llen='1133:1159'><a onclick="displayPageImage('KR1a0064', 'WYG', '028-3b' );" name="028-3b" class="pb">[028-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1159:1176'>　而在上者爲貴而貴賤於是乎位矣</span>
<span class='tline' id='l54' data-llen='1176:1186'>動靜有常剛柔斷矣</span>
<span class='tline' id='l55' data-llen='1186:1209'>　陽常動隂常靜故曰動靜有常乾竒畫屬陽而剛坤</span>
<span class='tline' id='l56' data-llen='1209:1232'>　偶畫屬隂而柔斷者剛柔各自有體而其質不同也</span>
<span class='tline' id='l57' data-llen='1232:1255'>　不言隂陽而言剛柔以其可見者言也隂陽氣也剛</span>
<span class='tline' id='l58' data-llen='1255:1275'>　柔質也質可見氣不可見也虞翻曰斷分也</span>
<span class='tline' id='l59' data-llen='1275:1289'>方以類聚物以羣分吉凶生矣</span>
<span class='tline' id='l60' data-llen='1289:1312'>　方有陽方有隂方各以其類聚物有陽物有隂物各</span>
<span class='tline' id='l61' data-llen='1312:1338'><a onclick="displayPageImage('KR1a0064', 'WYG', '028-4a' );" name="028-4a" class="pb">[028-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1338:1361'>　以其羣分吉善也凶不善也卦有二體之上下爻有</span>
<span class='tline' id='l63' data-llen='1361:1384'>　六位之逺近隂陽分合其情不同此吉凶所由生也</span>
<span class='tline' id='l64' data-llen='1384:1398'>在天成象在地成形變化見矣</span>
<span class='tline' id='l65' data-llen='1398:1421'>　在天成象日月星宿之屬是也在地成形山川草木</span>
<span class='tline' id='l66' data-llen='1421:1444'>　之屬是也變化謂隂變爲陽陽化爲隂也仰觀乎天</span>
<span class='tline' id='l67' data-llen='1444:1467'>　俯察乎地其成象成形者如此則易中隂陽之變化</span>
<span class='tline' id='l68' data-llen='1467:1490'>　於是乎見矣自天尊地卑至此言聖人作易因隂陽</span>
<span class='tline' id='l69' data-llen='1490:1502'>　之實體爲卦爻之法象</span>
<span class='tline' id='l70' data-llen='1502:1528'><a onclick="displayPageImage('KR1a0064', 'WYG', '028-4b' );" name="028-4b" class="pb">[028-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1528:1540'>是故剛柔相摩八卦相盪</span>
<span class='tline' id='l72' data-llen='1540:1563'>　易中凡言剛柔皆指爻畫之竒偶摩錯也盪推盪也</span>
<span class='tline' id='l73' data-llen='1563:1586'>　易卦之畫皆起於一竒一偶自一竒一偶兩相摩錯</span>
<span class='tline' id='l74' data-llen='1586:1609'>　而爲八卦又自八卦兩相推盪而後爲六十四卦觀</span>
<span class='tline' id='l75' data-llen='1609:1632'>　先天圖可見是故者以此之故也接上文以起下文</span>
<span class='tline' id='l76' data-llen='1632:1639'>　也後倣此</span>
<span class='tline' id='l77' data-llen='1639:1659'>鼓之以雷霆潤之以風雨日月運行一寒一暑</span>
<span class='tline' id='l78' data-llen='1659:1682'>　雷霆指震風雨指巽坎日月指離坎雷霆也風雨也</span>
<span class='tline' id='l79' data-llen='1682:1708'><a onclick="displayPageImage('KR1a0064', 'WYG', '028-5a' );" name="028-5a" class="pb">[028-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1708:1731'>　日月也無非皆乾坤之變化也或疑不言山澤何哉</span>
<span class='tline' id='l81' data-llen='1731:1754'>　曰山澤在地成形者也此但以在天成象者言之耳</span>
<span class='tline' id='l82' data-llen='1754:1777'>　然山澤出雲雲騰而致雨蓋出於山澤者也雖不言</span>
<span class='tline' id='l83' data-llen='1777:1800'>　山澤而山澤在其中矣雨以潤而風亦謂之潤以風</span>
<span class='tline' id='l84' data-llen='1800:1809'>　能滋物之氣也</span>
<span class='tline' id='l85' data-llen='1809:1819'>乾道成男坤道成女</span>
<span class='tline' id='l86' data-llen='1819:1842'>　男女謂六子乾交坤故震艮坎得乾道而成男坤交</span>
<span class='tline' id='l87' data-llen='1842:1865'>　乾故巽離兌得坤道而成女在人亦然人自不察耳</span>
<span class='tline' id='l88' data-llen='1865:1891'><a onclick="displayPageImage('KR1a0064', 'WYG', '028-5b' );" name="028-5b" class="pb">[028-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1891:1914'>　在物亦然凡牡皆得乾道者也凡牝皆得坤道者也</span>
<span class='tline' id='l90' data-llen='1914:1924'>乾知大始坤作成物</span>
<span class='tline' id='l91' data-llen='1924:1947'>　知猶主也萬物資乾之陽爲始而乾主始物故曰乾</span>
<span class='tline' id='l92' data-llen='1947:1970'>　知大始作猶動也坤之隂從陽而動代乾之終而成</span>
<span class='tline' id='l93' data-llen='1970:1993'>　生物之功故曰坤作成物紫陽朱子曰知訓管字如</span>
<span class='tline' id='l94' data-llen='1993:2016'>　知州知縣之知不當解作知見之知白雲郭氏曰自</span>
<span class='tline' id='l95' data-llen='2016:2039'>　易言之則始於乾坤而乾又爲坤之始是爲大始也</span>
<span class='tline' id='l96' data-llen='2039:2061'>　自物言之則萬物始於坤坤始於乾是爲大始也</span>
<span class='tline' id='l97' data-llen='2061:2087'><a onclick="displayPageImage('KR1a0064', 'WYG', '028-6a' );" name="028-6a" class="pb">[028-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2087:2097'>乾以易知坤以簡能</span>
<span class='tline' id='l99' data-llen='2097:2120'>　乾之始物以其易也坤能成物以其簡也易者平易</span>
<span class='tline' id='l100' data-llen='2120:2143'>　而不難非輕易之謂簡者簡約而不煩非茍簡之謂</span>
<span class='tline' id='l101' data-llen='2143:2166'>　乾主乎健要動便動故易坤順乾而行凡其所能皆</span>
<span class='tline' id='l102' data-llen='2166:2190'>　順從乎乾而不敢爲主故簡然則乾知大始於其前坤</span>
<span class='tline' id='l103' data-llen='2190:2213'>　作成物於其後坤之能蓋成乾之能也嵩山晁氏曰</span>
<span class='tline' id='l104' data-llen='2213:2224'>　姚信謂能字當作從</span>
<span class='tline' id='l105' data-llen='2224:2247'>易則易知簡則易從易知則有親易從則有功有親則</span>
<span class='tline' id='l106' data-llen='2247:2273'><a onclick="displayPageImage('KR1a0064', 'WYG', '028-6b' );" name="028-6b" class="pb">[028-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2273:2296'>可久有功則可大可久則賢人之德可大則賢人之業</span>
<span class='tline' id='l108' data-llen='2296:2319'>　前知字訓主此知字訓識從就也人之所爲如乾之</span>
<span class='tline' id='l109' data-llen='2319:2342'>　平易而心無巇險則人皆可得而知如坤之簡約而</span>
<span class='tline' id='l110' data-llen='2342:2365'>　事不煩擾則人皆可得而從易知則與之同心者多</span>
<span class='tline' id='l111' data-llen='2365:2388'>　故有親易從則與之協力者衆故有功有親則存諸</span>
<span class='tline' id='l112' data-llen='2388:2411'>　内者日以崇故可以長久有功則其著於外者日以</span>
<span class='tline' id='l113' data-llen='2411:2434'>　廣故可以宏大可以長久者賢人之德也可以宏大</span>
<span class='tline' id='l114' data-llen='2434:2457'>　者賢人之業也若夫聖人之德業則與乾坤同其久</span>
<span class='tline' id='l115' data-llen='2457:2483'><a onclick="displayPageImage('KR1a0064', 'WYG', '028-7a' );" name="028-7a" class="pb">[028-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2483:2506'>　同其大無所謂可不可平庵項氏曰稱賢人者明乾</span>
<span class='tline' id='l117' data-llen='2506:2529'>　坤之德人皆可充而至也若但言聖人則嫌於必生</span>
<span class='tline' id='l118' data-llen='2529:2545'>　知安行而後可而進修之路絶矣</span>
<span class='tline' id='l119' data-llen='2545:2568'>易簡而天下之理得矣天下之理得而成位乎其中矣</span>
<span class='tline' id='l120' data-llen='2568:2591'>　易如乾之易簡如坤之簡則天下萬事萬物雖衆而</span>
<span class='tline' id='l121' data-llen='2591:2614'>　其理得矣天下之理得則成位乎天地之中而與天</span>
<span class='tline' id='l122' data-llen='2614:2637'>　地參矣龜山楊氏曰行其所無事不亦易乎一以貫</span>
<span class='tline' id='l123' data-llen='2637:2660'>　之不亦簡乎如是而天下之理得矣又曰行其所無</span>
<span class='tline' id='l124' data-llen='2660:2686'><a onclick="displayPageImage('KR1a0064', 'WYG', '028-7b' );" name="028-7b" class="pb">[028-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2686:2709'>　事一以貫之只是一個自然之理嵩山晁氏曰而成</span>
<span class='tline' id='l126' data-llen='2709:2727'>　位乎其中矣王肅作易成位乎其中矣</span>
<span class='tline' id='l127' data-llen='2727:2750'>　　右第一章紫陽朱子曰此章以造化之實明作經</span>
<span class='tline' id='l128' data-llen='2750:2773'>　　之理又言乾坤之理分見於天地而人兼體之也</span>
<span class='tline' id='l129' data-llen='2773:2788'>聖人設卦觀象繫辭焉而明吉凶</span>
<span class='tline' id='l130' data-llen='2788:2811'>　玉篇云卦兆也謂占事知來而有吉凶先見之兆也</span>
<span class='tline' id='l131' data-llen='2811:2834'>　或曰卦者掛也古人筮占則畫竒偶於板而懸卦於</span>
<span class='tline' id='l132' data-llen='2834:2857'>　前所以謂之卦象者物理之似有取六畫之象者有</span>
<span class='tline' id='l133' data-llen='2857:2883'><a onclick="displayPageImage('KR1a0064', 'WYG', '028-8a' );" name="028-8a" class="pb">[028-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2883:2906'>　取三畫之象者亦有取一畫之象者無非象也辭謂</span>
<span class='tline' id='l135' data-llen='2906:2929'>　卦之彖辭爻辭聖人作易每設一卦則先觀卦中之</span>
<span class='tline' id='l136' data-llen='2929:2952'>　象然後係之以辭而明其吉凶之理以示人蓋有畫</span>
<span class='tline' id='l137' data-llen='2952:2975'>　斯有象有象斯有辭有辭而後吉凶之理始明今人</span>
<span class='tline' id='l138' data-llen='2975:2995'>　捨象而玩辭但求辭之理不求象之理淺矣</span>
<span class='tline' id='l139' data-llen='2995:3005'>剛柔相推而生變化</span>
<span class='tline' id='l140' data-llen='3005:3028'>　剛柔者爻之九六也九六相推故生變化不然則一</span>
<span class='tline' id='l141' data-llen='3028:3051'>　卦止爲一卦而已變化從何而生何謂變化柔爻動</span>
<span class='tline' id='l142' data-llen='3051:3077'><a onclick="displayPageImage('KR1a0064', 'WYG', '028-8b' );" name="028-8b" class="pb">[028-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3077:3100'>　而變爲剛剛爻動而化爲柔一卦爲六十四卦六十</span>
<span class='tline' id='l144' data-llen='3100:3123'>　四卦爲四千九十六卦也白雲郭氏曰易稱剛柔皆</span>
<span class='tline' id='l145' data-llen='3123:3129'>　指九六</span>
<span class='tline' id='l146' data-llen='3129:3149'>是故吉凶者失得之象也悔吝者憂虞之象也</span>
<span class='tline' id='l147' data-llen='3149:3172'>　易言吉凶在人則爲失得易言悔吝在人則爲憂虞</span>
<span class='tline' id='l148' data-llen='3172:3195'>　聖人觀彖爻有失得之象則係以吉凶之辭觀彖爻</span>
<span class='tline' id='l149' data-llen='3195:3218'>　有憂虞之象則係以悔吝之辭君子玩吉凶悔吝之</span>
<span class='tline' id='l150' data-llen='3218:3241'>　辭則見所謂失得憂虞之象也上文止言明吉凶而</span>
<span class='tline' id='l151' data-llen='3241:3267'><a onclick="displayPageImage('KR1a0064', 'WYG', '028-9a' );" name="028-9a" class="pb">[028-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3267:3290'>　不言明悔吝蓋吉凶既明則悔吝亦明矣舉重以見</span>
<span class='tline' id='l153' data-llen='3290:3313'>　輕也紫陽朱子曰吉凶悔吝者易之辭也得失憂虞</span>
<span class='tline' id='l154' data-llen='3313:3336'>　者事之變也得則吉失則凶憂虞雖未至凶然已足</span>
<span class='tline' id='l155' data-llen='3336:3359'>　以致悔而取羞矣蓋吉凶相對而悔吝居其中間悔</span>
<span class='tline' id='l156' data-llen='3359:3382'>　自凶而趨吉吝自吉而向凶也又曰悔是吉之漸吝</span>
<span class='tline' id='l157' data-llen='3382:3405'>　是凶之端又曰過便悔不及便吝悔屬陽吝屬隂亦</span>
<span class='tline' id='l158' data-llen='3405:3428'>　猶驕氣是盈客氣是歉也節齋蔡氏曰憂慮也虞度</span>
<span class='tline' id='l159' data-llen='3428:3451'>　也能慮能度則可免失而至得矣此言上文觀象係</span>
<span class='tline' id='l160' data-llen='3451:3477'><a onclick="displayPageImage('KR1a0064', 'WYG', '028-9b' );" name="028-9b" class="pb">[028-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3477:3486'>　辭明吉凶之義</span>
<span class='tline' id='l162' data-llen='3486:3504'>變化者進退之象也剛柔者晝夜之象也</span>
<span class='tline' id='l163' data-llen='3504:3527'>　柔變而爲剛進之象也剛化而爲柔退之象也剛屬</span>
<span class='tline' id='l164' data-llen='3527:3550'>　陽而明晝之象也柔屬隂而暗夜之象也然有進則</span>
<span class='tline' id='l165' data-llen='3550:3573'>　有退有退則有進未有常進而不退常退而不進者</span>
<span class='tline' id='l166' data-llen='3573:3596'>　也有晝則有夜有夜則有晝未有常晝而不夜常夜</span>
<span class='tline' id='l167' data-llen='3596:3619'>　而不晝者也是故剛雖晝之象退而化爲柔則夜之</span>
<span class='tline' id='l168' data-llen='3619:3642'>　象也柔雖夜之象進而變爲剛則晝之象也通乎晝</span>
<span class='tline' id='l169' data-llen='3642:3669'><a onclick="displayPageImage('KR1a0064', 'WYG', '028-10a' );" name="028-10a" class="pb">[028-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3669:3686'>　夜進退之道則知剛柔變化之道矣</span>
<span class='tline' id='l171' data-llen='3686:3697'>六爻之動三極之道也</span>
<span class='tline' id='l172' data-llen='3697:3720'>　卦本三畫自下而起初畫爲下再畫爲中三畫爲上</span>
<span class='tline' id='l173' data-llen='3720:3743'>　重而六之則各分上中下是故初動則與四應二動</span>
<span class='tline' id='l174' data-llen='3743:3766'>　則與五應三動則與上應故曰六爻之動三極之道</span>
<span class='tline' id='l175' data-llen='3766:3789'>　也伊川程子曰三才以物言三極以位言愚謂三極</span>
<span class='tline' id='l176' data-llen='3789:3806'>　之道言道之體三才之道言道之用</span>
<span class='tline' id='l177' data-llen='3806:3829'>是故君子所居而安者易之序也所樂而玩者爻之辭</span>
<span class='tline' id='l178' data-llen='3829:3856'><a onclick="displayPageImage('KR1a0064', 'WYG', '028-10b' );" name="028-10b" class="pb">[028-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3856:3859'>也</span>
<span class='tline' id='l180' data-llen='3859:3882'>　易之序謂易中所著事理當然之次第不但謂六位</span>
<span class='tline' id='l181' data-llen='3882:3905'>　之先後也爻之辭謂六爻所言吉凶悔吝也居以位</span>
<span class='tline' id='l182' data-llen='3905:3928'>　言安謂安其分也樂以心言玩謂繹之而不厭也君</span>
<span class='tline' id='l183' data-llen='3928:3951'>　子觀易之序而循是理故安觀爻之辭而達是理故</span>
<span class='tline' id='l184' data-llen='3951:3974'>　樂平庵項氏曰虞翻本序字作象以與下文合似不</span>
<span class='tline' id='l185' data-llen='3974:3979'>　必爾</span>
<span class='tline' id='l186' data-llen='3979:4002'>是故君子居則觀其象而玩其辭動則觀其變而玩其</span>
<span class='tline' id='l187' data-llen='4002:4029'><a onclick="displayPageImage('KR1a0064', 'WYG', '028-11a' );" name="028-11a" class="pb">[028-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4029:4042'>占是以自天祐之吉无不利</span>
<span class='tline' id='l189' data-llen='4042:4065'>　象謂卦象之不變者變謂六爻之變者玩謂觀之詳</span>
<span class='tline' id='l190' data-llen='4065:4088'>　與翫字通用觀則一見而决翫則反覆而不捨審諦</span>
<span class='tline' id='l191' data-llen='4088:4111'>　之至也君子平居無事之時則觀其象而熟翫其辭</span>
<span class='tline' id='l192' data-llen='4111:4134'>　以考其所處之當動而將有爲將有行則觀其變而</span>
<span class='tline' id='l193' data-llen='4134:4157'>　熟翫其占以考其所占之吉凶蓋其動靜之間舉無</span>
<span class='tline' id='l194' data-llen='4157:4180'>　違理是以自天祐之吉無不利或曰觀象翫辭如蔡</span>
<span class='tline' id='l195' data-llen='4180:4203'>　墨云在乾之姤如莊子云在師之臨謂之在者是也</span>
<span class='tline' id='l196' data-llen='4203:4230'><a onclick="displayPageImage('KR1a0064', 'WYG', '028-11b' );" name="028-11b" class="pb">[028-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4230:4253'>　觀變玩占如陳侯遇觀之否晉侯遇大有之睽謂之</span>
<span class='tline' id='l198' data-llen='4253:4260'>　遇者是也</span>
<span class='tline' id='l199' data-llen='4260:4283'>　　右第二章紫陽朱子曰此言聖人作易君子學易</span>
<span class='tline' id='l200' data-llen='4283:4306'>　　之事白雲郭氏曰前章終於天下之理得而成位</span>
<span class='tline' id='l201' data-llen='4306:4329'>　　乎其中謂在上尊位之聖人也不曰聖人而曰賢</span>
<span class='tline' id='l202' data-llen='4329:4352'>　　人謂能法乾坤易簡非獨聖人可得天下之理賢</span>
<span class='tline' id='l203' data-llen='4352:4375'>　　者亦可修而得也此章終於君子玩易蓋兼窮通</span>
<span class='tline' id='l204' data-llen='4375:4397'>　　之君子其玩易皆一也稱君子蓋兼聖賢言之</span>
<span class='tline' id='l205' data-llen='4397:4424'><a onclick="displayPageImage('KR1a0064', 'WYG', '028-12a' );" name="028-12a" class="pb">[028-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4424:4440'>彖者言乎象者也爻者言乎變者也</span>
<span class='tline' id='l207' data-llen='4440:4463'>　彖者每卦之下彖辭也爻者每畫之下爻辭也象謂</span>
<span class='tline' id='l208' data-llen='4463:4486'>　一卦之全體彖指全體而言變謂九六之一節爻指</span>
<span class='tline' id='l209' data-llen='4486:4509'>　一節而言國語云王饗有體薦燕有折俎又云禘郊</span>
<span class='tline' id='l210' data-llen='4509:4532'>　之事則有全烝王公立飫則有房烝親戚燕享則有</span>
<span class='tline' id='l211' data-llen='4532:4555'>　殽烝韋耀注云全烝全其牲體而升之俎凡禘郊皆</span>
<span class='tline' id='l212' data-llen='4555:4578'>　血腥房大俎也詩云籩豆大房謂半解其體升之房</span>
<span class='tline' id='l213' data-llen='4578:4601'>　也殽烝體解節折升之俎也謂之折俎愚謂易中所</span>
<span class='tline' id='l214' data-llen='4601:4628'><a onclick="displayPageImage('KR1a0064', 'WYG', '028-12b' );" name="028-12b" class="pb">[028-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4628:4651'>　謂彖乃是象之全體亦猶禘郊之全烝故彖字與象</span>
<span class='tline' id='l216' data-llen='4651:4674'>　字相似而字皆從豕易中所謂爻乃是象之分體亦</span>
<span class='tline' id='l217' data-llen='4674:4697'>　猶燕饗之殽烝後人加肉於爻下而爲肴字蓋别於</span>
<span class='tline' id='l218' data-llen='4697:4720'>　易也諸說惟東坡蘇氏曰爻折俎也實得古人稱爻</span>
<span class='tline' id='l219' data-llen='4720:4743'>　之義及論彖之義乃云彖者豕也則於彖之外添出</span>
<span class='tline' id='l220' data-llen='4743:4766'>　一豕矣象雖彖屬然非豕也或謂彖爲六牙象則無</span>
<span class='tline' id='l221' data-llen='4766:4789'>　問其六牙不六牙畢竟彖即是象或又謂彖形如豕</span>
<span class='tline' id='l222' data-llen='4789:4812'>　則彖又非象矣至謂彖九竅惟鼻不具而其尾甚長</span>
<span class='tline' id='l223' data-llen='4812:4839'><a onclick="displayPageImage('KR1a0064', 'WYG', '028-13a' );" name="028-13a" class="pb">[028-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4839:4862'>　夜欲寐則返其尾以遮鼻夫返尾窒鼻此蜼也周禮</span>
<span class='tline' id='l225' data-llen='4862:4880'>　有蜼彞詎可以周禮之蜼爲易之彖哉</span>
<span class='tline' id='l226' data-llen='4880:4903'>吉凶者言乎其失得也悔吝者言乎其小疵也无咎者</span>
<span class='tline' id='l227' data-llen='4903:4909'>善補過也</span>
<span class='tline' id='l228' data-llen='4909:4932'>　吉凶言失得之大不若悔吝之小悔吝言疵纇之小</span>
<span class='tline' id='l229' data-llen='4932:4955'>　又不若无咎之善无咎者本亦有過以其善能補是</span>
<span class='tline' id='l230' data-llen='4955:4978'>　以無咎聖人嘉其能而許之以善蓋開其遷善之門</span>
<span class='tline' id='l231' data-llen='4978:5001'>　也誠齋楊氏曰言動之間盡善之謂得不盡善之謂</span>
<span class='tline' id='l232' data-llen='5001:5028'><a onclick="displayPageImage('KR1a0064', 'WYG', '028-13b' );" name="028-13b" class="pb">[028-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5028:5051'>　失小不善之謂疵不明乎善而誤入乎不善之謂過</span>
<span class='tline' id='l234' data-llen='5051:5074'>　覺其小不善非不欲改而已無及於是乎有悔不覺</span>
<span class='tline' id='l235' data-llen='5074:5097'>　其小不善猶及於改而不能改或不肯改於是乎有</span>
<span class='tline' id='l236' data-llen='5097:5120'>　吝吾身之過猶吾衣之破也衣有破補之斯全身有</span>
<span class='tline' id='l237' data-llen='5120:5143'>　過補之斯還還者何復之於善也補不善而復之於</span>
<span class='tline' id='l238' data-llen='5143:5151'>　善何吝之有</span>
<span class='tline' id='l239' data-llen='5151:5162'>是故列貴賤者存乎位</span>
<span class='tline' id='l240' data-llen='5162:5185'>　列分别也位六爻之位也位有上有下在上爲貴在</span>
<span class='tline' id='l241' data-llen='5185:5212'><a onclick="displayPageImage('KR1a0064', 'WYG', '028-14a' );" name="028-14a" class="pb">[028-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5212:5235'>　下爲賤以初上分别之上貴而初賤以三五分别之</span>
<span class='tline' id='l243' data-llen='5235:5258'>　五貴而三賤以二四分别之四貴而二賤爻之貴賤</span>
<span class='tline' id='l244' data-llen='5258:5281'>　以位而分别故曰列貴賤者存乎位六爻蓋皆有位</span>
<span class='tline' id='l245' data-llen='5281:5293'>　也或謂初上無位謬矣</span>
<span class='tline' id='l246' data-llen='5293:5302'>齊小大者存乎卦</span>
<span class='tline' id='l247' data-llen='5302:5325'>　陽爲大隂爲小隂卦多陽以隂爻爲主陽卦多隂以</span>
<span class='tline' id='l248' data-llen='5325:5348'>　陽爻爲主如復姤之類是也王肅曰齊猶正也陽卦</span>
<span class='tline' id='l249' data-llen='5348:5371'>　大隂卦小卦列則小大分也紫陽朱子曰齊猶定也</span>
<span class='tline' id='l250' data-llen='5371:5398'><a onclick="displayPageImage('KR1a0064', 'WYG', '028-14b' );" name="028-14b" class="pb">[028-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5398:5407'>辯吉凶者存乎辭</span>
<span class='tline' id='l252' data-llen='5407:5430'>　善爲吉惡爲凶辯猶明也爻之吉凶非辭莫明故曰</span>
<span class='tline' id='l253' data-llen='5430:5453'>　辯吉凶者存乎辭平庵項氏曰吉凶悔吝无咎皆辭</span>
<span class='tline' id='l254' data-llen='5453:5476'>　也獨吉凶言辭者悔吝可以介而免无咎可以悔而</span>
<span class='tline' id='l255' data-llen='5476:5499'>　致必有憂震之心者然後能用力於微焉至於吉凶</span>
<span class='tline' id='l256' data-llen='5499:5522'>　則得失之大者讀其辭者皆可辯也此而不悟聖人</span>
<span class='tline' id='l257' data-llen='5522:5532'>　亦末如之何也矣</span>
<span class='tline' id='l258' data-llen='5532:5541'>憂悔吝者存乎介</span>
<span class='tline' id='l259' data-llen='5541:5568'><a onclick="displayPageImage('KR1a0064', 'WYG', '028-15a' );" name="028-15a" class="pb">[028-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5568:5591'>　憂者憂其將然也未有吝悔而先爲之憂也既憂之</span>
<span class='tline' id='l261' data-llen='5591:5614'>　則不至悔吝也介猶界限之界謂交物之際截然自</span>
<span class='tline' id='l262' data-llen='5614:5637'>　守不陷於凶咎之途也與豫六二介于石兌九四介</span>
<span class='tline' id='l263' data-llen='5637:5658'>　疾有喜之介同或曰介纎芥也謂小小疵病耳</span>
<span class='tline' id='l264' data-llen='5658:5667'>震无咎者存乎悔</span>
<span class='tline' id='l265' data-llen='5667:5690'>　震者動而不安也咎譴責也悔謂能見過而内自省</span>
<span class='tline' id='l266' data-llen='5690:5713'>　也震動而不安則幡然自改亦足以補其過矣又何</span>
<span class='tline' id='l267' data-llen='5713:5720'>　吝之有也</span>
<span class='tline' id='l268' data-llen='5720:5747'><a onclick="displayPageImage('KR1a0064', 'WYG', '028-15b' );" name="028-15b" class="pb">[028-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5747:5767'>是故卦有大小辭有險易辭也者各指其所之</span>
<span class='tline' id='l270' data-llen='5767:5790'>　卦有小大辭有險易辭也者卦以陽爻之大者爲主</span>
<span class='tline' id='l271' data-llen='5790:5813'>　則其辭平易如復如謙之類是也卦以隂爻之小者</span>
<span class='tline' id='l272' data-llen='5813:5836'>　爲主則其辭艱險如小畜如夬之類是也各指其所</span>
<span class='tline' id='l273' data-llen='5836:5859'>　之者隨其時之所值而命之辭其辭則各指示其所</span>
<span class='tline' id='l274' data-llen='5859:5882'>　向而使占者得以知所適從也漢上朱氏曰之者動</span>
<span class='tline' id='l275' data-llen='5882:5905'>　爻也虛齋趙氏曰之變卦也言本爻之辭正指之卦</span>
<span class='tline' id='l276' data-llen='5905:5918'>　之義占筮之法蓋本諸此</span>
<span class='tline' id='l277' data-llen='5918:5945'><a onclick="displayPageImage('KR1a0064', 'WYG', '028-16a' );" name="028-16a" class="pb">[028-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='5945:5967'>　　右第三章紫陽朱子曰此章釋卦爻辭之通例</span>
<span class='tline' id='l279' data-llen='5967:5982'>易與天地準故能彌綸天地之道</span>
<span class='tline' id='l280' data-llen='5982:6005'>　易謂易之書也準猶齊平而無毫釐髙下之差也天</span>
<span class='tline' id='l281' data-llen='6005:6028'>　地之道即易之道易之道即天地之道天地如此易</span>
<span class='tline' id='l282' data-llen='6028:6051'>　亦如此故曰易與天地準惟其與天地準故能贊天</span>
<span class='tline' id='l283' data-llen='6051:6074'>　地之化育而彌綸其道漢上朱氏曰九準陽六準隂</span>
<span class='tline' id='l284' data-llen='6074:6097'>　伊川程子曰彌徧也綸理也在事爲倫在絲爲綸彌</span>
<span class='tline' id='l285' data-llen='6097:6120'>　綸徧理也紫陽朱子曰彌如彌縫之彌有終竟聨合</span>
<span class='tline' id='l286' data-llen='6120:6147'><a onclick="displayPageImage('KR1a0064', 'WYG', '028-16b' );" name="028-16b" class="pb">[028-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6147:6160'>　之意綸有選擇條理之意</span>
<span class='tline' id='l288' data-llen='6160:6181'>仰以觀於天文俯以察於地理是故知幽明之故</span>
<span class='tline' id='l289' data-llen='6181:6204'>　觀視也察視之詳也幽隂之不可見者也明陽之可</span>
<span class='tline' id='l290' data-llen='6204:6227'>　見者也幽明之故謂隂陽之所以然也聖人何以知</span>
<span class='tline' id='l291' data-llen='6227:6250'>　之曰仰以觀於天文俯以察於地理故知之也天在</span>
<span class='tline' id='l292' data-llen='6250:6273'>　上屬陽而明故言文其文可以仰而見故言觀地在</span>
<span class='tline' id='l293' data-llen='6273:6296'>　下屬隂而幽故言理其理亦可以俯而知故言察以</span>
<span class='tline' id='l294' data-llen='6296:6319'>　者用也用易中隂陽之理而觀察之也紫陽朱子曰</span>
<span class='tline' id='l295' data-llen='6319:6346'><a onclick="displayPageImage('KR1a0064', 'WYG', '028-17a' );" name="028-17a" class="pb">[028-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6346:6369'>　天文則有晝夜上下地理則有南北髙深晝明夜幽</span>
<span class='tline' id='l297' data-llen='6369:6392'>　上明下幽觀晝夜之運日月星辰之上下可見天文</span>
<span class='tline' id='l298' data-llen='6392:6415'>　幽明之所以然也南明北幽髙明深幽觀南北髙深</span>
<span class='tline' id='l299' data-llen='6415:6438'>　可見地理幽明之所以然也平庵項氏曰伏羲之始</span>
<span class='tline' id='l300' data-llen='6438:6461'>　作易也仰觀於天見隂陽之象俯察於地見剛柔之</span>
<span class='tline' id='l301' data-llen='6461:6484'>　形於是制爲竒偶之畫以準之使萬物之情皆以類</span>
<span class='tline' id='l302' data-llen='6484:6507'>　從而天文地理遂與人事物情相通爲一而幽明之</span>
<span class='tline' id='l303' data-llen='6507:6516'>　故可得而知矣</span>
<span class='tline' id='l304' data-llen='6516:6543'><a onclick="displayPageImage('KR1a0064', 'WYG', '028-17b' );" name="028-17b" class="pb">[028-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6543:6555'>原始反終故知死生之說</span>
<span class='tline' id='l306' data-llen='6555:6578'>　死生有說乎曰有說可知之乎曰可知何以知之曰</span>
<span class='tline' id='l307' data-llen='6578:6601'>　原始反終則知之原始者推原其始反終者於其終</span>
<span class='tline' id='l308' data-llen='6601:6624'>　而反求其始也人能原其始而求其所以終又能反</span>
<span class='tline' id='l309' data-llen='6624:6647'>　其終而求其所以始則知死生之說矣夫天地大化</span>
<span class='tline' id='l310' data-llen='6647:6670'>　雖生生不窮然有生則有死未有生而不死者生則</span>
<span class='tline' id='l311' data-llen='6670:6693'>　氣聚而成形蓋出於大化死則氣散而形潰復歸於</span>
<span class='tline' id='l312' data-llen='6693:6716'>　大化兹萬理之所必然無他說也人惟不窮其理故</span>
<span class='tline' id='l313' data-llen='6716:6743'><a onclick="displayPageImage('KR1a0064', 'WYG', '028-18a' );" name="028-18a" class="pb">[028-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='6743:6766'>　不知其說往往以死爲諱而臨終則怖窮理則知其</span>
<span class='tline' id='l315' data-llen='6766:6789'>　說而視死如歸亦無所怖豈以死爲諱哉伊川程子</span>
<span class='tline' id='l316' data-llen='6789:6812'>　曰原始則足以知其終反終則足以知其始死生之</span>
<span class='tline' id='l317' data-llen='6812:6835'>　說如是而已矣故以春爲始而原之其必有冬以冬</span>
<span class='tline' id='l318' data-llen='6835:6858'>　爲終而反之其必有春死生其與是類乎又曰理窮</span>
<span class='tline' id='l319' data-llen='6858:6880'>　則自知生死之說不必以死生别是一道理而求</span>
<span class='tline' id='l320' data-llen='6880:6898'>精氣爲物游魂爲變是故知鬼神之情狀</span>
<span class='tline' id='l321' data-llen='6898:6921'>　人爲萬物之靈亦萬物中之一物耳以變對物而言</span>
<span class='tline' id='l322' data-llen='6921:6948'><a onclick="displayPageImage('KR1a0064', 'WYG', '028-18b' );" name="028-18b" class="pb">[028-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='6948:6971'>　則物者有是物也變則無矣人之生也氣聚而精凝</span>
<span class='tline' id='l324' data-llen='6971:6994'>　則顯而可見是爲物及其死也氣散而魂游則隠而</span>
<span class='tline' id='l325' data-llen='6994:7017'>　不可見是爲變謂之變則與物異矣伊川程子曰既</span>
<span class='tline' id='l326' data-llen='7017:7040'>　是變則存者亡堅者腐更無物也愚謂古人以死者</span>
<span class='tline' id='l327' data-llen='7040:7063'>　爲物故又爲物化蓋生則爲物死則爲故故即變也</span>
<span class='tline' id='l328' data-llen='7063:7086'>　化即變之成也在易則爻有等謂之物得乾之陽爲</span>
<span class='tline' id='l329' data-llen='7086:7109'>　陽物得坤之隂爲隂物變猶乾變爲坤坤變爲乾之</span>
<span class='tline' id='l330' data-llen='7109:7133'>　類是也或以物爲太𤣥之歾歾音歿非也鬼神之情</span>
<span class='tline' id='l331' data-llen='7133:7160'><a onclick="displayPageImage('KR1a0064', 'WYG', '028-19a' );" name="028-19a" class="pb">[028-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7160:7183'>　狀隠顯聚散而已隠顯理也聚散氣也自其理之隠</span>
<span class='tline' id='l333' data-llen='7183:7206'>　顯者言之則知鬼神之情自其氣之聚散者言之則</span>
<span class='tline' id='l334' data-llen='7206:7229'>　知鬼神之狀理其情也氣其狀也横渠張子曰形聚</span>
<span class='tline' id='l335' data-llen='7229:7252'>　爲物形潰反原反原者其游魂爲變歟所謂變者對</span>
<span class='tline' id='l336' data-llen='7252:7275'>　聚散存亡爲文非如螢雀之化指前後身而爲說也</span>
<span class='tline' id='l337' data-llen='7275:7298'>　又曰精氣者自無而有游魂者自有而無自無而有</span>
<span class='tline' id='l338' data-llen='7298:7321'>　故顯而爲物自有而無故隠而爲變又曰動物本諸</span>
<span class='tline' id='l339' data-llen='7321:7344'>　天以呼吸爲聚散之漸植物本諸地以隂陽升降爲</span>
<span class='tline' id='l340' data-llen='7344:7371'><a onclick="displayPageImage('KR1a0064', 'WYG', '028-19b' );" name="028-19b" class="pb">[028-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7371:7394'>　聚散之漸物之初生氣日至而滋息物生既盈氣日</span>
<span class='tline' id='l342' data-llen='7394:7417'>　反而游散至之為神以其伸也反之爲鬼以其歸也</span>
<span class='tline' id='l343' data-llen='7417:7440'>　紫陽朱子曰精氣爲物是合精與氣而成氣魂而精</span>
<span class='tline' id='l344' data-llen='7440:7463'>　魄也變則是魂魄相離雖獨說游魂而不言魄而離</span>
<span class='tline' id='l345' data-llen='7463:7473'>　魄之意自可見矣</span>
<span class='tline' id='l346' data-llen='7473:7496'>與天地相似故不違知周乎萬物而道濟天下故不過</span>
<span class='tline' id='l347' data-llen='7496:7518'>旁行而不流樂天知命故不憂安土敦乎仁故能愛</span>
<span class='tline' id='l348' data-llen='7518:7541'>　相似者易似天地天地似易彼比相似也蓋天地一</span>
<span class='tline' id='l349' data-llen='7541:7568'><a onclick="displayPageImage('KR1a0064', 'WYG', '028-20a' );" name="028-20a" class="pb">[028-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7568:7591'>　隂陽也易亦一隂陽也若幽明若死生若鬼神莫非</span>
<span class='tline' id='l351' data-llen='7591:7614'>　隂陽也聖人之作易仰則觀象於天俯則觀法於地</span>
<span class='tline' id='l352' data-llen='7614:7637'>　所謂幽明之故與夫死生之說鬼神之情狀皆與天</span>
<span class='tline' id='l353' data-llen='7637:7660'>　地隂陽相似故不違戾其知雖周知乎萬物之情而</span>
<span class='tline' id='l354' data-llen='7660:7683'>　所以濟天地之用者必以其道故不過差雖有時乎</span>
<span class='tline' id='l355' data-llen='7683:7706'>　從權旁行亦不至乎廢經而忘返故不流蕩樂天順</span>
<span class='tline' id='l356' data-llen='7706:7729'>　其理也知命安其分也樂夫天理之自然而知命分</span>
<span class='tline' id='l357' data-llen='7729:7752'>　之當然則此心與天爲徒故不憂安土不懷居也土</span>
<span class='tline' id='l358' data-llen='7752:7779'><a onclick="displayPageImage('KR1a0064', 'WYG', '028-20b' );" name="028-20b" class="pb">[028-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='7779:7802'>　即地也不擇地而居則隨所寓而安也敦篤厚也安</span>
<span class='tline' id='l360' data-llen='7802:7825'>　土敦乎仁則巳私盡去純乎天理無所往而非仁故</span>
<span class='tline' id='l361' data-llen='7825:7830'>　能愛</span>
<span class='tline' id='l362' data-llen='7830:7848'>範圍天地之化而不過曲成萬物而不遺</span>
<span class='tline' id='l363' data-llen='7848:7871'>　範如鑄金之模範圍如匡郭之周圍曲謂委曲成謂</span>
<span class='tline' id='l364' data-llen='7871:7894'>　成就天地之化大而無窮萬物微而且衆範圍之而</span>
<span class='tline' id='l365' data-llen='7894:7916'>　不過曲成之而不遺此聖人用易以贊其化育也</span>
<span class='tline' id='l366' data-llen='7916:7926'>通乎晝夜之道而知</span>
<span class='tline' id='l367' data-llen='7926:7953'><a onclick="displayPageImage('KR1a0064', 'WYG', '028-21a' );" name="028-21a" class="pb">[028-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='7953:7976'>　晝陽也夜隂也有晝則有夜有夜則有晝如前所謂</span>
<span class='tline' id='l369' data-llen='7976:7999'>　幽明死生鬼神是也通謂通達而兼明之也聖人通</span>
<span class='tline' id='l370' data-llen='7999:8020'>　乎晝夜之道而幽明死生鬼神之理無不知也</span>
<span class='tline' id='l371' data-llen='8020:8030'>故神无方而易无體</span>
<span class='tline' id='l372' data-llen='8030:8053'>　神妙而不可測或在陽或在隂故無定方易惟變所</span>
<span class='tline' id='l373' data-llen='8053:8076'>　適或爲陽或爲隂故無定體横渠張子曰語其推行</span>
<span class='tline' id='l374' data-llen='8076:8099'>　故曰道語其不測故曰神語其生生故曰易其實一</span>
<span class='tline' id='l375' data-llen='8099:8108'>　物指事異名爾</span>
<span class='tline' id='l376' data-llen='8108:8135'><a onclick="displayPageImage('KR1a0064', 'WYG', '028-21b' );" name="028-21b" class="pb">[028-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8135:8159'>　　右第四章鄭𤣥虞翻皆以是故知鬼神之情狀與</span>
<span class='tline' id='l378' data-llen='8159:8182'>　　天地相似故不違相連解說紫陽朱子曰此章言</span>
<span class='tline' id='l379' data-llen='8182:8205'>　　易道之大聖人用之如此平庵項氏曰自仰以觀</span>
<span class='tline' id='l380' data-llen='8205:8228'>　　於天文至故知鬼神之情狀此三知者言易之所</span>
<span class='tline' id='l381' data-llen='8228:8251'>　　知與天地準也自與天地相似故不違至安土敦</span>
<span class='tline' id='l382' data-llen='8251:8274'>　　乎仁故能愛此四故者言易之所能與天地準也</span>
<span class='tline' id='l383' data-llen='8274:8297'>　　自範圍天地之化而不過至神無方而易無體此</span>
<span class='tline' id='l384' data-llen='8297:8310'>　　四而者言彌綸之功也</span>
<span class='tline' id='l385' data-llen='8310:8337'><a onclick="displayPageImage('KR1a0064', 'WYG', '028-22a' );" name="028-22a" class="pb">[028-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8337:8340'>　</span>
<span class='tline' id='l387' data-llen='8340:8343'>　</span>
<span class='tline' id='l388' data-llen='8343:8346'>　</span>
<span class='tline' id='l389' data-llen='8346:8349'>　</span>
<span class='tline' id='l390' data-llen='8349:8352'>　</span>
<span class='tline' id='l391' data-llen='8352:8355'>　</span>
<span class='tline' id='l392' data-llen='8355:8358'>　</span>
<span class='tline' id='l393' data-llen='8358:8361'>　</span>
<span class='tline' id='l394' data-llen='8361:8388'><a onclick="displayPageImage('KR1a0064', 'WYG', '028-22b' );" name="028-22b" class="pb">[028-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8388:8391'>　</span>
<span class='tline' id='l396' data-llen='8391:8394'>　</span>
<span class='tline' id='l397' data-llen='8394:8397'>　</span>
<span class='tline' id='l398' data-llen='8397:8400'>　</span>
<span class='tline' id='l399' data-llen='8400:8403'>　</span>
<span class='tline' id='l400' data-llen='8403:8406'>　</span>
<span class='tline' id='l401' data-llen='8406:8409'>　</span>
<span class='tline' id='l402' data-llen='8409:8420'>　周易集說卷二十八</span>
</p>
<p>
</p>
  </div>
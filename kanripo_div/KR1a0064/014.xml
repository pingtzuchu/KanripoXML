<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0064', 'WYG', '014-1a' );" name="014-1a" class="pb">[014-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:200'>　周易集説卷十四</span>
<span class='tline' id='l10' data-llen='200:221'>　　　　　　　　　　　　　宋　俞琰　撰</span>
<span class='tline' id='l11' data-llen='221:227'>　彖傳一</span>
<span class='tline' id='l12' data-llen='227:250'>　　文王之辭謂之經孔子之辭謂之傳傳者所以釋</span>
<span class='tline' id='l13' data-llen='250:273'>　　經之辭也經有彖辭即文王所繫於卦下之辭孔</span>
<span class='tline' id='l14' data-llen='273:296'>　　子釋文王卦下之辭而傳述其意故謂之彖傳古</span>
<span class='tline' id='l15' data-llen='296:320'>　　者經與傳各為一書自費直以傳解經而後鄭𤣥</span>
<span class='tline' id='l16' data-llen='320:346'><a onclick="displayPageImage('KR1a0064', 'WYG', '014-1b' );" name="014-1b" class="pb">[014-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='346:369'>　　以彖傳連經文然猶若今乾卦次序至王弼乃自</span>
<span class='tline' id='l18' data-llen='369:392'>　　坤卦而始每卦以彖傳移綴於彖辭之後又加以</span>
<span class='tline' id='l19' data-llen='392:415'>　　彖曰兩字冠之後之人遂不謂之彖傳而直謂之</span>
<span class='tline' id='l20' data-llen='415:438'>　　彖夫以孔子之彖傳為彖則文王之彖辭當復謂</span>
<span class='tline' id='l21' data-llen='438:461'>　　之何哉魏晉而下去古日逺訛以傳訛至今讀者</span>
<span class='tline' id='l22' data-llen='461:484'>　　習以為常弗察也先儒謂西漢時六經與傳皆别</span>
<span class='tline' id='l23' data-llen='484:507'>　　行逮東漢諸儒作注始合經傳為一如春秋三傳</span>
<span class='tline' id='l24' data-llen='507:530'>　　之文不與經連故石經公羊傳皆無經文藝文志</span>
<span class='tline' id='l25' data-llen='530:556'><a onclick="displayPageImage('KR1a0064', 'WYG', '014-2a' );" name="014-2a" class="pb">[014-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='556:579'>　　所載毛詩故訓傳亦與經别及馬融為周禮注乃</span>
<span class='tline' id='l27' data-llen='579:603'>　　云欲省學者兩讀故具載本文而就經為注鄭𤣥</span>
<span class='tline' id='l28' data-llen='603:627'>　　與馬融同時𤣥以易傳連於易經蓋倣融例而弼</span>
<span class='tline' id='l29' data-llen='627:651'>　　又援𤣥例也乃若杜預分左氏傳連於經范望散</span>
<span class='tline' id='l30' data-llen='651:675'>　　太𤣥測於八十一首之下皆欲取便於學者之誦</span>
<span class='tline' id='l31' data-llen='675:698'>　　覽故也唐太宗詔名儒定九經正義孔穎達奉詔</span>
<span class='tline' id='l32' data-llen='698:721'>　　與諸儒參議於易則獨取王弼自唐至宋著為定</span>
<span class='tline' id='l33' data-llen='721:744'>　　論不本正義者以為異説於是後之學者惟王弼</span>
<span class='tline' id='l34' data-llen='744:770'><a onclick="displayPageImage('KR1a0064', 'WYG', '014-2b' );" name="014-2b" class="pb">[014-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='770:793'>　　是從竟莫敢移動吕汲公王原叔晁以道李巽巖</span>
<span class='tline' id='l36' data-llen='793:816'>　　吕東萊朱紫陽皆以分經合傳非古吳仁傑税與</span>
<span class='tline' id='l37' data-llen='816:839'>　　權編周易古經亦皆極論王弼之失讀易者要當</span>
<span class='tline' id='l38' data-llen='839:860'>　　審其是不可狃於舊説而復以彖傳為彖云</span>
<span class='tline' id='l39' data-llen='860:873'>大哉乾元萬物資始乃統天</span>
<span class='tline' id='l40' data-llen='873:896'>　紫陽朱子曰此專以天道明乾義又曰此一節首釋</span>
<span class='tline' id='l41' data-llen='896:919'>　元義愚謂彖辭云元亨利貞不過謂大亨而利於正</span>
<span class='tline' id='l42' data-llen='919:942'>　彖傳分而為四又以元為重故特賛之曰大哉乾元</span>
<span class='tline' id='l43' data-llen='942:968'><a onclick="displayPageImage('KR1a0064', 'WYG', '014-3a' );" name="014-3a" class="pb">[014-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='968:991'>　物有氣斯有形始者氣之元生者形之元形雖資坤</span>
<span class='tline' id='l45' data-llen='991:1014'>　而生氣則資乾而始故曰萬物資始夫乾之元亨利</span>
<span class='tline' id='l46' data-llen='1014:1037'>　貞析之以配四時固皆天之德若獨論乾元之大則</span>
<span class='tline' id='l47' data-llen='1037:1060'>　元者生意也亨者生意之長利者生意之遂貞者生</span>
<span class='tline' id='l48' data-llen='1060:1083'>　意之成亨利貞之三者皆屬元之所統故曰乃統天</span>
<span class='tline' id='l49' data-llen='1083:1106'>　統者以一該衆無所不總之謂大莫大於天而元統</span>
<span class='tline' id='l50' data-llen='1106:1124'>　之則天亦萬物中之物耳元其大矣哉</span>
<span class='tline' id='l51' data-llen='1124:1134'>雲行雨施品物流形</span>
<span class='tline' id='l52' data-llen='1134:1160'><a onclick="displayPageImage('KR1a0064', 'WYG', '014-3b' );" name="014-3b" class="pb">[014-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1160:1183'>　紫陽朱子曰此釋乾之亨也愚謂乾之亨乃陽氣亨</span>
<span class='tline' id='l54' data-llen='1183:1206'>　通而物皆暢達之時是時天油然作雲沛然下雨凡</span>
<span class='tline' id='l55' data-llen='1206:1229'>　昔之凝滯者皆至此而流動昔之潛伏者皆至此而</span>
<span class='tline' id='l56' data-llen='1229:1252'>　形見故曰雲行雨施品物流形施去聲始豉反前言</span>
<span class='tline' id='l57' data-llen='1252:1275'>　萬物此言品物萬與品同歟異歟曰元為禀氣之始</span>
<span class='tline' id='l58' data-llen='1275:1298'>　未可區别故總謂之萬亨則流動形見而洪纎高下</span>
<span class='tline' id='l59' data-llen='1298:1321'>　各有區别故特謂之品或謂孔子賛乾四徳獨不言</span>
<span class='tline' id='l60' data-llen='1321:1344'>　亨何也誠齋楊氏曰言元言利言貞而不言亨非不</span>
<span class='tline' id='l61' data-llen='1344:1370'><a onclick="displayPageImage('KR1a0064', 'WYG', '014-4a' );" name="014-4a" class="pb">[014-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1370:1393'>　言亨也雲行雨施品物流形即亨也節齋蔡氏曰雲</span>
<span class='tline' id='l63' data-llen='1393:1415'>　行雨施亨之見乎氣也品物流形亨之見乎形也</span>
<span class='tline' id='l64' data-llen='1415:1432'>大明終始六位時成時乗六龍以御天</span>
<span class='tline' id='l65' data-llen='1432:1455'>　終謂下乾之終九三是也始謂上乾之始九四是也</span>
<span class='tline' id='l66' data-llen='1455:1478'>　九三九四乃乾下乾上之交接處一乾方終一乾又</span>
<span class='tline' id='l67' data-llen='1478:1501'>　始則生意於此續而不絶故不曰始終而特曰終始</span>
<span class='tline' id='l68' data-llen='1501:1524'>　説卦云終萬物始萬物亦是此意彼言艮東北丑寅</span>
<span class='tline' id='l69' data-llen='1524:1547'>　之交此則言兩乾上下之交也或以初為始上為終</span>
<span class='tline' id='l70' data-llen='1547:1573'><a onclick="displayPageImage('KR1a0064', 'WYG', '014-4b' );" name="014-4b" class="pb">[014-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1573:1596'>　初上乃一卦之始終非此之謂也或以元為始貞為</span>
<span class='tline' id='l72' data-llen='1596:1619'>　終元貞乃四德之始終非此之謂也大明終始謂聖</span>
<span class='tline' id='l73' data-llen='1619:1642'>　人大明天道之終始以示人也六位卦之六畫也易</span>
<span class='tline' id='l74' data-llen='1642:1665'>　六畫而成卦一畫有一畫之位一位有一位之時乾</span>
<span class='tline' id='l75' data-llen='1665:1688'>　六位各以時成則乾道於是乎備矣乾而止於三畫</span>
<span class='tline' id='l76' data-llen='1688:1711'>　則終而无繼豈生生之謂易哉所謂大明終始所謂</span>
<span class='tline' id='l77' data-llen='1711:1734'>　六位時成皆發明重乾六畫之義六龍乾之六爻也</span>
<span class='tline' id='l78' data-llen='1734:1757'>　六位言六畫之定分六龍言六爻之變象六位乃諸</span>
<span class='tline' id='l79' data-llen='1757:1783'><a onclick="displayPageImage('KR1a0064', 'WYG', '014-5a' );" name="014-5a" class="pb">[014-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1783:1806'>　卦之所同六龍則純乾之所獨也時乗六龍以御天</span>
<span class='tline' id='l81' data-llen='1806:1829'>　謂聖人當此之時乘六陽之亨通以行天道與天道</span>
<span class='tline' id='l82' data-llen='1829:1850'>　同一亨通也紫陽朱子曰此言聖人之元亨也</span>
<span class='tline' id='l83' data-llen='1850:1867'>乾道變化各正性命保合大和乃利貞</span>
<span class='tline' id='l84' data-llen='1867:1890'>　紫陽朱子曰此言乾道變化无所不利而萬物各得</span>
<span class='tline' id='l85' data-llen='1890:1913'>　其性命以自全以釋利貞之義也愚謂乾道天之道</span>
<span class='tline' id='l86' data-llen='1913:1936'>　也變化隂陽之變化也隂變為陽陽化為隂寒暑之</span>
<span class='tline' id='l87' data-llen='1936:1959'>　往來是也寒往則暑來暑往則寒來一往一來而不</span>
<span class='tline' id='l88' data-llen='1959:1985'><a onclick="displayPageImage('KR1a0064', 'WYG', '014-5b' );" name="014-5b" class="pb">[014-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1985:2008'>　已是之謂道天道之所以為變化者何變化萬物也</span>
<span class='tline' id='l90' data-llen='2008:2031'>　萬物蓋隨四時之推移而為之變為之化也天所賦</span>
<span class='tline' id='l91' data-llen='2031:2054'>　為命物所受為性物受天之所賦自形自色自生自</span>
<span class='tline' id='l92' data-llen='2054:2077'>　長莫不小遂其小大遂其大是為各正性命謂各得</span>
<span class='tline' id='l93' data-llen='2077:2100'>　其性命之正也大音泰大和即元氣也保謂保全而</span>
<span class='tline' id='l94' data-llen='2100:2123'>　无虧合謂合聚而不散物皆斂華就實而保合大和</span>
<span class='tline' id='l95' data-llen='2123:2146'>　則又為來春發生之地也乃利貞者由是而利貞也</span>
<span class='tline' id='l96' data-llen='2146:2169'>　承上文之意推本元亨而言也蓋自元而亨亨而利</span>
<span class='tline' id='l97' data-llen='2169:2195'><a onclick="displayPageImage('KR1a0064', 'WYG', '014-6a' );" name="014-6a" class="pb">[014-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2195:2218'>　利而貞貞則又元不貞則无以為元元乃物之萌芽</span>
<span class='tline' id='l99' data-llen='2218:2241'>　初出時亨乃物之長茂時利乃物之收斂時貞乃物</span>
<span class='tline' id='l100' data-llen='2241:2264'>　之結實而歸宿處唯有此歸宿處是以貞下起元靜</span>
<span class='tline' id='l101' data-llen='2264:2287'>　極而復動冬極而復春生意常周流而不絶若使元</span>
<span class='tline' id='l102' data-llen='2287:2310'>　亨而不利貞春夏而不秋冬則元氣磔裂發散无餘</span>
<span class='tline' id='l103' data-llen='2310:2326'>　而乾道或幾乎熄矣何變化之有</span>
<span class='tline' id='l104' data-llen='2326:2336'>首出庶物萬國咸寧</span>
<span class='tline' id='l105' data-llen='2336:2359'>　紫陽朱子曰此言聖人之利貞也愚謂聖人聰明睿</span>
<span class='tline' id='l106' data-llen='2359:2385'><a onclick="displayPageImage('KR1a0064', 'WYG', '014-6b' );" name="014-6b" class="pb">[014-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2385:2408'>　知冠乎羣倫超出庶物足以有臨足以表正萬邦而</span>
<span class='tline' id='l108' data-llen='2408:2431'>　天下皆得其所安故曰首出庶物萬國咸寧首即元</span>
<span class='tline' id='l109' data-llen='2431:2454'>　也萬國願戴聖人為首亦猶萬物資始於乾之元也</span>
<span class='tline' id='l110' data-llen='2454:2477'>　孔子賛乾之利貞而又言首其意亦可見矣蓋曰貞</span>
<span class='tline' id='l111' data-llen='2477:2500'>　不終於貞而貞之後又繼以元也聖人體乾之元出</span>
<span class='tline' id='l112' data-llen='2500:2523'>　而君臨萬國是為萬國之元首萬國各有其君則又</span>
<span class='tline' id='l113' data-llen='2523:2546'>　各為其國之首蓋推廣乾元之大以見生生之道无</span>
<span class='tline' id='l114' data-llen='2546:2569'>　窮也乾彖傳三言物初言萬物次言品物又言庶物</span>
<span class='tline' id='l115' data-llen='2569:2595'><a onclick="displayPageImage('KR1a0064', 'WYG', '014-7a' );" name="014-7a" class="pb">[014-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2595:2618'>　何其異耶曰萬物偕天而言也品物以在地而言也</span>
<span class='tline' id='l117' data-llen='2618:2639'>　庻物即品物對人君而言則謂之庶庶者衆也</span>
<span class='tline' id='l118' data-llen='2639:2653'>至哉坤元萬物資生乃順承天</span>
<span class='tline' id='l119' data-llen='2653:2676'>　乾天道也坤地道也天尊地卑故乾元稱大坤元稱</span>
<span class='tline' id='l120' data-llen='2676:2699'>　至至義差緩雖不若大之盛然乾之所至坤亦至焉</span>
<span class='tline' id='l121' data-llen='2699:2722'>　坤元蓋與乾元同其大也孔子嫌於兩大同稱故變</span>
<span class='tline' id='l122' data-llen='2722:2745'>　文而賛坤之元曰至哉所以尊乾也聖人於尊卑之</span>
<span class='tline' id='l123' data-llen='2745:2768'>　辨謹嚴如此萬物資乾元以始有氣而未有形資坤</span>
<span class='tline' id='l124' data-llen='2768:2794'><a onclick="displayPageImage('KR1a0064', 'WYG', '014-7b' );" name="014-7b" class="pb">[014-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2794:2817'>　元以生乃有形父母之道也是故天氣不下降於地</span>
<span class='tline' id='l126' data-llen='2817:2840'>　則地亦不能生物地之生物乃順而承天之施也承</span>
<span class='tline' id='l127' data-llen='2840:2861'>　受也奉也坤順乾而受乾之施下奉上之道也</span>
<span class='tline' id='l128' data-llen='2861:2880'>坤厚載物德合无疆含𢎞光大品物咸亨</span>
<span class='tline' id='l129' data-llen='2880:2903'>　順與厚皆坤德順而承天之施所以生物厚而合天</span>
<span class='tline' id='l130' data-llen='2903:2926'>　之无疆所以載物乾德之大无不覆幬而无此疆爾</span>
<span class='tline' id='l131' data-llen='2926:2949'>　界之限坤德之厚無不持載亦无此疆爾界之限是</span>
<span class='tline' id='l132' data-llen='2949:2973'>　之謂合夫坤其靜也翕翕則含𢎞其動也闢闢則光</span>
<span class='tline' id='l133' data-llen='2973:2999'><a onclick="displayPageImage('KR1a0064', 'WYG', '014-8a' );" name="014-8a" class="pb">[014-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2999:3023'>　大含𢎞如此光大如此是以品物咸得亨通也或曰</span>
<span class='tline' id='l135' data-llen='3023:3046'>　陽明而隂暗陽大而隂小光大者乾之德坤安得光</span>
<span class='tline' id='l136' data-llen='3046:3070'>　大曰坤之德含容𢎞博而與乾合則亦光明盛大也</span>
<span class='tline' id='l137' data-llen='3070:3093'>　孔子賛坤之德不曰大而曰至蓋以尊无二上而不</span>
<span class='tline' id='l138' data-llen='3093:3117'>　可與乾並稱次賛坤之亨乃曰含𢎞光大則坤德之</span>
<span class='tline' id='l139' data-llen='3117:3134'>　大實與乾同不然坤何以為乾之配</span>
<span class='tline' id='l140' data-llen='3134:3152'>牝馬地類行地无疆柔順利貞君子攸行</span>
<span class='tline' id='l141' data-llen='3152:3175'>　龍行天之物故以象天馬行地之物故以象地坤順</span>
<span class='tline' id='l142' data-llen='3175:3201'><a onclick="displayPageImage('KR1a0064', 'WYG', '014-8b' );" name="014-8b" class="pb">[014-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3201:3224'>　而承天是以博厚載物而合乾无疆牝馬柔順而類</span>
<span class='tline' id='l144' data-llen='3224:3247'>　地是以引重致逺而行地无疆彖辭云利牝馬之貞</span>
<span class='tline' id='l145' data-llen='3247:3270'>　孔子加以柔順二字而釋之曰柔順利貞何也彖辭</span>
<span class='tline' id='l146' data-llen='3270:3294'>　云君子有攸往自連下文孔子併及之而釋之曰君子</span>
<span class='tline' id='l147' data-llen='3294:3317'>　攸行又何也曰孔子所以錯綜其辭者蓋又發明文</span>
<span class='tline' id='l148' data-llen='3317:3340'>　王言外之意而謂君子所行柔順而貞則宜柔順而</span>
<span class='tline' id='l149' data-llen='3340:3363'>　不貞則不宜也孝經云故當不義則子不可以不爭</span>
<span class='tline' id='l150' data-llen='3363:3386'>　於父臣不可以不爭於君故當不義則爭之從父之</span>
<span class='tline' id='l151' data-llen='3386:3412'><a onclick="displayPageImage('KR1a0064', 'WYG', '014-9a' );" name="014-9a" class="pb">[014-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3412:3435'>　令又焉得為孝乎坤臣子之道也臣子之事君父唱</span>
<span class='tline' id='l153' data-llen='3435:3458'>　則必應固不可不柔順然倡之不以道而亦應焉則</span>
<span class='tline' id='l154' data-llen='3458:3481'>　過於柔順而不貞矣過於柔順而不貞則柔為小人</span>
<span class='tline' id='l155' data-llen='3481:3501'>　之善柔順為小人之阿順豈君子之所宜哉</span>
<span class='tline' id='l156' data-llen='3501:3524'>先迷失道後順得常西南得朋乃與類行東北喪朋乃</span>
<span class='tline' id='l157' data-llen='3524:3537'>終有慶安貞之吉應地无疆</span>
<span class='tline' id='l158' data-llen='3537:3560'>　坤不能自行順乾之健而行君子有攸往先則迷而</span>
<span class='tline' id='l159' data-llen='3560:3583'>　失其道後則順而得其常西南兌離巽皆坤朋乃與</span>
<span class='tline' id='l160' data-llen='3583:3609'><a onclick="displayPageImage('KR1a0064', 'WYG', '014-9b' );" name="014-9b" class="pb">[014-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3609:3632'>　類行東北雖喪其朋然隂當從陽乃終有得主之慶</span>
<span class='tline' id='l162' data-llen='3632:3655'>　慶叶韻平聲音羌君子之出處隨地而安隨地而貞</span>
<span class='tline' id='l163' data-llen='3655:3678'>　不限西南東北皆吉故曰安貞之吉應地无疆方其</span>
<span class='tline' id='l164' data-llen='3678:3701'>　在西南則安於西南猶女子在室則安於父母家及</span>
<span class='tline' id='l165' data-llen='3701:3724'>　其往東北則安於東北猶女子嫁而從夫則安於夫</span>
<span class='tline' id='l166' data-llen='3724:3747'>　家在此亦貞而吉在彼亦貞而吉君子無入而不自</span>
<span class='tline' id='l167' data-llen='3747:3770'>　得焉或者乃謂惟當貞於陽方不當貞於隂方則拘</span>
<span class='tline' id='l168' data-llen='3770:3793'>　於一而與應地无疆之義背馳矣坤彖傳凡三言順</span>
<span class='tline' id='l169' data-llen='3793:3820'><a onclick="displayPageImage('KR1a0064', 'WYG', '014-10a' );" name="014-10a" class="pb">[014-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3820:3843'>　三言无疆順坤德无疆則乾德也坤合乾之无疆則</span>
<span class='tline' id='l171' data-llen='3843:3865'>　地亦无疆是故馬之無疆類地君子之无疆應地</span>
<span class='tline' id='l172' data-llen='3865:3888'>屯剛柔始交而難生動乎險中大亨貞雷雨之動滿盈</span>
<span class='tline' id='l173' data-llen='3888:3900'>天造草昧宜建侯而不寧</span>
<span class='tline' id='l174' data-llen='3900:3923'>　易六十四卦惟乾坤二卦純剛純柔无所謂上下之</span>
<span class='tline' id='l175' data-llen='3923:3946'>　乗承亦无所謂内外之配應其餘六十二卦則皆剛</span>
<span class='tline' id='l176' data-llen='3946:3969'>　柔錯雜乃有乗承配應既有乗承配應則其説千變</span>
<span class='tline' id='l177' data-llen='3969:3992'>　萬化而無窮矣剛謂乾之九柔謂坤之六始交謂乾</span>
<span class='tline' id='l178' data-llen='3992:4019'><a onclick="displayPageImage('KR1a0064', 'WYG', '014-10b' );" name="014-10b" class="pb">[014-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4019:4042'>　之初交坤而成震難生謂坎水之險在前此合上下</span>
<span class='tline' id='l180' data-llen='4042:4065'>　二體釋卦之名義也動者震之德險者坎之德震在</span>
<span class='tline' id='l181' data-llen='4065:4088'>　坎中是謂動乎險中此雖具上下卦二體之德並言</span>
<span class='tline' id='l182' data-llen='4088:4111'>　其意則在初九初九蓋屯之主爻也大釋元字大亨</span>
<span class='tline' id='l183' data-llen='4111:4134'>　貞謂屯之時動則可以出險而大亨固不容不動然</span>
<span class='tline' id='l184' data-llen='4134:4157'>　又不可遽動唯以貞道固守則利也陽在隂中則激</span>
<span class='tline' id='l185' data-llen='4157:4180'>　而為雷隂陽和洽則烝而為雨雷雨之動滿盈謂震</span>
<span class='tline' id='l186' data-llen='4180:4203'>　雷坎雨閉固鬰塞必至於滿盈而後動以象屯道艱</span>
<span class='tline' id='l187' data-llen='4203:4230'><a onclick="displayPageImage('KR1a0064', 'WYG', '014-11a' );" name="014-11a" class="pb">[014-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4230:4253'>　難而未能遽通也天造時運也草震象謂雜亂而未</span>
<span class='tline' id='l189' data-llen='4253:4276'>　定也昧坎象謂幽暗而未明也屯之時如此豈宜有</span>
<span class='tline' id='l190' data-llen='4276:4299'>　所往唯宜建侯建侯所以濟難也不寧不遑寧處也</span>
<span class='tline' id='l191' data-llen='4299:4319'>　難生故不寧侯未建則難未解欲寧處得乎</span>
<span class='tline' id='l192' data-llen='4319:4342'>山下有險險而止蒙蒙亨以亨行時中也匪我求童蒙</span>
<span class='tline' id='l193' data-llen='4342:4365'>童蒙求我志應也初筮告以剛中也再三瀆瀆則不告</span>
<span class='tline' id='l194' data-llen='4365:4377'>瀆蒙也蒙以養正聖功也</span>
<span class='tline' id='l195' data-llen='4377:4400'>　蒙卦下坎水上艮山退則困於坎水之險而不可處</span>
<span class='tline' id='l196' data-llen='4400:4427'><a onclick="displayPageImage('KR1a0064', 'WYG', '014-11b' );" name="014-11b" class="pb">[014-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4427:4450'>　進則閡於艮山之止而不可往進退莫知所之是之</span>
<span class='tline' id='l198' data-llen='4450:4473'>　謂蒙山下有險言卦象險而止言卦德蒙言卦名自</span>
<span class='tline' id='l199' data-llen='4473:4496'>　此以下皆言卦義以亨行者蒙以亨而後行未亨則</span>
<span class='tline' id='l200' data-llen='4496:4519'>　止既亨則行也蒙豈能遽亨所以亨者時也當其可</span>
<span class='tline' id='l201' data-llen='4519:4542'>　之謂時蓋不憤則不啟不悱則不發也時中者於其</span>
<span class='tline' id='l202' data-llen='4542:4565'>　可亨之時而亨之不先時不後時也志謂五之志應</span>
<span class='tline' id='l203' data-llen='4565:4588'>　謂應二也二以剛明之賢處下五以童蒙之君居上</span>
<span class='tline' id='l204' data-llen='4588:4611'>　非是二求五蓋五之志應於二也伊川程子曰賢者</span>
<span class='tline' id='l205' data-llen='4611:4638'><a onclick="displayPageImage('KR1a0064', 'WYG', '014-12a' );" name="014-12a" class="pb">[014-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4638:4661'>　在下豈可自進以求於君茍自求之必无信用之理</span>
<span class='tline' id='l207' data-llen='4661:4684'>　古之人所以必待人君致敬盡禮而後往者非欲自</span>
<span class='tline' id='l208' data-llen='4684:4707'>　為尊大蓋其尊德樂道不如是不足與有為也剛中</span>
<span class='tline' id='l209' data-llen='4707:4730'>　指九二以其剛而得中則告而有節乃可决人之疑</span>
<span class='tline' id='l210' data-llen='4730:4753'>　也瀆蒙謂告之不一則其説煩亂而愈滋其惑也是</span>
<span class='tline' id='l211' data-llen='4753:4776'>　不惟問者瀆告者亦瀆也夫童蒙求我之初其志蓋</span>
<span class='tline' id='l212' data-llen='4776:4799'>　專一也吾當盡誠以告之不告則失人至於再至於</span>
<span class='tline' id='l213' data-llen='4799:4823'>　三則煩數而其志不專一矣不若不告告則失言也聖</span>
<span class='tline' id='l214' data-llen='4823:4850'><a onclick="displayPageImage('KR1a0064', 'WYG', '014-12b' );" name="014-12b" class="pb">[014-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4850:4873'>　者无所不通之謂童蒙之時便當以正道涵養其正</span>
<span class='tline' id='l216' data-llen='4873:4896'>　性是乃作聖之功也古之人含德之厚比於赤子大</span>
<span class='tline' id='l217' data-llen='4896:4919'>　人之所以為大人者不失其赤子之心而已童蒙之</span>
<span class='tline' id='l218' data-llen='4919:4942'>　時情竇未開天真未散粹然一出於正所謂赤子之</span>
<span class='tline' id='l219' data-llen='4942:4965'>　心是也蓋涵養正性全在童蒙之時若童蒙之時无</span>
<span class='tline' id='l220' data-llen='4965:4988'>　所養而失其正則他日欲望其作聖不可得矣文王</span>
<span class='tline' id='l221' data-llen='4988:5011'>　曰初筮告孔子釋之曰以剛中也文王曰再三瀆瀆</span>
<span class='tline' id='l222' data-llen='5011:5034'>　則不告孔子釋之曰瀆蒙也文王曰利貞孔子釋之</span>
<span class='tline' id='l223' data-llen='5034:5061'><a onclick="displayPageImage('KR1a0064', 'WYG', '014-13a' );" name="014-13a" class="pb">[014-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5061:5084'>　曰蒙以養正聖功也孔子蓋發明文王言外之意故</span>
<span class='tline' id='l225' data-llen='5084:5101'>　其意又加詳焉或曰亨行二字羡文</span>
<span class='tline' id='l226' data-llen='5101:5124'>需須也險在前也剛健而不陷其義不困窮矣需有孚</span>
<span class='tline' id='l227' data-llen='5124:5146'>光亨貞吉位乎天位以正中也利渉大川往有功也</span>
<span class='tline' id='l228' data-llen='5146:5169'>　須待也險在前謂前遇坎水之險也剛健而不陷謂</span>
<span class='tline' id='l229' data-llen='5169:5192'>　乾不陷於坎也坎雖險乾以剛健能需而不躁進則</span>
<span class='tline' id='l230' data-llen='5192:5215'>　无陷溺之憂矣揆之以義蓋不至於困窮也卦互兌</span>
<span class='tline' id='l231' data-llen='5215:5238'>　兌為澤坎水在兌澤之上則澤有水而其象亦為不</span>
<span class='tline' id='l232' data-llen='5238:5265'><a onclick="displayPageImage('KR1a0064', 'WYG', '014-13b' );" name="014-13b" class="pb">[014-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5265:5288'>　困窮也位乎天位謂以九居五也上五兩爻皆屬天</span>
<span class='tline' id='l234' data-llen='5288:5311'>　位而五為天之正位故言天位正中謂正得其中也</span>
<span class='tline' id='l235' data-llen='5311:5334'>　需之時剛明之君與剛明之臣同德相孚五也又能</span>
<span class='tline' id='l236' data-llen='5334:5357'>　以正道固守而其剛明之德不為二隂所揜是以亨</span>
<span class='tline' id='l237' data-llen='5357:5380'>　且吉也正中以明有孚與貞位乎天位以明光亨與</span>
<span class='tline' id='l238' data-llen='5380:5403'>　吉往有功謂需極則當往往則有難濟之功蓋无不</span>
<span class='tline' id='l239' data-llen='5403:5426'>　往而坐待險平之理也此卦彖傳先以卦德釋卦名</span>
<span class='tline' id='l240' data-llen='5426:5449'>　義而曰需須也險在前也剛健而不陷其義不困窮</span>
<span class='tline' id='l241' data-llen='5449:5476'><a onclick="displayPageImage('KR1a0064', 'WYG', '014-14a' );" name="014-14a" class="pb">[014-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5476:5499'>　矣蓋合二體而言次曰需有孚光亨貞吉位乎天位</span>
<span class='tline' id='l243' data-llen='5499:5522'>　以正中也蓋賛九五之主爻終曰利渉大川往有功</span>
<span class='tline' id='l244' data-llen='5522:5545'>　也蓋又合二體之德言或曰需之為卦以乾遇坎而</span>
<span class='tline' id='l245' data-llen='5545:5568'>　為之辭故乾雖剛健而以險難在前不能不為之需</span>
<span class='tline' id='l246' data-llen='5568:5591'>　乃若遇巽則其剛健為隂小所畜遇艮則其剛健為</span>
<span class='tline' id='l247' data-llen='5591:5614'>　陽大所畜各因其所遇而為之辭也同是坎也以震</span>
<span class='tline' id='l248' data-llen='5614:5637'>　遇之則動乎險中而能濟難屯卦是也以艮遇之則</span>
<span class='tline' id='l249' data-llen='5637:5660'>　見險而能止不犯於難蹇卦是也需則知險難在前</span>
<span class='tline' id='l250' data-llen='5660:5687'><a onclick="displayPageImage('KR1a0064', 'WYG', '014-14b' );" name="014-14b" class="pb">[014-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5687:5710'>　遂不躁進又有剛健濟難之才遂不即止必有待焉</span>
<span class='tline' id='l252' data-llen='5710:5721'>　而後進與屯蹇異矣</span>
<span class='tline' id='l253' data-llen='5721:5744'>訟上剛下險險而健訟訟有孚窒惕中吉剛來而得中</span>
<span class='tline' id='l254' data-llen='5744:5767'>也終凶訟不可成也利見大人尚中正也不利渉大川</span>
<span class='tline' id='l255' data-llen='5767:5773'>入于淵也</span>
<span class='tline' id='l256' data-llen='5773:5796'>　上剛指乾下險指坎在上者恃其剛以陵下在下者</span>
<span class='tline' id='l257' data-llen='5796:5819'>　懐其險以伺上一剛一險訟之由也險者狡而工於</span>
<span class='tline' id='l258' data-llen='5819:5842'>　爭健者強而力於爭險而健是以訟也夫上剛下險</span>
<span class='tline' id='l259' data-llen='5842:5869'><a onclick="displayPageImage('KR1a0064', 'WYG', '014-15a' );" name="014-15a" class="pb">[014-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5869:5892'>　分兩體之上下而以彼此言險而健則合兩體為一</span>
<span class='tline' id='l261' data-llen='5892:5915'>　而總言之也若使險而不健亦不能訟健而不險亦</span>
<span class='tline' id='l262' data-llen='5915:5938'>　不生訟唯險而又健則内懐險惡而多蓄智謀外恃</span>
<span class='tline' id='l263' data-llen='5938:5961'>　壯健而不畏敲扑訟之所以成也此以卦德釋卦名</span>
<span class='tline' id='l264' data-llen='5961:5984'>　義也健字句絶乃及於訟或以健訟相連誤矣剛來</span>
<span class='tline' id='l265' data-llen='5984:6007'>　而得中指九二九二蓋成卦之主爻也自彼而此謂</span>
<span class='tline' id='l266' data-llen='6007:6030'>　之來訟乃需之倒體需主爻在五訟主爻在二向為</span>
<span class='tline' id='l267' data-llen='6030:6053'>　需之主則剛處於五今為訟之主則剛來於二也或</span>
<span class='tline' id='l268' data-llen='6053:6080'><a onclick="displayPageImage('KR1a0064', 'WYG', '014-15b' );" name="014-15b" class="pb">[014-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6080:6103'>　謂訟為四陽卦自遯來而九三降為九二非也得中</span>
<span class='tline' id='l270' data-llen='6103:6126'>　謂居下體之中也訟不可成謂非吉德得已則已不</span>
<span class='tline' id='l271' data-llen='6126:6149'>　得已而為之亦不可極其終也中正指九五訟唯中</span>
<span class='tline' id='l272' data-llen='6149:6172'>　正而有理則宜見中正之人故曰利見大人尚中正</span>
<span class='tline' id='l273' data-llen='6172:6195'>　也淵指坎水訟之時人情乖違深入險地必遭陷溺</span>
<span class='tline' id='l274' data-llen='6195:6218'>　故曰不利渉大川入于淵也伊川程子曰據卦才而</span>
<span class='tline' id='l275' data-llen='6218:6241'>　言更取成卦之由為義者此是也卦義不取成卦之</span>
<span class='tline' id='l276' data-llen='6241:6264'>　由則更不言所變之爻也據卦辭二乃善也而爻中</span>
<span class='tline' id='l277' data-llen='6264:6291'><a onclick="displayPageImage('KR1a0064', 'WYG', '014-16a' );" name="014-16a" class="pb">[014-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6291:6314'>　不見其善蓋卦辭取其有孚得中而言乃善也爻則</span>
<span class='tline' id='l279' data-llen='6314:6329'>　以自下訟上為義所取不同也</span>
<span class='tline' id='l280' data-llen='6329:6352'>師衆也貞正也能以衆正可以王矣剛中而應行險而</span>
<span class='tline' id='l281' data-llen='6352:6369'>順以此毒天下而民從之吉又何咎矣</span>
<span class='tline' id='l282' data-llen='6369:6392'>　師者衆也周禮以五人為伍五伍為兩二十五人也</span>
<span class='tline' id='l283' data-llen='6392:6415'>　四兩為卒百人也五卒為旅五百人也五旅為師二</span>
<span class='tline' id='l284' data-llen='6415:6438'>　千五百人也卦唯一陽而有五隂之衆故曰師衆也</span>
<span class='tline' id='l285' data-llen='6438:6461'>　正謂兵出而有名也書武成云將有大正于商注云</span>
<span class='tline' id='l286' data-llen='6461:6488'><a onclick="displayPageImage('KR1a0064', 'WYG', '014-16b' );" name="014-16b" class="pb">[014-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6488:6511'>　大正以兵征之蓋謂武王伐紂以有道誅無道是為</span>
<span class='tline' id='l288' data-llen='6511:6534'>　大正也孟子云征之為言正也能役天下之衆而以</span>
<span class='tline' id='l289' data-llen='6534:6557'>　之討亂禁暴弔民伐罪然後謂之正不正則兵出無</span>
<span class='tline' id='l290' data-llen='6557:6580'>　名人心不服何以王天下今興師動衆而名正言順</span>
<span class='tline' id='l291' data-llen='6580:6603'>　可以王天下矣故曰貞正也能以衆正可以王矣九</span>
<span class='tline' id='l292' data-llen='6603:6626'>　二剛得中而无過為上與六五柔中之君相應故曰</span>
<span class='tline' id='l293' data-llen='6626:6649'>　剛中而應行此危險之道而上順天理下順衆心故</span>
<span class='tline' id='l294' data-llen='6649:6672'>　曰行險而順夫兵者不祥之器用之則傷財害民是</span>
<span class='tline' id='l295' data-llen='6672:6699'><a onclick="displayPageImage('KR1a0064', 'WYG', '014-17a' );" name="014-17a" class="pb">[014-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6699:6722'>　毒天下也蓋蠻夷寇賊毒害於民聖人不得已而伐</span>
<span class='tline' id='l297' data-llen='6722:6745'>　之用兵乃所以去其害猶用瞑眩之毒藥以攻毒疾</span>
<span class='tline' id='l298' data-llen='6745:6768'>　疾既毒則其用藥亦不容不毒也如此而民皆從之</span>
<span class='tline' id='l299' data-llen='6768:6791'>　既吉而又無咎之者以其剛中而應行險而順也故</span>
<span class='tline' id='l300' data-llen='6791:6814'>　曰以此毒天下而民從之吉又何咎矣不然則雖欲</span>
<span class='tline' id='l301' data-llen='6814:6837'>　无咎且不可得而况吉哉涑水司馬公曰夫治衆不</span>
<span class='tline' id='l302' data-llen='6837:6860'>　以剛則慢而不振用剛而不獲中則暴而无親上无</span>
<span class='tline' id='l303' data-llen='6860:6883'>　應於君下无應於民則身危而功不成所施不在於</span>
<span class='tline' id='l304' data-llen='6883:6910'><a onclick="displayPageImage('KR1a0064', 'WYG', '014-17b' );" name="014-17b" class="pb">[014-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6910:6933'>　順則衆怒而民不從四者非所以吉而无咎也吉而</span>
<span class='tline' id='l306' data-llen='6933:6949'>　无咎則唯剛中而應行險而順乎</span>
<span class='tline' id='l307' data-llen='6949:6972'>比吉也比輔也下順從也原筮元永貞无咎以剛中也</span>
<span class='tline' id='l308' data-llen='6972:6989'>不寧方來上下應也後夫凶其道窮也</span>
<span class='tline' id='l309' data-llen='6989:7012'>　紫陽朱子以比吉也三字為衍文郭京以比吉兩字</span>
<span class='tline' id='l310' data-llen='7012:7035'>　為彖辭但誤増也字凡彖傳先舉彖辭後以義結彖</span>
<span class='tline' id='l311' data-llen='7035:7058'>　辭下並无也字姑蘇潘氏曰比輔者臣親其君也下</span>
<span class='tline' id='l312' data-llen='7058:7081'>　順從者民親其君也愚謂比以九五為主輔謂六四</span>
<span class='tline' id='l313' data-llen='7081:7108'><a onclick="displayPageImage('KR1a0064', 'WYG', '014-18a' );" name="014-18a" class="pb">[014-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7108:7131'>　不憚其勞而輔己也下順從謂在下三隂皆順而從</span>
<span class='tline' id='l315' data-llen='7131:7154'>　已也近有六四順而為之輔下有三隂順而无不從</span>
<span class='tline' id='l316' data-llen='7154:7177'>　此九五所以為比之吉也坤順也初至四皆坤畫有</span>
<span class='tline' id='l317' data-llen='7177:7200'>　衆皆順從之象上六不與焉今但曰下順從而不及</span>
<span class='tline' id='l318' data-llen='7200:7223'>　上蓋斥上六在外也剛中謂九五剛而得中也卦有</span>
<span class='tline' id='l319' data-llen='7223:7246'>　内外二體筮法先成者為内卦後成者為外卦故蒙</span>
<span class='tline' id='l320' data-llen='7246:7269'>　以内卦為初筮比以外卦為原筮孔子釋蒙之初筮</span>
<span class='tline' id='l321' data-llen='7269:7292'>　曰以剛中也釋比之原筮亦曰以剛中也蒙之剛中</span>
<span class='tline' id='l322' data-llen='7292:7319'><a onclick="displayPageImage('KR1a0064', 'WYG', '014-18b' );" name="014-18b" class="pb">[014-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7319:7342'>　乃九二比之剛中則九五是也剛則所守者固中則</span>
<span class='tline' id='l324' data-llen='7342:7365'>　无過為此所以原筮元永貞无咎也厚齋馮氏曰萃</span>
<span class='tline' id='l325' data-llen='7365:7388'>　之與比下體坤地則同而上體水澤之象亦不相逺</span>
<span class='tline' id='l326' data-llen='7388:7411'>　萃以九四一爻有分權之勢故元永貞於五言之若</span>
<span class='tline' id='l327' data-llen='7411:7434'>　比下无分其權者故元永貞言之於彖義各有在也</span>
<span class='tline' id='l328' data-llen='7434:7457'>　上下應謂九五與初二三上下之情相通也衆方歸</span>
<span class='tline' id='l329' data-llen='7457:7480'>　附之初上下之情蓋猶未通四居其間不憚其勞以</span>
<span class='tline' id='l330' data-llen='7480:7503'>　下之意達於上又以上之意達於下然後上下之情</span>
<span class='tline' id='l331' data-llen='7503:7530'><a onclick="displayPageImage('KR1a0064', 'WYG', '014-19a' );" name="014-19a" class="pb">[014-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7530:7553'>　通故曰不寧方來上下應也上六處比之極有不得</span>
<span class='tline' id='l333' data-llen='7553:7574'>　其比之象窮而无所歸故曰後夫凶其道窮也</span>
<span class='tline' id='l334' data-llen='7574:7577'>　</span>
<span class='tline' id='l335' data-llen='7577:7580'>　</span>
<span class='tline' id='l336' data-llen='7580:7583'>　</span>
<span class='tline' id='l337' data-llen='7583:7586'>　</span>
<span class='tline' id='l338' data-llen='7586:7589'>　</span>
<span class='tline' id='l339' data-llen='7589:7592'>　</span>
<span class='tline' id='l340' data-llen='7592:7619'><a onclick="displayPageImage('KR1a0064', 'WYG', '014-19b' );" name="014-19b" class="pb">[014-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7619:7622'>　</span>
<span class='tline' id='l342' data-llen='7622:7625'>　</span>
<span class='tline' id='l343' data-llen='7625:7628'>　</span>
<span class='tline' id='l344' data-llen='7628:7631'>　</span>
<span class='tline' id='l345' data-llen='7631:7634'>　</span>
<span class='tline' id='l346' data-llen='7634:7637'>　</span>
<span class='tline' id='l347' data-llen='7637:7640'>　</span>
<span class='tline' id='l348' data-llen='7640:7650'>　周易集説卷十四</span>
</p>
<p>
</p>
  </div>
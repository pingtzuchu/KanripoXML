<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0064', 'WYG', '035-1a' );" name="035-1a" class="pb">[035-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　周易集說卷三十五</span><br/>
<span class='tline' id='l10' data-llen='202:223'>　　　　　　　　　　　　　宋　俞琰　撰</span><br/>
<span class='tline' id='l11' data-llen='223:231'>　繫辭下傳四</span><br/>
<span class='tline' id='l12' data-llen='231:254'>易之爲書也原始要終以爲質也六爻相雜唯其時物</span><br/>
<span class='tline' id='l13' data-llen='254:257'>也</span><br/>
<span class='tline' id='l14' data-llen='257:280'>　質謂卦體初爻原其事之始上爻要其事之終所以</span><br/>
<span class='tline' id='l15' data-llen='280:303'>　爲一卦之體質也時謂所占之卦遇乾爲乾之時遇</span><br/>
<span class='tline' id='l16' data-llen='303:329'><a onclick="displayPageImage('KR1a0064', 'WYG', '035-1b' );" name="035-1b" class="pb">[035-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='329:352'>　坤爲坤之時物謂所值之爻陽爻爲陽物隂爻爲隂</span><br/>
<span class='tline' id='l18' data-llen='352:375'>　物六爻之剛柔雖相雜而不一然占者其物則不雜</span><br/>
<span class='tline' id='l19' data-llen='375:386'>　也易之爲書蓋如此</span><br/>
<span class='tline' id='l20' data-llen='386:407'>其初難知其上易知本末也初辭擬之卒成之終</span><br/>
<span class='tline' id='l21' data-llen='407:430'>　物有本末事有終始況易乎初爻乃一卦之本事未</span><br/>
<span class='tline' id='l22' data-llen='430:453'>　成之始故隱而難知上爻乃一卦之末事已成之終</span><br/>
<span class='tline' id='l23' data-llen='453:476'>　故顯而易知惟其難知故其辭但擬之而巳惟其易</span><br/>
<span class='tline' id='l24' data-llen='476:489'>　知故卒其辭以成之於終</span><br/>
<span class='tline' id='l25' data-llen='489:515'><a onclick="displayPageImage('KR1a0064', 'WYG', '035-2a' );" name="035-2a" class="pb">[035-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='515:534'>若夫雜物撰德辨是與非則非其中爻不備</span><br/>
<span class='tline' id='l27' data-llen='534:557'>　中爻謂初上之間四爻卦之互體是也物謂爻之隂</span><br/>
<span class='tline' id='l28' data-llen='557:580'>　陽德謂卦之德内外二卦固各有其德而雜物撰德</span><br/>
<span class='tline' id='l29' data-llen='580:603'>　則自其中四爻之隂陽雜而互之又自撰成兩卦之</span><br/>
<span class='tline' id='l30' data-llen='603:626'>　德於其間也爻有中有不中有正有不正有應有不</span><br/>
<span class='tline' id='l31' data-llen='626:649'>　應有與有無與故有是與非是者何當於理也非者</span><br/>
<span class='tline' id='l32' data-llen='649:672'>　何悖於理也初上爲事之始終初則是非未見上則</span><br/>
<span class='tline' id='l33' data-llen='672:695'>　是非已定辨其是非則在中間四爻非此則不備也</span><br/>
<span class='tline' id='l34' data-llen='695:721'><a onclick="displayPageImage('KR1a0064', 'WYG', '035-2b' );" name="035-2b" class="pb">[035-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='721:744'>　崔景曰孔疏扶王弼義以此中爻爲二五必不然矣</span><br/>
<span class='tline' id='l36' data-llen='744:767'>　洪容齋曰中爻者謂二三四與三四五也如坤坎爲</span><br/>
<span class='tline' id='l37' data-llen='767:790'>　師而六五之爻曰長子帥師以正應九二而言蓋指</span><br/>
<span class='tline' id='l38' data-llen='790:813'>　二至四爲震也坤艮爲謙而初六之爻曰用渉大川</span><br/>
<span class='tline' id='l39' data-llen='813:836'>　蓋自二而上則六二九三六四爲坎也紫陽朱子曰</span><br/>
<span class='tline' id='l40' data-llen='836:859'>　先儒解此多以爲互體又曰互體說漢儒多用之左</span><br/>
<span class='tline' id='l41' data-llen='859:881'>　傳中占得觀卦處亦舉得分明看來此說不可廢</span><br/>
<span class='tline' id='l42' data-llen='881:904'>噫亦要存亡吉凶則居可知矣知者觀其彖辭則思過</span><br/>
<span class='tline' id='l43' data-llen='904:930'><a onclick="displayPageImage('KR1a0064', 'WYG', '035-3a' );" name="035-3a" class="pb">[035-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='930:934'>半矣</span><br/>
<span class='tline' id='l45' data-llen='934:957'>　噫嘆辭要約也存謂得位亡謂失位得位則多吉失</span><br/>
<span class='tline' id='l46' data-llen='957:980'>　位則多凶約之以此則若是若非瞭然在目而吉凶</span><br/>
<span class='tline' id='l47' data-llen='980:1003'>　居可知矣馬融曰彖辭卦辭也正義云彖辭謂文王</span><br/>
<span class='tline' id='l48' data-llen='1003:1027'>　卦下之辭聰明知達之士觀此卦下彖辭則能思慮有</span><br/>
<span class='tline' id='l49' data-llen='1027:1050'>　益以過半矣何謂文王卦下之辭曰乾元亨利貞之</span><br/>
<span class='tline' id='l50' data-llen='1050:1073'>　類是也彖辭蓋統論一卦六爻之體知者觀之則巳</span><br/>
<span class='tline' id='l51' data-llen='1073:1096'>　得其大要雖未十分詳盡而亦思過半矣今諸解者</span><br/>
<span class='tline' id='l52' data-llen='1096:1122'><a onclick="displayPageImage('KR1a0064', 'WYG', '035-3b' );" name="035-3b" class="pb">[035-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1122:1145'>　往往指彖傳爲彖辭誤矣大哉乾元之類乃孔子之</span><br/>
<span class='tline' id='l54' data-llen='1145:1168'>　所述是彖傳也豈可以爲彖辭哉思過半者省半思</span><br/>
<span class='tline' id='l55' data-llen='1168:1191'>　索也思字當依正義作平聲括蒼龔氏曰居可知矣</span><br/>
<span class='tline' id='l56' data-llen='1191:1214'>　言無待於動也觀其彖辭則思過半矣言無待於爻</span><br/>
<span class='tline' id='l57' data-llen='1214:1218'>　也</span><br/>
<span class='tline' id='l58' data-llen='1218:1241'>二與四同功而異位其善不同二多譽四多懼近也柔</span><br/>
<span class='tline' id='l59' data-llen='1241:1264'>之爲道不利逺者其要無咎其用柔中也三與五同功</span><br/>
<span class='tline' id='l60' data-llen='1264:1287'>而異位三多凶五多功貴賤之等也其柔危其剛勝邪</span><br/>
<span class='tline' id='l61' data-llen='1287:1313'><a onclick="displayPageImage('KR1a0064', 'WYG', '035-4a' );" name="035-4a" class="pb">[035-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1313:1336'>　以中爻之互體言則二四同是一體故其功同以上</span><br/>
<span class='tline' id='l63' data-llen='1336:1359'>　下二體之逺近言則二居下而逺於君四居上而近</span><br/>
<span class='tline' id='l64' data-llen='1359:1382'>　於君故其位異若論其善則二中而四不中故其善</span><br/>
<span class='tline' id='l65' data-llen='1382:1405'>　不同二應五逺於君而其勢伸故多譽四逼五近於</span><br/>
<span class='tline' id='l66' data-llen='1405:1428'>　君而其勢屈故多懼柔之爲道不利逺而利中故以</span><br/>
<span class='tline' id='l67' data-llen='1428:1451'>　柔居下而逺則不利居下而中則亦無咎人之爲人</span><br/>
<span class='tline' id='l68' data-llen='1451:1474'>　無咎最難今既無咎矣則不必問其利也故其要在</span><br/>
<span class='tline' id='l69' data-llen='1474:1497'>　乎無咎也三與五互爲一體故其功同三居下而賤</span><br/>
<span class='tline' id='l70' data-llen='1497:1523'><a onclick="displayPageImage('KR1a0064', 'WYG', '035-4b' );" name="035-4b" class="pb">[035-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1523:1546'>　五居上而貴故其位異三多凶賤故也五多功貴故</span><br/>
<span class='tline' id='l72' data-llen='1546:1569'>　也三五雖有君臣上下貴賤之殊然以柔居之則其</span><br/>
<span class='tline' id='l73' data-llen='1569:1592'>　位不正而危以剛居之則其位正而勝也勝與前章</span><br/>
<span class='tline' id='l74' data-llen='1592:1615'>　貞勝之勝同或音平聲非也夫二與四三與五皆同</span><br/>
<span class='tline' id='l75' data-llen='1615:1638'>　功異位而二四言其善不同三五不言其善不同何</span><br/>
<span class='tline' id='l76' data-llen='1638:1661'>　也曰二四皆臣也可以比量其善五君也三臣也臣</span><br/>
<span class='tline' id='l77' data-llen='1661:1684'>　不可與君比量其善也郭京曰近也二字本王氏注</span><br/>
<span class='tline' id='l78' data-llen='1684:1707'>　今誤爲正文陸乗曰位有得中違中之間故五得中</span><br/>
<span class='tline' id='l79' data-llen='1707:1733'><a onclick="displayPageImage('KR1a0064', 'WYG', '035-5a' );" name="035-5a" class="pb">[035-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1733:1756'>　而多功三違中而多凶二得中而多譽四違中而多</span><br/>
<span class='tline' id='l81' data-llen='1756:1779'>　懼紫陽朱子曰其要无咎若作平聲則是要約之義</span><br/>
<span class='tline' id='l82' data-llen='1779:1801'>　若作去聲則是要其歸之意又曰其要只欲无咎</span><br/>
<span class='tline' id='l83' data-llen='1801:1824'>　　右第九章指示學者觀六爻之法兼明中爻互體</span><br/>
<span class='tline' id='l84' data-llen='1824:1830'>　　之用</span><br/>
<span class='tline' id='l85' data-llen='1830:1853'>易之爲書也廣大悉備有天道焉有人道焉有地道焉</span><br/>
<span class='tline' id='l86' data-llen='1853:1873'>兼三才而兩之故六六者非他也三才之道也</span><br/>
<span class='tline' id='l87' data-llen='1873:1896'>　易之爲書至廣至大天道人道地道靡所不有是爲</span><br/>
<span class='tline' id='l88' data-llen='1896:1922'><a onclick="displayPageImage('KR1a0064', 'WYG', '035-5b' );" name="035-5b" class="pb">[035-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1922:1945'>　悉備道非二不立故立天之道曰隂與陽立地之道</span><br/>
<span class='tline' id='l90' data-llen='1945:1968'>　曰柔與剛立人之道曰仁與義以爻畫言之三畫有</span><br/>
<span class='tline' id='l91' data-llen='1968:1991'>　上中下之别以象天人地之三才六畫則初二爲地</span><br/>
<span class='tline' id='l92' data-llen='1991:2014'>　三四爲人五上爲天此所謂兼三才而兩之故六也</span><br/>
<span class='tline' id='l93' data-llen='2014:2037'>　六者何即隂陽剛柔仁義是也故曰六者非他也三</span><br/>
<span class='tline' id='l94' data-llen='2037:2061'>　才之道也平庵項氏曰言其道之至謂之三極言其質</span><br/>
<span class='tline' id='l95' data-llen='2061:2070'>　之定謂之三才</span><br/>
<span class='tline' id='l96' data-llen='2070:2093'>道有變動故曰爻爻有等故曰物物相雜故曰文文不</span><br/>
<span class='tline' id='l97' data-llen='2093:2119'><a onclick="displayPageImage('KR1a0064', 'WYG', '035-6a' );" name="035-6a" class="pb">[035-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2119:2127'>當故吉凶生焉</span><br/>
<span class='tline' id='l99' data-llen='2127:2150'>　道即三才之道也三才之道有變動爻亦有變動爻</span><br/>
<span class='tline' id='l100' data-llen='2150:2173'>　者效三才之變動者也故曰爻物謂隂陽二物也陽</span><br/>
<span class='tline' id='l101' data-llen='2173:2196'>　爲貴隂爲賤爻有貴賤之等殊與物之貴賤等殊无</span><br/>
<span class='tline' id='l102' data-llen='2196:2219'>　異故曰物物相雜謂文謂隂陽相雜猶青黄之相間</span><br/>
<span class='tline' id='l103' data-llen='2219:2242'>　故曰文文有當不當初三五陽位也九居之則當六</span><br/>
<span class='tline' id='l104' data-llen='2242:2265'>　居之則不當二四上隂位也六居之則當九居之則</span><br/>
<span class='tline' id='l105' data-llen='2265:2288'>　不當當則吉不當則凶吉凶蓋生於文之當不當也</span><br/>
<span class='tline' id='l106' data-llen='2288:2314'><a onclick="displayPageImage('KR1a0064', 'WYG', '035-6b' );" name="035-6b" class="pb">[035-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2314:2337'>　童溪王氏曰此聖人因故六之辭而有及於故曰爻</span><br/>
<span class='tline' id='l108' data-llen='2337:2360'>　故曰物故曰文故曰吉凶生焉以詳明夫六爻之所</span><br/>
<span class='tline' id='l109' data-llen='2360:2370'>　以然也其可忽諸</span><br/>
<span class='tline' id='l110' data-llen='2370:2393'>易之興也其當殷之末世周之盛德邪當文王與紂之</span><br/>
<span class='tline' id='l111' data-llen='2393:2402'>事邪是故其辭危</span><br/>
<span class='tline' id='l112' data-llen='2402:2425'>　紂末無道文王未囚易惟六十四卦三百八十四爻</span><br/>
<span class='tline' id='l113' data-llen='2425:2448'>　耳未有辭也殷德既衰周德既盛易道遂興故曰易</span><br/>
<span class='tline' id='l114' data-llen='2448:2471'>　之興也其當殷之末世周之盛德邪當文王與紂之</span><br/>
<span class='tline' id='l115' data-llen='2471:2497'><a onclick="displayPageImage('KR1a0064', 'WYG', '035-7a' );" name="035-7a" class="pb">[035-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2497:2520'>　事邪以世言故先殷而後周以德言故先文王而後</span><br/>
<span class='tline' id='l117' data-llen='2520:2543'>　紂文王遭羑里之難其心危而不安故其辭亦危而</span><br/>
<span class='tline' id='l118' data-llen='2543:2566'>　不安辭謂彖辭爻辭彖辭凡六十四爻辭凡三百八</span><br/>
<span class='tline' id='l119' data-llen='2566:2589'>　十四皆文王之辭也或謂文王止作彖辭不作爻辭</span><br/>
<span class='tline' id='l120' data-llen='2589:2612'>　謬矣今以彖辭觀之未見其所謂危辭也其危辭則</span><br/>
<span class='tline' id='l121' data-llen='2612:2635'>　於爻辭見之謂爻辭非文王之辭可乎占法不變者</span><br/>
<span class='tline' id='l122' data-llen='2635:2658'>　斷以彖變者斷以爻謂文王不作爻辭不知占法者</span><br/>
<span class='tline' id='l123' data-llen='2658:2680'>　之妄論云爾李隆山李西溪辨之甚明兹不復贅</span><br/>
<span class='tline' id='l124' data-llen='2680:2706'><a onclick="displayPageImage('KR1a0064', 'WYG', '035-7b' );" name="035-7b" class="pb">[035-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2706:2729'>危者使平易者使傾其道甚大百物不廢懼以終始其</span><br/>
<span class='tline' id='l126' data-llen='2729:2741'>要无咎此之謂易之道也</span><br/>
<span class='tline' id='l127' data-llen='2741:2764'>　乾之九三重剛而不中而以警惕自處則曰厲无咎</span><br/>
<span class='tline' id='l128' data-llen='2764:2787'>　者危懼而使之平安也如豫之隂柔處下而以豫自</span><br/>
<span class='tline' id='l129' data-llen='2787:2810'>　鳴則曰鳴豫凶者慢易而使之傾覆也易道甚大取</span><br/>
<span class='tline' id='l130' data-llen='2810:2833'>　喻則甚詳細而百物不廢其要不過使人知懼欲其</span><br/>
<span class='tline' id='l131' data-llen='2833:2856'>　慎終如始而无咎焉耳此之謂易之道而聖人作易</span><br/>
<span class='tline' id='l132' data-llen='2856:2879'>　之本意也百物不廢如否之苞桑坎之叢棘大過之</span><br/>
<span class='tline' id='l133' data-llen='2879:2905'><a onclick="displayPageImage('KR1a0064', 'WYG', '035-8a' );" name="035-8a" class="pb">[035-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2905:2928'>　枯楊困之蒺藜葛藟蓋取諸草木井之鮒漸之鴻中</span><br/>
<span class='tline' id='l135' data-llen='2928:2951'>　孚之豚魚晉之鼫鼠坤之牝馬離之牝牛蓋取諸蟲</span><br/>
<span class='tline' id='l136' data-llen='2951:2974'>　魚鳥獸艮之背咸之頰舌噬嗑之耳鼻明夷之心腹</span><br/>
<span class='tline' id='l137' data-llen='2974:2997'>　蓋取諸身坤之囊訟之帶鼎之鉉震之七坎之樽簋</span><br/>
<span class='tline' id='l138' data-llen='2997:3020'>　井之瓶甕旅之斧解之矢巽之牀渙之机大有之大</span><br/>
<span class='tline' id='l139' data-llen='3020:3043'>　車既濟之茀蓋取之車服器用他如泥沙龜貝膏血</span><br/>
<span class='tline' id='l140' data-llen='3043:3066'>　酒食丘園陵廟之類茍可以爲吉凶得失之象者即</span><br/>
<span class='tline' id='l141' data-llen='3066:3080'>　取以言之是爲百物不廢也</span><br/>
<span class='tline' id='l142' data-llen='3080:3106'><a onclick="displayPageImage('KR1a0064', 'WYG', '035-8b' );" name="035-8b" class="pb">[035-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3106:3126'>　　右第十一章言文王所以作彖辭之本意</span><br/>
<span class='tline' id='l144' data-llen='3126:3149'>夫乾天下之至健也德行恒易以知險夫坤天下之至</span><br/>
<span class='tline' id='l145' data-llen='3149:3160'>順也德行恒簡以知阻</span><br/>
<span class='tline' id='l146' data-llen='3160:3183'>　乾六畫純剛是爲天下之至健坤六畫純柔是爲天</span><br/>
<span class='tline' id='l147' data-llen='3183:3206'>　下之至順得諸心爲德見諸事爲行不難苦爲易不</span><br/>
<span class='tline' id='l148' data-llen='3206:3229'>　煩冗爲簡自上視下所見爲險自下升上所向爲阻</span><br/>
<span class='tline' id='l149' data-llen='3229:3252'>　天下之至健莫如乾天下之至順莫如坤乾惟健之</span><br/>
<span class='tline' id='l150' data-llen='3252:3275'>　至故其德行恒易而不艱苦坤惟順之至故其德行</span><br/>
<span class='tline' id='l151' data-llen='3275:3301'><a onclick="displayPageImage('KR1a0064', 'WYG', '035-9a' );" name="035-9a" class="pb">[035-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3301:3324'>　恒簡而不煩冗夫乾至健而德行恒易何爲而知險</span><br/>
<span class='tline' id='l153' data-llen='3324:3347'>　也夫坤至順而德行恒簡何爲而知阻也曰乾道自</span><br/>
<span class='tline' id='l154' data-llen='3347:3370'>　上而臨下故知險也坤道自下而承上故知阻也人</span><br/>
<span class='tline' id='l155' data-llen='3370:3393'>　之處憂患者體乾之健而德行恒易則知險而不陷</span><br/>
<span class='tline' id='l156' data-llen='3393:3416'>　於險矣體坤之順而德行恒簡則知阻而不困於阻</span><br/>
<span class='tline' id='l157' data-llen='3416:3439'>　矣平庵項氏曰易與險相反惟中心易直者爲能照</span><br/>
<span class='tline' id='l158' data-llen='3439:3462'>　天下巇險之情即所謂通天下之志也簡與阻相反</span><br/>
<span class='tline' id='l159' data-llen='3462:3485'>　惟行事簡靜者爲能察天下煩壅之機即所謂成天</span><br/>
<span class='tline' id='l160' data-llen='3485:3511'><a onclick="displayPageImage('KR1a0064', 'WYG', '035-9b' );" name="035-9b" class="pb">[035-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3511:3531'>　下之務也阻者填壅隘塞之狀與險惡不同</span><br/>
<span class='tline' id='l162' data-llen='3531:3554'>能說諸心能研諸侯之慮定天下之吉凶成天下之亹</span><br/>
<span class='tline' id='l163' data-llen='3554:3558'>亹者</span><br/>
<span class='tline' id='l164' data-llen='3558:3581'>　能謂易之能也天下之吉凶層見疊出何以定之易</span><br/>
<span class='tline' id='l165' data-llen='3581:3604'>　能使人說諸心則天下之吉凶定矣天下之亹亹者</span><br/>
<span class='tline' id='l166' data-llen='3604:3627'>　成矣侯之二字横渠張子紫陽朱子皆以爲衍文愚</span><br/>
<span class='tline' id='l167' data-llen='3627:3650'>　謂王弼略例舉此亦無此二字横渠張子曰易簡故</span><br/>
<span class='tline' id='l168' data-llen='3650:3673'>　能說諸心知險阻故能研諸慮平庵項氏曰能道占</span><br/>
<span class='tline' id='l169' data-llen='3673:3700'><a onclick="displayPageImage('KR1a0064', 'WYG', '035-10a' );" name="035-10a" class="pb">[035-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3700:3723'>　者之心而使之說故能定其吉凶之期能因占者之</span><br/>
<span class='tline' id='l171' data-llen='3723:3739'>　慮而爲之研故能成其亹亹之事</span><br/>
<span class='tline' id='l172' data-llen='3739:3759'>是故變化云爲吉事有祥象事知器占事知來</span><br/>
<span class='tline' id='l173' data-llen='3759:3782'>　變化謂易之隂陽云爲謂人之言動易道之變化人</span><br/>
<span class='tline' id='l174' data-llen='3782:3805'>　事之云爲初無二理凡吾所云所爲吉事則必有上</span><br/>
<span class='tline' id='l175' data-llen='3805:3828'>　天之禎祥蓋可以理推也至於象事則知制器之法</span><br/>
<span class='tline' id='l176' data-llen='3828:3851'>　占事則知方來之兆此所謂易簡而天下之理得也</span><br/>
<span class='tline' id='l177' data-llen='3851:3874'>　平庵項氏曰云爲即尚其辭尚其變也象事占事即</span><br/>
<span class='tline' id='l178' data-llen='3874:3901'><a onclick="displayPageImage('KR1a0064', 'WYG', '035-10b' );" name="035-10b" class="pb">[035-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3901:3911'>　尚其象尚其占也</span><br/>
<span class='tline' id='l180' data-llen='3911:3929'>天地設位聖人成能人謀鬼謀百姓與能</span><br/>
<span class='tline' id='l181' data-llen='3929:3952'>　天地設位於上下聖人中立乎其間贊天地之化育</span><br/>
<span class='tline' id='l182' data-llen='3952:3975'>　所以成天地之功能也而百姓亦與能焉何也曰聖</span><br/>
<span class='tline' id='l183' data-llen='3975:3998'>　人作易明則謀之於人幽則謀之於鬼幽明兩盡而</span><br/>
<span class='tline' id='l184' data-llen='3998:4021'>　其謀悉見之於易故雖百姓之愚亦得以觀象玩辭</span><br/>
<span class='tline' id='l185' data-llen='4021:4044'>　觀變玩占而有以定吉凶成亹亹此之謂與能也與</span><br/>
<span class='tline' id='l186' data-llen='4044:4063'>　去聲如中庸夫婦之愚可以與知之與同</span><br/>
<span class='tline' id='l187' data-llen='4063:4090'><a onclick="displayPageImage('KR1a0064', 'WYG', '035-11a' );" name="035-11a" class="pb">[035-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4090:4102'>八卦以象告爻彖以情言</span><br/>
<span class='tline' id='l189' data-llen='4102:4125'>　易之象以八卦之畫而著故曰八卦以象告易之情</span><br/>
<span class='tline' id='l190' data-llen='4125:4142'>　以爻辭彖辭而見故曰爻彖以情言</span><br/>
<span class='tline' id='l191' data-llen='4142:4154'>剛柔雜居而吉凶可見矣</span><br/>
<span class='tline' id='l192' data-llen='4154:4177'>　剛謂爻之九柔謂爻之六九六相錯則吉凶之理判</span><br/>
<span class='tline' id='l193' data-llen='4177:4184'>　然可見也</span><br/>
<span class='tline' id='l194' data-llen='4184:4196'>變動以利言吉凶以情遷</span><br/>
<span class='tline' id='l195' data-llen='4196:4219'>　變動謂爻之變動以利言者爻之變動本教占者趨</span><br/>
<span class='tline' id='l196' data-llen='4219:4246'><a onclick="displayPageImage('KR1a0064', 'WYG', '035-11b' );" name="035-11b" class="pb">[035-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4246:4269'>　吉避凶而無不利焉耳然或變動而吉或變動而凶</span><br/>
<span class='tline' id='l198' data-llen='4269:4292'>　何也曰以其情而遷也情有善有不善善則轉凶而</span><br/>
<span class='tline' id='l199' data-llen='4292:4306'>　爲吉不善則轉吉而爲凶也</span><br/>
<span class='tline' id='l200' data-llen='4306:4329'>是故愛惡相攻而吉凶生逺近相取而悔吝生情僞相</span><br/>
<span class='tline' id='l201' data-llen='4329:4336'>感而利害生</span><br/>
<span class='tline' id='l202' data-llen='4336:4359'>　是故兩字承上文而言上文曰吉凶以情遷故下文</span><br/>
<span class='tline' id='l203' data-llen='4359:4382'>　又詳言之也曰相攻曰相取曰相感即所謂情也其</span><br/>
<span class='tline' id='l204' data-llen='4382:4405'>　情有以愛而相攻者有以惡而相攻者有以逺而相</span><br/>
<span class='tline' id='l205' data-llen='4405:4432'><a onclick="displayPageImage('KR1a0064', 'WYG', '035-12a' );" name="035-12a" class="pb">[035-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4432:4455'>　取者有以近而相取者有以情實而相感者有以虛</span><br/>
<span class='tline' id='l207' data-llen='4455:4478'>　僞而相感者此吉凶悔吝利害之所由生也或曰愛</span><br/>
<span class='tline' id='l208' data-llen='4478:4501'>　惡相攻因於逺近相取逺近相取因於情僞相感蓋</span><br/>
<span class='tline' id='l209' data-llen='4501:4524'>　相感而後相取相取而後相攻也感者情之始動利</span><br/>
<span class='tline' id='l210' data-llen='4524:4547'>　害之開端也取則情巳露而悔吝著矣攻則情至横</span><br/>
<span class='tline' id='l211' data-llen='4547:4570'>　極而吉凶分也横渠張子曰情僞相感而利害生此</span><br/>
<span class='tline' id='l212' data-llen='4570:4593'>　則是以人事言故有情僞利害也屈信相感而利生</span><br/>
<span class='tline' id='l213' data-llen='4593:4605'>　此則是理也惟以利言</span><br/>
<span class='tline' id='l214' data-llen='4605:4632'><a onclick="displayPageImage('KR1a0064', 'WYG', '035-12b' );" name="035-12b" class="pb">[035-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4632:4651'>凡易之情近而不相得則凶或害之悔且吝</span><br/>
<span class='tline' id='l216' data-llen='4651:4674'>　上文曰逺近相取而利害生兼逺近利害並言下文</span><br/>
<span class='tline' id='l217' data-llen='4674:4697'>　獨舉其近與害而曰近而不相得則凶或害之悔且</span><br/>
<span class='tline' id='l218' data-llen='4697:4720'>　吝必其相感之初不以情實而以虛僞也感以情實</span><br/>
<span class='tline' id='l219' data-llen='4720:4743'>　則利生感以虛僞則害生今乃僞焉則其不相得也</span><br/>
<span class='tline' id='l220' data-llen='4743:4766'>　終必至於惡而相攻蓋不但有害又有凶與悔且吝</span><br/>
<span class='tline' id='l221' data-llen='4766:4789'>　紫陽朱子曰此疑是指占法而言蓋逺而不相得安</span><br/>
<span class='tline' id='l222' data-llen='4789:4812'>　能爲害惟切近則凶害便能相及也一箇凶人在五</span><br/>
<span class='tline' id='l223' data-llen='4812:4839'><a onclick="displayPageImage('KR1a0064', 'WYG', '035-13a' );" name="035-13a" class="pb">[035-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4839:4862'>　湖四海之内安能害自家若與之爲鄰近則有害矣</span><br/>
<span class='tline' id='l225' data-llen='4862:4885'>　平庵項氏曰相感者情之始交故以利害言之相取</span><br/>
<span class='tline' id='l226' data-llen='4885:4908'>　則有事矣故以悔吝言之相攻則其事極矣故以吉</span><br/>
<span class='tline' id='l227' data-llen='4908:4931'>　凶言之逺近愛惡情僞其居皆有逺近其行皆有情</span><br/>
<span class='tline' id='l228' data-llen='4931:4954'>　僞其情皆有愛惡也故末句總以相近一條明之近</span><br/>
<span class='tline' id='l229' data-llen='4954:4977'>　而不相得則以惡相攻而凶生矣以僞相感而害生</span><br/>
<span class='tline' id='l230' data-llen='4977:5000'>　矣以近相取而悔吝生矣是則一近之中備此三條</span><br/>
<span class='tline' id='l231' data-llen='5000:5023'>　也凡爻有比爻有應爻有一卦之主爻皆情之當相</span><br/>
<span class='tline' id='l232' data-llen='5023:5050'><a onclick="displayPageImage('KR1a0064', 'WYG', '035-13b' );" name="035-13b" class="pb">[035-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5050:5073'>　得者也今稱近者止據比爻言之反以三隅則逺而</span><br/>
<span class='tline' id='l234' data-llen='5073:5096'>　爲應爲主者亦必備此三條矣但居之近者其吉凶</span><br/>
<span class='tline' id='l235' data-llen='5096:5110'>　尤多故聖人概以近者明之</span><br/>
<span class='tline' id='l236' data-llen='5110:5133'>將叛者其辭慚中心疑者其辭枝吉人之辭寡躁人之</span><br/>
<span class='tline' id='l237' data-llen='5133:5151'>辭多誣善之人其辭游失其守者其辭屈</span><br/>
<span class='tline' id='l238' data-llen='5151:5174'>　厚齋馮氏曰六辭與易全不相闗恐斷簡錯見於此</span><br/>
<span class='tline' id='l239' data-llen='5174:5197'>　王介甫郭子和蓋嘗疑之或曰此指尚占命筮之辭</span><br/>
<span class='tline' id='l240' data-llen='5197:5220'>　上傳曰君子將有爲也將有行也問焉而以言其受</span><br/>
<span class='tline' id='l241' data-llen='5220:5247'><a onclick="displayPageImage('KR1a0064', 'WYG', '035-14a' );" name="035-14a" class="pb">[035-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5247:5270'>　命也如響此六辭恐是占者所問之言蓋言者心聲</span><br/>
<span class='tline' id='l243' data-llen='5270:5293'>　也有諸中則必形諸外也孟子所謂詖淫邪遁之四</span><br/>
<span class='tline' id='l244' data-llen='5293:5316'>　辭其意亦如此虞翻曰將叛者其辭慙坎人之辭也</span><br/>
<span class='tline' id='l245' data-llen='5316:5339'>　中心疑者其辭枝離人之辭也吉人之辭寡艮人之</span><br/>
<span class='tline' id='l246' data-llen='5339:5362'>　辭也躁人之辭多震人之辭也誣善之人其辭游兌</span><br/>
<span class='tline' id='l247' data-llen='5362:5385'>　人之辭也失其守者其辭屈巽人之辭也平庵項氏</span><br/>
<span class='tline' id='l248' data-llen='5385:5408'>　曰六辭之中吉一而巳躁叛疑誣失居其五猶吉凶</span><br/>
<span class='tline' id='l249' data-llen='5408:5431'>　悔吝之分吉居其一凶悔吝居其三也叛非叛逆之</span><br/>
<span class='tline' id='l250' data-llen='5431:5458'><a onclick="displayPageImage('KR1a0064', 'WYG', '035-14b' );" name="035-14b" class="pb">[035-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5458:5481'>　叛但背實棄信者皆是也言與實相叛故慙吉者靜</span><br/>
<span class='tline' id='l252' data-llen='5481:5504'>　躁者動叛者无信疑者自信誣者敗人失守者自敗</span><br/>
<span class='tline' id='l253' data-llen='5504:5527'>　皆相反對也以類推之艮吉也震躁也兌叛也巽疑</span><br/>
<span class='tline' id='l254' data-llen='5527:5550'>　也坎喜陷爲誣善離喜麗而失守大約不出於六仁</span><br/>
<span class='tline' id='l255' data-llen='5550:5573'>　者黙勇者譁能言者寡信善巽者少決智人多險文</span><br/>
<span class='tline' id='l256' data-llen='5573:5596'>　士罕守剛柔之變盡於此矣又曰上繫鋪敘易道之</span><br/>
<span class='tline' id='l257' data-llen='5596:5620'>　廣大而至於徳行之成自博而約也下繫指示爻象之</span><br/>
<span class='tline' id='l258' data-llen='5620:5643'>　精要而極於辭情之辨自本而末也誠齋楊氏曰此</span><br/>
<span class='tline' id='l259' data-llen='5643:5670'><a onclick="displayPageImage('KR1a0064', 'WYG', '035-15a' );" name="035-15a" class="pb">[035-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5670:5693'>　言學易而有得者可以知言矣孟子曰我知言蓋得</span><br/>
<span class='tline' id='l261' data-llen='5693:5716'>　乎此大抵歉於中者必愧於外秦舞陽色變而荆軻</span><br/>
<span class='tline' id='l262' data-llen='5716:5739'>　爲之辭謝是也故曰將叛者其辭慙將有言於人而</span><br/>
<span class='tline' id='l263' data-llen='5739:5762'>　逆疑其不售也必左右其說以嘗之此不有售焉則</span><br/>
<span class='tline' id='l264' data-llen='5762:5785'>　彼必售矣商鞅之說孝公是也故曰中心疑者其辭</span><br/>
<span class='tline' id='l265' data-llen='5785:5808'>　枝直情無所煩言至正無所揣摩申公之對武帝是</span><br/>
<span class='tline' id='l266' data-llen='5808:5831'>　也故曰吉人之辭寡人惟無躁競也人而躁競則巵</span><br/>
<span class='tline' id='l267' data-llen='5831:5854'>　言以眩世而無所忌強聒以撼人而不能巳能令人</span><br/>
<span class='tline' id='l268' data-llen='5854:5881'><a onclick="displayPageImage('KR1a0064', 'WYG', '035-15b' );" name="035-15b" class="pb">[035-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5881:5904'>　厭亦能令人喜厭者察其空空而喜者意其有挾也</span><br/>
<span class='tline' id='l270' data-llen='5904:5927'>　淳于髠之見梁惠王連語三日三夜是也故曰躁人</span><br/>
<span class='tline' id='l271' data-llen='5927:5950'>　之辭多小人之疾君子而欲毁君子也必深匿其毁</span><br/>
<span class='tline' id='l272' data-llen='5950:5973'>　之之迹疾之愈甚則毁之愈緩或顯譽其人而隂寓</span><br/>
<span class='tline' id='l273' data-llen='5973:5996'>　其忮或泛爲之說以旁見其意故毁行而人不悟公</span><br/>
<span class='tline' id='l274' data-llen='5996:6020'>　孫𢎞之譖仲舒汲黯是也故曰誣善之人其辭游人</span><br/>
<span class='tline' id='l275' data-llen='6020:6043'>　之心未有無所主者所主者義乎攻之者愈衆而主</span><br/>
<span class='tline' id='l276' data-llen='6043:6066'>　之者愈堅所主者不義乎外必周爲之防而内必深</span><br/>
<span class='tline' id='l277' data-llen='6066:6093'><a onclick="displayPageImage('KR1a0064', 'WYG', '035-16a' );" name="035-16a" class="pb">[035-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6093:6116'>　窒其隙幸而遇庸人雖欲攻之莫知所以攻之者不</span><br/>
<span class='tline' id='l279' data-llen='6116:6139'>　幸而遇智者先得其隙而入之逆奪其防而據之則</span><br/>
<span class='tline' id='l280' data-llen='6139:6162'>　一語而折夷之之見孟子是也故曰失其守者其辭</span><br/>
<span class='tline' id='l281' data-llen='6162:6185'>　屈西山真氏曰緘黙不言者有似乎寡敷陳無隱者</span><br/>
<span class='tline' id='l282' data-llen='6185:6208'>　亦近乎多聽言者苟不察焉則懷姦者得吉士之名</span><br/>
<span class='tline' id='l283' data-llen='6208:6223'>　盡忠者入躁人之目豈不誤哉</span><br/>
<span class='tline' id='l284' data-llen='6223:6246'>　　右第十二章言得乾坤易簡之理則辭變象占之</span><br/>
<span class='tline' id='l285' data-llen='6246:6255'>　　理無不知也</span><br/>
<span class='tline' id='l286' data-llen='6255:6282'><a onclick="displayPageImage('KR1a0064', 'WYG', '035-16b' );" name="035-16b" class="pb">[035-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6282:6285'>　</span><br/>
<span class='tline' id='l288' data-llen='6285:6288'>　</span><br/>
<span class='tline' id='l289' data-llen='6288:6291'>　</span><br/>
<span class='tline' id='l290' data-llen='6291:6294'>　</span><br/>
<span class='tline' id='l291' data-llen='6294:6297'>　</span><br/>
<span class='tline' id='l292' data-llen='6297:6300'>　</span><br/>
<span class='tline' id='l293' data-llen='6300:6303'>　</span><br/>
<span class='tline' id='l294' data-llen='6303:6314'>　周易集說卷三十五</span><br/>
</p>
<p><br/>
</p>
  </div>
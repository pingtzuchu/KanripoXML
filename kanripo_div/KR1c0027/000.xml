<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0027', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:199'>欽定四庫全書　　　　　經部三</span><br/>
<span class='tline' id='l9' data-llen='199:215'>　詩集傳名物鈔　　　　　詩類</span><br/>
<span class='tline' id='l10' data-llen='215:221'>　　提要</span><br/>
<span class='tline' id='l11' data-llen='221:249'>　　　　<span class='krp-note'>臣/</span>等謹案詩集傳名物鈔八卷元許謙撰謙有讀</span><br/>
<span class='tline' id='l12' data-llen='249:274'>　　　　書叢說已著錄謙雖受學王柏而醇正過之研究</span><br/>
<span class='tline' id='l13' data-llen='274:297'>　　　　諸經亦多明古義故是書所考名物音訓頗</span><br/>
<span class='tline' id='l14' data-llen='297:320'>　　　　有根據足以補集傳之闕遺惟王柏作二南</span><br/>
<span class='tline' id='l15' data-llen='320:343'>　　　　相配圖移甘棠何彼禯矣於王風而去野有</span><br/>
<span class='tline' id='l16' data-llen='343:369'><a onclick="displayPageImage('KR1c0027', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='369:392'>　　　　死麕使召南亦十有一篇適如周南之數師</span><br/>
<span class='tline' id='l18' data-llen='392:415'>　　　　心自用竄亂聖經殊不可訓而謙篤守師說</span><br/>
<span class='tline' id='l19' data-llen='415:438'>　　　　列之卷中猶未免門户之見至柏所刪國風</span><br/>
<span class='tline' id='l20' data-llen='438:461'>　　　　三十二篇謙疑而未敢遽信正足見其是非</span><br/>
<span class='tline' id='l21' data-llen='461:484'>　　　　之公吳師道作是書序乃反謂已放之鄭聲</span><br/>
<span class='tline' id='l22' data-llen='484:507'>　　　　何為尚存而不削於謙深致不滿是則以不</span><br/>
<span class='tline' id='l23' data-llen='507:530'>　　　　狂為狂非謙之失矣卷末譜作詩時世其例</span><br/>
<span class='tline' id='l24' data-llen='530:553'>　　　　本之康成其説則改從集傳葢淵源授受各</span><br/>
<span class='tline' id='l25' data-llen='553:579'><a onclick="displayPageImage('KR1c0027', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='579:602'>　　　　尊所聞然書中實多采用陸徳明釋文及孔</span><br/>
<span class='tline' id='l27' data-llen='602:625'>　　　　頴達正義亦未嘗株守一家名之曰鈔葢以</span><br/>
<span class='tline' id='l28' data-llen='625:644'>　　　　此云乾隆四十三年六月恭校上</span><br/>
<span class='tline' id='l29' data-llen='644:676'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l30' data-llen='676:700'>　　　　　　　總　校　官　<span class='krp-note'>臣/</span>陸　費　墀</span><br/>
<span class='tline' id='l32' data-llen='719:745'><a onclick="displayPageImage('KR1c0027', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l33' data-llen='745:754'>詩集傳名物鈔序</span><br/>
<span class='tline' id='l34' data-llen='754:777'>白雲先生許公益之讀四書叢説師道既為之序其徒</span><br/>
<span class='tline' id='l35' data-llen='777:800'>復有請曰先生所論著獨詩集傳名物鈔為成書嚮聞</span><br/>
<span class='tline' id='l36' data-llen='800:823'>屢以示子而一二説亦厠子名於其間子曷有以播其</span><br/>
<span class='tline' id='l37' data-llen='823:846'>説師道竊惟詩之興尚矣當周盛時在下則有二南之</span><br/>
<span class='tline' id='l38' data-llen='846:869'>風在上則有雅頌之作周公取以列之經幽厲之後風</span><br/>
<span class='tline' id='l39' data-llen='869:892'>雅俱變夫子於諸國之風則刪其淫邪於公卿大夫之</span><br/>
<span class='tline' id='l40' data-llen='892:915'>作則取其可為訓戒者東遷之後王國並列於國風而</span><br/>
<span class='tline' id='l41' data-llen='915:941'><a onclick="displayPageImage('KR1c0027', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l42' data-llen='941:964'>於商周之初考其遺失又得商頌之類至魯頌則因其</span><br/>
<span class='tline' id='l43' data-llen='964:987'>所用之樂歌以著其實以是合於周公之所取而為三</span><br/>
<span class='tline' id='l44' data-llen='987:1010'>百篇若自衛反魯樂正雅頌各得其所則指周公之經</span><br/>
<span class='tline' id='l45' data-llen='1010:1033'>殘缺失次者爾是詩之為經始定於周公再定於夫子</span><br/>
<span class='tline' id='l46' data-llen='1033:1056'>遂為不刋之典不幸厄於秦火中可疑者多而諸傳不</span><br/>
<span class='tline' id='l47' data-llen='1056:1079'>察由漢以來毛鄭之學專行歴唐至宋一二大儒始略</span><br/>
<span class='tline' id='l48' data-llen='1079:1102'>出己意然程純公吕成公猶主序説子朱子灼見其謬</span><br/>
<span class='tline' id='l49' data-llen='1102:1125'>汛掃廓清本義顯白每篇則定其人之作每章則約以</span><br/>
<span class='tline' id='l50' data-llen='1125:1151'><a onclick="displayPageImage('KR1c0027', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l51' data-llen='1151:1174'>賦比興之分叶音韻以復古用吟哦上下不加一字之</span><br/>
<span class='tline' id='l52' data-llen='1174:1197'>法略釋而使人自悟破拘攣發䝉蔀復還温柔敦厚平</span><br/>
<span class='tline' id='l53' data-llen='1197:1220'>易老成之舊自謂無復遺恨嗚呼詩一正於夫子而制</span><br/>
<span class='tline' id='l54' data-llen='1220:1243'>定再正於朱子而義明朱子之功萬世永賴此名物鈔</span><br/>
<span class='tline' id='l55' data-llen='1243:1266'>之所為作也自北山何先生基得勉齋黄公淵源之傳</span><br/>
<span class='tline' id='l56' data-llen='1266:1289'>而魯齋王先生柏仁山金先生履祥授受相承逮公四</span><br/>
<span class='tline' id='l57' data-llen='1289:1312'>傳有衍無間益大以尊公念朱傳猶有未備者旁搜博</span><br/>
<span class='tline' id='l58' data-llen='1312:1335'>采而多引王金氏附以己見要皆精義㣲㫖前所未發</span><br/>
<span class='tline' id='l59' data-llen='1335:1361'><a onclick="displayPageImage('KR1c0027', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l60' data-llen='1361:1384'>又以小序及鄭氏歐陽氏譜世次多舛一從朱子補定</span><br/>
<span class='tline' id='l61' data-llen='1384:1407'>正音釋考名物度數粲然畢具其有功前傳嘉惠後學</span><br/>
<span class='tline' id='l62' data-llen='1407:1430'>羽翼朱傳於無窮豈特小補而已哉然有一事關於詩</span><br/>
<span class='tline' id='l63' data-llen='1430:1453'>尤重者不可黙而弗言王先生嘗謂今之三百篇非盡</span><br/>
<span class='tline' id='l64' data-llen='1453:1476'>夫子之舊秦火詩書同禍書亡缺如此何獨詩無一篇</span><br/>
<span class='tline' id='l65' data-llen='1476:1499'>之失如素絢唐棣貍首轡柔先正等篇何以皆不與而</span><br/>
<span class='tline' id='l66' data-llen='1499:1522'>已放之鄭聲何為尚存而不削劉歆言詩始出時一人</span><br/>
<span class='tline' id='l67' data-llen='1522:1545'>不能獨盡其經或為雅或為頌相合而成葢聞夫子三</span><br/>
<span class='tline' id='l68' data-llen='1545:1571'><a onclick="displayPageImage('KR1c0027', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l69' data-llen='1571:1594'>百篇之數而不全則以世俗之流傳管絃之濫在者足</span><br/>
<span class='tline' id='l70' data-llen='1594:1617'>之而不辯其非朱子固嘗疑桑中溱洧諸篇用之祀何</span><br/>
<span class='tline' id='l71' data-llen='1617:1640'>鬼神享何賔客何詞之諷何禮義之正不得已則取曾</span><br/>
<span class='tline' id='l72' data-llen='1640:1663'>氏所以論國策者謂存之而使後世知其非知所以放</span><br/>
<span class='tline' id='l73' data-llen='1663:1686'>之之意金先生屢載於論語考證謂諸傳皆然師道嘗</span><br/>
<span class='tline' id='l74' data-llen='1686:1709'>舉以告公公方遵用全經宜不得而取也今鈔中二南</span><br/>
<span class='tline' id='l75' data-llen='1709:1732'>相配圖王先生所定者葢合各十有一篇退何彼穠矣</span><br/>
<span class='tline' id='l76' data-llen='1732:1755'>甘棠於王風而削去野有死麕則公固有取於斯矣以</span><br/>
<span class='tline' id='l77' data-llen='1755:1781'><a onclick="displayPageImage('KR1c0027', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l78' data-llen='1781:1804'>公之謹重慮夫啟其末流破壊之弊然卓然有見寤疑</span><br/>
<span class='tline' id='l79' data-llen='1804:1827'>辨惑如王先生之言使淫邪三十五篇悉從屏黜之例</span><br/>
<span class='tline' id='l80' data-llen='1827:1850'>豈非千古一快朱子復生必以為然也惜斯論未究而</span><br/>
<span class='tline' id='l81' data-llen='1850:1873'>公不可作矣姑識於序篇之末以俟後之君子考焉至</span><br/>
<span class='tline' id='l82' data-llen='1873:1896'>元重紀之五年歳在己卯六月戊子朔友生呉師道序</span><br/>
</p>
<p><br/>
</p>
  </div>
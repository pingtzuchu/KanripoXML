<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1d0045', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:194'>　宫室考</span><br/>
<span class='tline' id='l10' data-llen='194:200'>　　提要</span><br/>
<span class='tline' id='l11' data-llen='200:218'>　　　　<span class='krp-note'>臣/</span>等謹案宫室考二卷</span><br/>
<span class='tline' id='l12' data-llen='218:241'>　　　國朝任啓運撰啓運有周易洗心已著録是書</span><br/>
<span class='tline' id='l13' data-llen='241:264'>　　　　于李如圭釋宫之外别為類次曰門曰觀曰</span><br/>
<span class='tline' id='l14' data-llen='264:287'>　　　　朝曰廟曰寢曰塾曰宁曰等威曰名物曰門</span><br/>
<span class='tline' id='l15' data-llen='287:310'>　　　　大小廣狹曰明堂曰方明曰辟雍考據頗為</span><br/>
<span class='tline' id='l16' data-llen='310:336'><a onclick="displayPageImage('KR1d0045', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='336:359'>　　　　詳核惟謂房東為東廂西為西廂北墉東墉</span><br/>
<span class='tline' id='l18' data-llen='359:382'>　　　　西墉南户屬諸堂東為東堂西為西堂堂上</span><br/>
<span class='tline' id='l19' data-llen='382:405'>　　　　東西墻曰序序東為東夾室西為西夾室南</span><br/>
<span class='tline' id='l20' data-llen='405:428'>　　　　墉東墉西墉北户偏諸東東為東堂西為西</span><br/>
<span class='tline' id='l21' data-llen='428:451'>　　　　堂如其所説則東西廂在房之東西東西夾</span><br/>
<span class='tline' id='l22' data-llen='451:474'>　　　　室在堂之東西東西廂之南東西夾室之北</span><br/>
<span class='tline' id='l23' data-llen='474:497'>　　　　則曰東西堂矣然考之經傳實全無根據儀</span><br/>
<span class='tline' id='l24' data-llen='497:520'>　　　　禮覲禮記注曰東廂東夾之前相翊待事之</span><br/>
<span class='tline' id='l25' data-llen='520:546'><a onclick="displayPageImage('KR1d0045', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='546:569'>　　　　處特牲饋食禮注曰西堂西夾之前近南疏</span><br/>
<span class='tline' id='l27' data-llen='569:592'>　　　　曰即西廂也爾雅釋宫曰室有東西廂曰廟</span><br/>
<span class='tline' id='l28' data-llen='592:615'>　　　　郭璞注曰夾室前堂據此則東西廂即東西</span><br/>
<span class='tline' id='l29' data-llen='615:638'>　　　　堂明在東西夾室之前而啓運謂在東西夾</span><br/>
<span class='tline' id='l30' data-llen='638:661'>　　　　室之後誤矣公食大夫禮曰公揖退于廂下</span><br/>
<span class='tline' id='l31' data-llen='661:684'>　　　　公受宰夫束帛以侑西鄉立注云廂東夾之</span><br/>
<span class='tline' id='l32' data-llen='684:707'>　　　　前俟事之處受束帛於序端葢東廂即接序</span><br/>
<span class='tline' id='l33' data-llen='707:730'>　　　　端公當於序端受帛故先立于東廂以俟之</span><br/>
<span class='tline' id='l34' data-llen='730:756'><a onclick="displayPageImage('KR1d0045', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='756:779'>　　　　地近則事便也若東廂在東房之東夾室之</span><br/>
<span class='tline' id='l36' data-llen='779:802'>　　　　北則南距序端中間隔一正堂使于此而俟</span><br/>
<span class='tline' id='l37' data-llen='802:825'>　　　　事則往來不便孰甚焉是以經證啓運之説</span><br/>
<span class='tline' id='l38' data-llen='825:848'>　　　　無一相合又漢書周昌傳吕后側耳于東廂</span><br/>
<span class='tline' id='l39' data-llen='848:871'>　　　　聴顔師古注曰正寢之東西室皆曰廂若東</span><br/>
<span class='tline' id='l40' data-llen='871:894'>　　　　廂僻在房東逺在夾北則又何從側耳聴乎</span><br/>
<span class='tline' id='l41' data-llen='894:917'>　　　　又金日磾傳莽何羅從外入從東廂上見日</span><br/>
<span class='tline' id='l42' data-llen='917:940'>　　　　磾色變走趨卧内盖從東堂趨室内故云從</span><br/>
<span class='tline' id='l43' data-llen='940:966'><a onclick="displayPageImage('KR1d0045', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='966:989'>　　　　外入也若東廂在房東夾北則是從内出矣</span><br/>
<span class='tline' id='l45' data-llen='989:1012'>　　　　後漢書周舉傳天子親自露坐徳陽殿東廂</span><br/>
<span class='tline' id='l46' data-llen='1012:1035'>　　　　請雨則東廂不隠在房東夾北明矣是以史</span><br/>
<span class='tline' id='l47' data-llen='1035:1058'>　　　　證啓運之説亦無一相合且儀禮燕禮小臣</span><br/>
<span class='tline' id='l48' data-llen='1058:1081'>　　　　共槃也在東堂下注曰為公盥也下又云公</span><br/>
<span class='tline' id='l49' data-llen='1081:1104'>　　　　降盥盖降東階就槃也故共槃也在東堂下</span><br/>
<span class='tline' id='l50' data-llen='1104:1127'>　　　　就近也啓運謂東堂在東夾北則是公降盥</span><br/>
<span class='tline' id='l51' data-llen='1127:1150'>　　　　于東夾北之堂下豈經義乎又特牲饋食禮</span><br/>
<span class='tline' id='l52' data-llen='1150:1176'><a onclick="displayPageImage('KR1d0045', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1176:1199'>　　　　主婦視饎爂于西堂下注曰近西壁南齊于</span><br/>
<span class='tline' id='l54' data-llen='1199:1222'>　　　　坫如東堂在東夾北則注于堂下當云北齊</span><br/>
<span class='tline' id='l55' data-llen='1222:1245'>　　　　于坫矣啓運不究儀禮全經自立新説故其</span><br/>
<span class='tline' id='l56' data-llen='1245:1268'>　　　　失如此又謂周之為學者五中曰成均左之</span><br/>
<span class='tline' id='l57' data-llen='1268:1291'>　　　　前曰東膠左之後曰東序右之前曰瞽宗右</span><br/>
<span class='tline' id='l58' data-llen='1291:1314'>　　　　之後曰虞庠于四郊先為四國學南之東曰</span><br/>
<span class='tline' id='l59' data-llen='1314:1337'>　　　　東膠北之東曰東序南之西為瞽宗北之西</span><br/>
<span class='tline' id='l60' data-llen='1337:1360'>　　　　為虞庠今考周太學曰東膠在今宫南之左</span><br/>
<span class='tline' id='l61' data-llen='1360:1386'><a onclick="displayPageImage('KR1d0045', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1386:1409'>　　　　小學曰虞庠在西郊見於王制注三代之學</span><br/>
<span class='tline' id='l63' data-llen='1409:1432'>　　　　所在無文至劉敞始謂辟廱居中其北為虞</span><br/>
<span class='tline' id='l64' data-llen='1432:1455'>　　　　學其東為夏學其西為殷學至陸佃禮象始</span><br/>
<span class='tline' id='l65' data-llen='1455:1478'>　　　　謂辟廱居中其南為成均北為上庠東為東</span><br/>
<span class='tline' id='l66' data-llen='1478:1501'>　　　　序西為瞽宗啓運葢襲其説遂謂四代之學</span><br/>
<span class='tline' id='l67' data-llen='1501:1524'>　　　　皆在學中而不考其無所本又三禮義宗曰</span><br/>
<span class='tline' id='l68' data-llen='1524:1547'>　　　　凡立學之法有四郊及國中在東郊謂之東</span><br/>
<span class='tline' id='l69' data-llen='1547:1570'>　　　　學在南郊謂之南學在西郊謂之西學在北</span><br/>
<span class='tline' id='l70' data-llen='1570:1596'><a onclick="displayPageImage('KR1d0045', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1596:1619'>　　　　郊謂之北學故鄭注祭義曰周有四郊之虞</span><br/>
<span class='tline' id='l72' data-llen='1619:1642'>　　　　庠據此則周特為虞庠於四郊而啓運謂並</span><br/>
<span class='tline' id='l73' data-llen='1642:1665'>　　　　立東序瞽宗于郊尤為特創不足據也他若</span><br/>
<span class='tline' id='l74' data-llen='1665:1688'>　　　　謂宗廟在雉門内引禮運仲尼與於蜡賔事</span><br/>
<span class='tline' id='l75' data-llen='1688:1712'>　　　　畢出遊于觀之上榖梁傳禮送女母不出祭門</span><br/>
<span class='tline' id='l76' data-llen='1712:1735'>　　　　諸母兄弟不出闕門如此之類則頗為精審</span><br/>
<span class='tline' id='l77' data-llen='1735:1758'>　　　　可以與鄭注相叅矣儀禮一經久成絶學啓</span><br/>
<span class='tline' id='l78' data-llen='1758:1781'>　　　　運能研究鉤貫使條理秩然雖間有疵謬而</span><br/>
<span class='tline' id='l79' data-llen='1781:1807'><a onclick="displayPageImage('KR1d0045', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1807:1830'>　　　　大致精核要亦不愧窮經之目矣乾隆四十</span><br/>
<span class='tline' id='l81' data-llen='1830:1844'>　　　　六年十一月恭校上</span><br/>
<span class='tline' id='l82' data-llen='1844:1879'>　　　　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l83' data-llen='1879:1908'>　　　　　　　　　　　　總　校　官　<span class='krp-note'>臣/</span>陸　費　墀</span><br/>
</p>
<p><br/>
</p>
  </div>
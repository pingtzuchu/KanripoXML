<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0014', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:196'>　詩總聞卷八</span><br/>
<span class='tline' id='l10' data-llen='196:216'>　　　　　　　　　　　　宋　王質　撰</span><br/>
<span class='tline' id='l11' data-llen='216:221'>　豳風</span><br/>
<span class='tline' id='l12' data-llen='221:227'>　　七月</span><br/>
<span class='tline' id='l13' data-llen='227:234'>　　　一章</span><br/>
<span class='tline' id='l14' data-llen='234:244'>七月流火九月授衣</span><br/>
<span class='tline' id='l15' data-llen='244:267'>　此田野農民酬酢徃復之辭故参錯無次序大率七</span><br/>
<span class='tline' id='l16' data-llen='267:293'><a onclick="displayPageImage('KR1c0014', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='293:317'>　月至九月一嵗之食已畢一冬之衣又辦相與各道其</span><br/>
<span class='tline' id='l18' data-llen='317:340'>　生業指時指物不一而足卒之躋堂稱夀以答上也</span><br/>
<span class='tline' id='l19' data-llen='340:363'>一之日觱發二之日栗烈無衣無褐何以卒嵗三之日</span><br/>
<span class='tline' id='l20' data-llen='363:384'>于耜四之日舉趾同我婦子饁彼南畆田畯至喜</span><br/>
<span class='tline' id='l21' data-llen='384:407'>　民或言曰自七月有寒之漸九月寒事當辦無以禦</span><br/>
<span class='tline' id='l22' data-llen='407:430'>　冬何以卒歲歲既卒陽已深則于耜舉趾饁田以次</span><br/>
<span class='tline' id='l23' data-llen='430:436'>　而至也</span><br/>
<span class='tline' id='l24' data-llen='436:443'>　　　二章</span><br/>
<span class='tline' id='l25' data-llen='443:469'><a onclick="displayPageImage('KR1c0014', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='469:492'>七月流火九月授衣春日載陽有鳴倉庚女執懿筐遵</span><br/>
<span class='tline' id='l27' data-llen='492:515'>彼㣲行爰求柔桑春日遅遅采蘩祁祁女心傷悲殆及</span><br/>
<span class='tline' id='l28' data-llen='515:521'>公子同歸</span><br/>
<span class='tline' id='l29' data-llen='521:544'>　民或又言曰自七月變候九月卒歲之計已備春来</span><br/>
<span class='tline' id='l30' data-llen='544:567'>　男已不可離田女當采桑育蠶男女各分職也女見</span><br/>
<span class='tline' id='l31' data-llen='567:590'>　物變覺年長所以傷悲人常情也公子適野勞田者</span><br/>
<span class='tline' id='l32' data-llen='590:613'>　也女與同歸喜觀公子之儀容徒御隨其後而還也</span><br/>
<span class='tline' id='l33' data-llen='613:620'>　　　三章</span><br/>
<span class='tline' id='l34' data-llen='620:646'><a onclick="displayPageImage('KR1c0014', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='646:669'>七月流火八月萑葦蠶月條桑取彼斧斨以伐逺揚猗</span><br/>
<span class='tline' id='l36' data-llen='669:674'>彼女桑</span><br/>
<span class='tline' id='l37' data-llen='674:697'>　民又或言曰自七月萑葦將成八月可采儲蠶薄待</span><br/>
<span class='tline' id='l38' data-llen='697:720'>　蠶月時至則采桑從事也條桑南人謂之梯桑批桑</span><br/>
<span class='tline' id='l39' data-llen='720:743'>　北人謂之穿桑采桑止取葉不伐條也正月以後即</span><br/>
<span class='tline' id='l40' data-llen='743:753'>　為之將近蠶月也</span><br/>
<span class='tline' id='l41' data-llen='753:760'>　　　四章</span><br/>
<span class='tline' id='l42' data-llen='760:783'>七月鳴鵙八月載績載𤣥載黃我朱孔陽為公子裳</span><br/>
<span class='tline' id='l43' data-llen='783:809'><a onclick="displayPageImage('KR1c0014', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='809:832'>　民又或言曰自七月有麻事之漸八月可績以奉公</span><br/>
<span class='tline' id='l45' data-llen='832:855'>　子為先併絲麻而結于此章也染采必向陽藉日色</span><br/>
<span class='tline' id='l46' data-llen='855:864'>　也今染人猶然</span><br/>
<span class='tline' id='l47' data-llen='864:871'>　　　五章</span><br/>
<span class='tline' id='l48' data-llen='871:894'>四月秀葽五月鳴蜩八月其穫十月隕籜一之日于貉</span><br/>
<span class='tline' id='l49' data-llen='894:917'>取彼狐狸為公子裘二之日其同載纉武功言私其豵</span><br/>
<span class='tline' id='l50' data-llen='917:923'>獻豜于公</span><br/>
<span class='tline' id='l51' data-llen='923:946'>　民又或言曰自四月五月有稼事之漸八月可刈十</span><br/>
<span class='tline' id='l52' data-llen='946:972'><a onclick="displayPageImage('KR1c0014', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='972:995'>　月天寒葉凋可趣野事之時仲冬始出季冬再出過</span><br/>
<span class='tline' id='l54' data-llen='995:1018'>　是則春野事休田事起西北非皮不可禦寒縑布皆</span><br/>
<span class='tline' id='l55' data-llen='1018:1041'>　不足當之小民以羊豕等皮大民以狐狸等皮故絲</span><br/>
<span class='tline' id='l56' data-llen='1041:1064'>　麻為公子之裳狐狸為公子之裘所自用者豵之類</span><br/>
<span class='tline' id='l57' data-llen='1064:1087'>　也野豕一歲為豵言皮薄也三嵗為豜言皮厚也野</span><br/>
<span class='tline' id='l58' data-llen='1087:1110'>　豕多得稚者力弱易制也少得大者力健難獲也以</span><br/>
<span class='tline' id='l59' data-llen='1110:1119'>　難得者奉上也</span><br/>
<span class='tline' id='l60' data-llen='1119:1126'>　　　六章</span><br/>
<span class='tline' id='l61' data-llen='1126:1152'><a onclick="displayPageImage('KR1c0014', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1152:1176'>五月斯螽動股六月莎雞振羽七月在野八月在宇九月</span><br/>
<span class='tline' id='l63' data-llen='1176:1199'>在戶十月蟋蟀入我牀下穹窒熏鼠塞向墐戶嗟我婦</span><br/>
<span class='tline' id='l64' data-llen='1199:1210'>子曰為改嵗入此室處</span><br/>
<span class='tline' id='l65' data-llen='1210:1233'>　民又或言曰自五月一隂之生更六月至十月而隂</span><br/>
<span class='tline' id='l66' data-llen='1233:1256'>　氣已盛穹窒熏鼠塞向墐戶將改歳而入此避之也</span><br/>
<span class='tline' id='l67' data-llen='1256:1279'>　螽莎雞蟋蟀皆類蝗螽今蚱蜢莎雞今促織蟋蟀亦</span><br/>
<span class='tline' id='l68' data-llen='1279:1302'>　促織但促織聲如云西西蟋蟀聲如云習習尋詩既</span><br/>
<span class='tline' id='l69' data-llen='1302:1325'>　莎雞蟋蟀同種則螽當亦是同種或螽所化未可知</span><br/>
<span class='tline' id='l70' data-llen='1325:1351'><a onclick="displayPageImage('KR1c0014', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1351:1368'>　俗言蚱蜢食蠅乃化蟋蟀識者更詳</span><br/>
<span class='tline' id='l72' data-llen='1368:1375'>　　　七章</span><br/>
<span class='tline' id='l73' data-llen='1375:1398'>六月食鬱及薁七月亨葵及菽八月剝棗十月穫稻為</span><br/>
<span class='tline' id='l74' data-llen='1398:1407'>此春酒以介眉壽</span><br/>
<span class='tline' id='l75' data-llen='1407:1430'>　民又或言曰自六月鬱薁可食其他以次而有十月</span><br/>
<span class='tline' id='l76' data-llen='1430:1453'>　初寒可以釀酒之時穫當作濩浸米為醪也春酒冬</span><br/>
<span class='tline' id='l77' data-llen='1453:1473'>　飲而春生非春始為也毛氏凍醪今臘醅也</span><br/>
<span class='tline' id='l78' data-llen='1473:1480'>　　　八章</span><br/>
<span class='tline' id='l79' data-llen='1480:1506'><a onclick="displayPageImage('KR1c0014', 'WYG', '008-5a' );" name="008-5a" class="pb">[008-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1506:1529'>七月食𤓰八月斷壺九月叔苴采荼薪樗食我農夫</span><br/>
<span class='tline' id='l81' data-llen='1529:1552'>　民又或言曰自七月又有瓜可食以至苦菜皆可亨</span><br/>
<span class='tline' id='l82' data-llen='1552:1575'>　餁以勞乆苦之農夫也毛氏叔拾也如此則當為椒</span><br/>
<span class='tline' id='l83' data-llen='1575:1582'>　　　九章</span><br/>
<span class='tline' id='l84' data-llen='1582:1602'>九月築場圃十月納禾稼黍稷重穋禾麻菽麥</span><br/>
<span class='tline' id='l85' data-llen='1602:1626'>　場圃植果蓏也𢷬之使堅恐果蓏之株為風所㧞也</span><br/>
<span class='tline' id='l86' data-llen='1626:1649'>　納入也今輸官猶有此稱納禾八官禾倉納氷入官</span><br/>
<span class='tline' id='l87' data-llen='1649:1672'>　氷室豳俗愛君親上故遇事先公後私絲麻狐狸先</span><br/>
<span class='tline' id='l88' data-llen='1672:1698'><a onclick="displayPageImage('KR1c0014', 'WYG', '008-5b' );" name="008-5b" class="pb">[008-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1698:1721'>　獻公黍稷重穋禾麻菽麥先納公以至宫功皆先于</span><br/>
<span class='tline' id='l90' data-llen='1721:1743'>　乗屋其末則朋酒殺羊而獻公堂豳俗如此美也</span><br/>
<span class='tline' id='l91' data-llen='1743:1758'>嗟我農夫我稼既同上入執宫功</span><br/>
<span class='tline' id='l92' data-llen='1758:1781'>　上今赴役猶有此稱執今作役猶有此稱自十月而</span><br/>
<span class='tline' id='l93' data-llen='1781:1804'>　輸官之物皆足總禾麥而結之此章也此詩渉民甚</span><br/>
<span class='tline' id='l94' data-llen='1804:1819'>　切故多凡談但乆逺無由盡曉</span><br/>
<span class='tline' id='l95' data-llen='1819:1838'>晝爾于茅宵爾索綯亟其乗屋其始播百榖</span><br/>
<span class='tline' id='l96' data-llen='1838:1861'>　西北小民多茅屋將寒則采茅絞索縶之不爾大風</span><br/>
<span class='tline' id='l97' data-llen='1861:1887'><a onclick="displayPageImage('KR1c0014', 'WYG', '008-6a' );" name="008-6a" class="pb">[008-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1887:1910'>　輙卷去今猶如此謂之蛇索言索如蛇也芒種節後</span><br/>
<span class='tline' id='l99' data-llen='1910:1923'>　始播種又以四月結之也</span><br/>
<span class='tline' id='l100' data-llen='1923:1946'>二之日鑿氷冲冲三之日納于凌隂四之日其蚤獻羔</span><br/>
<span class='tline' id='l101' data-llen='1946:1950'>祭韭</span><br/>
<span class='tline' id='l102' data-llen='1950:1973'>　氷最在後非民事也以二月結之自此以後頒氷刷</span><br/>
<span class='tline' id='l103' data-llen='1973:1981'>　氷民不與也</span><br/>
<span class='tline' id='l104' data-llen='1981:1991'>九月肅霜十月滌場</span><br/>
<span class='tline' id='l105' data-llen='1991:2014'>　滌猶言刷秋氷用盡則刷氷室以待来年之藏冬禾</span><br/>
<span class='tline' id='l106' data-llen='2014:2040'><a onclick="displayPageImage('KR1c0014', 'WYG', '008-6b' );" name="008-6b" class="pb">[008-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2040:2063'>　収盡則滌禾塲以待来年之耕今人猶言洗厨言収</span><br/>
<span class='tline' id='l108' data-llen='2063:2073'>　之盡也滌塲同意</span><br/>
<span class='tline' id='l109' data-llen='2073:2095'>朋酒斯饗曰殺羔羊躋彼公堂稱彼兕觥萬壽無疆</span><br/>
<span class='tline' id='l110' data-llen='2095:2118'>　朋酒醵酒也醵酒亨羊升公子之堂獻公子之壽一</span><br/>
<span class='tline' id='l111' data-llen='2118:2141'>　嵗之事畢也禮籥章掌土鼓豳籥中春晝擊土鼓龡</span><br/>
<span class='tline' id='l112' data-llen='2141:2164'>　豳詩鄭氏豳風七月也鄭氏自七月流火九月授衣</span><br/>
<span class='tline' id='l113' data-llen='2164:2187'>　至殆及公子同歸為豳風國祈年于田祖吹龡雅擊</span><br/>
<span class='tline' id='l114' data-llen='2187:2210'>　土鼓以樂田畯鄭氏豳雅亦七月也鄭氏自七月流</span><br/>
<span class='tline' id='l115' data-llen='2210:2236'><a onclick="displayPageImage('KR1c0014', 'WYG', '008-7a' );" name="008-7a" class="pb">[008-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2236:2259'>　火八月萑葦至以介眉夀為豳雅國祭蜡則龡豳頌</span><br/>
<span class='tline' id='l117' data-llen='2259:2282'>　擊土鼓以息老幼鄭氏豳頌亦七月也鄭氏自七月</span><br/>
<span class='tline' id='l118' data-llen='2282:2305'>　食瓜八月斷壺至萬夀無疆為豳頌不知如何分一</span><br/>
<span class='tline' id='l119' data-llen='2305:2328'>　詩作三種禮瞽矇諷誦詩世奠擊鼓琴瑟誦也詩也</span><br/>
<span class='tline' id='l120' data-llen='2328:2351'>　各有聲也此二聲四器也先諷其辭而後入鼓鐘奠</span><br/>
<span class='tline' id='l121' data-llen='2351:2374'>　鼓也擊鐘也世曵長也又入琴瑟籥章所謂豳詩以</span><br/>
<span class='tline' id='l122' data-llen='2374:2397'>　鼓鐘琴瑟之聲合籥也禮笙師龡竽笙塤籥簫箎篴</span><br/>
<span class='tline' id='l123' data-llen='2397:2420'>　管春牘應雅此十二器也籥章所謂雅以雅之器之</span><br/>
<span class='tline' id='l124' data-llen='2420:2446'><a onclick="displayPageImage('KR1c0014', 'WYG', '008-7b' );" name="008-7b" class="pb">[008-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2446:2469'>　聲合籥也禮貾瞭播鼗鼓擊頌磬笙磬此四器也籥</span><br/>
<span class='tline' id='l126' data-llen='2469:2492'>　章所謂豳頌以頌噐之聲合籥也禮諸噐諸聲亦在</span><br/>
<span class='tline' id='l127' data-llen='2492:2515'>　和之所謂凡為樂噐以十有二律為之數度以十有</span><br/>
<span class='tline' id='l128' data-llen='2515:2538'>　二聲為之齊量凡和樂亦如之故逆暑迎寒祈年祭</span><br/>
<span class='tline' id='l129' data-llen='2538:2561'>　蜡皆全用七月特以噐和聲有不同耳大率樂非一</span><br/>
<span class='tline' id='l130' data-llen='2561:2584'>　器所能合非一聲所能和今此以土鼓豳籥為主鄭</span><br/>
<span class='tline' id='l131' data-llen='2584:2607'>　氏豳籥用豳地竹詩亦如之鄭氏豳籥豳人吹籥之</span><br/>
<span class='tline' id='l132' data-llen='2607:2630'>　聲章引禮土鼓蒯桴葦籥伊耆氏之樂此亦有理此</span><br/>
<span class='tline' id='l133' data-llen='2630:2656'><a onclick="displayPageImage('KR1c0014', 'WYG', '008-8a' );" name="008-8a" class="pb">[008-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2656:2679'>　盖豳地之樂也豳詩豳歌曲也豳雅豳頌皆豳樂器</span><br/>
<span class='tline' id='l135' data-llen='2679:2698'>　也合籥而吹之不同擊鼓而節之則同也</span><br/>
<span class='tline' id='l136' data-llen='2698:2721'>　　聞音曰火虎隈切衣魚紀切發方吹切烈力制切</span><br/>
<span class='tline' id='l137' data-llen='2721:2744'>　　　褐許既切畆滿罪切庚古郎切行戶郎切裘渠</span><br/>
<span class='tline' id='l138' data-llen='2744:2768'>　　　之切野上宇切戶後五切下後五切瓜攻乎切稼</span><br/>
<span class='tline' id='l139' data-llen='2768:2792'>　　　古䕶切穋六直切麥訖力切隂於容切韭已小切</span><br/>
<span class='tline' id='l140' data-llen='2792:2815'>　　　饗虚良切觥姑黄切吴氏此詩毎句用韻誠然</span><br/>
<span class='tline' id='l141' data-llen='2815:2838'>　　　有不可叶者惟曰為改歳嗟我農夫若用許氏</span><br/>
<span class='tline' id='l142' data-llen='2838:2864'><a onclick="displayPageImage('KR1c0014', 'WYG', '008-8b' );" name="008-8b" class="pb">[008-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2864:2888'>　　　之法亦可嵗從示可以示取音叶子夫從工可以</span><br/>
<span class='tline' id='l144' data-llen='2888:2911'>　　　工取音叶同既不在韻亦不必徒使以卓見忽</span><br/>
<span class='tline' id='l145' data-llen='2911:2934'>　　　古人者空騰口也恐是當時音調又不可不知</span><br/>
<span class='tline' id='l146' data-llen='2934:2940'>　　鴟鴞</span><br/>
<span class='tline' id='l147' data-llen='2940:2947'>　　　一章</span><br/>
<span class='tline' id='l148' data-llen='2947:2970'>鴟鴞鴟鴞既取我子無毁我室恩斯勤斯鬻子之閔斯</span><br/>
<span class='tline' id='l149' data-llen='2970:2977'>　　　二章</span><br/>
<span class='tline' id='l150' data-llen='2977:3000'>迨天之未隂雨徹彼桑土綢繆牖戶今女下民或敢侮</span><br/>
<span class='tline' id='l151' data-llen='3000:3026'><a onclick="displayPageImage('KR1c0014', 'WYG', '008-9a' );" name="008-9a" class="pb">[008-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3026:3029'>予</span><br/>
<span class='tline' id='l153' data-llen='3029:3036'>　　　三章</span><br/>
<span class='tline' id='l154' data-llen='3036:3059'>予手拮据予所捋荼予所蓄租予口卒瘏曰予未有室</span><br/>
<span class='tline' id='l155' data-llen='3059:3062'>家</span><br/>
<span class='tline' id='l156' data-llen='3062:3069'>　　　四章</span><br/>
<span class='tline' id='l157' data-llen='3069:3092'>予羽譙譙予尾翛翛予室翹翹風雨所漂摇予惟音嘵</span><br/>
<span class='tline' id='l158' data-llen='3092:3095'>嘵</span><br/>
<span class='tline' id='l159' data-llen='3095:3118'>　　聞跡曰豳自七月以下皆周公之詩而繫豳周公</span><br/>
<span class='tline' id='l160' data-llen='3118:3144'><a onclick="displayPageImage('KR1c0014', 'WYG', '008-9b' );" name="008-9b" class="pb">[008-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3144:3167'>　　　生于豳岐之間陶染西俗習貫西音盖千餘年</span><br/>
<span class='tline' id='l162' data-llen='3167:3190'>　　　正氣所傳雖聖人烏能變也當是此詩皆豳音</span><br/>
<span class='tline' id='l163' data-llen='3190:3213'>　　　入豳樂鄭氏所謂豳人龡籥之聲章是也古音</span><br/>
<span class='tline' id='l164' data-llen='3213:3236'>　　　乆絶後人不曉孔子所以繫豳盖有自然之趣</span><br/>
<span class='tline' id='l165' data-llen='3236:3259'>　　　初亦何心非若後人强為穿鑿曲生辭説也魯</span><br/>
<span class='tline' id='l166' data-llen='3259:3282'>　　　成九年晋侯見楚囚鍾儀使與之琴操南音今</span><br/>
<span class='tline' id='l167' data-llen='3282:3305'>　　　西音不知與古音何如西人吐語殺辭必曰斯</span><br/>
<span class='tline' id='l168' data-llen='3305:3328'>　　　又若蘓此詩恩斯勤斯鬻子之閔斯破斧哀我</span><br/>
<span class='tline' id='l169' data-llen='3328:3355'><a onclick="displayPageImage('KR1c0014', 'WYG', '008-10a' );" name="008-10a" class="pb">[008-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3355:3370'>　　　人斯亦可想見其風俗也</span><br/>
<span class='tline' id='l171' data-llen='3370:3393'>總聞曰鴟鴞謂管蔡也子謂伯禽也室謂成周也當是</span><br/>
<span class='tline' id='l172' data-llen='3393:3416'>周公在東伯禽在西父子隔絶有不相保之勢言我子</span><br/>
<span class='tline' id='l173' data-llen='3416:3439'>猶可王室為重憂王室將危也下民商徐奄淮夷也乗</span><br/>
<span class='tline' id='l174' data-llen='3439:3462'>管蔡之流言敢見侮而相挺為亂也室家亦成周也言</span><br/>
<span class='tline' id='l175' data-llen='3462:3485'>武王克商二年而病五年而喪饗國日淺初基未固故</span><br/>
<span class='tline' id='l176' data-llen='3485:3508'>曰未有有當如克有常憲之有有諸已之有言永保也</span><br/>
<span class='tline' id='l177' data-llen='3508:3531'>大率欲以哀苦為之感動成王其初欲誚而未敢其卒</span><br/>
<span class='tline' id='l178' data-llen='3531:3558'><a onclick="displayPageImage('KR1c0014', 'WYG', '008-10b' );" name="008-10b" class="pb">[008-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3558:3572'>乃悔而至泣此詩不為無助也</span><br/>
<span class='tline' id='l180' data-llen='3572:3578'>　　東山</span><br/>
<span class='tline' id='l181' data-llen='3578:3585'>　　　一章</span><br/>
<span class='tline' id='l182' data-llen='3585:3603'>我徂東山慆慆不歸我来自東零雨其濛</span><br/>
<span class='tline' id='l183' data-llen='3603:3626'>　徂東徃也来自東歸也此其夫来歸與其妻相見叙</span><br/>
<span class='tline' id='l184' data-llen='3626:3650'>　相别之狀𨗳相見之情也王氏征夫懐親戚誰獨無</span><br/>
<span class='tline' id='l185' data-llen='3650:3672'>　此情昔人從公<span class='krp-note'>闕/</span>一徂輒三齡此皆夫辭</span><br/>
<span class='tline' id='l186' data-llen='3672:3690'>我東曰歸我心西悲制彼裳衣勿士行枚</span><br/>
<span class='tline' id='l187' data-llen='3690:3717'><a onclick="displayPageImage('KR1c0014', 'WYG', '008-11a' );" name="008-11a" class="pb">[008-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3717:3740'>　言寄征衣而不達也不知在士之中第幾行第幾枚</span><br/>
<span class='tline' id='l189' data-llen='3740:3754'>　也外事不與内通故不達也</span><br/>
<span class='tline' id='l190' data-llen='3754:3772'>蜎蜎者蠋烝在桑野敦彼獨宿亦在車下</span><br/>
<span class='tline' id='l191' data-llen='3772:3795'>　蠋桑蟲也桑生葉則有蟲如蠶而小春時也我獨宿</span><br/>
<span class='tline' id='l192' data-llen='3795:3809'>　在車下但見桑蟲不見妻也</span><br/>
<span class='tline' id='l193' data-llen='3809:3816'>　　　二章</span><br/>
<span class='tline' id='l194' data-llen='3816:3839'>我徂東山慆慆不歸我来自東零雨其濛果臝之實亦</span><br/>
<span class='tline' id='l195' data-llen='3839:3862'>施于宇伊威在室蠨蛸在戶町疃鹿場熠燿宵行亦可</span><br/>
<span class='tline' id='l196' data-llen='3862:3889'><a onclick="displayPageImage('KR1c0014', 'WYG', '008-11b' );" name="008-11b" class="pb">[008-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3889:3897'>畏也伊可懐也</span><br/>
<span class='tline' id='l198' data-llen='3897:3920'>　果臝括樓也其實及宇夏時也想女在家果臝伊威</span><br/>
<span class='tline' id='l199' data-llen='3920:3943'>　蠨蛸其寂如此我在野亦止見鹿場螢火不見妻也</span><br/>
<span class='tline' id='l200' data-llen='3943:3966'>　故不及宇及室及戶而言場鹿宿則相環外向猶如</span><br/>
<span class='tline' id='l201' data-llen='3966:3989'>　戰場盖夜行所見鄭氏此五物去家無人則然甚佳</span><br/>
<span class='tline' id='l202' data-llen='3989:4012'>　但上三物當施于内下二物當施于外則語意皆順</span><br/>
<span class='tline' id='l203' data-llen='4012:4016'>　也</span><br/>
<span class='tline' id='l204' data-llen='4016:4023'>　　　三章</span><br/>
<span class='tline' id='l205' data-llen='4023:4050'><a onclick="displayPageImage('KR1c0014', 'WYG', '008-12a' );" name="008-12a" class="pb">[008-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4050:4073'>我徂東山慆慆不歸我来自東零雨其濛鸛鳴于垤婦</span><br/>
<span class='tline' id='l207' data-llen='4073:4096'>歎于室洒掃穹窒我征聿至有敦瓜苦烝在栗薪自我</span><br/>
<span class='tline' id='l208' data-llen='4096:4104'>不見于今三年</span><br/>
<span class='tline' id='l209' data-llen='4104:4127'>　瓜白瓜也近蒂帶苦秋時也穹窒炕也西北人非此</span><br/>
<span class='tline' id='l210' data-llen='4127:4150'>　不可寢冬時也想女聞鸛鳴則憂我在外而苦雨也</span><br/>
<span class='tline' id='l211' data-llen='4150:4172'>　洒埽所臥之炕以待我至儲瓜儲薪凡皆待我也</span><br/>
<span class='tline' id='l212' data-llen='4172:4179'>　　　四章</span><br/>
<span class='tline' id='l213' data-llen='4179:4202'>我徂東山慆慆不歸我来自東零雨其濛倉庚于飛熠</span><br/>
<span class='tline' id='l214' data-llen='4202:4229'><a onclick="displayPageImage('KR1c0014', 'WYG', '008-12b' );" name="008-12b" class="pb">[008-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4229:4252'>燿其羽之子于歸皇駁其馬親結其縭九十其儀其新</span><br/>
<span class='tline' id='l216' data-llen='4252:4261'>孔嘉其舊如之何</span><br/>
<span class='tline' id='l217' data-llen='4261:4284'>　倉庚黄栗留也又春時也見此春鳥追思乗馬親迎</span><br/>
<span class='tline' id='l218' data-llen='4284:4307'>　結縭相合之時新相見之情與舊相處之情孰優戲</span><br/>
<span class='tline' id='l219' data-llen='4307:4313'>　之辭也</span><br/>
<span class='tline' id='l220' data-llen='4313:4336'>　　聞音曰上四句每章為起辭上二句不用韻下二</span><br/>
<span class='tline' id='l221' data-llen='4336:4359'>　　　句乃用韻吴氏以為未詳山西人呼曰師又若</span><br/>
<span class='tline' id='l222' data-llen='4359:4382'>　　　曰沙今猶有此音山歸未嘗不叶也野上與切</span><br/>
<span class='tline' id='l223' data-llen='4382:4409'><a onclick="displayPageImage('KR1c0014', 'WYG', '008-13a' );" name="008-13a" class="pb">[008-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4409:4433'>　　　　下後五切户後五切行户郎切畏於罪切懷胡</span><br/>
<span class='tline' id='l225' data-llen='4433:4457'>　　　　隈切垤地一切窒陟致切年禰因切馬滿補切</span><br/>
<span class='tline' id='l226' data-llen='4457:4467'>　　　　嘉居何切</span><br/>
<span class='tline' id='l227' data-llen='4467:4491'>　　　聞物曰陸氏果臝□螉盖謂草與蟲獸不當相雜</span><br/>
<span class='tline' id='l228' data-llen='4491:4515'>　　　　也上章言桑蠋下章言鸛瓜栗薪草木與蟲獸</span><br/>
<span class='tline' id='l229' data-llen='4515:4539'>　　　　亦相雜言之小宛蜾蠃負之皆從䖝此皆從果</span><br/>
<span class='tline' id='l230' data-llen='4539:4549'>　　　　毛氏良是</span><br/>
<span class='tline' id='l231' data-llen='4549:4573'>　　　聞跡曰詩自七月以下所繫周公之詩鴟鴞固已</span><br/>
<span class='tline' id='l232' data-llen='4573:4600'><a onclick="displayPageImage('KR1c0014', 'WYG', '008-13b' );" name="008-13b" class="pb">[008-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4600:4624'>　　　　略言之今又載于此周公東征必皆豳岐生長</span><br/>
<span class='tline' id='l234' data-llen='4624:4648'>　　　　諳慣之人其人作豳樂歌豳曲夫人何恠項氏</span><br/>
<span class='tline' id='l235' data-llen='4648:4672'>　　　　有楚其在垓下也聞漢軍四面皆楚歌曰漢皆</span><br/>
<span class='tline' id='l236' data-llen='4672:4696'>　　　　已得楚乎何楚人多也盖漢髙部曲皆闗中調</span><br/>
<span class='tline' id='l237' data-llen='4696:4720'>　　　　發之人秦人而有楚歌此項氏所以悲歌忼慷</span><br/>
<span class='tline' id='l238' data-llen='4720:4744'>　　　　也力㧞山兮氣盖世時不利兮騅不逝騅不逝</span><br/>
<span class='tline' id='l239' data-llen='4744:4768'>　　　　兮可奈何虞兮虞兮奈若何自今觀之四句如</span><br/>
<span class='tline' id='l240' data-llen='4768:4792'>　　　　今古詩哀泣何由而生而死生何由而决也舉</span><br/>
<span class='tline' id='l241' data-llen='4792:4819'><a onclick="displayPageImage('KR1c0014', 'WYG', '008-14a' );" name="008-14a" class="pb">[008-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4819:4842'>　　　此以明東山蓋豳人從軍為歌者人諷其辭已</span><br/>
<span class='tline' id='l243' data-llen='4842:4865'>　　　足以感人何况其聲惜後人不得聞且不可考</span><br/>
<span class='tline' id='l244' data-llen='4865:4871'>　　　也</span><br/>
<span class='tline' id='l245' data-llen='4871:4894'>總聞曰書稱二年詩稱三年尋詩再及春一及夏一及</span><br/>
<span class='tline' id='l246' data-llen='4894:4917'>秋一及冬歴五時也當是二年始定三年乃歸㨿皇極</span><br/>
<span class='tline' id='l247' data-llen='4917:4940'>經世丙戌東征戊子底平則是三年也詩書所言自不</span><br/>
<span class='tline' id='l248' data-llen='4940:4944'>相礙</span><br/>
<span class='tline' id='l249' data-llen='4944:4950'>　　破斧</span><br/>
<span class='tline' id='l250' data-llen='4950:4977'><a onclick="displayPageImage('KR1c0014', 'WYG', '008-14b' );" name="008-14b" class="pb">[008-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4977:4984'>　　　一章</span><br/>
<span class='tline' id='l252' data-llen='4984:5007'>既破我斧又闕我斨周公東征四國是皇哀我人斯亦</span><br/>
<span class='tline' id='l253' data-llen='5007:5012'>孔之將</span><br/>
<span class='tline' id='l254' data-llen='5012:5035'>　既又言見害不已也小人雖極力而不害周公之大</span><br/>
<span class='tline' id='l255' data-llen='5035:5058'>　不害周公之休皇張也吪動也遒聚也有識知其無</span><br/>
<span class='tline' id='l256' data-llen='5058:5081'>　能為而終以為哀者恐不幸而墮其機也既而自解</span><br/>
<span class='tline' id='l257' data-llen='5081:5097'>　周公甚大甚嘉甚休豈能無傷也</span><br/>
<span class='tline' id='l258' data-llen='5097:5104'>　　　二章</span><br/>
<span class='tline' id='l259' data-llen='5104:5131'><a onclick="displayPageImage('KR1c0014', 'WYG', '008-15a' );" name="008-15a" class="pb">[008-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5131:5154'>既破我斧又闕我錡周公東征四國是吪哀我人斯亦</span><br/>
<span class='tline' id='l261' data-llen='5154:5159'>孔之嘉</span><br/>
<span class='tline' id='l262' data-llen='5159:5166'>　　　三章</span><br/>
<span class='tline' id='l263' data-llen='5166:5189'>既破我斧又闕我銶周公東征四國是遒哀我人斯亦</span><br/>
<span class='tline' id='l264' data-llen='5189:5194'>孔之休</span><br/>
<span class='tline' id='l265' data-llen='5194:5209'>　　聞音曰錡於何切嘉居何切</span><br/>
<span class='tline' id='l266' data-llen='5209:5232'>　　聞事曰古專征杖鉞黄金餙斧書左杖黄鉞又有</span><br/>
<span class='tline' id='l267' data-llen='5232:5255'>　　　大鉞在左者秉之小鉞在右者秉之後世雖執</span><br/>
<span class='tline' id='l268' data-llen='5255:5282'><a onclick="displayPageImage('KR1c0014', 'WYG', '008-15b' );" name="008-15b" class="pb">[008-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5282:5305'>　　　國之臣止假黃鉞亦未敢當多辭盖黄鉞即君</span><br/>
<span class='tline' id='l270' data-llen='5305:5328'>　　　權也不知此時或是黄鉞或是大鉞司馬氏武</span><br/>
<span class='tline' id='l271' data-llen='5328:5351'>　　　王殺紂周公把大鉞召公把小鉞以夾武王此</span><br/>
<span class='tline' id='l272' data-llen='5351:5373'>　　　行當是黄鉞其位既尊其勢又重于徃時也</span><br/>
<span class='tline' id='l273' data-llen='5373:5396'>總聞曰毛氏四國管蔡商奄此當是三監同亂諸邦竝</span><br/>
<span class='tline' id='l274' data-llen='5396:5419'>騷所謂有大艱于西土西土人亦不静人情見天下之</span><br/>
<span class='tline' id='l275' data-llen='5419:5435'>變如此周公之危如此故以為哀也</span><br/>
<span class='tline' id='l276' data-llen='5435:5441'>　　伐柯</span><br/>
<span class='tline' id='l277' data-llen='5441:5468'><a onclick="displayPageImage('KR1c0014', 'WYG', '008-16a' );" name="008-16a" class="pb">[008-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5468:5475'>　　　一章</span><br/>
<span class='tline' id='l279' data-llen='5475:5493'>伐柯如何匪斧不克取妻如何匪媒不得</span><br/>
<span class='tline' id='l280' data-llen='5493:5516'>　伐柯當以斧害周公當如此去之取妻當以媒来周</span><br/>
<span class='tline' id='l281' data-llen='5516:5533'>　公當如此致之皆所以感動成王也</span><br/>
<span class='tline' id='l282' data-llen='5533:5540'>　　　二章</span><br/>
<span class='tline' id='l283' data-llen='5540:5558'>伐柯伐柯其則不逺我覯之子籩豆有踐</span><br/>
<span class='tline' id='l284' data-llen='5558:5581'>　管蔡之徒必有尚在成王之側者故曰不逺周公所</span><br/>
<span class='tline' id='l285' data-llen='5581:5604'>　以未還者為是故也去是則見周公而致禮通情斯</span><br/>
<span class='tline' id='l286' data-llen='5604:5631'><a onclick="displayPageImage('KR1c0014', 'WYG', '008-16b' );" name="008-16b" class="pb">[008-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5631:5637'>　有日矣</span><br/>
<span class='tline' id='l288' data-llen='5637:5648'>　　聞音曰踐慈演切</span><br/>
<span class='tline' id='l289' data-llen='5648:5671'>總聞曰害周公者固不為少而知周公者亦不為不多</span><br/>
<span class='tline' id='l290' data-llen='5671:5694'>成王之眀而又有賢者以感悟之此天所以相周也考</span><br/>
<span class='tline' id='l291' data-llen='5694:5717'>書二公召公太公也諸史有執事莫知主名諸人一信</span><br/>
<span class='tline' id='l292' data-llen='5717:5740'>一噫二語移成王之心流成王之涕而天又動威于雷</span><br/>
<span class='tline' id='l293' data-llen='5740:5763'>風禾木之間文武之澤深矣此詩當是諸史百執事之</span><br/>
<span class='tline' id='l294' data-llen='5763:5786'>徒所作願為媒者也司馬氏以雷風之事在周公既卒</span><br/>
<span class='tline' id='l295' data-llen='5786:5813'><a onclick="displayPageImage('KR1c0014', 'WYG', '008-17a' );" name="008-17a" class="pb">[008-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5813:5836'>之後盖以昔公勤勞王家認昔為古凡隔宿即為昔何</span><br/>
<span class='tline' id='l297' data-llen='5836:5859'>論存亡其中眀言惟朕小子其親逆我國家禮亦宜之</span><br/>
<span class='tline' id='l298' data-llen='5859:5882'>不應以十年之後事相聨成文而又意勢相貫决不在</span><br/>
<span class='tline' id='l299' data-llen='5882:5905'>十年之後也司馬氏恐非㨿皇極經世周公東征以丙</span><br/>
<span class='tline' id='l300' data-llen='5905:5916'>戌沒以丙申併載于此</span><br/>
<span class='tline' id='l301' data-llen='5916:5922'>　　九罭</span><br/>
<span class='tline' id='l302' data-llen='5922:5929'>　　　一章</span><br/>
<span class='tline' id='l303' data-llen='5929:5945'>九罭之魚鱒魴我覯之子衮衣繡裳</span><br/>
<span class='tline' id='l304' data-llen='5945:5972'><a onclick="displayPageImage('KR1c0014', 'WYG', '008-17b' );" name="008-17b" class="pb">[008-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5972:5979'>　　　二章</span><br/>
<span class='tline' id='l306' data-llen='5979:5993'>鴻飛遵渚公歸無所於女信處</span><br/>
<span class='tline' id='l307' data-llen='5993:6000'>　　　三章</span><br/>
<span class='tline' id='l308' data-llen='6000:6014'>鴻飛遵陸公歸不復於女信宿</span><br/>
<span class='tline' id='l309' data-llen='6014:6037'>　皆周公歸途所見之物也魚逰近罭鴻飛近渚近陸</span><br/>
<span class='tline' id='l310' data-llen='6037:6060'>　皆危地公歸恐復陷讒不能免也國人憂周公而未</span><br/>
<span class='tline' id='l311' data-llen='6060:6083'>　孚成王故欲且留再宿以觀其變女衆人共推為可</span><br/>
<span class='tline' id='l312' data-llen='6083:6090'>　留之所也</span><br/>
<span class='tline' id='l313' data-llen='6090:6117'><a onclick="displayPageImage('KR1c0014', 'WYG', '008-18a' );" name="008-18a" class="pb">[008-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6117:6124'>　　　四章</span><br/>
<span class='tline' id='l315' data-llen='6124:6144'>是以有衮衣兮無以我公歸兮無使我心悲兮</span><br/>
<span class='tline' id='l316' data-llen='6144:6167'>　雖此有所逆之服然不可歸恐墮其計也國人憂疑</span><br/>
<span class='tline' id='l317' data-llen='6167:6183'>　之心如此懲已徃不能保將来也</span><br/>
<span class='tline' id='l318' data-llen='6183:6206'>　　聞句曰舊一章四句三章三句今為各三句九罭</span><br/>
<span class='tline' id='l319' data-llen='6206:6215'>　　　之魚不斷</span><br/>
<span class='tline' id='l320' data-llen='6215:6238'>總聞曰鄭氏是東都也東都欲留周公為君謂成王賫</span><br/>
<span class='tline' id='l321' data-llen='6238:6261'>来衮衣願其封公于此以衮衣命留之無以公西歸此</span><br/>
<span class='tline' id='l322' data-llen='6261:6288'><a onclick="displayPageImage('KR1c0014', 'WYG', '008-18b' );" name="008-18b" class="pb">[008-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6288:6311'>説極有理東都為周公之計則甚精也初欲少留以觀</span><br/>
<span class='tline' id='l324' data-llen='6311:6334'>事變又欲終留以奠别都若爾則不利孺子之讒乃驗</span><br/>
<span class='tline' id='l325' data-llen='6334:6357'>周公之心上通乎天下通乎地當是武王遘厲以成王</span><br/>
<span class='tline' id='l326' data-llen='6357:6380'>托周公故曰是有丕子之責于天盖已屬後事也其後</span><br/>
<span class='tline' id='l327' data-llen='6380:6403'>南面負扆之事雖以為疑然不必疑也聖人不事形迹</span><br/>
<span class='tline' id='l328' data-llen='6403:6426'>如後世之肺腸大誥之作正危疑洶湧之時亦以王命</span><br/>
<span class='tline' id='l329' data-llen='6426:6449'>告天下東征西歸又十年乃沒天下康平國勢尊安若</span><br/>
<span class='tline' id='l330' data-llen='6449:6472'>使周公避嫌逺疑如常情所存則非所謂出乎其類㧞</span><br/>
<span class='tline' id='l331' data-llen='6472:6499'><a onclick="displayPageImage('KR1c0014', 'WYG', '008-19a' );" name="008-19a" class="pb">[008-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6499:6510'>乎其萃者也併載于此</span><br/>
<span class='tline' id='l333' data-llen='6510:6516'>　　狼䟦</span><br/>
<span class='tline' id='l334' data-llen='6516:6523'>　　　一章</span><br/>
<span class='tline' id='l335' data-llen='6523:6541'>狼跋其胡載疐其尾公孫碩膚赤舄几几</span><br/>
<span class='tline' id='l336' data-llen='6541:6548'>　　　二章</span><br/>
<span class='tline' id='l337' data-llen='6548:6566'>狼疐其尾載跋其胡公孫碩膚徳音不瑕</span><br/>
<span class='tline' id='l338' data-llen='6566:6589'>　狼進則跋其胡退則疐其尾此與周公異意之人所</span><br/>
<span class='tline' id='l339' data-llen='6589:6612'>　露之狀也周公尚留未歸已歸未至朝廷必有踧踖</span><br/>
<span class='tline' id='l340' data-llen='6612:6639'><a onclick="displayPageImage('KR1c0014', 'WYG', '008-19b' );" name="008-19b" class="pb">[008-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6639:6662'>　者成王亦為之遅疑也周公以大包之以美和之故</span><br/>
<span class='tline' id='l342' data-llen='6662:6679'>　居上公之位安而保聖人之徳全也</span><br/>
<span class='tline' id='l343' data-llen='6679:6702'>　　聞音曰瑕洪孤切善哉吴氏之説曰載籍所傳自</span><br/>
<span class='tline' id='l344' data-llen='6702:6725'>　　　三代而下以至于今一字之聲無慮數變秦漢</span><br/>
<span class='tline' id='l345' data-llen='6725:6748'>　　　以前凡從叚者在平則讀如胡或自胡而孶在</span><br/>
<span class='tline' id='l346' data-llen='6748:6771'>　　　側則讀如䕶或自䕶而孶魏晋之間在平則讀</span><br/>
<span class='tline' id='l347' data-llen='6771:6794'>　　　如何或自何而孶在側則讀如賀或自賀而孶</span><br/>
<span class='tline' id='l348' data-llen='6794:6817'>　　　齊梁之後在平則讀為胡加切在側則讀為胡</span><br/>
<span class='tline' id='l349' data-llen='6817:6844'><a onclick="displayPageImage('KR1c0014', 'WYG', '008-20a' );" name="008-20a" class="pb">[008-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6844:6867'>　　　駕切亦或自二音而孶自胡而為何自何而為</span><br/>
<span class='tline' id='l351' data-llen='6867:6890'>　　　遐自䕶而為賀自賀而為下其聲音之變如此</span><br/>
<span class='tline' id='l352' data-llen='6890:6913'>　　　至其所以變則不得而知而魏晋以前或兼用</span><br/>
<span class='tline' id='l353' data-llen='6913:6936'>　　　後世之音至後世既變之後古音之存者盖蔑</span><br/>
<span class='tline' id='l354' data-llen='6936:6959'>　　　矣今以一二考之左氏傳宋野人之歌曰既定</span><br/>
<span class='tline' id='l355' data-llen='6959:6982'>　　　爾婁豬盍歸吾艾豭此以豭為胡也楚辭逺逰</span><br/>
<span class='tline' id='l356' data-llen='6982:7005'>　　　潄正陽而含朝霞精神入而麤氣除司馬相如</span><br/>
<span class='tline' id='l357' data-llen='7005:7028'>　　　大人賦曰囘車朅来兮㑹食幽都吸沆瀣兮餐</span><br/>
<span class='tline' id='l358' data-llen='7028:7055'><a onclick="displayPageImage('KR1c0014', 'WYG', '008-20b' );" name="008-20b" class="pb">[008-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7055:7078'>　　　朝霞此以霞為胡也楚辭招魂瓊轂錯衡華英</span><br/>
<span class='tline' id='l360' data-llen='7078:7101'>　　　假茞蘭桂樹鬱彌路又曰結撰至思蘭芳假人</span><br/>
<span class='tline' id='l361' data-llen='7101:7124'>　　　有所極同心賦此以假為䕶也張衡狼比周公</span><br/>
<span class='tline' id='l362' data-llen='7124:7141'>　　　如以鴟鴞比成王也此等當易</span><br/>
<span class='tline' id='l363' data-llen='7141:7164'>　　聞人曰公孫周公公季之孫也初止稱公季後乃</span><br/>
<span class='tline' id='l364' data-llen='7164:7187'>　　　稱王季此詩止襲前稱大率公子公孫皆實語</span><br/>
<span class='tline' id='l365' data-llen='7187:7210'>總聞曰此必逆周公之使者行道所見也詩人未有無</span><br/>
<span class='tline' id='l366' data-llen='7210:7229'>故而興辭觸物吐情此非以狼而詆其人也</span><br/>
<span class='tline' id='l367' data-llen='7229:7256'><a onclick="displayPageImage('KR1c0014', 'WYG', '008-21a' );" name="008-21a" class="pb">[008-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7256:7259'>　</span><br/>
<span class='tline' id='l369' data-llen='7259:7262'>　</span><br/>
<span class='tline' id='l370' data-llen='7262:7265'>　</span><br/>
<span class='tline' id='l371' data-llen='7265:7268'>　</span><br/>
<span class='tline' id='l372' data-llen='7268:7271'>　</span><br/>
<span class='tline' id='l373' data-llen='7271:7274'>　</span><br/>
<span class='tline' id='l374' data-llen='7274:7277'>　</span><br/>
<span class='tline' id='l375' data-llen='7277:7280'>　</span><br/>
<span class='tline' id='l376' data-llen='7280:7307'><a onclick="displayPageImage('KR1c0014', 'WYG', '008-21b' );" name="008-21b" class="pb">[008-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7307:7310'>　</span><br/>
<span class='tline' id='l378' data-llen='7310:7313'>　</span><br/>
<span class='tline' id='l379' data-llen='7313:7316'>　</span><br/>
<span class='tline' id='l380' data-llen='7316:7319'>　</span><br/>
<span class='tline' id='l381' data-llen='7319:7322'>　</span><br/>
<span class='tline' id='l382' data-llen='7322:7325'>　</span><br/>
<span class='tline' id='l383' data-llen='7325:7328'>　</span><br/>
<span class='tline' id='l384' data-llen='7328:7336'>　詩總聞卷八</span><br/>
</p>
<p><br/>
</p>
  </div>
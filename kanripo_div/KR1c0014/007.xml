<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1c0014', 'WYG', '007-1a' );" name="007-1a" class="pb">[007-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:188'>欽定四庫全書</span><br/>
<span class='tline' id='l9' data-llen='188:196'>　詩總聞卷七</span><br/>
<span class='tline' id='l10' data-llen='196:216'>　　　　　　　　　　　　宋　王質　撰</span><br/>
<span class='tline' id='l11' data-llen='216:221'>　陳風</span><br/>
<span class='tline' id='l12' data-llen='221:227'>　　宛丘</span><br/>
<span class='tline' id='l13' data-llen='227:234'>　　　一章</span><br/>
<span class='tline' id='l14' data-llen='234:245'>子之湯兮宛丘之上兮</span><br/>
<span class='tline' id='l15' data-llen='245:268'>　宛丘在陳郡陳縣說文丘上有丘為宛丘歐陽氏今</span><br/>
<span class='tline' id='l16' data-llen='268:294'><a onclick="displayPageImage('KR1c0014', 'WYG', '007-1b' );" name="007-1b" class="pb">[007-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='294:317'>　地形則然説文又謂宛中為宛丘毛氏四方髙中央</span><br/>
<span class='tline' id='l18' data-llen='317:341'>　下郭氏中央隆髙一丘而背馳如此恐止是宛轉之狀</span><br/>
<span class='tline' id='l19' data-llen='341:351'>洵有情兮而無望兮</span><br/>
<span class='tline' id='l20' data-llen='351:374'>　我于君信有情者望其為良也終無望者度其必不</span><br/>
<span class='tline' id='l21' data-llen='374:387'>　能如願也此士大夫之辭</span><br/>
<span class='tline' id='l22' data-llen='387:394'>　　　二章</span><br/>
<span class='tline' id='l23' data-llen='394:412'>坎其擊鼓宛丘之下無冬無夏值其鷺羽</span><br/>
<span class='tline' id='l24' data-llen='412:419'>　　　三章</span><br/>
<span class='tline' id='l25' data-llen='419:445'><a onclick="displayPageImage('KR1c0014', 'WYG', '007-2a' );" name="007-2a" class="pb">[007-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='445:463'>坎其擊缶宛丘之道無冬無夏值其鷺翿</span><br/>
<span class='tline' id='l27' data-llen='463:486'>　　聞音曰湯徒伉切毛氏訓蕩音亦當然下後五切</span><br/>
<span class='tline' id='l28' data-llen='486:503'>　　聞字曰湯當作蕩字轉亦可通用</span><br/>
<span class='tline' id='l29' data-llen='503:526'>　　聞用曰此羽不專用以為翳凡儀仗皆可易曰鴻</span><br/>
<span class='tline' id='l30' data-llen='526:549'>　　　漸于陸其羽可用為儀翿則為翳舞者所執也</span><br/>
<span class='tline' id='l31' data-llen='549:562'>　　　毛氏皆以為翳未當</span><br/>
<span class='tline' id='l32' data-llen='562:585'>總聞曰冬夏極寒暑之時人所鮮出而常相值無時而</span><br/>
<span class='tline' id='l33' data-llen='585:608'>不出也幽公之事無見徒以惡諡故歸以大過亦猶僖</span><br/>
<span class='tline' id='l34' data-llen='608:634'><a onclick="displayPageImage('KR1c0014', 'WYG', '007-2b' );" name="007-2b" class="pb">[007-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='634:657'>公之事無見徒以常諡故歸以小過事不眀人不的徒</span><br/>
<span class='tline' id='l36' data-llen='657:680'>以一時之諡遂著為一時之實考古如此恐未免多誤</span><br/>
<span class='tline' id='l37' data-llen='680:683'>也</span><br/>
<span class='tline' id='l38' data-llen='683:691'>　　東門之枌</span><br/>
<span class='tline' id='l39' data-llen='691:698'>　　　一章</span><br/>
<span class='tline' id='l40' data-llen='698:708'>東門之枌宛丘之栩</span><br/>
<span class='tline' id='l41' data-llen='708:717'>　宛丘之東門也</span><br/>
<span class='tline' id='l42' data-llen='717:727'>子仲之子婆娑其下</span><br/>
<span class='tline' id='l43' data-llen='727:753'><a onclick="displayPageImage('KR1c0014', 'WYG', '007-3a' );" name="007-3a" class="pb">[007-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='753:776'>　子仲子之仲也之子又仲之子也必指一人而其姓</span><br/>
<span class='tline' id='l45' data-llen='776:794'>　氏無考徘徊東門樹下待所期婦人也</span><br/>
<span class='tline' id='l46' data-llen='794:801'>　　　二章</span><br/>
<span class='tline' id='l47' data-llen='801:819'>榖旦于差南方之原不績其麻市也婆娑</span><br/>
<span class='tline' id='l48' data-llen='819:842'>　差擇也選善日而擇所適之地惟南原為吉故廢女</span><br/>
<span class='tline' id='l49' data-llen='842:865'>　事而徘徊東門市中待所期男子也呉氏此章第一</span><br/>
<span class='tline' id='l50' data-llen='865:888'>　第三第四句用韻第二句不用韻他未有此例固不</span><br/>
<span class='tline' id='l51' data-llen='888:911'>　必以例求然原今人猶呼衢靴切未嘗不叶也世傳</span><br/>
<span class='tline' id='l52' data-llen='911:937'><a onclick="displayPageImage('KR1c0014', 'WYG', '007-3b' );" name="007-3b" class="pb">[007-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='937:960'>　杜詩不讀萬卷書不行一萬里不可以觀而况古詩</span><br/>
<span class='tline' id='l54' data-llen='960:978'>　包羅萬宇上下數千年誠未易輕易也</span><br/>
<span class='tline' id='l55' data-llen='978:985'>　　　三章</span><br/>
<span class='tline' id='l56' data-llen='985:1003'>榖旦于逝越以鬷邁視爾如荍貽我握椒</span><br/>
<span class='tline' id='l57' data-llen='1003:1026'>　既善日至期則逝言相隨而遁也鬷釡屬言越境攜</span><br/>
<span class='tline' id='l58' data-llen='1026:1049'>　釡而行也荍紫葵也椒顆椒也皆道旁所有言用相</span><br/>
<span class='tline' id='l59' data-llen='1049:1067'>　娛悦男指女色如葵女指男芬如椒也</span><br/>
<span class='tline' id='l60' data-llen='1067:1090'>　　聞音曰下後五切差七何切麻謨波切邁力制切</span><br/>
<span class='tline' id='l61' data-llen='1090:1116'><a onclick="displayPageImage('KR1c0014', 'WYG', '007-4a' );" name="007-4a" class="pb">[007-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1116:1139'>　　聞物曰榖或作楮木也言男女指樹為誌有榖者</span><br/>
<span class='tline' id='l63' data-llen='1139:1162'>　　　所聚之地所行之途也如此則旦作且當從徐</span><br/>
<span class='tline' id='l64' data-llen='1162:1168'>　　　氏</span><br/>
<span class='tline' id='l65' data-llen='1168:1191'>　　聞人曰毛氏以擊鼓有從孫子仲遂以此子仲為</span><br/>
<span class='tline' id='l66' data-llen='1191:1214'>　　　陳大夫以擊鼓序為公孫文仲故以此原為子</span><br/>
<span class='tline' id='l67' data-llen='1214:1237'>　　　仲之氏不知何所見而言春秋魯莊二十七年</span><br/>
<span class='tline' id='l68' data-llen='1237:1261'>　　　公子友如陳𦵏原仲恐是因此杜氏原仲陳大</span><br/>
<span class='tline' id='l69' data-llen='1261:1284'>　　　夫也原氏仲字也杜氏則可用諸春秋毛氏則</span><br/>
<span class='tline' id='l70' data-llen='1284:1310'><a onclick="displayPageImage('KR1c0014', 'WYG', '007-4b' );" name="007-4b" class="pb">[007-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1310:1321'>　　　不可用諸詩也</span><br/>
<span class='tline' id='l72' data-llen='1321:1344'>總聞曰此詩多及期㑹之地草木如枌如栩如麻如荍</span><br/>
<span class='tline' id='l73' data-llen='1344:1356'>如椒榖作木名之榖恐是</span><br/>
<span class='tline' id='l74' data-llen='1356:1362'>　　衡門</span><br/>
<span class='tline' id='l75' data-llen='1362:1369'>　　　一章</span><br/>
<span class='tline' id='l76' data-llen='1369:1387'>衡門之下可以棲遲泌之洋洋可以樂飢</span><br/>
<span class='tline' id='l77' data-llen='1387:1400'>　此賢者窮處而自解者也</span><br/>
<span class='tline' id='l78' data-llen='1400:1407'>　　　二章</span><br/>
<span class='tline' id='l79' data-llen='1407:1433'><a onclick="displayPageImage('KR1c0014', 'WYG', '007-5a' );" name="007-5a" class="pb">[007-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1433:1451'>豈其食魚必河之魴豈其取妻必齊之姜</span><br/>
<span class='tline' id='l81' data-llen='1451:1474'>　位重則享珍品勢隆則援名族雖窮處無此下魚亦</span><br/>
<span class='tline' id='l82' data-llen='1474:1485'>　可味卑族亦可昏也</span><br/>
<span class='tline' id='l83' data-llen='1485:1492'>　　　三章</span><br/>
<span class='tline' id='l84' data-llen='1492:1510'>豈其食魚必河之鯉豈其取妻必宋之子</span><br/>
<span class='tline' id='l85' data-llen='1510:1530'>　　聞跡曰泌在南陽泌陽縣斯人當是居此</span><br/>
<span class='tline' id='l86' data-llen='1530:1554'>總聞曰當是或勸賢者設人爵賢者設辭𨗳情以酬之</span><br/>
<span class='tline' id='l87' data-llen='1554:1560'>言不必也</span><br/>
<span class='tline' id='l88' data-llen='1560:1586'><a onclick="displayPageImage('KR1c0014', 'WYG', '007-5b' );" name="007-5b" class="pb">[007-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1586:1594'>　　東門之池</span><br/>
<span class='tline' id='l90' data-llen='1594:1601'>　　　一章</span><br/>
<span class='tline' id='l91' data-llen='1601:1619'>東門之池可以漚麻彼美淑姬可與晤歌</span><br/>
<span class='tline' id='l92' data-llen='1619:1642'>　言隨分可以取足也當是與衡門同懐共處之人其</span><br/>
<span class='tline' id='l93' data-llen='1642:1648'>　意皆同</span><br/>
<span class='tline' id='l94' data-llen='1648:1655'>　　　二章</span><br/>
<span class='tline' id='l95' data-llen='1655:1673'>東門之池可以漚紵彼美淑姬可與晤語</span><br/>
<span class='tline' id='l96' data-llen='1673:1680'>　　　三章</span><br/>
<span class='tline' id='l97' data-llen='1680:1706'><a onclick="displayPageImage('KR1c0014', 'WYG', '007-6a' );" name="007-6a" class="pb">[007-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1706:1724'>東門之池可以漚菅彼美淑姬可與晤言</span><br/>
<span class='tline' id='l99' data-llen='1724:1738'>　姬女别名不必言周姓王姬</span><br/>
<span class='tline' id='l100' data-llen='1738:1757'>　　聞音曰麻謨波切紵真吕切菅居賢切</span><br/>
<span class='tline' id='l101' data-llen='1757:1780'>　　聞用曰漚麻漚紵可緝為野服漚菅可緝為野具</span><br/>
<span class='tline' id='l102' data-llen='1780:1803'>　　　皆女事也言窮妻能同野趣作野工自見其為</span><br/>
<span class='tline' id='l103' data-llen='1803:1818'>　　　淑姬也諺云是眼有西施</span><br/>
<span class='tline' id='l104' data-llen='1818:1841'>總聞曰皆言可者如是即可何必他求此安分君子之</span><br/>
<span class='tline' id='l105' data-llen='1841:1864'>辭孔子曰富而可求也雖執鞭之士吾亦為之如不可</span><br/>
<span class='tline' id='l106' data-llen='1864:1890'><a onclick="displayPageImage('KR1c0014', 'WYG', '007-6b' );" name="007-6b" class="pb">[007-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='1890:1913'>求從吾所好過涪陵見古寺題譙可翁三字必譙定也</span><br/>
<span class='tline' id='l108' data-llen='1913:1921'>其詳見祠堂記</span><br/>
<span class='tline' id='l109' data-llen='1921:1929'>　　東門之楊</span><br/>
<span class='tline' id='l110' data-llen='1929:1936'>　　　一章</span><br/>
<span class='tline' id='l111' data-llen='1936:1946'>東門之楊其葉牂牂</span><br/>
<span class='tline' id='l112' data-llen='1946:1960'>　楊黄楊木也葉盛春深之時</span><br/>
<span class='tline' id='l113' data-llen='1960:1970'>昏以為期眀星煌煌</span><br/>
<span class='tline' id='l114' data-llen='1970:1993'>　言飲酒無度也約昏而罷逮曉而未巳明星啓明曉</span><br/>
<span class='tline' id='l115' data-llen='1993:2019'><a onclick="displayPageImage('KR1c0014', 'WYG', '007-7a' );" name="007-7a" class="pb">[007-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2019:2024'>　星也</span><br/>
<span class='tline' id='l117' data-llen='2024:2031'>　　　二章</span><br/>
<span class='tline' id='l118' data-llen='2031:2049'>東門之楊其葉肺肺昏以為期眀星晢晢</span><br/>
<span class='tline' id='l119' data-llen='2049:2072'>　在暗不認樹葉認樹葉必眀也可見其飲酒達旦也</span><br/>
<span class='tline' id='l120' data-llen='2072:2094'>　此與其桐其椅其實離離同意認樹實亦必眀也</span><br/>
<span class='tline' id='l121' data-llen='2094:2105'>　　聞音曰晢之世切</span><br/>
<span class='tline' id='l122' data-llen='2105:2128'>總聞曰多稱東門此必宛丘交㑹之地也楚向陳自南</span><br/>
<span class='tline' id='l123' data-llen='2128:2151'>之東轘徴舒于栗門疑即東門也于交㑹之所戮之示</span><br/>
<span class='tline' id='l124' data-llen='2151:2177'><a onclick="displayPageImage('KR1c0014', 'WYG', '007-7b' );" name="007-7b" class="pb">[007-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2177:2183'>衆悉覩也</span><br/>
<span class='tline' id='l126' data-llen='2183:2189'>　　墓門</span><br/>
<span class='tline' id='l127' data-llen='2189:2196'>　　　一章</span><br/>
<span class='tline' id='l128' data-llen='2196:2206'>墓門有棘斧以斯之</span><br/>
<span class='tline' id='l129' data-llen='2206:2229'>　墓門之草木樵斧而無人禁之鴞集而無人逐之言</span><br/>
<span class='tline' id='l130' data-llen='2229:2237'>　凋落荒蕪也</span><br/>
<span class='tline' id='l131' data-llen='2237:2255'>夫也不良國人知之知而不已誰昔然矣</span><br/>
<span class='tline' id='l132' data-llen='2255:2278'>　是中之人不良其誰不知言甚著也人皆知而所為</span><br/>
<span class='tline' id='l133' data-llen='2278:2304'><a onclick="displayPageImage('KR1c0014', 'WYG', '007-8a' );" name="007-8a" class="pb">[007-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2304:2325'>　不已誰從昔而然言自取如此也悲墓中者也</span><br/>
<span class='tline' id='l135' data-llen='2325:2332'>　　　二章</span><br/>
<span class='tline' id='l136' data-llen='2332:2355'>墓門有梅有鴞萃止夫也不良歌以訊之訊予不顧顛</span><br/>
<span class='tline' id='l137' data-llen='2355:2360'>倒思予</span><br/>
<span class='tline' id='l138' data-llen='2360:2383'>　方其告汝于我不相顧及精神顛倒當思我言謂將</span><br/>
<span class='tline' id='l139' data-llen='2383:2396'>　死之時也所謂雖悔可追</span><br/>
<span class='tline' id='l140' data-llen='2396:2419'>　　聞音曰斯所宜切徐氏凡斯皆讀作西訊息誶切</span><br/>
<span class='tline' id='l141' data-llen='2419:2432'>　　　顧果五切予演女切</span><br/>
<span class='tline' id='l142' data-llen='2432:2458'><a onclick="displayPageImage('KR1c0014', 'WYG', '007-8b' );" name="007-8b" class="pb">[007-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2458:2481'>　　聞字曰誰當作維訊當作誶之當作止誶止見手</span><br/>
<span class='tline' id='l144' data-llen='2481:2491'>　　　鑑正引此詩</span><br/>
<span class='tline' id='l145' data-llen='2491:2514'>　　聞跡曰左氏鄭有墓門城門也古人樸城門之外</span><br/>
<span class='tline' id='l146' data-llen='2514:2531'>　　　有塜即曰墓門此恐亦是城門</span><br/>
<span class='tline' id='l147' data-llen='2531:2554'>總聞曰夫恐當作父佗五父也若以為佗須此字以證</span><br/>
<span class='tline' id='l148' data-llen='2554:2577'>之當是陳佗之存已有知厲公之為蔡出而蔡人必不</span><br/>
<span class='tline' id='l149' data-llen='2577:2600'>欲佗立者或以警之而佗不以為虞故曰訊予不顧顛</span><br/>
<span class='tline' id='l150' data-llen='2600:2605'>倒思予</span><br/>
<span class='tline' id='l151' data-llen='2605:2631'><a onclick="displayPageImage('KR1c0014', 'WYG', '007-9a' );" name="007-9a" class="pb">[007-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2631:2639'>　　防有鵲巢</span><br/>
<span class='tline' id='l153' data-llen='2639:2646'>　　　一章</span><br/>
<span class='tline' id='l154' data-llen='2646:2664'>防有鵲巢卭有㫖苕誰侜予美心焉忉忉</span><br/>
<span class='tline' id='l155' data-llen='2664:2671'>　　　二章</span><br/>
<span class='tline' id='l156' data-llen='2671:2689'>中唐有甓卭有㫖鷊誰侜予美心焉惕惕</span><br/>
<span class='tline' id='l157' data-llen='2689:2712'>　中唐中塘也塘字之轉通用亦可甓鷿也水鳥鸊□</span><br/>
<span class='tline' id='l158' data-llen='2712:2735'>　也甓字之轉今行隄之上有鵲巢行邱之上見苕則</span><br/>
<span class='tline' id='l159' data-llen='2735:2758'>　動念曰誰欺我所美之人也行塘之上見鷿□行邱</span><br/>
<span class='tline' id='l160' data-llen='2758:2784'><a onclick="displayPageImage('KR1c0014', 'WYG', '007-9b' );" name="007-9b" class="pb">[007-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='2784:2807'>　之上見綬草則又動念曰誰欺我所美之人也言木</span><br/>
<span class='tline' id='l162' data-llen='2807:2830'>　上水中之禽邱上之草各適其性何人欺上聴以害</span><br/>
<span class='tline' id='l163' data-llen='2830:2842'>　賢者使我懐憂不安也</span><br/>
<span class='tline' id='l164' data-llen='2842:2865'>　　聞用曰甓今㼾甎也雜于山水禽草之間無謂此</span><br/>
<span class='tline' id='l165' data-llen='2865:2877'>　　　等物亦難以起興</span><br/>
<span class='tline' id='l166' data-llen='2877:2900'>　　聞跡曰南陽有上唐後改為下溠當亦有中唐地</span><br/>
<span class='tline' id='l167' data-llen='2900:2923'>　　　名以中為名極多如魯中邱楚中州大率陳蔡</span><br/>
<span class='tline' id='l168' data-llen='2923:2946'>　　　之間呼大為唐故唐州唐縣之名出此審爾防</span><br/>
<span class='tline' id='l169' data-llen='2946:2973'><a onclick="displayPageImage('KR1c0014', 'WYG', '007-10a' );" name="007-10a" class="pb">[007-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='2973:2996'>　　　卭亦地名毛氏但云防地名杜氏西防故城在</span><br/>
<span class='tline' id='l171' data-llen='2996:3008'>　　　唐州卭未知所在</span><br/>
<span class='tline' id='l172' data-llen='3008:3031'>　　聞人曰序以為宣公亦是以事相附司馬氏宣公</span><br/>
<span class='tline' id='l173' data-llen='3031:3054'>　　　嬖姬生子欵欲立之而殺其太子禦冦禦冦素</span><br/>
<span class='tline' id='l174' data-llen='3054:3077'>　　　愛公子完完懼及禍乃奔齊此信讒何以異於</span><br/>
<span class='tline' id='l175' data-llen='3077:3100'>　　　晉獻故以此歸于宣公要亦可從公子完之賢</span><br/>
<span class='tline' id='l176' data-llen='3100:3115'>　　　見左氏甚眀是誠可美也</span><br/>
<span class='tline' id='l177' data-llen='3115:3138'>總聞曰毎章一水隄一山邱一水塘而以廟中路間之</span><br/>
<span class='tline' id='l178' data-llen='3138:3165'><a onclick="displayPageImage('KR1c0014', 'WYG', '007-10b' );" name="007-10b" class="pb">[007-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3165:3188'>無謂一禽一草而以甓間之亦無謂此適野而懐賢覩</span><br/>
<span class='tline' id='l180' data-llen='3188:3196'>境而生情者也</span><br/>
<span class='tline' id='l181' data-llen='3196:3202'>　　月出</span><br/>
<span class='tline' id='l182' data-llen='3202:3209'>　　　一章</span><br/>
<span class='tline' id='l183' data-llen='3209:3227'>月出皎兮佼人僚兮舒窈糾兮勞心悄兮</span><br/>
<span class='tline' id='l184' data-llen='3227:3234'>　　　二章</span><br/>
<span class='tline' id='l185' data-llen='3234:3252'>月出皓兮佼人懰兮舒懮受兮勞心慅兮</span><br/>
<span class='tline' id='l186' data-llen='3252:3259'>　　　三章</span><br/>
<span class='tline' id='l187' data-llen='3259:3286'><a onclick="displayPageImage('KR1c0014', 'WYG', '007-11a' );" name="007-11a" class="pb">[007-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3286:3304'>月出照兮佼人燎兮舒夭紹兮勞心慘兮</span><br/>
<span class='tline' id='l189' data-llen='3304:3327'>　舒謂徴舒也佼人謂夏姬也當是靈公孔寧儀行父</span><br/>
<span class='tline' id='l190' data-llen='3327:3350'>　與夏姬宣滛至夜徴舒不無所慙内擾不安病行父</span><br/>
<span class='tline' id='l191' data-llen='3350:3373'>　似君之言可見僚懰燎皆是姬妍美貌窈糾懮受夭</span><br/>
<span class='tline' id='l192' data-llen='3373:3393'>　紹皆徴舒繚繞貌悄慅慘皆徴舒憂悒貌也</span><br/>
<span class='tline' id='l193' data-llen='3393:3416'>　　聞音曰僚虚皎切糾已小切皓胡老切懰殷鳥切</span><br/>
<span class='tline' id='l194' data-llen='3416:3439'>　　　受侍倒切慅七老切惨七到切開元經文以惨</span><br/>
<span class='tline' id='l195' data-llen='3439:3460'>　　　為懆引白華念子懆懆説文懆愁不安也</span><br/>
<span class='tline' id='l196' data-llen='3460:3487'><a onclick="displayPageImage('KR1c0014', 'WYG', '007-11b' );" name="007-11b" class="pb">[007-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3487:3510'>總聞曰佼人以為靈公孔寧儀行父亦可婦人慕男子</span><br/>
<span class='tline' id='l198' data-llen='3510:3533'>亦猶男子慕婦人聖人存之者著徴舒君臣之分雖惡</span><br/>
<span class='tline' id='l199' data-llen='3533:3542'>母子之義甚正也</span><br/>
<span class='tline' id='l200' data-llen='3542:3548'>　　株林</span><br/>
<span class='tline' id='l201' data-llen='3548:3555'>　　　一章</span><br/>
<span class='tline' id='l202' data-llen='3555:3572'>胡為乎株林從夏南匪適株林從夏南</span><br/>
<span class='tline' id='l203' data-llen='3572:3595'>　何為徃株林與夏南相從非徃株林與夏南相從也</span><br/>
<span class='tline' id='l204' data-llen='3595:3618'>　當是徃株林也數而同夏南也頻故人疑之盖有與</span><br/>
<span class='tline' id='l205' data-llen='3618:3645'><a onclick="displayPageImage('KR1c0014', 'WYG', '007-12a' );" name="007-12a" class="pb">[007-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3645:3668'>　徴舒適野通謀者知人有覺而詭言之非之株林之</span><br/>
<span class='tline' id='l207' data-llen='3668:3691'>　他所也非同夏南同他人也意謂此言可以欺人而</span><br/>
<span class='tline' id='l208' data-llen='3691:3714'>　不知已覺也靈公之弑不自似女似君之時蓋已乆</span><br/>
<span class='tline' id='l209' data-llen='3714:3718'>　也</span><br/>
<span class='tline' id='l210' data-llen='3718:3725'>　　　二章</span><br/>
<span class='tline' id='l211' data-llen='3725:3743'>駕我乗馬説于株野乗我乗駒朝食于株</span><br/>
<span class='tline' id='l212' data-llen='3743:3766'>　人猶初意其非真之株者跡其所徃則之株也當是</span><br/>
<span class='tline' id='l213' data-llen='3766:3789'>　有覺者隂察而不肯發亦嫉靈公孔寧儀行父之事</span><br/>
<span class='tline' id='l214' data-llen='3789:3816'><a onclick="displayPageImage('KR1c0014', 'WYG', '007-12b' );" name="007-12b" class="pb">[007-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='3816:3830'>　未必不幸其興戕而成事也</span><br/>
<span class='tline' id='l216' data-llen='3830:3849'>　　聞音曰南尼心切馬滿補切野上與切</span><br/>
<span class='tline' id='l217' data-llen='3849:3872'>　　聞跡曰毛氏株林夏氏邑也此特以意推之朝食</span><br/>
<span class='tline' id='l218' data-llen='3872:3894'>　　　甚近也當是林巒蔽密之所謂謀于野者也</span><br/>
<span class='tline' id='l219' data-llen='3894:3917'>總聞曰靈公夏姬之事固有而此詩止曰夏南夏南者</span><br/>
<span class='tline' id='l220' data-llen='3917:3940'>徴舒也孔氏婦人夫死從子故以夏南言之識者更詳</span><br/>
<span class='tline' id='l221' data-llen='3940:3946'>　　澤陂</span><br/>
<span class='tline' id='l222' data-llen='3946:3953'>　　　一章</span><br/>
<span class='tline' id='l223' data-llen='3953:3980'><a onclick="displayPageImage('KR1c0014', 'WYG', '007-13a' );" name="007-13a" class="pb">[007-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='3980:4003'>彼澤之陂有蒲與荷有美一人傷如之何寤寐無為涕</span><br/>
<span class='tline' id='l225' data-llen='4003:4008'>泗滂沱</span><br/>
<span class='tline' id='l226' data-llen='4008:4031'>　有美一人恐謂洩冶于孔寧儀行父雖不甚遜于靈</span><br/>
<span class='tline' id='l227' data-llen='4031:4052'>　公可謂甚忠已死將如之何痛其亡欲其存也</span><br/>
<span class='tline' id='l228' data-llen='4052:4059'>　　　二章</span><br/>
<span class='tline' id='l229' data-llen='4059:4082'>彼澤之陂有蒲與蕳有美一人碩大且卷寤寐無為中</span><br/>
<span class='tline' id='l230' data-llen='4082:4087'>心悁悁</span><br/>
<span class='tline' id='l231' data-llen='4087:4094'>　　　三章</span><br/>
<span class='tline' id='l232' data-llen='4094:4121'><a onclick="displayPageImage('KR1c0014', 'WYG', '007-13b' );" name="007-13b" class="pb">[007-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4121:4144'>彼澤之陂有蒲菡蓞有美一人碩大且儼寤寐無為輾</span><br/>
<span class='tline' id='l234' data-llen='4144:4149'>轉伏枕</span><br/>
<span class='tline' id='l235' data-llen='4149:4168'>　寤寐無為言終夕無可為者惟傷悲而已</span><br/>
<span class='tline' id='l236' data-llen='4168:4192'>　　聞音曰卷其員切悁鳥𤣥切蓞徒畎切枕知輦切</span><br/>
<span class='tline' id='l237' data-llen='4192:4215'>　　聞物曰鄭氏以蕳作蓮恐是三章皆同類同時之</span><br/>
<span class='tline' id='l238' data-llen='4215:4231'>　　　物蕳蘭也生陸生春皆不同</span><br/>
<span class='tline' id='l239' data-llen='4231:4254'>總聞曰每章必舉二物初章蒲荷次章蒲蓮三章蒲菡</span><br/>
<span class='tline' id='l240' data-llen='4254:4277'>蓞殆是孔寧儀行父所謂二子者也二子得地得時競</span><br/>
<span class='tline' id='l241' data-llen='4277:4304'><a onclick="displayPageImage('KR1c0014', 'WYG', '007-14a' );" name="007-14a" class="pb">[007-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4304:4327'>秀争鮮而洩冶亡矣彼二子之美不若洩冶之美二子</span><br/>
<span class='tline' id='l243' data-llen='4327:4350'>之美美于男女洩冶之美美于君臣孔子盖亦憐之曰</span><br/>
<span class='tline' id='l244' data-llen='4350:4373'>民之多辟無自立辟靈公君臣固邪僻也洩冶又自與</span><br/>
<span class='tline' id='l245' data-llen='4373:4396'>立邪僻言揭而揚之也為洩冶者隂為之術可也此孔</span><br/>
<span class='tline' id='l246' data-llen='4396:4419'>子之意也杜氏以上辟邪也下辟法也一字不應作两</span><br/>
<span class='tline' id='l247' data-llen='4419:4426'>義併載于此</span><br/>
<span class='tline' id='l248' data-llen='4426:4431'>　檜風</span><br/>
<span class='tline' id='l249' data-llen='4431:4437'>　　羔裘</span><br/>
<span class='tline' id='l250' data-llen='4437:4464'><a onclick="displayPageImage('KR1c0014', 'WYG', '007-14b' );" name="007-14b" class="pb">[007-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4464:4471'>　　　一章</span><br/>
<span class='tline' id='l252' data-llen='4471:4489'>羔裘逍遥狐裘以朝豈不爾思勞心忉忉</span><br/>
<span class='tline' id='l253' data-llen='4489:4512'>　羔裘者當是人所敬而去狐裘者當是人所鄙而留</span><br/>
<span class='tline' id='l254' data-llen='4512:4535'>　去者人情非不思而不能留當是有所不可言而弗</span><br/>
<span class='tline' id='l255' data-llen='4535:4551'>　得已者徒憂勞傷悼而不能已也</span><br/>
<span class='tline' id='l256' data-llen='4551:4558'>　　　二章</span><br/>
<span class='tline' id='l257' data-llen='4558:4576'>羔裘翺翔狐裘在堂豈不爾思我心憂傷</span><br/>
<span class='tline' id='l258' data-llen='4576:4583'>　　　三章</span><br/>
<span class='tline' id='l259' data-llen='4583:4610'><a onclick="displayPageImage('KR1c0014', 'WYG', '007-15a' );" name="007-15a" class="pb">[007-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4610:4628'>羔裘如膏日出有曜豈不爾思中心是悼</span><br/>
<span class='tline' id='l261' data-llen='4628:4650'>　至此不言狐裘惟專思羔裘而已他人不暇及也</span><br/>
<span class='tline' id='l262' data-llen='4650:4661'>　　聞音曰膏古報切</span><br/>
<span class='tline' id='l263' data-llen='4661:4684'>　　聞人曰史伯曰濟洛河潁之間子男之國虢檜為</span><br/>
<span class='tline' id='l264' data-llen='4684:4707'>　　　大恃勢與險崇侈貪冒序者遂以羔裘而歸諸</span><br/>
<span class='tline' id='l265' data-llen='4707:4730'>　　　君之好潔以隰有萇楚而歸諸君之滛恣又檜</span><br/>
<span class='tline' id='l266' data-llen='4730:4753'>　　　詩少見故不能如他詩指名某公某侯而大概</span><br/>
<span class='tline' id='l267' data-llen='4753:4776'>　　　稱君使當時知其的必得其人以是知未必有</span><br/>
<span class='tline' id='l268' data-llen='4776:4803'><a onclick="displayPageImage('KR1c0014', 'WYG', '007-15b' );" name="007-15b" class="pb">[007-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='4803:4826'>　　　傳特附合而增加者也無所附合故無所增加</span><br/>
<span class='tline' id='l270' data-llen='4826:4840'>　　　作序者亦未為博極也</span><br/>
<span class='tline' id='l271' data-llen='4840:4863'>總聞曰或其君不可服事或其徒不可同處不去則有</span><br/>
<span class='tline' id='l272' data-llen='4863:4886'>不測之憂雖去亦終有不免之患不然何國人忉忉勞</span><br/>
<span class='tline' id='l273' data-llen='4886:4909'>心增而為憂傷又增而為悼也度逍遥翶翔者必與以</span><br/>
<span class='tline' id='l274' data-llen='4909:4932'>朝在堂者異趣彼在位而此在野人情不無過慮其賢</span><br/>
<span class='tline' id='l275' data-llen='4932:4938'>可愛如此</span><br/>
<span class='tline' id='l276' data-llen='4938:4944'>　　素冠</span><br/>
<span class='tline' id='l277' data-llen='4944:4971'><a onclick="displayPageImage('KR1c0014', 'WYG', '007-16a' );" name="007-16a" class="pb">[007-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='4971:4978'>　　　一章</span><br/>
<span class='tline' id='l279' data-llen='4978:4995'>庶見素冠兮棘人欒欒兮勞心慱慱兮</span><br/>
<span class='tline' id='l280' data-llen='4995:5018'>　當是在位之賢宅憂而國事無人任之所以急欲挽</span><br/>
<span class='tline' id='l281' data-llen='5018:5023'>　出也</span><br/>
<span class='tline' id='l282' data-llen='5023:5030'>　　　二章</span><br/>
<span class='tline' id='l283' data-llen='5030:5048'>庶見素衣兮我心傷悲兮聊與子同歸兮</span><br/>
<span class='tline' id='l284' data-llen='5048:5055'>　　　三章</span><br/>
<span class='tline' id='l285' data-llen='5055:5073'>庶見素鞸兮我心藴結兮聊與子如一兮</span><br/>
<span class='tline' id='l286' data-llen='5073:5100'><a onclick="displayPageImage('KR1c0014', 'WYG', '007-16b' );" name="007-16b" class="pb">[007-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5100:5123'>　　聞音曰結激質切從吉以吉取聲説文多用此荀</span><br/>
<span class='tline' id='l288' data-llen='5123:5142'>　　　氏治復一修之吉君子執之心如結</span><br/>
<span class='tline' id='l289' data-llen='5142:5163'>　　聞訓曰欒欒轉旋不安貌慱慱鬱結不舒貌</span><br/>
<span class='tline' id='l290' data-llen='5163:5186'>　　聞事曰䘮制人之變所惡見而諱言者也今欲同</span><br/>
<span class='tline' id='l291' data-llen='5186:5209'>　　　歸如一而如一尤不美非人情也語勢亦不如</span><br/>
<span class='tline' id='l292' data-llen='5209:5215'>　　　此</span><br/>
<span class='tline' id='l293' data-llen='5215:5238'>總聞曰同歸者欲與偕歸都也如一者欲與均任事也</span><br/>
<span class='tline' id='l294' data-llen='5238:5252'>必其徒相挽蓋亦國人所欲也</span><br/>
<span class='tline' id='l295' data-llen='5252:5279'><a onclick="displayPageImage('KR1c0014', 'WYG', '007-17a' );" name="007-17a" class="pb">[007-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5279:5287'>　　隰有萇楚</span><br/>
<span class='tline' id='l297' data-llen='5287:5294'>　　　一章</span><br/>
<span class='tline' id='l298' data-llen='5294:5313'>隰有萇楚猗儺其枝夭之沃沃樂子之無知</span><br/>
<span class='tline' id='l299' data-llen='5313:5336'>　萇楚羊桃也雖卑瑣亦可啖何必珍竒也婦但求淑</span><br/>
<span class='tline' id='l300' data-llen='5336:5359'>　不必求艷夭冶也沃澤也此非所以成人家道益人</span><br/>
<span class='tline' id='l301' data-llen='5359:5382'>　壽考故以無知無家無室為樂言不若無此則無他</span><br/>
<span class='tline' id='l302' data-llen='5382:5392'>　憂有此必可憂也</span><br/>
<span class='tline' id='l303' data-llen='5392:5399'>　　　二章</span><br/>
<span class='tline' id='l304' data-llen='5399:5426'><a onclick="displayPageImage('KR1c0014', 'WYG', '007-17b' );" name="007-17b" class="pb">[007-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5426:5445'>隰有萇楚猗儺其華夭之沃沃樂子之無家</span><br/>
<span class='tline' id='l306' data-llen='5445:5452'>　　　三章</span><br/>
<span class='tline' id='l307' data-llen='5452:5471'>隰有萇楚猗儺其實夭之沃沃樂子之無室</span><br/>
<span class='tline' id='l308' data-llen='5471:5494'>　　聞物曰夭恐是桃之夭夭之夭桃雖夭夭而羊桃</span><br/>
<span class='tline' id='l309' data-llen='5494:5517'>　　　亦猗儺盖自可觀不可見鄙均是桃也夭夭家</span><br/>
<span class='tline' id='l310' data-llen='5517:5540'>　　　桃猗儺野桃詩人借辭發興皆相似但彼以有</span><br/>
<span class='tline' id='l311' data-llen='5540:5563'>　　　室家為宜此以無室家為樂爾當是風俗有異</span><br/>
<span class='tline' id='l312' data-llen='5563:5574'>　　　故人情亦殊也</span><br/>
<span class='tline' id='l313' data-llen='5574:5601'><a onclick="displayPageImage('KR1c0014', 'WYG', '007-18a' );" name="007-18a" class="pb">[007-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='5601:5624'>總聞曰無家無室人道之大闕無知人生之大患細推</span><br/>
<span class='tline' id='l315' data-llen='5624:5647'>無家無室雖此欲不遂而此念不斷不若無知之為安</span><br/>
<span class='tline' id='l316' data-llen='5647:5670'>樂長乆也世傳我在世五十年不知衣裾之下有此珍</span><br/>
<span class='tline' id='l317' data-llen='5670:5682'>美故有知不若無知者也</span><br/>
<span class='tline' id='l318' data-llen='5682:5688'>　　匪風</span><br/>
<span class='tline' id='l319' data-llen='5688:5695'>　　　一章</span><br/>
<span class='tline' id='l320' data-llen='5695:5705'>匪風發兮匪車偈兮</span><br/>
<span class='tline' id='l321' data-llen='5705:5728'>　當是在途乗車而遇風有感者也風中在車上最不</span><br/>
<span class='tline' id='l322' data-llen='5728:5755'><a onclick="displayPageImage('KR1c0014', 'WYG', '007-18b' );" name="007-18b" class="pb">[007-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='5755:5778'>　安西北人畏之王氏曰是非古之風也發發者是非</span><br/>
<span class='tline' id='l324' data-llen='5778:5801'>　古之車也偈偈者盖傷之也釋詩者祖之發發飄風</span><br/>
<span class='tline' id='l325' data-llen='5801:5824'>　非有道之風偈偈疾驅非有道之車釋史者又祖之</span><br/>
<span class='tline' id='l326' data-llen='5824:5847'>　今之發發者非古有道之風也今之偈偈者非古有</span><br/>
<span class='tline' id='l327' data-llen='5847:5870'>　道之車也此學之傳古詩殆廢如此説甚嘉施于此</span><br/>
<span class='tline' id='l328' data-llen='5870:5884'>　詩人情物態之間有所未合</span><br/>
<span class='tline' id='l329' data-llen='5884:5894'>顧瞻周道中心怛兮</span><br/>
<span class='tline' id='l330' data-llen='5894:5917'>　非風飄忽使我不安也非車馳疾使我不安也但顧</span><br/>
<span class='tline' id='l331' data-llen='5917:5944'><a onclick="displayPageImage('KR1c0014', 'WYG', '007-19a' );" name="007-19a" class="pb">[007-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='5944:5965'>　趨周之路而傷心爾言西周之地為秦所據也</span><br/>
<span class='tline' id='l333' data-llen='5965:5972'>　　　二章</span><br/>
<span class='tline' id='l334' data-llen='5972:5990'>匪風飄兮匪車嘌兮顧瞻周道中心弔兮</span><br/>
<span class='tline' id='l335' data-llen='5990:5997'>　　　三章</span><br/>
<span class='tline' id='l336' data-llen='5997:6015'>誰能亨魚溉之釡鬵誰將西歸懐之好音</span><br/>
<span class='tline' id='l337' data-llen='6015:6038'>　安能亨魚滌釡言志不在食也誰將西適攄此懐寄</span><br/>
<span class='tline' id='l338' data-llen='6038:6056'>　好音欲西周之人知人情不忘故壤也</span><br/>
<span class='tline' id='l339' data-llen='6056:6075'>　　聞音曰飄匹妙切嘌匹妙切鬵徐心切</span><br/>
<span class='tline' id='l340' data-llen='6075:6102'><a onclick="displayPageImage('KR1c0014', 'WYG', '007-19b' );" name="007-19b" class="pb">[007-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6102:6119'>　　聞用曰鬵亦釡屬似甑籀文象形</span><br/>
<span class='tline' id='l342' data-llen='6119:6142'>總聞曰當是關中之人為山東之客者其知友送歸以</span><br/>
<span class='tline' id='l343' data-llen='6142:6165'>此寄懐輸情殆賢者也詩言周道甚多皆謂西也人情</span><br/>
<span class='tline' id='l344' data-llen='6165:6188'>不忘西如此豈非千餘年習熟之乆二三聖人陶染之</span><br/>
<span class='tline' id='l345' data-llen='6188:6211'>深難遽忘耶如有用我者吾其為東周乎聖人此情盖</span><br/>
<span class='tline' id='l346' data-llen='6211:6234'>天下同情也自周以後有漢至今夷狄猶以漢為辭内</span><br/>
<span class='tline' id='l347' data-llen='6234:6257'>地人則曰漢兒内地地則曰漢界至今臣僚兼用南北</span><br/>
<span class='tline' id='l348' data-llen='6257:6280'>内地人則曰漢官孝文光武稍類舊周之氣象故人情</span><br/>
<span class='tline' id='l349' data-llen='6280:6307'><a onclick="displayPageImage('KR1c0014', 'WYG', '007-20a' );" name="007-20a" class="pb">[007-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='6307:6330'>亦頗似之此殆非偶然者何况于周此孔子終以西周</span><br/>
<span class='tline' id='l351' data-llen='6330:6336'>為已任也</span><br/>
<span class='tline' id='l352' data-llen='6336:6341'>　曹風</span><br/>
<span class='tline' id='l353' data-llen='6341:6347'>　　蜉蝣</span><br/>
<span class='tline' id='l354' data-llen='6347:6354'>　　　一章</span><br/>
<span class='tline' id='l355' data-llen='6354:6372'>蜉蝣之羽衣裳楚楚心之憂矣於我歸處</span><br/>
<span class='tline' id='l356' data-llen='6372:6395'>　言蜉蝣之整其羽似小人之治其衣裳疾之辭也蜉</span><br/>
<span class='tline' id='l357' data-llen='6395:6418'>　蝣其生能幾豈不可憂若欲免祻不若即我所歸而</span><br/>
<span class='tline' id='l358' data-llen='6418:6445'><a onclick="displayPageImage('KR1c0014', 'WYG', '007-20b' );" name="007-20b" class="pb">[007-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='6445:6468'>　處欲其退匿休閙少避衆怨也此君子憐小人而欲</span><br/>
<span class='tline' id='l360' data-llen='6468:6491'>　安其餘生也當是此君子與此小人必有親情或有</span><br/>
<span class='tline' id='l361' data-llen='6491:6508'>　舊分故為之謀如此亦長者存心也</span><br/>
<span class='tline' id='l362' data-llen='6508:6515'>　　　二章</span><br/>
<span class='tline' id='l363' data-llen='6515:6533'>蜉蝣之翼采采衣服心之憂矣於我歸息</span><br/>
<span class='tline' id='l364' data-llen='6533:6540'>　　　三章</span><br/>
<span class='tline' id='l365' data-llen='6540:6558'>蜉蝣掘閱麻衣如雪心之憂矣於我歸説</span><br/>
<span class='tline' id='l366' data-llen='6558:6581'>　掘閲挑撥貌管子曰掘閲得王恐當時常談如此言</span><br/>
<span class='tline' id='l367' data-llen='6581:6608'><a onclick="displayPageImage('KR1c0014', 'WYG', '007-21a' );" name="007-21a" class="pb">[007-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='6608:6631'>　小人意氣發揚也説猶舎息也音雖取叶義則故存</span><br/>
<span class='tline' id='l369' data-llen='6631:6648'>　此與召伯所説之説同但叶有異也</span><br/>
<span class='tline' id='l370' data-llen='6648:6663'>　　聞音曰服蒲北切説欲雪切</span><br/>
<span class='tline' id='l371' data-llen='6663:6686'>　　聞物曰蜉蝣亦曰渠略多生溝渠水上纔生即死</span><br/>
<span class='tline' id='l372' data-llen='6686:6699'>　　　故曰蜉蝣又曰渠略</span><br/>
<span class='tline' id='l373' data-llen='6699:6722'>總聞曰此必在野之君子也以已所處為避患之所静</span><br/>
<span class='tline' id='l374' data-llen='6722:6729'>地誠吉壤也</span><br/>
<span class='tline' id='l375' data-llen='6729:6735'>　　候人</span><br/>
<span class='tline' id='l376' data-llen='6735:6762'><a onclick="displayPageImage('KR1c0014', 'WYG', '007-21b' );" name="007-21b" class="pb">[007-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='6762:6769'>　　　一章</span><br/>
<span class='tline' id='l378' data-llen='6769:6787'>彼候人兮何戈與祋彼其之子三百赤芾</span><br/>
<span class='tline' id='l379' data-llen='6787:6810'>　候人道路之官也之子朝廷之官也戈祋䕶衛而赤</span><br/>
<span class='tline' id='l380' data-llen='6810:6831'>　芾陪從又赤芾如此其多足見其人之勢盛也</span><br/>
<span class='tline' id='l381' data-llen='6831:6838'>　　　二章</span><br/>
<span class='tline' id='l382' data-llen='6838:6856'>維鵜在梁不濡其翼彼其之子不稱其服</span><br/>
<span class='tline' id='l383' data-llen='6856:6863'>　　　三章</span><br/>
<span class='tline' id='l384' data-llen='6863:6881'>維鵜在梁不濡其咮彼其之子不遂其媾</span><br/>
<span class='tline' id='l385' data-llen='6881:6908'><a onclick="displayPageImage('KR1c0014', 'WYG', '007-22a' );" name="007-22a" class="pb">[007-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='6908:6915'>　　　四章</span><br/>
<span class='tline' id='l387' data-llen='6915:6933'>薈兮蔚兮南山朝隮婉兮孌兮季女斯飢</span><br/>
<span class='tline' id='l388' data-llen='6933:6956'>　當是小人盛服以迎婦者也國人見鵜則曰鵜已飽</span><br/>
<span class='tline' id='l389' data-llen='6956:6979'>　而在梁不復沒水求魚也言小人雖飫樂如此願不</span><br/>
<span class='tline' id='l390' data-llen='6979:7002'>　勝其衣欲其病也願不成其婚欲其判也疾之辭也</span><br/>
<span class='tline' id='l391' data-llen='7002:7025'>　見山雲則曰山木茂而雲氣升言小人雖振盛如此</span><br/>
<span class='tline' id='l392' data-llen='7025:7048'>　而其家有未嫁之㓜女無飬而抱飢者也言忍而無</span><br/>
<span class='tline' id='l393' data-llen='7048:7057'>　親也亦疾之辭</span><br/>
<span class='tline' id='l394' data-llen='7057:7084'><a onclick="displayPageImage('KR1c0014', 'WYG', '007-22b' );" name="007-22b" class="pb">[007-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='7084:7107'>　　聞音曰祋都外切芾甫味切芾韠也集韻亦作市</span><br/>
<span class='tline' id='l396' data-llen='7107:7130'>　　　作韍作芾皆分物切去韻亦有芾小也芾草木</span><br/>
<span class='tline' id='l397' data-llen='7130:7153'>　　　也皆博蓋切雖當從分物而祋説文引詩何戈</span><br/>
<span class='tline' id='l398' data-llen='7153:7176'>　　　與祋鄭氏雖引詩何戈與祋以為綴集韻皆都</span><br/>
<span class='tline' id='l399' data-llen='7176:7199'>　　　外切芾當用去韻世用此多叶分律盖用紱黻</span><br/>
<span class='tline' id='l400' data-llen='7199:7217'>　　　苃呉氏所疑亦似過也服蒲北切</span><br/>
<span class='tline' id='l401' data-llen='7217:7240'>總聞曰鵜梁南山皆候人迎送之路所見者也旁觀必</span><br/>
<span class='tline' id='l402' data-llen='7240:7253'>有不平之心故有不堪之辭</span><br/>
<span class='tline' id='l403' data-llen='7253:7280'><a onclick="displayPageImage('KR1c0014', 'WYG', '007-23a' );" name="007-23a" class="pb">[007-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='7280:7286'>　　鳲鳩</span><br/>
<span class='tline' id='l405' data-llen='7286:7293'>　　　一章</span><br/>
<span class='tline' id='l406' data-llen='7293:7316'>鳲鳩在桑其子七兮淑人君子其儀一兮其儀一兮心</span><br/>
<span class='tline' id='l407' data-llen='7316:7321'>如結兮</span><br/>
<span class='tline' id='l408' data-llen='7321:7344'>　此言夫婦皆得美于國人也淑人婦人君子夫也其</span><br/>
<span class='tline' id='l409' data-llen='7344:7366'>　儀既一而不變其心亦固而不解盖夫婦相得也</span><br/>
<span class='tline' id='l410' data-llen='7366:7373'>　　　二章</span><br/>
<span class='tline' id='l411' data-llen='7373:7396'>鳲鳩在桑其子在梅淑人君子其帶伊絲其帶伊絲其</span><br/>
<span class='tline' id='l412' data-llen='7396:7423'><a onclick="displayPageImage('KR1c0014', 'WYG', '007-23b' );" name="007-23b" class="pb">[007-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='7423:7428'>弁伊騏</span><br/>
<span class='tline' id='l414' data-llen='7428:7435'>　　　三章</span><br/>
<span class='tline' id='l415' data-llen='7435:7458'>鳲鳩在桑其子在棘淑人君子其儀不忒其儀不忒正</span><br/>
<span class='tline' id='l416' data-llen='7458:7463'>是四國</span><br/>
<span class='tline' id='l417' data-llen='7463:7470'>　　　四章</span><br/>
<span class='tline' id='l418' data-llen='7470:7493'>鳲鳩在桑其子在榛淑人君子正是國人正是國人胡</span><br/>
<span class='tline' id='l419' data-llen='7493:7498'>不萬年</span><br/>
<span class='tline' id='l420' data-llen='7498:7520'>　當是國君尋詩正是四國胡不萬年皆譽上之辭</span><br/>
<span class='tline' id='l421' data-llen='7520:7547'><a onclick="displayPageImage('KR1c0014', 'WYG', '007-24a' );" name="007-24a" class="pb">[007-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='7547:7570'>　　聞音曰結激質切絲新齎切國越逼切年禰因切</span><br/>
<span class='tline' id='l423' data-llen='7570:7593'>　　聞字曰絲婦之帶騏夫之弁也說文騏作琪字轉</span><br/>
<span class='tline' id='l424' data-llen='7593:7616'>　　聞物曰俗傳惟鳩育子多七數初亦未信家居近</span><br/>
<span class='tline' id='l425' data-llen='7616:7639'>　　　山木試探數巢果然禽獸一鳥曰隹二鳥曰雔</span><br/>
<span class='tline' id='l426' data-llen='7639:7662'>　　　三鳥曰朋四鳥曰乘五鳥曰雇六鳥曰鶂七鳥</span><br/>
<span class='tline' id='l427' data-llen='7662:7692'>　　　曰□八鳥曰鸞九鳥曰鳩十鳥曰<img height='20' width='20' alt='&amp;KR1860' title='KR1860' src='https://raw.githubusercontent.com/kanripo/KR-Gaiji/master/images/KR1860.png'/>今鳩七子</span><br/>
<span class='tline' id='l428' data-llen='7692:7715'>　　　併夫婦為九故其字從九古傳儻細推自見彼</span><br/>
<span class='tline' id='l429' data-llen='7715:7725'>　　　亦不徒然也</span><br/>
<span class='tline' id='l430' data-llen='7725:7752'><a onclick="displayPageImage('KR1c0014', 'WYG', '007-24b' );" name="007-24b" class="pb">[007-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='7752:7775'>總聞曰鳲鳩之子可數同在桑未離巢也在梅在棘在</span><br/>
<span class='tline' id='l432' data-llen='7775:7798'>榛則其子長成而分飛他樹矣此春夏之交當是淑人</span><br/>
<span class='tline' id='l433' data-llen='7798:7807'>君子成昏之時也</span><br/>
<span class='tline' id='l434' data-llen='7807:7813'>　　下泉</span><br/>
<span class='tline' id='l435' data-llen='7813:7820'>　　　一章</span><br/>
<span class='tline' id='l436' data-llen='7820:7838'>冽彼下泉浸彼苞稂愾我寤歎念彼周京</span><br/>
<span class='tline' id='l437' data-llen='7838:7861'>　稂蕭蓍皆陸草陸草遇水則悴此必當時濤水泛溢</span><br/>
<span class='tline' id='l438' data-llen='7861:7884'>　人情不安也三章皆言周京京周京師專為在都不</span><br/>
<span class='tline' id='l439' data-llen='7884:7911'><a onclick="displayPageImage('KR1c0014', 'WYG', '007-25a' );" name="007-25a" class="pb">[007-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='7911:7934'>　指他所此必曹人之在林野者故皆及泉言冽野之</span><br/>
<span class='tline' id='l441' data-llen='7934:7957'>　深者也下地之卑者也言稂蕭蓍皆野植也如此而</span><br/>
<span class='tline' id='l442' data-llen='7957:7980'>　有念王都之心憂人主之意其為不遇之君子審也</span><br/>
<span class='tline' id='l443' data-llen='7980:7991'>　語勢亦非常人之辭</span><br/>
<span class='tline' id='l444' data-llen='7991:7998'>　　　二章</span><br/>
<span class='tline' id='l445' data-llen='7998:8016'>冽彼下泉浸彼苞蕭愾我寤歎念彼京周</span><br/>
<span class='tline' id='l446' data-llen='8016:8023'>　　　三章</span><br/>
<span class='tline' id='l447' data-llen='8023:8041'>冽彼下泉浸彼苞蓍愾我寤歎念彼京師</span><br/>
<span class='tline' id='l448' data-llen='8041:8068'><a onclick="displayPageImage('KR1c0014', 'WYG', '007-25b' );" name="007-25b" class="pb">[007-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='8068:8075'>　　　四章</span><br/>
<span class='tline' id='l450' data-llen='8075:8085'>芃芃黍苗隂雨膏之</span><br/>
<span class='tline' id='l451' data-llen='8085:8108'>　陸草畏水田禾喜水當是初夏大雨漲水盛夏反無</span><br/>
<span class='tline' id='l452' data-llen='8108:8131'>　也故陸艸田禾皆病思盛時雨澤適時盖謂上有文</span><br/>
<span class='tline' id='l453' data-llen='8131:8142'>　王下有郇伯之時也</span><br/>
<span class='tline' id='l454' data-llen='8142:8152'>四國有王郇伯勞之</span><br/>
<span class='tline' id='l455' data-llen='8152:8175'>　郇伯文王之子也昔時上有文王下有郇伯當時氣</span><br/>
<span class='tline' id='l456' data-llen='8175:8198'>　候皆正雨澤皆調盖君臣皆良故天人相應也傷今</span><br/>
<span class='tline' id='l457' data-llen='8198:8225'><a onclick="displayPageImage('KR1c0014', 'WYG', '007-26a' );" name="007-26a" class="pb">[007-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='8225:8230'>　皆無</span><br/>
<span class='tline' id='l459' data-llen='8230:8253'>　　聞音曰京居良切蕭疎鳩切師霜夷切膏古報切</span><br/>
<span class='tline' id='l460' data-llen='8253:8262'>　　　勞力報切</span><br/>
<span class='tline' id='l461' data-llen='8262:8277'>　　聞跡曰郇伯所封在猗氏縣</span><br/>
<span class='tline' id='l462' data-llen='8277:8300'>總聞曰易林下泉苞稂十年無王郇伯遇時憂念周京</span><br/>
<span class='tline' id='l463' data-llen='8300:8323'>正引此詩當是厲王在彘之時在彘凡十五年十年無</span><br/>
<span class='tline' id='l464' data-llen='8323:8346'>王豈非此際也耶言郇伯遇時今有如郇伯者而于時</span><br/>
<span class='tline' id='l465' data-llen='8346:8365'>不遇但憂念周京而已作此詩者必斯人也</span><br/>
<span class='tline' id='l466' data-llen='8365:8392'><a onclick="displayPageImage('KR1c0014', 'WYG', '007-26b' );" name="007-26b" class="pb">[007-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='8392:8395'>　</span><br/>
<span class='tline' id='l468' data-llen='8395:8398'>　</span><br/>
<span class='tline' id='l469' data-llen='8398:8401'>　</span><br/>
<span class='tline' id='l470' data-llen='8401:8404'>　</span><br/>
<span class='tline' id='l471' data-llen='8404:8407'>　</span><br/>
<span class='tline' id='l472' data-llen='8407:8410'>　</span><br/>
<span class='tline' id='l473' data-llen='8410:8413'>　</span><br/>
<span class='tline' id='l474' data-llen='8413:8421'>　詩總聞卷七</span><br/>
</p>
<p><br/>
</p>
  </div>
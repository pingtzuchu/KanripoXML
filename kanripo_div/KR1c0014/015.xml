<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1c0014', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　詩總聞卷十五</span><br/>
<span class='tline' id='l10' data-llen='198:219'>　　　　　　　　　　　　　宋　王質　撰</span><br/>
<span class='tline' id='l11' data-llen='219:225'>　　魚藻</span><br/>
<span class='tline' id='l12' data-llen='225:232'>　　　一章</span><br/>
<span class='tline' id='l13' data-llen='232:242'>魚在在藻有頒其首</span><br/>
<span class='tline' id='l14' data-llen='242:265'>　當是朝廷以魚侑酒以豈為樂而勸王者之飲喜功</span><br/>
<span class='tline' id='l15' data-llen='265:287'>　成治定也説文豈還師振旅之樂從心從豈者非</span><br/>
<span class='tline' id='l16' data-llen='287:313'><a onclick="displayPageImage('KR1c0014', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='313:323'>王在在鎬豈樂飲酒</span><br/>
<span class='tline' id='l18' data-llen='323:330'>　　　二章</span><br/>
<span class='tline' id='l19' data-llen='330:348'>魚在在藻有莘其尾王在在鎬飲酒樂豈</span><br/>
<span class='tline' id='l20' data-llen='348:355'>　　　三章</span><br/>
<span class='tline' id='l21' data-llen='355:373'>魚在在藻依于其蒲王在在鎬有那其居</span><br/>
<span class='tline' id='l22' data-llen='373:396'>　此飲酒畢奏樂也願安所處言人情愛君上如今言</span><br/>
<span class='tline' id='l23' data-llen='396:404'>　甚勞少歇也</span><br/>
<span class='tline' id='l24' data-llen='404:419'>　　聞音曰此詩上下句皆對叶</span><br/>
<span class='tline' id='l25' data-llen='419:445'><a onclick="displayPageImage('KR1c0014', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='445:468'>總聞曰治亂之世辭意氣象自可見無疑似可推演得</span><br/>
<span class='tline' id='l27' data-llen='468:491'>以委曲扳援者皆盛時之詩强生辭以為亂世則恐錯</span><br/>
<span class='tline' id='l28' data-llen='491:503'>亂情實非考古之正法也</span><br/>
<span class='tline' id='l29' data-llen='503:509'>　　采菽</span><br/>
<span class='tline' id='l30' data-llen='509:516'>　　　一章</span><br/>
<span class='tline' id='l31' data-llen='516:526'>采菽采菽筐之筥之</span><br/>
<span class='tline' id='l32' data-llen='526:549'>　當是諸侯來朝人君致禮都人登山臨水觀之後世</span><br/>
<span class='tline' id='l33' data-llen='549:572'>　郭子儀李晟之流來京師都人以為盛事或見歌詩</span><br/>
<span class='tline' id='l34' data-llen='572:598'><a onclick="displayPageImage('KR1c0014', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='598:606'>　恐殆亦類此</span><br/>
<span class='tline' id='l36' data-llen='606:630'>君子來朝何錫予之雖無予之路車乗馬又何予之𤣥</span><br/>
<span class='tline' id='l37' data-llen='630:635'>衮及黼</span><br/>
<span class='tline' id='l38' data-llen='635:659'>　路車乗馬𤣥衮及黼可謂大賜而尚言無予者自以</span><br/>
<span class='tline' id='l39' data-llen='659:682'>　為薄也謙之辭也下章旂鸞驂駟赤芾邪幅皆次第</span><br/>
<span class='tline' id='l40' data-llen='682:698'>　錫賚者也故初言予之後言申之</span><br/>
<span class='tline' id='l41' data-llen='698:705'>　　　二章</span><br/>
<span class='tline' id='l42' data-llen='705:728'>觱沸檻泉言采其芹君子來朝言觀其旂其旂淠淠鸞</span><br/>
<span class='tline' id='l43' data-llen='728:754'><a onclick="displayPageImage('KR1c0014', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='754:767'>聲嘒嘒載驂載駟君子所届</span><br/>
<span class='tline' id='l45' data-llen='767:774'>　　　三章</span><br/>
<span class='tline' id='l46' data-llen='774:797'>赤芾在股邪幅在下彼交匪紓天子所予樂只君子天</span><br/>
<span class='tline' id='l47' data-llen='797:810'>子命之樂只君子福禄申之</span><br/>
<span class='tline' id='l48' data-llen='810:817'>　　　四章</span><br/>
<span class='tline' id='l49' data-llen='817:840'>維柞之枝其葉蓬蓬樂只君子殿天子之邦樂只君子</span><br/>
<span class='tline' id='l50' data-llen='840:854'>萬福攸同平平左右亦是率從</span><br/>
<span class='tline' id='l51' data-llen='854:877'>　言君臣和順也安平在王之側有令則率從恭之辭</span><br/>
<span class='tline' id='l52' data-llen='877:903'><a onclick="displayPageImage('KR1c0014', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='903:907'>　也</span><br/>
<span class='tline' id='l54' data-llen='907:914'>　　　五章</span><br/>
<span class='tline' id='l55' data-llen='914:937'>汎汎楊舟紼纚維之樂只君子天子葵之樂只君子福</span><br/>
<span class='tline' id='l56' data-llen='937:950'>禄膍之優哉游哉亦是戾矣</span><br/>
<span class='tline' id='l57' data-llen='950:973'>　亦言君臣和順也優游處王之側有召則至亦恭之</span><br/>
<span class='tline' id='l58' data-llen='973:978'>　辭也</span><br/>
<span class='tline' id='l59' data-llen='978:1001'>　　聞音曰予弋渚切馬滿補切泉才勻切旂渠斤切</span><br/>
<span class='tline' id='l60' data-llen='1001:1024'>　　　届居氣切下後五切命彌并切邦卜工切哉将</span><br/>
<span class='tline' id='l61' data-llen='1024:1050'><a onclick="displayPageImage('KR1c0014', 'WYG', '015-4a' );" name="015-4a" class="pb">[015-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1050:1061'>　　　黎切矣作平音</span><br/>
<span class='tline' id='l63' data-llen='1061:1084'>總聞曰采菽者登山采菽為食而觀者也采芹者臨水</span><br/>
<span class='tline' id='l64' data-llen='1084:1107'>采芹為食而觀者也枝者既飽依樹而立而觀者也楊</span><br/>
<span class='tline' id='l65' data-llen='1107:1130'>舟或汎或維追逐而觀者也故詩稱言觀此為盡終日</span><br/>
<span class='tline' id='l66' data-llen='1130:1154'>之觀則備終日之饌今人出遊出觀梢從容長逺者多然</span><br/>
<span class='tline' id='l67' data-llen='1154:1160'>　　角弓</span><br/>
<span class='tline' id='l68' data-llen='1160:1167'>　　　一章</span><br/>
<span class='tline' id='l69' data-llen='1167:1177'>騂騂角弓翩其反矣</span><br/>
<span class='tline' id='l70' data-llen='1177:1203'><a onclick="displayPageImage('KR1c0014', 'WYG', '015-4b' );" name="015-4b" class="pb">[015-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1203:1226'>　弓向外則弦上而矢發反則無用俗謂之反張病有</span><br/>
<span class='tline' id='l72' data-llen='1226:1234'>　此狀者難療</span><br/>
<span class='tline' id='l73' data-llen='1234:1244'>兄弟昏姻無胥逺矣</span><br/>
<span class='tline' id='l74' data-llen='1244:1251'>　　　二章</span><br/>
<span class='tline' id='l75' data-llen='1251:1269'>爾之逺矣民胥然矣爾之教矣民胥傚矣</span><br/>
<span class='tline' id='l76' data-llen='1269:1276'>　　　三章</span><br/>
<span class='tline' id='l77' data-llen='1276:1294'>此令兄弟綽綽有裕不令兄弟交相為瘉</span><br/>
<span class='tline' id='l78' data-llen='1294:1317'>　令兄弟雖相逺能安處不令則交為相害言怨心生</span><br/>
<span class='tline' id='l79' data-llen='1317:1343'><a onclick="displayPageImage('KR1c0014', 'WYG', '015-5a' );" name="015-5a" class="pb">[015-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1343:1347'>　也</span><br/>
<span class='tline' id='l81' data-llen='1347:1354'>　　　四章</span><br/>
<span class='tline' id='l82' data-llen='1354:1373'>民之無良相怨一方受爵不譲至于已斯亡</span><br/>
<span class='tline' id='l83' data-llen='1373:1396'>　言情不通也爵相爭而不相遜至其末則情皆亡言</span><br/>
<span class='tline' id='l84' data-llen='1396:1406'>　情從譲起從爭喪</span><br/>
<span class='tline' id='l85' data-llen='1406:1413'>　　　五章</span><br/>
<span class='tline' id='l86' data-llen='1413:1432'>老馬反為駒不顧其後如食冝饇如酌孔取</span><br/>
<span class='tline' id='l87' data-llen='1432:1455'>　以老馬為駒已亦将有老時也食量所饇而酌量所</span><br/>
<span class='tline' id='l88' data-llen='1455:1481'><a onclick="displayPageImage('KR1c0014', 'WYG', '015-5b' );" name="015-5b" class="pb">[015-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1481:1504'>　取則不傷不量飢飽而食不忖多寡而酌亦不顧其</span><br/>
<span class='tline' id='l90' data-llen='1504:1527'>　後也言有後患也當是親戚之間有小人以年而先</span><br/>
<span class='tline' id='l91' data-llen='1527:1550'>　于衆者又當是親戚之間有君子以惡而逺其人者</span><br/>
<span class='tline' id='l92' data-llen='1550:1573'>　又不譲以美官使處下位故小人懐忿鷙肆忍毒尋</span><br/>
<span class='tline' id='l93' data-llen='1573:1586'>　詩皆勸君子慮後患者也</span><br/>
<span class='tline' id='l94' data-llen='1586:1593'>　　　六章</span><br/>
<span class='tline' id='l95' data-llen='1593:1613'>毋教猱升木如塗塗附君子有徽猷小人與屬</span><br/>
<span class='tline' id='l96' data-llen='1613:1636'>　猱升木不待教塗附塗不待附言兄弟之情自然非</span><br/>
<span class='tline' id='l97' data-llen='1636:1662'><a onclick="displayPageImage('KR1c0014', 'WYG', '015-6a' );" name="015-6a" class="pb">[015-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1662:1685'>　由人力也君子小人雖異然同氣相連亦自其性也</span><br/>
<span class='tline' id='l99' data-llen='1685:1708'>　此必有兄弟之中小人以異趣害君子詩人言此天</span><br/>
<span class='tline' id='l100' data-llen='1708:1721'>　性不以君子小人而别也</span><br/>
<span class='tline' id='l101' data-llen='1721:1728'>　　　七章</span><br/>
<span class='tline' id='l102' data-llen='1728:1746'>雨雪瀌瀌見睍曰消莫肯下遺式居婁驕</span><br/>
<span class='tline' id='l103' data-llen='1746:1769'>　言小人之惡亦易回稍下心與之則翻然既不肯降</span><br/>
<span class='tline' id='l104' data-llen='1769:1792'>　意小人又自處多驕無怪小人之欲快其志也言君</span><br/>
<span class='tline' id='l105' data-llen='1792:1806'>　子亦不善待小人咎之辭也</span><br/>
<span class='tline' id='l106' data-llen='1806:1832'><a onclick="displayPageImage('KR1c0014', 'WYG', '015-6b' );" name="015-6b" class="pb">[015-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='1832:1839'>　　　八章</span><br/>
<span class='tline' id='l108' data-llen='1839:1857'>雨雪浮浮見睍曰流如蠻如髦我是用憂</span><br/>
<span class='tline' id='l109' data-llen='1857:1880'>　小人蠻也蠻人心多悍君子髦也髦士心多正恐不</span><br/>
<span class='tline' id='l110' data-llen='1880:1903'>　勝小人是可憂也故再三勸君子少屈以下小人愛</span><br/>
<span class='tline' id='l111' data-llen='1903:1909'>　之辭也</span><br/>
<span class='tline' id='l112' data-llen='1909:1932'>　　聞音曰反芬邅切逺於圎切瘉羊汝切譲如陽切</span><br/>
<span class='tline' id='l113' data-llen='1932:1949'>　　　後下五切屬殊遇切髦莫侯切</span><br/>
<span class='tline' id='l114' data-llen='1949:1972'>總聞曰詩人固消小人而長君子亦屈君子而下小人</span><br/>
<span class='tline' id='l115' data-llen='1972:1998'><a onclick="displayPageImage('KR1c0014', 'WYG', '015-7a' );" name="015-7a" class="pb">[015-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='1998:2021'>而况骨肉之間雖稍下之何足為屈也以五剛决一柔</span><br/>
<span class='tline' id='l117' data-llen='2021:2042'>亦必徤而説决而和故君子懲小人亦必有道也</span><br/>
<span class='tline' id='l118' data-llen='2042:2048'>　　菀栁</span><br/>
<span class='tline' id='l119' data-llen='2048:2055'>　　　一章</span><br/>
<span class='tline' id='l120' data-llen='2055:2065'>有菀者栁不尚息焉</span><br/>
<span class='tline' id='l121' data-llen='2065:2088'>　栁菀當是夏時今嵗又過半而為惡尚未息凡人以</span><br/>
<span class='tline' id='l122' data-llen='2088:2111'>　一時為一變時再變而惡如故處心寛者靜以待後</span><br/>
<span class='tline' id='l123' data-llen='2111:2115'>　也</span><br/>
<span class='tline' id='l124' data-llen='2115:2141'><a onclick="displayPageImage('KR1c0014', 'WYG', '015-7b' );" name="015-7b" class="pb">[015-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2141:2159'>上帝甚蹈無自暱焉俾予靖之後予極焉</span><br/>
<span class='tline' id='l126' data-llen='2159:2182'>　以天自驚也無也俾也後也皆使之辭也蹈動也天</span><br/>
<span class='tline' id='l127' data-llen='2182:2205'>　意甚相動勿自親但守靜徐觀所至也言俟其惡稍</span><br/>
<span class='tline' id='l128' data-llen='2205:2209'>　息</span><br/>
<span class='tline' id='l129' data-llen='2209:2216'>　　　二章</span><br/>
<span class='tline' id='l130' data-llen='2216:2239'>有菀者栁不尚愒焉上帝甚蹈無自瘵焉俾予靖之後</span><br/>
<span class='tline' id='l131' data-llen='2239:2244'>予邁焉</span><br/>
<span class='tline' id='l132' data-llen='2244:2251'>　　　三章</span><br/>
<span class='tline' id='l133' data-llen='2251:2277'><a onclick="displayPageImage('KR1c0014', 'WYG', '015-8a' );" name="015-8a" class="pb">[015-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2277:2300'>有鳥髙飛亦傅于天彼人之心于何其臻曷予靖之居</span><br/>
<span class='tline' id='l135' data-llen='2300:2305'>以凶矜</span><br/>
<span class='tline' id='l136' data-llen='2305:2328'>　言不若髙飛而避害也彼人斥在上也其心何所不</span><br/>
<span class='tline' id='l137' data-llen='2328:2350'>　至哉可守靜而待其居我凶危之地也决之辭也</span><br/>
<span class='tline' id='l138' data-llen='2350:2369'>　　聞音曰瘵子例切邁力制切天鐵因切</span><br/>
<span class='tline' id='l139' data-llen='2369:2392'>總聞曰此當危疑自寛解以待者也世固有用此道而</span><br/>
<span class='tline' id='l140' data-llen='2392:2415'>安亦有用此道而危言可待者善人而偶誤用心不待</span><br/>
<span class='tline' id='l141' data-llen='2415:2434'>者惡人而稔熟為惡也故末章有斷制之辭</span><br/>
<span class='tline' id='l142' data-llen='2434:2460'><a onclick="displayPageImage('KR1c0014', 'WYG', '015-8b' );" name="015-8b" class="pb">[015-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2460:2467'>　　都人士</span><br/>
<span class='tline' id='l144' data-llen='2467:2474'>　　　一章</span><br/>
<span class='tline' id='l145' data-llen='2474:2484'>彼都人士狐裘黄黄</span><br/>
<span class='tline' id='l146' data-llen='2484:2507'>　當是都人之賢士君子賢女相為夫婦而去都都人</span><br/>
<span class='tline' id='l147' data-llen='2507:2520'>　思之者也此似餞送之辭</span><br/>
<span class='tline' id='l148' data-llen='2520:2538'>其容不改出言有章行歸于周萬民所望</span><br/>
<span class='tline' id='l149' data-llen='2538:2561'>　當是其士既賢而其女又淑先章全言士者本其夫</span><br/>
<span class='tline' id='l150' data-llen='2561:2571'>　也後章夫婦併言</span><br/>
<span class='tline' id='l151' data-llen='2571:2597'><a onclick="displayPageImage('KR1c0014', 'WYG', '015-9a' );" name="015-9a" class="pb">[015-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2597:2604'>　　　二章</span><br/>
<span class='tline' id='l153' data-llen='2604:2627'>彼都人士䑓笠緇撮彼君子女綢直如髮我不見兮我</span><br/>
<span class='tline' id='l154' data-llen='2627:2632'>心不説</span><br/>
<span class='tline' id='l155' data-llen='2632:2639'>　　　三章</span><br/>
<span class='tline' id='l156' data-llen='2639:2662'>彼都人士充耳琇實彼君子女謂之尹吉我不見兮我</span><br/>
<span class='tline' id='l157' data-llen='2662:2667'>心苑結</span><br/>
<span class='tline' id='l158' data-llen='2667:2690'>　尹氏吉氏婚姻之著姓舊説亦有此理二姓同出尹</span><br/>
<span class='tline' id='l159' data-llen='2690:2710'>　吉甫一以官為氏一以字為氏不必改作姞</span><br/>
<span class='tline' id='l160' data-llen='2710:2736'><a onclick="displayPageImage('KR1c0014', 'WYG', '015-9b' );" name="015-9b" class="pb">[015-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='2736:2743'>　　　四章</span><br/>
<span class='tline' id='l162' data-llen='2743:2766'>彼都人士垂帶而厲彼君子女卷髮如蠆我不見兮言</span><br/>
<span class='tline' id='l163' data-llen='2766:2771'>從之邁</span><br/>
<span class='tline' id='l164' data-llen='2771:2778'>　　　五章</span><br/>
<span class='tline' id='l165' data-llen='2778:2801'>匪伊垂之帶則有餘匪伊卷之髮則有旟我不見兮云</span><br/>
<span class='tline' id='l166' data-llen='2801:2806'>何盱矣</span><br/>
<span class='tline' id='l167' data-llen='2806:2829'>　言士則指其衣服言女則指其髮旟不欲斥言故舉</span><br/>
<span class='tline' id='l168' data-llen='2829:2842'>　其在身之物以思其人也</span><br/>
<span class='tline' id='l169' data-llen='2842:2869'><a onclick="displayPageImage('KR1c0014', 'WYG', '015-10a' );" name="015-10a" class="pb">[015-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='2869:2892'>　　聞音曰望無方切撮租悦切髮方月切説欲雪切</span><br/>
<span class='tline' id='l171' data-llen='2892:2915'>　　　結激質切厲落葢切盱叶旟不用矣若用矣旁</span><br/>
<span class='tline' id='l172' data-llen='2915:2926'>　　　紐作平聲恊兮</span><br/>
<span class='tline' id='l173' data-llen='2926:2949'>總聞曰此必在東都而歸西周者也雖在東必以西為</span><br/>
<span class='tline' id='l174' data-llen='2949:2972'>宗故言周道周京皆指故都為宗周三家無初章止三</span><br/>
<span class='tline' id='l175' data-llen='2972:2995'>章唯毛氏有之大要在行歸于周一句豈可闕也行平</span><br/>
<span class='tline' id='l176' data-llen='2995:2998'>音</span><br/>
<span class='tline' id='l177' data-llen='2998:3004'>　　采緑</span><br/>
<span class='tline' id='l178' data-llen='3004:3031'><a onclick="displayPageImage('KR1c0014', 'WYG', '015-10b' );" name="015-10b" class="pb">[015-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3031:3038'>　　　一章</span><br/>
<span class='tline' id='l180' data-llen='3038:3056'>終朝采緑不盈一匊予髮曲局薄言歸沐</span><br/>
<span class='tline' id='l181' data-llen='3056:3063'>　　　二章</span><br/>
<span class='tline' id='l182' data-llen='3063:3081'>終朝采藍不盈一襜五日為期六日不詹</span><br/>
<span class='tline' id='l183' data-llen='3081:3088'>　　　三章</span><br/>
<span class='tline' id='l184' data-llen='3088:3106'>之子于狩言韔其弓之子于釣言綸之繩</span><br/>
<span class='tline' id='l185' data-llen='3106:3113'>　　　四章</span><br/>
<span class='tline' id='l186' data-llen='3113:3131'>其釣維何維魴及鱮維魴及鱮薄言觀者</span><br/>
<span class='tline' id='l187' data-llen='3131:3158'><a onclick="displayPageImage('KR1c0014', 'WYG', '015-11a' );" name="015-11a" class="pb">[015-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3158:3164'>　　黍苗</span><br/>
<span class='tline' id='l189' data-llen='3164:3171'>　　　一章</span><br/>
<span class='tline' id='l190' data-llen='3171:3189'>芃芃黍苗隂雨膏之悠悠南行召伯勞之</span><br/>
<span class='tline' id='l191' data-llen='3189:3196'>　　　二章</span><br/>
<span class='tline' id='l192' data-llen='3196:3214'>我任我輦我車我牛我行既集葢云歸哉</span><br/>
<span class='tline' id='l193' data-llen='3214:3221'>　　　三章</span><br/>
<span class='tline' id='l194' data-llen='3221:3239'>我徒我御我師我旅我行既集葢云歸處</span><br/>
<span class='tline' id='l195' data-llen='3239:3246'>　　　四章</span><br/>
<span class='tline' id='l196' data-llen='3246:3273'><a onclick="displayPageImage('KR1c0014', 'WYG', '015-11b' );" name="015-11b" class="pb">[015-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3273:3291'>肅肅謝功召伯營之烈烈征師召伯成之</span><br/>
<span class='tline' id='l198' data-llen='3291:3298'>　　　五章</span><br/>
<span class='tline' id='l199' data-llen='3298:3316'>原隰既平泉流既清召伯有成王心則寜</span><br/>
<span class='tline' id='l200' data-llen='3316:3322'>　　隰桑</span><br/>
<span class='tline' id='l201' data-llen='3322:3329'>　　　一章</span><br/>
<span class='tline' id='l202' data-llen='3329:3347'>隰桑有阿其葉有難既見君子其樂如何</span><br/>
<span class='tline' id='l203' data-llen='3347:3354'>　　　二章</span><br/>
<span class='tline' id='l204' data-llen='3354:3372'>隰桑有阿其葉有沃既見君子云何不樂</span><br/>
<span class='tline' id='l205' data-llen='3372:3399'><a onclick="displayPageImage('KR1c0014', 'WYG', '015-12a' );" name="015-12a" class="pb">[015-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3399:3406'>　　　三章</span><br/>
<span class='tline' id='l207' data-llen='3406:3424'>隰桑有阿其葉有幽既見君子徳音孔膠</span><br/>
<span class='tline' id='l208' data-llen='3424:3447'>　既見非已見也想像既見之後所説之情當如此也</span><br/>
<span class='tline' id='l209' data-llen='3447:3454'>　　　四章</span><br/>
<span class='tline' id='l210' data-llen='3454:3472'>心乎愛矣遐不謂矣中心藏之何日忘之</span><br/>
<span class='tline' id='l211' data-llen='3472:3495'>　心甚愛斯賢而以逺不能告語為恨徒深藏而不忘</span><br/>
<span class='tline' id='l212' data-llen='3495:3508'>　也此必有欲言不得者也</span><br/>
<span class='tline' id='l213' data-llen='3508:3531'>　　聞音曰難乃多切沃鬱縛切幽於交切愛許既切</span><br/>
<span class='tline' id='l214' data-llen='3531:3558'><a onclick="displayPageImage('KR1c0014', 'WYG', '015-12b' );" name="015-12b" class="pb">[015-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='3558:3581'>總聞曰君子所居有隰有桑是在野也思在野而不得</span><br/>
<span class='tline' id='l216' data-llen='3581:3599'>見則必在位而不能徃者也其詳見白華</span><br/>
<span class='tline' id='l217' data-llen='3599:3605'>　　白華</span><br/>
<span class='tline' id='l218' data-llen='3605:3612'>　　　一章</span><br/>
<span class='tline' id='l219' data-llen='3612:3630'>白華菅兮白茅束兮之子之逺俾我獨兮</span><br/>
<span class='tline' id='l220' data-llen='3630:3653'>　有花曰菅無花曰茅其色皆白大率此詩所引山野</span><br/>
<span class='tline' id='l221' data-llen='3653:3676'>　氣象為多草木之類則菅茅稻田桑薪之類鳥獸則</span><br/>
<span class='tline' id='l222' data-llen='3676:3699'>　鶖鶴鴛鴦天則雲露地則滮池扁石家則行竈漁梁</span><br/>
<span class='tline' id='l223' data-llen='3699:3726'><a onclick="displayPageImage('KR1c0014', 'WYG', '015-13a' );" name="015-13a" class="pb">[015-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='3726:3740'>　皆山廬野宅所見所有者也</span><br/>
<span class='tline' id='l225' data-llen='3740:3747'>　　　二章</span><br/>
<span class='tline' id='l226' data-llen='3747:3765'>英英白雲露彼菅茅天步艱難之子不猶</span><br/>
<span class='tline' id='l227' data-llen='3765:3788'>　天步如此艱難而不得與此人同謀也古以星土辨</span><br/>
<span class='tline' id='l228' data-llen='3788:3811'>　九州之地封域皆有分星略見丹元子步天歌天步</span><br/>
<span class='tline' id='l229' data-llen='3811:3816'>　謂此</span><br/>
<span class='tline' id='l230' data-llen='3816:3823'>　　　三章</span><br/>
<span class='tline' id='l231' data-llen='3823:3841'>滮池北流浸彼稻田嘯歌傷懐念彼碩人</span><br/>
<span class='tline' id='l232' data-llen='3841:3868'><a onclick="displayPageImage('KR1c0014', 'WYG', '015-13b' );" name="015-13b" class="pb">[015-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='3868:3875'>　　　四章</span><br/>
<span class='tline' id='l234' data-llen='3875:3893'>樵彼桑薪卬烘于煁維彼碩人實勞我心</span><br/>
<span class='tline' id='l235' data-llen='3893:3900'>　　　五章</span><br/>
<span class='tline' id='l236' data-llen='3900:3918'>鼓鐘于宫聲聞于外念子懆懆視我邁邁</span><br/>
<span class='tline' id='l237' data-llen='3918:3941'>　此所謀之大槩也必是人君袵席之間有所隠慝今</span><br/>
<span class='tline' id='l238' data-llen='3941:3964'>　則外彰念子不可見則愁不申視我無與同則意不</span><br/>
<span class='tline' id='l239' data-llen='3964:3976'>　悦其事迫而其情急也</span><br/>
<span class='tline' id='l240' data-llen='3976:3983'>　　　六章</span><br/>
<span class='tline' id='l241' data-llen='3983:4010'><a onclick="displayPageImage('KR1c0014', 'WYG', '015-14a' );" name="015-14a" class="pb">[015-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4010:4028'>有鶖在梁有鶴在林維彼碩人實勞我心</span><br/>
<span class='tline' id='l243' data-llen='4028:4035'>　　　七章</span><br/>
<span class='tline' id='l244' data-llen='4035:4053'>鴛鴦在梁戢其左翼之子無良二三其徳</span><br/>
<span class='tline' id='l245' data-llen='4053:4076'>　自此人之外無良朋以相助所與處音皆二三之人</span><br/>
<span class='tline' id='l246' data-llen='4076:4084'>　豈可共謀也</span><br/>
<span class='tline' id='l247' data-llen='4084:4091'>　　　八章</span><br/>
<span class='tline' id='l248' data-llen='4091:4109'>有扁斯石履之畢兮之子之逺俾我疷兮</span><br/>
<span class='tline' id='l249' data-llen='4109:4132'>　扁小石也此人當在巖谷之下故曰畢也初則傷次</span><br/>
<span class='tline' id='l250' data-llen='4132:4159'><a onclick="displayPageImage('KR1c0014', 'WYG', '015-14b' );" name="015-14b" class="pb">[015-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4159:4171'>　則勞次則病思之極也</span><br/>
<span class='tline' id='l252' data-llen='4171:4194'>　　聞音曰茅莫侯切田地因切煁市林切邁力制切</span><br/>
<span class='tline' id='l253' data-llen='4194:4203'>　　　疷祈支切</span><br/>
<span class='tline' id='l254' data-llen='4203:4216'>　　聞用曰煁烓也今行竈</span><br/>
<span class='tline' id='l255' data-llen='4216:4239'>　　聞跡曰滮池與鄗池合在咸陽鄭氏酆鎬之間水</span><br/>
<span class='tline' id='l256' data-llen='4239:4251'>　　　北流而不指其的</span><br/>
<span class='tline' id='l257' data-llen='4251:4274'>總聞曰此與隰桑之意同亦必與隰桑之人同隰桑之</span><br/>
<span class='tline' id='l258' data-llen='4274:4297'>事尚淺故其辭未至于甚白華之事已深故其辭不勝</span><br/>
<span class='tline' id='l259' data-llen='4297:4324'><a onclick="displayPageImage('KR1c0014', 'WYG', '015-15a' );" name="015-15a" class="pb">[015-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='4324:4347'>其切此必事干宗社人民而非尋常者也隰桑之君子</span><br/>
<span class='tline' id='l261' data-llen='4347:4370'>即此之碩人此之碩人即此之之子當時在朝既有賢</span><br/>
<span class='tline' id='l262' data-llen='4370:4393'>者在野亦有賢者惜不能相㑹以為謀而徒勞思悵望</span><br/>
<span class='tline' id='l263' data-llen='4393:4416'>此在朝者必有志而寡助在野者必有才而不用者也</span><br/>
<span class='tline' id='l264' data-llen='4416:4422'>　　緜蠻</span><br/>
<span class='tline' id='l265' data-llen='4422:4429'>　　　一章</span><br/>
<span class='tline' id='l266' data-llen='4429:4439'>緜蠻黄鳥止于丘阿</span><br/>
<span class='tline' id='l267' data-llen='4439:4457'>　當是重臣出行而下士冗役告勞者也</span><br/>
<span class='tline' id='l268' data-llen='4457:4484'><a onclick="displayPageImage('KR1c0014', 'WYG', '015-15b' );" name="015-15b" class="pb">[015-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='4484:4507'>道之云逺我勞如何飲之食之教之誨之命彼後車謂</span><br/>
<span class='tline' id='l270' data-llen='4507:4512'>之載之</span><br/>
<span class='tline' id='l271' data-llen='4512:4535'>　聞其告勞而旋其憫心亦必賢者當是營謝之流也</span><br/>
<span class='tline' id='l272' data-llen='4535:4542'>　　　二章</span><br/>
<span class='tline' id='l273' data-llen='4542:4565'>緜蠻黄鳥止于丘隅豈敢憚行畏不能趨飲之食之教</span><br/>
<span class='tline' id='l274' data-llen='4565:4578'>之誨之命彼後車謂之載之</span><br/>
<span class='tline' id='l275' data-llen='4578:4585'>　　　三章</span><br/>
<span class='tline' id='l276' data-llen='4585:4608'>緜蠻黄鳥止于丘側豈敢憚行畏不能極飲之食之教</span><br/>
<span class='tline' id='l277' data-llen='4608:4635'><a onclick="displayPageImage('KR1c0014', 'WYG', '015-16a' );" name="015-16a" class="pb">[015-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='4635:4648'>之誨之命彼後車謂之載之</span><br/>
<span class='tline' id='l279' data-llen='4648:4671'>　黄鳥當是春時春多雨丘多泥此適逺所冝告勞也</span><br/>
<span class='tline' id='l280' data-llen='4671:4690'>　　聞音曰食疾二切載子麗切側莊力切</span><br/>
<span class='tline' id='l281' data-llen='4690:4713'>總聞曰飲食憐其飢載憐其勞而又教誨者言分有貴</span><br/>
<span class='tline' id='l282' data-llen='4713:4736'>賤任有勞佚使以理遣也此不止營謝之流恐即召伯</span><br/>
<span class='tline' id='l283' data-llen='4736:4759'>黍苗隂雨正是此時所以重使人意及此也識者更詳</span><br/>
<span class='tline' id='l284' data-llen='4759:4765'>　　瓠葉</span><br/>
<span class='tline' id='l285' data-llen='4765:4772'>　　　一章</span><br/>
<span class='tline' id='l286' data-llen='4772:4799'><a onclick="displayPageImage('KR1c0014', 'WYG', '015-16b' );" name="015-16b" class="pb">[015-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='4799:4809'>幡幡瓠葉采之亨之</span><br/>
<span class='tline' id='l288' data-llen='4809:4829'>　當是在野君子相見為禮者食瓠當是夏時</span><br/>
<span class='tline' id='l289' data-llen='4829:4839'>君子有酒酌言嘗之</span><br/>
<span class='tline' id='l290' data-llen='4839:4846'>　　　二章</span><br/>
<span class='tline' id='l291' data-llen='4846:4864'>有兎斯首炮之燔之君子有酒酌言獻之</span><br/>
<span class='tline' id='l292' data-llen='4864:4887'>　初章言瓠葉為葅耳大要以兎侑酒也故三章連及</span><br/>
<span class='tline' id='l293' data-llen='4887:4910'>　之北人膳羞多喜用禽獸而凡品以兎為貴射獵亦</span><br/>
<span class='tline' id='l294' data-llen='4910:4918'>　以得兎為勝</span><br/>
<span class='tline' id='l295' data-llen='4918:4945'><a onclick="displayPageImage('KR1c0014', 'WYG', '015-17a' );" name="015-17a" class="pb">[015-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='4945:4952'>　　　三章</span><br/>
<span class='tline' id='l297' data-llen='4952:4970'>有兎斯首燔之炙之君子有酒酌言酢之</span><br/>
<span class='tline' id='l298' data-llen='4970:4977'>　　　四章</span><br/>
<span class='tline' id='l299' data-llen='4977:4995'>有兎斯首燔之炮之君子有酒酌言醻之</span><br/>
<span class='tline' id='l300' data-llen='4995:5018'>　兎以首言猶今言一頭兩頭也西人凡物皆以頭言</span><br/>
<span class='tline' id='l301' data-llen='5018:5027'>　于人亦以頭數</span><br/>
<span class='tline' id='l302' data-llen='5027:5050'>　　閒音曰亨鋪郎切獻虚言切炙陟略切炮蒲侯切</span><br/>
<span class='tline' id='l303' data-llen='5050:5073'>總聞曰此時當有遁隠在野者數詩皆有此意隰桑所</span><br/>
<span class='tline' id='l304' data-llen='5073:5100'><a onclick="displayPageImage('KR1c0014', 'WYG', '015-17b' );" name="015-17b" class="pb">[015-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='5100:5123'>愛之君子白華所念之碩人與此瓠葉亨瓠燔兎之君</span><br/>
<span class='tline' id='l306' data-llen='5123:5146'>子恐皆此人得非隰桑白華欲見而不得者至是或假</span><br/>
<span class='tline' id='l307' data-llen='5146:5169'>事以相見或将命以相見皆不可得而知疑其前詩有</span><br/>
<span class='tline' id='l308' data-llen='5169:5192'>不勝思慕之情此詩有不任欣喜之状此必有志投而</span><br/>
<span class='tline' id='l309' data-llen='5192:5201'>意契者識者更詳</span><br/>
<span class='tline' id='l310' data-llen='5201:5209'>　　漸漸之石</span><br/>
<span class='tline' id='l311' data-llen='5209:5216'>　　　一章</span><br/>
<span class='tline' id='l312' data-llen='5216:5226'>漸漸之石維其髙矣</span><br/>
<span class='tline' id='l313' data-llen='5226:5253'><a onclick="displayPageImage('KR1c0014', 'WYG', '015-18a' );" name="015-18a" class="pb">[015-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='5253:5276'>　西北少山東南多山大率山水皆起西而赴東南至</span><br/>
<span class='tline' id='l315' data-llen='5276:5293'>　海而止西北不甚習見故以為勞也</span><br/>
<span class='tline' id='l316' data-llen='5293:5311'>山川悠逺維其勞矣武人東征不皇朝矣</span><br/>
<span class='tline' id='l317' data-llen='5311:5334'>　不皇猶不遑也古字通用不暇朝而見王不暇出而</span><br/>
<span class='tline' id='l318' data-llen='5334:5357'>　歸家其餘皆不暇他務将帥迫遽如此則事勢危急</span><br/>
<span class='tline' id='l319' data-llen='5357:5380'>　可知尋詩前二章初行之時後一章久役之時也毛</span><br/>
<span class='tline' id='l320' data-llen='5380:5394'>　氏鄭氏以皇為王語勢不順</span><br/>
<span class='tline' id='l321' data-llen='5394:5401'>　　　二章</span><br/>
<span class='tline' id='l322' data-llen='5401:5428'><a onclick="displayPageImage('KR1c0014', 'WYG', '015-18b' );" name="015-18b" class="pb">[015-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='5428:5451'>漸漸之石維其卒矣山川悠逺曷其没矣武人東征不</span><br/>
<span class='tline' id='l324' data-llen='5451:5456'>皇出矣</span><br/>
<span class='tline' id='l325' data-llen='5456:5463'>　　　三章</span><br/>
<span class='tline' id='l326' data-llen='5463:5486'>有豕白蹢烝涉波矣月離于畢俾滂沱矣武人東征不</span><br/>
<span class='tline' id='l327' data-llen='5486:5491'>皇他矣</span><br/>
<span class='tline' id='l328' data-llen='5491:5514'>　豕江豚也此物出則雨兆月近畢則雨近箕則風故</span><br/>
<span class='tline' id='l329' data-llen='5514:5537'>　謂之畢雨箕風言西北之人不諳東南見豚出于江</span><br/>
<span class='tline' id='l330' data-llen='5537:5560'>　月近于畢則懐憂也江豚惟自岐出者大江有之不</span><br/>
<span class='tline' id='l331' data-llen='5560:5587'><a onclick="displayPageImage('KR1c0014', 'WYG', '015-19a' );" name="015-19a" class="pb">[015-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='5587:5611'>　入他流所謂江烟漠漠江雨來天意為霖不干汝毛氏</span><br/>
<span class='tline' id='l333' data-llen='5611:5635'>　將久雨則豕進涉水波鄭氏豕唐突難禁制尤躁疾者</span><br/>
<span class='tline' id='l334' data-llen='5635:5658'>　離其牧處涉入水波今人豢豕極多未見如此者也</span><br/>
<span class='tline' id='l335' data-llen='5658:5669'>　　聞音曰没莫筆切</span><br/>
<span class='tline' id='l336' data-llen='5669:5687'>　　聞字曰集韻漸嶃嶄皆同不必作嶃</span><br/>
<span class='tline' id='l337' data-llen='5687:5709'>　　聞物曰江䐁大略猪首魚尾有兩足微白全身</span><br/>
<span class='tline' id='l338' data-llen='5709:5729'>　　　皆肉不堪食可取膏湖湘間人多用之</span><br/>
<span class='tline' id='l339' data-llen='5729:5752'>總聞曰東南夷見于詩者淮夷荆舒得人則有喜江山</span><br/>
<span class='tline' id='l340' data-llen='5752:5779'><a onclick="displayPageImage('KR1c0014', 'WYG', '015-19b' );" name="015-19b" class="pb">[015-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='5779:5802'>之心不得人則有懼山川之意亦各係其人也觀此詩</span><br/>
<span class='tline' id='l342' data-llen='5802:5825'>及東山江漢諸詩可見尋詩其人非不難冒盡瘁亦時</span><br/>
<span class='tline' id='l343' data-llen='5825:5842'>節不嘉人情少舒觸境皆非美氣象爾</span><br/>
<span class='tline' id='l344' data-llen='5842:5849'>　　苕之華</span><br/>
<span class='tline' id='l345' data-llen='5849:5856'>　　　一章</span><br/>
<span class='tline' id='l346' data-llen='5856:5873'>苕之華芸其黄矣心之憂矣維其傷矣</span><br/>
<span class='tline' id='l347' data-llen='5873:5880'>　　　二章</span><br/>
<span class='tline' id='l348' data-llen='5880:5897'>苕之華其葉青青知我如此不如無生</span><br/>
<span class='tline' id='l349' data-llen='5897:5924'><a onclick="displayPageImage('KR1c0014', 'WYG', '015-20a' );" name="015-20a" class="pb">[015-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='5924:5931'>　　　三章</span><br/>
<span class='tline' id='l351' data-llen='5931:5949'>牂羊墳首三星在罶人可以食鮮可以飽</span><br/>
<span class='tline' id='l352' data-llen='5949:5972'>　牂羊牝羊也墳當作□字轉恐亦通用牡羊也牝羊</span><br/>
<span class='tline' id='l353' data-llen='5972:5995'>　而牡首豈有此理三星在天而在罶亦豈有是理言</span><br/>
<span class='tline' id='l354' data-llen='5995:6018'>　雌雄變易上下顛倒此時但得食已為過求飽則難</span><br/>
<span class='tline' id='l355' data-llen='6018:6028'>　也言世路不嘉也</span><br/>
<span class='tline' id='l356' data-llen='6028:6039'>　　聞音曰飽補掫切</span><br/>
<span class='tline' id='l357' data-llen='6039:6062'>總聞曰見苕華而感世態漸就凋不復勞也大要在牂</span><br/>
<span class='tline' id='l358' data-llen='6062:6089'><a onclick="displayPageImage('KR1c0014', 'WYG', '015-20b' );" name="015-20b" class="pb">[015-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='6089:6112'>羊三星二句此其所以無生意也此必愬人之詩故曰</span><br/>
<span class='tline' id='l360' data-llen='6112:6118'>知我如此</span><br/>
<span class='tline' id='l361' data-llen='6118:6126'>　　何草不黄</span><br/>
<span class='tline' id='l362' data-llen='6126:6133'>　　　一章</span><br/>
<span class='tline' id='l363' data-llen='6133:6151'>何草不黄何日不行何人不将經營四方</span><br/>
<span class='tline' id='l364' data-llen='6151:6158'>　　　二章</span><br/>
<span class='tline' id='l365' data-llen='6158:6177'>何草不𤣥何人不矜哀我征夫獨為匪民</span><br/>
<span class='tline' id='l366' data-llen='6177:6187'>　言不以民待下也</span><br/>
<span class='tline' id='l367' data-llen='6187:6214'><a onclick="displayPageImage('KR1c0014', 'WYG', '015-21a' );" name="015-21a" class="pb">[015-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='6214:6221'>　　　三章</span><br/>
<span class='tline' id='l369' data-llen='6221:6239'>匪兕匪虎率彼曠野哀我征夫朝夕不暇</span><br/>
<span class='tline' id='l370' data-llen='6239:6255'>　我非虎非兕而常在野哀之辭也</span><br/>
<span class='tline' id='l371' data-llen='6255:6262'>　　　四章</span><br/>
<span class='tline' id='l372' data-llen='6262:6280'>有艽者狐率彼幽草有棧之車行彼周道</span><br/>
<span class='tline' id='l373' data-llen='6280:6303'>　狐在野人在里各其所也狐在草而我挽車常在道</span><br/>
<span class='tline' id='l374' data-llen='6303:6315'>　狐之不如甚哀之辭也</span><br/>
<span class='tline' id='l375' data-llen='6315:6339'>　　聞音曰行戸郎切𤣥胡均切野上與切暇後五切</span><br/>
<span class='tline' id='l376' data-llen='6339:6366'><a onclick="displayPageImage('KR1c0014', 'WYG', '015-21b' );" name="015-21b" class="pb">[015-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='6366:6390'>總聞曰草自黄而𤣥與苕自花黄而葉青同為時節之</span><br/>
<span class='tline' id='l378' data-llen='6390:6413'>變苕花漸謝春夏時也草色漸槁秋冬時也當是所厯</span><br/>
<span class='tline' id='l379' data-llen='6413:6436'>之時不同苕之花何草不黄之詩一引羊罶起興一引</span><br/>
<span class='tline' id='l380' data-llen='6436:6459'>兕虎狐起興又皆以山卉山蕪為辭當是在野者也或</span><br/>
<span class='tline' id='l381' data-llen='6459:6469'>士與民未可審知爾</span><br/>
<span class='tline' id='l382' data-llen='6469:6472'>　</span><br/>
<span class='tline' id='l383' data-llen='6472:6475'>　</span><br/>
<span class='tline' id='l384' data-llen='6475:6484'>　詩總聞卷十五</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0142', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:203'>　周易𫝊義合訂卷一</span>
<span class='tline' id='l10' data-llen='203:224'>　　　　　　　　　　　　　大學士朱軾撰</span>
<span class='tline' id='l11' data-llen='224:230'>　　圖義</span>
<span class='tline' id='l12' data-llen='230:234'>河圖</span>
<span class='tline' id='l13' data-llen='234:279'>　　<span class='krp-note'>謹按隂陽之有數自易始易以竒象陽耦象陰竒/耦者數之總名也竒有竒數耦有耦數若六九若</span></span>
<span class='tline' id='l14' data-llen='279:324'>　　<span class='krp-note'>七八著者以策之多寡别隂陽之老少而天地之/祕洩矣此非聖人創為之也圖書早已宣之矣試</span></span>
<span class='tline' id='l15' data-llen='324:369'>　　<span class='krp-note'>以河圖言之一二三四五天地之生數也六七八/九十天地之成數也太極動而生陽靜而生隂一</span></span>
<span class='tline' id='l16' data-llen='369:395'><a onclick="displayPageImage('KR1a0142', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='395:440'>　　<span class='krp-note'>動一静互為其根以陽成者以隂生以隂成者以/陽生太隂位乎北其數六大陽位乎南其數九少</span></span>
<span class='tline' id='l18' data-llen='440:485'>　　<span class='krp-note'>陽少隂位乎東西其數七八而一二三四則二太/二少之所自生也此河圖四方之位也至五者數</span></span>
<span class='tline' id='l19' data-llen='485:530'>　　<span class='krp-note'>之主十者數之歸五居四六之間為前後之樞紐/十居九一之際又為終始之轉闗五象一圍四内</span></span>
<span class='tline' id='l20' data-llen='530:575'>　　<span class='krp-note'>三貫二中除中應本數餘即一二三四之數也數/盡於五重一為六重二為七重三重四重五為八</span></span>
<span class='tline' id='l21' data-llen='575:620'>　　<span class='krp-note'>九十十象一五在上一五在下兩其五斯一其十/矣十一為一十十十為一百十百為一千以至萬</span></span>
<span class='tline' id='l22' data-llen='620:665'>　　<span class='krp-note'>億无算莫非十也莫非一也即十即一成數之終/生數之始也故曰十者終而始之轉闗也至五行</span></span>
<span class='tline' id='l23' data-llen='665:710'>　　<span class='krp-note'>八卦之義自具圖中然所取乎圖書止以七九六/八之數别隂陽之老少餘可意會无容鑿也又按</span></span>
<span class='tline' id='l24' data-llen='710:756'>　　<span class='krp-note'>繫辭𫝊天一地二天三地四天五地六天七地八/天九地十謂河圖中央四方之數也天數五地數</span></span>
<span class='tline' id='l25' data-llen='756:782'><a onclick="displayPageImage('KR1a0142', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='782:827'>　　<span class='krp-note'>五者一三五七九竒數二四六八十耦數也此就/天地竒耦之數逐一言之各有是五者之目也又</span></span>
<span class='tline' id='l27' data-llen='827:872'>　　<span class='krp-note'>曰五位相得而各有合天數二十有五地數三十/凡天地之數五十有五相得者分竒耦言之北一</span></span>
<span class='tline' id='l28' data-llen='872:917'>　　<span class='krp-note'>與西九相得為十南七與東三相得為十又得中/五為二十有五此天之積數也南二與東八相得</span></span>
<span class='tline' id='l29' data-llen='917:962'>　　<span class='krp-note'>為十北六與西四相得為十又得中十為三十此/地之積數也冇合者總竒耦言之一六合于北為</span></span>
<span class='tline' id='l30' data-llen='962:1007'>　　<span class='krp-note'>七九四合于西為十三兩位合而為二十二七合/于南為九三八合于東為十一兩位合亦為二十</span></span>
<span class='tline' id='l31' data-llen='1007:1052'>　　<span class='krp-note'>又合中位十五為五十有五此天地之積數也竒/耦之生生不窮惟其積也積則對待之體流行之</span></span>
<span class='tline' id='l32' data-llen='1052:1097'>　　<span class='krp-note'>用互根互藏之妙具焉矣此燮化之所以成鬼神/之所以行也○又按生數所以生成數成數所以</span></span>
<span class='tline' id='l33' data-llen='1097:1142'>　　<span class='krp-note'>成生數一二三四即六七八九所以然者五十居/中而其用周於外也凡生數皆五成數皆十也試</span></span>
<span class='tline' id='l34' data-llen='1142:1168'><a onclick="displayPageImage('KR1a0142', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='1168:1213'>　　<span class='krp-note'>言之二老一六也四九也九者十減一五增四六/者十减四五增一也各以其餘相資而五无縮十</span></span>
<span class='tline' id='l36' data-llen='1213:1258'>　　<span class='krp-note'>无盈適得六九之數而老陽老隂之分定矣二少/之數亦然左得十之八以其二與上上得二合中</span></span>
<span class='tline' id='l37' data-llen='1258:1303'>　　<span class='krp-note'>五而為七矣上得十之七以其三與左左得三合/中五而為八矣要之天地无數圖書有數以圖書</span></span>
<span class='tline' id='l38' data-llen='1303:1348'>　　<span class='krp-note'>之數為天地之數則以為天地之老者少者有如/是之六八七九之數焉耳聖人倣此揲蓍三變皆</span></span>
<span class='tline' id='l39' data-llen='1348:1393'>　　<span class='krp-note'>竒為老陽則圖書之九也皆耦為老隂則圖書之/六也一竒二耦為少陽一耦二竒為少隂則圖書</span></span>
<span class='tline' id='l40' data-llen='1393:1438'>　　<span class='krp-note'>之七八也𫝊曰幽贊於神明而生蓍參天兩地而/倚數正謂蓍之策數一依乎圖書五五之數也</span></span>
<span class='tline' id='l41' data-llen='1438:1442'>洛書</span>
<span class='tline' id='l42' data-llen='1442:1487'>　　<span class='krp-note'>謹按洛書猶河圖也而有異焉者河圖竒耦竝陳/洛書則隠寓扶陽抑隂之意焉如竒耦各位而陽</span></span>
<span class='tline' id='l43' data-llen='1487:1513'><a onclick="displayPageImage('KR1a0142', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1513:1558'>　　<span class='krp-note'>俱居正隂俱居隅也九上而七西也中有五而無/十也是皆尊陽之意也先儒謂圖用五書用九圖</span></span>
<span class='tline' id='l45' data-llen='1558:1603'>　　<span class='krp-note'>相生書相克今按二圖之數河圖者十之積洛書/者九之積積十者十一其五積九者九其五也謂</span></span>
<span class='tline' id='l46' data-llen='1603:1648'>　　<span class='krp-note'>書不用十則可謂用九不用五則不可上合東南/西南為三五下合西北東北為三五東合東南東</span></span>
<span class='tline' id='l47' data-llen='1648:1693'>　　<span class='krp-note'>北西合西南西北為三五連中五則中横中豎西/北東南東北西南莫非三五若去中五則八面相</span></span>
<span class='tline' id='l48' data-llen='1693:1738'>　　<span class='krp-note'>對皆二五二五者一其十三五者十又五是又未/嘗无十也若析而為九則支離牽强矣何如五十</span></span>
<span class='tline' id='l49' data-llen='1738:1783'>　　<span class='krp-note'>之自然五行生尅之義非圖書所重况圖右轉相/生對面未嘗不相尅書左轉相尅對面未嘗不相</span></span>
<span class='tline' id='l50' data-llen='1783:1811'>　　<span class='krp-note'>生也至云洛出書禹則之而/衍疇明儒王氏辨之最晰</span></span>
<span class='tline' id='l51' data-llen='1811:1856'>　　<span class='krp-note'>又按圖是對待之體書是流行之用一與二對三/與四對六與七對八與九對其體然也體立而不</span></span>
<span class='tline' id='l52' data-llen='1856:1882'><a onclick="displayPageImage('KR1a0142', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1882:1927'>　　<span class='krp-note'>變則用不行故洛書易七九二四之位三其一為/三三其三為九三其九為二十七三其七為二十</span></span>
<span class='tline' id='l54' data-llen='1927:1966'>　　<span class='krp-note'>一二其二為四二其四為八兩其八為十/六兩其六為十二此亦參天兩地之義也</span></span>
<span class='tline' id='l55' data-llen='1966:1972'>參伍錯綜</span>
<span class='tline' id='l56' data-llen='1972:2017'>　　<span class='krp-note'>謹按自羲畫開天有竒即有耦竒一也耦兩也凡/竒不離一耦不離兩兩一為二兩二為四兩三兩</span></span>
<span class='tline' id='l57' data-llen='2017:2062'>　　<span class='krp-note'>四兩五為六八十而兩二即一三兩四即三五是/凡耦皆竒與竒合无竒不成耦也間一於二為三</span></span>
<span class='tline' id='l58' data-llen='2062:2108'>　　<span class='krp-note'>間一於四於六為五七是凡竒皆耦與耦間无耦/不成竒也然𫝊曰參伍以變錯綜其數而不及一</span></span>
<span class='tline' id='l59' data-llen='2108:2153'>　　<span class='krp-note'>與兩者何也一者數所自起一无數而自為數也/兩者對待之數而非變化之數也自一厯三自三</span></span>
<span class='tline' id='l60' data-llen='2153:2198'>　　<span class='krp-note'>厯五而一之神兩之化在其中矣參者三之也三/之者屬一於二也伍者五之也五之者并兩於三</span></span>
<span class='tline' id='l61' data-llen='2198:2224'><a onclick="displayPageImage('KR1a0142', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='2224:2269'>　　<span class='krp-note'>也三五為十五十五者七八也少陽少隂也六九/也老陽老隂也少陰者老陽之變少陽者老隂之</span></span>
<span class='tline' id='l63' data-llen='2269:2314'>　　<span class='krp-note'>變也故曰錯綜其數錯者一左一右之謂左三右/必一左一右必三是也綜者一低一昂之謂老隂</span></span>
<span class='tline' id='l64' data-llen='2314:2339'>　　<span class='krp-note'>昂則進而為少陽老陽/低則退而為少隂是也</span></span>
<span class='tline' id='l65' data-llen='2339:2346'>小横圖圓圖</span>
<span class='tline' id='l66' data-llen='2346:2391'>　　<span class='krp-note'>謹按横圖乾一兌二離三震四㢲五坎六艮七坤/八從震㢲中分如大門兩扇停峙東西乾坤為入</span></span>
<span class='tline' id='l67' data-llen='2391:2436'>　　<span class='krp-note'>樞之軸闔則震㢲相際開則乾坤相向此隂陽對/待之體也若用此為流行之序勢必屈坤接乾而</span></span>
<span class='tline' id='l68' data-llen='2436:2481'>　　<span class='krp-note'>一隂一陽與純隂純陽俱在一處寒暑之消長无/漸而隂陽之運行失序矣故先天圓圖將後四卦</span></span>
<span class='tline' id='l69' data-llen='2481:2522'>　　<span class='krp-note'>翻轉倒接於前㢲與乾交陽極而一隂生坤/與震交隂極而一陽生此隂陽流行之序也</span></span>
<span class='tline' id='l70' data-llen='2522:2548'><a onclick="displayPageImage('KR1a0142', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='2548:2553'>大横圖</span>
<span class='tline' id='l72' data-llen='2553:2598'>　　<span class='krp-note'>謹按伏聖畫一竒象陽又畫一耦象隂竒耦立而/天地之祕洩矣於是三之而為乾為坤錯之而為</span></span>
<span class='tline' id='l73' data-llen='2598:2643'>　　<span class='krp-note'>六子兩其三為重卦是六十四卦三百八十四爻/莫非此一竒一耦而耦又生於竒故曰一畫開天</span></span>
<span class='tline' id='l74' data-llen='2643:2688'>　　<span class='krp-note'>若邵子加一倍法是初畫之一竒一耦不過乾坤/之初爻耳謂之一畫開天可乎大傳是生兩儀生</span></span>
<span class='tline' id='l75' data-llen='2688:2733'>　　<span class='krp-note'>字包下兩生字兩儀各有老少為四老一而已少/則有長中少之别隂陽各三合二老為八是八卦</span></span>
<span class='tline' id='l76' data-llen='2733:2778'>　　<span class='krp-note'>即四象四象即兩儀析言之有八約言之止四總/之不外竒耦二者耳如大横圖以第二層四兩畫</span></span>
<span class='tline' id='l77' data-llen='2778:2823'>　　<span class='krp-note'>為二老為二少兩畫尚未成卦何由知其為少為/老乎二老之數九六二少之數七八若止兩畫无</span></span>
<span class='tline' id='l78' data-llen='2823:2868'>　　<span class='krp-note'>所謂六七八九矣至八卦摩盪為六十四卦何等/簡便乃必倍八為十六倍十六為三十二倍三十</span></span>
<span class='tline' id='l79' data-llen='2868:2894'><a onclick="displayPageImage('KR1a0142', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='2894:2940'>　　<span class='krp-note'>二為六十四逐爻畫成无乃多事乎盖乾一兌二截/以至坤八乃隂陽老少以次相生之序也隂陽非</span></span>
<span class='tline' id='l81' data-llen='2940:2985'>　　<span class='krp-note'>然為兩者陽中有隂隂中有陽陽中之隂為少隂/隂中之陽為少陽有老陽中之少隂老隂中之少</span></span>
<span class='tline' id='l82' data-llen='2985:3030'>　　<span class='krp-note'>陽有少陽中之少隂少隂中之少陽均謂之少隂/少陽乾坤二老也兌老陽中之少隂艮老隂中之</span></span>
<span class='tline' id='l83' data-llen='3030:3075'>　　<span class='krp-note'>少陽也坎離少陽少隂也震少隂中之少陽㢲少/陽中之少隂也伏聖既畫八卦乃推原至理而為</span></span>
<span class='tline' id='l84' data-llen='3075:3120'>　　<span class='krp-note'>之序如此自後人看來便作卲子加倍畫法自㑹/成個六十四卦以此知聖人作易因天地自然之</span></span>
<span class='tline' id='l85' data-llen='3120:3165'>　　<span class='krp-note'>理非有安排布置於其間也至二畫四畫五畫本/不成卦然四五畫與中爻互卦之說有恰相合者</span></span>
<span class='tline' id='l86' data-llen='3165:3210'>　　<span class='krp-note'>四畫從三畫分倍八而為十六互乾坤既未濟剥/復夬姤漸歸妹大過頤蹇觧睽家人十六卦五畫</span></span>
<span class='tline' id='l87' data-llen='3210:3255'>　　<span class='krp-note'>從四畫分倍十六為三十二互恒鼎大過姤乾夬/大有大壯益屯頤復坤剥比觀中孚節損臨同人</span></span>
<span class='tline' id='l88' data-llen='3255:3281'><a onclick="displayPageImage('KR1a0142', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='3281:3326'>　　<span class='krp-note'>革離豐小過旅咸遯師䝉坎渙三十二卦按圓圖/乾夬等十六卦各相隔八卦恆鼎等三十二卦每</span></span>
<span class='tline' id='l90' data-llen='3326:3371'>　　<span class='krp-note'>八卦相隔四卦皆天然位置也其兩畫者四二□/半乾半坤也□□半離半坎半震半㢲也此可見</span></span>
<span class='tline' id='l91' data-llen='3371:3412'>　　<span class='krp-note'>卦畫之妙二畫已具三畫之體四畫五畫已/備重卦之象而總皆胚胎於一竒一耦中也</span></span>
<span class='tline' id='l92' data-llen='3412:3416'>方圖</span>
<span class='tline' id='l93' data-llen='3416:3461'>　　<span class='krp-note'>謹按方圖即大横圖照小横圖例泰應接臨履應/接同人今層列為八行每行八卦上悔下貞貞自</span></span>
<span class='tline' id='l94' data-llen='3461:3506'>　　<span class='krp-note'>下而上照乾一兌二之序每卦行行首乾次兌故/豎看西第一行上卦皆乾接北横第一行下卦皆</span></span>
<span class='tline' id='l95' data-llen='3506:3551'>　　<span class='krp-note'>乾西北角一卦為重乾豎自北而南止於否横自/西而東止於泰此西北最外第一曲也第二曲横</span></span>
<span class='tline' id='l96' data-llen='3551:3596'>　　<span class='krp-note'>豎皆兌三曲皆離四曲皆震東第一行上卦皆坤/接南横第一行下卦皆坤東南角一卦為重坤豎</span></span>
<span class='tline' id='l97' data-llen='3596:3622'><a onclick="displayPageImage('KR1a0142', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='3622:3667'>　　<span class='krp-note'>自東而西横自南而北亦止於否與泰此東南最/外一曲也第二曲横豎皆艮三曲坎四曲㢲曲形</span></span>
<span class='tline' id='l99' data-llen='3667:3712'>　　<span class='krp-note'>如矩矩所以為方也故圖積横而為方西北斜迄/東南為乾兌離震㢲坎艮坤八純卦西南斜迄東</span></span>
<span class='tline' id='l100' data-llen='3712:3757'>　　<span class='krp-note'>北為否為澤山咸火水未濟雷風恒風雷益水火/既濟山澤損以至於泰八雜卦四方看來則乾坤</span></span>
<span class='tline' id='l101' data-llen='3757:3802'>　　<span class='krp-note'>為一層兌艮一層離坎一層震㢲一層又乾與坤/對履與謙對否與泰對遯與臨對萃與大畜對層</span></span>
<span class='tline' id='l102' data-llen='3802:3847'>　　<span class='krp-note'>層逐卦皆然又自復一陽為十一月至乾純陽為/四月姤一隂為五月至坤純隂為十月是為十二</span></span>
<span class='tline' id='l103' data-llen='3847:3888'>　　<span class='krp-note'>月辟卦妙義如環皆天然位置不由人力安/排世儒有詆先天諸圖為陳氏偽作者謬哉</span></span>
<span class='tline' id='l104' data-llen='3888:3894'>後天圓圖</span>
<span class='tline' id='l105' data-llen='3894:3939'>　　<span class='krp-note'>謹按先天圓圖乾南坤北離東坎西其體然也後/天入用水火天地之用也故乾坤退而離坎居正</span></span>
<span class='tline' id='l106' data-llen='3939:3965'><a onclick="displayPageImage('KR1a0142', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='3965:4010'>　　<span class='krp-note'>位用事震兌居離坎之位以佐之乾以其位位離/乾必退一位而居西南坤以其位位坎坤必進一</span></span>
<span class='tline' id='l108' data-llen='4010:4055'>　　<span class='krp-note'>位而居西北然乾金離火坤土坎水有相尅之患/故乾易而下坤易而上坤為離生乾又生坎一轉</span></span>
<span class='tline' id='l109' data-llen='4055:4100'>　　<span class='krp-note'>移間四卦各得其所矣西北艮位也而乾居之西/南㢲位也而坤居之艮㢲何位乎艮越坎而居東</span></span>
<span class='tline' id='l110' data-llen='4100:4145'>　　<span class='krp-note'>北東北震位也㢲越離而居東南東南兌位也于/是震㢲木生離火火生坤土土生兌乾金金生坎</span></span>
<span class='tline' id='l111' data-llen='4145:4169'>　　<span class='krp-note'>水水生木而間以艮土/水非土不能生木也</span></span>
<span class='tline' id='l112' data-llen='4169:4174'>大圓圖</span>
<span class='tline' id='l113' data-llen='4174:4220'>　　<span class='krp-note'>謹按每一卦冒八卦於其上為六十四卦𫝊所謂/八卦相盪是也一卦為貞八卦為悔如乾為貞卦</span></span>
<span class='tline' id='l114' data-llen='4220:4265'>　　<span class='krp-note'>不動盪乾于其上為重乾盪兑為夬盪離為大有/盪震為大壯盪㢲為小畜盪坎為需盪艮為大畜</span></span>
<span class='tline' id='l115' data-llen='4265:4291'><a onclick="displayPageImage('KR1a0142', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='4291:4336'>　　<span class='krp-note'>盪坤為否逐卦相盪毎一卦為貞悔者各八八貞/聚於一處八震至八乾接八㢲而迄八坤如小圓</span></span>
<span class='tline' id='l117' data-llen='4336:4381'>　　<span class='krp-note'>圖次序八悔亦以次列八貞之上此六十四重卦/之大畧也乾夬睽歸妹家人既濟頤復坤剥蹇漸</span></span>
<span class='tline' id='l118' data-llen='4381:4426'>　　<span class='krp-note'>觧未濟大過姤十六卦為六十四卦之中爻互卦/每一卦互一卦乾夬互重乾大有大壯互澤天夬</span></span>
<span class='tline' id='l119' data-llen='4426:4472'>　　<span class='krp-note'>小畜需互火澤睽十六卦互六十四卦恰好間八爻/卦得兩卦而乾坤既未濟四卦又為十六卦之中</span></span>
<span class='tline' id='l120' data-llen='4472:4477'>卦變圖</span>
<span class='tline' id='l121' data-llen='4477:4522'>　　<span class='krp-note'>謹按程子謂凡卦皆自乾坤來其說信然然變自/乾坤者又變而為他卦其根柢未嘗不自乾坤來</span></span>
<span class='tline' id='l122' data-llen='4522:4567'>　　<span class='krp-note'>也或曰如是則无卦不可變又何必訟自遯而晉/自觀邪曰論易道之變凡隂陽相等之卦爻爻俱</span></span>
<span class='tline' id='l123' data-llen='4567:4613'>　　<span class='krp-note'>可互易學者以𫝊釋經求其顯而易明者則本義/卦變圖盡之矣朱子曰凡一隂一陽之卦各六皆</span></span>
<span class='tline' id='l124' data-llen='4613:4639'><a onclick="displayPageImage('KR1a0142', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='4639:4684'>　　<span class='krp-note'>自復姤而來五隂五陽卦同圖異二隂二陽之卦/各十有五皆自臨遯而來四隂四陽卦同圖異三</span></span>
<span class='tline' id='l126' data-llen='4684:4729'>　　<span class='krp-note'>隂三陽之卦各二十皆自秦否而來此卦變一定/之論也然三隂三陽之卦又有自咸恒損益來者</span></span>
<span class='tline' id='l127' data-llen='4729:4774'>　　<span class='krp-note'>二隂之卦有自无妄中孚大畜大過者二陽之卦/有自升小過萃頤者盖卦變皆自合而分故噬嗑</span></span>
<span class='tline' id='l128' data-llen='4774:4824'>　　<span class='krp-note'>𫝊曰剛柔分動而明賁𫝊曰分剛上而文柔咸恒損益/三隂三陽聚於中猶之㤗否也无妄中孚大畜升小</span></span>
<span class='tline' id='l129' data-llen='4824:4869'>　　<span class='krp-note'>過萃二隂二陽聚於中猶之臨遯觀大壯也頤大/過四隂四陽聚於中剥復夬姤五隂五陽聚於上</span></span>
<span class='tline' id='l130' data-llen='4869:4899'>　　<span class='krp-note'>下也本義卦變圖豎㸔横㸔斜/㸔俱有精義細玩當自得之</span></span>
<span class='tline' id='l131' data-llen='4899:4905'>蓍策之數</span>
<span class='tline' id='l132' data-llen='4905:4950'>　　<span class='krp-note'>謹按衍推也以蓍策推衍天地竒耦之數以定卦/畫之隂陽老少也大猶大筮之太尊之之辭也朱</span></span>
<span class='tline' id='l133' data-llen='4950:4976'><a onclick="displayPageImage('KR1a0142', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='4976:5021'>　　<span class='krp-note'>子云河圖積數五十五其五十者皆因五而後得/獨五為五十所因而自无所因故虚之則但為五</span></span>
<span class='tline' id='l135' data-llen='5021:5066'>　　<span class='krp-note'>十又五十五之中其四十者分為陰陽老少之數/而其五與十者无所為則又以五乗十以十乗五</span></span>
<span class='tline' id='l136' data-llen='5066:5111'>　　<span class='krp-note'>而亦皆為五十矣又謂五為衍母十為衍子盖衍/五為十十乘五為五十也止用四十有九者蓍圓</span></span>
<span class='tline' id='l137' data-llen='5111:5156'>　　<span class='krp-note'>卦方卦數八八其八為六十四蓍數七七其七為/四十九闗子明曰夫一數之兆也雖明其兆未可</span></span>
<span class='tline' id='l138' data-llen='5156:5201'>　　<span class='krp-note'>以用也邵子曰一者數之始而非數也去其一而/極於九皆用其變者也過揲之數以四一四竒也</span></span>
<span class='tline' id='l139' data-llen='5201:5246'>　　<span class='krp-note'>二四耦也除掛一外左右手蓍策共四十八四十/八者四其十二兩其二十四也十二者三其四也</span></span>
<span class='tline' id='l140' data-llen='5246:5291'>　　<span class='krp-note'>除餘數三四於四十八過楪之數三十六是為九/其四九老陽也二十四者六其四也除餘數六四</span></span>
<span class='tline' id='l141' data-llen='5291:5336'>　　<span class='krp-note'>於四十八過揲之數二十四亦為六其四六者隂/也若三變之中一變餘四兩變餘八共餘數二十</span></span>
<span class='tline' id='l142' data-llen='5336:5362'><a onclick="displayPageImage('KR1a0142', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='5362:5407'>　　<span class='krp-note'>除二十於四十八是為七其四七少陽也三變之/中一變餘八兩變餘四共餘數十六除十六於四</span></span>
<span class='tline' id='l144' data-llen='5407:5452'>　　<span class='krp-note'>十八是為八其四八者少隂也老變少不變占者/占其變也爻辭以斷吉凶二篇六十四卦三百八</span></span>
<span class='tline' id='l145' data-llen='5452:5497'>　　<span class='krp-note'>十四爻陽俱稱九隂俱稱六故曰乾之策二百一/十有六坤之策一百四十有四又十有八變而成</span></span>
<span class='tline' id='l146' data-llen='5497:5542'>　　<span class='krp-note'>重卦九變而一卦以成至每爻三變已各具一卦/之象過揲九其四乾也六其四坤也八其四㢲離</span></span>
<span class='tline' id='l147' data-llen='5542:5587'>　　<span class='krp-note'>兌也七其四震坎艮也初變竒二三變耦為震二/變竒為坎三變竒為艮三隂之卦亦然筮法之妙</span></span>
<span class='tline' id='l148' data-llen='5587:5628'>　　<span class='krp-note'>變通周流无窮无盡得其要即少可以見多/舉偏可以類全此大衍之所以神妙莫測也</span></span>
<span class='tline' id='l149' data-llen='5628:5631'>　</span>
<span class='tline' id='l150' data-llen='5631:5642'>　周易傳義合訂卷一</span>
</p>
<p>
</p>
  </div>
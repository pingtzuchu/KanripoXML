<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0041', 'WYG', '022-1a' );" name="022-1a" class="pb">[022-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:212'>　大易粹言卷二十二　　　宋　方聞一　編</span>
<span class='tline' id='l10' data-llen='212:222'>䷕<span class='krp-note'>離下/艮上</span></span>
<span class='tline' id='l11' data-llen='222:245'>　伊川先生曰賁序卦嗑者合也物不可以苟合而已</span>
<span class='tline' id='l12' data-llen='245:268'>　故受之以賁賁者飾也物之合則必有文文乃飾也</span>
<span class='tline' id='l13' data-llen='268:291'>　如人之合聚則有威儀上下物之合聚則有次序行</span>
<span class='tline' id='l14' data-llen='291:314'>　列合則必有文也賁所以次噬嗑也為卦山下有火</span>
<span class='tline' id='l15' data-llen='314:337'>　山者草木百物所聚也下有火則照見其上草木品</span>
<span class='tline' id='l16' data-llen='337:363'><a onclick="displayPageImage('KR1a0041', 'WYG', '022-1b' );" name="022-1b" class="pb">[022-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='363:386'>　彚皆被其光彩有賁飾之象故為賁也<span class='krp-note'>易/傳</span></span>
<span class='tline' id='l18' data-llen='386:395'>賁亨小利有攸往</span>
<span class='tline' id='l19' data-llen='395:418'>　伊川先生曰物有飾而後能亨故曰无本不立无文</span>
<span class='tline' id='l20' data-llen='418:441'>　不行有實而加飾則可以亨矣文飾之道可増其光</span>
<span class='tline' id='l21' data-llen='441:457'>　彩故能小利於進也<span class='krp-note'>易/傳</span></span>
<span class='tline' id='l22' data-llen='457:480'>　白雲郭氏曰伊川曰賁飾之道非能增其實也能加</span>
<span class='tline' id='l23' data-llen='480:503'>　之文而已又曰理必有對待生生之本也有上則有</span>
<span class='tline' id='l24' data-llen='503:526'>　下有此則有彼有質則有文自然之理也一則不立</span>
<span class='tline' id='l25' data-llen='526:552'><a onclick="displayPageImage('KR1a0041', 'WYG', '022-2a' );" name="022-2a" class="pb">[022-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='552:575'>　二則為文非知道者孰能識之凡卦有以二體之義</span>
<span class='tline' id='l27' data-llen='575:598'>　及二象成者如屯取動乎險中與雲雷訟取上剛下</span>
<span class='tline' id='l28' data-llen='598:621'>　險與夫天與水違行是也有取一爻者柔得位而上</span>
<span class='tline' id='l29' data-llen='621:644'>　下應之曰小畜柔得尊位大中而上下應之曰大有</span>
<span class='tline' id='l30' data-llen='644:667'>　是也有取二體又取消長之義者雷在地中復山附</span>
<span class='tline' id='l31' data-llen='667:690'>　於地剥是也有取二象兼取二爻變者風雷益又取</span>
<span class='tline' id='l32' data-llen='690:713'>　損上益下山下有澤損又取損下益上是也有以二</span>
<span class='tline' id='l33' data-llen='713:736'>　象成卦又取爻義者夬之剛決柔姤之柔遇剛是也</span>
<span class='tline' id='l34' data-llen='736:762'><a onclick="displayPageImage('KR1a0041', 'WYG', '022-2b' );" name="022-2b" class="pb">[022-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='762:785'>　有以用成卦者巽乎水而上水井木上有火鼎是也</span>
<span class='tline' id='l36' data-llen='785:808'>　有以形為象者山下有雷頥頥中有物曰噬嗑是也</span>
<span class='tline' id='l37' data-llen='808:831'>　此成卦之義也如剛上柔下損上益下據成卦而言</span>
<span class='tline' id='l38' data-llen='831:854'>　非謂卦中升降也如訟无妄云剛來非謂自上體而</span>
<span class='tline' id='l39' data-llen='854:877'>　來也凡柔居五者皆云柔進而上行柔居下者也居</span>
<span class='tline' id='l40' data-llen='877:900'>　尊位是進而上行也非謂自下體而上也先儒謂賁</span>
<span class='tline' id='l41' data-llen='900:923'>　本泰卦豈有乾坤重而為泰又由泰而變之理乎雍</span>
<span class='tline' id='l42' data-llen='923:946'>　曰賁自泰來雖取六二上九之變其實主文明之道</span>
<span class='tline' id='l43' data-llen='946:972'><a onclick="displayPageImage('KR1a0041', 'WYG', '022-3a' );" name="022-3a" class="pb">[022-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='972:995'>　者六二而已故彖釋賁亨則曰柔來文剛其文有異</span>
<span class='tline' id='l45' data-llen='995:1018'>　於噬嗑所謂剛柔分也小利有攸往以上九雖變而</span>
<span class='tline' id='l46' data-llen='1018:1037'>　非主卦之爻是以小利而已<span class='krp-note'>易/說</span></span>
<span class='tline' id='l47' data-llen='1037:1060'>彖曰賁亨柔來而文剛故亨分剛上而文柔故小利有</span>
<span class='tline' id='l48' data-llen='1060:1083'>攸往天文也文明以止人文也觀乎天文以察時變觀</span>
<span class='tline' id='l49' data-llen='1083:1093'>乎人文以化成天下</span>
<span class='tline' id='l50' data-llen='1093:1116'>　伊川先生曰卦為賁飾之象以上下二體剛柔交相</span>
<span class='tline' id='l51' data-llen='1116:1144'>　<span class='krp-note'>一作/相交</span>為文飾也下體本乾柔來文其中而為離上體</span>
<span class='tline' id='l52' data-llen='1144:1170'><a onclick="displayPageImage('KR1a0041', 'WYG', '022-3b' );" name="022-3b" class="pb">[022-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1170:1193'>　本坤剛往文其上而為艮乃為山下有火止於文明</span>
<span class='tline' id='l54' data-llen='1193:1216'>　而成賁也天下之事无飾不行故賁則能亨也柔來</span>
<span class='tline' id='l55' data-llen='1216:1239'>　而文剛故亨柔來文於剛而成文明之象文明所以</span>
<span class='tline' id='l56' data-llen='1239:1262'>　為賁也賁之道能致亨實由飾而能亨也分剛上而</span>
<span class='tline' id='l57' data-llen='1262:1285'>　文柔故小利有攸往分乾之中爻往文於艮之上也</span>
<span class='tline' id='l58' data-llen='1285:1308'>　事由飾而加盛由飾而能行故小利有攸往夫往而</span>
<span class='tline' id='l59' data-llen='1308:1331'>　能利者以有本也賁飾之道非能増其實也但加之</span>
<span class='tline' id='l60' data-llen='1331:1354'>　文彩耳事由文而顯盛故為小利有攸往亨者亨通</span>
<span class='tline' id='l61' data-llen='1354:1380'><a onclick="displayPageImage('KR1a0041', 'WYG', '022-4a' );" name="022-4a" class="pb">[022-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1380:1408'>　也往者加進也二卦之變共成賁義而彖分言<span class='krp-note'>一无/言字</span></span>
<span class='tline' id='l63' data-llen='1408:1431'>　上下各主一事者蓋離明足以致亨文柔又能小進</span>
<span class='tline' id='l64' data-llen='1431:1454'>　也天文也文明以止人文也此承上文言隂陽剛柔</span>
<span class='tline' id='l65' data-llen='1454:1477'>　相文者天之文也止於文明者人之文也止謂處於</span>
<span class='tline' id='l66' data-llen='1477:1500'>　文明也質必有文自然之理理必有對待生生之本</span>
<span class='tline' id='l67' data-llen='1500:1527'>　也有上則有下有此則<span class='krp-note'>一作/必</span>有彼有質則有文一不</span>
<span class='tline' id='l68' data-llen='1527:1550'>　獨立二則為文非知道者孰能識之天文天之理也</span>
<span class='tline' id='l69' data-llen='1550:1573'>　人文人之道也○天文謂日月星辰之錯列寒暑隂</span>
<span class='tline' id='l70' data-llen='1573:1599'><a onclick="displayPageImage('KR1a0041', 'WYG', '022-4b' );" name="022-4b" class="pb">[022-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1599:1622'>　陽之代變觀其運行以察四時之遷改也○人文人</span>
<span class='tline' id='l72' data-llen='1622:1645'>　理之倫序觀人文以敎化天下天下成其禮俗乃聖</span>
<span class='tline' id='l73' data-llen='1645:1668'>　人用賁之道也賁之象取山下有火又取卦變又柔</span>
<span class='tline' id='l74' data-llen='1668:1695'>　來文剛剛上文柔凡卦有以二體之義及二象而<span class='krp-note'>一/无</span></span>
<span class='tline' id='l75' data-llen='1695:1722'>　<span class='krp-note'>而/字</span>成者如屯取動乎險中與雲雷訟取上剛下險與</span>
<span class='tline' id='l76' data-llen='1722:1745'>　天水違行是也有取一爻者成卦之由也柔得位而</span>
<span class='tline' id='l77' data-llen='1745:1768'>　上下應之曰小畜柔得尊位大中而上下應之曰大</span>
<span class='tline' id='l78' data-llen='1768:1791'>　有是也有取二體又取消長之義者雷在地中復山</span>
<span class='tline' id='l79' data-llen='1791:1817'><a onclick="displayPageImage('KR1a0041', 'WYG', '022-5a' );" name="022-5a" class="pb">[022-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1817:1840'>　附於地剥是也有取二象兼取二爻交變為義者風</span>
<span class='tline' id='l81' data-llen='1840:1863'>　雷益兼取損上益下山下有澤損兼取損下益上是</span>
<span class='tline' id='l82' data-llen='1863:1886'>　也有旣以二象成卦復取爻之義者夬之剛決柔姤</span>
<span class='tline' id='l83' data-llen='1886:1909'>　之柔遇剛是也有以用成卦者巽乎水而上水井木</span>
<span class='tline' id='l84' data-llen='1909:1932'>　上有火鼎是也鼎又以卦形為象有以形為象者山</span>
<span class='tline' id='l85' data-llen='1932:1955'>　下有雷頥頥中有物曰噬嗑是也此成卦之義也如</span>
<span class='tline' id='l86' data-llen='1955:1978'>　剛上柔下損上益下謂剛居上柔在下損於上益於</span>
<span class='tline' id='l87' data-llen='1978:2001'>　下據成卦而言非謂就卦中升降也如訟无妄云剛</span>
<span class='tline' id='l88' data-llen='2001:2027'><a onclick="displayPageImage('KR1a0041', 'WYG', '022-5b' );" name="022-5b" class="pb">[022-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2027:2050'>　來豈自上體而來也凡以柔居五者皆云柔進而上</span>
<span class='tline' id='l90' data-llen='2050:2073'>　行柔居下者也乃居尊位是進而上也非謂自下體</span>
<span class='tline' id='l91' data-llen='2073:2096'>　而上也卦之變皆自乾坤先儒不逹故謂賁本是泰</span>
<span class='tline' id='l92' data-llen='2096:2119'>　卦豈有乾坤重而為泰又由泰而變之理下離本乾</span>
<span class='tline' id='l93' data-llen='2119:2142'>　中爻變而成離上艮本坤上爻變而成艮離在内故</span>
<span class='tline' id='l94' data-llen='2142:2165'>　云柔來艮在上故云剛上非自下體而上也乾坤變</span>
<span class='tline' id='l95' data-llen='2165:2192'>　而為六子八卦重而為六十四皆由乾坤之變也<span class='krp-note'>並/易</span></span>
<span class='tline' id='l96' data-llen='2192:2218'>　<span class='krp-note'>傳/</span>○古者學為文否曰人見六經便以謂聖人亦作</span>
<span class='tline' id='l97' data-llen='2218:2244'><a onclick="displayPageImage('KR1a0041', 'WYG', '022-6a' );" name="022-6a" class="pb">[022-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2244:2271'>　文不知聖人亦<span class='krp-note'>一作/只</span>攄發胷中所藴自成文耳所謂</span>
<span class='tline' id='l99' data-llen='2271:2294'>　有徳者必有言也曰游夏稱文學何也曰游夏亦何</span>
<span class='tline' id='l100' data-llen='2294:2317'>　甞秉筆學為詞章也且如觀乎天文以察時變觀乎</span>
<span class='tline' id='l101' data-llen='2317:2342'>　人文以化成天下此豈詞章之文也<span class='krp-note'>劉元承/手編</span></span>
<span class='tline' id='l102' data-llen='2342:2365'>　龜山楊氏曰賁飾也文无所止則无所致飾焉文明</span>
<span class='tline' id='l103' data-llen='2365:2388'>　而麗乎止卦之所以為賁也九賁之道能為之文而</span>
<span class='tline' id='l104' data-llen='2388:2411'>　已不能増其質也柔來文剛有其質矣故亨剛上而</span>
<span class='tline' id='l105' data-llen='2411:2434'>　文柔天文也由是而變化生焉故觀此足以察時變</span>
<span class='tline' id='l106' data-llen='2434:2460'><a onclick="displayPageImage('KR1a0041', 'WYG', '022-6b' );" name="022-6b" class="pb">[022-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2460:2483'>　傳曰器以藏禮禮以藏器則文明止矣此人文也故</span>
<span class='tline' id='l108' data-llen='2483:2504'>　觀此足以化成天下<span class='krp-note'>自賁亨至/此易說</span></span>
<span class='tline' id='l109' data-llen='2504:2527'>　兼山郭氏曰王輔嗣曰互體不足推及卦變變又不</span>
<span class='tline' id='l110' data-llen='2527:2550'>　足推至五行一失其原巧愈彌甚甚哉斯言之過也</span>
<span class='tline' id='l111' data-llen='2550:2573'>　互體卦變其來尚矣將一切而去之不可也且賁之</span>
<span class='tline' id='l112' data-llen='2573:2596'>　成卦變自泰來上六之柔下文於九二之剛九二之</span>
<span class='tline' id='l113' data-llen='2596:2619'>　則上文於上六之柔故曰柔來而文剛故亨分剛上</span>
<span class='tline' id='l114' data-llen='2619:2642'>　而文柔故小利有攸往是則剛柔上下相錯而相文</span>
<span class='tline' id='l115' data-llen='2642:2668'><a onclick="displayPageImage('KR1a0041', 'WYG', '022-7a' );" name="022-7a" class="pb">[022-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2668:2691'>　天文人文備於此矣此言不可誣也而鄭康成之徒</span>
<span class='tline' id='l117' data-llen='2691:2714'>　又謂離為日天文也艮為石地文也天地二文交相</span>
<span class='tline' id='l118' data-llen='2714:2737'>　飾焉成賁蓋在天成象在地成形无一物不相文今</span>
<span class='tline' id='l119' data-llen='2737:2760'>　纔得之二象而已故經曰日月麗乎天百榖草木麗</span>
<span class='tline' id='l120' data-llen='2760:2783'>　乎土率由是也惟人也内之於一身外之於庶物因</span>
<span class='tline' id='l121' data-llen='2783:2806'>　其理而節文之所謂文明以止是也故君尊臣卑君</span>
<span class='tline' id='l122' data-llen='2806:2829'>　南嚮臣北面父坐子立兄先弟後夫唱婦和上行之</span>
<span class='tline' id='l123' data-llen='2829:2852'>　以成敎下化之以成俗豈出於或使之然哉蓋本於</span>
<span class='tline' id='l124' data-llen='2852:2878'><a onclick="displayPageImage('KR1a0041', 'WYG', '022-7b' );" name="022-7b" class="pb">[022-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2878:2901'>　上下相文自然而止耳故觀乎天文則有日中星鳥</span>
<span class='tline' id='l126' data-llen='2901:2924'>　宵中星虛而知東作西成之序薄蝕之異精祲之祥</span>
<span class='tline' id='l127' data-llen='2924:2947'>　而知吉凶水旱之變則時變可知也觀乎人文則二</span>
<span class='tline' id='l128' data-llen='2947:2970'>　南之道麟趾騶虞之應則化成可知矣故謂水火土</span>
<span class='tline' id='l129' data-llen='2970:2993'>　石風雨露雷不如剛柔相摩八卦相盪之為愽也斗</span>
<span class='tline' id='l130' data-llen='2993:3016'>　振天而進日違天而退者不如日往則月來寒往則</span>
<span class='tline' id='l131' data-llen='3016:3040'>　暑來之為約也故君子惟易可以盡心焉<span class='krp-note'>易/說</span></span>
<span class='tline' id='l132' data-llen='3040:3063'>　白雲郭氏曰先人曰鄭康成輩謂離為日天文也艮</span>
<span class='tline' id='l133' data-llen='3063:3089'><a onclick="displayPageImage('KR1a0041', 'WYG', '022-8a' );" name="022-8a" class="pb">[022-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3089:3112'>　為石地文也天地二文交相飾焉成賁蓋在天成象</span>
<span class='tline' id='l135' data-llen='3112:3135'>　在地成形无一物不相文今纔得之二象而已故經</span>
<span class='tline' id='l136' data-llen='3135:3158'>　曰日月麗乎天百穀草木麗乎土則凡麗乎天地者</span>
<span class='tline' id='l137' data-llen='3158:3181'>　无非文也惟人則内之於一身外之於庶物因其理</span>
<span class='tline' id='l138' data-llen='3181:3204'>　而節文之所謂文明以止是也故君尊臣卑君南面</span>
<span class='tline' id='l139' data-llen='3204:3227'>　臣北面父坐子立兄先弟後夫唱婦隨上行之以為</span>
<span class='tline' id='l140' data-llen='3227:3250'>　敎下化之以成俗一本於上下相文自然而止耳故</span>
<span class='tline' id='l141' data-llen='3250:3273'>　觀乎天文則日中星鳥宵中星虛而知東作西成之</span>
<span class='tline' id='l142' data-llen='3273:3299'><a onclick="displayPageImage('KR1a0041', 'WYG', '022-8b' );" name="022-8b" class="pb">[022-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3299:3322'>　序時變可知也觀乎人文則二南之道麟趾騶虞之</span>
<span class='tline' id='l144' data-llen='3322:3345'>　應化成可知矣故謂水火土石風雨露雷不如剛柔</span>
<span class='tline' id='l145' data-llen='3345:3368'>　相摩八卦相盪之為愽也斗振天而進日違天而退</span>
<span class='tline' id='l146' data-llen='3368:3391'>　不如日往則月來寒往則暑來之為約也故君子惟</span>
<span class='tline' id='l147' data-llen='3391:3414'>　易可以盡心焉雍曰王氏有言互體不足遂及卦變</span>
<span class='tline' id='l148' data-llen='3414:3437'>　變又不足推至五行一失其原巧愈彌甚此言卦變</span>
<span class='tline' id='l149' data-llen='3437:3460'>　不可用也及觀輔嗣解賁之彖辭則曰坤之上六來</span>
<span class='tline' id='l150' data-llen='3460:3483'>　居二位柔來文則之義也乾之九二分居上位分剛</span>
<span class='tline' id='l151' data-llen='3483:3509'><a onclick="displayPageImage('KR1a0041', 'WYG', '022-9a' );" name="022-9a" class="pb">[022-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3509:3532'>　上而文柔之義也如此則賁自泰來乃卦變也故正</span>
<span class='tline' id='l153' data-llen='3532:3555'>　義曰今謂此卦本泰卦故也是以隨蠱噬嗑賁之彖</span>
<span class='tline' id='l154' data-llen='3555:3578'>　以卦變為主臨川則云艮乾徳之所成離坤道之所</span>
<span class='tline' id='l155' data-llen='3578:3601'>　成如此則亦可為旅亦可為諸卦蓋諸卦皆自乾坤</span>
<span class='tline' id='l156' data-llen='3601:3624'>　索而成今獨言於離下艮上之賁者以自乾下坤上</span>
<span class='tline' id='l157' data-llen='3624:3647'>　之泰來不得與諸卦同也且賁飾也交相飾謂之賁</span>
<span class='tline' id='l158' data-llen='3647:3670'>　柔來而文剛則剛為質而柔為文也以剛為質而柔</span>
<span class='tline' id='l159' data-llen='3670:3693'>　文之得中得正此六二所以亨賁也分剛上而文柔</span>
<span class='tline' id='l160' data-llen='3693:3719'><a onclick="displayPageImage('KR1a0041', 'WYG', '022-9b' );" name="022-9b" class="pb">[022-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3719:3742'>　則柔為質而剛為文也以柔為質而剛文之又非中</span>
<span class='tline' id='l162' data-llen='3742:3765'>　正之位可小事而己此上九所以小利有攸往也然</span>
<span class='tline' id='l163' data-llen='3765:3788'>　由二卦之變論之則以六二上九二爻為主是為乾</span>
<span class='tline' id='l164' data-llen='3788:3811'>　坤之變文也地道无成而代有終則是地來文天天</span>
<span class='tline' id='l165' data-llen='3811:3834'>　往文地皆以天為主地在其中耳故獨曰天文也由</span>
<span class='tline' id='l166' data-llen='3834:3857'>　一卦之成論之則上體為艮下體為離是為艮離之</span>
<span class='tline' id='l167' data-llen='3857:3880'>　成文也故曰文明以止人文也天文主二卦之變人</span>
<span class='tline' id='l168' data-llen='3880:3903'>　文由一卦之成故觀乎天文者可察時變觀乎人文</span>
<span class='tline' id='l169' data-llen='3903:3930'><a onclick="displayPageImage('KR1a0041', 'WYG', '022-10a' );" name="022-10a" class="pb">[022-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3930:3953'>　者能化成天下此聖人觀賁之卦以用賁之道也以</span>
<span class='tline' id='l171' data-llen='3953:3976'>　是知乾坤相文而獨歸之天蓋包犧畫乾之道也艮</span>
<span class='tline' id='l172' data-llen='3976:3999'>　離因變而得人文蓋文王重卦之道也天人之分見</span>
<span class='tline' id='l173' data-llen='3999:4008'>　矣<span class='krp-note'>易/說</span></span>
<span class='tline' id='l174' data-llen='4008:4027'>象曰山下有火賁君子以明庶政无敢折獄</span>
<span class='tline' id='l175' data-llen='4027:4055'>　伊川先生曰山者草木百物之<span class='krp-note'>一无/之字</span>所聚生也火在</span>
<span class='tline' id='l176' data-llen='4055:4083'>　其<span class='krp-note'>一无/其字</span>下而上照庶類皆被其光明為賁飾之象也</span>
<span class='tline' id='l177' data-llen='4083:4106'>　君子觀山下有火明照之象以脩明其庶政成文明</span>
<span class='tline' id='l178' data-llen='4106:4133'><a onclick="displayPageImage('KR1a0041', 'WYG', '022-10b' );" name="022-10b" class="pb">[022-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4133:4156'>　之治而无果敢於折獄也折獄者人君之所致愼也</span>
<span class='tline' id='l180' data-llen='4156:4184'>　豈可恃其<span class='krp-note'>一无/其字</span>明而輕自用乎乃聖人之用心也為</span>
<span class='tline' id='l181' data-llen='4184:4207'>　戒深矣象之所取惟以山下有火明照庶物以用明</span>
<span class='tline' id='l182' data-llen='4207:4230'>　為戒而賁亦自有无敢折獄之義折獄者專用情實</span>
<span class='tline' id='l183' data-llen='4230:4255'>　有文飾則没其情矣故无敢用文以折獄也<span class='krp-note'>易/傳</span></span>
<span class='tline' id='l184' data-llen='4255:4278'>　横渠先生曰无敢折獄者明不兼於下民未孚也故</span>
<span class='tline' id='l185' data-llen='4278:4294'>　止可明政以示民耳<span class='krp-note'>易/說</span></span>
<span class='tline' id='l186' data-llen='4294:4317'>　龜山楊氏曰文明以止賁之象也觀文明之象則可</span>
<span class='tline' id='l187' data-llen='4317:4344'><a onclick="displayPageImage('KR1a0041', 'WYG', '022-11a' );" name="022-11a" class="pb">[022-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4344:4364'>　以明庶政用文非折獄之義也<span class='krp-note'>易/說</span></span>
<span class='tline' id='l189' data-llen='4364:4387'>　白雲郭氏曰本乎天者親上火之性也本乎地者親</span>
<span class='tline' id='l190' data-llen='4387:4410'>　下山之徳也山在上而親下火在下而親上是又相</span>
<span class='tline' id='l191' data-llen='4410:4433'>　飾成文之象也聖人之徳无加於明文明如此故可</span>
<span class='tline' id='l192' data-llen='4433:4456'>　以明庶政然无敢折獄者有其象而无其才故也噬</span>
<span class='tline' id='l193' data-llen='4456:4479'>　嗑以離明而明罰豐以離明而折獄賁之文明是有</span>
<span class='tline' id='l194' data-llen='4479:4502'>　其象也噬嗑動而明豐明以動而賁文明以止是无</span>
<span class='tline' id='l195' data-llen='4502:4525'>　其才也且噬嗑與賁皆有頥中有物之象而賁无除</span>
<span class='tline' id='l196' data-llen='4525:4552'><a onclick="displayPageImage('KR1a0041', 'WYG', '022-11b' );" name="022-11b" class="pb">[022-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4552:4575'>　間之義者蓋動則間當除而止則不能為間也洪範</span>
<span class='tline' id='l198' data-llen='4575:4598'>　曰龜筮共違於人用靜吉用作凶亦猶為間雖一而</span>
<span class='tline' id='l199' data-llen='4598:4614'>　有動止不同之義也<span class='krp-note'>易/說</span></span>
<span class='tline' id='l200' data-llen='4614:4635'>初九賁其趾舎車而徒象曰舎車而徒義弗乘也</span>
<span class='tline' id='l201' data-llen='4635:4658'>　伊川先生曰初九以剛陽居明體而處下君子有剛</span>
<span class='tline' id='l202' data-llen='4658:4681'>　明之徳而在下者也君子在无位之地无所施於天</span>
<span class='tline' id='l203' data-llen='4681:4704'>　下惟自賁飾其所行而已趾取在下而所以行也君</span>
<span class='tline' id='l204' data-llen='4704:4727'>　子脩飾之道正其所行守節處義其行不苟義或不</span>
<span class='tline' id='l205' data-llen='4727:4754'><a onclick="displayPageImage('KR1a0041', 'WYG', '022-12a' );" name="022-12a" class="pb">[022-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4754:4777'>　當則舎車輿而寧徒行衆人之所羞而君子以為賁</span>
<span class='tline' id='l207' data-llen='4777:4800'>　也舎車而徒之義兼於比應取之初比二而應四應</span>
<span class='tline' id='l208' data-llen='4800:4823'>　四正也與二非正也九之剛明守義不近與於二而</span>
<span class='tline' id='l209' data-llen='4823:4846'>　逺應於四舎易而從難如舎車而徒行也守節義君</span>
<span class='tline' id='l210' data-llen='4846:4873'>　子之賁也是故君子所賁世俗所羞世俗所貴<span class='krp-note'>一作/賁</span></span>
<span class='tline' id='l211' data-llen='4873:4896'>　君子所賤以車徒為言者因趾與行為義也○舎車</span>
<span class='tline' id='l212' data-llen='4896:4919'>　而徒行者於義不可以乘也初應四正也從二非正</span>
<span class='tline' id='l213' data-llen='4919:4942'>　也近舎二之易而從四之難舎車而徒行也君子之</span>
<span class='tline' id='l214' data-llen='4942:4969'><a onclick="displayPageImage('KR1a0041', 'WYG', '022-12b' );" name="022-12b" class="pb">[022-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4969:4984'>　賁守其義而已<span class='krp-note'>並易/傳</span></span>
<span class='tline' id='l216' data-llen='4984:5007'>　横渠先生曰文明之徳以貴居賤脩飾於下故曰賁</span>
<span class='tline' id='l217' data-llen='5007:5027'>　其趾義非苟進故曰舎車而徒<span class='krp-note'>易/說</span></span>
<span class='tline' id='l218' data-llen='5027:5050'>　龜山楊氏曰居一卦之下趾之象也賁其趾徒行之</span>
<span class='tline' id='l219' data-llen='5050:5073'>　象也不為臣不見諸侯義也故召之則不往往役義</span>
<span class='tline' id='l220' data-llen='5073:5096'>　也故庶人召之亦往舎車而徒者也君子之自賁其</span>
<span class='tline' id='l221' data-llen='5096:5119'>　行豈有待乎外哉守義不渝而已故軒車不容巷子</span>
<span class='tline' id='l222' data-llen='5119:5142'>　貢以為愧仁義之慝輿馬之飾原憲不為也此舎車</span>
<span class='tline' id='l223' data-llen='5142:5169'><a onclick="displayPageImage('KR1a0041', 'WYG', '022-13a' );" name="022-13a" class="pb">[022-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5169:5182'>　而徒之謂歟<span class='krp-note'>易/說</span></span>
<span class='tline' id='l225' data-llen='5182:5205'>　白雲郭氏曰趾在下者也徒行賤者之事也皆初之</span>
<span class='tline' id='l226' data-llen='5205:5228'>　象也君子以義為榮而不以徒行為辱舎生取義尚</span>
<span class='tline' id='l227' data-llen='5228:5251'>　有之況車徒之間乎是以古之人禄以天下弗顧繫</span>
<span class='tline' id='l228' data-llen='5251:5274'>　馬千駟弗受一介不以與人一介不以取諸人惟義</span>
<span class='tline' id='l229' data-llen='5274:5297'>　所在而已故初九以賤自居舎車而徒所謂窮不失</span>
<span class='tline' id='l230' data-llen='5297:5320'>　義者矣雖徒行也乃以義飾其趾者乎二之虛中猶</span>
<span class='tline' id='l231' data-llen='5320:5343'>　載我者也舎二應四義弗乗也若夫小人不義而乗</span>
<span class='tline' id='l232' data-llen='5343:5370'><a onclick="displayPageImage('KR1a0041', 'WYG', '022-13b' );" name="022-13b" class="pb">[022-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5370:5393'>　盜之招也雖慶氏之車何有於我哉孔子曰不義而</span>
<span class='tline' id='l234' data-llen='5393:5416'>　富且貴於我如浮雲孟子萬鍾不辨禮義而受之萬</span>
<span class='tline' id='l235' data-llen='5416:5439'>　鍾於我何加焉充舎車而徒之義則義不可勝用然</span>
<span class='tline' id='l236' data-llen='5439:5457'>　後孔孟之學可得而至也<span class='krp-note'>易/說</span></span>
<span class='tline' id='l237' data-llen='5457:5473'>六二賁其湏象曰賁其湏與上興也</span>
<span class='tline' id='l238' data-llen='5473:5496'>　伊川先生曰卦之為賁雖由兩爻之變而文明之義</span>
<span class='tline' id='l239' data-llen='5496:5519'>　為重二實賁之主也故主言賁之道飾於物者不能</span>
<span class='tline' id='l240' data-llen='5519:5542'>　大變其質也因其質而加飾耳故取湏義湏隨頥而</span>
<span class='tline' id='l241' data-llen='5542:5569'><a onclick="displayPageImage('KR1a0041', 'WYG', '022-14a' );" name="022-14a" class="pb">[022-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5569:5597'>　動者也動止惟繫於<span class='krp-note'>一无/於字</span>所附猶善惡不由於賁也</span>
<span class='tline' id='l243' data-llen='5597:5620'>　二之文明唯為賁飾善惡則繫其質也○以湏為象</span>
<span class='tline' id='l244' data-llen='5620:5643'>　者謂其與上同興也隨上而動動止惟繫所附也猶</span>
<span class='tline' id='l245' data-llen='5643:5668'>　知飾於物因其質而賁之善惡在其質也<span class='krp-note'>並易/傳</span></span>
<span class='tline' id='l246' data-llen='5668:5689'>　横渠先生曰賁其湏起意在上也<span class='krp-note'>易/說</span></span>
<span class='tline' id='l247' data-llen='5689:5712'>　龜山楊氏曰離麗也隂麗乎陽也二雖為文明之主</span>
<span class='tline' id='l248' data-llen='5712:5735'>　然以隂麗陽而已其為賁也不能為无有湏之象焉</span>
<span class='tline' id='l249' data-llen='5735:5754'>　湏附頥而生與上俱興者也<span class='krp-note'>易/說</span></span>
<span class='tline' id='l250' data-llen='5754:5781'><a onclick="displayPageImage('KR1a0041', 'WYG', '022-14b' );" name="022-14b" class="pb">[022-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5781:5804'>　兼山郭氏曰六二安定先生謂湏待也君子之道不</span>
<span class='tline' id='l252' data-llen='5804:5827'>　可以躁進也蓋上下相文之時六二以文明而麗乎</span>
<span class='tline' id='l253' data-llen='5827:5850'>　下柔順中正无私无應靜而有待物必有致飾者夫</span>
<span class='tline' id='l254' data-llen='5850:5873'>　待而後應與上同興夫何咎焉不曰吉凶初无失得</span>
<span class='tline' id='l255' data-llen='5873:5883'>　故也<span class='krp-note'>易/說</span></span>
<span class='tline' id='l256' data-llen='5883:5906'>　白雲郭氏曰先人曰安定先生謂湏待也君子之道</span>
<span class='tline' id='l257' data-llen='5906:5929'>　不可以躁進也蓋上下相文之時六二以文明而麗</span>
<span class='tline' id='l258' data-llen='5929:5952'>　乎下柔順中正无私无應靜而有待物必有致飾者</span>
<span class='tline' id='l259' data-llen='5952:5979'><a onclick="displayPageImage('KR1a0041', 'WYG', '022-15a' );" name="022-15a" class="pb">[022-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5979:6002'>　雍曰以王輔嗣之清談猶以湏為上附之物獨安定</span>
<span class='tline' id='l261' data-llen='6002:6025'>　以為湏待然後賁之六二可得而言也六二文明之</span>
<span class='tline' id='l262' data-llen='6025:6048'>　主也有待而興智之事也然其湏也乃所以為賁歟</span>
<span class='tline' id='l263' data-llen='6048:6071'>　與上興者柔而无應故湏九三剛為之助則可興於</span>
<span class='tline' id='l264' data-llen='6071:6081'>　君矣<span class='krp-note'>易/說</span></span>
<span class='tline' id='l265' data-llen='6081:6103'>九三賁如濡如永貞吉象曰永貞之吉終莫之陵也</span>
<span class='tline' id='l266' data-llen='6103:6126'>　伊川先生曰三處文明之極與二四二隂間處相賁</span>
<span class='tline' id='l267' data-llen='6126:6149'>　賁之盛者也故云賁如如辭助也賁飾之盛光彩潤</span>
<span class='tline' id='l268' data-llen='6149:6176'><a onclick="displayPageImage('KR1a0041', 'WYG', '022-15b' );" name="022-15b" class="pb">[022-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6176:6199'>　澤故云濡如光彩之盛則有潤澤詩云麀鹿濯濯永</span>
<span class='tline' id='l270' data-llen='6199:6222'>　貞吉三與二四非正應相比而成相賁故戒以常永</span>
<span class='tline' id='l271' data-llen='6222:6245'>　貞正賁者飾也賁飾之事難乎常也故永貞則吉三</span>
<span class='tline' id='l272' data-llen='6245:6268'>　與四相賁又下比於二二柔文一剛上下交賁為賁</span>
<span class='tline' id='l273' data-llen='6268:6296'>　之盛也○飾而不常且非正<span class='krp-note'>一有/則字</span>人所陵侮也故戒</span>
<span class='tline' id='l274' data-llen='6296:6322'>　能永貞則吉也其賁旣常而正誰能陵之乎<span class='krp-note'>並易/傳</span></span>
<span class='tline' id='l275' data-llen='6322:6345'>　横渠先生曰上下皆柔无物陵犯然不可邪妄自肆</span>
<span class='tline' id='l276' data-llen='6345:6362'>　故永貞然後終保无悔<span class='krp-note'>易/說</span></span>
<span class='tline' id='l277' data-llen='6362:6389'><a onclick="displayPageImage('KR1a0041', 'WYG', '022-16a' );" name="022-16a" class="pb">[022-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6389:6412'>　龜山楊氏曰九三剛得位有其質矣而間乎二隂之</span>
<span class='tline' id='l279' data-llen='6412:6435'>　間上下交賁之故曰賁如濡如也居文明之極為二</span>
<span class='tline' id='l280' data-llen='6435:6458'>　隂所濡非正固而移其質則凶之道也故惟永正乃</span>
<span class='tline' id='l281' data-llen='6458:6481'>　吉永正則其守固矣非二隂所能移也其孰能陵之</span>
<span class='tline' id='l282' data-llen='6481:6489'>　<span class='krp-note'>易/說</span></span>
<span class='tline' id='l283' data-llen='6489:6512'>　白雲郭氏曰三以剛徳居文明之極其不待致飾而</span>
<span class='tline' id='l284' data-llen='6512:6535'>　賁於自然者故曰賁如也濡如有相與之義二足以</span>
<span class='tline' id='l285' data-llen='6535:6558'>　飾三而三亦所以飾二之湏也賁之時上下相文二</span>
<span class='tline' id='l286' data-llen='6558:6585'><a onclick="displayPageImage('KR1a0041', 'WYG', '022-16b' );" name="022-16b" class="pb">[022-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6585:6608'>　三旣以剛柔盡湏濡之義得賁之道矣能永保而固</span>
<span class='tline' id='l288' data-llen='6608:6631'>　守何吉如之終孰得而陵之哉相與非其道多致陵</span>
<span class='tline' id='l289' data-llen='6631:6649'>　此言致飾故終莫之陵也<span class='krp-note'>易/說</span></span>
<span class='tline' id='l290' data-llen='6649:6672'>六四賁如皤如白馬翰如匪宼婚媾象曰六四當位疑</span>
<span class='tline' id='l291' data-llen='6672:6683'>也匪宼婚媾終无尤也</span>
<span class='tline' id='l292' data-llen='6683:6706'>　伊川先生曰四與初為正應相賁者也本當賁如而</span>
<span class='tline' id='l293' data-llen='6706:6729'>　為三所隔故不獲相賁而皤如皤白也未獲賁也馬</span>
<span class='tline' id='l294' data-llen='6729:6752'>　在下而動者也未獲相賁故云白馬其從正應之志</span>
<span class='tline' id='l295' data-llen='6752:6779'><a onclick="displayPageImage('KR1a0041', 'WYG', '022-17a' );" name="022-17a" class="pb">[022-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6779:6802'>　如飛故云翰如匪為九三之宼讎所隔則婚媾遂其</span>
<span class='tline' id='l297' data-llen='6802:6825'>　相親矣已之所乗與動於下者馬之象也初四正應</span>
<span class='tline' id='l298' data-llen='6825:6848'>　終必獲親第始為其間隔耳○四與初相逺而三介</span>
<span class='tline' id='l299' data-llen='6848:6876'>　於其間是所當之位為<span class='krp-note'>一无/為字</span>可疑也雖為三宼讎所</span>
<span class='tline' id='l300' data-llen='6876:6899'>　隔未得親其婚媾然其正應理直義勝終必得合故</span>
<span class='tline' id='l301' data-llen='6899:6925'>　云終无尤也尤怨也終得相賁故无怨尤也<span class='krp-note'>並易/傳</span></span>
<span class='tline' id='l302' data-llen='6925:6948'>　横渠先生曰以隂居隂性為艮止故志堅行㓗終无</span>
<span class='tline' id='l303' data-llen='6948:6958'>　尤累<span class='krp-note'>易/說</span></span>
<span class='tline' id='l304' data-llen='6958:6985'><a onclick="displayPageImage('KR1a0041', 'WYG', '022-17b' );" name="022-17b" class="pb">[022-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6985:7008'>　龜山楊氏曰剛上文柔而為艮艮止也剛止乎上而</span>
<span class='tline' id='l306' data-llen='7008:7031'>　四居其下未獲賁也故賁如皤如皤白也雖未獲賁</span>
<span class='tline' id='l307' data-llen='7031:7054'>　而從上之志已行矣故曰白馬翰如言從之疾也然</span>
<span class='tline' id='l308' data-llen='7054:7077'>　分剛文柔雖止乎上匪宼也是乃婚媾也終必獲賁</span>
<span class='tline' id='l309' data-llen='7077:7090'>　矣故无尤也<span class='krp-note'>易/說</span></span>
<span class='tline' id='l310' data-llen='7090:7113'>　白雲郭氏曰賁雖剛柔相文然陽道常饒故足以兼</span>
<span class='tline' id='l311' data-llen='7113:7136'>　人隂道常乏故有受飾之理四雖自飾矣亦有皤如</span>
<span class='tline' id='l312' data-llen='7136:7159'>　之質將受物之飾猶六二之湏丘園之賁皆虛己待</span>
<span class='tline' id='l313' data-llen='7159:7186'><a onclick="displayPageImage('KR1a0041', 'WYG', '022-18a' );" name="022-18a" class="pb">[022-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7186:7209'>　物之象也初九以剛强之才飾其趾而來翰如之馬</span>
<span class='tline' id='l315' data-llen='7209:7232'>　也馬之來所以飾四之皤四亦以飾馬之白皆有受</span>
<span class='tline' id='l316' data-llen='7232:7255'>　飾之質而交相文也此其所以為賁也凡剛自内進</span>
<span class='tline' id='l317' data-llen='7255:7278'>　柔必疑之蓋力不足而居上常懼人之宼已也初以</span>
<span class='tline' id='l318' data-llen='7278:7301'>　剛下柔而來應匪宼也婚媾之道也六四雖多懼懷</span>
<span class='tline' id='l319' data-llen='7301:7322'>　疑終何尤哉伊川云翰從之疾也<span class='krp-note'>易/說</span></span>
<span class='tline' id='l320' data-llen='7322:7345'>六五賁于丘園束帛戔戔吝終吉象曰六五之吉有喜</span>
<span class='tline' id='l321' data-llen='7345:7348'>也</span>
<span class='tline' id='l322' data-llen='7348:7375'><a onclick="displayPageImage('KR1a0041', 'WYG', '022-18b' );" name="022-18b" class="pb">[022-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7375:7398'>　伊川先生曰六五以隂柔之質宻比於上九剛陽之</span>
<span class='tline' id='l324' data-llen='7398:7421'>　賢隂比於陽復无所係應從之者也受賁於上九也</span>
<span class='tline' id='l325' data-llen='7421:7444'>　自古設險守國故城壘多依丘坂丘謂在外而近且</span>
<span class='tline' id='l326' data-llen='7444:7467'>　髙者園圃之地最近城邑亦在外而近者丘園謂在</span>
<span class='tline' id='l327' data-llen='7467:7490'>　外而近者指上九也六五雖居君位而隂柔之才不</span>
<span class='tline' id='l328' data-llen='7490:7513'>　足自守與上之剛陽相比而志從焉獲賁於外比之</span>
<span class='tline' id='l329' data-llen='7513:7540'>　賢賁于丘園也若能受賁於上九受<span class='krp-note'>一作/隨</span>其裁制如</span>
<span class='tline' id='l330' data-llen='7540:7568'>　束帛而<span class='krp-note'>一无/而字</span>戔戔則雖其柔弱不能自為為可吝少</span>
<span class='tline' id='l331' data-llen='7568:7595'><a onclick="displayPageImage('KR1a0041', 'WYG', '022-19a' );" name="022-19a" class="pb">[022-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7595:7618'>　然能從於人成賁之功終獲其吉也戔戔翦裁紛裂</span>
<span class='tline' id='l333' data-llen='7618:7641'>　之狀帛未用則束之故謂之束帛及其制為衣服必</span>
<span class='tline' id='l334' data-llen='7641:7664'>　裁剪紛裂戔戔然束帛喻六五本質戔戔謂受人裁</span>
<span class='tline' id='l335' data-llen='7664:7687'>　製而成用也其資於人與蒙同而蒙不言吝者蓋童</span>
<span class='tline' id='l336' data-llen='7687:7710'>　蒙而頼於人乃其冝也非童幼而資賁於人為可吝</span>
<span class='tline' id='l337' data-llen='7710:7733'>　耳然享其功終為吉也○能從人以成賁之功享其</span>
<span class='tline' id='l338' data-llen='7733:7748'>　吉美是有喜也<span class='krp-note'>並易/傳</span></span>
<span class='tline' id='l339' data-llen='7748:7771'>　横渠先生曰隂陽相因物所阜生柔中之徳比於上</span>
<span class='tline' id='l340' data-llen='7771:7798'><a onclick="displayPageImage('KR1a0041', 'WYG', '022-19b' );" name="022-19b" class="pb">[022-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7798:7821'>　九上九敦素因可恃而致冨雖為悔吝然獲其吉也</span>
<span class='tline' id='l342' data-llen='7821:7841'>　其道上行故曰丘園<span class='krp-note'>悔一作/隘易說</span></span>
<span class='tline' id='l343' data-llen='7841:7864'>　龜山楊氏曰先王備禮廣樂藻飾治具所以賁天下</span>
<span class='tline' id='l344' data-llen='7864:7887'>　也六五柔履尊位而賁于丘園則所賁小矣束帛戔</span>
<span class='tline' id='l345' data-llen='7887:7910'>　戔用禮薄矣非人君所以賁天下之道也故吝夫丘</span>
<span class='tline' id='l346' data-llen='7910:7933'>　園已所有也六二正應之象然二為文明之主而五</span>
<span class='tline' id='l347' data-llen='7933:7953'>　賁之得所賁矣故終吉而有喜<span class='krp-note'>易/說</span></span>
<span class='tline' id='l348' data-llen='7953:7976'>　兼山郭氏曰六五丘園以地言之則生財之本也以</span>
<span class='tline' id='l349' data-llen='7976:8003'><a onclick="displayPageImage('KR1a0041', 'WYG', '022-20a' );" name="022-20a" class="pb">[022-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='8003:8026'>　人言之則尚徳之人也夫得賢者則能立太平之基</span>
<span class='tline' id='l351' data-llen='8026:8049'>　亦至治之本也故六五致飾於本其末有不盛者乎</span>
<span class='tline' id='l352' data-llen='8049:8072'>　尚且束帛以卷之不嫌於損少亦儉而用禮之意也</span>
<span class='tline' id='l353' data-llen='8072:8095'>　儉而用禮則生物不匱而賢者不以没禮傷廉而違</span>
<span class='tline' id='l354' data-llen='8095:8118'>　之故終有喜也彼致飾於物至於窮侈極美與夫得</span>
<span class='tline' id='l355' data-llen='8118:8141'>　賢於畎畆之中幡然改是曰使是君為堯舜之君者</span>
<span class='tline' id='l356' data-llen='8141:8154'>　可同言之哉<span class='krp-note'>易/說</span></span>
<span class='tline' id='l357' data-llen='8154:8177'>　白雲郭氏曰六五為賁之主及于丘園所飾逺矣非</span>
<span class='tline' id='l358' data-llen='8177:8204'><a onclick="displayPageImage('KR1a0041', 'WYG', '022-20b' );" name="022-20b" class="pb">[022-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8204:8227'>　若二三之湏濡初四之私應也其道豈不廣且大哉</span>
<span class='tline' id='l360' data-llen='8227:8250'>　聖人不遐遺之義也逺且不遺況邇者乎丘園尚及</span>
<span class='tline' id='l361' data-llen='8250:8273'>　之況朝廷之上乎故商之賁也及於耕築周之賁也</span>
<span class='tline' id='l362' data-llen='8273:8296'>　及於漁釣賁于丘園乃所以飾天下國家非特下飾</span>
<span class='tline' id='l363' data-llen='8296:8319'>　窮士而已束帛戔戔幣聘之禮湯聘伊尹文王聘吕</span>
<span class='tline' id='l364' data-llen='8319:8343'>　望實幣帛箱篚之意也子夏傳云三𤣥二纁象隂陽</span>
<span class='tline' id='l365' data-llen='8343:8366'>　為束帛或以戔戔為多何哉馬氏云戔戔委積貎許</span>
<span class='tline' id='l366' data-llen='8366:8389'>　慎以戔從二戈蓋謂有相次不一之意四方聘賢前</span>
<span class='tline' id='l367' data-llen='8389:8416'><a onclick="displayPageImage('KR1a0041', 'WYG', '022-21a' );" name="022-21a" class="pb">[022-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8416:8439'>　後相望於道如有次非一所也然以幣聘賢猶為吝</span>
<span class='tline' id='l369' data-llen='8439:8462'>　道故孟子言仁人不可以貨取而在禮不廢故賢者</span>
<span class='tline' id='l370' data-llen='8462:8485'>　至而終吉也人君與天下之喜莫喜於得賢故君子</span>
<span class='tline' id='l371' data-llen='8485:8508'>　能長育人材則天下喜樂之而詩人於得賢興賢育</span>
<span class='tline' id='l372' data-llen='8508:8531'>　材之際未甞不以喜樂壽考終之蓋六五之吉有喜</span>
<span class='tline' id='l373' data-llen='8531:8554'>　之義也先儒多以賁于丘園為聘士獨王氏孔氏以</span>
<span class='tline' id='l374' data-llen='8554:8577'>　為國之道不尚華侈而貴儉約其說不同然書言野</span>
<span class='tline' id='l375' data-llen='8577:8600'>　无遺賢詩有考槃在澗在阿之刺則丘園冝為賢者</span>
<span class='tline' id='l376' data-llen='8600:8627'><a onclick="displayPageImage('KR1a0041', 'WYG', '022-21b' );" name="022-21b" class="pb">[022-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8627:8650'>　窮處之地必曰賁于丘園蓋示无遺賢之意為國之</span>
<span class='tline' id='l378' data-llen='8650:8673'>　道孰大於此孰美於此天下之治孰不本於此故在</span>
<span class='tline' id='l379' data-llen='8673:8696'>　賁之時為君道之至廣大也在易言于野于郊于陸</span>
<span class='tline' id='l380' data-llen='8696:8719'>　于陵之類皆誠為郊野陵陸何獨假丘園以為質素</span>
<span class='tline' id='l381' data-llen='8719:8742'>　也況質素為上九之事六五正當賁之盛大之時言</span>
<span class='tline' id='l382' data-llen='8742:8765'>　賁之盛大无過於得賢及逺為國之休光若從王孔</span>
<span class='tline' id='l383' data-llen='8765:8788'>　二家説云賁飾於束帛珍寳則質素之道乃隕落若</span>
<span class='tline' id='l384' data-llen='8788:8811'>　設飾於丘園質素之所束帛乃戔戔衆多此務在積</span>
<span class='tline' id='l385' data-llen='8811:8838'><a onclick="displayPageImage('KR1a0041', 'WYG', '022-22a' );" name="022-22a" class="pb">[022-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8838:8861'>　帛之多即管墨喜利之學貪鄙小道豈足以充賁之</span>
<span class='tline' id='l387' data-llen='8861:8884'>　六五之義乎在節之彖曰節以制度不傷財不害民</span>
<span class='tline' id='l388' data-llen='8884:8907'>　聖人之崇尚節儉恐傷財害民而已非有望於束帛</span>
<span class='tline' id='l389' data-llen='8907:8930'>　珍寳之多也聖人所寳惟賢苟有意於束帛戔戔之</span>
<span class='tline' id='l390' data-llen='8930:8953'>　多又安足以為聖人也哉故非聘賢之君不足以當</span>
<span class='tline' id='l391' data-llen='8953:8976'>　六五之位王論鄙而害義孔氏膠於爻象无待士之</span>
<span class='tline' id='l392' data-llen='8976:8994'>　文丘園之義幾不復聞矣<span class='krp-note'>易/說</span></span>
<span class='tline' id='l393' data-llen='8994:9012'>上九白賁无咎象曰白賁无咎上得志也</span>
<span class='tline' id='l394' data-llen='9012:9039'><a onclick="displayPageImage('KR1a0041', 'WYG', '022-22b' );" name="022-22b" class="pb">[022-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='9039:9062'>　伊川先生曰上九賁之極也賁飾之極則失於華偽</span>
<span class='tline' id='l396' data-llen='9062:9085'>　唯能質白其賁則无過飾之咎白素也尚質素則不</span>
<span class='tline' id='l397' data-llen='9085:9108'>　失其本眞所謂尚質素者非无飾也不使華没實耳</span>
<span class='tline' id='l398' data-llen='9108:9131'>　○白賁无咎以其在上而得志也上九為得志者在</span>
<span class='tline' id='l399' data-llen='9131:9154'>　上而文柔成賁之功六五之君又受其賁故雖居无</span>
<span class='tline' id='l400' data-llen='9154:9177'>　位之地而實尸賁之功為得志也與它卦居極者異</span>
<span class='tline' id='l401' data-llen='9177:9200'>　矣旣在上而得志處賁之極将有華偽失實之咎故</span>
<span class='tline' id='l402' data-llen='9200:9221'>　戒以質素則无咎飾不可過也<span class='krp-note'>並易/傳</span></span>
<span class='tline' id='l403' data-llen='9221:9248'><a onclick="displayPageImage('KR1a0041', 'WYG', '022-23a' );" name="022-23a" class="pb">[022-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9248:9271'>　横渠先生曰上而居髙潔无所累為物所貴故曰上</span>
<span class='tline' id='l405' data-llen='9271:9286'>　得志也<span class='krp-note'>上一作/止易說</span></span>
<span class='tline' id='l406' data-llen='9286:9309'>　龜山楊氏曰賁无色色色者也白賁受色者也惟无</span>
<span class='tline' id='l407' data-llen='9309:9332'>　色為能賁有質為能受上九賁之極也剛止乎上有</span>
<span class='tline' id='l408' data-llen='9332:9358'>　其質矣而文明麗之受賁者也故无咎而得志<span class='krp-note'>易/說</span></span>
<span class='tline' id='l409' data-llen='9358:9381'>　兼山郭氏曰上九見素抱璞成徳之始也明白入素</span>
<span class='tline' id='l410' data-llen='9381:9404'>　成徳之終也雜卦曰賁无色也孔子曰先進於禮樂</span>
<span class='tline' id='l411' data-llen='9404:9427'>　野人也後進於禮樂君子也如用之吾從先進又曰</span>
<span class='tline' id='l412' data-llen='9427:9454'><a onclick="displayPageImage('KR1a0041', 'WYG', '022-23b' );" name="022-23b" class="pb">[022-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9454:9477'>　文勝質則史質勝文則野文質彬彬然後君子聖人</span>
<span class='tline' id='l414' data-llen='9477:9500'>　之於質文何如此之相戾也曰聖人之尚質自然之</span>
<span class='tline' id='l415' data-llen='9500:9523'>　質也聖人之貴文當文之文也故曰忠信禮之質也</span>
<span class='tline' id='l416' data-llen='9523:9546'>　義理禮之文也苟无忠信不可以虛拘者此也如賁</span>
<span class='tline' id='l417' data-llen='9546:9569'>　之文隂陽上下之相文自然之文也至於文明而不</span>
<span class='tline' id='l418' data-llen='9569:9592'>　以止人為之偽也人為之偽殆不若白賁之為得也</span>
<span class='tline' id='l419' data-llen='9592:9615'>　禮曰有以文為貴者有以素為貴者天子龍衮諸侯</span>
<span class='tline' id='l420' data-llen='9615:9639'>　黼大夫黻士𤣥衣纁裳天子之冕朱緑藻十有二旒</span>
<span class='tline' id='l421' data-llen='9639:9666'><a onclick="displayPageImage('KR1a0041', 'WYG', '022-24a' );" name="022-24a" class="pb">[022-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9666:9689'>　諸侯九上大夫七下大夫五士三此以文為貴也有</span>
<span class='tline' id='l423' data-llen='9689:9712'>　以素為貴者至恭无文父黨无容大圭不瑑大羮不</span>
<span class='tline' id='l424' data-llen='9712:9735'>　和大路素而越席犧尊䟽布鼏樿杓此以素為貴也</span>
<span class='tline' id='l425' data-llen='9735:9758'>　然後知質者自然之質文者當文之文孔子曰惡衣</span>
<span class='tline' id='l426' data-llen='9758:9781'>　服而致美乎黻冕卑宫室而盡力乎溝洫禹吾无間</span>
<span class='tline' id='l427' data-llen='9781:9804'>　然矣此之謂也故三代之王忠質相先救時之敝也</span>
<span class='tline' id='l428' data-llen='9804:9827'>　方賁之上下相文則文旣勝矣白賁无咎其救僿之</span>
<span class='tline' id='l429' data-llen='9827:9850'>　道歟然則人之文也率歸之偽乎曰文明以止人文</span>
<span class='tline' id='l430' data-llen='9850:9877'><a onclick="displayPageImage('KR1a0041', 'WYG', '022-24b' );" name="022-24b" class="pb">[022-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9877:9900'>　也至於偽何可尚也詩云緜蠻黄鳥止于丘隅子曰</span>
<span class='tline' id='l432' data-llen='9900:9923'>　於止知其所止可以人而不如鳥乎為人君止於仁</span>
<span class='tline' id='l433' data-llen='9923:9946'>　為人臣止於恭為人父止於慈為人子止於孝與國</span>
<span class='tline' id='l434' data-llen='9946:9969'>　人交止於信未有不知止者也故孔子之筮曰白冝</span>
<span class='tline' id='l435' data-llen='9969:9990'>　正白黒冝正黒其有取而言之哉<span class='krp-note'>易/說</span></span>
<span class='tline' id='l436' data-llen='9990:10013'>　白雲郭氏曰先人曰賁之文隂陽上下之相文自然</span>
<span class='tline' id='l437' data-llen='10013:10036'>　之文也至於文明而不以止人為之偽也人為之偽</span>
<span class='tline' id='l438' data-llen='10036:10059'>　殆不若白賁之為得也禮有以文為貴者有以素為</span>
<span class='tline' id='l439' data-llen='10059:10086'><a onclick="displayPageImage('KR1a0041', 'WYG', '022-25a' );" name="022-25a" class="pb">[022-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='10086:10109'>　貴者孔子曰惡衣服而致美乎黻冕卑宫室而盡力</span>
<span class='tline' id='l441' data-llen='10109:10132'>　乎溝洫禹吾无間然矣此之謂也故三代之王忠質</span>
<span class='tline' id='l442' data-llen='10132:10155'>　相先救時之弊也方賁之時文旣勝矣白賁无咎其</span>
<span class='tline' id='l443' data-llen='10155:10178'>　救僿之道歟然則人之文也率歸之偽可乎詩云緜</span>
<span class='tline' id='l444' data-llen='10178:10201'>　蠻黄鳥止于丘隅子曰於止知其所止可以人而不</span>
<span class='tline' id='l445' data-llen='10201:10224'>　如鳥乎為人君止於仁為人臣止於恭為人子止於</span>
<span class='tline' id='l446' data-llen='10224:10247'>　孝為人父止於慈與國人交止於信未有不知止者</span>
<span class='tline' id='l447' data-llen='10247:10270'>　也知止則誠而无偽矣雍曰大哉白賁之義也立徳</span>
<span class='tline' id='l448' data-llen='10270:10297'><a onclick="displayPageImage('KR1a0041', 'WYG', '022-25b' );" name="022-25b" class="pb">[022-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='10297:10320'>　之始也治天下之本也且以一性言之天命謂之性</span>
<span class='tline' id='l450' data-llen='10320:10343'>　也聖人懼其質而近於禽獸故假賁飾以文之文之</span>
<span class='tline' id='l451' data-llen='10343:10366'>　不已於是乎窮人欲而滅天理是豈人之性也哉知</span>
<span class='tline' id='l452' data-llen='10366:10389'>　白賁之義則知天命之性知天命之性則知率性之</span>
<span class='tline' id='l453' data-llen='10389:10412'>　道知率性之道則知脩道之教此中庸之道所以立</span>
<span class='tline' id='l454' data-llen='10412:10435'>　也以天下言之則忠之弊救以質質之弊救以文文</span>
<span class='tline' id='l455' data-llen='10435:10458'>　之不已其弊僿矣大者驕奢淫泆於其上小者放僻</span>
<span class='tline' id='l456' data-llen='10458:10481'>　邪侈於其下是豈聖人之敎哉知白賁之道則救僿</span>
<span class='tline' id='l457' data-llen='10481:10508'><a onclick="displayPageImage('KR1a0041', 'WYG', '022-26a' );" name="022-26a" class="pb">[022-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='10508:10531'>　以忠于以繼周雖百世可知此三代之治所以復也</span>
<span class='tline' id='l459' data-llen='10531:10554'>　不然則君臣上下沈湎滛泆卿士師師非度從流忘</span>
<span class='tline' id='l460' data-llen='10554:10577'>　反尚何化成天下之有乎故彖言文明以止所以止</span>
<span class='tline' id='l461' data-llen='10577:10600'>　其初上九言白賁无咎所以復其終義一也方未賁</span>
<span class='tline' id='l462' data-llen='10600:10623'>　之時則白賁為非旣賁之後乃无咎矣此獨上九之</span>
<span class='tline' id='l463' data-llen='10623:10645'>　事故象言上得志蓋得上九之志也<span class='krp-note'>易/說</span></span>
<span class='tline' id='l464' data-llen='10645:10648'>　</span>
<span class='tline' id='l465' data-llen='10648:10651'>　</span>
<span class='tline' id='l466' data-llen='10651:10678'><a onclick="displayPageImage('KR1a0041', 'WYG', '022-26b' );" name="022-26b" class="pb">[022-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10678:10681'>　</span>
<span class='tline' id='l468' data-llen='10681:10684'>　</span>
<span class='tline' id='l469' data-llen='10684:10687'>　</span>
<span class='tline' id='l470' data-llen='10687:10690'>　</span>
<span class='tline' id='l471' data-llen='10690:10693'>　</span>
<span class='tline' id='l472' data-llen='10693:10696'>　</span>
<span class='tline' id='l473' data-llen='10696:10699'>　</span>
<span class='tline' id='l474' data-llen='10699:10710'>　大易粹言卷二十二</span>
</p>
<p>
</p>
  </div>
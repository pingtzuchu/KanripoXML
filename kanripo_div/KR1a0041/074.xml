<div id="txtcont" class="span9" style="position: relative;">
    <p><br/>
<span class='tline' id='l7' data-llen='154:180'><a onclick="displayPageImage('KR1a0041', 'WYG', '074-1a' );" name="074-1a" class="pb">[074-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='180:187'>大易粹言跋</span><br/>
<span class='tline' id='l9' data-llen='187:210'>右大易粹言前太守曾君穜命郡博士方聞一所裒輯</span><br/>
<span class='tline' id='l10' data-llen='210:233'>者也雖七家之書不無深淺異同之論然攷其師友淵</span><br/>
<span class='tline' id='l11' data-llen='233:256'>源則皆自伊洛中來學者得此書而萃觀之則淺深異</span><br/>
<span class='tline' id='l12' data-llen='256:279'>同之際乃吾所用力之地苟能窮其所已言以求乎至</span><br/>
<span class='tline' id='l13' data-llen='279:302'>是之歸體其所未言以造乎自得之實則知隂陽五行</span><br/>
<span class='tline' id='l14' data-llen='302:325'>升降上下無非天理流行之妙而畫前之易當在吾心</span><br/>
<span class='tline' id='l15' data-llen='325:348'>而不在書矣豈徒以廣耳目聞見而已哉嵗乆板漫滅</span><br/>
<span class='tline' id='l16' data-llen='348:374'><a onclick="displayPageImage('KR1a0041', 'WYG', '074-1b' );" name="074-1b" class="pb">[074-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='374:397'>不可讀因念刋書之難復為之修改七百三十有六板</span><br/>
<span class='tline' id='l18' data-llen='397:420'>凡二十六萬一千五百九十有四字以與學者共之亦</span><br/>
<span class='tline' id='l19' data-llen='420:443'>以無忘曾君之美意云嘉定癸酉五月望真寧張嗣古</span><br/>
<span class='tline' id='l20' data-llen='443:446'>跋</span><br/>
<span class='tline' id='l21' data-llen='446:469'>粹言載諸公所得深者叅舉而互備此板在舒州已就</span><br/>
<span class='tline' id='l22' data-llen='469:483'>漫漶予修之遂為佳本陳造跋</span><br/>
<span class='tline' id='l23' data-llen='483:506'>右大易粹言一編太守曽公所裒集也始公欲刋是書</span><br/>
<span class='tline' id='l24' data-llen='506:529'>集僚屬語之於是門下士程九萬欣然前曰是書之成</span><br/>
<span class='tline' id='l25' data-llen='529:555'><a onclick="displayPageImage('KR1a0041', 'WYG', '074-2a' );" name="074-2a" class="pb">[074-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='555:578'>所恵於後學多矣夫學莫不有宗後之學者皆失之學</span><br/>
<span class='tline' id='l27' data-llen='578:601'>琴有譜學奕有數彼業一技者且然而况於學道者乎</span><br/>
<span class='tline' id='l28' data-llen='601:624'>吾聖人闡道之㣲以詔後學悉具於六藝煨燼之餘唯</span><br/>
<span class='tline' id='l29' data-llen='624:647'>易為全書故昔人號易為六藝之原有志於道徳性命</span><br/>
<span class='tline' id='l30' data-llen='647:670'>之學者可不出入其門而探其奥乎捨是不用吾力而</span><br/>
<span class='tline' id='l31' data-llen='670:693'>欲求夫徑造頓悟之説幾何而不胥為異端也葢自胚</span><br/>
<span class='tline' id='l32' data-llen='693:716'>腪於羲發露於文而大彰明於夫子道妙所在内外之</span><br/>
<span class='tline' id='l33' data-llen='716:739'>不偏廢終始之無有二致由是而充之可以處貴賤可</span><br/>
<span class='tline' id='l34' data-llen='739:765'><a onclick="displayPageImage('KR1a0041', 'WYG', '074-2b' );" name="074-2b" class="pb">[074-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='765:788'>以逹死生漢儒休咎災異之證最害道之甚者寥寥千</span><br/>
<span class='tline' id='l36' data-llen='788:811'>百載間有伊川二程先生者探三聖之用心與一時諸</span><br/>
<span class='tline' id='l37' data-llen='811:834'>公講䆒至到可為學者據依然猶病其文字之間見帙</span><br/>
<span class='tline' id='l38' data-llen='834:857'>籍之散漫今公會而通之貫而一之誠有功於聖門端</span><br/>
<span class='tline' id='l39' data-llen='857:880'>不止於裒集而已學者於是而得其所宗矣書成遂述</span><br/>
<span class='tline' id='l40' data-llen='880:903'>前日語以書於末云淳熙四年正月日門生迪功郎舒</span><br/>
<span class='tline' id='l41' data-llen='903:920'>州望江縣主簿主管學事程九萬謹跋</span><br/>
<span class='tline' id='l42' data-llen='920:943'>昔伊川先生發揮大易之㫖獨止于六十四卦而繫辭</span><br/>
<span class='tline' id='l43' data-llen='943:969'><a onclick="displayPageImage('KR1a0041', 'WYG', '074-3a' );" name="074-3a" class="pb">[074-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='969:992'>無傳學者惜之惟當時諸公之所講究間見層出亦足</span><br/>
<span class='tline' id='l45' data-llen='992:1015'>以補其遺闕然編帙散漫猶病焉祐之蚤獲遊温陵曾</span><br/>
<span class='tline' id='l46' data-llen='1015:1038'>公之門公平居議論必及於易而伊川之學尤所篤好</span><br/>
<span class='tline' id='l47' data-llen='1038:1061'>故嘗以親受白雲之説合伊川兄弟而下共為七家欲</span><br/>
<span class='tline' id='l48' data-llen='1061:1084'>鑱之而未能也洎來羣舒出以相示且俾訂證其非是</span><br/>
<span class='tline' id='l49' data-llen='1084:1107'>期與同志共之凡渉書七十有五種為字四十五萬有</span><br/>
<span class='tline' id='l50' data-llen='1107:1130'>竒義多互見辭或重出而後伊川之易無遺恨之歎噫</span><br/>
<span class='tline' id='l51' data-llen='1130:1153'>公之用心也葢深而人之獲利也亦溥矣於是乎書門</span><br/>
<span class='tline' id='l52' data-llen='1153:1179'><a onclick="displayPageImage('KR1a0041', 'WYG', '074-3b' );" name="074-3b" class="pb">[074-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1179:1189'>人西秦李祐之謹跋</span><br/>
<span class='tline' id='l54' data-llen='1189:1192'>　</span><br/>
<span class='tline' id='l55' data-llen='1192:1195'>　</span><br/>
<span class='tline' id='l56' data-llen='1195:1198'>　</span><br/>
<span class='tline' id='l57' data-llen='1198:1201'>　</span><br/>
<span class='tline' id='l58' data-llen='1201:1204'>　</span><br/>
<span class='tline' id='l59' data-llen='1204:1207'>　</span><br/>
<span class='tline' id='l60' data-llen='1207:1215'>　大易粹言跋</span><br/>
</p>
<p><br/>
</p>
  </div>
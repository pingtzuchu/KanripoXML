<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0041', 'WYG', '014-1a' );" name="014-1a" class="pb">[014-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:211'>　大易粹言卷十四　　　　宋　方聞一　編</span>
<span class='tline' id='l10' data-llen='211:221'>䷍<span class='krp-note'>離上/乾下</span></span>
<span class='tline' id='l11' data-llen='221:244'>　伊川先生曰大有序卦與人同者物必歸焉故受之</span>
<span class='tline' id='l12' data-llen='244:267'>　以大有夫與人同者物之所歸也大有所以次同人</span>
<span class='tline' id='l13' data-llen='267:290'>　也為卦火在天上火之處髙其明及逺萬物之衆无</span>
<span class='tline' id='l14' data-llen='290:313'>　不照見為大有之象又一柔居尊衆陽並應居尊執</span>
<span class='tline' id='l15' data-llen='313:336'>　柔物之所歸也上十應之為大有之義大有盛大豐</span>
<span class='tline' id='l16' data-llen='336:362'><a onclick="displayPageImage('KR1a0041', 'WYG', '014-1b' );" name="014-1b" class="pb">[014-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='362:372'>　有也<span class='krp-note'>易/傳</span></span>
<span class='tline' id='l18' data-llen='372:378'>大有元亨</span>
<span class='tline' id='l19' data-llen='378:401'>　伊川先生曰卦之才可以元亨也凡卦徳有卦名自</span>
<span class='tline' id='l20' data-llen='401:424'>　有其義者如比吉謙亨是也有因其卦義便為訓戒</span>
<span class='tline' id='l21' data-llen='424:447'>　者如師貞丈人吉同人于野亨是也有以其卦才而</span>
<span class='tline' id='l22' data-llen='447:470'>　言者大有元亨是也由剛健文明應天時行故能元</span>
<span class='tline' id='l23' data-llen='470:480'>　亨也<span class='krp-note'>易/傳</span></span>
<span class='tline' id='l24' data-llen='480:503'>　白雲郭氏曰伊川曰凡卦徳有卦名自有其義者如</span>
<span class='tline' id='l25' data-llen='503:529'><a onclick="displayPageImage('KR1a0041', 'WYG', '014-2a' );" name="014-2a" class="pb">[014-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='529:552'>　比吉謙亨是也有因其卦義而有訓戒者如師貞丈</span>
<span class='tline' id='l27' data-llen='552:575'>　人吉同人于野亨是也有以其卦才而言者大有元</span>
<span class='tline' id='l28' data-llen='575:598'>　亨是也由剛健文明應天時行故能元亨也又曰諸</span>
<span class='tline' id='l29' data-llen='598:621'>　卦具元亨利貞則彖皆釋為大亨恐疑與乾坤同也</span>
<span class='tline' id='l30' data-llen='621:644'>　不兼利貞則釋為元亨盡元義也元有大與善二義</span>
<span class='tline' id='l31' data-llen='644:667'>　故也又曰元之在乾為元始為首出庶物之義它卦</span>
<span class='tline' id='l32' data-llen='667:690'>　則為善為大而已又曰元之為善何也曰元者物之</span>
<span class='tline' id='l33' data-llen='690:713'>　先也物之先豈有不善乎事成而後有敗敗非先於</span>
<span class='tline' id='l34' data-llen='713:739'><a onclick="displayPageImage('KR1a0041', 'WYG', '014-2b' );" name="014-2b" class="pb">[014-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='739:762'>　成也興而後有衰衰固後於興也得而後有失非得</span>
<span class='tline' id='l36' data-llen='762:785'>　則无失也至於善惡治亂是非天下之事莫不皆然</span>
<span class='tline' id='l37' data-llen='785:808'>　必善為先也故文言曰元者善之長也雍曰乾坤四</span>
<span class='tline' id='l38' data-llen='808:831'>　徳諸卦有具之者皆自乾坤中得其一時一事非全</span>
<span class='tline' id='l39' data-llen='831:854'>　有之也雖使彖釋元異辭亦不得與乾坤同如屯為</span>
<span class='tline' id='l40' data-llen='854:877'>　屯之時元亨利貞臨為臨之時元亨利貞屯之元亨</span>
<span class='tline' id='l41' data-llen='877:900'>　利貞已不得施於臨臨之元亨利貞亦不得施於屯</span>
<span class='tline' id='l42' data-llen='900:923'>　又安得如乾坤四徳天地長乆其用无窮哉故知四</span>
<span class='tline' id='l43' data-llen='923:949'><a onclick="displayPageImage('KR1a0041', 'WYG', '014-3a' );" name="014-3a" class="pb">[014-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='949:972'>　徳支分派别散為諸卦合之則為乾坤矣譬之水焉</span>
<span class='tline' id='l45' data-llen='972:995'>　澗溪沼沚江淮河漢以至於海皆水也其功皆能潤</span>
<span class='tline' id='l46' data-llen='995:1018'>　其徳皆能生其力皆能載而大小相逺則有間矣乾</span>
<span class='tline' id='l47' data-llen='1018:1041'>　卦言不言所利大矣哉者正所以别坤也諸卦不必</span>
<span class='tline' id='l48' data-llen='1041:1051'>　辯也<span class='krp-note'>易/說</span></span>
<span class='tline' id='l49' data-llen='1051:1074'>彖曰大有柔得尊位大中而上下應之曰大有其徳剛</span>
<span class='tline' id='l50' data-llen='1074:1090'>健而文明應乎天而時行是以元亨</span>
<span class='tline' id='l51' data-llen='1090:1113'>　伊川先生曰言卦之所以為大有也五以隂居君位</span>
<span class='tline' id='l52' data-llen='1113:1139'><a onclick="displayPageImage('KR1a0041', 'WYG', '014-3b' );" name="014-3b" class="pb">[014-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1139:1162'>　柔得尊位也處中得大中之道也為諸陽所宗上下</span>
<span class='tline' id='l54' data-llen='1162:1185'>　應之也夫居尊執柔固衆之所歸也而又有虛中文</span>
<span class='tline' id='l55' data-llen='1185:1213'>　明大中<span class='krp-note'>一无大/中字</span>之徳故上下同志應之所以為大有</span>
<span class='tline' id='l56' data-llen='1213:1236'>　也○卦之徳内剛健而外文明六五之君應於乾之</span>
<span class='tline' id='l57' data-llen='1236:1264'>　九二五之<span class='krp-note'>一有/體字</span>性柔順而明能順應乎二二乾之主</span>
<span class='tline' id='l58' data-llen='1264:1287'>　也是應乎乾也順應乾行順乎天時也故曰應乎天</span>
<span class='tline' id='l59' data-llen='1287:1310'>　而時行其徳如此是以元亨也王弼云不大通何由</span>
<span class='tline' id='l60' data-llen='1310:1333'>　得大有乎大有則必元亨矣此不識卦義離乾成大</span>
<span class='tline' id='l61' data-llen='1333:1359'><a onclick="displayPageImage('KR1a0041', 'WYG', '014-4a' );" name="014-4a" class="pb">[014-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1359:1382'>　有之義非大有之義便有元亨由其才故得元亨大</span>
<span class='tline' id='l63' data-llen='1382:1405'>　有而不善者與不能亨者有矣諸卦具元亨利貞則</span>
<span class='tline' id='l64' data-llen='1405:1428'>　彖皆釋為大亨恐疑與乾坤同也不兼利貞則釋為</span>
<span class='tline' id='l65' data-llen='1428:1451'>　元亨盡元義也元有大善之義有元亨者四卦大有</span>
<span class='tline' id='l66' data-llen='1451:1474'>　蠱升鼎也唯升之彖誤隨它卦作大亨曰諸卦之元</span>
<span class='tline' id='l67' data-llen='1474:1497'>　與乾不同何也曰元之在乾為元始之義為首出庶</span>
<span class='tline' id='l68' data-llen='1497:1520'>　物之義它卦則不能有此義為善為大而已曰元之</span>
<span class='tline' id='l69' data-llen='1520:1543'>　為大可矣為善何也曰元者物之先也物之先豈有</span>
<span class='tline' id='l70' data-llen='1543:1569'><a onclick="displayPageImage('KR1a0041', 'WYG', '014-4b' );" name="014-4b" class="pb">[014-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1569:1592'>　不善者乎事成而後有敗敗非先成者也興而後有</span>
<span class='tline' id='l72' data-llen='1592:1619'>　衰衰固後於興也得而後有失非得則何以有<span class='krp-note'>一作/為</span></span>
<span class='tline' id='l73' data-llen='1619:1642'>　失也至於善惡治亂是非天下之事莫不皆然必善</span>
<span class='tline' id='l74' data-llen='1642:1663'>　為先故文言曰元者善之長也<span class='krp-note'>並易/傳</span></span>
<span class='tline' id='l75' data-llen='1663:1686'>　横渠先生曰柔得盛位非所固有故曰大有剛健故</span>
<span class='tline' id='l76' data-llen='1686:1702'>　應乎天文明故時行<span class='krp-note'>易/說</span></span>
<span class='tline' id='l77' data-llen='1702:1725'>　龜山楊氏曰卦唯一隂衆陽宗之故上下應而為大</span>
<span class='tline' id='l78' data-llen='1725:1748'>　有也大有者盛大之時也柔得尊位大中以虛受之</span>
<span class='tline' id='l79' data-llen='1748:1774'><a onclick="displayPageImage('KR1a0041', 'WYG', '014-5a' );" name="014-5a" class="pb">[014-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1774:1797'>　能有其大也是以元亨此以六五一爻成卦之義言</span>
<span class='tline' id='l81' data-llen='1797:1820'>　之也處大有之時而非外有文明之徳以濟之内有</span>
<span class='tline' id='l82' data-llen='1820:1843'>　剛健之徳以蓄之則物不能累矣剛健文明天徳也</span>
<span class='tline' id='l83' data-llen='1843:1870'>　故能應乎天而時行時行言有大而各當其可也<span class='krp-note'>易/說</span></span>
<span class='tline' id='l84' data-llen='1870:1893'>　兼山郭氏曰大有柔得尊位大中謙以居之不自滿</span>
<span class='tline' id='l85' data-llen='1893:1916'>　假者也以一柔而應五剛所謂不寶逺物所寶惟賢</span>
<span class='tline' id='l86' data-llen='1916:1939'>　者也經曰冨有之謂大業故尺地莫非其有一民莫</span>
<span class='tline' id='l87' data-llen='1939:1962'>　非其臣不如是不足以為大業光天之下萬邦黎獻</span>
<span class='tline' id='l88' data-llen='1962:1988'><a onclick="displayPageImage('KR1a0041', 'WYG', '014-5b' );" name="014-5b" class="pb">[014-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1988:2011'>　共惟帝臣惟帝時舉不如是不足以為尚賢也故六</span>
<span class='tline' id='l90' data-llen='2011:2034'>　五之有不有其有者也六五之尚賢不簡於用賢者</span>
<span class='tline' id='l91' data-llen='2034:2057'>　也太王居豳狄至則去之不有其有也舜明四目逹</span>
<span class='tline' id='l92' data-llen='2057:2080'>　四聰賔于四門四門穆穆不簡於用賢也則大有之</span>
<span class='tline' id='l93' data-llen='2080:2103'>　為大應天而時行蓋可知矣是以秦非不强且大也</span>
<span class='tline' id='l94' data-llen='2103:2126'>　卒於二世而滅鄒魯非无賢也而卒不能舉曷足以</span>
<span class='tline' id='l95' data-llen='2126:2141'>　稱大有之元亨哉<span class='krp-note'>易/說</span></span>
<span class='tline' id='l96' data-llen='2141:2164'>　白雲郭氏曰同人之六二不能大同者也非其位也</span>
<span class='tline' id='l97' data-llen='2164:2190'><a onclick="displayPageImage('KR1a0041', 'WYG', '014-6a' );" name="014-6a" class="pb">[014-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2190:2213'>　非其才也大有之六五能有大者也有大者包衆陽</span>
<span class='tline' id='l99' data-llen='2213:2236'>　而有之其道孰大於此故大有者非獨有賢也无所</span>
<span class='tline' id='l100' data-llen='2236:2259'>　不有也孔子曰履信思乎順又以尚賢也則履信思</span>
<span class='tline' id='l101' data-llen='2259:2282'>　順而又尚賢不獨以尚賢為主也是以帝堯克明俊</span>
<span class='tline' id='l102' data-llen='2282:2305'>　徳以親九族平章百姓恊和萬邦皆堯之有也虞舜</span>
<span class='tline' id='l103' data-llen='2305:2328'>　詢于四岳闢四門明四目逹四聰皆舜之有也然惟</span>
<span class='tline' id='l104' data-llen='2328:2351'>　天為大惟堯則之則堯之有則天而為大也大舜有</span>
<span class='tline' id='l105' data-llen='2351:2374'>　大焉善與人同則舜之有以人同天之大也故柔得</span>
<span class='tline' id='l106' data-llen='2374:2400'><a onclick="displayPageImage('KR1a0041', 'WYG', '014-6b' );" name="014-6b" class="pb">[014-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2400:2423'>　尊位大中而上下應之者若舜之事是也其徳剛健</span>
<span class='tline' id='l108' data-llen='2423:2446'>　而文明應乎天而時行者若堯之事是也其為元亨</span>
<span class='tline' id='l109' data-llen='2446:2458'>　則一而已<span class='krp-note'>易/說</span></span>
<span class='tline' id='l110' data-llen='2458:2479'>象曰火在天上大有君子以遏惡揚善順天休命</span>
<span class='tline' id='l111' data-llen='2479:2502'>　伊川先生曰火髙在天上照見萬物之衆多故為大</span>
<span class='tline' id='l112' data-llen='2502:2525'>　有大有繁庶之義君子觀大有之象以遏絶衆惡揚</span>
<span class='tline' id='l113' data-llen='2525:2548'>　明善類以奉順天休美之命萬物衆多則有善惡之</span>
<span class='tline' id='l114' data-llen='2548:2571'>　殊君子享大有之盛當代天工治養庶類治衆之道</span>
<span class='tline' id='l115' data-llen='2571:2597'><a onclick="displayPageImage('KR1a0041', 'WYG', '014-7a' );" name="014-7a" class="pb">[014-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2597:2620'>　在遏惡揚善而已惡懲善勸所以順天命而安羣生</span>
<span class='tline' id='l117' data-llen='2620:2629'>　也<span class='krp-note'>易/傳</span></span>
<span class='tline' id='l118' data-llen='2629:2652'>　横渠先生曰柔能大有非天道也乃天命也故曰順</span>
<span class='tline' id='l119' data-llen='2652:2670'>　天休命遏惡揚善勉衆也<span class='krp-note'>易/說</span></span>
<span class='tline' id='l120' data-llen='2670:2693'>　龜山楊氏曰火在天上因天之明則物无遁形矣君</span>
<span class='tline' id='l121' data-llen='2693:2716'>　子觀火天之象以遏惡揚善夫莫非命也順受其正</span>
<span class='tline' id='l122' data-llen='2716:2739'>　所謂休命者正命也善惡不當其實則非順休命也</span>
<span class='tline' id='l123' data-llen='2739:2747'>　<span class='krp-note'>易/說</span></span>
<span class='tline' id='l124' data-llen='2747:2773'><a onclick="displayPageImage('KR1a0041', 'WYG', '014-7b' );" name="014-7b" class="pb">[014-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2773:2796'>　兼山郭氏曰象天之休命无時而或非所謂尚不肖</span>
<span class='tline' id='l126' data-llen='2796:2819'>　者時焉而已時者天之所不能違也遏惡云者尚賢</span>
<span class='tline' id='l127' data-llen='2819:2842'>　之世不使小人得雜乎其間是以舜命九官十二牧</span>
<span class='tline' id='l128' data-llen='2842:2869'>　亦曰遏絶苖民四罪而天下咸服斯大有之道歟<span class='krp-note'>易/説</span></span>
<span class='tline' id='l129' data-llen='2869:2892'>　白雲郭氏曰明之為徳也大矣聖賢之所甚重而後</span>
<span class='tline' id='l130' data-llen='2892:2915'>　世未之思也堯之巽位大事也曰明明揚側陋而已</span>
<span class='tline' id='l131' data-llen='2915:2938'>　皋陶賡歌君徳曰元首明哉而已伊尹論終始愼厥</span>
<span class='tline' id='l132' data-llen='2938:2961'>　與曰惟明明后而已商臣之諫髙宗曰明哲實作則</span>
<span class='tline' id='l133' data-llen='2961:2987'><a onclick="displayPageImage('KR1a0041', 'WYG', '014-8a' );" name="014-8a" class="pb">[014-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2987:3010'>　而已泰誓言元后曰亶聰明而已是以古人稱君徳</span>
<span class='tline' id='l135' data-llen='3010:3033'>　率曰明王明后則明為君徳之大也故堯典稱堯曰</span>
<span class='tline' id='l136' data-llen='3033:3056'>　欽明舜典稱舜曰文明五子稱禹曰明明我祖仲虺</span>
<span class='tline' id='l137' data-llen='3056:3079'>　言於成湯曰惟天生聰明時乂詩人以大明稱文王</span>
<span class='tline' id='l138' data-llen='3079:3102'>　非獨知明為君之大徳亦以見不明為君之大惡伊</span>
<span class='tline' id='l139' data-llen='3102:3125'>　尹放太甲于桐非有桀紂之多罪也以不明而已由</span>
<span class='tline' id='l140' data-llen='3125:3148'>　不明以充其惡是亦桀紂耳故伊尹懼而放之太甲</span>
<span class='tline' id='l141' data-llen='3148:3171'>　亦曰予小子不明于徳是知君之大惡莫大於不明</span>
<span class='tline' id='l142' data-llen='3171:3197'><a onclick="displayPageImage('KR1a0041', 'WYG', '014-8b' );" name="014-8b" class="pb">[014-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3197:3220'>　也大有之象以有大君之明徳故名其卦曰大有也</span>
<span class='tline' id='l144' data-llen='3220:3243'>　且離之為象在天為日之明在地為火之明在人為</span>
<span class='tline' id='l145' data-llen='3243:3266'>　徳之明今也火在天上又為人君明徳之象安得不</span>
<span class='tline' id='l146' data-llen='3266:3289'>　大有於天下也故象言火在天上以見至明居至尊</span>
<span class='tline' id='l147' data-llen='3289:3312'>　至髙之位而臨照四方雖衆陽之剛非資其明則冥</span>
<span class='tline' id='l148' data-llen='3312:3335'>　行而已故天下之動晝行夜伏者无它焉其動以明</span>
<span class='tline' id='l149' data-llen='3335:3358'>　為主故爾是知大有之卦以五陽而歸于一隂者非</span>
<span class='tline' id='l150' data-llen='3358:3381'>　歸其柔也歸其明也人主明徳天下歸之意也乃若</span>
<span class='tline' id='l151' data-llen='3381:3407'><a onclick="displayPageImage('KR1a0041', 'WYG', '014-9a' );" name="014-9a" class="pb">[014-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3407:3430'>　同人之象火在天下雖火為至明潜而在下不復有</span>
<span class='tline' id='l153' data-llen='3430:3453'>　君徳尊明之象是以同人則可語以大有則未也遏</span>
<span class='tline' id='l154' data-llen='3453:3476'>　惡揚善明於人道也順天休命明於天道也堯授舜</span>
<span class='tline' id='l155' data-llen='3476:3499'>　而舜受之明休命也舜舉十六相而去四凶明善惡</span>
<span class='tline' id='l156' data-llen='3499:3508'>　也<span class='krp-note'>易/說</span></span>
<span class='tline' id='l157' data-llen='3508:3531'>初九无交害匪咎艱則无咎象曰大有初九无交害也</span>
<span class='tline' id='l158' data-llen='3531:3554'>　伊川先生曰九居大有之初未至於盛處卑无應與</span>
<span class='tline' id='l159' data-llen='3554:3577'>　未有驕盈之失故无交害未渉於害也大凡富有鮮</span>
<span class='tline' id='l160' data-llen='3577:3603'><a onclick="displayPageImage('KR1a0041', 'WYG', '014-9b' );" name="014-9b" class="pb">[014-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3603:3626'>　不有害以子貢之賢未能盡免況其下者乎匪咎艱</span>
<span class='tline' id='l162' data-llen='3626:3649'>　則无咎言冨有本匪有咎也人因冨有自為咎耳若</span>
<span class='tline' id='l163' data-llen='3649:3672'>　能享富有而知難處則自无咎也處冨有而不能思</span>
<span class='tline' id='l164' data-llen='3672:3695'>　艱兢畏則驕侈之心生矣所以有咎也○在大有之</span>
<span class='tline' id='l165' data-llen='3695:3718'>　初克念艱難則驕溢之心无由生矣所以不交渉於</span>
<span class='tline' id='l166' data-llen='3718:3729'>　害也<span class='krp-note'>並易/傳</span></span>
<span class='tline' id='l167' data-llen='3729:3752'>　横渠先生曰二應於五三能自通四匪其旁唯初无</span>
<span class='tline' id='l168' data-llen='3752:3768'>　交故有害然非其咎<span class='krp-note'>易/說</span></span>
<span class='tline' id='l169' data-llen='3768:3795'><a onclick="displayPageImage('KR1a0041', 'WYG', '014-10a' );" name="014-10a" class="pb">[014-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3795:3818'>　龜山楊氏曰以剛健之才而上无應困於一卦之下</span>
<span class='tline' id='l171' data-llen='3818:3841'>　无交故也是以有害然匪其咎也以无交為害枉己</span>
<span class='tline' id='l172' data-llen='3841:3864'>　以求之則有咎矣故艱則无咎夫君子厄於陳蔡之</span>
<span class='tline' id='l173' data-llen='3864:3887'>　間无上下之交也其厄也非无害矣然道大不容何</span>
<span class='tline' id='l174' data-llen='3887:3910'>　病則雖厄而聖人不以為害也當盛大之時貧且賤</span>
<span class='tline' id='l175' data-llen='3910:3933'>　焉恥也則无交冝有害矣故曰大有初九无交害唯</span>
<span class='tline' id='l176' data-llen='3933:3947'>　大有之初為然<span class='krp-note'>易/說</span></span>
<span class='tline' id='l177' data-llen='3947:3970'>　兼山郭氏曰初九經云拔茅茹君子小人未有不以</span>
<span class='tline' id='l178' data-llen='3970:3997'><a onclick="displayPageImage('KR1a0041', 'WYG', '014-10b' );" name="014-10b" class="pb">[014-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3997:4020'>　其類出也況大有羣賢彚升己最下而无交所以為</span>
<span class='tline' id='l180' data-llen='4020:4030'>　害也<span class='krp-note'>易/說</span></span>
<span class='tline' id='l181' data-llen='4030:4053'>　白雲郭氏曰賢者當彚進之時而已獨在下以无交</span>
<span class='tline' id='l182' data-llen='4053:4076'>　為害疑於有咎矣疑於有咎而非咎者以无交之害</span>
<span class='tline' id='l183' data-llen='4076:4099'>　非己自致故匪咎也大有尚賢之君將使野无遺賢</span>
<span class='tline' id='l184' data-llen='4099:4122'>　何患於不進哉難進易退士之常也不失是道則无</span>
<span class='tline' id='l185' data-llen='4122:4145'>　咎矣故曰艱則无咎叔孫之毁仲尼臧倉之沮孟子</span>
<span class='tline' id='l186' data-llen='4145:4168'>　无交之害如此而孔孟未甞枉道以干之所謂艱則</span>
<span class='tline' id='l187' data-llen='4168:4195'><a onclick="displayPageImage('KR1a0041', 'WYG', '014-11a' );" name="014-11a" class="pb">[014-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4195:4218'>　无咎也大有之時不以无交為害而初九最為卑逺</span>
<span class='tline' id='l189' data-llen='4218:4235'>　者故獨有无交之害也<span class='krp-note'>易/說</span></span>
<span class='tline' id='l190' data-llen='4235:4258'>九二大車以載有攸往无咎象曰大車以載積中不敗</span>
<span class='tline' id='l191' data-llen='4258:4261'>也</span>
<span class='tline' id='l192' data-llen='4261:4284'>　伊川先生曰九以陽剛居二為六五之君所倚任剛</span>
<span class='tline' id='l193' data-llen='4284:4307'>　健則才勝居柔則謙順得中則无過其才如此所以</span>
<span class='tline' id='l194' data-llen='4307:4330'>　能勝大有之任如大車之材强壯能載重物也可以</span>
<span class='tline' id='l195' data-llen='4330:4353'>　任重行逺故有攸往而无咎也大有豐盛之時有而</span>
<span class='tline' id='l196' data-llen='4353:4380'><a onclick="displayPageImage('KR1a0041', 'WYG', '014-11b' );" name="014-11b" class="pb">[014-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4380:4403'>　未極故以二之才可往而无咎至於盛極則不可以</span>
<span class='tline' id='l198' data-llen='4403:4426'>　往矣○壯大之車重積載於其中不損敗猶九二材</span>
<span class='tline' id='l199' data-llen='4426:4445'>　力之強能勝大有之任也<span class='krp-note'>並易/傳</span></span>
<span class='tline' id='l200' data-llen='4445:4468'>　龜山楊氏曰六五柔得尊位大中以居其上九二以</span>
<span class='tline' id='l201' data-llen='4468:4491'>　剛健之才應乎下上下相與大車以載之象也剛中</span>
<span class='tline' id='l202' data-llen='4491:4514'>　而不過故積而不敗其才足以任重而致逺故有攸</span>
<span class='tline' id='l203' data-llen='4514:4525'>　往无咎<span class='krp-note'>易/說</span></span>
<span class='tline' id='l204' data-llen='4525:4548'>　兼山郭氏曰九二天保之詩言君能下下以成其政</span>
<span class='tline' id='l205' data-llen='4548:4575'><a onclick="displayPageImage('KR1a0041', 'WYG', '014-12a' );" name="014-12a" class="pb">[014-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4575:4598'>　臣能歸美以報其上則大有柔得位而上下應之九</span>
<span class='tline' id='l207' data-llen='4598:4610'>　二其著也<span class='krp-note'>易/說</span></span>
<span class='tline' id='l208' data-llen='4610:4633'>　白雲郭氏曰自任以天下之重者伊尹也大車以載</span>
<span class='tline' id='l209' data-llen='4633:4656'>　非伊尹不足以當之以此而往就湯可也就桀可也</span>
<span class='tline' id='l210' data-llen='4656:4679'>　相湯伐桀可也放太甲于桐可也歸太甲于亳可也</span>
<span class='tline' id='l211' data-llen='4679:4702'>　又何咎之有蓋聖人道積於中无所往而不利故如</span>
<span class='tline' id='l212' data-llen='4702:4725'>　大車之不可敗也九二有剛健之才柔謙之徳居中</span>
<span class='tline' id='l213' data-llen='4725:4743'>　而无過其積於中者如此<span class='krp-note'>易/說</span></span>
<span class='tline' id='l214' data-llen='4743:4770'><a onclick="displayPageImage('KR1a0041', 'WYG', '014-12b' );" name="014-12b" class="pb">[014-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4770:4793'>九三公用亨于天子小人弗克象曰公用亨于天子小</span>
<span class='tline' id='l216' data-llen='4793:4798'>人害也</span>
<span class='tline' id='l217' data-llen='4798:4821'>　伊川先生曰三居下體之上在下而居人上諸侯人</span>
<span class='tline' id='l218' data-llen='4821:4844'>　君之象也公侯上承天子天子居天下之尊率土之</span>
<span class='tline' id='l219' data-llen='4844:4867'>　濵莫非王臣在下者何敢專其有凡土地之冨人民</span>
<span class='tline' id='l220' data-llen='4867:4890'>　之衆皆王者之有也此理之正也故三當大有之時</span>
<span class='tline' id='l221' data-llen='4890:4913'>　居諸侯之位有其冨盛必用亨通乎天子謂以其有</span>
<span class='tline' id='l222' data-llen='4913:4936'>　為天子之有也乃人臣之常義也若小人處之則專</span>
<span class='tline' id='l223' data-llen='4936:4963'><a onclick="displayPageImage('KR1a0041', 'WYG', '014-13a' );" name="014-13a" class="pb">[014-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4963:4986'>　其冨有以為私不知公以奉上之道故曰小人弗克</span>
<span class='tline' id='l225' data-llen='4986:5014'>　也○公當用<span class='krp-note'>一无/用字</span>亨于天子若小人處之則為害也</span>
<span class='tline' id='l226' data-llen='5014:5037'>　自古諸侯能守臣節忠順奉上者則蕃養其衆以為</span>
<span class='tline' id='l227' data-llen='5037:5060'>　王之屏翰豐殖其財以待上之徴賦若小人處之則</span>
<span class='tline' id='l228' data-llen='5060:5083'>　不知為臣奉上之道以其有為己之私民衆財豐則</span>
<span class='tline' id='l229' data-llen='5083:5106'>　反擅其冨强益為不順是小人大有則為害又大有</span>
<span class='tline' id='l230' data-llen='5106:5121'>　為小人之害也<span class='krp-note'>並易/傳</span></span>
<span class='tline' id='l231' data-llen='5121:5144'>　横渠先生曰非柔中文明之主不能察非剛健不私</span>
<span class='tline' id='l232' data-llen='5144:5171'><a onclick="displayPageImage('KR1a0041', 'WYG', '014-13b' );" name="014-13b" class="pb">[014-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5171:5190'>　之臣不能通故曰小人弗克<span class='krp-note'>易/說</span></span>
<span class='tline' id='l234' data-llen='5190:5213'>　龜山楊氏曰九三居下卦之上人臣之尊位公侯之</span>
<span class='tline' id='l235' data-llen='5213:5236'>　任也公者背私之名當盛大之時以其所有奉職貢</span>
<span class='tline' id='l236' data-llen='5236:5259'>　而无私焉亨于天子之道也小人處之擅其有以為</span>
<span class='tline' id='l237' data-llen='5259:5282'>　己私分崩陵僭之患生矣故小人害也<span class='krp-note'>易/說</span></span>
<span class='tline' id='l238' data-llen='5282:5305'>　白雲郭氏曰九三居下卦之上為臣之尊位方之九</span>
<span class='tline' id='l239' data-llen='5305:5328'>　二之權或不足是為諸侯之尊大者矣先儒多以亨</span>
<span class='tline' id='l240' data-llen='5328:5351'>　為享獨王輔嗣曰通也且天子饗諸侯皆於祖廟上</span>
<span class='tline' id='l241' data-llen='5351:5378'><a onclick="displayPageImage('KR1a0041', 'WYG', '014-14a' );" name="014-14a" class="pb">[014-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5378:5401'>　公備九獻之禮其為禮也莫加焉小人安能勝此享</span>
<span class='tline' id='l243' data-llen='5401:5424'>　哉小人享之則其榮也適所以為害歟<span class='krp-note'>易/說</span></span>
<span class='tline' id='l244' data-llen='5424:5444'>九四匪其彭无咎象曰匪其彭无咎明辯晳也</span>
<span class='tline' id='l245' data-llen='5444:5467'>　伊川先生曰九四居大有之時已過中矣是大有之</span>
<span class='tline' id='l246' data-llen='5467:5490'>　盛者也過盛則凶咎所由生也故處之之道匪其彭</span>
<span class='tline' id='l247' data-llen='5490:5513'>　則得无咎謂能謙損不處其太盛則得无咎也四近</span>
<span class='tline' id='l248' data-llen='5513:5536'>　君之髙位苟處太盛則致凶咎彭盛多之貌詩載驅</span>
<span class='tline' id='l249' data-llen='5536:5559'>　云汶水湯湯行人彭彭行人盛多之狀雅大明云駟</span>
<span class='tline' id='l250' data-llen='5559:5586'><a onclick="displayPageImage('KR1a0041', 'WYG', '014-14b' );" name="014-14b" class="pb">[014-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5586:5609'>　騵彭彭言武王戎馬之盛也○能不處其盛而得无</span>
<span class='tline' id='l252' data-llen='5609:5632'>　咎者蓋有明辯之智也晢明智也賢智之人明辯物</span>
<span class='tline' id='l253' data-llen='5632:5655'>　理當其方盛則知咎之將至故能損抑不敢至於滿</span>
<span class='tline' id='l254' data-llen='5655:5666'>　極也<span class='krp-note'>並易/傳</span></span>
<span class='tline' id='l255' data-llen='5666:5689'>　廣平游氏曰舒王以匪其彭為匪其旁不知所據何</span>
<span class='tline' id='l256' data-llen='5689:5712'>　說且近君之位有下比之嫌恐非獨大有之時為然</span>
<span class='tline' id='l257' data-llen='5712:5735'>　伊川以彭為衆多似於大有為親一說彭有張大之</span>
<span class='tline' id='l258' data-llen='5735:5758'>　意當大有之勢居近君之位輙據而矜之志於張大</span>
<span class='tline' id='l259' data-llen='5758:5785'><a onclick="displayPageImage('KR1a0041', 'WYG', '014-15a' );" name="014-15a" class="pb">[014-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5785:5808'>　則羣賢解體天地鬼神亦且弗祐矣此昧者所以敗</span>
<span class='tline' id='l261' data-llen='5808:5817'>　也<span class='krp-note'>易/說</span></span>
<span class='tline' id='l262' data-llen='5817:5840'>　龜山楊氏曰九四剛過乎中居大有之盛能匪其彭</span>
<span class='tline' id='l263' data-llen='5840:5863'>　則无咎矣彭盛多也處多懼之地而有其盛多則害</span>
<span class='tline' id='l264' data-llen='5863:5890'>　矣與小人弗克无以異也非明辯之晳何以與此<span class='krp-note'>易/説</span></span>
<span class='tline' id='l265' data-llen='5890:5913'>　白雲郭氏曰賢者居近君之位特立獨行自進於君</span>
<span class='tline' id='l266' data-llen='5913:5936'>　而无外交者九四是也故雖九三之剛徳亦不與之</span>
<span class='tline' id='l267' data-llen='5936:5959'>　親附而進焉此所謂匪其彭也如是則其明足以辯</span>
<span class='tline' id='l268' data-llen='5959:5986'><a onclick="displayPageImage('KR1a0041', 'WYG', '014-15b' );" name="014-15b" class="pb">[014-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5986:6009'>　晢何咎之有九四離之初故知其有明徳子夏傳彭</span>
<span class='tline' id='l270' data-llen='6009:6032'>　作旁伊川云如詩行人彭彭駟騵彭彭皆盛多之貌</span>
<span class='tline' id='l271' data-llen='6032:6055'>六五厥孚交如威如吉象曰厥孚交如信以發志也威</span>
<span class='tline' id='l272' data-llen='6055:6065'>如之吉易而无備也</span>
<span class='tline' id='l273' data-llen='6065:6088'>　伊川先生曰六五當大有之時居君位虛中為孚信</span>
<span class='tline' id='l274' data-llen='6088:6111'>　之象人君執柔守中而以孚信接於下則下亦盡其</span>
<span class='tline' id='l275' data-llen='6111:6134'>　信誠以事於上上下孚信相交也以柔居尊位當大</span>
<span class='tline' id='l276' data-llen='6134:6157'>　有之時人心安易若專尚柔順則陵慢生矣故必威</span>
<span class='tline' id='l277' data-llen='6157:6184'><a onclick="displayPageImage('KR1a0041', 'WYG', '014-16a' );" name="014-16a" class="pb">[014-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6184:6207'>　如則吉威如有威嚴之謂也旣以柔和孚信接於下</span>
<span class='tline' id='l279' data-llen='6207:6230'>　衆志說從又有威嚴使之有畏善處有者也吉可知</span>
<span class='tline' id='l280' data-llen='6230:6253'>　矣○下之志從乎上者也上以孚信接於下則下亦</span>
<span class='tline' id='l281' data-llen='6253:6276'>　以誠信事其上故厥孚交如由上有孚信以發其下</span>
<span class='tline' id='l282' data-llen='6276:6308'>　孚信之志下之從上猶響之應聲也<span class='krp-note'>一有威如之吉/易而无備也九</span></span>
<span class='tline' id='l283' data-llen='6308:6334'>　<span class='krp-note'>字/</span>威如之所以吉者謂若无威嚴則下易慢而无戒</span>
<span class='tline' id='l284' data-llen='6334:6361'>　備也謂无恭畏備上之道備謂備上之求責也<span class='krp-note'>並易/傳</span></span>
<span class='tline' id='l285' data-llen='6361:6384'>　横渠先生曰人威重有徳望則人自畏服易曰厥孚</span>
<span class='tline' id='l286' data-llen='6384:6411'><a onclick="displayPageImage('KR1a0041', 'WYG', '014-16b' );" name="014-16b" class="pb">[014-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6411:6434'>　交如威如吉君子以至誠交人然後有威重威如之</span>
<span class='tline' id='l288' data-llen='6434:6457'>　吉易而无備也君子至平易有何關防擬備惟以抑</span>
<span class='tline' id='l289' data-llen='6457:6480'>　抑威儀為徳之隅儼然人望而畏之旣易而无備則</span>
<span class='tline' id='l290' data-llen='6480:6493'>　威如乃吉也<span class='krp-note'>易/說</span></span>
<span class='tline' id='l291' data-llen='6493:6516'>　廣平游氏曰辯晳明之著也大有之成體文明而剛</span>
<span class='tline' id='l292' data-llen='6516:6539'>　健之主故能以至誠與下而下亦以至誠應之上下</span>
<span class='tline' id='l293' data-llen='6539:6562'>　合徳而无間故曰厥孚交如為大有之主髙拱尊位</span>
<span class='tline' id='l294' data-llen='6562:6585'>　其明不可欺其健不可陵則人之畏之將如神明矣</span>
<span class='tline' id='l295' data-llen='6585:6612'><a onclick="displayPageImage('KR1a0041', 'WYG', '014-17a' );" name="014-17a" class="pb">[014-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6612:6635'>　故曰威如吉彼且推赤心置人腹中其胷中坦然无</span>
<span class='tline' id='l297' data-llen='6635:6658'>　疑忌誰肯用數以御下哉此太平之君子所以易而</span>
<span class='tline' id='l298' data-llen='6658:6669'>　无備也<span class='krp-note'>易/說</span></span>
<span class='tline' id='l299' data-llen='6669:6692'>　龜山楊氏曰柔得尊位大中有孚也一隂在上以虛</span>
<span class='tline' id='l300' data-llen='6692:6715'>　受之為衆陽所宗故上下應而厥孚交如也柔順而</span>
<span class='tline' id='l301' data-llen='6715:6738'>　處剛則柔亦不茹威如之吉以徳而不以力也所謂</span>
<span class='tline' id='l302' data-llen='6738:6758'>　徳威惟畏也易而无備者以此<span class='krp-note'>易/說</span></span>
<span class='tline' id='l303' data-llen='6758:6781'>　兼山郭氏曰六五信者吾信之不信者吾亦信之得</span>
<span class='tline' id='l304' data-llen='6781:6808'><a onclick="displayPageImage('KR1a0041', 'WYG', '014-17b' );" name="014-17b" class="pb">[014-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6808:6831'>　信矣君子正其衣冠尊其瞻視儼然人望而畏之不</span>
<span class='tline' id='l306' data-llen='6831:6854'>　亦威而不猛乎此衆人之所謂信衆人之所謂威況</span>
<span class='tline' id='l307' data-llen='6854:6877'>　居大有之時履崇髙之勢位者乎故先五垂衣拱手</span>
<span class='tline' id='l308' data-llen='6877:6900'>　不下袵席之上而莫不承徳以來王有道以先之也</span>
<span class='tline' id='l309' data-llen='6900:6923'>　書曰徳威惟畏徳明惟明其是之謂乎<span class='krp-note'>易/說</span></span>
<span class='tline' id='l310' data-llen='6923:6946'>　白雲郭氏曰君能下下以成其政臣能歸美以報其</span>
<span class='tline' id='l311' data-llen='6946:6969'>　上盡君臣相與之誠故曰厥孚交如也凡為臣者皆</span>
<span class='tline' id='l312' data-llen='6969:6992'>　以誠交非一臣也書曰威克厥愛允濟大有之君以</span>
<span class='tline' id='l313' data-llen='6992:7019'><a onclick="displayPageImage('KR1a0041', 'WYG', '014-18a' );" name="014-18a" class="pb">[014-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7019:7042'>　柔居尊而有衆賢雖盡相與之誠苟无克愛之威亦</span>
<span class='tline' id='l315' data-llen='7042:7065'>　且未為吉也交如親之也通誠信之道也威如尊之</span>
<span class='tline' id='l316' data-llen='7065:7088'>　也嚴君臣之分也誠信之道已通君臣之分己嚴故</span>
<span class='tline' id='l317' data-llen='7088:7111'>　能銷患於无形矣非明君盡惟幾惟康之道者不足</span>
<span class='tline' id='l318' data-llen='7111:7134'>　以與此君臣上下信以發志孰為猜嫌之患是以易</span>
<span class='tline' id='l319' data-llen='7134:7157'>　而无備也且初九之難進九二之積中九三之克享</span>
<span class='tline' id='l320' data-llen='7157:7180'>　九四之匪彭各以其道而來親而尊之可謂有賢之</span>
<span class='tline' id='l321' data-llen='7180:7203'>　極矣舜闢四門明四目逹四聰終至於无為而治君</span>
<span class='tline' id='l322' data-llen='7203:7230'><a onclick="displayPageImage('KR1a0041', 'WYG', '014-18b' );" name="014-18b" class="pb">[014-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7230:7255'>　臣賡歌都俞而已其六五易而无備之吉乎<span class='krp-note'>易/說</span></span>
<span class='tline' id='l324' data-llen='7255:7277'>上九自天祐之吉无不利象曰大有上吉自天祐也</span>
<span class='tline' id='l325' data-llen='7277:7300'>　伊川先生曰上九在卦之終居无位之地是大有之</span>
<span class='tline' id='l326' data-llen='7300:7323'>　極而不居其有者也處離之上明之極也唯至明所</span>
<span class='tline' id='l327' data-llen='7323:7346'>　以不居其有不至於過極也有極而不處則无盈滿</span>
<span class='tline' id='l328' data-llen='7346:7369'>　之災能順乎理者也五之孚信而履其上為蹈履誠</span>
<span class='tline' id='l329' data-llen='7369:7392'>　信之義五有文明之徳上能降志以應之為尚賢崇</span>
<span class='tline' id='l330' data-llen='7392:7415'>　善之義其處如此合道之至也自當享其福慶自天</span>
<span class='tline' id='l331' data-llen='7415:7442'><a onclick="displayPageImage('KR1a0041', 'WYG', '014-19a' );" name="014-19a" class="pb">[014-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7442:7465'>　祐之行順乎天而獲天祐故所往皆吉无所不利也</span>
<span class='tline' id='l333' data-llen='7465:7488'>　○大有之上有極當變由其所為順天合道故天祐</span>
<span class='tline' id='l334' data-llen='7488:7511'>　助之所以吉也君子滿而不溢乃天祐也繫辭復申</span>
<span class='tline' id='l335' data-llen='7511:7534'>　之云天之所助者順也人之所助者信也履信思乎</span>
<span class='tline' id='l336' data-llen='7534:7557'>　順又以尚賢也是以自天祐之吉无不利也履信謂</span>
<span class='tline' id='l337' data-llen='7557:7580'>　履五五虛中信也思順謂謙退不居尚賢謂志從於</span>
<span class='tline' id='l338' data-llen='7580:7603'>　五大有之世不可以盈豐而復處盈焉非所冝也六</span>
<span class='tline' id='l339' data-llen='7603:7626'>　爻之中皆樂據權位唯初上不處其位故初九无咎</span>
<span class='tline' id='l340' data-llen='7626:7653'><a onclick="displayPageImage('KR1a0041', 'WYG', '014-19b' );" name="014-19b" class="pb">[014-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7653:7676'>　上九无不利上九在上履信思順故在上而得吉蓋</span>
<span class='tline' id='l342' data-llen='7676:7689'>　自天祐也<span class='krp-note'>並易/傳</span></span>
<span class='tline' id='l343' data-llen='7689:7712'>　横渠先生曰以剛而下柔居上而志應於中故曰履</span>
<span class='tline' id='l344' data-llen='7712:7735'>　信思順又以尚賢蓋五陽一隂又无物以間焉耳剛</span>
<span class='tline' id='l345' data-llen='7735:7750'>　柔相求情也信也<span class='krp-note'>易/說</span></span>
<span class='tline' id='l346' data-llen='7750:7773'>　廣平游氏曰六五有至信之徳而上履之故有履信</span>
<span class='tline' id='l347' data-llen='7773:7796'>　之義五為大君而上九與衆陽同體而應之故有思</span>
<span class='tline' id='l348' data-llen='7796:7819'>　乎順之義上九為明之極而自處无位之地推衆賢</span>
<span class='tline' id='l349' data-llen='7819:7846'><a onclick="displayPageImage('KR1a0041', 'WYG', '014-20a' );" name="014-20a" class="pb">[014-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7846:7869'>　而進之故有尚賢之義能如是則无天災物累无人</span>
<span class='tline' id='l351' data-llen='7869:7892'>　非鬼責天人交助之冝其吉无不利也自天云者理</span>
<span class='tline' id='l352' data-llen='7892:7915'>　之必至非有求而得也伊尹將告歸旁求俊乂啓迪</span>
<span class='tline' id='l353' data-llen='7915:7938'>　後人自不居其成功蓋用此道也又以尚賢者體信</span>
<span class='tline' id='l354' data-llen='7938:7956'>　順以處已而又以尚賢也<span class='krp-note'>易/說</span></span>
<span class='tline' id='l355' data-llen='7956:7979'>　龜山楊氏曰六五以柔順大中而履尊位有孚也上</span>
<span class='tline' id='l356' data-llen='7979:8002'>　九居其上而應焉履信思乎順又以尚賢也信順天</span>
<span class='tline' id='l357' data-llen='8002:8023'>　人所助也故自天祐之吉无不利<span class='krp-note'>易/說</span></span>
<span class='tline' id='l358' data-llen='8023:8050'><a onclick="displayPageImage('KR1a0041', 'WYG', '014-20b' );" name="014-20b" class="pb">[014-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8050:8073'>　兼山郭氏曰上九六五厥孚交如而上九履之履信</span>
<span class='tline' id='l360' data-llen='8073:8096'>　者也不當有為之地而身退以安之思順者也賢人</span>
<span class='tline' id='l361' data-llen='8096:8119'>　衆多不固位以妨之尚賢者也如是則不獨无人非</span>
<span class='tline' id='l362' data-llen='8119:8142'>　自天且祐之矣使不居大有之世无崇髙之位一能</span>
<span class='tline' id='l363' data-llen='8142:8165'>　擇信而履之擇時而順之見賢而尚之雖曰人不知</span>
<span class='tline' id='l364' data-llen='8165:8181'>　而不愠天其厭之乎<span class='krp-note'>易/說</span></span>
<span class='tline' id='l365' data-llen='8181:8204'>　白雲郭氏曰繫辭曰祐者助也天之所助者順也人</span>
<span class='tline' id='l366' data-llen='8204:8227'>　之所助者信也履信思乎順又以尚賢也六五之君</span>
<span class='tline' id='l367' data-llen='8227:8254'><a onclick="displayPageImage('KR1a0041', 'WYG', '014-21a' );" name="014-21a" class="pb">[014-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8254:8277'>　實盡此而言於上九者非上九之才能得此也蓋言</span>
<span class='tline' id='l369' data-llen='8277:8300'>　大有之吉以此終也故象曰大有上吉則知此吉大</span>
<span class='tline' id='l370' data-llen='8300:8323'>　有之吉非止上九之吉也與小雅樂得賢之詩每章</span>
<span class='tline' id='l371' data-llen='8323:8346'>　必終以壽考同意然大有之時不以无交為害獨初</span>
<span class='tline' id='l372' data-llen='8346:8369'>　九卑逺有是患焉故象曰大有初九言大有之初九</span>
<span class='tline' id='l373' data-llen='8369:8392'>　獨有是患也上九之吉大有之吉也故象曰大有上</span>
<span class='tline' id='l374' data-llen='8392:8415'>　吉如言大有之極則終有是吉也聖人變文立義如</span>
<span class='tline' id='l375' data-llen='8415:8424'>　此<span class='krp-note'>易/說</span></span>
<span class='tline' id='l376' data-llen='8424:8451'><a onclick="displayPageImage('KR1a0041', 'WYG', '014-21b' );" name="014-21b" class="pb">[014-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8451:8454'>　</span>
<span class='tline' id='l378' data-llen='8454:8457'>　</span>
<span class='tline' id='l379' data-llen='8457:8460'>　</span>
<span class='tline' id='l380' data-llen='8460:8463'>　</span>
<span class='tline' id='l381' data-llen='8463:8466'>　</span>
<span class='tline' id='l382' data-llen='8466:8469'>　</span>
<span class='tline' id='l383' data-llen='8469:8472'>　</span>
<span class='tline' id='l384' data-llen='8472:8482'>　大易粹言卷十四</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0041', 'WYG', '053-1a' );" name="053-1a" class="pb">[053-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:212'>　大易粹言卷五十三　　　宋　方聞一　編</span>
<span class='tline' id='l10' data-llen='212:222'>䷴<span class='krp-note'>艮下/巽上</span></span>
<span class='tline' id='l11' data-llen='222:245'>　伊川先生曰漸序卦艮者止也物不可以終止故受</span>
<span class='tline' id='l12' data-llen='245:268'>　之以漸漸者進也止必有進屈伸消息之理也止之</span>
<span class='tline' id='l13' data-llen='268:291'>　所生亦進也所反亦進也漸所以次艮也進以序為</span>
<span class='tline' id='l14' data-llen='291:314'>　漸今人以緩進為漸進以序不越次所以緩也為卦</span>
<span class='tline' id='l15' data-llen='314:342'>　上巽下艮山上有木木之髙而因山其髙<span class='krp-note'>一有/而字</span>有因</span>
<span class='tline' id='l16' data-llen='342:368'><a onclick="displayPageImage('KR1a0041', 'WYG', '053-1b' );" name="053-1b" class="pb">[053-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='368:392'>　也其髙有因乃其進有序也所以為漸也<span class='krp-note'>易/傳</span></span>
<span class='tline' id='l18' data-llen='392:400'>漸女歸吉利貞</span>
<span class='tline' id='l19' data-llen='400:423'>　伊川先生曰以卦才兼漸義而言也乾坤之變為巽</span>
<span class='tline' id='l20' data-llen='423:446'>　艮巽艮重而為漸在漸體而言中二父交也由二爻</span>
<span class='tline' id='l21' data-llen='446:469'>　之交然後男女各得正位初終二爻雖不當位亦陽</span>
<span class='tline' id='l22' data-llen='469:492'>　上隂下得尊卑之正男女各得其正亦得位也與歸</span>
<span class='tline' id='l23' data-llen='492:515'>　妹正相對女之歸能如是之正川吉也天下之事進</span>
<span class='tline' id='l24' data-llen='515:542'>　必以<span class='krp-note'>一作/有</span>漸者莫如女歸臣之進於朝人之進於事</span>
<span class='tline' id='l25' data-llen='542:568'><a onclick="displayPageImage('KR1a0041', 'WYG', '053-2a' );" name="053-2a" class="pb">[053-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='568:595'>　固當有序不以其序<span class='krp-note'>一作/漸</span>則陵節犯義凶咎隨之然</span>
<span class='tline' id='l27' data-llen='595:618'>　以義之輕重亷恥之道女之從人最為大也故以女</span>
<span class='tline' id='l28' data-llen='618:646'>　歸為義且男女萬事之先也<span class='krp-note'>一有利/貞字</span>諸卦多有利貞</span>
<span class='tline' id='l29' data-llen='646:669'>　而所施或不同有渉不正之疑而為之戒者有其事</span>
<span class='tline' id='l30' data-llen='669:692'>　必貞乃得宜者有言所以利者以其有貞也所謂渉</span>
<span class='tline' id='l31' data-llen='692:715'>　不正之疑而為之戒者損之九二是也處隂居說故</span>
<span class='tline' id='l32' data-llen='715:738'>　戒以宜貞也有其事必貞乃得宜者大畜是也言所</span>
<span class='tline' id='l33' data-llen='738:761'>　畜利於貞也有言所以利者以其有貞者漸是也言</span>
<span class='tline' id='l34' data-llen='761:787'><a onclick="displayPageImage('KR1a0041', 'WYG', '053-2b' );" name="053-2b" class="pb">[053-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='787:810'>　女歸之所以吉利於如此貞正也蓋其固有非設戒</span>
<span class='tline' id='l36' data-llen='810:833'>　也漸之義宜能亨而不云亨者蓋亨者通達之義非</span>
<span class='tline' id='l37' data-llen='833:846'>　漸進之義也<span class='krp-note'>易/傳</span></span>
<span class='tline' id='l38' data-llen='846:869'>　横渠先生曰漸者天地之施交女歸吉進得位皆指</span>
<span class='tline' id='l39' data-llen='869:883'>　六四<span class='krp-note'>施一作/始易說</span></span>
<span class='tline' id='l40' data-llen='883:906'>　白雲郭氏曰漸之進不速而不已也天地之道進皆</span>
<span class='tline' id='l41' data-llen='906:929'>　有漸況人乎舉人道而言之則進之漸者无若女之</span>
<span class='tline' id='l42' data-llen='929:952'>　歸也女歸不以漸則奔也漸則為歸速則為奔故女</span>
<span class='tline' id='l43' data-llen='952:978'><a onclick="displayPageImage('KR1a0041', 'WYG', '053-3a' );" name="053-3a" class="pb">[053-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='978:1001'>　歸以漸為吉也凡天下之進如女歸之漸无不吉也</span>
<span class='tline' id='l45' data-llen='1001:1024'>　利貞者女歸之道正也固守之无不利矣然聖人制</span>
<span class='tline' id='l46' data-llen='1024:1047'>　昏禮有納采問名納吉納徴請期之節其禮為尤備</span>
<span class='tline' id='l47' data-llen='1047:1070'>　是以知其漸也鴻之進也有于干于磐于木于陸之</span>
<span class='tline' id='l48' data-llen='1070:1093'>　漸豈不猶女歸之禮乎故卦辭言女歸而爻明鴻漸</span>
<span class='tline' id='l49' data-llen='1093:1116'>　其義一也伊川曰諸卦多言利貞而所施或不同有</span>
<span class='tline' id='l50' data-llen='1116:1139'>　渉不正之疑而為之戒者損之九二是也處隂居說</span>
<span class='tline' id='l51' data-llen='1139:1162'>　故戒以宜貞也有其事貞乃得其宜者大畜是也言</span>
<span class='tline' id='l52' data-llen='1162:1188'><a onclick="displayPageImage('KR1a0041', 'WYG', '053-3b' );" name="053-3b" class="pb">[053-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1188:1211'>　所畜利於貞也有言所以利者以其有貞漸是也言</span>
<span class='tline' id='l54' data-llen='1211:1233'>　女歸之所以吉而利者以如此貞也<span class='krp-note'>易/說</span></span>
<span class='tline' id='l55' data-llen='1233:1256'>彖曰漸之進也女歸吉也進得位徃有功也進以正可</span>
<span class='tline' id='l56' data-llen='1256:1275'>以正邦也其位剛得中也止而巽動不窮也</span>
<span class='tline' id='l57' data-llen='1275:1298'>　伊川先生曰如漸之義而進乃女歸之吉也謂正而</span>
<span class='tline' id='l58' data-llen='1298:1321'>　有漸也女歸為大耳它進亦然○漸進之時而隂陽</span>
<span class='tline' id='l59' data-llen='1321:1344'>　各得正位進而有功也四復由上進而得正位三離</span>
<span class='tline' id='l60' data-llen='1344:1375'>　下而為上遂得正位亦為進得位之義<span class='krp-note'>一有是徃而/有功也六字</span></span>
<span class='tline' id='l61' data-llen='1375:1401'><a onclick="displayPageImage('KR1a0041', 'WYG', '053-4a' );" name="053-4a" class="pb">[053-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1401:1424'>　○以正道而進可以正邦國至於天下也凡進於事</span>
<span class='tline' id='l63' data-llen='1424:1447'>　進於徳進於位莫不皆當以正也○上云進得位徃</span>
<span class='tline' id='l64' data-llen='1447:1470'>　有功也統言隂陽得位是以進而有功復云其位剛</span>
<span class='tline' id='l65' data-llen='1470:1493'>　得中也所謂位者五以剛陽中正得尊位也諸爻之</span>
<span class='tline' id='l66' data-llen='1493:1516'>　得正亦可謂之得位矣然未若五之得尊位故特言</span>
<span class='tline' id='l67' data-llen='1516:1539'>　之○内艮止外巽順止為安静之象巽為和順之義</span>
<span class='tline' id='l68' data-llen='1539:1562'>　人之進也若以欲心之動則躁而不得其漸故有困</span>
<span class='tline' id='l69' data-llen='1562:1590'>　窮在漸之義内止静而外巽順故其進動不有<span class='krp-note'>一无/有字</span></span>
<span class='tline' id='l70' data-llen='1590:1616'><a onclick="displayPageImage('KR1a0041', 'WYG', '053-4b' );" name="053-4b" class="pb">[053-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1616:1628'>　困窮也<span class='krp-note'>並易/傳</span></span>
<span class='tline' id='l72' data-llen='1628:1651'>　白雲郭氏曰彖言漸之進如女之歸則吉所以明卦</span>
<span class='tline' id='l73' data-llen='1651:1674'>　辭也蓋世俗多失漸進之道獨女歸有漸存焉耳進</span>
<span class='tline' id='l74' data-llen='1674:1697'>　得位者先明女歸之漸而後言人之進也凡人之進</span>
<span class='tline' id='l75' data-llen='1697:1720'>　以漸得位則徃有功蓋其進銳者其退必速是以无</span>
<span class='tline' id='l76' data-llen='1720:1743'>　功也進既以漸又能以正則可以正邦所謂不能正</span>
<span class='tline' id='l77' data-llen='1743:1766'>　其身如正人何也凡進以漸者必不失正進不以漸</span>
<span class='tline' id='l78' data-llen='1766:1789'>　而失正者多矣故孔子於漸進之時又并進以正而</span>
<span class='tline' id='l79' data-llen='1789:1815'><a onclick="displayPageImage('KR1a0041', 'WYG', '053-5a' );" name="053-5a" class="pb">[053-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1815:1838'>　言之也其位剛得中者言五之徳也止而巽動不窮</span>
<span class='tline' id='l81' data-llen='1838:1861'>　者言漸以止巽而動是以其進不窮也<span class='krp-note'>易/說</span></span>
<span class='tline' id='l82' data-llen='1861:1878'>象曰山上有木漸君子以居賢徳善俗</span>
<span class='tline' id='l83' data-llen='1878:1901'>　伊川先生曰山上有木其髙有因漸之義也君子觀</span>
<span class='tline' id='l84' data-llen='1901:1924'>　漸之象以居賢善之徳化美於風俗人之進於賢徳</span>
<span class='tline' id='l85' data-llen='1924:1947'>　必有其漸習而後能安非可陵節而遽至也在已且</span>
<span class='tline' id='l86' data-llen='1947:1970'>　然教化之於人不以漸其能入乎移風易俗非一朝</span>
<span class='tline' id='l87' data-llen='1970:1990'>　一夕所能成故善俗必以漸也<span class='krp-note'>易/傳</span></span>
<span class='tline' id='l88' data-llen='1990:2016'><a onclick="displayPageImage('KR1a0041', 'WYG', '053-5b' );" name="053-5b" class="pb">[053-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2016:2039'>　横渠先生曰居可久之徳難從无徴之徳君子不以</span>
<span class='tline' id='l90' data-llen='2039:2062'>　責人君子以賢徳自居不强率人待其心囬故善俗</span>
<span class='tline' id='l91' data-llen='2062:2084'>　自然<span class='krp-note'>一作不可推行无/徵難從之徳易說</span></span>
<span class='tline' id='l92' data-llen='2084:2107'>　白雲郭氏曰合抱之木生於毫末則木之生未甞不</span>
<span class='tline' id='l93' data-llen='2107:2130'>　以漸也有山之髙而木生焉故其髙无窮猶漸之進</span>
<span class='tline' id='l94' data-llen='2130:2153'>　其進有道故亦不窮也進之道何如止而巽是也先</span>
<span class='tline' id='l95' data-llen='2153:2176'>　有所止不為妄進巽而入之則有漸矣居賢徳先有</span>
<span class='tline' id='l96' data-llen='2176:2199'>　所止也善俗巽而入之也徳非一日可成也俗非一</span>
<span class='tline' id='l97' data-llen='2199:2225'><a onclick="displayPageImage('KR1a0041', 'WYG', '053-6a' );" name="053-6a" class="pb">[053-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2225:2248'>　日可善也居賢徳善俗又漸之義也居賢徳而後善</span>
<span class='tline' id='l99' data-llen='2248:2271'>　俗蓋先自治而後治人彖所謂進以正可以正邦之</span>
<span class='tline' id='l100' data-llen='2271:2292'>　道也易以巽主風教故此言善俗<span class='krp-note'>易/說</span></span>
<span class='tline' id='l101' data-llen='2292:2315'>初六鴻漸于干小子厲有言无咎象曰小子之厲義无</span>
<span class='tline' id='l102' data-llen='2315:2319'>咎也</span>
<span class='tline' id='l103' data-llen='2319:2342'>　伊川先生曰漸諸爻皆取鴻象鴻之為物至有時而</span>
<span class='tline' id='l104' data-llen='2342:2365'>　羣有序不失其時序乃為漸也干水湄水鳥止於水</span>
<span class='tline' id='l105' data-llen='2365:2388'>　之湄水至近也其進可謂漸矣行而以時乃所謂漸</span>
<span class='tline' id='l106' data-llen='2388:2414'><a onclick="displayPageImage('KR1a0041', 'WYG', '053-6b' );" name="053-6b" class="pb">[053-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2414:2442'>　漸<span class='krp-note'>一无/漸字</span>進不失漸得其宜矣六居初至下也隂之才</span>
<span class='tline' id='l108' data-llen='2442:2465'>　至弱也而上无應援以此而進常情之所憂也君子</span>
<span class='tline' id='l109' data-llen='2465:2488'>　則深識逺照知義理之所安時事之所宜處之不宜</span>
<span class='tline' id='l110' data-llen='2488:2516'>　小人幼子唯能見已然之事從衆人之<span class='krp-note'>一有/所字</span>知非能</span>
<span class='tline' id='l111' data-llen='2516:2539'>　燭理也故危懼而有言蓋不知在下所以有進也用</span>
<span class='tline' id='l112' data-llen='2539:2562'>　柔所以不躁也无應所以能漸也於義自无咎也若</span>
<span class='tline' id='l113' data-llen='2562:2585'>　漸之初而用剛急進則失漸之義不能進而有咎必</span>
<span class='tline' id='l114' data-llen='2585:2610'>　矣○雖小子以為危厲在義理實无咎也<span class='krp-note'>並易/傳</span></span>
<span class='tline' id='l115' data-llen='2610:2636'><a onclick="displayPageImage('KR1a0041', 'WYG', '053-7a' );" name="053-7a" class="pb">[053-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2636:2659'>　横渠先生曰鴻為水鳥漸進之始出至于干鴻鵠之</span>
<span class='tline' id='l117' data-llen='2659:2683'>　志非小子所量見其出陸爭欲危之且疑其所處之非</span>
<span class='tline' id='l118' data-llen='2683:2701'>　君子信已而行義无咎也<span class='krp-note'>易/說</span></span>
<span class='tline' id='l119' data-llen='2701:2724'>　白雲郭氏曰易以象言之則一卦一爻之内天地萬</span>
<span class='tline' id='l120' data-llen='2724:2747'>　物无不具焉聖人或取諸身或取諸物獨能舉其一</span>
<span class='tline' id='l121' data-llen='2747:2770'>　以明之耳理不能盡也如艮則取諸身漸則取諸鴻</span>
<span class='tline' id='l122' data-llen='2770:2793'>　非艮之象不在物而漸之象不在人也故卦言女歸</span>
<span class='tline' id='l123' data-llen='2793:2816'>　彖言進位爻言鴻漸互相發明无嫌於不同也世之</span>
<span class='tline' id='l124' data-llen='2816:2842'><a onclick="displayPageImage('KR1a0041', 'WYG', '053-7b' );" name="053-7b" class="pb">[053-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2842:2865'>　論象者率拘於說卦已言之象其所不言者不能明</span>
<span class='tline' id='l126' data-llen='2865:2888'>　也況六十四卦之象古人未甞明言之且震為龍而</span>
<span class='tline' id='l127' data-llen='2888:2911'>　乾稱龍乾為馬而坤稱馬坤為牛而離稱牛皆非說</span>
<span class='tline' id='l128' data-llen='2911:2934'>　卦之象八卦无鴻而漸稱鴻故知易之取象天地萬</span>
<span class='tline' id='l129' data-llen='2934:2957'>　物无不具聖人亦不能盡言姑舉八卦之略使後世</span>
<span class='tline' id='l130' data-llen='2957:2980'>　知所謂象者如此貴夫觸類而長之也鴻漸于干者</span>
<span class='tline' id='l131' data-llen='2980:3003'>　鴻水烏也干水涯也言進之漸未逺於水也君子能</span>
<span class='tline' id='l132' data-llen='3003:3026'>　安於漸也小子細人也志務速進故以漸為厲危之</span>
<span class='tline' id='l133' data-llen='3026:3052'><a onclick="displayPageImage('KR1a0041', 'WYG', '053-8a' );" name="053-8a" class="pb">[053-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3052:3075'>　而有言是不知在漸之初未能逺進者其於君子之</span>
<span class='tline' id='l135' data-llen='3075:3091'>　義无咎也何危之有<span class='krp-note'>易/說</span></span>
<span class='tline' id='l136' data-llen='3091:3114'>六二鴻漸于磐飲食衎衎吉象曰飲食衎衎不素飽也</span>
<span class='tline' id='l137' data-llen='3114:3137'>　伊川先生曰二居中得正上應於五進之安裕者也</span>
<span class='tline' id='l138' data-llen='3137:3160'>　但居漸故進不速磐石之安平者江河之濵所有象</span>
<span class='tline' id='l139' data-llen='3160:3183'>　進之安自干之磐又漸進也二與九五之君以中正</span>
<span class='tline' id='l140' data-llen='3183:3206'>　之道相應其進之安固平易莫加焉故其飲食和樂</span>
<span class='tline' id='l141' data-llen='3206:3229'>　衎衎然吉可知也○爻辭以其進之安平故取飲食</span>
<span class='tline' id='l142' data-llen='3229:3255'><a onclick="displayPageImage('KR1a0041', 'WYG', '053-8b' );" name="053-8b" class="pb">[053-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3255:3278'>　和樂為言夫子恐後人之未喻又釋之云中正君子</span>
<span class='tline' id='l144' data-llen='3278:3301'>　遇中正之主漸進于上將行其道以及天下所謂飲</span>
<span class='tline' id='l145' data-llen='3301:3329'>　食衎衎謂其得志和樂不謂空飽飲<span class='krp-note'>一无/飲字</span>食而已素</span>
<span class='tline' id='l146' data-llen='3329:3340'>　空也<span class='krp-note'>並易/傳</span></span>
<span class='tline' id='l147' data-llen='3340:3363'>　横渠先生曰衎衎和樂貌飲食和樂不徒飽而已言</span>
<span class='tline' id='l148' data-llen='3363:3376'>　獲志之多也<span class='krp-note'>易/說</span></span>
<span class='tline' id='l149' data-llen='3376:3399'>　白雲郭氏曰磐石之可安者自干而磐已獲安矣飲</span>
<span class='tline' id='l150' data-llen='3399:3422'>　食衎衎蓋君臣相遇安而和樂也與詩所謂嘉賔式</span>
<span class='tline' id='l151' data-llen='3422:3448'><a onclick="displayPageImage('KR1a0041', 'WYG', '053-9a' );" name="053-9a" class="pb">[053-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3448:3471'>　燕以衎同意漸進之道見於得君之禄安樂飲食雖</span>
<span class='tline' id='l153' data-llen='3471:3494'>　小子亦无危厲之言是以吉也不素飽者不素餐之</span>
<span class='tline' id='l154' data-llen='3494:3517'>　謂也伊川曰不素飽者君子漸進于上將行其道以</span>
<span class='tline' id='l155' data-llen='3517:3540'>　及天下豈徒空飽飲食而已乎而王輔嗣謂本无禄</span>
<span class='tline' id='l156' data-llen='3540:3563'>　養進而得之其為歡樂願莫先焉孔氏因之曰素故</span>
<span class='tline' id='l157' data-llen='3563:3586'>　也故无禄養今日得之故願莫先也觀此益見伊川</span>
<span class='tline' id='l158' data-llen='3586:3609'>　先生造次不忘於道二子所養如此而已昔孟子謂</span>
<span class='tline' id='l159' data-llen='3609:3632'>　樂正子曰我不意子學古之道而以餔啜也飲食之</span>
<span class='tline' id='l160' data-llen='3632:3658'><a onclick="displayPageImage('KR1a0041', 'WYG', '053-9b' );" name="053-9b" class="pb">[053-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3658:3681'>　事疑於餔啜故孔子言不素飽之義以明之而二子</span>
<span class='tline' id='l162' data-llen='3681:3700'>　以得禄養為歡樂豈不異哉<span class='krp-note'>易/說</span></span>
<span class='tline' id='l163' data-llen='3700:3723'>九三鴻漸于陸夫征不復婦孕不育凶利禦寇象曰夫</span>
<span class='tline' id='l164' data-llen='3723:3746'>征不復離羣醜也婦孕不育失其道也利用禦寇順相</span>
<span class='tline' id='l165' data-llen='3746:3750'>保也</span>
<span class='tline' id='l166' data-llen='3750:3773'>　伊川先生曰平髙曰陸平原也三在下卦之上進至</span>
<span class='tline' id='l167' data-llen='3773:3796'>　於陸也陽上進者也居漸之時志將漸進而上无應</span>
<span class='tline' id='l168' data-llen='3796:3824'>　援當守正以俟時安處平地則<span class='krp-note'>一无/則字</span>得漸之道若或</span>
<span class='tline' id='l169' data-llen='3824:3851'><a onclick="displayPageImage('KR1a0041', 'WYG', '053-10a' );" name="053-10a" class="pb">[053-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3851:3874'>　不能自守欲有所牽志有所就則失漸之道四隂在</span>
<span class='tline' id='l171' data-llen='3874:3897'>　上而密比陽所說也三陽在下而相親隂所從也二</span>
<span class='tline' id='l172' data-llen='3897:3920'>　爻相比而无應相比則相親而易合无應則无適而</span>
<span class='tline' id='l173' data-llen='3920:3943'>　相求故為之戒夫陽也謂三三若不守正而與四合</span>
<span class='tline' id='l174' data-llen='3943:3966'>　是知征而不知復征行也復反也不復謂不反顧義</span>
<span class='tline' id='l175' data-llen='3966:3989'>　理婦謂四若以不正而合則雖孕而不育蓋非其道</span>
<span class='tline' id='l176' data-llen='3989:4016'>　也如是則凶也三之所利在於禦寇非理<span class='krp-note'>一作/禮</span>而至</span>
<span class='tline' id='l177' data-llen='4016:4039'>　者寇也守正以閑邪所謂禦寇也不能禦寇則自失</span>
<span class='tline' id='l178' data-llen='4039:4066'><a onclick="displayPageImage('KR1a0041', 'WYG', '053-10b' );" name="053-10b" class="pb">[053-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4066:4089'>　而凶矣○夫征不復則失漸之正從欲而失正離叛</span>
<span class='tline' id='l180' data-llen='4089:4112'>　其羣類為可醜也卦之諸爻皆无不善若獨失正是</span>
<span class='tline' id='l181' data-llen='4112:4135'>　離其羣類婦孕不由其道所以不育也所利在禦寇</span>
<span class='tline' id='l182' data-llen='4135:4158'>　謂以順道相保君子之與小人比也自守以正豈惟</span>
<span class='tline' id='l183' data-llen='4158:4181'>　君子自完其己而已乎亦使小人得不䧟於非義是</span>
<span class='tline' id='l184' data-llen='4181:4203'>　以順道相保禦止其惡故曰禦寇<span class='krp-note'>並易/傳</span></span>
<span class='tline' id='l185' data-llen='4203:4226'>　横渠先生曰漸卦九三六四易位而居三離上卦四</span>
<span class='tline' id='l186' data-llen='4226:4249'>　離下體故曰夫征不復婦孕不育然相與之固物莫</span>
<span class='tline' id='l187' data-llen='4249:4276'><a onclick="displayPageImage('KR1a0041', 'WYG', '053-11a' );" name="053-11a" class="pb">[053-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4276:4299'>　能間故利用禦寇也征不復者變為艮且得位也如</span>
<span class='tline' id='l189' data-llen='4299:4323'>　六四之得桷三四非正合故曰失其道也<span class='krp-note'>易/說</span></span>
<span class='tline' id='l190' data-llen='4323:4346'>　白雲郭氏曰初二之進也有漸而三則自任以剛其</span>
<span class='tline' id='l191' data-llen='4346:4369'>　進欲速失漸之道是以致凶爾雅髙平曰陸自水而</span>
<span class='tline' id='l192' data-llen='4369:4392'>　至於陸進之甚逺故有夫征不復之象進而比四不</span>
<span class='tline' id='l193' data-llen='4392:4415'>　正之婦也故曰婦孕不育凶然九三之才有進无退</span>
<span class='tline' id='l194' data-llen='4415:4438'>　患在失中獨用以禦寇則利也離羣醜者捨初二同</span>
<span class='tline' id='l195' data-llen='4438:4461'>　體而進也失其道者比四之不正失漸之道也非所</span>
<span class='tline' id='l196' data-llen='4461:4488'><a onclick="displayPageImage('KR1a0041', 'WYG', '053-11b' );" name="053-11b" class="pb">[053-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4488:4511'>　謂進以正可以正邦者也順相保者禦寇所以保其</span>
<span class='tline' id='l198' data-llen='4511:4534'>　類也初二隂柔順九三之相保也蒙之上九利禦寇</span>
<span class='tline' id='l199' data-llen='4534:4557'>　與漸九三同義蓋它无所用獨可禦寇而已蒙之象</span>
<span class='tline' id='l200' data-llen='4557:4580'>　言上下順者以己獨處上衆皆順之也此言順相保</span>
<span class='tline' id='l201' data-llen='4580:4597'>　者初二順而相保而已<span class='krp-note'>易/說</span></span>
<span class='tline' id='l202' data-llen='4597:4620'>六四鴻漸于木或得其桷无咎象曰或得其桷順以巽</span>
<span class='tline' id='l203' data-llen='4620:4623'>也</span>
<span class='tline' id='l204' data-llen='4623:4646'>　伊川先生曰當漸之時四以隂柔進據剛陽之上陽</span>
<span class='tline' id='l205' data-llen='4646:4673'><a onclick="displayPageImage('KR1a0041', 'WYG', '053-12a' );" name="053-12a" class="pb">[053-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4673:4696'>　剛而上進豈能安處隂柔之下故四之處非安地如</span>
<span class='tline' id='l207' data-llen='4696:4728'>　鴻之進<span class='krp-note'>一作/漸</span>于木也木漸髙矣<span class='krp-note'>一无/矣字</span>而有不安之象</span>
<span class='tline' id='l208' data-llen='4728:4751'>　鴻趾連不能握枝故不木棲桷横平之柯唯平柯之</span>
<span class='tline' id='l209' data-llen='4751:4774'>　上乃能安處謂四之處本危或能自得安寧之道則</span>
<span class='tline' id='l210' data-llen='4774:4797'>　无咎也如鴻之於木本不安或得平柯而處之則安</span>
<span class='tline' id='l211' data-llen='4797:4820'>　也四居正而巽順宜无咎者也必以得失言者因得</span>
<span class='tline' id='l212' data-llen='4820:4843'>　失以明其義也○桷者平安之處求安之道唯順與</span>
<span class='tline' id='l213' data-llen='4843:4866'>　巽若其義順正其處卑巽何處而不安如四之順正</span>
<span class='tline' id='l214' data-llen='4866:4893'><a onclick="displayPageImage('KR1a0041', 'WYG', '053-12b' );" name="053-12b" class="pb">[053-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4893:4908'>　而巽乃得桷也<span class='krp-note'>並易/傳</span></span>
<span class='tline' id='l216' data-llen='4908:4931'>　横渠先生曰木非鴻所居如四之易位而在上也然</span>
<span class='tline' id='l217' data-llen='4931:4954'>　本坤之爻進而為巽故或得其桷居之可安也順巽</span>
<span class='tline' id='l218' data-llen='4954:4971'>　則衆所與也故得所安<span class='krp-note'>易/說</span></span>
<span class='tline' id='l219' data-llen='4971:4994'>　白雲郭氏曰六四隂柔才有不足乘九三之剛從而</span>
<span class='tline' id='l220' data-llen='4994:5017'>　比之非所安也故有于木之象桷平衡之柯或得則</span>
<span class='tline' id='l221' data-llen='5017:5040'>　可安矣安則无咎象言順以巽者當不安之際惟巽</span>
<span class='tline' id='l222' data-llen='5040:5063'>　與順可得安寧故也巽權道也繫辭曰巽以行權然</span>
<span class='tline' id='l223' data-llen='5063:5090'><a onclick="displayPageImage('KR1a0041', 'WYG', '053-13a' );" name="053-13a" class="pb">[053-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5090:5113'>　六四順以巽終為无咎之爻而先言于木不安之象</span>
<span class='tline' id='l225' data-llen='5113:5136'>　者蓋六四之象有失有得獨言其得則人將莫知其</span>
<span class='tline' id='l226' data-llen='5136:5159'>　失而不慎始者多矣聖人雖取其善終又欲人之善</span>
<span class='tline' id='l227' data-llen='5159:5176'>　始是以兼明其失得也<span class='krp-note'>易/說</span></span>
<span class='tline' id='l228' data-llen='5176:5199'>九五鴻漸于陵婦三歳不孕終莫之勝吉象曰終莫之</span>
<span class='tline' id='l229' data-llen='5199:5207'>勝吉得所願也</span>
<span class='tline' id='l230' data-llen='5207:5230'>　伊川先生曰陵髙阜也鴻之所止最髙處也象君之</span>
<span class='tline' id='l231' data-llen='5230:5253'>　位雖得尊位然漸之時其道之行固亦非遽與二為</span>
<span class='tline' id='l232' data-llen='5253:5280'><a onclick="displayPageImage('KR1a0041', 'WYG', '053-13b' );" name="053-13b" class="pb">[053-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5280:5303'>　正應而中正之徳同乃隔於三四三比二四比五皆</span>
<span class='tline' id='l234' data-llen='5303:5326'>　隔其交者也未能即合故三歳不孕然中正之道有</span>
<span class='tline' id='l235' data-llen='5326:5349'>　必亨之理不正豈能隔害之故終莫之能勝但其合</span>
<span class='tline' id='l236' data-llen='5349:5372'>　有漸耳終得其吉也以不正而敵中正一時之為耳</span>
<span class='tline' id='l237' data-llen='5372:5395'>　久其能勝乎○君臣以中正相交其道當行雖有間</span>
<span class='tline' id='l238' data-llen='5395:5422'>　其間者終豈能勝哉徐必得其所願乃漸之吉也<span class='krp-note'>並/易</span></span>
<span class='tline' id='l239' data-llen='5422:5429'>　<span class='krp-note'>傳/</span></span>
<span class='tline' id='l240' data-llen='5429:5452'>　白雲郭氏曰陵髙阜也君之象也二五正應君臣同</span>
<span class='tline' id='l241' data-llen='5452:5479'><a onclick="displayPageImage('KR1a0041', 'WYG', '053-14a' );" name="053-14a" class="pb">[053-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5479:5502'>　中正之徳宜其吉矣然猶三歳不孕者以三四為之</span>
<span class='tline' id='l243' data-llen='5502:5525'>　間故也四不能間五而能間二九三禦寇之才足以</span>
<span class='tline' id='l244' data-llen='5525:5548'>　間五然君臣同徳有間終合故終莫之勝也雖九五</span>
<span class='tline' id='l245' data-llen='5548:5571'>　之尊猶有三歳之久者亦為之以漸故也三言夫征</span>
<span class='tline' id='l246' data-llen='5571:5594'>　不復五言婦三歳不孕以卦辭言女歸吉故以夫婦</span>
<span class='tline' id='l247' data-llen='5594:5604'>　為言<span class='krp-note'>易/說</span></span>
<span class='tline' id='l248' data-llen='5604:5627'>上九鴻漸于陸其羽可用為儀吉象曰其羽可用為儀</span>
<span class='tline' id='l249' data-llen='5627:5634'>吉不可亂也</span>
<span class='tline' id='l250' data-llen='5634:5661'><a onclick="displayPageImage('KR1a0041', 'WYG', '053-14b' );" name="053-14b" class="pb">[053-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5661:5684'>　伊川先生曰安定胡公以陸為逵逵雲路也謂虚空</span>
<span class='tline' id='l252' data-llen='5684:5707'>　之中爾雅九達謂之逵逵通達无阻蔽之義上九在</span>
<span class='tline' id='l253' data-llen='5707:5730'>　至髙之位又益上進是出乎位之外在它時則為過</span>
<span class='tline' id='l254' data-llen='5730:5753'>　矣於漸之時居巽之極必有其序如鴻之離所止而</span>
<span class='tline' id='l255' data-llen='5753:5776'>　飛于雲空在人則超逸乎常事之外者也進至於是</span>
<span class='tline' id='l256' data-llen='5776:5799'>　而不失其漸賢達之髙致也故可用為儀法而吉也</span>
<span class='tline' id='l257' data-llen='5799:5822'>　羽鴻之所用進也以其進之用況上九進之道也○</span>
<span class='tline' id='l258' data-llen='5822:5845'>　君子之進自下而上由微而著跬歩造次莫不有序</span>
<span class='tline' id='l259' data-llen='5845:5872'><a onclick="displayPageImage('KR1a0041', 'WYG', '053-15a' );" name="053-15a" class="pb">[053-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5872:5895'>　不失其序則无所不得其吉故九雖窮髙而不失其</span>
<span class='tline' id='l261' data-llen='5895:5920'>　吉可用為儀法者以其有序而不可亂也<span class='krp-note'>並易/傳</span></span>
<span class='tline' id='l262' data-llen='5920:5943'>　横渠先生曰无應於下羽潔无汙且處於髙故曰漸</span>
<span class='tline' id='l263' data-llen='5943:5952'>　陸<span class='krp-note'>易/說</span></span>
<span class='tline' id='l264' data-llen='5952:5975'>　白雲郭氏曰先人言陸當作逵逵者九達之衢雍曰</span>
<span class='tline' id='l265' data-llen='5975:5998'>　漸進之極至是无所不通矣安與樂皆不足以盡之</span>
<span class='tline' id='l266' data-llen='5998:6021'>　漸之六爻其辭皆聲音相恊故初則干言二則磐衎</span>
<span class='tline' id='l267' data-llen='6021:6044'>　三則陸復育四則木桷五則陵孕勝如此則上九為</span>
<span class='tline' id='l268' data-llen='6044:6071'><a onclick="displayPageImage('KR1a0041', 'WYG', '053-15b' );" name="053-15b" class="pb">[053-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6071:6094'>　逵儀明矣其羽可用為儀者九逵之地非止十目所</span>
<span class='tline' id='l270' data-llen='6094:6117'>　視而已通道大都人之瞻仰者衆莫不以為儀表也</span>
<span class='tline' id='l271' data-llen='6117:6140'>　漸進之吉孰大於此羽者外見之美故人可則而象</span>
<span class='tline' id='l272' data-llen='6140:6163'>　之也不可亂者至美外見獨異於衆人故人莫得而</span>
<span class='tline' id='l273' data-llen='6163:6174'>　亂之也<span class='krp-note'>易/說</span></span>
<span class='tline' id='l274' data-llen='6174:6177'>　</span>
<span class='tline' id='l275' data-llen='6177:6180'>　</span>
<span class='tline' id='l276' data-llen='6180:6191'>　大易粹言卷五十三</span>
</p>
<p>
</p>
  </div>
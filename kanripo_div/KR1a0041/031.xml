<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0041', 'WYG', '031-1a' );" name="031-1a" class="pb">[031-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　大易粹言卷三十一　　　宋　方聞一　編</span><br/>
<span class='tline' id='l10' data-llen='212:222'>䷞<span class='krp-note'>艮下/兊上</span></span><br/>
<span class='tline' id='l11' data-llen='222:245'>　伊川先生曰咸序卦有天地然後有萬物有萬物然</span><br/>
<span class='tline' id='l12' data-llen='245:268'>　後有男女有男女然後有夫婦有夫婦然後有父子</span><br/>
<span class='tline' id='l13' data-llen='268:291'>　有父子然後有君臣有君臣然後有上下有上下然</span><br/>
<span class='tline' id='l14' data-llen='291:314'>　後禮義有所錯天地萬物之本夫婦人倫之始所以</span><br/>
<span class='tline' id='l15' data-llen='314:337'>　上經首乾坤下經首咸繼以恒也天地二物故二卦</span><br/>
<span class='tline' id='l16' data-llen='337:363'><a onclick="displayPageImage('KR1a0041', 'WYG', '031-1b' );" name="031-1b" class="pb">[031-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:386'>　分為天地之道男女交合而成夫婦故咸與恒皆二</span><br/>
<span class='tline' id='l18' data-llen='386:409'>　體合為夫婦之義咸感也以説為主恒常也以正為</span><br/>
<span class='tline' id='l19' data-llen='409:432'>　本而説之道自有正也正之道固有説焉巽而動剛</span><br/>
<span class='tline' id='l20' data-llen='432:455'>　柔皆應説也咸之為卦兊上艮下少女少男也男女</span><br/>
<span class='tline' id='l21' data-llen='455:478'>　相感之深莫如少者故二少為咸也艮體篤實止為</span><br/>
<span class='tline' id='l22' data-llen='478:501'>　誠慤之義男志篤實以下交女心說而上應男感之</span><br/>
<span class='tline' id='l23' data-llen='501:528'>　先也男先以誠感則女説而應也<span class='krp-note'>易/傳</span>○咸恒體用也</span><br/>
<span class='tline' id='l24' data-llen='528:543'>　體用无先後<span class='krp-note'>劉絢/師訓</span></span><br/>
<span class='tline' id='l25' data-llen='543:569'><a onclick="displayPageImage('KR1a0041', 'WYG', '031-2a' );" name="031-2a" class="pb">[031-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='569:592'>　横渠先生曰咸之為道以虚受為本有意於中則滯</span><br/>
<span class='tline' id='l27' data-llen='592:619'>　於方體而隘矣拇腓股輔以一卦通體高下為言<span class='krp-note'>易/説</span></span><br/>
<span class='tline' id='l28' data-llen='619:628'>咸亨利貞取女吉</span><br/>
<span class='tline' id='l29' data-llen='628:651'>　伊川先生曰咸感也不曰感者咸有皆義男女交相</span><br/>
<span class='tline' id='l30' data-llen='651:674'>　感也物之相感莫如男女而少復甚焉凡君臣上下</span><br/>
<span class='tline' id='l31' data-llen='674:697'>　以至萬物皆有相感之道物之相感則有亨通之理</span><br/>
<span class='tline' id='l32' data-llen='697:720'>　君臣能相感則君臣之道通上下能相感則上下之</span><br/>
<span class='tline' id='l33' data-llen='720:743'>　志通以至父子夫婦親戚朋友皆情意相感則和順</span><br/>
<span class='tline' id='l34' data-llen='743:769'><a onclick="displayPageImage('KR1a0041', 'WYG', '031-2b' );" name="031-2b" class="pb">[031-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='769:792'>　而亨通事物皆然故咸有亨之理也利貞相感之道</span><br/>
<span class='tline' id='l36' data-llen='792:815'>　利在於正也不以正則入於惡矣如夫婦之以滛姣</span><br/>
<span class='tline' id='l37' data-llen='815:838'>　君臣之以媚説上下之以邪僻皆相感之不以正也</span><br/>
<span class='tline' id='l38' data-llen='838:861'>　取女吉以卦才言也卦有柔上剛下二氣感應相與</span><br/>
<span class='tline' id='l39' data-llen='861:888'>　止而説男下女之義以此義取女則得正而吉也<span class='krp-note'>易/傳</span></span><br/>
<span class='tline' id='l40' data-llen='888:911'>　白雲郭氏曰易卦六爻皆相應者有泰否咸恒損益</span><br/>
<span class='tline' id='l41' data-llen='911:934'>　既濟未濟八卦雖名義各有所主而其為道皆大咸</span><br/>
<span class='tline' id='l42' data-llen='934:957'>　以感為義蓋无所不感故謂之咸感而无不通是以</span><br/>
<span class='tline' id='l43' data-llen='957:983'><a onclick="displayPageImage('KR1a0041', 'WYG', '031-3a' );" name="031-3a" class="pb">[031-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='983:1006'>　言亨咸无不亨上也利貞以感次也夫婦之感人倫</span><br/>
<span class='tline' id='l45' data-llen='1006:1029'>　之始人道之大也是以以咸取女則无不吉然序卦</span><br/>
<span class='tline' id='l46' data-llen='1029:1052'>　言天地萬物男女夫婦父子君臣上下皆有咸之道</span><br/>
<span class='tline' id='l47' data-llen='1052:1075'>　者也聖人明人道故卦辭以男女為言而彖并天地</span><br/>
<span class='tline' id='l48' data-llen='1075:1094'>　萬物言之所以盡卦之象也<span class='krp-note'>易/説</span></span><br/>
<span class='tline' id='l49' data-llen='1094:1117'>彖曰咸感也柔上而剛下二氣感應以相與止而説男</span><br/>
<span class='tline' id='l50' data-llen='1117:1140'>下女是以亨利貞取女吉也天地感而萬物化生聖人</span><br/>
<span class='tline' id='l51' data-llen='1140:1163'>感人心而天下和平觀其所感而天地萬物之情可見</span><br/>
<span class='tline' id='l52' data-llen='1163:1189'><a onclick="displayPageImage('KR1a0041', 'WYG', '031-3b' );" name="031-3b" class="pb">[031-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1189:1192'>矣</span><br/>
<span class='tline' id='l54' data-llen='1192:1215'>　伊川先生曰咸之義感也在卦則柔爻上而剛爻下</span><br/>
<span class='tline' id='l55' data-llen='1215:1238'>　柔上變剛而成兊剛下變柔而成艮隂陽相交為男</span><br/>
<span class='tline' id='l56' data-llen='1238:1261'>　女交感之義又兊女在上艮男居下亦柔上剛下也</span><br/>
<span class='tline' id='l57' data-llen='1261:1284'>　隂陽二氣相感相應而和合是相與也止而説止於</span><br/>
<span class='tline' id='l58' data-llen='1284:1307'>　説為堅慤之意艮止於下篤誠相下也兊説於上和</span><br/>
<span class='tline' id='l59' data-llen='1307:1330'>　説相應也以男下女和之至也相感之道如此是以</span><br/>
<span class='tline' id='l60' data-llen='1330:1353'>　能亨通而得正取女如是則吉也卦才如此大率感</span><br/>
<span class='tline' id='l61' data-llen='1353:1379'><a onclick="displayPageImage('KR1a0041', 'WYG', '031-4a' );" name="031-4a" class="pb">[031-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1379:1402'>　道利於正也○彖既言男女相感之義復推極感道</span><br/>
<span class='tline' id='l63' data-llen='1402:1425'>　以盡天地之理聖人之用天地二氣交感而化生萬</span><br/>
<span class='tline' id='l64' data-llen='1425:1448'>　物聖人至誠以感億兆之心而天下和平天下之心</span><br/>
<span class='tline' id='l65' data-llen='1448:1471'>　所以和平由聖人感之也觀天地交感化生萬物之</span><br/>
<span class='tline' id='l66' data-llen='1471:1494'>　理與聖人感人心致和平之道則天地萬物之情可</span><br/>
<span class='tline' id='l67' data-llen='1494:1518'>　見矣感通之理知道者黙而觀之可也<span class='krp-note'>並易/傳</span></span><br/>
<span class='tline' id='l68' data-llen='1518:1541'>　横渠先生曰咸感也其爻雖相應而詞多不吉顧其</span><br/>
<span class='tline' id='l69' data-llen='1541:1564'>　時如何耳説者多以咸恒配天地殊不知咸自可配</span><br/>
<span class='tline' id='l70' data-llen='1564:1590'><a onclick="displayPageImage('KR1a0041', 'WYG', '031-4b' );" name="031-4b" class="pb">[031-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1590:1613'>　天地故於序卦獨不言咸咸既可以配天地則恒亦</span><br/>
<span class='tline' id='l72' data-llen='1613:1636'>　可以配天地皆夫婦之道也咸之為言皆也故語咸</span><br/>
<span class='tline' id='l73' data-llen='1636:1659'>　則非事咸感也不可止夫婦之道謂之咸此一事耳</span><br/>
<span class='tline' id='l74' data-llen='1659:1682'>　男女相配故為咸也感之道不一或以同而感聖人</span><br/>
<span class='tline' id='l75' data-llen='1682:1705'>　感人心以道此是以同也或以異而應男女是也二</span><br/>
<span class='tline' id='l76' data-llen='1705:1728'>　女同居則无感也或以相悦而感或以相畏而感如</span><br/>
<span class='tline' id='l77' data-llen='1728:1751'>　虎先見犬犬自不能去犬若見虎則能避之又如磁</span><br/>
<span class='tline' id='l78' data-llen='1751:1774'>　石引針相應而感也若以愛心而來者自相親以害</span><br/>
<span class='tline' id='l79' data-llen='1774:1800'><a onclick="displayPageImage('KR1a0041', 'WYG', '031-5a' );" name="031-5a" class="pb">[031-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1800:1823'>　心而來者相見容色自别聖人感人心而天下和平</span><br/>
<span class='tline' id='l81' data-llen='1823:1846'>　是風動之也聖人老吾老以及人之老而人欲老其</span><br/>
<span class='tline' id='l82' data-llen='1846:1869'>　老此是以事相感也感如影響无復先後有動必感</span><br/>
<span class='tline' id='l83' data-llen='1869:1896'>　咸感而應故曰咸速也<span class='krp-note'>易/説</span>○能通天下之志者為能</span><br/>
<span class='tline' id='l84' data-llen='1896:1919'>　感人心聖人同乎人而无我故和平天下莫盛於感</span><br/>
<span class='tline' id='l85' data-llen='1919:1946'>　人心○有无一内外合<span class='krp-note'>庸聖/同</span>此人心之所自來也若</span><br/>
<span class='tline' id='l86' data-llen='1946:1969'>　聖人則不專以聞見為心故能不專以聞見為用无</span><br/>
<span class='tline' id='l87' data-llen='1969:1992'>　所不感者虚也感即合也咸也以萬物本一故能合</span><br/>
<span class='tline' id='l88' data-llen='1992:2018'><a onclick="displayPageImage('KR1a0041', 'WYG', '031-5b' );" name="031-5b" class="pb">[031-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2018:2041'>　異以其能合異故謂之感若非有異則无合天地乾</span><br/>
<span class='tline' id='l90' data-llen='2041:2064'>　坤隂陽也二端故有感本一故能合天地生萬物所</span><br/>
<span class='tline' id='l91' data-llen='2064:2091'>　受雖不同皆无須臾之不感所謂性即天道也<span class='krp-note'>並正/蒙</span></span><br/>
<span class='tline' id='l92' data-llen='2091:2114'>　龜山楊氏曰有天地然後有萬物有萬物然後有男</span><br/>
<span class='tline' id='l93' data-llen='2114:2137'>　女有男女然後有夫婦有夫婦然後有父子君臣上</span><br/>
<span class='tline' id='l94' data-llen='2137:2160'>　下而禮義有所錯故上經始於乾坤乾坤萬物父母</span><br/>
<span class='tline' id='l95' data-llen='2160:2183'>　也下經始於咸恒咸恒夫婦之義也艮山也兊澤也</span><br/>
<span class='tline' id='l96' data-llen='2183:2206'>　山澤通氣而交感形焉卦之所以為咸也咸也者交</span><br/>
<span class='tline' id='l97' data-llen='2206:2232'><a onclick="displayPageImage('KR1a0041', 'WYG', '031-6a' );" name="031-6a" class="pb">[031-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2232:2255'>　相感之謂也與天地定位雷風相薄水火不相射異</span><br/>
<span class='tline' id='l99' data-llen='2255:2278'>　矣剛上而柔下剛柔之定位也柔上而剛下二氣感</span><br/>
<span class='tline' id='l100' data-llen='2278:2301'>　應以相與也止而説以卦之才言也兊三索而得女</span><br/>
<span class='tline' id='l101' data-llen='2301:2324'>　艮三索而得男兊上艮下男下女也男正位乎外女</span><br/>
<span class='tline' id='l102' data-llen='2324:2347'>　正位乎内各止其所也夫婦之道止而不説則離説</span><br/>
<span class='tline' id='l103' data-llen='2347:2370'>　而不止則亂男不下女則剛不接非夫婦之正也故</span><br/>
<span class='tline' id='l104' data-llen='2370:2393'>　止而説男下女然後亨正取女吉也夫天地萬物一</span><br/>
<span class='tline' id='l105' data-llen='2393:2416'>　體也情也者感而動也觀其所感而天地萬物之情</span><br/>
<span class='tline' id='l106' data-llen='2416:2442'><a onclick="displayPageImage('KR1a0041', 'WYG', '031-6b' );" name="031-6b" class="pb">[031-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2442:2459'>　可見矣以其无二故也<span class='krp-note'>易/説</span></span><br/>
<span class='tline' id='l108' data-llen='2459:2482'>　兼山郭氏曰蜀才曰此本否卦六升上上九降三是</span><br/>
<span class='tline' id='l109' data-llen='2482:2505'>　柔上剛下二氣交感相與也○咸感也而謂之咸有</span><br/>
<span class='tline' id='l110' data-llen='2505:2528'>　以无心感者然後盡咸之義如天地之感也以氣聖</span><br/>
<span class='tline' id='l111' data-llen='2528:2551'>　人之感也以心由所感之不同故咸之所通亦異如</span><br/>
<span class='tline' id='l112' data-llen='2551:2574'>　柔上而剛下二氣感應以相與言天地之感也止而</span><br/>
<span class='tline' id='l113' data-llen='2574:2597'>　説男下女亨利貞娶女吉言人道之感也故天地感</span><br/>
<span class='tline' id='l114' data-llen='2597:2620'>　而萬物化生聖人感人心而天下和平其大小亦異</span><br/>
<span class='tline' id='l115' data-llen='2620:2646'><a onclick="displayPageImage('KR1a0041', 'WYG', '031-7a' );" name="031-7a" class="pb">[031-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2646:2669'>　也故曰觀其所感而天地萬物之情可見矣詩云鳶</span><br/>
<span class='tline' id='l117' data-llen='2669:2692'>　飛戾天魚躍于淵其或天欲雨而柱礎潤銅山傾而</span><br/>
<span class='tline' id='l118' data-llen='2692:2715'>　洪鐘鳴无足疑也然天人之感終有以異乎曰聖人</span><br/>
<span class='tline' id='l119' data-llen='2715:2742'>　贊天地之化育與天地參亦曰憲天之聰明而已<span class='krp-note'>並/易</span></span><br/>
<span class='tline' id='l120' data-llen='2742:2749'>　<span class='krp-note'>説/</span></span><br/>
<span class='tline' id='l121' data-llen='2749:2772'>　白雲郭氏曰伊川曰柔上變剛而成兊剛下變柔而</span><br/>
<span class='tline' id='l122' data-llen='2772:2795'>　成艮故曰柔上而剛下雍曰咸自否來六三上而成</span><br/>
<span class='tline' id='l123' data-llen='2795:2818'>　兊是柔上也上九下而成艮是剛下也柔上而剛下</span><br/>
<span class='tline' id='l124' data-llen='2818:2844'><a onclick="displayPageImage('KR1a0041', 'WYG', '031-7b' );" name="031-7b" class="pb">[031-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2844:2867'>　謂二爻之變也所以成艮兊二氣感應相與之道止</span><br/>
<span class='tline' id='l126' data-llen='2867:2890'>　而説咸感之情也男下女内外之象也自咸感至男</span><br/>
<span class='tline' id='l127' data-llen='2890:2913'>　下女同釋文王之辭自天地感而萬物化生所以盡</span><br/>
<span class='tline' id='l128' data-llen='2913:2936'>　明一卦之象夫天地非感不能生萬物聖人非感不</span><br/>
<span class='tline' id='l129' data-llen='2936:2959'>　能平天下則咸之為感雖天地不能外是又豈止男</span><br/>
<span class='tline' id='l130' data-llen='2959:2982'>　女夫婦而已哉故由所感以觀之大而天地細而萬</span><br/>
<span class='tline' id='l131' data-llen='2982:3005'>　物其情皆可得而見此咸所以通三才而无間不獨</span><br/>
<span class='tline' id='l132' data-llen='3005:3028'>　以感人心為道也然文王之辭舉其㣲而著者孔子</span><br/>
<span class='tline' id='l133' data-llen='3028:3054'><a onclick="displayPageImage('KR1a0041', 'WYG', '031-8a' );" name="031-8a" class="pb">[031-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3054:3077'>　極其大與幽逺言之然後咸之道備孔子曰文不在</span><br/>
<span class='tline' id='l135' data-llen='3077:3091'>　兹乎信不誣矣<span class='krp-note'>易/説</span></span><br/>
<span class='tline' id='l136' data-llen='3091:3106'>象曰山上有澤咸君子以虚受人</span><br/>
<span class='tline' id='l137' data-llen='3106:3129'>　伊川先生曰澤性潤下土性受潤澤在山上而其潤</span><br/>
<span class='tline' id='l138' data-llen='3129:3152'>　漸通徹是二物之氣相感通也君子觀山澤通氣之</span><br/>
<span class='tline' id='l139' data-llen='3152:3175'>　象而虚其中以受於人夫人中虚則能受實則不能</span><br/>
<span class='tline' id='l140' data-llen='3175:3198'>　入矣虚中者无我也中无私主則无感不通以量而</span><br/>
<span class='tline' id='l141' data-llen='3198:3229'>　容之擇合<span class='krp-note'>一作/交</span>而受之非聖人有感必通之道也<span class='krp-note'>易/傳</span></span><br/>
<span class='tline' id='l142' data-llen='3229:3255'><a onclick="displayPageImage('KR1a0041', 'WYG', '031-8b' );" name="031-8b" class="pb">[031-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3255:3278'>　横渠先生曰山上有澤非交感不能也感物之善莫</span><br/>
<span class='tline' id='l144' data-llen='3278:3301'>　若以虚受人有所係慕皆非正吉故六爻皆以有應</span><br/>
<span class='tline' id='l145' data-llen='3301:3318'>　不盡卦義而有所譏也<span class='krp-note'>易/説</span></span><br/>
<span class='tline' id='l146' data-llen='3318:3341'>　龜山楊氏曰山藏疾澤鍾水有虚受之象焉故君子</span><br/>
<span class='tline' id='l147' data-llen='3341:3355'>　體之以虚受人<span class='krp-note'>易/説</span></span><br/>
<span class='tline' id='l148' data-llen='3355:3378'>　兼山郭氏曰象山之性包以畜止萬物者也澤之性</span><br/>
<span class='tline' id='l149' data-llen='3378:3401'>　浸潤以説萬物者也二者皆以虚受而通氣者也傳</span><br/>
<span class='tline' id='l150' data-llen='3401:3424'>　曰山藪藏疾又曰虚穴來風有自然矣舜自耕稼陶</span><br/>
<span class='tline' id='l151' data-llen='3424:3450'><a onclick="displayPageImage('KR1a0041', 'WYG', '031-9a' );" name="031-9a" class="pb">[031-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3450:3473'>　漁以至為帝无非取諸人以為善及其終也納于大</span><br/>
<span class='tline' id='l153' data-llen='3473:3496'>　麓烈風雷雨弗迷蓋其推而上之如此<span class='krp-note'>易/説</span></span><br/>
<span class='tline' id='l154' data-llen='3496:3519'>　白雲郭氏曰山生物也澤利物也天地之大亦相感</span><br/>
<span class='tline' id='l155' data-llen='3519:3542'>　而後萬物化生況山澤乎是宜交感而後生利萬物</span><br/>
<span class='tline' id='l156' data-llen='3542:3565'>　也君子法之以虚受人惟虚故受受故能成不能感</span><br/>
<span class='tline' id='l157' data-llen='3565:3588'>　者以不能受故也不能受者以不能虚中故也充虚</span><br/>
<span class='tline' id='l158' data-llen='3588:3611'>　中之道故至於无所不感无所不通然後盡咸之道</span><br/>
<span class='tline' id='l159' data-llen='3611:3634'>　矣聖人寂然不動感而遂通天下之故蓋本諸此言</span><br/>
<span class='tline' id='l160' data-llen='3634:3660'><a onclick="displayPageImage('KR1a0041', 'WYG', '031-9b' );" name="031-9b" class="pb">[031-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3660:3683'>　虚者本山澤有容之義蓋卦无虚之象而咸有虚之</span><br/>
<span class='tline' id='l162' data-llen='3683:3693'>　義也<span class='krp-note'>易/説</span></span><br/>
<span class='tline' id='l163' data-llen='3693:3709'>初六咸其拇象曰咸其拇志在外也</span><br/>
<span class='tline' id='l164' data-llen='3709:3732'>　伊川先生曰初六在下卦之下與四相感以㣲處初</span><br/>
<span class='tline' id='l165' data-llen='3732:3755'>　其感未深豈能動於人故如人拇之動未足以進也</span><br/>
<span class='tline' id='l166' data-llen='3755:3778'>　拇足大指人之相感有深淺輕重之異識其時勢則</span><br/>
<span class='tline' id='l167' data-llen='3778:3801'>　所處不失其宜矣○初志之動感於四也故曰在外</span><br/>
<span class='tline' id='l168' data-llen='3801:3826'>　志雖動而感未深如拇之動未足以進也<span class='krp-note'>並易/傳</span></span><br/>
<span class='tline' id='l169' data-llen='3826:3853'><a onclick="displayPageImage('KR1a0041', 'WYG', '031-10a' );" name="031-10a" class="pb">[031-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3853:3877'>　龜山楊氏曰咸感也感而動者物皆然而人為之主故</span><br/>
<span class='tline' id='l171' data-llen='3877:3900'>　咸六爻之象皆取諸身而已初在下咸其拇者也在</span><br/>
<span class='tline' id='l172' data-llen='3900:3927'>　下而居艮體雖有應乎上未能進也故在外而已<span class='krp-note'>易/説</span></span><br/>
<span class='tline' id='l173' data-llen='3927:3951'>　兼山郭氏曰拇係于足无繫于事功者也<span class='krp-note'>易/説</span></span><br/>
<span class='tline' id='l174' data-llen='3951:3974'>　白雲郭氏曰咸之名卦蓋取六爻无不相感故合一</span><br/>
<span class='tline' id='l175' data-llen='3974:3997'>　卦論之則足以見天地萬物之情自六爻觀之則所</span><br/>
<span class='tline' id='l176' data-llen='3997:4020'>　遇所感不同其咸分矣不足以見其大全猶耳目手</span><br/>
<span class='tline' id='l177' data-llen='4020:4043'>　足之用不同又安足以識人之大體哉各言其手足</span><br/>
<span class='tline' id='l178' data-llen='4043:4070'><a onclick="displayPageImage('KR1a0041', 'WYG', '031-10b' );" name="031-10b" class="pb">[031-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4070:4093'>　耳目之一用可也故咸之諸爻皆不能盡充咸之義</span><br/>
<span class='tline' id='l180' data-llen='4093:4116'>　各舉其一偏言之也初之感四其感未深有志於感</span><br/>
<span class='tline' id='l181' data-llen='4116:4139'>　而已故曰志在外也外四也易之六爻上為首而初</span><br/>
<span class='tline' id='l182' data-llen='4139:4162'>　為足故初言拇而上言輔頰舌也然天地男女皆以</span><br/>
<span class='tline' id='l183' data-llen='4162:4185'>　二體相感而六爻言拇言腓雖一物亦有感而後用</span><br/>
<span class='tline' id='l184' data-llen='4185:4208'>　於此見萬物之情无所不感矣又非特天地男女二</span><br/>
<span class='tline' id='l185' data-llen='4208:4219'>　體而已<span class='krp-note'>易/説</span></span><br/>
<span class='tline' id='l186' data-llen='4219:4239'>六二咸其腓凶居吉象曰雖凶居吉順不害也</span><br/>
<span class='tline' id='l187' data-llen='4239:4266'><a onclick="displayPageImage('KR1a0041', 'WYG', '031-11a' );" name="031-11a" class="pb">[031-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4266:4289'>　伊川先生曰二以隂在下與五為應故設咸腓之戒</span><br/>
<span class='tline' id='l189' data-llen='4289:4312'>　腓足肚行則先動足乃舉之非如腓之自動也二若</span><br/>
<span class='tline' id='l190' data-llen='4312:4335'>　不守道待上之求而如腓自動則躁妄自失所以凶</span><br/>
<span class='tline' id='l191' data-llen='4335:4358'>　也安其居而不動以待上之求則得進退之道而吉</span><br/>
<span class='tline' id='l192' data-llen='4358:4381'>　也二中正之人以其在咸而應五故為此戒復云居</span><br/>
<span class='tline' id='l193' data-llen='4381:4404'>　吉若安其分不自動則吉也○二居中得正所應又</span><br/>
<span class='tline' id='l194' data-llen='4404:4427'>　中正其才本善以其在咸之時質柔而上應故戒以</span><br/>
<span class='tline' id='l195' data-llen='4427:4450'>　先動求君則凶居以自守則吉象復明之云非戒之</span><br/>
<span class='tline' id='l196' data-llen='4450:4477'><a onclick="displayPageImage('KR1a0041', 'WYG', '031-11b' );" name="031-11b" class="pb">[031-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4477:4503'>　不得相感唯順理則不害謂守道不先動也<span class='krp-note'>並易/傳</span></span><br/>
<span class='tline' id='l198' data-llen='4503:4526'>　横渠先生曰居則吉趨則凶以男下女為正咸之道</span><br/>
<span class='tline' id='l199' data-llen='4526:4535'>　也<span class='krp-note'>易/説</span></span><br/>
<span class='tline' id='l200' data-llen='4535:4558'>　龜山楊氏曰腓下體之中也二居下卦之中故有腓</span><br/>
<span class='tline' id='l201' data-llen='4558:4581'>　之象焉腓行則先動也艮以一陽止乎上而二以隂</span><br/>
<span class='tline' id='l202' data-llen='4581:4604'>　柔應於五説而不知止者也故凶然上承九三能順</span><br/>
<span class='tline' id='l203' data-llen='4604:4624'>　而止則不害矣故雖凶居吉也<span class='krp-note'>易/説</span></span><br/>
<span class='tline' id='l204' data-llen='4624:4647'>　兼山郭氏曰腓腨腸也六二柔而中正何以有凶以</span><br/>
<span class='tline' id='l205' data-llen='4647:4674'><a onclick="displayPageImage('KR1a0041', 'WYG', '031-12a' );" name="031-12a" class="pb">[031-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4674:4697'>　其爻有艮巽是以居則得咸艮之義是以吉也伊川</span><br/>
<span class='tline' id='l207' data-llen='4697:4720'>　曰隂不可以先動腓應上而先動者也<span class='krp-note'>易/説</span></span><br/>
<span class='tline' id='l208' data-llen='4720:4743'>　白雲郭氏曰咸之道至難言故文王明之以男女夫</span><br/>
<span class='tline' id='l209' data-llen='4743:4766'>　婦之道而六爻又以人之一身取義蓋因其易明而</span><br/>
<span class='tline' id='l210' data-llen='4766:4789'>　可言者也然自拇而腓腓而股股而心心而脢脢而</span><br/>
<span class='tline' id='l211' data-llen='4789:4812'>　頰舌自下而上之象也腓腨腸也在足之上股之下</span><br/>
<span class='tline' id='l212' data-llen='4812:4835'>　腓動則足舉而後隨之足之力本諸此為下體之要</span><br/>
<span class='tline' id='l213' data-llen='4835:4858'>　下卦六二之象實似之二居止之中腓為動之主吉</span><br/>
<span class='tline' id='l214' data-llen='4858:4885'><a onclick="displayPageImage('KR1a0041', 'WYG', '031-12b' );" name="031-12b" class="pb">[031-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4885:4908'>　凶之責在此是以吉凶之義特在夫動止之間耳雖</span><br/>
<span class='tline' id='l216' data-llen='4908:4931'>　涉妄動之凶苟能居而止之亦不害順感之道咸之</span><br/>
<span class='tline' id='l217' data-llen='4931:4954'>　六爻雖其應皆順然妄動求感失居正虚受之義尤</span><br/>
<span class='tline' id='l218' data-llen='4954:4980'>　非艮止之宜聖人戒其違時是以不若居吉也<span class='krp-note'>易/説</span></span><br/>
<span class='tline' id='l219' data-llen='4980:5003'>九三咸其股執其隨往吝象曰咸其股亦不處也志在</span><br/>
<span class='tline' id='l220' data-llen='5003:5011'>隨人所執下也</span><br/>
<span class='tline' id='l221' data-llen='5011:5034'>　伊川先生曰九三以陽居剛有剛陽之才而為主於</span><br/>
<span class='tline' id='l222' data-llen='5034:5057'>　内居下之上是宜自得於正道以感於物而乃應於</span><br/>
<span class='tline' id='l223' data-llen='5057:5084'><a onclick="displayPageImage('KR1a0041', 'WYG', '031-13a' );" name="031-13a" class="pb">[031-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5084:5107'>　上六陽好上而説隂上居感説之極故三感而從之</span><br/>
<span class='tline' id='l225' data-llen='5107:5130'>　股者在身之下足之上不能自由隨身而動者也故</span><br/>
<span class='tline' id='l226' data-llen='5130:5153'>　以為象言九三不能自主隨物而動如股然其所執</span><br/>
<span class='tline' id='l227' data-llen='5153:5176'>　守者隨於物也剛陽之才感於所説而隨之如此而</span><br/>
<span class='tline' id='l228' data-llen='5176:5203'>　往可羞吝也○云亦者蓋象辭<span class='krp-note'>一作/體</span>本不與易相比</span><br/>
<span class='tline' id='l229' data-llen='5203:5226'>　自作一處故諸爻之象辭意有相續者此言亦者承</span><br/>
<span class='tline' id='l230' data-llen='5226:5254'>　上爻<span class='krp-note'>一有/象字</span>辭也上云咸其拇志在外也雖凶居吉順</span><br/>
<span class='tline' id='l231' data-llen='5254:5281'>　不害也咸其股亦不處也前<span class='krp-note'>一作/下</span>二隂爻皆有感而</span><br/>
<span class='tline' id='l232' data-llen='5281:5308'><a onclick="displayPageImage('KR1a0041', 'WYG', '031-13b' );" name="031-13b" class="pb">[031-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5308:5331'>　動三雖陽爻亦然故云亦不處也不處謂動也有剛</span><br/>
<span class='tline' id='l234' data-llen='5331:5360'>　陽之質而不能自主<span class='krp-note'>一作立/一作處</span>志反在於隨人是所操</span><br/>
<span class='tline' id='l235' data-llen='5360:5376'>　執者卑下之甚也<span class='krp-note'>並易/傳</span></span><br/>
<span class='tline' id='l236' data-llen='5376:5399'>　横渠先生曰心寧静於此一向定疊前縱有何事亦</span><br/>
<span class='tline' id='l237' data-llen='5399:5422'>　不恤也休将閑細碎在思慮易曰何思何慮天下殊</span><br/>
<span class='tline' id='l238' data-llen='5422:5445'>　塗而同歸一致而百慮天地之道惟有日月寒暑之</span><br/>
<span class='tline' id='l239' data-llen='5445:5468'>　往來屈伸動静兩端而已在我精義入神以致用則</span><br/>
<span class='tline' id='l240' data-llen='5468:5491'>　細碎皆不能出其間在於術内已過未來者事著在</span><br/>
<span class='tline' id='l241' data-llen='5491:5518'><a onclick="displayPageImage('KR1a0041', 'WYG', '031-14a' );" name="031-14a" class="pb">[031-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5518:5541'>　心畢竟何益浮思游想盡去之惟圖向去日新可也</span><br/>
<span class='tline' id='l243' data-llen='5541:5564'>　孔子以富不可求則曰從吾所好以思為无益則曰</span><br/>
<span class='tline' id='l244' data-llen='5564:5584'>　不如學也故於咸三以見此義<span class='krp-note'>易/説</span></span><br/>
<span class='tline' id='l245' data-llen='5584:5607'>　龜山楊氏曰股身之下腓之上也九三居下卦之上</span><br/>
<span class='tline' id='l246' data-llen='5607:5630'>　股之象也股不足以有行隨下而已故曰志在隨人</span><br/>
<span class='tline' id='l247' data-llen='5630:5642'>　所執下也<span class='krp-note'>易/説</span></span><br/>
<span class='tline' id='l248' data-llen='5642:5665'>　兼山郭氏曰九三股係于上下之體而非制動之主</span><br/>
<span class='tline' id='l249' data-llen='5665:5688'>　徒介于上下之間而中有巽義故曰志在隨人者也</span><br/>
<span class='tline' id='l250' data-llen='5688:5715'><a onclick="displayPageImage('KR1a0041', 'WYG', '031-14b' );" name="031-14b" class="pb">[031-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5715:5723'>　<span class='krp-note'>易/説</span></span><br/>
<span class='tline' id='l252' data-llen='5723:5746'>　白雲郭氏曰足之力在腓而行之用在拇股无所事</span><br/>
<span class='tline' id='l253' data-llen='5746:5769'>　隨之而已所應在上所隨在下以是而往能无吝乎</span><br/>
<span class='tline' id='l254' data-llen='5769:5792'>　九三居止之極亦以隨人尚不能處是其所執愈下</span><br/>
<span class='tline' id='l255' data-llen='5792:5815'>　者也以其不能自動而隨人故特曰吝苟自動則凶</span><br/>
<span class='tline' id='l256' data-llen='5815:5838'>　矣君子於行止之間有道存焉孔子可以止則止至</span><br/>
<span class='tline' id='l257' data-llen='5838:5861'>　公山佛肸之召欲往而不往是以无九三執隨之吝</span><br/>
<span class='tline' id='l258' data-llen='5861:5884'>　有六二居中之吉也然則咸腓之動往吝之隨不得</span><br/>
<span class='tline' id='l259' data-llen='5884:5911'><a onclick="displayPageImage('KR1a0041', 'WYG', '031-15a' );" name="031-15a" class="pb">[031-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5911:5925'>　不深為之戒也<span class='krp-note'>易/説</span></span><br/>
<span class='tline' id='l261' data-llen='5925:5948'>九四貞吉悔亡憧憧往來朋從爾思象曰貞吉悔亡未</span><br/>
<span class='tline' id='l262' data-llen='5948:5961'>感害也憧憧往來未光大也</span><br/>
<span class='tline' id='l263' data-llen='5961:5984'>　伊川先生曰感者人之動也故皆就人身取象拇取</span><br/>
<span class='tline' id='l264' data-llen='5984:6007'>　在下而動之㣲腓取先動股取其隨九四无所取直</span><br/>
<span class='tline' id='l265' data-llen='6007:6030'>　言感之道不言咸其心感乃心也四在中而居上當</span><br/>
<span class='tline' id='l266' data-llen='6030:6053'>　心之位故為感之主而言感之道貞正則吉而悔亡</span><br/>
<span class='tline' id='l267' data-llen='6053:6076'>　感不以正則有悔也又四説體居隂而應初故戒於</span><br/>
<span class='tline' id='l268' data-llen='6076:6103'><a onclick="displayPageImage('KR1a0041', 'WYG', '031-15b' );" name="031-15b" class="pb">[031-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6103:6126'>　貞感之道无所不通有所私係則害於感通乃有悔</span><br/>
<span class='tline' id='l270' data-llen='6126:6149'>　也聖人感天下之心如寒暑雨暘无不通无不應者</span><br/>
<span class='tline' id='l271' data-llen='6149:6172'>　亦貞而已矣貞者虚中无我之謂也憧憧往來朋從</span><br/>
<span class='tline' id='l272' data-llen='6172:6195'>　爾思夫貞一則所感无不通若往來憧憧然用其私</span><br/>
<span class='tline' id='l273' data-llen='6195:6218'>　心以感物則思之所及者有能感而動所不及者不</span><br/>
<span class='tline' id='l274' data-llen='6218:6241'>　能感也是其朋類則從其思也以有係之私心既主</span><br/>
<span class='tline' id='l275' data-llen='6241:6264'>　於一隅一事豈能廓然无所不通乎繫辭曰天下何</span><br/>
<span class='tline' id='l276' data-llen='6264:6287'>　思何慮天下同歸而殊塗一致而百慮天下何思何</span><br/>
<span class='tline' id='l277' data-llen='6287:6314'><a onclick="displayPageImage('KR1a0041', 'WYG', '031-16a' );" name="031-16a" class="pb">[031-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6314:6337'>　慮夫子因咸極論感通之道夫以思慮之私心感物</span><br/>
<span class='tline' id='l279' data-llen='6337:6360'>　所感狹矣天下之理一也途雖殊而其歸則同慮雖</span><br/>
<span class='tline' id='l280' data-llen='6360:6390'>　百而其致<span class='krp-note'>一有極字/一无極致</span>則一雖物有萬殊事有萬變統</span><br/>
<span class='tline' id='l281' data-llen='6390:6413'>　之以一則无能違也故貞其意則窮天下无不感通</span><br/>
<span class='tline' id='l282' data-llen='6413:6436'>　焉故曰天下何思何慮用其思慮之私心豈能无所</span><br/>
<span class='tline' id='l283' data-llen='6436:6459'>　不感也日往則月來月往則日來日月相推而明生</span><br/>
<span class='tline' id='l284' data-llen='6459:6482'>　焉寒往則暑來暑往則寒來寒暑相推而歳成焉往</span><br/>
<span class='tline' id='l285' data-llen='6482:6505'>　者屈也來者信也屈信相感而利生焉此以往來屈</span><br/>
<span class='tline' id='l286' data-llen='6505:6532'><a onclick="displayPageImage('KR1a0041', 'WYG', '031-16b' );" name="031-16b" class="pb">[031-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6532:6555'>　信明感應之理屈則有信信則有屈所謂感應也故</span><br/>
<span class='tline' id='l288' data-llen='6555:6578'>　日月相推而明生寒暑相推而歳成功用由是而成</span><br/>
<span class='tline' id='l289' data-llen='6578:6601'>　故曰屈信相感而利生焉感動也有感必有應凡有</span><br/>
<span class='tline' id='l290' data-llen='6601:6629'>　動皆為感感則必有應所應復為感<span class='krp-note'>一有/所字</span>感復有應</span><br/>
<span class='tline' id='l291' data-llen='6629:6652'>　所以不已也尺蠖之屈以求信也龍蛇之蟄以存身</span><br/>
<span class='tline' id='l292' data-llen='6652:6675'>　也精義入神以致用也利用安身以崇徳也過此以</span><br/>
<span class='tline' id='l293' data-llen='6675:6698'>　往未之或知也前云屈信之理矣復取物以明之尺</span><br/>
<span class='tline' id='l294' data-llen='6698:6721'>　蠖之行先屈而後信蓋不屈則无信信而後有屈觀</span><br/>
<span class='tline' id='l295' data-llen='6721:6748'><a onclick="displayPageImage('KR1a0041', 'WYG', '031-17a' );" name="031-17a" class="pb">[031-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6748:6771'>　尺蠖則知感應之理矣龍蛇蟄藏所以存息其身而</span><br/>
<span class='tline' id='l297' data-llen='6771:6794'>　後能奮迅也不蟄則不能奮矣動息相感乃屈信也</span><br/>
<span class='tline' id='l298' data-llen='6794:6817'>　君子潛心精㣲之義入於神妙所以致其用也潛心</span><br/>
<span class='tline' id='l299' data-llen='6817:6840'>　精㣲積也致用施也積與施乃屈信也利用安身以</span><br/>
<span class='tline' id='l300' data-llen='6840:6863'>　崇徳也承上文致用而言利其施用安處其身所以</span><br/>
<span class='tline' id='l301' data-llen='6863:6890'>　崇大其徳業也所為合理則事正而身安聖人<span class='krp-note'>一作/賢</span></span><br/>
<span class='tline' id='l302' data-llen='6890:6913'>　能事盡於此矣故云過此以往未之或知也窮神知</span><br/>
<span class='tline' id='l303' data-llen='6913:6936'>　化徳之盛也既云過此以往未之或知更以此語結</span><br/>
<span class='tline' id='l304' data-llen='6936:6963'><a onclick="displayPageImage('KR1a0041', 'WYG', '031-17b' );" name="031-17b" class="pb">[031-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6963:6986'>　之云窮極至神之妙知化育之道徳之至盛也无加</span><br/>
<span class='tline' id='l306' data-llen='6986:7009'>　於此矣○貞則吉而悔亡未為私感所害也係私應</span><br/>
<span class='tline' id='l307' data-llen='7009:7032'>　則害於感矣憧憧往來以私心相感感之道狹矣故</span><br/>
<span class='tline' id='l308' data-llen='7032:7059'>　云未光大也<span class='krp-note'>並易/傳</span>○貞吉悔亡言感之不可以必也</span><br/>
<span class='tline' id='l309' data-llen='7059:7077'>　不得只恁地看過更留心<span class='krp-note'>語/録</span></span><br/>
<span class='tline' id='l310' data-llen='7077:7100'>　横渠先生曰釋氏以感為幻妄又有憧憧思求朋者</span><br/>
<span class='tline' id='l311' data-llen='7100:7123'>　皆不足道也○感非有意咸三思以求朋此則不足</span><br/>
<span class='tline' id='l312' data-llen='7123:7146'>　道○聖人惟於屈伸有感能有屈伸所以得天下之</span><br/>
<span class='tline' id='l313' data-llen='7146:7173'><a onclick="displayPageImage('KR1a0041', 'WYG', '031-18a' );" name="031-18a" class="pb">[031-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7173:7196'>　物何用憧憧以思而求朋大扺咸卦六爻皆以有應</span><br/>
<span class='tline' id='l315' data-llen='7196:7219'>　不盡咸道故君子欲得虚受人能容以虚受人之道</span><br/>
<span class='tline' id='l316' data-llen='7219:7242'>　也苟曉屈伸心儘安㤗寛裕蓋為不與物校待彼伸</span><br/>
<span class='tline' id='l317' data-llen='7242:7265'>　則已屈然而屈時少伸時多假使亂亡横逆亦猶屈</span><br/>
<span class='tline' id='l318' data-llen='7265:7288'>　少伸多我尚何傷日月寒暑往來正以相屈伸故不</span><br/>
<span class='tline' id='l319' data-llen='7288:7311'>　相害尺蠖之屈以求伸龍蛇之蟄以存身又精義入</span><br/>
<span class='tline' id='l320' data-llen='7311:7334'>　神以致用利用安身以崇徳○夫天地之常以其心</span><br/>
<span class='tline' id='l321' data-llen='7334:7357'>　普萬物而无心聖人之常以其情順萬事而无情故</span><br/>
<span class='tline' id='l322' data-llen='7357:7384'><a onclick="displayPageImage('KR1a0041', 'WYG', '031-18b' );" name="031-18b" class="pb">[031-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7384:7407'>　君子之學莫若廓然而大公物來則順應故曰貞吉</span><br/>
<span class='tline' id='l324' data-llen='7407:7430'>　悔亡憧憧往來朋從爾思苟規矩於外誘之際将見</span><br/>
<span class='tline' id='l325' data-llen='7430:7453'>　感於東而生於西也非惟日之不足顧其端无窮不</span><br/>
<span class='tline' id='l326' data-llen='7453:7476'>　可得而降也○以陽居隂非躁感於物者也然體兊</span><br/>
<span class='tline' id='l327' data-llen='7476:7499'>　性恱未免乎思以求朋之累也蓋體恱之初應止之</span><br/>
<span class='tline' id='l328' data-llen='7499:7522'>　始已勞於上朋止於下故憧憧得朋未為光大不持</span><br/>
<span class='tline' id='l329' data-llen='7522:7539'>　以正則有諂瀆之悔<span class='krp-note'>並易/説</span></span><br/>
<span class='tline' id='l330' data-llen='7539:7562'>　龜山楊氏曰九四脢之下股之上心之位也不言心</span><br/>
<span class='tline' id='l331' data-llen='7562:7589'><a onclick="displayPageImage('KR1a0041', 'WYG', '031-19a' );" name="031-19a" class="pb">[031-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7589:7612'>　心无不該不可以位言也夫吉凶悔吝生乎動者也</span><br/>
<span class='tline' id='l333' data-llen='7612:7635'>　寂然不動心之體也故貞吉悔亡傳曰心静天地之</span><br/>
<span class='tline' id='l334' data-llen='7635:7658'>　鑑也萬物之鏡也而物至則无潛形焉故能感而遂</span><br/>
<span class='tline' id='l335' data-llen='7658:7681'>　通天下之故憧憧往來則動而與物交搆而從爾思</span><br/>
<span class='tline' id='l336' data-llen='7681:7704'>　者朋而已匪其朋則思之不能及也故曰未光大也</span><br/>
<span class='tline' id='l337' data-llen='7704:7731'>　<span class='krp-note'>易/説</span>○易於咸卦初六言咸其拇六二言咸其腓九三</span><br/>
<span class='tline' id='l338' data-llen='7731:7754'>　言咸其股九五言咸其脢上六言咸其輔頰舌至於</span><br/>
<span class='tline' id='l339' data-llen='7754:7777'>　九四一爻由一身觀之則心是也獨不言心其説以</span><br/>
<span class='tline' id='l340' data-llen='7777:7804'><a onclick="displayPageImage('KR1a0041', 'WYG', '031-19b' );" name="031-19b" class="pb">[031-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7804:7827'>　謂有心以感物則其應必狹矣唯忘心而待物之感</span><br/>
<span class='tline' id='l342' data-llen='7827:7850'>　故能无所不應其繇辭曰貞吉悔亡憧憧往來朋從</span><br/>
<span class='tline' id='l343' data-llen='7850:7873'>　爾思夫思皆縁其類而已不能周也所謂朋從者以</span><br/>
<span class='tline' id='l344' data-llen='7873:7896'>　類而應故也故孔子繫辭曰天下何思何慮天下同</span><br/>
<span class='tline' id='l345' data-llen='7896:7919'>　歸而殊塗一致而百慮天下何思何慮夫心猶鏡也</span><br/>
<span class='tline' id='l346' data-llen='7919:7942'>　居其所而物自以形來則所鑒者廣矣若執鏡隨物</span><br/>
<span class='tline' id='l347' data-llen='7942:7965'>　以度其形其照幾何或曰思造形之上極過是非思</span><br/>
<span class='tline' id='l348' data-llen='7965:7988'>　之所能及故唯天下之至神則无思也无思所以體</span><br/>
<span class='tline' id='l349' data-llen='7988:8015'><a onclick="displayPageImage('KR1a0041', 'WYG', '031-20a' );" name="031-20a" class="pb">[031-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8015:8038'>　道有思所以應世此為不知易之義也易所謂无思</span><br/>
<span class='tline' id='l351' data-llen='8038:8061'>　者以謂无所事乎思云耳故其於天下之故感而通</span><br/>
<span class='tline' id='l352' data-llen='8061:8084'>　之而已今而曰不可以有思又曰不能无思此何理</span><br/>
<span class='tline' id='l353' data-llen='8084:8093'>　哉<span class='krp-note'>語/録</span></span><br/>
<span class='tline' id='l354' data-llen='8093:8116'>　兼山郭氏曰九四失位而不中故有悔貞吉悔亡初</span><br/>
<span class='tline' id='l355' data-llen='8116:8139'>　嫌于失正也介于三五之二剛皆非已應故上之而</span><br/>
<span class='tline' id='l356' data-llen='8139:8162'>　往下之而來故有憧憧之象非若无心感之為大也</span><br/>
<span class='tline' id='l357' data-llen='8162:8185'>　朋者已應也憧憧之感朋從而已語何思何慮則未</span><br/>
<span class='tline' id='l358' data-llen='8185:8212'><a onclick="displayPageImage('KR1a0041', 'WYG', '031-20b' );" name="031-20b" class="pb">[031-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8212:8221'>　也<span class='krp-note'>易/説</span></span><br/>
<span class='tline' id='l360' data-llen='8221:8244'>　白雲郭氏曰九四失位過中非吉之象而咸道利貞</span><br/>
<span class='tline' id='l361' data-llen='8244:8267'>　九四之感初出於貞又以説道感人人之所願從故</span><br/>
<span class='tline' id='l362' data-llen='8267:8290'>　吉也吉則悔亡矣許慎以憧憧為意不定此言憧憧</span><br/>
<span class='tline' id='l363' data-llen='8290:8313'>　則其感无定也朋從爾思言其類從而感也然思之</span><br/>
<span class='tline' id='l364' data-llen='8313:8336'>　所及者能感而從之思所不及者朋未從也且天地</span><br/>
<span class='tline' id='l365' data-llen='8336:8359'>　之間往來者非一豈志意之所能盡虚已聽之可也</span><br/>
<span class='tline' id='l366' data-llen='8359:8382'>　而欲皆以心思感之是以憧憧无定蓋不知咸之大</span><br/>
<span class='tline' id='l367' data-llen='8382:8409'><a onclick="displayPageImage('KR1a0041', 'WYG', '031-21a' );" name="031-21a" class="pb">[031-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8409:8432'>　有在於何思何慮者也象言貞吉悔亡未感害者言</span><br/>
<span class='tline' id='l369' data-llen='8432:8455'>　九四本无貞吉悔亡之道而在咸則未為害者咸道</span><br/>
<span class='tline' id='l370' data-llen='8455:8478'>　利貞故也憧憧固不足以盡往來相感之道故未為</span><br/>
<span class='tline' id='l371' data-llen='8478:8498'>　光大往來之道繫辭言之詳矣<span class='krp-note'>易/説</span></span><br/>
<span class='tline' id='l372' data-llen='8498:8515'>九五咸其脢无悔象曰咸其脢志末也</span><br/>
<span class='tline' id='l373' data-llen='8515:8538'>　伊川先生曰九居尊位當以至誠感天下而應二比</span><br/>
<span class='tline' id='l374' data-llen='8538:8561'>　上若係二而説上則偏私淺狹非人君之道豈能感</span><br/>
<span class='tline' id='l375' data-llen='8561:8584'>　天下乎脢背肉也與心相背而所不見也言能背其</span><br/>
<span class='tline' id='l376' data-llen='8584:8611'><a onclick="displayPageImage('KR1a0041', 'WYG', '031-21b' );" name="031-21b" class="pb">[031-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8611:8634'>　私心感非其所見而説者則得人君感天下之正而</span><br/>
<span class='tline' id='l378' data-llen='8634:8661'>　无悔也○戒使背其心而咸脢者為其存心<span class='krp-note'>一作/志</span>淺</span><br/>
<span class='tline' id='l379' data-llen='8661:8681'>　末係二而説上感於私欲也<span class='krp-note'>並易/傳</span></span><br/>
<span class='tline' id='l380' data-llen='8681:8704'>　横渠先生曰九五處恱之中未免偏係之弊故不能</span><br/>
<span class='tline' id='l381' data-llen='8704:8732'>　感人心而曰咸其脢惟聖人然後能感人心也<span class='krp-note'>一无/曰字</span></span><br/>
<span class='tline' id='l382' data-llen='8732:8740'>　<span class='krp-note'>易/説</span></span><br/>
<span class='tline' id='l383' data-llen='8740:8763'>　兼山郭氏曰輔嗣云脢者心之上口之下蓋下之无</span><br/>
<span class='tline' id='l384' data-llen='8763:8786'>　憧憧之心上之无滕口之説可以无悔而已方其論</span><br/>
<span class='tline' id='l385' data-llen='8786:8813'><a onclick="displayPageImage('KR1a0041', 'WYG', '031-22a' );" name="031-22a" class="pb">[031-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8813:8840'>　天地之感萬物聖人之感人心於脢也何所取哉<span class='krp-note'>易/説</span></span><br/>
<span class='tline' id='l387' data-llen='8840:8863'>　龜山楊氏曰脢背肉也无思无慮故无悔然而非不</span><br/>
<span class='tline' id='l388' data-llen='8863:8886'>　為也不能而已與所謂寂然不動者異矣居得尊位</span><br/>
<span class='tline' id='l389' data-llen='8886:8909'>　比上而不能通天下之故則其志末矣非為上之道</span><br/>
<span class='tline' id='l390' data-llen='8909:8918'>　也<span class='krp-note'>易/説</span></span><br/>
<span class='tline' id='l391' data-llen='8918:8941'>　白雲郭氏曰子夏傳曰在脊曰脢蓋感於不思不動</span><br/>
<span class='tline' id='l392' data-llen='8941:8964'>　之地其道優矣是以无悔然不能捨脢之感而志夫</span><br/>
<span class='tline' id='l393' data-llen='8964:8987'>　體之大全未足以盡君人之道故曰志末也君人之</span><br/>
<span class='tline' id='l394' data-llen='8987:9014'><a onclick="displayPageImage('KR1a0041', 'WYG', '031-22b' );" name="031-22b" class="pb">[031-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='9014:9036'>　道如之何感人心而天下和平是也<span class='krp-note'>易/説</span></span><br/>
<span class='tline' id='l396' data-llen='9036:9056'>上六咸其輔頰舌象曰咸其輔頰舌滕口説也</span><br/>
<span class='tline' id='l397' data-llen='9056:9079'>　伊川先生曰上隂柔而説體為説之主又居感之極</span><br/>
<span class='tline' id='l398' data-llen='9079:9102'>　是其欲感物之極也故不能以至誠感物而發見於</span><br/>
<span class='tline' id='l399' data-llen='9102:9125'>　口舌之間小人女子之常態也豈能動於人乎不直</span><br/>
<span class='tline' id='l400' data-llen='9125:9148'>　云口而云輔頰舌亦猶今人謂口過曰唇吻曰頰舌</span><br/>
<span class='tline' id='l401' data-llen='9148:9171'>　也輔頰舌皆所用以言也○唯至誠為能感人乃以</span><br/>
<span class='tline' id='l402' data-llen='9171:9195'>　柔説騰揚於口舌言説豈能感於人乎<span class='krp-note'>並易/傳</span></span><br/>
<span class='tline' id='l403' data-llen='9195:9222'><a onclick="displayPageImage('KR1a0041', 'WYG', '031-23a' );" name="031-23a" class="pb">[031-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9222:9245'>　龜山楊氏曰兊三索而得女則上六兊之主也兊為</span><br/>
<span class='tline' id='l405' data-llen='9245:9268'>　口舌故咸其輔頰舌居咸之終兊之上説之至也以</span><br/>
<span class='tline' id='l406' data-llen='9268:9291'>　說感人是滕口說而已非感人之道也然不言凶咎</span><br/>
<span class='tline' id='l407' data-llen='9291:9311'>　者以説感人未至於凶咎故也<span class='krp-note'>易/説</span></span><br/>
<span class='tline' id='l408' data-llen='9311:9334'>　兼山郭氏曰易稱近取諸身獨咸艮二卦為詳而其</span><br/>
<span class='tline' id='l409' data-llen='9334:9357'>　成終者特異豈非咸極於説而艮終於止而已邪觀</span><br/>
<span class='tline' id='l410' data-llen='9357:9375'>　艮其輔言有序為可知矣<span class='krp-note'>易/説</span></span><br/>
<span class='tline' id='l411' data-llen='9375:9398'>　白雲郭氏曰先人曰易稱近取諸身獨咸艮二卦言</span><br/>
<span class='tline' id='l412' data-llen='9398:9425'><a onclick="displayPageImage('KR1a0041', 'WYG', '031-23b' );" name="031-23b" class="pb">[031-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9425:9448'>　之為詳而其成終者特異豈非咸極於説而艮終於</span><br/>
<span class='tline' id='l414' data-llen='9448:9471'>　止而已邪觀艮其輔言有序為可見矣雍曰咸之六</span><br/>
<span class='tline' id='l415' data-llen='9471:9494'>　爻莫善於脢莫不善於頰舌口舌感人小人之道也</span><br/>
<span class='tline' id='l416' data-llen='9494:9517'>　故中庸言聲色之化民末矣是以聖人不為也然咸</span><br/>
<span class='tline' id='l417' data-llen='9517:9540'>　之道以身觀之以男女觀之以聖人和平天下觀之</span><br/>
<span class='tline' id='l418' data-llen='9540:9563'>　以天地萬物觀之皆可得而見特舉其至近而易明</span><br/>
<span class='tline' id='l419' data-llen='9563:9587'>　者則莫若人之一身也故六爻取象如此<span class='krp-note'>易/説</span></span><br/>
<span class='tline' id='l420' data-llen='9587:9598'>　大易粹言卷三十一</span><br/>
</p>
<p><br/>
</p>
  </div>
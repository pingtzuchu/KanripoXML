<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0041', 'WYG', '033-1a' );" name="033-1a" class="pb">[033-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　大易粹言卷三十三　　　宋　方聞一　編</span><br/>
<span class='tline' id='l10' data-llen='212:222'>䷠<span class='krp-note'>艮下/乾上</span></span><br/>
<span class='tline' id='l11' data-llen='222:245'>　伊川先生曰序卦恒者乆也物不可以乆居其所故</span><br/>
<span class='tline' id='l12' data-llen='245:268'>　受之以遯遯者退也夫乆則有去相須之理也遯所</span><br/>
<span class='tline' id='l13' data-llen='268:291'>　以繼恒也遯退也避也去之之謂也為卦天下有山</span><br/>
<span class='tline' id='l14' data-llen='291:314'>　天在上之物陽性上進山髙起之物形雖髙起體乃</span><br/>
<span class='tline' id='l15' data-llen='314:337'>　止物有上陵之象而止不進天乃上進而去之下陵</span><br/>
<span class='tline' id='l16' data-llen='337:363'><a onclick="displayPageImage('KR1a0041', 'WYG', '033-1b' );" name="033-1b" class="pb">[033-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:386'>　而上去是相違遯故為遯去之義二隂生於下隂長</span><br/>
<span class='tline' id='l18' data-llen='386:416'>　將盛陽消而退小人漸盛君子退而避之<span class='krp-note'>一作避/而去之</span>故為</span><br/>
<span class='tline' id='l19' data-llen='416:426'>　遯也<span class='krp-note'>易/傳</span></span><br/>
<span class='tline' id='l20' data-llen='426:433'>遯亨小利貞</span><br/>
<span class='tline' id='l21' data-llen='433:456'>　伊川先生曰遯者隂長陽消君子退藏之時也者子</span><br/>
<span class='tline' id='l22' data-llen='456:479'>　退藏以伸其道道不屈則為亨故遯所以有亨也在</span><br/>
<span class='tline' id='l23' data-llen='479:502'>　事亦有由遯避而亨者雖小人道長之時君子知幾</span><br/>
<span class='tline' id='l24' data-llen='502:525'>　退避固善也然事有不齊與時消息无必同也隂為</span><br/>
<span class='tline' id='l25' data-llen='525:551'><a onclick="displayPageImage('KR1a0041', 'WYG', '033-2a' );" name="033-2a" class="pb">[033-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='551:574'>　方長而未至於甚盛君子尚有遲遲致力之道不可</span><br/>
<span class='tline' id='l27' data-llen='574:590'>　大貞而尚利小貞也<span class='krp-note'>易/傳</span></span><br/>
<span class='tline' id='l28' data-llen='590:613'>　白雲郭氏曰古之人有大徳而无其時則遯方二隂</span><br/>
<span class='tline' id='l29' data-llen='613:636'>　浸長進而之否不利君子之時進則否而遯則亨也</span><br/>
<span class='tline' id='l30' data-llen='636:659'>　乾健也艮止也有剛健之徳而止於上者大畜也有</span><br/>
<span class='tline' id='l31' data-llen='659:682'>　剛健之徳而止於下此其所以為遯也孔子之徳與</span><br/>
<span class='tline' id='l32' data-llen='682:705'>　天同矣而可以止則止遯之義也小利貞者可小事</span><br/>
<span class='tline' id='l33' data-llen='705:728'>　也是以孔子乗田委吏中都司寇皆屑為之至孟子</span><br/>
<span class='tline' id='l34' data-llen='728:754'><a onclick="displayPageImage('KR1a0041', 'WYG', '033-2b' );" name="033-2b" class="pb">[033-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='754:777'>　為齊卿其道皆止於一國一邑一職之間在聖賢皆</span><br/>
<span class='tline' id='l36' data-llen='777:790'>　謂之小事也<span class='krp-note'>易/説</span></span><br/>
<span class='tline' id='l37' data-llen='790:813'>彖曰遯亨遯而亨也剛當位而應與時行也小利貞浸</span><br/>
<span class='tline' id='l38' data-llen='813:825'>而長也遯之時義大矣哉</span><br/>
<span class='tline' id='l39' data-llen='825:848'>　伊川先生曰小人道長之時君子遯退乃其道之亨</span><br/>
<span class='tline' id='l40' data-llen='848:871'>　也君子遯藏所以伸道也此言處遯之道自剛當位</span><br/>
<span class='tline' id='l41' data-llen='871:894'>　而應以下則論時與卦才尚有可為之理也○遯之</span><br/>
<span class='tline' id='l42' data-llen='894:917'>　時君子處之未有必遯之義五以剛陽之徳處中正</span><br/>
<span class='tline' id='l43' data-llen='917:943'><a onclick="displayPageImage('KR1a0041', 'WYG', '033-3a' );" name="033-3a" class="pb">[033-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='943:967'>　之位又下與六二以中正相應雖隂長之時如卦之才</span><br/>
<span class='tline' id='l45' data-llen='967:990'>　尚當隨時消息苟可以致其力无不至誠自盡以扶</span><br/>
<span class='tline' id='l46' data-llen='990:1017'>　持其道未必於遯<span class='krp-note'>一作/退</span>藏而不為故曰與時行也○</span><br/>
<span class='tline' id='l47' data-llen='1017:1040'>　當隂長之時不可大貞而尚小利貞者蓋隂長必以</span><br/>
<span class='tline' id='l48' data-llen='1040:1063'>　浸漸未能遽盛君子尚可小貞其道所謂小利貞扶</span><br/>
<span class='tline' id='l49' data-llen='1063:1086'>　持使未遂亡也遯者隂之始長君子知微故當深戒</span><br/>
<span class='tline' id='l50' data-llen='1086:1113'>　而聖人之意未便<span class='krp-note'>一作/使</span>遽已也故有與時行小利貞</span><br/>
<span class='tline' id='l51' data-llen='1113:1136'>　之教聖賢之於天下雖知道之将廢豈肯坐視其亂</span><br/>
<span class='tline' id='l52' data-llen='1136:1162'><a onclick="displayPageImage('KR1a0041', 'WYG', '033-3b' );" name="033-3b" class="pb">[033-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1162:1185'>　而不救必區區致力於未極之間强此之衰艱彼之</span><br/>
<span class='tline' id='l54' data-llen='1185:1208'>　進圖其暫安苟得為之孔孟之所屑為也王允謝安</span><br/>
<span class='tline' id='l55' data-llen='1208:1231'>　之於漢晉是也若有可變之道可亨之理更不假言</span><br/>
<span class='tline' id='l56' data-llen='1231:1254'>　也此處遯時之道也故聖人賛其時義大矣哉或乆</span><br/>
<span class='tline' id='l57' data-llen='1254:1270'>　或速其義皆大也<span class='krp-note'>並易/傳</span></span><br/>
<span class='tline' id='l58' data-llen='1270:1293'>　横渠先生曰當位而應理不當遯以隂長故遯故曰</span><br/>
<span class='tline' id='l59' data-llen='1293:1315'>　與時行又曰小利貞又曰遯而亨也<span class='krp-note'>易/説</span></span><br/>
<span class='tline' id='l60' data-llen='1315:1338'>　龜山楊氏曰二隂浸而長進而為否理之必至也止</span><br/>
<span class='tline' id='l61' data-llen='1338:1364'><a onclick="displayPageImage('KR1a0041', 'WYG', '033-4a' );" name="033-4a" class="pb">[033-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1364:1387'>　而不知去則患之所由生也遯而逺之斯亨矣故曰</span><br/>
<span class='tline' id='l63' data-llen='1387:1410'>　遯而亨也遯之時剛當位而應未至乎上下不交也</span><br/>
<span class='tline' id='l64' data-llen='1410:1437'>　故小利貞與時行也與屯之九五小貞吉之義同<span class='krp-note'>易/説</span></span><br/>
<span class='tline' id='l65' data-llen='1437:1460'>　兼山郭氏曰遯非有亨之理其所亨者遯也按卦乾</span><br/>
<span class='tline' id='l66' data-llen='1460:1483'>　徳廣運於外艮知行止之冝於内所以能遯而亨也</span><br/>
<span class='tline' id='l67' data-llen='1483:1506'>　易以陽稱大隂稱小六二柔順中正知動静不失其</span><br/>
<span class='tline' id='l68' data-llen='1506:1529'>　時是以言小利貞又言浸長也遯非可大之時然其</span><br/>
<span class='tline' id='l69' data-llen='1529:1552'>　義則大也老子曰功成名遂身退遯也莊子曰聖人</span><br/>
<span class='tline' id='l70' data-llen='1552:1578'><a onclick="displayPageImage('KR1a0041', 'WYG', '033-4b' );" name="033-4b" class="pb">[033-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1578:1601'>　鶉居而雛食亦遯也充是二者得聖人之道多矣顧</span><br/>
<span class='tline' id='l72' data-llen='1601:1612'>　不大哉<span class='krp-note'>易/説</span></span><br/>
<span class='tline' id='l73' data-llen='1612:1635'>　白雲郭氏曰常人之亨以得位失位言聖人之亨進</span><br/>
<span class='tline' id='l74' data-llen='1635:1658'>　退皆以道言道不必位亨雖遯亦亨也故曰遯而亨</span><br/>
<span class='tline' id='l75' data-llen='1658:1681'>　也剛當位而應五之應二也與時行者時止則止時</span><br/>
<span class='tline' id='l76' data-llen='1681:1704'>　行則行是為遯之義雖聖人亦不能自必也小利貞</span><br/>
<span class='tline' id='l77' data-llen='1704:1727'>　浸而長者隂浸而長不可大事之時也不可大事而</span><br/>
<span class='tline' id='l78' data-llen='1727:1750'>　彖言大矣哉者蓋有天徳而止者謂之遯不然逃難</span><br/>
<span class='tline' id='l79' data-llen='1750:1776'><a onclick="displayPageImage('KR1a0041', 'WYG', '033-5a' );" name="033-5a" class="pb">[033-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1776:1799'>　而已非聖人所謂遯也此遯之時義所以為大也雖</span><br/>
<span class='tline' id='l81' data-llen='1799:1822'>　堯舜授受亦不過於遯而已矣聖人懼人之不知天</span><br/>
<span class='tline' id='l82' data-llen='1822:1845'>　徳之大徒以逃難避仇逺迹山林者皆謂之遯則遯</span><br/>
<span class='tline' id='l83' data-llen='1845:1868'>　之為義小矣故特曰遯之時義大矣哉也遯之小利</span><br/>
<span class='tline' id='l84' data-llen='1868:1891'>　貞暌之小事吉不知者遂以為小而不思也故孔子</span><br/>
<span class='tline' id='l85' data-llen='1891:1914'>　明其大而後知小利貞者有大義存焉小事吉者有</span><br/>
<span class='tline' id='l86' data-llen='1914:1926'>　大用存焉<span class='krp-note'>易/説</span></span><br/>
<span class='tline' id='l87' data-llen='1926:1945'>象曰天下有山遯君子以逺小人不惡而嚴</span><br/>
<span class='tline' id='l88' data-llen='1945:1971'><a onclick="displayPageImage('KR1a0041', 'WYG', '033-5b' );" name="033-5b" class="pb">[033-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1971:1998'>　伊川先生曰天下有山山下<span class='krp-note'>一作/上</span>起而乃上天上進</span><br/>
<span class='tline' id='l90' data-llen='1998:2021'>　而相違是遯避之象也君子觀其象以避逺乎小人</span><br/>
<span class='tline' id='l91' data-llen='2021:2044'>　逺小人之道若以惡聲厲色適足以致其怨忿唯在</span><br/>
<span class='tline' id='l92' data-llen='2044:2065'>　整肅威嚴使知敬畏則自然逺矣<span class='krp-note'>易/傳</span></span><br/>
<span class='tline' id='l93' data-llen='2065:2088'>　横渠先生曰逺小人不惡而嚴惡讀為憎惡之惡逺</span><br/>
<span class='tline' id='l94' data-llen='2088:2111'>　小人不可示此惡也惡則患及之又焉能逺嚴之為</span><br/>
<span class='tline' id='l95' data-llen='2111:2129'>　言敬小人而逺之之義也<span class='krp-note'>易/説</span></span><br/>
<span class='tline' id='l96' data-llen='2129:2152'>　龜山楊氏曰天下有山健而止也其藏疾也无所拒</span><br/>
<span class='tline' id='l97' data-llen='2152:2178'><a onclick="displayPageImage('KR1a0041', 'WYG', '033-6a' );" name="033-6a" class="pb">[033-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2178:2201'>　然亦終莫之陵也此君子逺小人之不惡而嚴之象</span><br/>
<span class='tline' id='l99' data-llen='2201:2210'>　也<span class='krp-note'>易/説</span></span><br/>
<span class='tline' id='l100' data-llen='2210:2233'>　兼山郭氏曰天下有山内外之分也不惡而嚴全身</span><br/>
<span class='tline' id='l101' data-llen='2233:2256'>　潔己之道也豈若小人悻悻然見於面目而後去之</span><br/>
<span class='tline' id='l102' data-llen='2256:2265'>　耶<span class='krp-note'>易/説</span></span><br/>
<span class='tline' id='l103' data-llen='2265:2288'>　白雲郭氏曰遯之為象取二隂浸長而消陽君子見</span><br/>
<span class='tline' id='l104' data-llen='2288:2311'>　幾而作故卦謂之遯天下有山蓋備二體之象非示</span><br/>
<span class='tline' id='l105' data-llen='2311:2334'>　名卦之意易如此類者亦多矣君子當遯之時畏小</span><br/>
<span class='tline' id='l106' data-llen='2334:2360'><a onclick="displayPageImage('KR1a0041', 'WYG', '033-6b' );" name="033-6b" class="pb">[033-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2360:2383'>　人之害道志在逺之而已雖山林江海為逺害之地</span><br/>
<span class='tline' id='l108' data-llen='2383:2406'>　然亦有以道逺之者逺之之道何如不惡其人而嚴</span><br/>
<span class='tline' id='l109' data-llen='2406:2429'>　其分逺也孔子曰人而不仁疾之已甚亂也疾之則</span><br/>
<span class='tline' id='l110' data-llen='2429:2452'>　惡也不惡則不疾矣孔子曰君子无衆寡无小大无</span><br/>
<span class='tline' id='l111' data-llen='2452:2475'>　敢慢又曰君子正其衣冠尊其瞻視儼然人望而畏</span><br/>
<span class='tline' id='l112' data-llen='2475:2498'>　之皆嚴之謂也自古山林江海遯世之士多矣獨遯</span><br/>
<span class='tline' id='l113' data-llen='2498:2521'>　以道者孔孟而已若夫君臣授受亦有遯之道者蓋</span><br/>
<span class='tline' id='l114' data-llen='2521:2544'>　臣道上行君不得不為之遯也知其道而遯者堯舜</span><br/>
<span class='tline' id='l115' data-llen='2544:2570'><a onclick="displayPageImage('KR1a0041', 'WYG', '033-7a' );" name="033-7a" class="pb">[033-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2570:2593'>　也不知其道而固有者桀紂也然非舜禹湯武而遯</span><br/>
<span class='tline' id='l117' data-llen='2593:2604'>　則簒矣<span class='krp-note'>易/説</span></span><br/>
<span class='tline' id='l118' data-llen='2604:2627'>初六遯尾厲勿用有攸往象曰遯尾之厲不往何災也</span><br/>
<span class='tline' id='l119' data-llen='2627:2650'>　伊川先生曰它卦以下為初遯者往遯也在前者先</span><br/>
<span class='tline' id='l120' data-llen='2650:2673'>　進故初乃為尾尾在後之物也遯而在後不及者也</span><br/>
<span class='tline' id='l121' data-llen='2673:2696'>　是以危也初以柔處微既已後矣不可往也往則危</span><br/>
<span class='tline' id='l122' data-llen='2696:2719'>　矣微者易於晦藏往既可危不若不往之无災也○</span><br/>
<span class='tline' id='l123' data-llen='2719:2742'>　見幾先遯固為善也遯而為尾危道也往既有危不</span><br/>
<span class='tline' id='l124' data-llen='2742:2768'><a onclick="displayPageImage('KR1a0041', 'WYG', '033-7b' );" name="033-7b" class="pb">[033-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2768:2791'>　若不往而晦藏可免於災處微故也古人處微下隱</span><br/>
<span class='tline' id='l126' data-llen='2791:2808'>　亂世而不去者多矣<span class='krp-note'>並易/傳</span></span><br/>
<span class='tline' id='l127' data-llen='2808:2831'>　横渠先生曰危而不往何也遯既後時往則取災故</span><br/>
<span class='tline' id='l128' data-llen='2831:2847'>　知者違難在乎先幾<span class='krp-note'>易/説</span></span><br/>
<span class='tline' id='l129' data-llen='2847:2870'>　龜山楊氏曰二隂進矣而隨其後遯之尾也居遯之</span><br/>
<span class='tline' id='l130' data-llen='2870:2893'>　時不能逺之隨其後故厲然柔方變剛隨而往則浸</span><br/>
<span class='tline' id='l131' data-llen='2893:2916'>　而為否矣能无災乎故勿用有攸往而象曰不往何</span><br/>
<span class='tline' id='l132' data-llen='2916:2926'>　災也<span class='krp-note'>易/説</span></span><br/>
<span class='tline' id='l133' data-llen='2926:2952'><a onclick="displayPageImage('KR1a0041', 'WYG', '033-8a' );" name="033-8a" class="pb">[033-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2952:2975'>　白雲郭氏曰易道貴早辯而君子欲知幾故自履霜</span><br/>
<span class='tline' id='l135' data-llen='2975:2998'>　堅冰之後早辯之道言於初者多矣而遯之初六獨</span><br/>
<span class='tline' id='l136' data-llen='2998:3021'>　止而不知去不能早辯者也故曰遯尾厲遯尾者遯</span><br/>
<span class='tline' id='l137' data-llen='3021:3044'>　之後時也為遯之尾是為難之首也其危冝矣勿用</span><br/>
<span class='tline' id='l138' data-llen='3044:3067'>　有攸往者言處遯尾之道雖危而災猶可避也蓋往</span><br/>
<span class='tline' id='l139' data-llen='3067:3090'>　之義在我能止而不往則何災之有故止而不退則</span><br/>
<span class='tline' id='l140' data-llen='3090:3108'>　為厲止而不往則无災矣<span class='krp-note'>易/説</span></span><br/>
<span class='tline' id='l141' data-llen='3108:3131'>六二執之用黄牛之革莫之勝説象曰執用黄牛固志</span><br/>
<span class='tline' id='l142' data-llen='3131:3157'><a onclick="displayPageImage('KR1a0041', 'WYG', '033-8b' );" name="033-8b" class="pb">[033-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3157:3160'>也</span><br/>
<span class='tline' id='l144' data-llen='3160:3183'>　伊川先生曰二與五為正應雖在相違遯之時二以</span><br/>
<span class='tline' id='l145' data-llen='3183:3206'>　中正順應於五五以中正親合於二其交自固黄中</span><br/>
<span class='tline' id='l146' data-llen='3206:3229'>　色牛順物革堅固之物二五以中正順道相與其固</span><br/>
<span class='tline' id='l147' data-llen='3229:3252'>　如執繫之以牛革也莫之勝説謂其交之固不可勝</span><br/>
<span class='tline' id='l148' data-llen='3252:3275'>　言也在遯之時故極言之○上下以中順之道相固</span><br/>
<span class='tline' id='l149' data-llen='3275:3303'>　結其心志甚<span class='krp-note'>一作/其</span>堅如執之以牛革也<span class='krp-note'>並易/傳</span></span><br/>
<span class='tline' id='l150' data-llen='3303:3326'>　横渠先生曰黄牛中順也隂邪浸長二居君臣正合</span><br/>
<span class='tline' id='l151' data-llen='3326:3352'><a onclick="displayPageImage('KR1a0041', 'WYG', '033-9a' );" name="033-9a" class="pb">[033-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3352:3375'>　之位戡難救時莫若中順固志使姦不能干不然小</span><br/>
<span class='tline' id='l153' data-llen='3375:3387'>　人易間矣<span class='krp-note'>易/説</span></span><br/>
<span class='tline' id='l154' data-llen='3387:3410'>　龜山楊氏曰黄中色牛順物執之用黄牛之革中順</span><br/>
<span class='tline' id='l155' data-llen='3410:3433'>　之志也居隂進之時中而不倚和而不流執用黄牛</span><br/>
<span class='tline' id='l156' data-llen='3433:3456'>　之革則所執固矣外物莫能勝也故説若夫萬變陳</span><br/>
<span class='tline' id='l157' data-llen='3456:3476'>　於前則交喪於中尚能説乎哉<span class='krp-note'>易/説</span></span><br/>
<span class='tline' id='l158' data-llen='3476:3499'>　兼山郭氏曰輔嗣云説解也六二柔静中正有應於</span><br/>
<span class='tline' id='l159' data-llen='3499:3522'>　五志在君親之人也其執之堅其持之固庻幾遯世</span><br/>
<span class='tline' id='l160' data-llen='3522:3548'><a onclick="displayPageImage('KR1a0041', 'WYG', '033-9b' );" name="033-9b" class="pb">[033-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3548:3571'>　无悶不見是而无悶者也然乾剛也此柔也故有黄</span><br/>
<span class='tline' id='l162' data-llen='3571:3587'>　牛之革中順之辭焉<span class='krp-note'>易/説</span></span><br/>
<span class='tline' id='l163' data-llen='3587:3610'>　白雲郭氏曰六二柔順中正上應九五可謂得君之</span><br/>
<span class='tline' id='l164' data-llen='3610:3633'>　臣矣而猶執用黄牛固志何哉方遯之時小利貞不</span><br/>
<span class='tline' id='l165' data-llen='3633:3656'>　可大事勿用有攸往雖應於君而遯之志不可不固</span><br/>
<span class='tline' id='l166' data-llen='3656:3679'>　也是以孔子於定哀孟子於齊梁非无應也而其道</span><br/>
<span class='tline' id='l167' data-llen='3679:3702'>　不可少貶以從時好者所謂固志也六二為下體艮</span><br/>
<span class='tline' id='l168' data-llen='3702:3725'>　卦之主知時止而止故稱執焉柔順牛之象也中正</span><br/>
<span class='tline' id='l169' data-llen='3725:3752'><a onclick="displayPageImage('KR1a0041', 'WYG', '033-10a' );" name="033-10a" class="pb">[033-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3752:3775'>　黄之象也不能執用黄牛則見利忘義終不可大有</span><br/>
<span class='tline' id='l171' data-llen='3775:3798'>　為於天下而自喪其徳多矣勝説或如字或作脱易</span><br/>
<span class='tline' id='l172' data-llen='3798:3821'>　以説為脱者有矣此義實近之而其言似膚淺故先</span><br/>
<span class='tline' id='l173' data-llen='3821:3835'>　儒有不從者也<span class='krp-note'>易/説</span></span><br/>
<span class='tline' id='l174' data-llen='3835:3858'>九三係遯有疾厲畜臣妾吉象曰係遯之厲有疾憊也</span><br/>
<span class='tline' id='l175' data-llen='3858:3869'>畜臣妾吉不可大事也</span><br/>
<span class='tline' id='l176' data-llen='3869:3892'>　伊川先生曰陽志説隂三與二切比係乎二者也遯</span><br/>
<span class='tline' id='l177' data-llen='3892:3915'>　貴速而逺有所係累則安能速且逺也害於遯矣故</span><br/>
<span class='tline' id='l178' data-llen='3915:3942'><a onclick="displayPageImage('KR1a0041', 'WYG', '033-10b' );" name="033-10b" class="pb">[033-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3942:3965'>　為有疾也遯而不速是以危也臣妾小人女子懷恩</span><br/>
<span class='tline' id='l180' data-llen='3965:3988'>　而不知義親愛之則忠其上係戀之私恩懷小人女</span><br/>
<span class='tline' id='l181' data-llen='3988:4011'>　子之道也故以畜養臣妾則得其心為吉也然君子</span><br/>
<span class='tline' id='l182' data-llen='4011:4034'>　之待小人亦不如是也三與二非正應以暱比相親</span><br/>
<span class='tline' id='l183' data-llen='4034:4057'>　非待君子之道若以正則雖係不得為有疾蜀先主</span><br/>
<span class='tline' id='l184' data-llen='4057:4081'>　之不忍棄士民是也雖危為无咎矣○遯而有係累必</span><br/>
<span class='tline' id='l185' data-llen='4081:4104'>　以困憊致危其有疾乃憊也蓋力亦不足矣以此䁥</span><br/>
<span class='tline' id='l186' data-llen='4104:4129'>　愛之心畜養臣妾則吉豈可以當大事乎<span class='krp-note'>並易/傳</span></span><br/>
<span class='tline' id='l187' data-llen='4129:4156'><a onclick="displayPageImage('KR1a0041', 'WYG', '033-11a' );" name="033-11a" class="pb">[033-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4156:4179'>　横渠先生曰為内之主得位之正立愛其下畜臣妾</span><br/>
<span class='tline' id='l189' data-llen='4179:4200'>　之道盡矣然以斯處遯无疾冝焉<span class='krp-note'>易/説</span></span><br/>
<span class='tline' id='l190' data-llen='4200:4223'>　龜山楊氏曰一陽止乎上艮體也柔進而承之止而</span><br/>
<span class='tline' id='l191' data-llen='4223:4246'>　不能逺係遯也能无疾憊乎遯之時小利貞而已剛</span><br/>
<span class='tline' id='l192' data-llen='4246:4269'>　雖當位不可大事也故畜臣妾吉大貞之則難将作</span><br/>
<span class='tline' id='l193' data-llen='4269:4283'>　矣尚何吉之有<span class='krp-note'>易/説</span></span><br/>
<span class='tline' id='l194' data-llen='4283:4306'>　兼山郭氏曰剥之六五以宫人寵言君位也遯之九</span><br/>
<span class='tline' id='l195' data-llen='4306:4333'>　三畜臣妾吉言臣位也位雖不同其義則近之矣<span class='krp-note'>易/説</span></span><br/>
<span class='tline' id='l196' data-llen='4333:4360'><a onclick="displayPageImage('KR1a0041', 'WYG', '033-11b' );" name="033-11b" class="pb">[033-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4360:4383'>　白雲郭氏曰遯以艮止故六二止於下以固志九三</span><br/>
<span class='tline' id='l198' data-llen='4383:4406'>　過於止而係於遯也係於遯而不知變是以疾困而</span><br/>
<span class='tline' id='l199' data-llen='4406:4429'>　危其江海避世之徒歟畜臣妾吉者是道也施之於</span><br/>
<span class='tline' id='l200' data-llen='4429:4452'>　家則可施之於天下則不可若是者君子謂之隘其</span><br/>
<span class='tline' id='l201' data-llen='4452:4464'>　可大事乎<span class='krp-note'>易/説</span></span><br/>
<span class='tline' id='l202' data-llen='4464:4486'>九四好遯君子吉小人否象曰君子好遯小人否也</span><br/>
<span class='tline' id='l203' data-llen='4486:4509'>　伊川先生曰四與初為正應是所愛者也君子雖有</span><br/>
<span class='tline' id='l204' data-llen='4509:4532'>　所好愛義苟當遯則去而不疑所謂克己復禮以道</span><br/>
<span class='tline' id='l205' data-llen='4532:4559'><a onclick="displayPageImage('KR1a0041', 'WYG', '033-12a' );" name="033-12a" class="pb">[033-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4559:4582'>　制欲是以吉也小人則不能以義處暱於所好牽於</span><br/>
<span class='tline' id='l207' data-llen='4582:4605'>　所私至於陷辱其身而不能已故在小人則否也否</span><br/>
<span class='tline' id='l208' data-llen='4605:4628'>　不善也四乾體能剛斷者聖人以其處隂而有係故</span><br/>
<span class='tline' id='l209' data-llen='4628:4651'>　設小人之戒恐其失於正也○君子雖有好而能遯</span><br/>
<span class='tline' id='l210' data-llen='4651:4678'>　不失於義小人則不能勝其私意而至於不善也<span class='krp-note'>並/易</span></span><br/>
<span class='tline' id='l211' data-llen='4678:4685'>　<span class='krp-note'>傳/</span></span><br/>
<span class='tline' id='l212' data-llen='4685:4708'>　横渠先生曰有應於隂不惡而嚴故曰好遯小人暗</span><br/>
<span class='tline' id='l213' data-llen='4708:4730'>　於事幾不忿怒成仇則私溺為累矣<span class='krp-note'>易/説</span></span><br/>
<span class='tline' id='l214' data-llen='4730:4757'><a onclick="displayPageImage('KR1a0041', 'WYG', '033-12b' );" name="033-12b" class="pb">[033-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4757:4780'>　龜山楊氏曰健而止乎外而初以柔應之其遯非不</span><br/>
<span class='tline' id='l216' data-llen='4780:4803'>　得已也故曰好遯君子吉然居遯之時有應於下小</span><br/>
<span class='tline' id='l217' data-llen='4803:4824'>　人則相與而變剛矣尚何遯之有<span class='krp-note'>易/説</span></span><br/>
<span class='tline' id='l218' data-llen='4824:4847'>　兼山郭氏曰九四處乾巽之間剛雖不中能遯以違</span><br/>
<span class='tline' id='l219' data-llen='4847:4870'>　之亦和而不流者也故有君子小人之辭焉内以其</span><br/>
<span class='tline' id='l220' data-llen='4870:4893'>　應柔外以其用健是以謂之好也中庸曰邦无道至</span><br/>
<span class='tline' id='l221' data-llen='4893:4909'>　死不變此其庻幾乎<span class='krp-note'>易/説</span></span><br/>
<span class='tline' id='l222' data-llen='4909:4932'>　白雲郭氏曰遯自九四而上其遯皆美蓋乾徳剛健</span><br/>
<span class='tline' id='l223' data-llen='4932:4959'><a onclick="displayPageImage('KR1a0041', 'WYG', '033-13a' );" name="033-13a" class="pb">[033-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4959:4982'>　中正何適而非美乎九四好遯所謂遯世无悶者也</span><br/>
<span class='tline' id='l225' data-llen='4982:5005'>　潛龍之義也君子安之故吉小人汲汲於富貴戚戚</span><br/>
<span class='tline' id='l226' data-llen='5005:5028'>　於貧賤一不得志将自經於溝瀆而莫之知又豈能</span><br/>
<span class='tline' id='l227' data-llen='5028:5048'>　好遯而安之哉故曰小人否也<span class='krp-note'>易/説</span></span><br/>
<span class='tline' id='l228' data-llen='5048:5066'>九五嘉遯貞吉象曰嘉遯貞吉以正志也</span><br/>
<span class='tline' id='l229' data-llen='5066:5089'>　伊川先生曰九五中正遯之嘉美者也處得中正之</span><br/>
<span class='tline' id='l230' data-llen='5089:5112'>　道時止時行乃所謂嘉美也故為貞正而吉九五非</span><br/>
<span class='tline' id='l231' data-llen='5112:5135'>　无係應然與二皆以中正自處是其心志及乎動止</span><br/>
<span class='tline' id='l232' data-llen='5135:5162'><a onclick="displayPageImage('KR1a0041', 'WYG', '033-13b' );" name="033-13b" class="pb">[033-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5162:5185'>　莫非中正而无私係之失所以為嘉也在彖則槩言</span><br/>
<span class='tline' id='l234' data-llen='5185:5208'>　遯時故云與時行小利貞尚有濟遯之意於爻至五</span><br/>
<span class='tline' id='l235' data-llen='5208:5236'>　遯将極矣故唯以中正處遯言之遯<span class='krp-note'>一无/遯字</span>非人君之</span><br/>
<span class='tline' id='l236' data-llen='5236:5259'>　事故不主君位言然人君之所避逺乃遯也亦在中</span><br/>
<span class='tline' id='l237' data-llen='5259:5282'>　正而已○志正則動必由正所以為遯之嘉也居中</span><br/>
<span class='tline' id='l238' data-llen='5282:5305'>　得正而應中正是其志正也所以為吉人之遯也止</span><br/>
<span class='tline' id='l239' data-llen='5305:5323'>　也唯在正其志而已矣<span class='krp-note'>並易/傳</span></span><br/>
<span class='tline' id='l240' data-llen='5323:5346'>　横渠先生曰嘉好義同然五居正處中能正其志故</span><br/>
<span class='tline' id='l241' data-llen='5346:5373'><a onclick="displayPageImage('KR1a0041', 'WYG', '033-14a' );" name="033-14a" class="pb">[033-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5373:5384'>　獲貞吉<span class='krp-note'>易/説</span></span><br/>
<span class='tline' id='l243' data-llen='5384:5407'>　龜山楊氏曰剛當位而應能與時行也故為嘉遯然</span><br/>
<span class='tline' id='l244' data-llen='5407:5433'>　遯之時不可以有為也故其貞吉正其志而已<span class='krp-note'>易/説</span></span><br/>
<span class='tline' id='l245' data-llen='5433:5456'>　兼山郭氏曰九五堯曰咨爾舜天之歴數在爾躬允</span><br/>
<span class='tline' id='l246' data-llen='5456:5479'>　執其中舜亦以命禹雖革運之有終其嘉遯之志則</span><br/>
<span class='tline' id='l247' data-llen='5479:5506'>　一也孔子曰武盡美矣未盡善也其有見於此乎<span class='krp-note'>易/説</span></span><br/>
<span class='tline' id='l248' data-llen='5506:5529'>　白雲郭氏曰先人曰堯授舜舜授禹雖曰天之歴數</span><br/>
<span class='tline' id='l249' data-llen='5529:5552'>　在爾躬其為嘉遯之志則一也故子謂韶盡美矣又</span><br/>
<span class='tline' id='l250' data-llen='5552:5579'><a onclick="displayPageImage('KR1a0041', 'WYG', '033-14b' );" name="033-14b" class="pb">[033-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5579:5602'>　盡善也其是之謂乎雍曰九五剛健中正道全徳備</span><br/>
<span class='tline' id='l252' data-llen='5602:5625'>　舉遯之世莫美於斯故曰嘉遯貞吉以正志者道至</span><br/>
<span class='tline' id='l253' data-llen='5625:5648'>　於此與時為對隨而不流无係也无執也无好也不</span><br/>
<span class='tline' id='l254' data-llen='5648:5671'>　事於外正其在我者而已矣此其所以為嘉也上非</span><br/>
<span class='tline' id='l255' data-llen='5671:5691'>　堯舜下非孔子皆不足以與此<span class='krp-note'>易/説</span></span><br/>
<span class='tline' id='l256' data-llen='5691:5711'>上九肥遯无不利象曰肥遯无不利无所疑也</span><br/>
<span class='tline' id='l257' data-llen='5711:5734'>　伊川先生曰肥者充大寛裕之意遯者唯飄然逺逝</span><br/>
<span class='tline' id='l258' data-llen='5734:5757'>　无所係滯之為善上九乾體剛斷在卦之外矣又下</span><br/>
<span class='tline' id='l259' data-llen='5757:5784'><a onclick="displayPageImage('KR1a0041', 'WYG', '033-15a' );" name="033-15a" class="pb">[033-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5784:5807'>　无所係是遯之逺而无累可謂寛綽有餘裕也遯者</span><br/>
<span class='tline' id='l261' data-llen='5807:5830'>　窮困之時也善處則為肥矣其遯如此何所不利○</span><br/>
<span class='tline' id='l262' data-llen='5830:5853'>　其遯之逺无所疑滯也蓋在外則已逺无應則无累</span><br/>
<span class='tline' id='l263' data-llen='5853:5869'>　故為剛決无疑也<span class='krp-note'>並易/傳</span></span><br/>
<span class='tline' id='l264' data-llen='5869:5892'>　龜山楊氏曰居卦之外而无應於内與九三係遯有</span><br/>
<span class='tline' id='l265' data-llen='5892:5915'>　疾憊異也則其遯也不疑其所行矣故曰肥遯无不</span><br/>
<span class='tline' id='l266' data-llen='5915:5924'>　利<span class='krp-note'>易/説</span></span><br/>
<span class='tline' id='l267' data-llen='5924:5947'>　白雲郭氏曰肥者道之充實也道之充實放諸四海</span><br/>
<span class='tline' id='l268' data-llen='5947:5974'><a onclick="displayPageImage('KR1a0041', 'WYG', '033-15b' );" name="033-15b" class="pb">[033-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5974:5997'>　而準孟子所謂至大至剛塞于天地之間者何所往</span><br/>
<span class='tline' id='l270' data-llen='5997:6020'>　而不利乎以是道而處遯世故无所係好其於進退</span><br/>
<span class='tline' id='l271' data-llen='6020:6043'>　綽綽然有餘裕矣夫何疑之有當遯之極所謂知變</span><br/>
<span class='tline' id='l272' data-llen='6043:6066'>　之大人也遯之時義觀九五上九可見<span class='krp-note'>易/説</span></span><br/>
<span class='tline' id='l273' data-llen='6066:6069'>　</span><br/>
<span class='tline' id='l274' data-llen='6069:6072'>　</span><br/>
<span class='tline' id='l275' data-llen='6072:6075'>　</span><br/>
<span class='tline' id='l276' data-llen='6075:6086'>　大易粹言卷三十三</span><br/>
</p>
<p><br/>
</p>
  </div>
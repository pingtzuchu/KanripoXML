<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0041', 'WYG', '064-1a' );" name="064-1a" class="pb">[064-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:212'>　大易粹言卷六十四　　　宋　方聞一　編</span>
<span class='tline' id='l10' data-llen='212:222'>䷿<span class='krp-note'>離上/坎下</span></span>
<span class='tline' id='l11' data-llen='222:245'>　伊川先生曰未濟序卦物不可窮也故受之以未濟</span>
<span class='tline' id='l12' data-llen='245:268'>　終焉既濟矣物之窮也物窮而不變則无不已之理</span>
<span class='tline' id='l13' data-llen='268:291'>　易者變易而不窮也故既濟之後受之以未濟而終</span>
<span class='tline' id='l14' data-llen='291:314'>　焉未濟則未窮也未窮則有生生之義爲卦離上坎</span>
<span class='tline' id='l15' data-llen='314:335'>　下火在水上不相爲用故爲未濟<span class='krp-note'>易/傳</span></span>
<span class='tline' id='l16' data-llen='335:361'><a onclick="displayPageImage('KR1a0041', 'WYG', '064-1b' );" name="064-1b" class="pb">[064-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='361:384'>　先生過成都坐於所館之堂讀易有造桶者前視之</span>
<span class='tline' id='l18' data-llen='384:407'>　指未濟卦問焉先生曰何也曰三陽皆失位先生異</span>
<span class='tline' id='l19' data-llen='407:434'>　之問其姓與名則失之矣易傳曰聞之成都隱者<span class='krp-note'>酉/室</span></span>
<span class='tline' id='l20' data-llen='434:453'>　<span class='krp-note'>所聞云田夫釋來/者誤時氏拾遺</span></span>
<span class='tline' id='l21' data-llen='453:468'>未濟亨小狐汔濟濡其尾无攸利</span>
<span class='tline' id='l22' data-llen='468:491'>　伊川先生曰未濟之時有亨之理而卦才復有致亨</span>
<span class='tline' id='l23' data-llen='491:514'>　之道惟在慎處狐能渡水濡尾則不能濟其老者多</span>
<span class='tline' id='l24' data-llen='514:537'>　疑畏故履冰而聽懼其陷也小者則未能畏慎故勇</span>
<span class='tline' id='l25' data-llen='537:563'><a onclick="displayPageImage('KR1a0041', 'WYG', '064-2a' );" name="064-2a" class="pb">[064-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='563:586'>　於濟汔當爲仡壯勇之狀書曰仡仡勇夫小狐果於</span>
<span class='tline' id='l27' data-llen='586:609'>　濟則濡其尾而不能濟也未濟之時求濟之道當至</span>
<span class='tline' id='l28' data-llen='609:632'>　慎則能亨若如小狐之果則不能濟也既不能濟无</span>
<span class='tline' id='l29' data-llen='632:643'>　所利矣<span class='krp-note'>易/傳</span></span>
<span class='tline' id='l30' data-llen='643:666'>　白雲郭氏曰易六十四卦終於既濟未濟者凡人事</span>
<span class='tline' id='l31' data-llen='666:689'>　之終始惟曰濟與不濟而已故以是二卦終焉先既</span>
<span class='tline' id='l32' data-llen='689:712'>　濟而後未濟者猶泰之與否也泰極則否既濟窮則</span>
<span class='tline' id='l33' data-llen='712:735'>　未濟天道人事莫不然也聖人之爲戒深矣既濟曰</span>
<span class='tline' id='l34' data-llen='735:761'><a onclick="displayPageImage('KR1a0041', 'WYG', '064-2b' );" name="064-2b" class="pb">[064-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='761:784'>　亨未濟亦曰亨者既濟之亨已然之亨也未濟之亨</span>
<span class='tline' id='l36' data-llen='784:807'>　將然之亨也既濟言濡其尾而未濟亦言濡其尾者</span>
<span class='tline' id='l37' data-llen='807:830'>　既濟之濡其尾以曳輪既濟而濡尾也未濟之濡其</span>
<span class='tline' id='l38' data-llen='830:853'>　尾以小狐幾濟而濡尾也夫濟難大人之事豈狐疑</span>
<span class='tline' id='l39' data-llen='853:876'>　小人之所能哉宜其濡尾而无攸利此其所以為未</span>
<span class='tline' id='l40' data-llen='876:899'>　濟也幾濟而濡尾不喪其生亦幸矣何所利乎若夫</span>
<span class='tline' id='l41' data-llen='899:922'>　飛龍在天大人之造何難不濟是以有不言所利之</span>
<span class='tline' id='l42' data-llen='922:931'>　大<span class='krp-note'>易/說</span></span>
<span class='tline' id='l43' data-llen='931:957'><a onclick="displayPageImage('KR1a0041', 'WYG', '064-3a' );" name="064-3a" class="pb">[064-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='957:980'>彖曰未濟亨柔得中也小狐汔濟未出中也濡其尾无</span>
<span class='tline' id='l45' data-llen='980:996'>攸利不續終也雖不當位剛柔應也</span>
<span class='tline' id='l46' data-llen='996:1019'>　伊川先生曰以卦才言也所以能亨者以柔得中也</span>
<span class='tline' id='l47' data-llen='1019:1042'>　五以柔居尊位居剛而應剛得柔之中也剛柔得中</span>
<span class='tline' id='l48' data-llen='1042:1065'>　處未濟之時可以亨也○小狐汔濟據二而言也二</span>
<span class='tline' id='l49' data-llen='1065:1088'>　以剛陽居險中將濟者也又上應於五險非可安之</span>
<span class='tline' id='l50' data-llen='1088:1111'>　地五有當從之理故果於濟如小狐也既果於濟故</span>
<span class='tline' id='l51' data-llen='1111:1134'>　有濡尾之患未能出於險中也○其進銳者其退速</span>
<span class='tline' id='l52' data-llen='1134:1160'><a onclick="displayPageImage('KR1a0041', 'WYG', '064-3b' );" name="064-3b" class="pb">[064-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1160:1183'>　始雖勇於濟不能繼續而終之无所往而利也○雖</span>
<span class='tline' id='l54' data-llen='1183:1206'>　隂陽不當位然剛柔皆相應當未濟而有興若能重</span>
<span class='tline' id='l55' data-llen='1206:1229'>　慎則有可濟之理二以汔濟故濡尾也卦之諸爻皆</span>
<span class='tline' id='l56' data-llen='1229:1252'>　不得位故爲未濟雜卦云未濟男之窮也謂三陽皆</span>
<span class='tline' id='l57' data-llen='1252:1273'>　失位也斯義也聞之成都隱者<span class='krp-note'>並易/傳</span></span>
<span class='tline' id='l58' data-llen='1273:1296'>　白雲郭氏曰未濟知其亨者以六五柔中知其有濟</span>
<span class='tline' id='l59' data-llen='1296:1319'>　是以亨也小狐幾濟未能出險之中故濡其尾无攸</span>
<span class='tline' id='l60' data-llen='1319:1342'>　利不能終其濟也有始有卒者其惟聖人乎是以續</span>
<span class='tline' id='l61' data-llen='1342:1368'><a onclick="displayPageImage('KR1a0041', 'WYG', '064-4a' );" name="064-4a" class="pb">[064-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1368:1391'>　終之事固非狐疑小人之所能也六爻雖不當位而</span>
<span class='tline' id='l63' data-llen='1391:1414'>　剛柔皆相應雖處已有失然亦未甞失於人故得人</span>
<span class='tline' id='l64' data-llen='1414:1437'>　之助是以有亨之象而小狐之濟亦止於无攸利而</span>
<span class='tline' id='l65' data-llen='1437:1453'>　已不然則凶及之矣<span class='krp-note'>易/說</span></span>
<span class='tline' id='l66' data-llen='1453:1471'>象曰火在水上未濟君子以慎辨物居方</span>
<span class='tline' id='l67' data-llen='1471:1494'>　伊川先生曰水火不交不相濟爲用故爲未濟火在</span>
<span class='tline' id='l68' data-llen='1494:1517'>　水上非其處也君子觀其處不當之象以慎處於事</span>
<span class='tline' id='l69' data-llen='1517:1540'>　物辯其所當各居其方謂止於其所也<span class='krp-note'>易/傳</span></span>
<span class='tline' id='l70' data-llen='1540:1566'><a onclick="displayPageImage('KR1a0041', 'WYG', '064-4b' );" name="064-4b" class="pb">[064-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1566:1589'>　白雲郭氏曰火性炎上而在上水性潤下而在下二</span>
<span class='tline' id='l72' data-llen='1589:1612'>　氣不交不相爲用是以爲未濟亦猶天地不交而爲</span>
<span class='tline' id='l73' data-llen='1612:1635'>　否也物之有可辯者如水火之性是也居方者猶居</span>
<span class='tline' id='l74' data-llen='1635:1658'>　上居下是也君子觀未濟之象而慎於辯物居方者</span>
<span class='tline' id='l75' data-llen='1658:1681'>　欲其所居各得交濟之道无若火在水上而不相爲</span>
<span class='tline' id='l76' data-llen='1681:1707'>　用也不然則物自各止其所在君子何慎之有<span class='krp-note'>易/說</span></span>
<span class='tline' id='l77' data-llen='1707:1725'>初六濡其尾吝象曰濡其尾亦不知極也</span>
<span class='tline' id='l78' data-llen='1725:1748'>　伊川先生曰六以隂柔在下處險而應四處險則不</span>
<span class='tline' id='l79' data-llen='1748:1774'><a onclick="displayPageImage('KR1a0041', 'WYG', '064-5a' );" name="064-5a" class="pb">[064-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1774:1802'>　安其居有應則志行於上然已既隂柔而<span class='krp-note'>一无/而字</span>四非</span>
<span class='tline' id='l81' data-llen='1802:1825'>　中正之才不能援之以濟也獸之濟水必揭其尾尾</span>
<span class='tline' id='l82' data-llen='1825:1848'>　濡則不能濟濡其尾言不能濟也不度其才力而進</span>
<span class='tline' id='l83' data-llen='1848:1871'>　終不能濟可羞吝也○不度其才力而進至於濡尾</span>
<span class='tline' id='l84' data-llen='1871:1886'>　是不知之極也<span class='krp-note'>並易/傳</span></span>
<span class='tline' id='l85' data-llen='1886:1909'>　白雲郭氏曰初六隂柔在下居險之中而上應九四</span>
<span class='tline' id='l86' data-llen='1909:1932'>　則是小狐欲濟之象然不能有終而濡其尾是隂柔</span>
<span class='tline' id='l87' data-llen='1932:1955'>　不足以有濟故吝也極至也度可至而至之智者之</span>
<span class='tline' id='l88' data-llen='1955:1981'><a onclick="displayPageImage('KR1a0041', 'WYG', '064-5b' );" name="064-5b" class="pb">[064-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1981:2004'>　事不度才力而妄欲有濟是不知可至之道也无凶</span>
<span class='tline' id='l90' data-llen='2004:2025'>　而止於吝者得其應以爲之助耳<span class='krp-note'>易/說</span></span>
<span class='tline' id='l91' data-llen='2025:2045'>九二曳其輪貞吉象曰九二貞吉中以行正也</span>
<span class='tline' id='l92' data-llen='2045:2068'>　伊川先生曰在它卦九居二爲居柔得中无過剛之</span>
<span class='tline' id='l93' data-llen='2068:2091'>　義也於未濟聖人深取卦象以爲戒明事上恭順之</span>
<span class='tline' id='l94' data-llen='2091:2114'>　道未濟者君道艱難之時也五以柔處君位而二以</span>
<span class='tline' id='l95' data-llen='2114:2137'>　剛陽之才而居相應之地當用者也剛有陵柔之義</span>
<span class='tline' id='l96' data-llen='2137:2160'>　水有勝火之象方艱難之時所賴者才臣耳尤當盡</span>
<span class='tline' id='l97' data-llen='2160:2186'><a onclick="displayPageImage('KR1a0041', 'WYG', '064-6a' );" name="064-6a" class="pb">[064-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2186:2209'>　恭順之道故戒曳其輪則得正而吉也倒曵其輪殺</span>
<span class='tline' id='l99' data-llen='2209:2237'>　其勢緩其進戒用剛之過也剛過則好犯上<span class='krp-note'>一无/上字</span>而</span>
<span class='tline' id='l100' data-llen='2237:2260'>　順不足唐之郭子儀李晟當艱危未濟之時能極其</span>
<span class='tline' id='l101' data-llen='2260:2283'>　恭順所以爲得正而能保其終吉也於六五則言其</span>
<span class='tline' id='l102' data-llen='2283:2306'>　貞吉光輝盡君道之善於九二則戒之恭順盡臣道</span>
<span class='tline' id='l103' data-llen='2306:2329'>　之正盡上下之道也○九二得正而吉者以曳輪而</span>
<span class='tline' id='l104' data-llen='2329:2344'>　得中道乃正也<span class='krp-note'>並易/傳</span></span>
<span class='tline' id='l105' data-llen='2344:2367'>　白雲郭氏曰曳其輪者將以有行也九二以剛中之</span>
<span class='tline' id='l106' data-llen='2367:2393'><a onclick="displayPageImage('KR1a0041', 'WYG', '064-6b' );" name="064-6b" class="pb">[064-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2393:2416'>　才居險難之中剛而有濟故曳以輪貞吉也夫六五</span>
<span class='tline' id='l108' data-llen='2416:2439'>　之君柔中未能有濟必得九二剛中之臣相與為應</span>
<span class='tline' id='l109' data-llen='2439:2462'>　乃可濟矣是以有曳輪濟難之漸固守是道无不吉</span>
<span class='tline' id='l110' data-llen='2462:2485'>　也中以行正者其曳輪也所以輔其君以有濟道之</span>
<span class='tline' id='l111' data-llen='2485:2508'>　正也以九居二中之德也以中之徳行道之正故曰</span>
<span class='tline' id='l112' data-llen='2508:2531'>　中以行正也既濟初九曳輪而已濟者也未濟九二</span>
<span class='tline' id='l113' data-llen='2531:2554'>　曵輪而將濟者也夫濟者宜有用舟之象而二卦皆</span>
<span class='tline' id='l114' data-llen='2554:2577'>　言曳輪者以見濟難之時用力甚艱而後有濟故也</span>
<span class='tline' id='l115' data-llen='2577:2603'><a onclick="displayPageImage('KR1a0041', 'WYG', '064-7a' );" name="064-7a" class="pb">[064-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2603:2611'>　<span class='krp-note'>易/說</span></span>
<span class='tline' id='l117' data-llen='2611:2633'>六三未濟征凶利涉大川象曰未濟征凶位不當也</span>
<span class='tline' id='l118' data-llen='2633:2656'>　伊川先生曰未濟征凶謂居險无出險之用而行則</span>
<span class='tline' id='l119' data-llen='2656:2679'>　凶也必出險而後可征三以隂柔不中正之才而居</span>
<span class='tline' id='l120' data-llen='2679:2702'>　險不足以濟也未有可濟之道出險之用而征所以</span>
<span class='tline' id='l121' data-llen='2702:2725'>　凶也然未濟有可濟之道險終有出險之理上有剛</span>
<span class='tline' id='l122' data-llen='2725:2748'>　陽之應若能涉險而徃從之則濟矣故利涉大川也</span>
<span class='tline' id='l123' data-llen='2748:2771'>　然三之隂柔豈能出險而徃非時不可才不行也○</span>
<span class='tline' id='l124' data-llen='2771:2797'><a onclick="displayPageImage('KR1a0041', 'WYG', '064-7b' );" name="064-7b" class="pb">[064-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2797:2820'>　三征則凶者以位不當也謂隂柔不中正无濟險之</span>
<span class='tline' id='l126' data-llen='2820:2848'>　才也若能涉險<span class='krp-note'>一无/險字</span>以從應則利矣<span class='krp-note'>並易/傳</span></span>
<span class='tline' id='l127' data-llen='2848:2871'>　横渠先生曰有強援於上故利涉大川非義躁進凶</span>
<span class='tline' id='l128' data-llen='2871:2882'>　之道也<span class='krp-note'>易/說</span></span>
<span class='tline' id='l129' data-llen='2882:2905'>　白雲郭氏曰三非中正之才不足以有濟必欲力征</span>
<span class='tline' id='l130' data-llen='2905:2928'>　而有濟斯取凶之道也然二卦謂之濟者非獨濟其</span>
<span class='tline' id='l131' data-llen='2928:2951'>　身而已有載上濟下之道故皆有曳輪之象苟濟其</span>
<span class='tline' id='l132' data-llen='2951:2974'>　身則為小狐之事也非濟之大者也六三雖非中正</span>
<span class='tline' id='l133' data-llen='2974:3000'><a onclick="displayPageImage('KR1a0041', 'WYG', '064-8a' );" name="064-8a" class="pb">[064-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3000:3023'>　之才而處險之上險不能害以之自濟則可濟衆則</span>
<span class='tline' id='l135' data-llen='3023:3046'>　不可是以雖征凶而利涉大川也征凶以其濟衆也</span>
<span class='tline' id='l136' data-llen='3046:3069'>　利涉大川自濟也必曰未濟征凶言欲以未濟之道</span>
<span class='tline' id='l137' data-llen='3069:3092'>　而征是以知其欲大濟也征凶固不若九二曳輪之</span>
<span class='tline' id='l138' data-llen='3092:3115'>　吉而利涉大川復優於小狐濡尾之吝以此見六三</span>
<span class='tline' id='l139' data-llen='3115:3138'>　之才居初二之間特以不當濟難之位徃濟則凶也</span>
<span class='tline' id='l140' data-llen='3138:3146'>　<span class='krp-note'>易/說</span></span>
<span class='tline' id='l141' data-llen='3146:3169'>九四貞吉悔亡震用伐鬼方三年有賞于大國象曰貞</span>
<span class='tline' id='l142' data-llen='3169:3195'><a onclick="displayPageImage('KR1a0041', 'WYG', '064-8b' );" name="064-8b" class="pb">[064-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3195:3203'>吉悔亡志行也</span>
<span class='tline' id='l144' data-llen='3203:3226'>　伊川先生曰九四陽剛居大臣之位上有虚中明順</span>
<span class='tline' id='l145' data-llen='3226:3249'>　之主又已出於險未濟已過中矣有可濟之道也濟</span>
<span class='tline' id='l146' data-llen='3249:3272'>　天下之艱難非剛健之才不能也九雖陽而居四故</span>
<span class='tline' id='l147' data-llen='3272:3300'>　戒以貞固則吉而悔亡不貞則不能濟有悔者<span class='krp-note'>一无/者字</span></span>
<span class='tline' id='l148' data-llen='3300:3323'>　也震動之極也古之人用力之甚者伐鬼方也故以</span>
<span class='tline' id='l149' data-llen='3323:3346'>　為義力動而逺伐至於三年然後成功而行大國之</span>
<span class='tline' id='l150' data-llen='3346:3369'>　賞必如是乃能濟也濟天下之道當貞固如是四居</span>
<span class='tline' id='l151' data-llen='3369:3395'><a onclick="displayPageImage('KR1a0041', 'WYG', '064-9a' );" name="064-9a" class="pb">[064-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3395:3418'>　柔故設此戒○如四之才與時合而加以貞固則能</span>
<span class='tline' id='l153' data-llen='3418:3442'>　行其志吉而悔亡鬼方之伐貞之至也<span class='krp-note'>並易/傳</span></span>
<span class='tline' id='l154' data-llen='3442:3465'>　横渠先生曰剛陽之道迫近至尊非正而吉悔所招</span>
<span class='tline' id='l155' data-llen='3465:3488'>　也初處險中叛而未一奮動討伐其勢必克堪之上</span>
<span class='tline' id='l156' data-llen='3488:3501'>　任是以有賞<span class='krp-note'>易/說</span></span>
<span class='tline' id='l157' data-llen='3501:3524'>　白雲郭氏曰四居近臣之位有剛強可濟之才而能</span>
<span class='tline' id='l158' data-llen='3524:3547'>　固守居柔之貞是以吉也吉則未濟之悔亡矣故可</span>
<span class='tline' id='l159' data-llen='3547:3570'>　以震用伐鬼方震用伐鬼方則其才足以逺濟非獨</span>
<span class='tline' id='l160' data-llen='3570:3596'><a onclick="displayPageImage('KR1a0041', 'WYG', '064-9b' );" name="064-9b" class="pb">[064-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3596:3619'>　自濟其身而已故其君報能濟之功是以三年有賞</span>
<span class='tline' id='l162' data-llen='3619:3642'>　於大國也必言三年以見未濟之時艱於有爲也自</span>
<span class='tline' id='l163' data-llen='3642:3665'>　古觀之舜有大功二十而後為天下禹八年於外而</span>
<span class='tline' id='l164' data-llen='3665:3688'>　後平水土湯十一征而天下信之文王九年而大統</span>
<span class='tline' id='l165' data-llen='3688:3711'>　未集周公東征三年而歸未濟之難如此則九四之</span>
<span class='tline' id='l166' data-llen='3711:3734'>　三年有賞未爲乆也志行者上有六五虚明柔中之</span>
<span class='tline' id='l167' data-llen='3734:3757'>　君故九四得以行其志而有鬼方之伐不然則自濟</span>
<span class='tline' id='l168' data-llen='3757:3780'>　不暇又安能濟逺人乎既濟九三與未濟九四皆有</span>
<span class='tline' id='l169' data-llen='3780:3807'><a onclick="displayPageImage('KR1a0041', 'WYG', '064-10a' );" name="064-10a" class="pb">[064-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3807:3830'>　伐鬼方之象者二卦三四為反對故其象同與損益</span>
<span class='tline' id='l171' data-llen='3830:3853'>　二五言十朋之龜夬姤三四言臀无膚其行次且同</span>
<span class='tline' id='l172' data-llen='3853:3876'>　義稱髙宗則知伐鬼方為小亨言震用則知伐鬼方</span>
<span class='tline' id='l173' data-llen='3876:3897'>　為大事矣係乎其人大小不同也<span class='krp-note'>易/說</span></span>
<span class='tline' id='l174' data-llen='3897:3920'>六五貞吉无悔君子之光有孚吉象曰君子之光其暉</span>
<span class='tline' id='l175' data-llen='3920:3924'>吉也</span>
<span class='tline' id='l176' data-llen='3924:3947'>　伊川先生曰五文明之主居剛而應剛其處得中虛</span>
<span class='tline' id='l177' data-llen='3947:3970'>　其心而陽為之輔雖以柔居尊處之至正至善无不</span>
<span class='tline' id='l178' data-llen='3970:3997'><a onclick="displayPageImage('KR1a0041', 'WYG', '064-10b' );" name="064-10b" class="pb">[064-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3997:4020'>　足也旣得貞正故吉而无悔貞其固有非戒也以此</span>
<span class='tline' id='l180' data-llen='4020:4043'>　而濟无不濟也五文明之主故稱其光君子德輝之</span>
<span class='tline' id='l181' data-llen='4043:4066'>　盛而功實稱之有孚也上云吉以貞也柔而能貞徳</span>
<span class='tline' id='l182' data-llen='4066:4089'>　之吉也下云吉以功也既光而有孚時可濟也○光</span>
<span class='tline' id='l183' data-llen='4089:4112'>　盛則有暉暉光之散也君子積充而光盛至於有暉</span>
<span class='tline' id='l184' data-llen='4112:4129'>　善之至也故重云吉<span class='krp-note'>並易/傳</span></span>
<span class='tline' id='l185' data-llen='4129:4152'>　白雲郭氏曰六五柔中文明之君虚己而有容故賢</span>
<span class='tline' id='l186' data-llen='4152:4175'>　者樂為之輔以濟天下之難是以九二有曳輪之吉</span>
<span class='tline' id='l187' data-llen='4175:4202'><a onclick="displayPageImage('KR1a0041', 'WYG', '064-11a' );" name="064-11a" class="pb">[064-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4202:4225'>　而九四有鬼方之伐也人君不以尊位自居而樂於</span>
<span class='tline' id='l189' data-llen='4225:4248'>　虚己待賢固守是道宜其吉而无悔矣君吉而无悔</span>
<span class='tline' id='l190' data-llen='4248:4271'>　是以未濟之悔可亡於九四也爲君之徳孰有加於</span>
<span class='tline' id='l191' data-llen='4271:4294'>　是者乎此其所以爲文明之君有孚虚中也虚中故</span>
<span class='tline' id='l192' data-llen='4294:4317'>　能尊賢而容衆是以吉也上言貞吉始之吉也下言</span>
<span class='tline' id='l193' data-llen='4317:4340'>　有孚吉終之吉也此所謂能續終者也昔文王之為</span>
<span class='tline' id='l194' data-llen='4340:4363'>　君也徽柔懿恭所謂柔中也光于四方顯于西土非</span>
<span class='tline' id='l195' data-llen='4363:4386'>　君子之光乎至於得賢而用之則有若虢叔閎夭散</span>
<span class='tline' id='l196' data-llen='4386:4413'><a onclick="displayPageImage('KR1a0041', 'WYG', '064-11b' );" name="064-11b" class="pb">[064-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4413:4436'>　宜生泰顚南宫适之徒以為疏附先後奔走禦侮之</span>
<span class='tline' id='l198' data-llen='4436:4459'>　臣故在詩則文王獨稱大明而在易則未濟六五亦</span>
<span class='tline' id='l199' data-llen='4459:4474'>　獨為君子之光也<span class='krp-note'>易/說</span></span>
<span class='tline' id='l200' data-llen='4474:4497'>上九有孚于飲酒无咎濡其首有孚失是象曰飲酒濡</span>
<span class='tline' id='l201' data-llen='4497:4505'>首亦不知節也</span>
<span class='tline' id='l202' data-llen='4505:4528'>　伊川先生曰九以剛在上剛之極也居明之上明之</span>
<span class='tline' id='l203' data-llen='4528:4551'>　極也剛極而能明則不爲躁而為决明能燭理剛能</span>
<span class='tline' id='l204' data-llen='4551:4574'>　斷義居未濟之極非得濟之位无可濟之理則當樂</span>
<span class='tline' id='l205' data-llen='4574:4601'><a onclick="displayPageImage('KR1a0041', 'WYG', '064-12a' );" name="064-12a" class="pb">[064-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4601:4624'>　天順命而已若否終則有傾時之變也未濟則无極</span>
<span class='tline' id='l207' data-llen='4624:4647'>　而自濟之理故止為未濟之極至誠安於義命而自</span>
<span class='tline' id='l208' data-llen='4647:4670'>　樂則可无咎飲酒自樂也不樂其處則躁忿隕穫入</span>
<span class='tline' id='l209' data-llen='4670:4693'>　於凶咎矣若從樂而耽肆過禮至濡其首亦非能安</span>
<span class='tline' id='l210' data-llen='4693:4716'>　其處也有孚自信於中也失是失其宜也如是則于</span>
<span class='tline' id='l211' data-llen='4716:4739'>　有孚為失也人之處患難知其无可奈何而放意不</span>
<span class='tline' id='l212' data-llen='4739:4762'>　反者豈安於義命者哉○飲酒至于濡首不知節之</span>
<span class='tline' id='l213' data-llen='4762:4785'>　甚也所以至如是不能安于義命也能安則不失其</span>
<span class='tline' id='l214' data-llen='4785:4812'><a onclick="displayPageImage('KR1a0041', 'WYG', '064-12b' );" name="064-12b" class="pb">[064-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4812:4823'>　常矣<span class='krp-note'>並易/傳</span></span>
<span class='tline' id='l216' data-llen='4823:4846'>　横渠先生曰飲酒而至于濡首不節之甚也其必失</span>
<span class='tline' id='l217' data-llen='4846:4859'>　此樂也有孚<span class='krp-note'>易/說</span></span>
<span class='tline' id='l218' data-llen='4859:4882'>　白雲郭氏曰六五有孚于賢者故為賢者之光上九</span>
<span class='tline' id='l219' data-llen='4882:4905'>　有孚于飲酒適足自養而已安能有濟哉然自養者</span>
<span class='tline' id='l220' data-llen='4905:4928'>　獨養其身雖无大咎至於難將及己濡首而不變是</span>
<span class='tline' id='l221' data-llen='4928:4951'>　不知進退存亡之節者也向之謂有孚今則失是矣</span>
<span class='tline' id='l222' data-llen='4951:4974'>　上九剛明之才可用而不知變故聖人之辭戒之如</span>
<span class='tline' id='l223' data-llen='4974:5001'><a onclick="displayPageImage('KR1a0041', 'WYG', '064-13a' );" name="064-13a" class="pb">[064-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5001:5024'>　此昔伊尹始則耕于有莘之野終則幡然而改所謂</span>
<span class='tline' id='l225' data-llen='5024:5048'>　知進退存亡之節者又安有濡首之失乎<span class='krp-note'>易/說</span></span>
<span class='tline' id='l226' data-llen='5048:5051'>　</span>
<span class='tline' id='l227' data-llen='5051:5054'>　</span>
<span class='tline' id='l228' data-llen='5054:5057'>　</span>
<span class='tline' id='l229' data-llen='5057:5060'>　</span>
<span class='tline' id='l230' data-llen='5060:5063'>　</span>
<span class='tline' id='l231' data-llen='5063:5066'>　</span>
<span class='tline' id='l232' data-llen='5066:5093'><a onclick="displayPageImage('KR1a0041', 'WYG', '064-13b' );" name="064-13b" class="pb">[064-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5093:5096'>　</span>
<span class='tline' id='l234' data-llen='5096:5099'>　</span>
<span class='tline' id='l235' data-llen='5099:5102'>　</span>
<span class='tline' id='l236' data-llen='5102:5105'>　</span>
<span class='tline' id='l237' data-llen='5105:5108'>　</span>
<span class='tline' id='l238' data-llen='5108:5111'>　</span>
<span class='tline' id='l239' data-llen='5111:5114'>　</span>
<span class='tline' id='l240' data-llen='5114:5125'>　大易粹言卷六十四</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0041', 'WYG', '019-1a' );" name="019-1a" class="pb">[019-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:211'>　大易粹言卷十九　　　　宋　方聞一　編</span>
<span class='tline' id='l10' data-llen='211:221'>䷒<span class='krp-note'>兊下/坤上</span></span>
<span class='tline' id='l11' data-llen='221:244'>　伊川先生曰臨序卦有事而後可大故受之以臨臨</span>
<span class='tline' id='l12' data-llen='244:267'>　者大也蠱者事也有事則可大矣故受之以臨也韓</span>
<span class='tline' id='l13' data-llen='267:290'>　康伯云可大之業由事而生二陽方長而盛大故為</span>
<span class='tline' id='l14' data-llen='290:313'>　臨也為卦澤上有地澤上之地岸也與水相際臨近</span>
<span class='tline' id='l15' data-llen='313:340'>　乎水故為臨天下之物密近<span class='krp-note'>一作/通</span>相臨者莫若地與</span>
<span class='tline' id='l16' data-llen='340:366'><a onclick="displayPageImage('KR1a0041', 'WYG', '019-1b' );" name="019-1b" class="pb">[019-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='366:389'>　水故地上有水則為比澤上有地則為臨也臨者臨</span>
<span class='tline' id='l18' data-llen='389:416'>　民臨事凡所臨皆是在卦取自上臨下臨民為義<span class='krp-note'>易/傳</span></span>
<span class='tline' id='l19' data-llen='416:429'>臨元亨利貞至于八月有凶</span>
<span class='tline' id='l20' data-llen='429:452'>　伊川先生曰以卦才言也臨之道如卦之才則大亨</span>
<span class='tline' id='l21' data-llen='452:475'>　而正也○二陽方長於下陽道嚮盛之時聖人豫為</span>
<span class='tline' id='l22' data-llen='475:498'>　之戒曰陽雖方盛至於八月則其道消矣是有凶也</span>
<span class='tline' id='l23' data-llen='498:521'>　大率聖人為戒必於方盛之時方盛而慮衰則可以</span>
<span class='tline' id='l24' data-llen='521:544'>　防其滿極而圖其永乆若旣衰而後戒亦无及矣自</span>
<span class='tline' id='l25' data-llen='544:570'><a onclick="displayPageImage('KR1a0041', 'WYG', '019-2a' );" name="019-2a" class="pb">[019-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='570:593'>　古天下安治未有乆而不亂者蓋不能戒於盛也方</span>
<span class='tline' id='l27' data-llen='593:616'>　其盛而不知戒故狃安富則驕侈生樂舒肆則綱紀</span>
<span class='tline' id='l28' data-llen='616:643'>　壞忘禍亂則釁孽萌是以浸淫不知亂之至也<span class='krp-note'>並易/傳</span></span>
<span class='tline' id='l29' data-llen='643:666'>　○臨言八月有凶謂至八月是遯也當其剛浸長之</span>
<span class='tline' id='l30' data-llen='666:684'>　時便戒以隂長之意<span class='krp-note'>周行/已録</span></span>
<span class='tline' id='l31' data-llen='684:707'>　横渠先生曰臨言有凶者大抵易之於爻變陽至二</span>
<span class='tline' id='l32' data-llen='707:730'>　便為之戒恐有過滿之萌未過中已戒猶履霜堅冰</span>
<span class='tline' id='l33' data-llen='730:753'>　之義及泰之三曰无平不陂无徃不復皆過中之戒</span>
<span class='tline' id='l34' data-llen='753:779'><a onclick="displayPageImage('KR1a0041', 'WYG', '019-2b' );" name="019-2b" class="pb">[019-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='779:788'>　也<span class='krp-note'>易/說</span></span>
<span class='tline' id='l36' data-llen='788:811'>　白雲郭氏曰臨以大臨小上臨下為義序卦曰臨者</span>
<span class='tline' id='l37' data-llen='811:834'>　大也蓋臨為大而所臨者小故也元亨利貞天地生</span>
<span class='tline' id='l38' data-llen='834:857'>　物之大徳澤下於地施生物之徳故臨具四徳也自</span>
<span class='tline' id='l39' data-llen='857:880'>　一陽生而為復長而為臨凡八變而得遯遯臨之反</span>
<span class='tline' id='l40' data-llen='880:903'>　也有臨之大亨是以知遯之有凶也有凶不必凶至</span>
<span class='tline' id='l41' data-llen='903:926'>　蓋有凶之理也與隨有獲其義凶同意易於臨言月</span>
<span class='tline' id='l42' data-llen='926:949'>　於復言日者日月皆一也論天道則稱日論人道則</span>
<span class='tline' id='l43' data-llen='949:975'><a onclick="displayPageImage('KR1a0041', 'WYG', '019-3a' );" name="019-3a" class="pb">[019-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='975:998'>　稱月從其類也堯典言日中日永稱日也仲春仲夏</span>
<span class='tline' id='l45' data-llen='998:1021'>　稱月也日之所次月之所周皆為一月故後世為月</span>
<span class='tline' id='l46' data-llen='1021:1044'>　令者曰孟春之月日在營室雖别言之合而言之其</span>
<span class='tline' id='l47' data-llen='1044:1055'>　義皆同<span class='krp-note'>易/說</span></span>
<span class='tline' id='l48' data-llen='1055:1078'>彖曰臨剛浸而長說而順剛中而應大亨以正天之道</span>
<span class='tline' id='l49' data-llen='1078:1091'>也至于八月有凶消不乆也</span>
<span class='tline' id='l50' data-llen='1091:1114'>　伊川先生曰浸漸也二陽長於下而漸進也下兊上</span>
<span class='tline' id='l51' data-llen='1114:1137'>　坤和說而順也剛得中道而有應助是以能大亨而</span>
<span class='tline' id='l52' data-llen='1137:1163'><a onclick="displayPageImage('KR1a0041', 'WYG', '019-3b' );" name="019-3b" class="pb">[019-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1163:1186'>　得正合天之道剛正而和順天之道也化育之功所</span>
<span class='tline' id='l54' data-llen='1186:1209'>　以不息者剛正和順而已以此臨人臨事臨天下莫</span>
<span class='tline' id='l55' data-llen='1209:1232'>　不大亨而得正也兊為說說乃和也夬彖云決而和</span>
<span class='tline' id='l56' data-llen='1232:1255'>　○臨二陽生陽方漸盛之時故聖人為之戒云陽雖</span>
<span class='tline' id='l57' data-llen='1255:1278'>　方長然至于八月則消而凶矣八月謂陽生之八月</span>
<span class='tline' id='l58' data-llen='1278:1301'>　陽始生於復自復至遯凡八月自建子至建未也二</span>
<span class='tline' id='l59' data-llen='1301:1324'>　隂長而陽消矣故云消不乆也在隂陽之氣言之則</span>
<span class='tline' id='l60' data-llen='1324:1347'>　消長如循環不可易也以人事言之則陽為君子隂</span>
<span class='tline' id='l61' data-llen='1347:1373'><a onclick="displayPageImage('KR1a0041', 'WYG', '019-4a' );" name="019-4a" class="pb">[019-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1373:1396'>　為小人方君子道長之時聖人為之誡使知極則有</span>
<span class='tline' id='l63' data-llen='1396:1422'>　凶之理而虞備之常不至於滿極則无凶也<span class='krp-note'>並易/傳</span></span>
<span class='tline' id='l64' data-llen='1422:1445'>　龜山楊氏曰復陽始生也五隂在上小人衆而君子</span>
<span class='tline' id='l65' data-llen='1445:1468'>　獨非一人一日之力所能勝也故動而以順行朋來</span>
<span class='tline' id='l66' data-llen='1468:1491'>　乃无咎臨二陽朋來也浸而長非暴為之也剛方長</span>
<span class='tline' id='l67' data-llen='1491:1514'>　之時恃剛以臨之則勝復作而亂之所由生也故說</span>
<span class='tline' id='l68' data-llen='1514:1537'>　而順剛中而應臨之所以大亨以正也夫說而順合</span>
<span class='tline' id='l69' data-llen='1537:1560'>　二體言之也剛中而應以九二之才言之也而臨之</span>
<span class='tline' id='l70' data-llen='1560:1586'><a onclick="displayPageImage('KR1a0041', 'WYG', '019-4b' );" name="019-4b" class="pb">[019-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1586:1609'>　大亨以正此蓋天之道非人所能為也至于八月有</span>
<span class='tline' id='l72' data-llen='1609:1632'>　凶者自臨至遯凡八月也遯二隂也以二陽進而為</span>
<span class='tline' id='l73' data-llen='1632:1655'>　泰則二隂進而為否可知矣故言八月有凶知其消</span>
<span class='tline' id='l74' data-llen='1655:1678'>　不乆也夫隂陽之徃來相為屈伸蓋天地常然之理</span>
<span class='tline' id='l75' data-llen='1678:1701'>　不能相无也故雖治世不能絶之使无小人君子能</span>
<span class='tline' id='l76' data-llen='1701:1724'>　於幾微之際預為之防而已夫姤隂始生也而初爻</span>
<span class='tline' id='l77' data-llen='1724:1747'>　曰繫于金柅蓋柅之使无行也至於二隂浸而長則</span>
<span class='tline' id='l78' data-llen='1747:1770'>　必至於否矣尚如之何哉有遯而已矣故言八月有</span>
<span class='tline' id='l79' data-llen='1770:1796'><a onclick="displayPageImage('KR1a0041', 'WYG', '019-5a' );" name="019-5a" class="pb">[019-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1796:1819'>　凶欲其預為之防也非夫知微知彰其孰能與於此</span>
<span class='tline' id='l81' data-llen='1819:1833'>　<span class='krp-note'>自臨元亨/至此易說</span></span>
<span class='tline' id='l82' data-llen='1833:1856'>　白雲郭氏曰自一卦之象言之二陽之生為臨其生</span>
<span class='tline' id='l83' data-llen='1856:1879'>　不已也故曰剛浸而長不言陽而言剛者以初九九</span>
<span class='tline' id='l84' data-llen='1879:1902'>　二二爻言也自内外二卦之象言之則曰說而順自</span>
<span class='tline' id='l85' data-llen='1902:1925'>　九二成卦之爻言之則曰剛中而應順者順天之道</span>
<span class='tline' id='l86' data-llen='1925:1948'>　而說萬物也九二剛中之徳足以有臨其有不大亨</span>
<span class='tline' id='l87' data-llen='1948:1971'>　以正者乎且剛柔之義相反以相生故泰中有復否</span>
<span class='tline' id='l88' data-llen='1971:1997'><a onclick="displayPageImage('KR1a0041', 'WYG', '019-5b' );" name="019-5b" class="pb">[019-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1997:2020'>　中有傾而臨之中有八月之凶也君子知幾之義欲</span>
<span class='tline' id='l90' data-llen='2020:2038'>　其辯早而思其亡之戒也<span class='krp-note'>易/說</span></span>
<span class='tline' id='l91' data-llen='2038:2059'>象曰澤上有地臨君子以教思无窮容保民无疆</span>
<span class='tline' id='l92' data-llen='2059:2082'>　伊川先生曰澤之上有地澤岸也水之際也物之相</span>
<span class='tline' id='l93' data-llen='2082:2105'>　臨與含容无若水之在地故澤上有地為臨也君子</span>
<span class='tline' id='l94' data-llen='2105:2133'>　觀親臨之象則教思无窮親臨於民則有<span class='krp-note'>一无/有字</span>教導</span>
<span class='tline' id='l95' data-llen='2133:2156'>　之意思也无窮至誠无斁也觀含容之象則有容保</span>
<span class='tline' id='l96' data-llen='2156:2179'>　民之心无疆廣大无疆限也含容有廣大之意故為</span>
<span class='tline' id='l97' data-llen='2179:2205'><a onclick="displayPageImage('KR1a0041', 'WYG', '019-6a' );" name="019-6a" class="pb">[019-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2205:2219'>　无窮无疆之義<span class='krp-note'>易/傳</span></span>
<span class='tline' id='l99' data-llen='2219:2242'>　龜山楊氏曰君子之臨人非以力制之也亦教之容</span>
<span class='tline' id='l100' data-llen='2242:2265'>　保之而已此坤澤之象也教而稽其弊故无窮容保</span>
<span class='tline' id='l101' data-llen='2265:2282'>　之无逺邇之異故无疆<span class='krp-note'>易/說</span></span>
<span class='tline' id='l102' data-llen='2282:2305'>　白雲郭氏曰天之澤謂之澤地之澤亦謂之澤皆以</span>
<span class='tline' id='l103' data-llen='2305:2328'>　及物為功故澤為說也猶坎之水在上為雲在下為</span>
<span class='tline' id='l104' data-llen='2328:2351'>　雨在地為水具三者之義斯為坎矣坎之為水夲周</span>
<span class='tline' id='l105' data-llen='2351:2374'>　流轉注淵深莫測之已及其為澤皆兊之功也然其</span>
<span class='tline' id='l106' data-llen='2374:2400'><a onclick="displayPageImage('KR1a0041', 'WYG', '019-6b' );" name="019-6b" class="pb">[019-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2400:2423'>　道亦相須焉此坎為險而兊為說之意也觀雲雷為</span>
<span class='tline' id='l108' data-llen='2423:2446'>　屯雷雨作解澤地為萃地澤為臨則知臨之及物至</span>
<span class='tline' id='l109' data-llen='2446:2469'>　矣是以有元亨利貞之徳也君子法之以教思无窮</span>
<span class='tline' id='l110' data-llen='2469:2492'>　充澤之利也保民无疆充地之容也不如是不能大</span>
<span class='tline' id='l111' data-llen='2492:2510'>　不能大則不足以有臨也<span class='krp-note'>易/說</span></span>
<span class='tline' id='l112' data-llen='2510:2528'>初九咸臨貞吉象曰咸臨貞吉志行正也</span>
<span class='tline' id='l113' data-llen='2528:2551'>　伊川先生曰咸感也陽長之時感動於隂四應於初</span>
<span class='tline' id='l114' data-llen='2551:2574'>　感之者也比它卦相應尤重四近君之位初得正位</span>
<span class='tline' id='l115' data-llen='2574:2600'><a onclick="displayPageImage('KR1a0041', 'WYG', '019-7a' );" name="019-7a" class="pb">[019-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2600:2623'>　與四感應是以正道為當位所信任得行其志獲乎</span>
<span class='tline' id='l117' data-llen='2623:2646'>　上而得行其正道是以吉也它卦初上爻不言得位</span>
<span class='tline' id='l118' data-llen='2646:2669'>　失位蓋初終之義為重也臨則以初得位居正為重</span>
<span class='tline' id='l119' data-llen='2669:2692'>　凡言貞吉有旣正且吉者有得正則吉者有貞固守</span>
<span class='tline' id='l120' data-llen='2692:2719'>　之則吉者各隨其事<span class='krp-note'>一作/時</span>也○所謂貞吉者九之志</span>
<span class='tline' id='l121' data-llen='2719:2746'>　在於行正也以九居陽爻應四之正其志正也<span class='krp-note'>並易/傳</span></span>
<span class='tline' id='l122' data-llen='2746:2769'>　横渠先生曰臨為剛長己志應上故雖感而行正也</span>
<span class='tline' id='l123' data-llen='2769:2777'>　<span class='krp-note'>易/說</span></span>
<span class='tline' id='l124' data-llen='2777:2803'><a onclick="displayPageImage('KR1a0041', 'WYG', '019-7b' );" name="019-7b" class="pb">[019-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2803:2826'>　龜山楊氏曰二陽浸而長其勢足以有臨矣而上下</span>
<span class='tline' id='l126' data-llen='2826:2849'>　感應以相與咸臨也初與四皆居得其正故正吉夫</span>
<span class='tline' id='l127' data-llen='2849:2872'>　剛方長蓋以大臨小之時也然以位則子君也我臣</span>
<span class='tline' id='l128' data-llen='2872:2895'>　也初在下屈己以應上亦志行正而已<span class='krp-note'>易/說</span></span>
<span class='tline' id='l129' data-llen='2895:2918'>　白雲郭氏曰先人曰臨觀之義或與或求故初九九</span>
<span class='tline' id='l130' data-llen='2918:2941'>　二六四六五皆有焉雍曰咸感也感之而應也初九</span>
<span class='tline' id='l131' data-llen='2941:2964'>　以此道正而吉无它求焉可謂行正之君子也諸卦</span>
<span class='tline' id='l132' data-llen='2964:2987'>　皆感而應也獨臨觀具與求之義者蓋臨者求也臨</span>
<span class='tline' id='l133' data-llen='2987:3013'><a onclick="displayPageImage('KR1a0041', 'WYG', '019-8a' );" name="019-8a" class="pb">[019-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3013:3033'>　之者與也童闚求也大觀與也<span class='krp-note'>易/說</span></span>
<span class='tline' id='l135' data-llen='3033:3055'>九二咸臨吉无不利象曰咸臨吉无不利未順命也</span>
<span class='tline' id='l136' data-llen='3055:3082'>　伊川先生曰二方陽長而漸盛感<span class='krp-note'>一作/咸</span>動於六五中</span>
<span class='tline' id='l137' data-llen='3082:3105'>　順之君其交之親故見信任得行其志所臨吉而无</span>
<span class='tline' id='l138' data-llen='3105:3128'>　不利也吉者已然如是故吉也无不利者將然於所</span>
<span class='tline' id='l139' data-llen='3128:3151'>　施為无所不利也○未者非遽之辭孟子或問勸齊</span>
<span class='tline' id='l140' data-llen='3151:3174'>　伐燕有諸曰未也又云仲子所食之粟伯夷之所樹</span>
<span class='tline' id='l141' data-llen='3174:3197'>　歟抑亦盗蹠之所樹歟是未可知也史記侯嬴曰人</span>
<span class='tline' id='l142' data-llen='3197:3223'><a onclick="displayPageImage('KR1a0041', 'WYG', '019-8b' );" name="019-8b" class="pb">[019-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3223:3246'>　固未易知古人用字之意皆如此今人大率用對己</span>
<span class='tline' id='l144' data-llen='3246:3269'>　字故意似異然實不殊也九二與五感應以臨下蓋</span>
<span class='tline' id='l145' data-llen='3269:3292'>　以剛徳之長而又得中至誠相感非由順上之命也</span>
<span class='tline' id='l146' data-llen='3292:3315'>　是以吉而无不利五順體而二說體又隂陽相應故</span>
<span class='tline' id='l147' data-llen='3315:3333'>　象特明其非由說順也<span class='krp-note'>並易/傳</span></span>
<span class='tline' id='l148' data-llen='3333:3358'>　横渠先生曰非咸則有上下之疑有所不利<span class='krp-note'>易/說</span></span>
<span class='tline' id='l149' data-llen='3358:3381'>　廣平游氏曰君唱而臣和禮之正也若臨之九二以</span>
<span class='tline' id='l150' data-llen='3381:3404'>　剛中之才任六五之眷倚則有從道不從君之事矣</span>
<span class='tline' id='l151' data-llen='3404:3430'><a onclick="displayPageImage('KR1a0041', 'WYG', '019-9a' );" name="019-9a" class="pb">[019-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3430:3453'>　故象以為未順命至於為上為徳而君臣一道則上</span>
<span class='tline' id='l153' data-llen='3453:3476'>　之所唱豈終不和耶故以未順言之○咸臨吉无不</span>
<span class='tline' id='l154' data-llen='3476:3499'>　利者二與五以同徳相與至誠以相感而无私意也</span>
<span class='tline' id='l155' data-llen='3499:3522'>　其順之實固己見於未命之前矣故曰未順命也猶</span>
<span class='tline' id='l156' data-llen='3522:3537'>　言未占有孚也<span class='krp-note'>並易/說</span></span>
<span class='tline' id='l157' data-llen='3537:3560'>　龜山楊氏曰九二剛浸長而上應六五中順之君所</span>
<span class='tline' id='l158' data-llen='3560:3583'>　謂說而順剛中而應也故吉无不利然九二以剛中</span>
<span class='tline' id='l159' data-llen='3583:3606'>　之徳而位乎下位雖君臣以徳則子事我者也故欲</span>
<span class='tline' id='l160' data-llen='3606:3632'><a onclick="displayPageImage('KR1a0041', 'WYG', '019-9b' );" name="019-9b" class="pb">[019-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3632:3655'>　有謀焉則就之召之則不徃未順命也未者非遽然</span>
<span class='tline' id='l162' data-llen='3655:3675'>　之辭學然後臣之終則順命矣<span class='krp-note'>易/說</span></span>
<span class='tline' id='l163' data-llen='3675:3698'>　兼山郭氏曰九二雜卦曰臨觀之義或與或求故初</span>
<span class='tline' id='l164' data-llen='3698:3721'>　九九二六四六五皆有焉故曰咸臨也方剛浸而長</span>
<span class='tline' id='l165' data-llen='3721:3744'>　大亨以正天之命也何事於感而行未順命者言君</span>
<span class='tline' id='l166' data-llen='3744:3754'>　命也<span class='krp-note'>易/說</span></span>
<span class='tline' id='l167' data-llen='3754:3777'>　白雲郭氏曰剛中有應為一卦之主方剛長之時權</span>
<span class='tline' id='l168' data-llen='3777:3800'>　獨在己而能感中順之君以求應焉斯吉无不利矣</span>
<span class='tline' id='l169' data-llen='3800:3827'><a onclick="displayPageImage('KR1a0041', 'WYG', '019-10a' );" name="019-10a" class="pb">[019-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3827:3850'>　未順命者有獻可替否之義非獨順命而後利也蓋</span>
<span class='tline' id='l171' data-llen='3850:3873'>　君之所言而然所行而善則世俗謂之不肖臣故舜</span>
<span class='tline' id='l172' data-llen='3873:3896'>　之戒禹曰予違汝弼汝无面從退有後言六五中順</span>
<span class='tline' id='l173' data-llen='3896:3918'>　之君在上故九二未以順命為吉也<span class='krp-note'>易/說</span></span>
<span class='tline' id='l174' data-llen='3918:3941'>六三甘臨无攸利旣憂之无咎象曰甘臨位不當也旣</span>
<span class='tline' id='l175' data-llen='3941:3949'>憂之咎不長也</span>
<span class='tline' id='l176' data-llen='3949:3972'>　伊川先生曰三居下之上臨人者也隂柔而說體又</span>
<span class='tline' id='l177' data-llen='3972:4000'>　處不中正以甘說臨人者也在上而<span class='krp-note'>一无/而字</span>以甘說臨</span>
<span class='tline' id='l178' data-llen='4000:4027'><a onclick="displayPageImage('KR1a0041', 'WYG', '019-10b' );" name="019-10b" class="pb">[019-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4027:4050'>　下失徳之甚无所利也兊性旣說乂乗二陽之上陽</span>
<span class='tline' id='l180' data-llen='4050:4073'>　方長而上進故不安而益甘旣知危懼而憂之若能</span>
<span class='tline' id='l181' data-llen='4073:4096'>　持謙守正至誠以自處則无咎也邪說由己能憂而</span>
<span class='tline' id='l182' data-llen='4096:4119'>　改之復何咎乎○隂柔之人處不中正而居下之上</span>
<span class='tline' id='l183' data-llen='4119:4142'>　復乗二陽是處不當位也旣能知懼而憂之則必强</span>
<span class='tline' id='l184' data-llen='4142:4161'>　勉自改故其過咎不長也<span class='krp-note'>並易/傳</span></span>
<span class='tline' id='l185' data-llen='4161:4184'>　横渠先生曰體說乗剛故甘邪說求容而以臨物安</span>
<span class='tline' id='l186' data-llen='4184:4203'>　有所利能自憂懼庶可免咎<span class='krp-note'>易/說</span></span>
<span class='tline' id='l187' data-llen='4203:4230'><a onclick="displayPageImage('KR1a0041', 'WYG', '019-11a' );" name="019-11a" class="pb">[019-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4230:4253'>　龜山楊氏曰柔不中正居說之極甘臨也以姑息臨</span>
<span class='tline' id='l189' data-llen='4253:4271'>　下而不以徳无徃而利矣<span class='krp-note'>易/說</span></span>
<span class='tline' id='l190' data-llen='4271:4294'>　白雲郭氏曰以柔而居不中不正之位是以不正之</span>
<span class='tline' id='l191' data-llen='4294:4317'>　道甘而說人者也安足以有臨乎无攸利者也剛長</span>
<span class='tline' id='l192' data-llen='4317:4340'>　泰來又豈容小人以邪說誣民而充塞仁義也哉能</span>
<span class='tline' id='l193' data-llen='4340:4361'>　知時之變懼而憂之可以補過矣<span class='krp-note'>易/說</span></span>
<span class='tline' id='l194' data-llen='4361:4378'>六四至臨无咎象曰至臨无咎位當也</span>
<span class='tline' id='l195' data-llen='4378:4401'>　伊川先生曰四居上之下與下體相比是切臨於下</span>
<span class='tline' id='l196' data-llen='4401:4428'><a onclick="displayPageImage('KR1a0041', 'WYG', '019-11b' );" name="019-11b" class="pb">[019-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4428:4451'>　臨之至也臨道尚近故以比為至四居正位而下應</span>
<span class='tline' id='l198' data-llen='4451:4474'>　於剛陽之初處近君之位守正而任賢以親臨於下</span>
<span class='tline' id='l199' data-llen='4474:4497'>　是以无咎所處當也○居近君之位為得其任以隂</span>
<span class='tline' id='l200' data-llen='4497:4520'>　處四為得其正與初相應為下賢所以无咎蓋由位</span>
<span class='tline' id='l201' data-llen='4520:4532'>　之當也<span class='krp-note'>並易/傳</span></span>
<span class='tline' id='l202' data-llen='4532:4559'>　横渠先生曰以隂居隂體順應正<span class='krp-note'>一作/說</span>盡臨之道雖</span>
<span class='tline' id='l203' data-llen='4559:4574'>　在剛長可以无咎<span class='krp-note'>易/說</span></span>
<span class='tline' id='l204' data-llen='4574:4597'>　廣平游氏曰臨之六四為至臨者應下而順上守之</span>
<span class='tline' id='l205' data-llen='4597:4624'><a onclick="displayPageImage('KR1a0041', 'WYG', '019-12a' );" name="019-12a" class="pb">[019-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4624:4647'>　以正以臨其民則民敬而從之是其為臨也可名於</span>
<span class='tline' id='l207' data-llen='4647:4670'>　至矣然多懼之地而才不足以有為非若六五知臨</span>
<span class='tline' id='l208' data-llen='4670:4695'>　之大也故稱无咎而不言吉適當其位而已<span class='krp-note'>易/說</span></span>
<span class='tline' id='l209' data-llen='4695:4718'>　龜山楊氏曰四初皆當位誠意以相與至臨也故无</span>
<span class='tline' id='l210' data-llen='4718:4727'>　咎<span class='krp-note'>易/說</span></span>
<span class='tline' id='l211' data-llen='4727:4750'>　白雲郭氏曰六之居四柔之至也初以至剛而感四</span>
<span class='tline' id='l212' data-llen='4750:4773'>　以至柔臨之以至柔臨至剛无乖爭之變是為至臨</span>
<span class='tline' id='l213' data-llen='4773:4796'>　然位則當然也知當然而然則不失剛長之道故无</span>
<span class='tline' id='l214' data-llen='4796:4823'><a onclick="displayPageImage('KR1a0041', 'WYG', '019-12b' );" name="019-12b" class="pb">[019-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4823:4832'>　咎<span class='krp-note'>易/說</span></span>
<span class='tline' id='l216' data-llen='4832:4854'>六五知臨大君之冝吉象曰大君之冝行中之謂也</span>
<span class='tline' id='l217' data-llen='4854:4877'>　伊川先生曰五以柔中順體居尊位而下應於二剛</span>
<span class='tline' id='l218' data-llen='4877:4900'>　中之臣是能倚任於二不勞而治以知臨下者也夫</span>
<span class='tline' id='l219' data-llen='4900:4923'>　以一人之身臨乎天下之廣若區區自任豈能周於</span>
<span class='tline' id='l220' data-llen='4923:4946'>　萬事故自任其知者適足為不知唯能取天下之善</span>
<span class='tline' id='l221' data-llen='4946:4969'>　任天下之聰明則无所不周是不自任其知則其知</span>
<span class='tline' id='l222' data-llen='4969:4992'>　大矣五順應於九二剛中之賢任之以臨下乃已以</span>
<span class='tline' id='l223' data-llen='4992:5019'><a onclick="displayPageImage('KR1a0041', 'WYG', '019-13a' );" name="019-13a" class="pb">[019-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5019:5042'>　明知臨天下大君之所冝也其吉可知○君臣道合</span>
<span class='tline' id='l225' data-llen='5042:5065'>　蓋以氣類相求五有中徳故能倚任剛中之賢得人</span>
<span class='tline' id='l226' data-llen='5065:5088'>　君之冝成知臨之功蓋由行其中徳也人君之於賢</span>
<span class='tline' id='l227' data-llen='5088:5107'>　才非道同徳合豈能用也<span class='krp-note'>並易/傳</span></span>
<span class='tline' id='l228' data-llen='5107:5128'>　横渠先生曰順命行中天子之宜<span class='krp-note'>易/說</span></span>
<span class='tline' id='l229' data-llen='5128:5151'>　龜山楊氏曰中庸曰聰明睿知足以有臨也人君之</span>
<span class='tline' id='l230' data-llen='5151:5174'>　聦明憲天而已非以小智自私也故明四目達四聦</span>
<span class='tline' id='l231' data-llen='5174:5197'>　好問而好察邇言樂取諸人以為善此舜所以為大</span>
<span class='tline' id='l232' data-llen='5197:5224'><a onclick="displayPageImage('KR1a0041', 'WYG', '019-13b' );" name="019-13b" class="pb">[019-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5224:5243'>　知也歟人君之知孰過於是<span class='krp-note'>易/說</span></span>
<span class='tline' id='l234' data-llen='5243:5266'>　兼山郭氏曰六五臨人之道知柔以臨之无剛以制</span>
<span class='tline' id='l235' data-llen='5266:5289'>　之不可也知剛以制之无柔以接之不可也君子知</span>
<span class='tline' id='l236' data-llen='5289:5312'>　柔知剛知㣲知彰萬夫之望惟六五能盡之矣故寛</span>
<span class='tline' id='l237' data-llen='5312:5335'>　而有制從容以和知柔知剛者也方剛長之世而接</span>
<span class='tline' id='l238' data-llen='5335:5358'>　之以柔知天道之行戒之以早知㣲知彰者也故萬</span>
<span class='tline' id='l239' data-llen='5358:5381'>　夫之望冝以君臨者也詩云不剛不柔敷政優優其</span>
<span class='tline' id='l240' data-llen='5381:5393'>　是之謂乎<span class='krp-note'>易/說</span></span>
<span class='tline' id='l241' data-llen='5393:5420'><a onclick="displayPageImage('KR1a0041', 'WYG', '019-14a' );" name="019-14a" class="pb">[019-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5420:5443'>　白雲郭氏曰聰明睿知足以有臨聖之事也大君之</span>
<span class='tline' id='l243' data-llen='5443:5466'>　冝也何徃而不吉也舜之大智是也舜執其兩端用</span>
<span class='tline' id='l244' data-llen='5466:5489'>　其中於民其行中之謂乎非行中蓋不足以為大君</span>
<span class='tline' id='l245' data-llen='5489:5512'>　之冝矣中庸率性之謂道脩道之謂教洪範皇建其</span>
<span class='tline' id='l246' data-llen='5512:5532'>　有極用敷錫厥庶民皆行中也<span class='krp-note'>易/說</span></span>
<span class='tline' id='l247' data-llen='5532:5551'>上六敦臨吉无咎象曰敦臨之吉志任内也</span>
<span class='tline' id='l248' data-llen='5551:5574'>　伊川先生曰上六坤之極順之至也居臨之終敦厚</span>
<span class='tline' id='l249' data-llen='5574:5597'>　於臨也與初二雖非正應然大率隂求於陽又其至</span>
<span class='tline' id='l250' data-llen='5597:5624'><a onclick="displayPageImage('KR1a0041', 'WYG', '019-14b' );" name="019-14b" class="pb">[019-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5624:5647'>　順故志在從乎二陽尊而應卑髙而從下尊賢取善</span>
<span class='tline' id='l252' data-llen='5647:5670'>　敦厚之至也故曰敦臨所以吉而无咎隂柔在上非</span>
<span class='tline' id='l253' data-llen='5670:5693'>　能臨者冝有咎也以其敦厚於順剛是以吉而无咎</span>
<span class='tline' id='l254' data-llen='5693:5716'>　六居臨之終而不取極義臨无過極故止為厚義上</span>
<span class='tline' id='l255' data-llen='5716:5739'>　无位之地止以在上言○志任内應乎初與二也志</span>
<span class='tline' id='l256' data-llen='5739:5758'>　順剛陽而敦篤其吉可知<span class='krp-note'>並易/傳</span></span>
<span class='tline' id='l257' data-llen='5758:5781'>　横渠先生曰體順則无所違極上則无所進不以无</span>
<span class='tline' id='l258' data-llen='5781:5803'>　應而志在於臨故曰敦臨志在内也<span class='krp-note'>易/說</span></span>
<span class='tline' id='l259' data-llen='5803:5830'><a onclick="displayPageImage('KR1a0041', 'WYG', '019-15a' );" name="019-15a" class="pb">[019-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5830:5853'>　龜山楊氏曰上六以隂柔居上卦之上而无應於内</span>
<span class='tline' id='l261' data-llen='5853:5876'>　處順之極不以勢臨下而志在於從剛厚之至也故</span>
<span class='tline' id='l262' data-llen='5876:5903'>　曰敦臨吉然柔不當位冝有咎也以其吉故无咎<span class='krp-note'>易/說</span></span>
<span class='tline' id='l263' data-llen='5903:5926'>　兼山郭氏曰上六敦臨之道其盡臨之所以為臨者</span>
<span class='tline' id='l264' data-llen='5926:5935'>　乎<span class='krp-note'>易/說</span></span>
<span class='tline' id='l265' data-llen='5935:5958'>　臼雲郭氏曰有感而應理之常也无感而志在内者</span>
<span class='tline' id='l266' data-llen='5958:5981'>　蓋二陽方進為君子道長之時不以尊髙自居而有</span>
<span class='tline' id='l267' data-llen='5981:6004'>　下賢之志是厚於君子而薄於小人徳之盛者也其</span>
<span class='tline' id='l268' data-llen='6004:6031'><a onclick="displayPageImage('KR1a0041', 'WYG', '019-15b' );" name="019-15b" class="pb">[019-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6031:6054'>　有敦臨之吉冝矣以一身言之則可獲吉以臨之道</span>
<span class='tline' id='l270' data-llen='6054:6068'>　論之是无咎也<span class='krp-note'>易/說</span></span>
<span class='tline' id='l271' data-llen='6068:6071'>　</span>
<span class='tline' id='l272' data-llen='6071:6074'>　</span>
<span class='tline' id='l273' data-llen='6074:6077'>　</span>
<span class='tline' id='l274' data-llen='6077:6080'>　</span>
<span class='tline' id='l275' data-llen='6080:6083'>　</span>
<span class='tline' id='l276' data-llen='6083:6093'>　大易粹言卷十九</span>
</p>
<p>
</p>
  </div>
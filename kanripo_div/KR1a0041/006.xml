<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0041', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:209'>　大易粹言卷六　　　　宋　方聞一　編</span>
<span class='tline' id='l10' data-llen='209:219'>䷅<span class='krp-note'>坎下/乾上</span></span>
<span class='tline' id='l11' data-llen='219:242'>　伊川先生曰訟序卦飲食必有訟故受之以訟人之</span>
<span class='tline' id='l12' data-llen='242:265'>　所需者飲食既有所湏爭訟所由起也訟所以次需</span>
<span class='tline' id='l13' data-llen='265:288'>　也為卦乾上坎下以二象言之天陽上行水性就下</span>
<span class='tline' id='l14' data-llen='288:311'>　其行相違所以成訟也以二體言之上剛下險剛險</span>
<span class='tline' id='l15' data-llen='311:338'>　相接能无訟乎又人内險阻而外剛强所以訟也<span class='krp-note'>易/傳</span></span>
<span class='tline' id='l16' data-llen='338:364'><a onclick="displayPageImage('KR1a0041', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='364:384'>訟有孚窒惕中吉終凶利見大人不利渉大川</span>
<span class='tline' id='l18' data-llen='384:407'>　伊川先生曰訟之道必有其孚實中无其實乃是誣</span>
<span class='tline' id='l19' data-llen='407:430'>　妄凶之道也卦之中實為有孚之象訟者與人爭辯</span>
<span class='tline' id='l20' data-llen='430:453'>　而待决於人雖有孚亦湏窒塞未通不窒則已明无</span>
<span class='tline' id='l21' data-llen='453:476'>　訟矣事既未辯吉凶未可必也故有畏惕中吉得中</span>
<span class='tline' id='l22' data-llen='476:499'>　則吉也終凶終極其事則凶也○訟者求辯其曲直</span>
<span class='tline' id='l23' data-llen='499:522'>　也故利見於大人大人則能以其剛明中正決所訟</span>
<span class='tline' id='l24' data-llen='522:545'>　也訟非和平之事當擇安地而處不可䧟於危險故</span>
<span class='tline' id='l25' data-llen='545:571'><a onclick="displayPageImage('KR1a0041', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='571:586'>　不利渉大川也<span class='krp-note'>並易/傳</span></span>
<span class='tline' id='l27' data-llen='586:609'>　白雲郭氏曰需訟一體也相親而需則為需相違而</span>
<span class='tline' id='l28' data-llen='609:632'>　訟則為訟性情之異耳然性情之異而有孚則同者</span>
<span class='tline' id='l29' data-llen='632:655'>　親而无孚需之妄也訟而无孚訟之妄也窒者塞其</span>
<span class='tline' id='l30' data-llen='655:678'>　源而不流也惕者謹其事而知懼也得其中則吉成</span>
<span class='tline' id='l31' data-llen='678:701'>　其終則凶知此則知訟之為道矣非特訟者為然聴</span>
<span class='tline' id='l32' data-llen='701:724'>　訟亦如之也好生之徳洽于民心兹用不犯于有司</span>
<span class='tline' id='l33' data-llen='724:747'>　窒之也欽哉欽哉唯刑之恤哉惕之也吕刑曰簡孚</span>
<span class='tline' id='l34' data-llen='747:773'><a onclick="displayPageImage('KR1a0041', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='773:796'>　有衆又曰獄成而孚輸而孚有孚也故乃明于刑之</span>
<span class='tline' id='l36' data-llen='796:819'>　中中吉也舜典之疑唯輕吕刑之疑有赦不成其終</span>
<span class='tline' id='l37' data-llen='819:828'>　也<span class='krp-note'>易/説</span></span>
<span class='tline' id='l38' data-llen='828:851'>彖曰訟上剛下險險而健訟訟有孚窒惕中吉剛來而</span>
<span class='tline' id='l39' data-llen='851:874'>得中也終凶訟不可成也利見大人尚中正也不利渉</span>
<span class='tline' id='l40' data-llen='874:882'>大川入于淵也</span>
<span class='tline' id='l41' data-llen='882:905'>　伊川先生曰訟之為卦上剛下險險而入健也又為</span>
<span class='tline' id='l42' data-llen='905:928'>　險健相接内險外健皆所以為訟也若健而不險不</span>
<span class='tline' id='l43' data-llen='928:954'><a onclick="displayPageImage('KR1a0041', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='954:977'>　生訟也險而不健不能訟也險而又健是以訟也○</span>
<span class='tline' id='l45' data-llen='977:1000'>　訟之道固如是又據卦才而言九二以剛自外來而</span>
<span class='tline' id='l46' data-llen='1000:1023'>　成訟則二乃訟之主也以剛處中中實之象故有孚</span>
<span class='tline' id='l47' data-llen='1023:1046'>　處訟之時雖有孚信亦必艱阻窒塞而有惕懼不窒</span>
<span class='tline' id='l48' data-llen='1046:1069'>　則不成訟矣又居險䧟之中亦為窒塞惕懼之義二</span>
<span class='tline' id='l49' data-llen='1069:1092'>　以陽剛自外來而得中為以剛來訟而不過之義是</span>
<span class='tline' id='l50' data-llen='1092:1115'>　以吉也卦有更取成卦之由為義者此是也卦義不</span>
<span class='tline' id='l51' data-llen='1115:1138'>　取成卦之由則更不言所變之爻也據卦辭二乃善</span>
<span class='tline' id='l52' data-llen='1138:1164'><a onclick="displayPageImage('KR1a0041', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1164:1187'>　也而爻中不見其善盖卦辭取其有孚得中而言乃</span>
<span class='tline' id='l54' data-llen='1187:1210'>　善也爻則以自下訟上為義所取不同也○訟非善</span>
<span class='tline' id='l55' data-llen='1210:1233'>　事不得已也安可終極其事極意於其事則凶矣故</span>
<span class='tline' id='l56' data-llen='1233:1256'>　曰不可成也成謂窮盡其事也○訟者求辯其是非</span>
<span class='tline' id='l57' data-llen='1256:1279'>　也辯之乃中正也故利見大人以所尚者中正也聼</span>
<span class='tline' id='l58' data-llen='1279:1302'>　者非其人則或不得其中正也中正大人九五是也</span>
<span class='tline' id='l59' data-llen='1302:1325'>　○與人訟者必處其身於安平之地若䧟危險則䧟</span>
<span class='tline' id='l60' data-llen='1325:1352'>　其身矣乃入于深淵也卦中有中正險䧟之象<span class='krp-note'>並易/傳</span></span>
<span class='tline' id='l61' data-llen='1352:1378'><a onclick="displayPageImage('KR1a0041', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1378:1401'>　龜山楊氏曰乾健而上行坎險而趨下居險健而不</span>
<span class='tline' id='l63' data-llen='1401:1424'>　相與訟之所興也九二剛來而得中有孚也訟以有</span>
<span class='tline' id='l64' data-llen='1424:1447'>　孚為主訟而无孚則刑随之矣凶之道也剛來而䧟</span>
<span class='tline' id='l65' data-llen='1447:1470'>　乎險中見窒也見窒而後訟訟非得已也訟而惕焉</span>
<span class='tline' id='l66' data-llen='1470:1493'>　中而止非成訟也是以吉非剛而得中疇克爾終凶</span>
<span class='tline' id='l67' data-llen='1493:1516'>　以上九言也處訟之極不能復即命渝安正則成訟</span>
<span class='tline' id='l68' data-llen='1516:1539'>　者也終凶亦宜乎然訟非中正者不能聼而決故利</span>
<span class='tline' id='l69' data-llen='1539:1562'>　見大人九五是也孔子曰聼訟吾猶人也必也使无</span>
<span class='tline' id='l70' data-llen='1562:1588'><a onclick="displayPageImage('KR1a0041', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1588:1611'>　訟乎大人能使無訟者若恃險健之才徃而犯難則</span>
<span class='tline' id='l72' data-llen='1611:1635'>　鮮不及矣故不利渉大川<span class='krp-note'>自訟有孚/至此易説</span></span>
<span class='tline' id='l73' data-llen='1635:1661'>　兼山郭氏曰訟三升而二降乃剛來而得中也<span class='krp-note'>易/説</span></span>
<span class='tline' id='l74' data-llen='1661:1684'>　白雲郭氏曰訟不親也不親而健健而䧟此所以為</span>
<span class='tline' id='l75' data-llen='1684:1707'>　訟剛來居二而得中故二為成卦之主用中則吉也</span>
<span class='tline' id='l76' data-llen='1707:1730'>　大人與天地合徳日月合明无私之大者況訟乎是</span>
<span class='tline' id='l77' data-llen='1730:1753'>　以利見之也險欲䧟健逺之可也故不利涉大川渉</span>
<span class='tline' id='l78' data-llen='1753:1776'>　之則自入于淵矣需之利涉大川險在前也訟之不</span>
<span class='tline' id='l79' data-llen='1776:1802'><a onclick="displayPageImage('KR1a0041', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1802:1821'>　利渉大川險在下而必䧟也<span class='krp-note'>易/説</span></span>
<span class='tline' id='l81' data-llen='1821:1838'>象曰天與水違行訟君子以作事謀始</span>
<span class='tline' id='l82' data-llen='1838:1861'>　伊川先生曰天上水下相違而行二體違戾訟之由</span>
<span class='tline' id='l83' data-llen='1861:1884'>　也若上下相順訟何由興君子觀象知人情有争訟</span>
<span class='tline' id='l84' data-llen='1884:1907'>　之道故凡所作事必謀其始絶訟端於事之始則訟</span>
<span class='tline' id='l85' data-llen='1907:1930'>　无由生矣謀始之義廣矣若慎交結明契劵之類是</span>
<span class='tline' id='l86' data-llen='1930:1939'>　也<span class='krp-note'>易/傳</span></span>
<span class='tline' id='l87' data-llen='1939:1962'>　龜山楊氏曰天左旋而水東注違行也作事至於違</span>
<span class='tline' id='l88' data-llen='1962:1988'><a onclick="displayPageImage('KR1a0041', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1988:2004'>　行而後謀則无及矣<span class='krp-note'>易/説</span></span>
<span class='tline' id='l90' data-llen='2004:2027'>　兼山郭氏曰天體於上水行於下天道左旋水性右</span>
<span class='tline' id='l91' data-llen='2027:2050'>　流皆違行而不相親故曰訟不親也不親所以為訟</span>
<span class='tline' id='l92' data-llen='2050:2073'>　也孔子曰聼訟吾猶人也必也使无訟乎无訟在於</span>
<span class='tline' id='l93' data-llen='2073:2096'>　謀始謀始在於制作契之不明訟之所以生也故有</span>
<span class='tline' id='l94' data-llen='2096:2119'>　徳司契而不責於人上古結繩以治後世聖人易之</span>
<span class='tline' id='l95' data-llen='2119:2142'>　以書契良以此也方此為治訟之始未及夫化民之</span>
<span class='tline' id='l96' data-llen='2142:2151'>　道<span class='krp-note'>易/説</span></span>
<span class='tline' id='l97' data-llen='2151:2177'><a onclick="displayPageImage('KR1a0041', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2177:2200'>　白雲郭氏曰天水違行大不親矣作事謀始期无訟</span>
<span class='tline' id='l99' data-llen='2200:2223'>　也邦无道免於刑戮在下之謀始也刑期无刑必也</span>
<span class='tline' id='l100' data-llen='2223:2245'>　无訟在上之謀始也此謂窒惕之道<span class='krp-note'>易/説</span></span>
<span class='tline' id='l101' data-llen='2245:2268'>初六不永所事小有言終吉象曰不永所事訟不可長</span>
<span class='tline' id='l102' data-llen='2268:2279'>也雖小有言其辯明也</span>
<span class='tline' id='l103' data-llen='2279:2302'>　伊川先生曰六以柔弱居下不能終極其訟者也故</span>
<span class='tline' id='l104' data-llen='2302:2325'>　於訟之初因六之才為之戒曰若不長永其事則雖</span>
<span class='tline' id='l105' data-llen='2325:2348'>　小有言終得吉也盖訟非可長之事以隂柔之才而</span>
<span class='tline' id='l106' data-llen='2348:2374'><a onclick="displayPageImage('KR1a0041', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2374:2397'>　訟於下難以吉矣以上有應援而能不永其事故雖</span>
<span class='tline' id='l108' data-llen='2397:2420'>　小有言終得吉也有言災之小者也不永其事而不</span>
<span class='tline' id='l109' data-llen='2420:2443'>　至於凶乃訟之吉也○六以柔弱而訟於下其義固</span>
<span class='tline' id='l110' data-llen='2443:2466'>　不可長永也永其訟則不勝而禍難及矣又於訟之</span>
<span class='tline' id='l111' data-llen='2466:2489'>　初即戒訟非可長之事也○柔弱居下才不能訟雖</span>
<span class='tline' id='l112' data-llen='2489:2512'>　不永所事既訟矣必有小災故小有言也既不永其</span>
<span class='tline' id='l113' data-llen='2512:2535'>　事又上有剛陽之正應辯理之明故終得其吉也不</span>
<span class='tline' id='l114' data-llen='2535:2558'>　然其能免乎在訟之義同位而相應相與者也故初</span>
<span class='tline' id='l115' data-llen='2558:2584'><a onclick="displayPageImage('KR1a0041', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2584:2607'>　於四為獲其辯明同位而不相得相訟者也故二與</span>
<span class='tline' id='l117' data-llen='2607:2621'>　五為對敵也<span class='krp-note'>並易/傳</span></span>
<span class='tline' id='l118' data-llen='2621:2644'>　横渠先生曰初於正應中有隂陽之間不无訟但以</span>
<span class='tline' id='l119' data-llen='2644:2671'>　隂居下體為柔順履險方初不永所事其理辯直<span class='krp-note'>直/一</span></span>
<span class='tline' id='l120' data-llen='2671:2690'>　<span class='krp-note'>作/正</span>故小有言終吉<span class='krp-note'>易/説</span></span>
<span class='tline' id='l121' data-llen='2690:2713'>　龜山楊氏曰險而健卦之所以為訟也險故興訟健</span>
<span class='tline' id='l122' data-llen='2713:2736'>　故能訟居險之初柔不當位非險而健也无能訟之</span>
<span class='tline' id='l123' data-llen='2736:2759'>　才故不永所事當上下違行之時隂柔在下而二以</span>
<span class='tline' id='l124' data-llen='2759:2785'><a onclick="displayPageImage('KR1a0041', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2785:2808'>　剛乗之近而不相與故小有言然有應在上順而不</span>
<span class='tline' id='l126' data-llen='2808:2831'>　為險故其辯易明既已有言則非无訟也以其辯明</span>
<span class='tline' id='l127' data-llen='2831:2854'>　故終吉夫訟非可長之事居訟之初謀始之時也故</span>
<span class='tline' id='l128' data-llen='2854:2874'>　孔子因以戒之有不可之辭焉<span class='krp-note'>易/説</span></span>
<span class='tline' id='l129' data-llen='2874:2897'>　白雲郭氏曰訟之初未始不小有言也永其事則有</span>
<span class='tline' id='l130' data-llen='2897:2920'>　成終之凶不永所事是以終吉言於初者戒之於始</span>
<span class='tline' id='l131' data-llen='2920:2943'>　也初四在訟之應者是以其辯易明二五在訟之不</span>
<span class='tline' id='l132' data-llen='2943:2961'>　應者是以不克而掇患也<span class='krp-note'>易/説</span></span>
<span class='tline' id='l133' data-llen='2961:2987'><a onclick="displayPageImage('KR1a0041', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2987:3010'>九二不克訟歸而逋其邑人三百户无眚象曰不克訟</span>
<span class='tline' id='l135' data-llen='3010:3024'>歸逋竄也自下訟上患至掇也</span>
<span class='tline' id='l136' data-llen='3024:3047'>　伊川先生曰二五相應之地而兩剛不相與相訟者</span>
<span class='tline' id='l137' data-llen='3047:3070'>　也九二自外來以剛處險為訟之主乃與五為敵五</span>
<span class='tline' id='l138' data-llen='3070:3093'>　以中正處君位其可敵乎是為訟而義不克也若能</span>
<span class='tline' id='l139' data-llen='3093:3116'>　知其義之不可退歸而逋避以寡約自處則得无過</span>
<span class='tline' id='l140' data-llen='3116:3139'>　眚也必逋者避為敵之地三百户邑之至小者若處</span>
<span class='tline' id='l141' data-llen='3139:3162'>　强大是猶競也能无眚乎眚過也處不當也與知惡</span>
<span class='tline' id='l142' data-llen='3162:3188'><a onclick="displayPageImage('KR1a0041', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3188:3211'>　而為有分也○義既不敵故不能訟歸而逋竄避去</span>
<span class='tline' id='l144' data-llen='3211:3234'>　其所也○自下而訟其上義乖勢屈禍患之至猶拾</span>
<span class='tline' id='l145' data-llen='3234:3251'>　掇而取之言易得也<span class='krp-note'>並易/傳</span></span>
<span class='tline' id='l146' data-llen='3251:3274'>　横渠先生曰處險體剛好訟者也上下二隂俱非已</span>
<span class='tline' id='l147' data-llen='3274:3297'>　應理為不直故不訟歸而逋竄使其邑人之衆无辜</span>
<span class='tline' id='l148' data-llen='3297:3313'>　被禍故曰邑人无眚<span class='krp-note'>易/説</span></span>
<span class='tline' id='l149' data-llen='3313:3336'>　龜山楊氏曰以成卦之才言之則九二剛來而得中</span>
<span class='tline' id='l150' data-llen='3336:3359'>　能有孚窒惕中吉也以爻言之二五正應也二以剛</span>
<span class='tline' id='l151' data-llen='3359:3385'><a onclick="displayPageImage('KR1a0041', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3385:3408'>　險而不應訟上者也而五以剛中正而履尊位訟之</span>
<span class='tline' id='l153' data-llen='3408:3431'>　主也人所利見而取決焉不可得而訟也故不克訟</span>
<span class='tline' id='l154' data-llen='3431:3454'>　然九二剛而中知義不克則非怙終者故歸而逋其</span>
<span class='tline' id='l155' data-llen='3454:3477'>　邑人三百户无眚歸而逋者自反不縮逋竄而自逭</span>
<span class='tline' id='l156' data-llen='3477:3500'>　也邑人三百户則其居寡弱矣不為險健也不為險</span>
<span class='tline' id='l157' data-llen='3500:3519'>　健則訟息矣故无眚眚過也<span class='krp-note'>易/説</span></span>
<span class='tline' id='l158' data-llen='3519:3542'>　兼山郭氏曰九二孔子稱十室之邑必有忠信如丘</span>
<span class='tline' id='l159' data-llen='3542:3565'>　者焉則三百户之邑亦不為小矣或謂下之敢訟上</span>
<span class='tline' id='l160' data-llen='3565:3591'><a onclick="displayPageImage('KR1a0041', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3591:3614'>　者以附已之衆為得之矣附已之衆上之所不容故</span>
<span class='tline' id='l162' data-llen='3614:3637'>　置其邑而逋乃可无眚眚甚於凶明矣<span class='krp-note'>易/説</span></span>
<span class='tline' id='l163' data-llen='3637:3660'>　白雲郭氏曰先人曰十室之邑必有忠信則三百户</span>
<span class='tline' id='l164' data-llen='3660:3683'>　不為小矣雍曰二五有君臣之位上下之分非可訟</span>
<span class='tline' id='l165' data-llen='3683:3706'>　也訟之義不克也不克則置三百户之邑而歸逋竄</span>
<span class='tline' id='l166' data-llen='3706:3729'>　之中可无眚矣盖以下訟上其患自取苟不違其邑</span>
<span class='tline' id='l167' data-llen='3729:3752'>　是速誅伐之禍也九二以剛中之才一䧟險中而不</span>
<span class='tline' id='l168' data-llen='3752:3775'>　克訟其取患如此況无其才者乎是以聖人貴夫窒</span>
<span class='tline' id='l169' data-llen='3775:3802'><a onclick="displayPageImage('KR1a0041', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3802:3825'>　惕而不利渉難也伯氏駢邑三百管仲奪之而没齒</span>
<span class='tline' id='l171' data-llen='3825:3844'>　无怨言豈有訟上之患者乎<span class='krp-note'>易/説</span></span>
<span class='tline' id='l172' data-llen='3844:3867'>六三食舊徳貞厲終吉或從王事无成象曰食舊徳從</span>
<span class='tline' id='l173' data-llen='3867:3872'>上吉也</span>
<span class='tline' id='l174' data-llen='3872:3895'>　伊川先生曰三雖居剛而應上然質夲隂柔處險而</span>
<span class='tline' id='l175' data-llen='3895:3918'>　介二剛之間危懼非為訟者也禄者稱徳而受食舊</span>
<span class='tline' id='l176' data-llen='3918:3941'>　徳謂處其素分貞謂堅固自守厲終吉謂雖處危地</span>
<span class='tline' id='l177' data-llen='3941:3964'>　能知危懼則終必獲吉也守素分而无求則不訟矣</span>
<span class='tline' id='l178' data-llen='3964:3991'><a onclick="displayPageImage('KR1a0041', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3991:4014'>　處危謂在險而承乗皆剛與居訟之時也○柔從剛</span>
<span class='tline' id='l180' data-llen='4014:4037'>　者也下從上者也三不為訟而從上九所為故曰或</span>
<span class='tline' id='l181' data-llen='4037:4060'>　從王事无成謂從上而成不在已也訟者剛健之事</span>
<span class='tline' id='l182' data-llen='4060:4083'>　故初則不永三則從上皆非能訟者也二爻皆以隂</span>
<span class='tline' id='l183' data-llen='4083:4110'>　<span class='krp-note'>一作/處</span>柔不終而得吉四亦以不克而渝得吉訟以能</span>
<span class='tline' id='l184' data-llen='4110:4143'>　止為善也○守其素分雖<span class='krp-note'>一无/雖字</span>從上之<span class='krp-note'>一无/之字</span>所為非</span>
<span class='tline' id='l185' data-llen='4143:4164'>　由已也故无成而終得其吉也<span class='krp-note'>並易/傳</span></span>
<span class='tline' id='l186' data-llen='4164:4187'>　横渠先生曰履非其位處險之極若能不為他累専</span>
<span class='tline' id='l187' data-llen='4187:4214'><a onclick="displayPageImage('KR1a0041', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4214:4237'>　應上九則雖危終吉故曰舊徳以隂居陽又處成功</span>
<span class='tline' id='l189' data-llen='4237:4253'>　必有悔吝故曰无成<span class='krp-note'>易/説</span></span>
<span class='tline' id='l190' data-llen='4253:4276'>　廣平游氏曰訟之六三才不稱位故有食舊徳之象</span>
<span class='tline' id='l191' data-llen='4276:4299'>　食舊徳者世其禄也世之搆訟者皆出於忿慾而六</span>
<span class='tline' id='l192' data-llen='4299:4322'>　三才不足則内省而无忮位已髙則知足而无求夫</span>
<span class='tline' id='l193' data-llen='4322:4345'>　如是則從上而已奚其訟故食舊徳而安也然當訟</span>
<span class='tline' id='l194' data-llen='4345:4368'>　之時才不稱其位則人必有媢嫉之者故不能无危</span>
<span class='tline' id='l195' data-llen='4368:4391'>　要之在已者貞固自守而无争心故雖危而終吉也</span>
<span class='tline' id='l196' data-llen='4391:4418'><a onclick="displayPageImage('KR1a0041', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4418:4426'>　<span class='krp-note'>易/説</span></span>
<span class='tline' id='l198' data-llen='4426:4449'>　龜山楊氏曰六三以隂居陽无險健之才而承乗皆</span>
<span class='tline' id='l199' data-llen='4449:4472'>　剛力不能訟也上九處剛健之極而下為之應柔不</span>
<span class='tline' id='l200' data-llen='4472:4495'>　能抗也則從上而已故曰食舊徳貞厲盖先王詔禄</span>
<span class='tline' id='l201' data-llen='4495:4518'>　以功餼廪稱事食其食不任其責而唯上之從則唯</span>
<span class='tline' id='l202' data-llen='4518:4541'>　食舊徳可也當上下違行之時居險健之中雖以舊</span>
<span class='tline' id='l203' data-llen='4541:4564'>　徳而食然從之而不以正安之而不知戒失義犯患</span>
<span class='tline' id='l204' data-llen='4564:4587'>　將无所不至矣故唯貞厲乃終吉與之從事則无成</span>
<span class='tline' id='l205' data-llen='4587:4614'><a onclick="displayPageImage('KR1a0041', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4614:4623'>　矣<span class='krp-note'>易/説</span></span>
<span class='tline' id='l207' data-llen='4623:4646'>　白雲郭氏曰以隂柔而介二剛之間危懼也能不以</span>
<span class='tline' id='l208' data-llen='4646:4669'>　訟為事所謂窒惕者也故能保舊徳之禄而固守弗</span>
<span class='tline' id='l209' data-llen='4669:4692'>　失與逋其邑而䘮者異矣雖介二剛為危道而終獲</span>
<span class='tline' id='l210' data-llen='4692:4715'>　吉者能窒其訟故也介二剛有道乎捨二之訟上從</span>
<span class='tline' id='l211' data-llen='4715:4738'>　乾道代終而已從其大體者也故吉六三不以訟為</span>
<span class='tline' id='l212' data-llen='4738:4761'>　事上從乾吉之大可謂徳與位稱者矣然僅能食舊</span>
<span class='tline' id='l213' data-llen='4761:4784'>　而已九二自下訟上掇患已至又豈能保其舊邑哉</span>
<span class='tline' id='l214' data-llen='4784:4811'><a onclick="displayPageImage('KR1a0041', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4811:4823'>　逋竄宜矣<span class='krp-note'>易/説</span></span>
<span class='tline' id='l216' data-llen='4823:4846'>九四不克訟復即命渝安貞吉象曰復即命渝安貞不</span>
<span class='tline' id='l217' data-llen='4846:4850'>失也</span>
<span class='tline' id='l218' data-llen='4850:4873'>　伊川先生曰四以陽剛而居健體不得中正本為訟</span>
<span class='tline' id='l219' data-llen='4873:4901'>　者也承五履三而應<span class='krp-note'>一有/於字</span>初五君也義不克訟三居</span>
<span class='tline' id='l220' data-llen='4901:4924'>　下而柔不與之訟初正應而順從非與訟者也四雖</span>
<span class='tline' id='l221' data-llen='4924:4947'>　剛健欲訟无與對敵其訟无由而興故不克訟也又</span>
<span class='tline' id='l222' data-llen='4947:4970'>　居柔而應柔亦為能止之義既義不克訟若能克其</span>
<span class='tline' id='l223' data-llen='4970:4997'><a onclick="displayPageImage('KR1a0041', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4997:5020'>　剛忿欲訟之心復即就於命革其心平其氣變而為</span>
<span class='tline' id='l225' data-llen='5020:5043'>　安貞則吉矣命謂正理失正理為方命故以即命為</span>
<span class='tline' id='l226' data-llen='5043:5066'>　復也方不順也書云方命圯族孟子云方命虐民夫</span>
<span class='tline' id='l227' data-llen='5066:5089'>　剛健而不中則躁動故不安處非中正故不貞不安</span>
<span class='tline' id='l228' data-llen='5089:5112'>　貞所以好訟也若義不克訟而不訟及就正理變其</span>
<span class='tline' id='l229' data-llen='5112:5135'>　不安貞為安貞則吉矣○安正能如是則為无失矣</span>
<span class='tline' id='l230' data-llen='5135:5148'>　所以吉也<span class='krp-note'>並易/傳</span></span>
<span class='tline' id='l231' data-llen='5148:5175'>　横渠先生曰體健而比於三理為不直故不克訟<span class='krp-note'>易/説</span></span>
<span class='tline' id='l232' data-llen='5175:5202'><a onclick="displayPageImage('KR1a0041', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5202:5225'>　龜山楊氏曰居非中正義不克訟也復即命變而為</span>
<span class='tline' id='l234' data-llen='5225:5248'>　安正則吉矣命天理也知義不克自反而即理則非</span>
<span class='tline' id='l235' data-llen='5248:5267'>　迷而不復者其吉不亦宜乎<span class='krp-note'>易/説</span></span>
<span class='tline' id='l236' data-llen='5267:5290'>　白雲郭氏曰剛强之才未嘗下人非得位必多訟九</span>
<span class='tline' id='l237' data-llen='5290:5313'>　四居上訟下為初辯明既不克訟復即初之命變而</span>
<span class='tline' id='l238' data-llen='5313:5336'>　安於貞是以獲吉復即初命捨訟而應初也應初所</span>
<span class='tline' id='l239' data-llen='5336:5359'>　以為正也是亦不失舊徳之道苟非復即命渝安貞</span>
<span class='tline' id='l240' data-llen='5359:5382'>　殆亦逋邑之流乎九四盖嘗有訟能變而獲吉故不</span>
<span class='tline' id='l241' data-llen='5382:5409'><a onclick="displayPageImage('KR1a0041', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5409:5432'>　言舊徳而象但言不失也既云不克訟則无徳可言</span>
<span class='tline' id='l243' data-llen='5432:5455'>　矣論訟則四優於二論徳則三優於初其訟者上九</span>
<span class='tline' id='l244' data-llen='5455:5472'>　乎亦愈於二之犯上也<span class='krp-note'>易/説</span></span>
<span class='tline' id='l245' data-llen='5472:5488'>九五訟元吉象曰訟元吉以中正也</span>
<span class='tline' id='l246' data-llen='5488:5511'>　伊川先生曰以中正居尊位治訟者也治訟得其中</span>
<span class='tline' id='l247' data-llen='5511:5534'>　正所以元吉也元吉大吉而盡善也吉大而不盡善</span>
<span class='tline' id='l248' data-llen='5534:5557'>　者有矣○中正之道何施而不元吉<span class='krp-note'>並易/傳</span></span>
<span class='tline' id='l249' data-llen='5557:5580'>　廣平游氏曰訟元吉謂聼訟之主也非身有訟也九</span>
<span class='tline' id='l250' data-llen='5580:5607'><a onclick="displayPageImage('KR1a0041', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5607:5630'>　五得尊位大中以正決天下之訟已則何訟之有當</span>
<span class='tline' id='l252' data-llen='5630:5653'>　訟之時至而以中正決之是以元吉也若虞芮質厥</span>
<span class='tline' id='l253' data-llen='5653:5676'>　成文王蹶厥生則聼訟之道孰善於此吉孰大焉故</span>
<span class='tline' id='l254' data-llen='5676:5699'>　卦言利見大人大人則九五之謂也且訟而有孚猶</span>
<span class='tline' id='l255' data-llen='5699:5722'>　窒而後通惕而後寕中焉則吉終焉則凶自无元吉</span>
<span class='tline' id='l256' data-llen='5722:5732'>　之理<span class='krp-note'>易/説</span></span>
<span class='tline' id='l257' data-llen='5732:5755'>　龜山楊氏曰剛中正而履尊位訟之所利見也故元</span>
<span class='tline' id='l258' data-llen='5755:5773'>　吉元吉者大而盡善者也<span class='krp-note'>易/説</span></span>
<span class='tline' id='l259' data-llen='5773:5800'><a onclick="displayPageImage('KR1a0041', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5800:5823'>　兼山郭氏曰九五利見大人尚中正也九五之象曰</span>
<span class='tline' id='l261' data-llen='5823:5846'>　訟元吉以中正也則九五之无訟而為聽訟之主明</span>
<span class='tline' id='l262' data-llen='5846:5869'>　矣詩曰虞芮質厥成文王蹶厥生則知訟元吉所以</span>
<span class='tline' id='l263' data-llen='5869:5881'>　為中正也<span class='krp-note'>易/説</span></span>
<span class='tline' id='l264' data-llen='5881:5904'>　白雲郭氏曰九五中正大人也聴訟之主也天下之</span>
<span class='tline' id='l265' data-llen='5904:5927'>　長也為天下之長以中正之徳聴天下之訟人之所</span>
<span class='tline' id='l266' data-llen='5927:5950'>　利見其為吉也大矣盖非一人之吉實天下之吉也</span>
<span class='tline' id='l267' data-llen='5950:5976'>　獄訟之歸虞舜虞芮之質文王其九五之謂也<span class='krp-note'>易/説</span></span>
<span class='tline' id='l268' data-llen='5976:6003'><a onclick="displayPageImage('KR1a0041', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6003:6026'>上九或錫之鞶帶終朝三禠之象曰以訟受服亦不足</span>
<span class='tline' id='l270' data-llen='6026:6030'>敬也</span>
<span class='tline' id='l271' data-llen='6030:6053'>　伊川先生曰九以陽居上剛健之極又處訟之終極</span>
<span class='tline' id='l272' data-llen='6053:6076'>　其訟者也人之肆其剛强窮極於訟取禍䘮身固其</span>
<span class='tline' id='l273' data-llen='6076:6099'>　理也設或使之善訟能勝窮極不已至於受服命之</span>
<span class='tline' id='l274' data-llen='6099:6122'>　賞是亦與人仇争所獲其能安保之乎故終一朝而</span>
<span class='tline' id='l275' data-llen='6122:6145'>　三見禠奪也○窮極訟事設使受服命之寵亦且不</span>
<span class='tline' id='l276' data-llen='6145:6167'>　足敬而可賤惡況又禍患随至乎<span class='krp-note'>並易/傳</span></span>
<span class='tline' id='l277' data-llen='6167:6194'><a onclick="displayPageImage('KR1a0041', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6194:6217'>　龜山楊氏曰以剛健居訟之終成訟者也成訟凶之</span>
<span class='tline' id='l279' data-llen='6217:6240'>　道雖足以取勝而受服人所賤辱也故終朝而三禠</span>
<span class='tline' id='l280' data-llen='6240:6264'>　之或錫非誠與也三禠者言疾之者衆也<span class='krp-note'>易/説</span></span>
<span class='tline' id='l281' data-llen='6264:6287'>　兼山郭氏曰上九許慎云鞶大帶也君子帶鞶婦人</span>
<span class='tline' id='l282' data-llen='6287:6310'>　帶絲盖爵命之服非所以賞訟也衆所不與故終朝</span>
<span class='tline' id='l283' data-llen='6310:6326'>　三禠之言不足貴也<span class='krp-note'>易/説</span></span>
<span class='tline' id='l284' data-llen='6326:6349'>　白雲郭氏曰先人言鞶大帶也男子帶鞶婦人帶絲</span>
<span class='tline' id='l285' data-llen='6349:6372'>　盖爵命之服非所以賞訟也雍曰上九以訟而錫之</span>
<span class='tline' id='l286' data-llen='6372:6399'><a onclick="displayPageImage('KR1a0041', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6399:6422'>　鞶帶其招禠不足貴如此況自下訟上義不克者奪</span>
<span class='tline' id='l288' data-llen='6422:6445'>　邑宜矣是不若六三不言訟而守舊徳又不若九四</span>
<span class='tline' id='l289' data-llen='6445:6460'>　復即命而不失也<span class='krp-note'>易/説</span></span>
<span class='tline' id='l290' data-llen='6460:6463'>　</span>
<span class='tline' id='l291' data-llen='6463:6466'>　</span>
<span class='tline' id='l292' data-llen='6466:6469'>　</span>
<span class='tline' id='l293' data-llen='6469:6472'>　</span>
<span class='tline' id='l294' data-llen='6472:6481'>　大易粹言卷六</span>
</p>
<p>
</p>
  </div>
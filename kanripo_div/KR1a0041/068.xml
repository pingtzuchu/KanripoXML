<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0041', 'WYG', '068-1a' );" name="068-1a" class="pb">[068-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:212'>　大易粹言卷六十八　　　宋　方聞一　編</span>
<span class='tline' id='l10' data-llen='212:218'>繋辭上四</span>
<span class='tline' id='l11' data-llen='218:240'>天一地二天三地四天五地六天七地八天九地十</span>
<span class='tline' id='l12' data-llen='240:263'>　伊川先生曰自天一至地十合在天數五地數五上</span>
<span class='tline' id='l13' data-llen='263:286'>　簡編失其次也天一生數地六成數才有上五者便</span>
<span class='tline' id='l14' data-llen='286:309'>　有下五者二五合而成隂陽之功萬物變化鬼神之</span>
<span class='tline' id='l15' data-llen='309:336'>　用也<span class='krp-note'>經/説</span>○或問張横渠有云隂陽之精互藏其宅此</span>
<span class='tline' id='l16' data-llen='336:362'><a onclick="displayPageImage('KR1a0041', 'WYG', '068-1b' );" name="068-1b" class="pb">[068-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='362:385'>　説然否曰此兩句甚有味由人怎生看水離物不得</span>
<span class='tline' id='l18' data-llen='385:408'>　故水有離之象火能入物故火有坎之象凡物之生</span>
<span class='tline' id='l19' data-llen='408:431'>　各隨氣勝處化曰何以見得曰如木之生根既長大</span>
<span class='tline' id='l20' data-llen='431:454'>　土却何處去曰克也曰既克則是土化為木矣曰不</span>
<span class='tline' id='l21' data-llen='454:477'>　是化只是克五行只古人説迭王字説盡了只是一</span>
<span class='tline' id='l22' data-llen='477:500'>　箇盛衰自然之理也人多言木得土方得生火火得</span>
<span class='tline' id='l23' data-llen='500:523'>　土方得生金某以為不然木生火火生土土生金金</span>
<span class='tline' id='l24' data-llen='523:546'>　生水只是迭盛衰也或曰五行是一氣曰人以為一</span>
<span class='tline' id='l25' data-llen='546:572'><a onclick="displayPageImage('KR1a0041', 'WYG', '068-2a' );" name="068-2a" class="pb">[068-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='572:595'>　物某道是五物既謂之五行豈不是五物也五物備</span>
<span class='tline' id='l27' data-llen='595:618'>　然後能生且如五常人誰不知是一箇道理既謂之</span>
<span class='tline' id='l28' data-llen='618:641'>　五常安可混而為一也天之生數地之成數才有上</span>
<span class='tline' id='l29' data-llen='641:656'>　五者便有下五者<span class='krp-note'>語/録</span></span>
<span class='tline' id='l30' data-llen='656:679'>　横渠先生曰此語恐在天數五地數五處然聖人之</span>
<span class='tline' id='l31' data-llen='679:702'>　於書亦有不欲併一説盡慮易知後則不復研究故</span>
<span class='tline' id='l32' data-llen='702:725'>　有易有難或在此説或在彼説然要終必見但俾學</span>
<span class='tline' id='l33' data-llen='725:736'>　者潜心<span class='krp-note'>易/説</span></span>
<span class='tline' id='l34' data-llen='736:762'><a onclick="displayPageImage('KR1a0041', 'WYG', '068-2b' );" name="068-2b" class="pb">[068-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='762:785'>　白雲郭氏曰前言天數五地數五者此也漢志言天</span>
<span class='tline' id='l36' data-llen='785:808'>　以一生水地以二生火天以三生木地以四生金天</span>
<span class='tline' id='l37' data-llen='808:831'>　以五生土故或謂天一至天五為五行生數地六至</span>
<span class='tline' id='l38' data-llen='831:854'>　地十為五行成數雖有此五行之説而於易无所見</span>
<span class='tline' id='l39' data-llen='854:877'>　故五行之説出於歴數之學非易之道也此二十字</span>
<span class='tline' id='l40' data-llen='877:896'>　當在天數五之上錯簡於此<span class='krp-note'>易/説</span></span>
<span class='tline' id='l41' data-llen='896:919'>子曰夫易何為者也夫易開物成務冒天下之道如斯</span>
<span class='tline' id='l42' data-llen='919:925'>而已者也</span>
<span class='tline' id='l43' data-llen='925:951'><a onclick="displayPageImage('KR1a0041', 'WYG', '068-3a' );" name="068-3a" class="pb">[068-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='951:976'>　明道先生曰開物成務有濟時之才<span class='krp-note'>游定夫/所録</span></span>
<span class='tline' id='l45' data-llen='976:999'>　横渠先生曰開物成務物凡物也務事也開明之也</span>
<span class='tline' id='l46' data-llen='999:1022'>　成處之也事无大小不能明何由能處雖至麄至小</span>
<span class='tline' id='l47' data-llen='1022:1045'>　之事亦莫非開物成務譬如不深耕易耨則稼穡烏</span>
<span class='tline' id='l48' data-llen='1045:1068'>　得而立唯深也故能通天下之志唯幾也故能成天</span>
<span class='tline' id='l49' data-llen='1068:1093'>　下之務是則開物成務者必也有濟時之才<span class='krp-note'>易/説</span></span>
<span class='tline' id='l50' data-llen='1093:1116'>　白雲郭氏曰易之道難窮不可以一言盡故此章又</span>
<span class='tline' id='l51' data-llen='1116:1139'>　明其開物成務冒天下之道也以言乎天地之間則</span>
<span class='tline' id='l52' data-llen='1139:1165'><a onclick="displayPageImage('KR1a0041', 'WYG', '068-3b' );" name="068-3b" class="pb">[068-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1165:1188'>　易无不備故能冐天下之道盖言天下之道无不具</span>
<span class='tline' id='l54' data-llen='1188:1200'>　於其中也<span class='krp-note'>易/説</span></span>
<span class='tline' id='l55' data-llen='1200:1223'>是故聖人以通天下之志以定天下之業以斷天下之</span>
<span class='tline' id='l56' data-llen='1223:1226'>疑</span>
<span class='tline' id='l57' data-llen='1226:1251'>　横渠先生曰能通天下之志者為能感人心<span class='krp-note'>易/説</span></span>
<span class='tline' id='l58' data-llen='1251:1274'>　白雲郭氏曰孔子言易道於上必繼以聖人用易於</span>
<span class='tline' id='l59' data-llen='1274:1297'>　下以見聖人无適而非易也此章先言開物成務冒</span>
<span class='tline' id='l60' data-llen='1297:1320'>　天下之道繼之以通天下之志本乎易之開物也以</span>
<span class='tline' id='l61' data-llen='1320:1346'><a onclick="displayPageImage('KR1a0041', 'WYG', '068-4a' );" name="068-4a" class="pb">[068-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1346:1369'>　定天下之業本乎易之成務也以斷天下之疑本乎</span>
<span class='tline' id='l63' data-llen='1369:1392'>　易之冒天下之道也故聖人有為有行未嘗不本於</span>
<span class='tline' id='l64' data-llen='1392:1401'>　易<span class='krp-note'>易/説</span></span>
<span class='tline' id='l65' data-llen='1401:1424'>是故蓍之徳圓而神卦之徳方以知六爻之義易以貢</span>
<span class='tline' id='l66' data-llen='1424:1447'>　横渠先生曰圓神故能通天下之志方知故能定天</span>
<span class='tline' id='l67' data-llen='1447:1470'>　下之業爻貢所以斷天下之疑易書成三者備民患</span>
<span class='tline' id='l68' data-llen='1470:1493'>　明聖人得以洗濯其心而退藏於宻矣<span class='krp-note'>易/説</span></span>
<span class='tline' id='l69' data-llen='1493:1516'>　白雲郭氏曰蓍卦六爻各言其徳固非易道之大全</span>
<span class='tline' id='l70' data-llen='1516:1542'><a onclick="displayPageImage('KR1a0041', 'WYG', '068-4b' );" name="068-4b" class="pb">[068-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1542:1565'>　聖人用之亦所以通志定業斷天下之疑也圓而神</span>
<span class='tline' id='l72' data-llen='1565:1588'>　故能通志方以知故能定業易以貢故能斷疑聖人</span>
<span class='tline' id='l73' data-llen='1588:1610'>　之於易也取而用之左右逢其原矣<span class='krp-note'>易/説</span></span>
<span class='tline' id='l74' data-llen='1610:1633'>聖人以此洗心退藏於宻吉凶與民同患神以知来知</span>
<span class='tline' id='l75' data-llen='1633:1656'>以藏往其孰能與於此哉古之聦明叡智神武而不殺</span>
<span class='tline' id='l76' data-llen='1656:1660'>者夫</span>
<span class='tline' id='l77' data-llen='1660:1683'>　伊川先生曰安有識得易後不知退藏於宻宻是用</span>
<span class='tline' id='l78' data-llen='1683:1711'>　之源聖人之妙處<span class='krp-note'>河南/語録</span>○離了隂陽更无道所以隂</span>
<span class='tline' id='l79' data-llen='1711:1737'><a onclick="displayPageImage('KR1a0041', 'WYG', '068-5a' );" name="068-5a" class="pb">[068-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1737:1760'>　陽者是道也隂陽氣也氣是形而下者道是形而上</span>
<span class='tline' id='l81' data-llen='1760:1783'>　者則是宻也○退藏於宻宻是甚○知不專為藏往</span>
<span class='tline' id='l82' data-llen='1783:1803'>　知来藏往主蓍卦而言<span class='krp-note'>並入關/語錄</span></span>
<span class='tline' id='l83' data-llen='1803:1826'>　横渠先生曰吉凶可以正勝非聖人之患也○開物</span>
<span class='tline' id='l84' data-llen='1826:1849'>　於幾先故曰知来明憂患而弭其故故曰藏往○示</span>
<span class='tline' id='l85' data-llen='1849:1872'>　人吉凶其道顯矣知来藏往其徳行神矣語蓍龜之</span>
<span class='tline' id='l86' data-llen='1872:1895'>　用也○神武不殺神知之大者使知懼而不犯神武</span>
<span class='tline' id='l87' data-llen='1895:1906'>　者也<span class='krp-note'>並易/説</span></span>
<span class='tline' id='l88' data-llen='1906:1932'><a onclick="displayPageImage('KR1a0041', 'WYG', '068-5b' );" name="068-5b" class="pb">[068-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1932:1955'>　龜山楊氏曰六經不言无心惟佛氏言之亦不言修</span>
<span class='tline' id='l90' data-llen='1955:1978'>　性惟揚雄言之心不可无性不假修故易止言洗心</span>
<span class='tline' id='l91' data-llen='1978:2002'>　盡性記言正心尊徳性孟子言存心養性<span class='krp-note'>語/錄</span></span>
<span class='tline' id='l92' data-llen='2002:2025'>　白雲郭氏曰以此洗心者以易洗心也聖人之用易</span>
<span class='tline' id='l93' data-llen='2025:2048'>　也隨用隨取隨取隨足故能无思无慮以滌其心盖</span>
<span class='tline' id='l94' data-llen='2048:2071'>　其酬酢應變在易不在心則心无留事亦无應變之</span>
<span class='tline' id='l95' data-llen='2071:2094'>　方非洗心而何故其脩身齊家治國治天下之道莫</span>
<span class='tline' id='l96' data-llen='2094:2117'>　不一本於易微而至於耒耜舟楫臼杵弧矢之用亦</span>
<span class='tline' id='l97' data-llen='2117:2143'><a onclick="displayPageImage('KR1a0041', 'WYG', '068-6a' );" name="068-6a" class="pb">[068-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2143:2166'>　必取諸益取諸渙取諸小過取諸睽聖人皆无容心</span>
<span class='tline' id='l99' data-llen='2166:2189'>　焉是所以能洗心而退藏於宻也彼愚而好自用者</span>
<span class='tline' id='l100' data-llen='2189:2212'>　雖竭精神逞智力而天下之志未必能通天下之業</span>
<span class='tline' id='l101' data-llen='2212:2235'>　未必能定天下之疑未必能斷又安知聖人通天下</span>
<span class='tline' id='l102' data-llen='2235:2258'>　之志者用易開物之道也定天下之業者用易成務</span>
<span class='tline' id='l103' data-llen='2258:2281'>　之道也斷天下之疑者用易冒天下之道也天下之</span>
<span class='tline' id='l104' data-llen='2281:2304'>　事不過於志業疑三者而已聖人用易亦不過三者</span>
<span class='tline' id='l105' data-llen='2304:2327'>　之道也所謂洗心用易者如此雖聖人吉凶之患不</span>
<span class='tline' id='l106' data-llen='2327:2353'><a onclick="displayPageImage('KR1a0041', 'WYG', '068-6b' );" name="068-6b" class="pb">[068-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2353:2376'>　得不與民同然无心受之亦无妄之道也夫何患焉</span>
<span class='tline' id='l108' data-llen='2376:2400'>　若是者非神之妙足以知方來非知之崇足以藏已往</span>
<span class='tline' id='l109' data-llen='2400:2424'>　又安能與於洗心之道哉古之聦明叡知之君神武不</span>
<span class='tline' id='l110' data-llen='2424:2447'>　殺而天下治者盖得洗心退藏之道也是知心之為</span>
<span class='tline' id='l111' data-llen='2447:2470'>　物用之則塵滓不用則清明衆人不知不用之術而</span>
<span class='tline' id='l112' data-llen='2470:2493'>　聖人獨明不用之道故聖人洗心在此而衆人莫之</span>
<span class='tline' id='l113' data-llen='2493:2503'>　知也<span class='krp-note'>易/説</span></span>
<span class='tline' id='l114' data-llen='2503:2526'>是以明於天之道而察於民之故是興神物以前民用</span>
<span class='tline' id='l115' data-llen='2526:2552'><a onclick="displayPageImage('KR1a0041', 'WYG', '068-7a' );" name="068-7a" class="pb">[068-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2552:2566'>聖人以此齊戒以神明其徳夫</span>
<span class='tline' id='l117' data-llen='2566:2589'>　明道先生曰聖人齊戒敬也以神明其徳惡人齊戒</span>
<span class='tline' id='l118' data-llen='2589:2618'>　亦敬也故可事上帝<span class='krp-note'>朱公掞問/學拾遺</span>○易要玩索齊戒以</span>
<span class='tline' id='l119' data-llen='2618:2633'>　神明其徳夫<span class='krp-note'>劉絢/師訓</span></span>
<span class='tline' id='l120' data-llen='2633:2656'>　横渠先生曰言天之變遷禍福之道由民之逆順取</span>
<span class='tline' id='l121' data-llen='2656:2679'>　捨之故故作易以先之○民患除憂疑亡用利身安</span>
<span class='tline' id='l122' data-llen='2679:2702'>　故可退藏於宻窮神知化以崇髙其徳也自此而下</span>
<span class='tline' id='l123' data-llen='2702:2722'>　又歴言其徳之出而異名也<span class='krp-note'>並易/説</span></span>
<span class='tline' id='l124' data-llen='2722:2748'><a onclick="displayPageImage('KR1a0041', 'WYG', '068-7b' );" name="068-7b" class="pb">[068-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2748:2771'>　白雲郭氏曰聖人明天之道察民之故无或不通故</span>
<span class='tline' id='l126' data-llen='2771:2794'>　興神物以前民用則无有逺近髙深遂知来物聖人</span>
<span class='tline' id='l127' data-llen='2794:2817'>　初无與焉是以能齊戒其心休休然以神明其徳也</span>
<span class='tline' id='l128' data-llen='2817:2840'>　神物易也前言聖人用易而不自用其心故曰洗心</span>
<span class='tline' id='l129' data-llen='2840:2863'>　此又追本而言聖人作易之時亦无容心焉因神物</span>
<span class='tline' id='l130' data-llen='2863:2886'>　固有獨能興之而已故既興神物以前民用是乃所</span>
<span class='tline' id='l131' data-llen='2886:2909'>　以齊戒神明其徳夫齊戒所以洗心也洗心所以神</span>
<span class='tline' id='l132' data-llen='2909:2921'>　明其徳也<span class='krp-note'>易/説</span></span>
<span class='tline' id='l133' data-llen='2921:2947'><a onclick="displayPageImage('KR1a0041', 'WYG', '068-8a' );" name="068-8a" class="pb">[068-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2947:2970'>是故闔户謂之坤闢户謂之乾一闔一闢謂之變往来</span>
<span class='tline' id='l135' data-llen='2970:2993'>不窮謂之通見乃謂之象形乃謂之器制而用之謂之</span>
<span class='tline' id='l136' data-llen='2993:3007'>法利用出入民咸用之謂之神</span>
<span class='tline' id='l137' data-llen='3007:3034'>　明道先生曰闔闢便是易一闔一闢謂之變<span class='krp-note'>羅氏/拾遺</span></span>
<span class='tline' id='l138' data-llen='3034:3057'>　伊川先生曰凡物之散其氣遂盡无復歸本原之理</span>
<span class='tline' id='l139' data-llen='3057:3080'>　天地間如洪鑪雖生物銷鑠亦盡况既散之氣豈有</span>
<span class='tline' id='l140' data-llen='3080:3103'>　復在天地造化又焉用此既散之氣其造化者自是</span>
<span class='tline' id='l141' data-llen='3103:3126'>　生氣至如海水潮日出則水涸是潮退也其涸者己</span>
<span class='tline' id='l142' data-llen='3126:3152'><a onclick="displayPageImage('KR1a0041', 'WYG', '068-8b' );" name="068-8b" class="pb">[068-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3152:3175'>　无也月出則潮水生也却非是將己涸之水為潮此</span>
<span class='tline' id='l144' data-llen='3175:3202'>　是氣之終始闔闢便是易一闔一闢謂之變<span class='krp-note'>入關/語録</span></span>
<span class='tline' id='l145' data-llen='3202:3225'>　横渠先生曰闔户静宻也闢戸動逹也形開而目覩</span>
<span class='tline' id='l146' data-llen='3225:3248'>　耳聞受於陽也一動一静是道之常専於動静則偏</span>
<span class='tline' id='l147' data-llen='3248:3271'>　也一闔一闢謂之變人之有息盖剛柔相摩乾坤闔</span>
<span class='tline' id='l148' data-llen='3271:3294'>　闢之象也○因其變而裁制之以教天下聖人之法</span>
<span class='tline' id='l149' data-llen='3294:3321'>　也○用之不窮莫知其鄉故名之曰神<span class='krp-note'>並易/説</span>○物之</span>
<span class='tline' id='l150' data-llen='3321:3344'>　所以相感者利用出入莫知其鄉一萬物之妙者歟</span>
<span class='tline' id='l151' data-llen='3344:3370'><a onclick="displayPageImage('KR1a0041', 'WYG', '068-9a' );" name="068-9a" class="pb">[068-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3370:3397'>　○虛明<span class='krp-note'>一作/静</span>照鑒神之明也无逺近幽深利用出入</span>
<span class='tline' id='l153' data-llen='3397:3411'>　神之充塞也<span class='krp-note'>並正/蒙</span></span>
<span class='tline' id='l154' data-llen='3411:3434'>　白雲郭氏曰繋辭論變通最為易之要道而人多略</span>
<span class='tline' id='l155' data-llen='3434:3457'>　之變通者易之道也用易之道也故孔子於繋辭三</span>
<span class='tline' id='l156' data-llen='3457:3480'>　致意焉盖其義微而難知也因其微而難知故以闔</span>
<span class='tline' id='l157' data-llen='3480:3503'>　户闢户言之盖聖人舉近人而易曉者莫若户之為</span>
<span class='tline' id='l158' data-llen='3503:3526'>　用也固非乾坤之道止於闔户闢户而己也因闔戸</span>
<span class='tline' id='l159' data-llen='3526:3549'>　闢户以明變通則又並及象器法神而言者以見乾</span>
<span class='tline' id='l160' data-llen='3549:3575'><a onclick="displayPageImage('KR1a0041', 'WYG', '068-9b' );" name="068-9b" class="pb">[068-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3575:3598'>　坤變通以至制法盡神之妙舉一户之義足以兼明</span>
<span class='tline' id='l162' data-llen='3598:3621'>　之則聖人所以探賾索隠鈎深致逺者如是其至也</span>
<span class='tline' id='l163' data-llen='3621:3644'>　然一户至末也猶必盡此道而後可用於天下後世</span>
<span class='tline' id='l164' data-llen='3644:3667'>　則聖人所以治天下者其可不盡變通之道乎故易</span>
<span class='tline' id='l165' data-llen='3667:3690'>　曰神農氏沒黄帝堯舜氏作通其變使民不倦神而</span>
<span class='tline' id='l166' data-llen='3690:3713'>　化之使民宜之易窮則變變則通通則久是以自天</span>
<span class='tline' id='l167' data-llen='3713:3736'>　祐之吉无不利然則變通之道是乃黄帝堯舜氏得</span>
<span class='tline' id='l168' data-llen='3736:3759'>　之以治天下者也可不務乎且坤隂物也故有闔戸</span>
<span class='tline' id='l169' data-llen='3759:3786'><a onclick="displayPageImage('KR1a0041', 'WYG', '068-10a' );" name="068-10a" class="pb">[068-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3786:3809'>　之象乾陽物也故有闢戸之象既能闔復能闢是所</span>
<span class='tline' id='l171' data-llen='3809:3832'>　謂變也朝闢之暮闔之日復一日往来闔闢不窮是</span>
<span class='tline' id='l172' data-llen='3832:3855'>　所謂通也通也者通其變也至於其户之可見則曰</span>
<span class='tline' id='l173' data-llen='3855:3878'>　象也其有形則曰器也制而用此者則曰法也利於</span>
<span class='tline' id='l174' data-llen='3878:3901'>　出入之用而天下之民无不用之者又其所以為神</span>
<span class='tline' id='l175' data-llen='3901:3924'>　也如是則一戸之設豈偶然哉故治天下之道无它</span>
<span class='tline' id='l176' data-llen='3924:3947'>　焉如制一户之法使之變通可久斯得之矣雖黄帝</span>
<span class='tline' id='l177' data-llen='3947:3963'>　堯舜之治不過於此<span class='krp-note'>易/説</span></span>
<span class='tline' id='l178' data-llen='3963:3990'><a onclick="displayPageImage('KR1a0041', 'WYG', '068-10b' );" name="068-10b" class="pb">[068-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3990:4013'>是故易有太極是生兩儀兩儀生四象四象生八卦八</span>
<span class='tline' id='l180' data-llen='4013:4024'>卦定吉凶吉凶生大業</span>
<span class='tline' id='l181' data-llen='4024:4047'>　伊川先生曰范文甫問四象曰左右前後楊中立問</span>
<span class='tline' id='l182' data-llen='4047:4062'>　四象曰四方<span class='krp-note'>時氏/拾遺</span></span>
<span class='tline' id='l183' data-llen='4062:4085'>　横渠先生曰四象即乾之四徳四時之象故下文云</span>
<span class='tline' id='l184' data-llen='4085:4108'>　變通莫大乎四時盡吉凶之理則能盡天人之助而</span>
<span class='tline' id='l185' data-llen='4108:4131'>　成位乎其中矣故下云崇髙莫大乎富貴有吉凶利</span>
<span class='tline' id='l186' data-llen='4131:4158'>　害然後人謀作大業生若无施不宜則何業之有<span class='krp-note'>易/説</span></span>
<span class='tline' id='l187' data-llen='4158:4185'><a onclick="displayPageImage('KR1a0041', 'WYG', '068-11a' );" name="068-11a" class="pb">[068-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4185:4208'>　龜山楊氏曰問易有太極莫便是道之所謂中否曰</span>
<span class='tline' id='l189' data-llen='4208:4231'>　然若是則本无定位當處即是太極耶曰然兩儀四</span>
<span class='tline' id='l190' data-llen='4231:4254'>　象八卦如何自此生曰既有太極便有上下有上下</span>
<span class='tline' id='l191' data-llen='4254:4277'>　便有左右前後四方有左右前後四方便有四維皆</span>
<span class='tline' id='l192' data-llen='4277:4290'>　自然之理也<span class='krp-note'>語/錄</span></span>
<span class='tline' id='l193' data-llen='4290:4313'>　白雲郭氏曰太極者三才未分之名統三才之道者</span>
<span class='tline' id='l194' data-llen='4313:4336'>　也兩儀猶曰二象也謂有乾坤天地之二象而未為</span>
<span class='tline' id='l195' data-llen='4336:4359'>　乾坤天地也四象者九八七六隂陽老少之象此與</span>
<span class='tline' id='l196' data-llen='4359:4386'><a onclick="displayPageImage('KR1a0041', 'WYG', '068-11b' );" name="068-11b" class="pb">[068-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4386:4409'>　大衍之序同大衍太極也分而為二兩儀也揲之以</span>
<span class='tline' id='l198' data-llen='4409:4432'>　四四象也四象既生然後太極分而為三才兩儀定</span>
<span class='tline' id='l199' data-llen='4432:4455'>　而名乾坤八卦以成吉凶以定而大業生焉吉凶者</span>
<span class='tline' id='l200' data-llen='4455:4478'>　八卦之所有而非八卦之所生大業者聖人之所造</span>
<span class='tline' id='l201' data-llen='4478:4501'>　吉凶定則易道成矣易道成故聖人用之以崇徳廣</span>
<span class='tline' id='l202' data-llen='4501:4511'>　業也<span class='krp-note'>易/説</span></span>
<span class='tline' id='l203' data-llen='4511:4534'>是故法象莫大乎天地變通莫大乎四時縣象著明莫</span>
<span class='tline' id='l204' data-llen='4534:4557'>大乎日月崇髙莫大乎富貴備物致用立成器以為天</span>
<span class='tline' id='l205' data-llen='4557:4584'><a onclick="displayPageImage('KR1a0041', 'WYG', '068-12a' );" name="068-12a" class="pb">[068-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4584:4607'>下利莫大乎聖人探賾索隠鈎深致逺以定天下之吉</span>
<span class='tline' id='l207' data-llen='4607:4622'>凶成天下之亹亹者莫大乎蓍龜</span>
<span class='tline' id='l208' data-llen='4622:4645'>　白雲郭氏曰自論乾坤變通至天生神物四事皆首</span>
<span class='tline' id='l209' data-llen='4645:4668'>　以是故為言盖因洗心齊戒用易而有是四事明文</span>
<span class='tline' id='l210' data-llen='4668:4691'>　義相屬也聖人洗心齊戒用易以應天下之務盖用</span>
<span class='tline' id='l211' data-llen='4691:4714'>　易不用心故用乾坤變通而至於利用出入之神用</span>
<span class='tline' id='l212' data-llen='4714:4737'>　太極兩儀之道而至於生大業由聖人用易備物致</span>
<span class='tline' id='l213' data-llen='4737:4760'>　用為天下利故與天地四時日月蓍龜同為莫大神</span>
<span class='tline' id='l214' data-llen='4760:4787'><a onclick="displayPageImage('KR1a0041', 'WYG', '068-12b' );" name="068-12b" class="pb">[068-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4787:4810'>　明之徳終言聖人效象天地神物皆不自用其心皆</span>
<span class='tline' id='l216' data-llen='4810:4833'>　有所則象亦洗心用易之道也且天下物理有形名</span>
<span class='tline' id='l217' data-llen='4833:4856'>　氣象者固不可概舉也然有法象者非一而莫大於</span>
<span class='tline' id='l218' data-llen='4856:4879'>　天地變通者非一而莫大於四時縣象著明者非一</span>
<span class='tline' id='l219' data-llen='4879:4902'>　而莫大於日月崇髙者非一而莫大於富貴備物致</span>
<span class='tline' id='l220' data-llen='4902:4925'>　用者非一而莫大於聖人探賾索隠者非一而莫大</span>
<span class='tline' id='l221' data-llen='4925:4948'>　於蓍龜富貴者人君之勢位道必假此而後行也故</span>
<span class='tline' id='l222' data-llen='4948:4971'>　位為大寳聖人亦人也以能用易故莫大也然法象</span>
<span class='tline' id='l223' data-llen='4971:4998'><a onclick="displayPageImage('KR1a0041', 'WYG', '068-13a' );" name="068-13a" class="pb">[068-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4998:5021'>　變通著明崇髙備物致用探賾索隠皆易之道而天</span>
<span class='tline' id='l225' data-llen='5021:5044'>　地四時日月富貴者與聖人蓍龜得之皆成莫大之</span>
<span class='tline' id='l226' data-llen='5044:5067'>　徳又以見易之開物成務冒天下之道无乎不備如</span>
<span class='tline' id='l227' data-llen='5067:5079'>　是之大也<span class='krp-note'>易/說</span></span>
<span class='tline' id='l228' data-llen='5079:5102'>是故天生神物聖人則之天地變化聖人效之天垂象</span>
<span class='tline' id='l229' data-llen='5102:5121'>見吉凶聖人象之河出圖洛出書聖人則之</span>
<span class='tline' id='l230' data-llen='5121:5144'>　伊川先生曰孔子感麟而作春秋然麟不出春秋豈</span>
<span class='tline' id='l231' data-llen='5144:5167'>　不作大抵須有發端處如畫八卦因見河圖洛書果</span>
<span class='tline' id='l232' data-llen='5167:5194'><a onclick="displayPageImage('KR1a0041', 'WYG', '068-13b' );" name="068-13b" class="pb">[068-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5194:5222'>　无河圖洛書八卦亦須作<span class='krp-note'>入關/語録</span>○因見賣兔者曰聖</span>
<span class='tline' id='l234' data-llen='5222:5245'>　人見河圖洛書而畫八卦然何必圖書只看此兔亦</span>
<span class='tline' id='l235' data-llen='5245:5268'>　可作八卦數便此中可起古聖人只取神物之至著</span>
<span class='tline' id='l236' data-llen='5268:5280'>　耳<span class='krp-note'>劉元承/手編</span></span>
<span class='tline' id='l237' data-llen='5280:5309'>　横渠先生曰天生蓍龜聖人則之以占兆<span class='krp-note'>一云占/之以兆</span>天</span>
<span class='tline' id='l238' data-llen='5309:5332'>　地變化聖人作易以著效之故曰聖人效之作易以</span>
<span class='tline' id='l239' data-llen='5332:5359'>　示人猶天垂象見吉凶作書契效法猶地出圖書<span class='krp-note'>一/云</span></span>
<span class='tline' id='l240' data-llen='5359:5389'>　<span class='krp-note'>猶河洛出/圖書易説</span>○造化所成无一物相肖者以是知萬物</span>
<span class='tline' id='l241' data-llen='5389:5416'><a onclick="displayPageImage('KR1a0041', 'WYG', '068-14a' );" name="068-14a" class="pb">[068-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5416:5439'>　雖多其實一物无无隂陽者以是知天地變化二端</span>
<span class='tline' id='l243' data-llen='5439:5462'>　而己萬物形色神之糟粕性與天道云者易而已矣</span>
<span class='tline' id='l244' data-llen='5462:5470'>　<span class='krp-note'>正/蒙</span></span>
<span class='tline' id='l245' data-llen='5470:5493'>　白雲郭氏曰聖人用易无它焉欲不自用其心耳盖</span>
<span class='tline' id='l246' data-llen='5493:5516'>　自用其心則是有心於成敗好惡皆私心也不自用</span>
<span class='tline' id='l247' data-llen='5516:5539'>　其心則酬酢萬變皆取諸易成敗好惡聖人无容心</span>
<span class='tline' id='l248' data-llen='5539:5562'>　焉此所謂洗心也聖人不獨用易以酬酢萬變也凡</span>
<span class='tline' id='l249' data-llen='5562:5585'>　天地萬物可則象者皆則而象之故天生神物則則</span>
<span class='tline' id='l250' data-llen='5585:5612'><a onclick="displayPageImage('KR1a0041', 'WYG', '068-14b' );" name="068-14b" class="pb">[068-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5612:5635'>　之天地變化則效之天垂象則象之河圖洛書則則</span>
<span class='tline' id='l252' data-llen='5635:5658'>　之以見洗心之道皆有則象未嘗自用其私智如此</span>
<span class='tline' id='l253' data-llen='5658:5681'>　河圖洛書先儒之説多不同至於取緯為證者尤非</span>
<span class='tline' id='l254' data-llen='5681:5704'>　學易之事也然河出圖而後畫八卦洛出書而後定</span>
<span class='tline' id='l255' data-llen='5704:5727'>　九疇故河圖非卦也包羲畫而為卦洛書非字也大</span>
<span class='tline' id='l256' data-llen='5727:5750'>　禹書而為字亦猶箕子因九疇而陳洪範文王因八</span>
<span class='tline' id='l257' data-llen='5750:5773'>　卦而演周易其始則肇於河圖洛書書畫於八卦九</span>
<span class='tline' id='l258' data-llen='5773:5792'>　疇成於洪範周易其序如此<span class='krp-note'>易/説</span></span>
<span class='tline' id='l259' data-llen='5792:5819'><a onclick="displayPageImage('KR1a0041', 'WYG', '068-15a' );" name="068-15a" class="pb">[068-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5819:5842'>易有四象所以示也繋辭焉所以告也定之以吉凶所</span>
<span class='tline' id='l261' data-llen='5842:5847'>以斷也</span>
<span class='tline' id='l262' data-llen='5847:5870'>　白雲郭氏曰四象所以示變繋辭所以告得失吉凶</span>
<span class='tline' id='l263' data-llen='5870:5893'>　所以斷行事自易有四象以下與前文不相屬又非</span>
<span class='tline' id='l264' data-llen='5893:5907'>　别章疑其錯簡<span class='krp-note'>易/説</span></span>
<span class='tline' id='l265' data-llen='5907:5930'>易曰自天祐之吉无不利子曰祐者助也天之所助者</span>
<span class='tline' id='l266' data-llen='5930:5953'>順也人之所助者信也履信思乎順又以尚賢也是以</span>
<span class='tline' id='l267' data-llen='5953:5964'>自天祐之吉无不利也</span>
<span class='tline' id='l268' data-llen='5964:5991'><a onclick="displayPageImage('KR1a0041', 'WYG', '068-15b' );" name="068-15b" class="pb">[068-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='5991:6014'>　伊川先生曰履信謂履五五虚中信也思順謂謙退</span>
<span class='tline' id='l270' data-llen='6014:6037'>　不居尚賢謂志從於五大有之世不可以盈豐而復</span>
<span class='tline' id='l271' data-llen='6037:6060'>　處盈焉非所宜也六爻之中皆樂據權位惟初上不</span>
<span class='tline' id='l272' data-llen='6060:6083'>　處其位故初九无咎上九无不利上九在上履信思</span>
<span class='tline' id='l273' data-llen='6083:6103'>　順故在上而得吉盖自天祐也<span class='krp-note'>易/傳</span></span>
<span class='tline' id='l274' data-llen='6103:6126'>　横渠先生曰自易曰自天祐之此篇宜在立心勿恒</span>
<span class='tline' id='l275' data-llen='6126:6148'>　凶下盖上言莫益之故此言多助也<span class='krp-note'>易/説</span></span>
<span class='tline' id='l276' data-llen='6148:6171'>　白雲郭氏曰已順故天助之以順已信故人助之以</span>
<span class='tline' id='l277' data-llen='6171:6198'><a onclick="displayPageImage('KR1a0041', 'WYG', '068-16a' );" name="068-16a" class="pb">[068-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6198:6221'>　信大有之君履不失信下足以感人思不失順上足</span>
<span class='tline' id='l279' data-llen='6221:6244'>　以動天又以尚賢是以吉无不利也横渠張先生謂</span>
<span class='tline' id='l280' data-llen='6244:6267'>　此章宜在立心勿恒凶之下亦疑與前文義不相屬</span>
<span class='tline' id='l281' data-llen='6267:6290'>　也若然則當在易曰憧憧往来之前盖自易者象也</span>
<span class='tline' id='l282' data-llen='6290:6313'>　至小人之道也結句助辭多稱也與所以示也所以</span>
<span class='tline' id='l283' data-llen='6313:6336'>　告也所以斷也皆相類自憧憧往来困于石公用射</span>
<span class='tline' id='l284' data-llen='6336:6359'>　隼皆稱易曰故自天祐之宜在其前也上篇擬議七</span>
<span class='tline' id='l285' data-llen='6359:6382'>　爻自鳴鶴在隂皆不稱易下篇十一爻自憧憧往来</span>
<span class='tline' id='l286' data-llen='6382:6409'><a onclick="displayPageImage('KR1a0041', 'WYG', '068-16b' );" name="068-16b" class="pb">[068-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6409:6427'>　皆稱易曰與自天祐之同<span class='krp-note'>易/説</span></span>
<span class='tline' id='l288' data-llen='6427:6450'>子曰書不盡言言不盡意然則聖人之意其不可見乎</span>
<span class='tline' id='l289' data-llen='6450:6473'>子曰聖人立象以盡意設卦以盡情偽繫辭焉以盡其</span>
<span class='tline' id='l290' data-llen='6473:6490'>言變而通之以盡利鼔之舞之以盡神</span>
<span class='tline' id='l291' data-llen='6490:6518'>　明道先生曰鼓動萬物聖人之神知則不可名<span class='krp-note'>㳺定/夫所</span></span>
<span class='tline' id='l292' data-llen='6518:6525'>　<span class='krp-note'>録/</span></span>
<span class='tline' id='l293' data-llen='6525:6548'>　横渠先生曰理勢既變不能與時順通非盡利之道</span>
<span class='tline' id='l294' data-llen='6548:6576'>　○鼓天下之動者存乎神<span class='krp-note'>神一/作詞</span>○天下之動神鼓之</span>
<span class='tline' id='l295' data-llen='6576:6603'><a onclick="displayPageImage('KR1a0041', 'WYG', '068-17a' );" name="068-17a" class="pb">[068-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6603:6626'>　也神則主於動故天下之動皆神為之也詞不鼓舞</span>
<span class='tline' id='l297' data-llen='6626:6649'>　則不足以盡神詞謂易之詞也於象固有此意矣又</span>
<span class='tline' id='l298' data-llen='6649:6672'>　繫之以詞因而駕説使人向之極盡動之義也歌舞</span>
<span class='tline' id='l299' data-llen='6672:6695'>　為巫風言鼔舞之盡神者與巫之為人无心若風狂</span>
<span class='tline' id='l300' data-llen='6695:6718'>　然主於動而已故以好歌舞為巫風猶之如巫也巫</span>
<span class='tline' id='l301' data-llen='6718:6741'>　主於動以至于鼓舞之極也故曰盡神因説鼔舞之</span>
<span class='tline' id='l302' data-llen='6741:6762'>　義故取巫以為言語其動而已<span class='krp-note'>並易/説</span></span>
<span class='tline' id='l303' data-llen='6762:6785'>　白雲郭氏曰聖人作易所以盡言意易之一書為言</span>
<span class='tline' id='l304' data-llen='6785:6812'><a onclick="displayPageImage('KR1a0041', 'WYG', '068-17b' );" name="068-17b" class="pb">[068-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6812:6835'>　亦備矣為意亦盡矣猶曰書不盡言言不盡意者言</span>
<span class='tline' id='l306' data-llen='6835:6858'>　意豈苟然哉所以明乎道于以見道之難明也如此</span>
<span class='tline' id='l307' data-llen='6858:6881'>　若是則聖人之意其不可見乎盖夫子又欲明言意</span>
<span class='tline' id='l308' data-llen='6881:6904'>　之盡也且意不可以言盡也故立象以盡之情偽不</span>
<span class='tline' id='l309' data-llen='6904:6927'>　可以遍舉也故設卦以盡之言非一説可盡也故卦</span>
<span class='tline' id='l310' data-llen='6927:6950'>　彖象文言互為之辭以盡之若是則易道明矣於是</span>
<span class='tline' id='l311' data-llen='6950:6973'>　乎極其變通又盡其羙利窮其鼔舞又盡其至神則</span>
<span class='tline' id='l312' data-llen='6973:6996'>　易之為道无遺藴矣然立象設卦繫辭皆聖人作易</span>
<span class='tline' id='l313' data-llen='6996:7023'><a onclick="displayPageImage('KR1a0041', 'WYG', '068-18a' );" name="068-18a" class="pb">[068-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7023:7046'>　以盡道者也變通鼓舞又明聖人用易之盡其道者</span>
<span class='tline' id='l315' data-llen='7046:7069'>　也變而通之則經所謂通其變使民不倦之意鼓之</span>
<span class='tline' id='l316' data-llen='7069:7092'>　舞之所謂神而化之使民宜之也聖人以書必不能</span>
<span class='tline' id='l317' data-llen='7092:7115'>　盡其所欲言言必不能盡聖人之意故立象擊辭智</span>
<span class='tline' id='l318' data-llen='7115:7138'>　者觀之則見其可盡也昧者亦未之知<span class='krp-note'>易/説</span></span>
<span class='tline' id='l319' data-llen='7138:7161'>乾坤其易之緼耶乾坤成列而易立乎其中矣乾坤毁</span>
<span class='tline' id='l320' data-llen='7161:7180'>則无以見易易不可見則乾坤或幾乎息矣</span>
<span class='tline' id='l321' data-llen='7180:7203'>　明道先生曰易是箇甚易又不只是這一部書是易</span>
<span class='tline' id='l322' data-llen='7203:7230'><a onclick="displayPageImage('KR1a0041', 'WYG', '068-18b' );" name="068-18b" class="pb">[068-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7230:7253'>　之道也不要將易又是一箇事即事盡天理便是易</span>
<span class='tline' id='l324' data-llen='7253:7282'>　也<span class='krp-note'>吕與叔/東見錄</span>○生生之謂易天地設位而易行乎其中</span>
<span class='tline' id='l325' data-llen='7282:7305'>　矣乾坤毁則无以見易易不可見則乾坤或幾乎息</span>
<span class='tline' id='l326' data-llen='7305:7321'>　矣易畢竟是甚<span class='krp-note'>李籲/所錄</span></span>
<span class='tline' id='l327' data-llen='7321:7344'>　横渠先生曰隂陽剛柔仁義之本立而後知趨時應</span>
<span class='tline' id='l328' data-llen='7344:7367'>　變故乾坤毁則无以見易感而後有通不有兩則无</span>
<span class='tline' id='l329' data-llen='7367:7390'>　一故聖人以剛柔立本乾坤毁則无以見易○乾坤</span>
<span class='tline' id='l330' data-llen='7390:7413'>　既列則其間六十四卦爻位錯綜以為變易苟乾坤</span>
<span class='tline' id='l331' data-llen='7413:7440'><a onclick="displayPageImage('KR1a0041', 'WYG', '068-19a' );" name="068-19a" class="pb">[068-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7440:7463'>　不列則何以見易易不見則是无乾坤乾坤天地也</span>
<span class='tline' id='l333' data-llen='7463:7486'>　易造化也聖人之意莫先乎要識造化既識造化然</span>
<span class='tline' id='l334' data-llen='7486:7509'>　後有理可窮彼惟不識造化以為幻妄也不見易則</span>
<span class='tline' id='l335' data-llen='7509:7536'>　何以知天道不知道則何以語性<span class='krp-note'>並易/説</span>○見易則神</span>
<span class='tline' id='l336' data-llen='7536:7547'>　其幾矣<span class='krp-note'>正/蒙</span></span>
<span class='tline' id='l337' data-llen='7547:7570'>　龜山楊氏曰因問乾坤毁則无以見易如此則易不</span>
<span class='tline' id='l338' data-llen='7570:7593'>　屬无矣曰易固非无張横渠深闢老子有无之論莫</span>
<span class='tline' id='l339' data-llen='7593:7616'>　有見於此否曰然才説无便成斷滅去如釋氏説空</span>
<span class='tline' id='l340' data-llen='7616:7643'><a onclick="displayPageImage('KR1a0041', 'WYG', '068-19b' );" name="068-19b" class="pb">[068-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7643:7666'>　又曰非空到了費力聖人只説易最為的當因言孟</span>
<span class='tline' id='l342' data-llen='7666:7689'>　子論養氣到此方見有功於前聖曰如孟子者方是</span>
<span class='tline' id='l343' data-llen='7689:7712'>　能曉易如説必有事焉非見得分明此説如何撰得</span>
<span class='tline' id='l344' data-llen='7712:7720'>　<span class='krp-note'>語/録</span></span>
<span class='tline' id='l345' data-llen='7720:7743'>　白雲郭氏曰乾坤與易其名雖異其道一也易之道</span>
<span class='tline' id='l346' data-llen='7743:7766'>　緼於乾坤故易之書成則乾坤成列而易立乎其中</span>
<span class='tline' id='l347' data-llen='7766:7789'>　如是則乾坤有體而易无體也有體則成毁從之故</span>
<span class='tline' id='l348' data-llen='7789:7812'>　上言成列下言乾坤毁易以无體託於乾坤故乾坤</span>
<span class='tline' id='l349' data-llen='7812:7839'><a onclick="displayPageImage('KR1a0041', 'WYG', '068-20a' );" name="068-20a" class="pb">[068-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7839:7862'>　之卦毁則无以見易易不可見則乾坤之道亦因以</span>
<span class='tline' id='l351' data-llen='7862:7885'>　息矣此盖言易之道固不係於有書无書而无書則</span>
<span class='tline' id='l352' data-llen='7885:7908'>　易不可見而乾坤之道亦息以明聖人不得不作易</span>
<span class='tline' id='l353' data-llen='7908:7919'>　之意也<span class='krp-note'>易/説</span></span>
<span class='tline' id='l354' data-llen='7919:7942'>是故形而上者謂之道形而下者謂之器化而裁之謂</span>
<span class='tline' id='l355' data-llen='7942:7965'>之變推而行之謂之通舉而錯之天下之民謂之事業</span>
<span class='tline' id='l356' data-llen='7965:7988'>　明道先生曰如形而上者謂之道不可移謂字在之</span>
<span class='tline' id='l357' data-llen='7988:8017'>　字下此孔子文章<span class='krp-note'>朱公掞問/學拾遺</span>○洒掃應對便是形而</span>
<span class='tline' id='l358' data-llen='8017:8044'><a onclick="displayPageImage('KR1a0041', 'WYG', '068-20b' );" name="068-20b" class="pb">[068-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8044:8067'>　上者理无大小故也故君子只在慎獨○佛氏不識</span>
<span class='tline' id='l360' data-llen='8067:8090'>　隂陽晝夜死生古今安得謂形而上者與聖人同乎</span>
<span class='tline' id='l361' data-llen='8090:8118'>　<span class='krp-note'>並劉絢/所録</span>○形而上為道形而下為器須着如此説器</span>
<span class='tline' id='l362' data-llen='8118:8146'>　亦道道亦器但得道在不係今與後已與人<span class='krp-note'>李籲/師説</span>○</span>
<span class='tline' id='l363' data-llen='8146:8175'>　氣形而下者<span class='krp-note'>謝顯道記/平日語</span>○形而上者謂之道形而下</span>
<span class='tline' id='l364' data-llen='8175:8198'>　者謂之器若如或者以清虛一大為天道則乃以器</span>
<span class='tline' id='l365' data-llen='8198:8221'>　言而非道也○有形皆器也无形為道○繫辭曰形</span>
<span class='tline' id='l366' data-llen='8221:8244'>　而上者謂之道形而下者謂之器又曰立天之道曰</span>
<span class='tline' id='l367' data-llen='8244:8271'><a onclick="displayPageImage('KR1a0041', 'WYG', '068-21a' );" name="068-21a" class="pb">[068-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8271:8294'>　隂與陽立地之道曰柔與剛立人之道曰仁與義又</span>
<span class='tline' id='l369' data-llen='8294:8317'>　曰一隂一陽之謂道隂陽亦形而下者也而曰道者</span>
<span class='tline' id='l370' data-llen='8317:8340'>　惟此語截得最分明元来只是道要在人黙而識之</span>
<span class='tline' id='l371' data-llen='8340:8352'>　也<span class='krp-note'>並劉絢/師説</span></span>
<span class='tline' id='l372' data-llen='8352:8375'>　横渠先生曰一隂一陽不可以形器拘故謂之道乾</span>
<span class='tline' id='l373' data-llen='8375:8398'>　坤成列而下皆易之器乾坤交變因約裁其變而别</span>
<span class='tline' id='l374' data-llen='8398:8426'>　之故謂之變推而行其變盡利而不遺<span class='krp-note'>遺一/作匱</span>可謂通</span>
<span class='tline' id='l375' data-llen='8426:8449'>　矣舉盡利之道而錯諸天下之民以行其典禮易之</span>
<span class='tline' id='l376' data-llen='8449:8476'><a onclick="displayPageImage('KR1a0041', 'WYG', '068-21b' );" name="068-21b" class="pb">[068-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8476:8499'>　事業也○運於无形之謂道形而下者不足以言之</span>
<span class='tline' id='l378' data-llen='8499:8522'>　○形而上是无形體者也故形以上者謂之道也形</span>
<span class='tline' id='l379' data-llen='8522:8545'>　而下是有形體者故形以下者謂之器无形迹者即</span>
<span class='tline' id='l380' data-llen='8545:8568'>　道也如大徳敦化是也有形迹者即器也見於事實</span>
<span class='tline' id='l381' data-llen='8568:8591'>　如禮義是也○凡不形以上者皆謂之道惟是有无</span>
<span class='tline' id='l382' data-llen='8591:8614'>　相接與形不形處知之為難須知氣從此首盖為氣</span>
<span class='tline' id='l383' data-llen='8614:8637'>　能一有无无則氣自然生是道也是易也○約裁其</span>
<span class='tline' id='l384' data-llen='8637:8660'>　化而指别之則名體各殊故謂之變○聖人因天地</span>
<span class='tline' id='l385' data-llen='8660:8687'><a onclick="displayPageImage('KR1a0041', 'WYG', '068-22a' );" name="068-22a" class="pb">[068-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8687:8710'>　之化裁節而立法使民知寒暑之變故謂之春夏秋</span>
<span class='tline' id='l387' data-llen='8710:8737'>　冬亦化而裁之一端耳<span class='krp-note'>並易/説</span>○變則化由粗入精也</span>
<span class='tline' id='l388' data-llen='8737:8760'>　化而裁之謂之變以著顯微也谷神不死故能微顯</span>
<span class='tline' id='l389' data-llen='8760:8771'>　而不揜<span class='krp-note'>正/蒙</span></span>
<span class='tline' id='l390' data-llen='8771:8794'>　白雲郭氏曰道无形故言形而上器有形故言形而</span>
<span class='tline' id='l391' data-llen='8794:8817'>　下形而上者杳然而難知形而下者炳然而易見其</span>
<span class='tline' id='l392' data-llen='8817:8840'>　不同如是其為變通則一也化而裁之謂如一闔一</span>
<span class='tline' id='l393' data-llen='8840:8863'>　闢不執一也推而行之謂可運行无窮也如是則可</span>
<span class='tline' id='l394' data-llen='8863:8890'><a onclick="displayPageImage('KR1a0041', 'WYG', '068-22b' );" name="068-22b" class="pb">[068-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='8890:8913'>　以舉而錯之天下矣前言乾坤變通自言易道之變</span>
<span class='tline' id='l396' data-llen='8913:8936'>　通也此言道器變通言聖人用易道之變通也曰化</span>
<span class='tline' id='l397' data-llen='8936:8959'>　而裁之推而行之聖人之事也下言象爻卦辭言易</span>
<span class='tline' id='l398' data-llen='8959:8982'>　書之中象爻卦辭各有變通也其化而裁之推而行</span>
<span class='tline' id='l399' data-llen='8982:9005'>　之言用易之象爻卦辭亦存乎聖人之變通也且大</span>
<span class='tline' id='l400' data-llen='9005:9028'>　而天地細而萬物物物各具變通之理天地不變通</span>
<span class='tline' id='l401' data-llen='9028:9051'>　則不能長且久人與萬物不變通則死矣故舉人而</span>
<span class='tline' id='l402' data-llen='9051:9074'>　言之朝而作闢之道也暮而息闔之道也一作一息</span>
<span class='tline' id='l403' data-llen='9074:9101'><a onclick="displayPageImage('KR1a0041', 'WYG', '068-23a' );" name="068-23a" class="pb">[068-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9101:9124'>　變也與日无窮通也苟朝而不能作暮而不能息非</span>
<span class='tline' id='l405' data-llen='9124:9147'>　死則病矣然則聖人尚象制器制法以利天下不知</span>
<span class='tline' id='l406' data-llen='9147:9170'>　變通之道其可乎故包羲神農黄帝堯舜之王天下</span>
<span class='tline' id='l407' data-llen='9170:9193'>　所以大過人者无它焉能通其變而已是以聖人以</span>
<span class='tline' id='l408' data-llen='9193:9212'>　此洗心不敢自用其私智也<span class='krp-note'>易/説</span></span>
<span class='tline' id='l409' data-llen='9212:9235'>是故夫象聖人有以見天下之賾而擬諸其形容象其</span>
<span class='tline' id='l410' data-llen='9235:9258'>物宜是故謂之象聖人有以見天下之動而觀其㑹通</span>
<span class='tline' id='l411' data-llen='9258:9281'>以行其典禮繫辭焉以斷其吉凶是故謂之爻極天下</span>
<span class='tline' id='l412' data-llen='9281:9308'><a onclick="displayPageImage('KR1a0041', 'WYG', '068-23b' );" name="068-23b" class="pb">[068-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9308:9331'>之賾者存乎卦鼓天下之動者存乎辭化而裁之存乎</span>
<span class='tline' id='l414' data-llen='9331:9354'>變推而行之存乎通神而明之存乎其人黙而成之不</span>
<span class='tline' id='l415' data-llen='9354:9363'>言而信存乎徳行</span>
<span class='tline' id='l416' data-llen='9363:9386'>　明道先生曰易因爻象論變化因變化論神因神論</span>
<span class='tline' id='l417' data-llen='9386:9409'>　人因人論徳行大體通論易而終于黙而成之不言</span>
<span class='tline' id='l418' data-llen='9409:9437'>　而信存乎徳行<span class='krp-note'>大全集/拾遺</span>○佛有一箇覺之理可以敬</span>
<span class='tline' id='l419' data-llen='9437:9460'>　以直内矣然无義以方外其直内者要之其本亦不</span>
<span class='tline' id='l420' data-llen='9460:9483'>　是譬之賛易前後貫穿却説得是有此道理然湏黙</span>
<span class='tline' id='l421' data-llen='9483:9510'><a onclick="displayPageImage('KR1a0041', 'WYG', '068-24a' );" name="068-24a" class="pb">[068-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9510:9538'>　而成之不言而信存乎徳行處是所謂自得也<span class='krp-note'>吕與/叔東</span></span>
<span class='tline' id='l423' data-llen='9538:9546'>　<span class='krp-note'>見/錄</span></span>
<span class='tline' id='l424' data-llen='9546:9569'>　伊川先生曰學者要得不錯須是學顔子學顔子便</span>
<span class='tline' id='l425' data-llen='9569:9592'>　有凖的參也魯竟以魯得之黙而成之不言而信存</span>
<span class='tline' id='l426' data-llen='9592:9615'>　乎徳行也子貢之智亞於顔子知至而未至之者也</span>
<span class='tline' id='l427' data-llen='9615:9642'>　<span class='krp-note'>要/語</span>○或問繫辭自天道言中庸自人事言似不同曰</span>
<span class='tline' id='l428' data-llen='9642:9665'>　同繫辭雖從天地隂陽鬼神言之然卒曰黙而成之</span>
<span class='tline' id='l429' data-llen='9665:9688'>　不言而信存乎徳行中庸亦曰鬼神之為徳其盛矣</span>
<span class='tline' id='l430' data-llen='9688:9715'><a onclick="displayPageImage('KR1a0041', 'WYG', '068-24b' );" name="068-24b" class="pb">[068-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9715:9738'>　乎視之而不見聽之而不聞體物而不可遺使天下</span>
<span class='tline' id='l432' data-llen='9738:9761'>　之人齊明盛服以承祭祀洋洋乎如在其上如在其</span>
<span class='tline' id='l433' data-llen='9761:9784'>　左右詩曰神之格思不可度思矧可射思夫微之顯</span>
<span class='tline' id='l434' data-llen='9784:9806'>　誠之不可揜如此夫是豈不同<span class='krp-note'>劉絢/所錄</span></span>
<span class='tline' id='l435' data-llen='9806:9829'>　横渠先生曰化而裁之存乎變存四時之變則周嵗</span>
<span class='tline' id='l436' data-llen='9829:9852'>　之化可裁存晝夜之變則百刻之化可裁推而行之</span>
<span class='tline' id='l437' data-llen='9852:9875'>　存乎通推四時而行則能存周嵗之通推晝夜而行</span>
<span class='tline' id='l438' data-llen='9875:9898'>　則能存百刻之通○上天之載无聲臭可象惟儀刑</span>
<span class='tline' id='l439' data-llen='9898:9925'><a onclick="displayPageImage('KR1a0041', 'WYG', '068-25a' );" name="068-25a" class="pb">[068-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='9925:9948'>　文王當㝠契天徳而萬邦信悦故易曰神而明之存</span>
<span class='tline' id='l441' data-llen='9948:9971'>　乎其人不知上天之載當存文王黙而成之存乎徳</span>
<span class='tline' id='l442' data-llen='9971:9994'>　行學者常存徳行則自然黙成而信矣○神而明之</span>
<span class='tline' id='l443' data-llen='9994:10017'>　存乎其人道至有難明處而能明之此則在人也凡</span>
<span class='tline' id='l444' data-llen='10017:10040'>　言神亦必待形而後著不得形神何以見神而明之</span>
<span class='tline' id='l445' data-llen='10040:10067'>　存乎其人然則亦須待人而後能明乎神<span class='krp-note'>並易/説</span>○天</span>
<span class='tline' id='l446' data-llen='10067:10090'>　下之動神鼔之也辭不鼓舞則不足以盡神○易謂</span>
<span class='tline' id='l447' data-llen='10090:10113'>　不言而信存乎徳行又以尚辭為聖人之道非知徳</span>
<span class='tline' id='l448' data-llen='10113:10140'><a onclick="displayPageImage('KR1a0041', 'WYG', '068-25b' );" name="068-25b" class="pb">[068-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='10140:10167'>　達乎是哉<span class='krp-note'>並正/蒙</span>○觀其㑹通以行其典禮此方是真</span>
<span class='tline' id='l450' data-llen='10167:10190'>　義理也行其典禮而不逹㑹通則有非時中者矣今</span>
<span class='tline' id='l451' data-llen='10190:10215'>　學者則須是執禮盖禮亦自是㑹通制之者<span class='krp-note'>語/錄</span></span>
<span class='tline' id='l452' data-llen='10215:10238'>　廣平游氏曰非思非慮非視非聽了然遺照而獨存</span>
<span class='tline' id='l453' data-llen='10238:10261'>　者神而明之之謂也神存而明之非有心之所能知</span>
<span class='tline' id='l454' data-llen='10261:10284'>　也此道之所以明无處无服无從无道確乎其能事</span>
<span class='tline' id='l455' data-llen='10284:10307'>　者黙而成之之謂也性成而成之非有為之所能得</span>
<span class='tline' id='l456' data-llen='10307:10322'>　也此道之所以行<span class='krp-note'>易/説</span></span>
<span class='tline' id='l457' data-llen='10322:10349'><a onclick="displayPageImage('KR1a0041', 'WYG', '068-26a' );" name="068-26a" class="pb">[068-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='10349:10372'>　龜山楊氏曰子貢能言者也而天下之理有言之不</span>
<span class='tline' id='l459' data-llen='10372:10395'>　能論者故子曰予欲无言以發之易曰黙而成之不</span>
<span class='tline' id='l460' data-llen='10395:10418'>　言而信存乎徳行記曰天道至教聖人至徳其斯之</span>
<span class='tline' id='l461' data-llen='10418:10428'>　謂乎<span class='krp-note'>語/解</span></span>
<span class='tline' id='l462' data-llen='10428:10451'>　白雲郭氏曰象爻卦辭易之書也化而裁之推而行</span>
<span class='tline' id='l463' data-llen='10451:10474'>　之神而明之黙而成之皆聖人用易也易之道知之</span>
<span class='tline' id='l464' data-llen='10474:10497'>　則可用故直曰謂之變謂之通易之書擬議而後可</span>
<span class='tline' id='l465' data-llen='10497:10520'>　用故言存乎變存乎通雖存乎此不思則不得耳觀</span>
<span class='tline' id='l466' data-llen='10520:10547'><a onclick="displayPageImage('KR1a0041', 'WYG', '068-26b' );" name="068-26b" class="pb">[068-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10547:10570'>　夫子之辭自繫辭首章以及於此莫不以用易之道</span>
<span class='tline' id='l468' data-llen='10570:10593'>　終之以是知易之為書用道之書也然易道廣大以</span>
<span class='tline' id='l469' data-llen='10593:10616'>　言乎天地之間无不備故聖人脩身齊家治國治天</span>
<span class='tline' id='l470' data-llen='10616:10639'>　下皆可取而用之以成日新之徳富有之業又何必</span>
<span class='tline' id='l471' data-llen='10639:10662'>　焦心勞思任一己之獨智而後可以有為於天下乎</span>
<span class='tline' id='l472' data-llen='10662:10676'>　夫是之謂洗心<span class='krp-note'>易/説</span></span>
<span class='tline' id='l473' data-llen='10676:10679'>　</span>
<span class='tline' id='l474' data-llen='10679:10690'>　大易粹言卷六十八</span>
</p>
<p>
</p>
  </div>
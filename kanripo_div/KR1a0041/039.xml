<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0041', 'WYG', '039-1a' );" name="039-1a" class="pb">[039-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:212'>　大易粹言卷三十九　　　宋　方聞一　編</span>
<span class='tline' id='l10' data-llen='212:222'>䷦<span class='krp-note'>艮下/坎上</span></span>
<span class='tline' id='l11' data-llen='222:245'>　伊川先生曰蹇序卦睽者乖也乖必有難故受之以</span>
<span class='tline' id='l12' data-llen='245:268'>　蹇蹇者難也睽乖之時必有蹇難蹇所以次睽也蹇</span>
<span class='tline' id='l13' data-llen='268:291'>　險阻之義故爲蹇難爲卦坎上艮下坎險也艮止也</span>
<span class='tline' id='l14' data-llen='291:314'>　險在前而止不能進也前有險䧟後有峻阻故爲蹇</span>
<span class='tline' id='l15' data-llen='314:344'>　也<span class='krp-note'>易/傳</span>○蹇是處蹇之道道无時不可行<span class='krp-note'>游定夫/所録</span></span>
<span class='tline' id='l16' data-llen='344:370'><a onclick="displayPageImage('KR1a0041', 'WYG', '039-1b' );" name="039-1b" class="pb">[039-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='370:386'>蹇利西南不利東北利見大人貞吉</span>
<span class='tline' id='l18' data-llen='386:409'>　伊川先生曰西南坤方坤地也體順而易東北艮方</span>
<span class='tline' id='l19' data-llen='409:432'>　艮山也體止而險在蹇難之時利於順處平易之地</span>
<span class='tline' id='l20' data-llen='432:455'>　不利止於危險也處順易則難可紓止於險則難益</span>
<span class='tline' id='l21' data-llen='455:478'>　甚矣蹇難之時必有聖賢之人則能濟天下之難故</span>
<span class='tline' id='l22' data-llen='478:501'>　利見大人也濟難者必以大正之道而堅固其守故</span>
<span class='tline' id='l23' data-llen='501:534'>　貞則吉也凡處難者必在乎<span class='krp-note'>一无/乎字</span>守貞正<span class='krp-note'>一无/正字</span>設使</span>
<span class='tline' id='l24' data-llen='534:557'>　難不解不失正德是以吉也若遇難而不能固其守</span>
<span class='tline' id='l25' data-llen='557:583'><a onclick="displayPageImage('KR1a0041', 'WYG', '039-2a' );" name="039-2a" class="pb">[039-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='583:610'>　入於邪濫雖使苟免亦惡德也知義命者不爲也<span class='krp-note'>易/傳</span></span>
<span class='tline' id='l27' data-llen='610:632'>　横渠先生曰蹇之世大人乃能成功<span class='krp-note'>易/説</span></span>
<span class='tline' id='l28' data-llen='632:655'>　白雲郭氏曰蹇難也見難而知止謂之蹇故蹇爲智</span>
<span class='tline' id='l29' data-llen='655:678'>　者之事蹇之時得人則濟故利西南不利東北利見</span>
<span class='tline' id='l30' data-llen='678:701'>　大人西南得朋之地也東北䘮朋之地也大人足以</span>
<span class='tline' id='l31' data-llen='701:724'>　濟大蹇者也得人之道先在反己其身正而天下歸</span>
<span class='tline' id='l32' data-llen='724:737'>　之故貞吉也<span class='krp-note'>易/説</span></span>
<span class='tline' id='l33' data-llen='737:760'>彖曰蹇難也險在前也見險而能止知矣哉蹇利西南</span>
<span class='tline' id='l34' data-llen='760:786'><a onclick="displayPageImage('KR1a0041', 'WYG', '039-2b' );" name="039-2b" class="pb">[039-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='786:809'>往得中也不利東北其道窮也利見大人往有功也當</span>
<span class='tline' id='l36' data-llen='809:825'>位貞吉以正邦也蹇之時用大矣哉</span>
<span class='tline' id='l37' data-llen='825:848'>　伊川先生曰蹇難也蹇之爲難如乾之爲健若易之</span>
<span class='tline' id='l38' data-llen='848:875'>　爲難則義有未足<span class='krp-note'>一作/盡</span>蹇有險阻之義屯亦難也困</span>
<span class='tline' id='l39' data-llen='875:898'>　亦難也同爲難而義則異屯者始難而未得通困者</span>
<span class='tline' id='l40' data-llen='898:921'>　力之窮蹇乃險阻艱難之義各不同也險在前也坎</span>
<span class='tline' id='l41' data-llen='921:944'>　險在前下止而不進故爲蹇○見險而能止以卦才</span>
<span class='tline' id='l42' data-llen='944:967'>　言處蹇之道也上險而下止見險而能止也犯險而</span>
<span class='tline' id='l43' data-llen='967:993'><a onclick="displayPageImage('KR1a0041', 'WYG', '039-3a' );" name="039-3a" class="pb">[039-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='993:1020'>　進則有悔咎<span class='krp-note'>一作/吝</span>故羙其能止為知也方蹇難之時</span>
<span class='tline' id='l45' data-llen='1020:1043'>　惟能止爲善故諸爻除五與二外皆以往爲失來爲</span>
<span class='tline' id='l46' data-llen='1043:1066'>　得也○蹇之時利於處平易西南坤方爲順易東北</span>
<span class='tline' id='l47' data-llen='1066:1089'>　艮方爲險阻九上居五而得中正之位是往而得平</span>
<span class='tline' id='l48' data-llen='1089:1112'>　易之地故爲利也五居坎險之中而謂之平易者蓋</span>
<span class='tline' id='l49' data-llen='1112:1135'>　卦本坤由五往而成坎故但取往而得中不取成坎</span>
<span class='tline' id='l50' data-llen='1135:1158'>　之義也方蹇而又止危險之地則蹇益甚矣故不利</span>
<span class='tline' id='l51' data-llen='1158:1185'>　東北其道窮也謂蹇之極也○蹇難之時非聖賢<span class='krp-note'>一/有</span></span>
<span class='tline' id='l52' data-llen='1185:1211'><a onclick="displayPageImage('KR1a0041', 'WYG', '039-3b' );" name="039-3b" class="pb">[039-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1211:1238'>　<span class='krp-note'>大人/字</span>不能濟天下之蹇故利於見大人也大人當位</span>
<span class='tline' id='l54' data-llen='1238:1261'>　則成濟蹇之功矣往而有功也能濟天下之蹇者惟</span>
<span class='tline' id='l55' data-llen='1261:1284'>　大正之道夫子又取卦才而言蹇之諸爻除初外餘</span>
<span class='tline' id='l56' data-llen='1284:1307'>　皆當正位故爲貞正而吉也初六雖以隂居陽而處</span>
<span class='tline' id='l57' data-llen='1307:1335'>　下亦隂之正也以如<span class='krp-note'>一作/如以</span>此正道正其邦可以濟於</span>
<span class='tline' id='l58' data-llen='1335:1358'>　蹇矣○處蹇之時濟蹇之道其用至大故云大矣哉</span>
<span class='tline' id='l59' data-llen='1358:1381'>　天下之難豈易平也非聖賢不能其用可謂大矣順</span>
<span class='tline' id='l60' data-llen='1381:1404'>　時而處量險而行從平易之道由至正之理乃蹇之</span>
<span class='tline' id='l61' data-llen='1404:1430'><a onclick="displayPageImage('KR1a0041', 'WYG', '039-4a' );" name="039-4a" class="pb">[039-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1430:1442'>　時用也<span class='krp-note'>並易/傳</span></span>
<span class='tline' id='l63' data-llen='1442:1465'>　横渠先生曰見險能止然不可終止而已當見大人</span>
<span class='tline' id='l64' data-llen='1465:1488'>　之德進之坤順致養之地則得其中若更退守艮止</span>
<span class='tline' id='l65' data-llen='1488:1511'>　則難无時而解也故曰不利東北其道窮也至于解</span>
<span class='tline' id='l66' data-llen='1511:1534'>　卦則曰其來復吉乃得中也與此互見矣蓋難在内</span>
<span class='tline' id='l67' data-llen='1534:1553'>　外與震艮之動止則相反爾<span class='krp-note'>易/說</span></span>
<span class='tline' id='l68' data-llen='1553:1576'>　龜山楊氏曰險在前而止卦之所以爲蹇也居蹇之</span>
<span class='tline' id='l69' data-llen='1576:1599'>　時居易以俟命而已行險以徼倖不可也故利西南</span>
<span class='tline' id='l70' data-llen='1599:1625'><a onclick="displayPageImage('KR1a0041', 'WYG', '039-4b' );" name="039-4b" class="pb">[039-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1625:1648'>　西南順也止於險而不知變則道窮矣故不利東北</span>
<span class='tline' id='l72' data-llen='1648:1657'>　也<span class='krp-note'>易/説</span></span>
<span class='tline' id='l73' data-llen='1657:1680'>　白雲郭氏曰險而止蒙者之事見險而能止智者之</span>
<span class='tline' id='l74' data-llen='1680:1703'>　事蹇之與蒙用智不用智雖不同其於待人以濟險</span>
<span class='tline' id='l75' data-llen='1703:1726'>　則一也猶屯解不同其於自動以濟險亦一也震之</span>
<span class='tline' id='l76' data-llen='1726:1749'>　動剛其才足以自濟艮之止柔其才不足以自濟故</span>
<span class='tline' id='l77' data-llen='1749:1772'>　蒙蹇必止而待人也蹇利西南往得中者謂九五也</span>
<span class='tline' id='l78' data-llen='1772:1795'>　九五朋來而中節也不利東北其道窮者寡助之至</span>
<span class='tline' id='l79' data-llen='1795:1821'><a onclick="displayPageImage('KR1a0041', 'WYG', '039-5a' );" name="039-5a" class="pb">[039-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1821:1844'>　至於親戚畔之道窮可知矣利見大人往有功者大</span>
<span class='tline' id='l81' data-llen='1844:1867'>　蹇之時雖多善士亦不能有濟必大人而後有功也</span>
<span class='tline' id='l82' data-llen='1867:1890'>　當位貞吉者所處知所止則无不當位之失无不當</span>
<span class='tline' id='l83' data-llen='1890:1913'>　位之失則其身貞矣是以吉也古之聖人莫不先於</span>
<span class='tline' id='l84' data-llen='1913:1936'>　治己故大人正己而物正當位貞吉則正己者至矣</span>
<span class='tline' id='l85' data-llen='1936:1959'>　所以爲正邦之本也蹇之時用以見大人爲主雖乾</span>
<span class='tline' id='l86' data-llen='1959:1983'>　龍飛見不過利見大人而止耳顧不大哉<span class='krp-note'>易/說</span></span>
<span class='tline' id='l87' data-llen='1983:1999'>象曰山上有水蹇君子以反身脩德</span>
<span class='tline' id='l88' data-llen='1999:2025'><a onclick="displayPageImage('KR1a0041', 'WYG', '039-5b' );" name="039-5b" class="pb">[039-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2025:2048'>　伊川先生曰山之峻阻上復有水坎水爲險䧟之象</span>
<span class='tline' id='l90' data-llen='2048:2071'>　上下險阻故爲蹇也君子觀蹇難之象而以反身脩</span>
<span class='tline' id='l91' data-llen='2071:2094'>　德君子之遇艱阻必反求諸己而益自脩孟子曰行</span>
<span class='tline' id='l92' data-llen='2094:2117'>　有不得者皆反求諸己故遇艱蹇必自省於身有失</span>
<span class='tline' id='l93' data-llen='2117:2140'>　而致之乎是反身也有所未善則改之无歉於心則</span>
<span class='tline' id='l94' data-llen='2140:2167'>　加勉乃自脩其德也君子脩德以俟時而已<span class='krp-note'>易/傳</span>○蹇</span>
<span class='tline' id='l95' data-llen='2167:2190'>　以反身脩德故往者在外也在外必蹇來者在内也</span>
<span class='tline' id='l96' data-llen='2190:2213'>　在内則有譽无尤來連朋來來碩皆反身脩德之謂</span>
<span class='tline' id='l97' data-llen='2213:2239'><a onclick="displayPageImage('KR1a0041', 'WYG', '039-6a' );" name="039-6a" class="pb">[039-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2239:2262'>　也蹇蹇不暴進内顧之象也暴進出外則无事矣連</span>
<span class='tline' id='l99' data-llen='2262:2289'>　<span class='krp-note'>音/平</span>連則无窮也朋來則衆來言朋來无免於有思也</span>
<span class='tline' id='l100' data-llen='2289:2316'>　至於來碩則來處於大人之事也故曰從貴<span class='krp-note'>羅氏/拾遺</span></span>
<span class='tline' id='l101' data-llen='2316:2339'>　龜山楊氏曰居險難之時惟反身脩德而已行險以</span>
<span class='tline' id='l102' data-llen='2339:2354'>　徼倖君子不爲也<span class='krp-note'>易/說</span></span>
<span class='tline' id='l103' data-llen='2354:2377'>　白雲郭氏曰古之君子窮則獨善其身逹則兼善天</span>
<span class='tline' id='l104' data-llen='2377:2400'>　下獨善之道无他脩德而已蒙也蹇也皆君子遇險</span>
<span class='tline' id='l105' data-llen='2400:2423'>　獨善之時也故蒙曰果行育德蹇曰反身脩德也蹇</span>
<span class='tline' id='l106' data-llen='2423:2449'><a onclick="displayPageImage('KR1a0041', 'WYG', '039-6b' );" name="039-6b" class="pb">[039-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2449:2472'>　利得朋而反身脩德者君子愛人不親反其仁治人</span>
<span class='tline' id='l108' data-llen='2472:2495'>　不治反其智禮人不荅反其敬行有不得者皆反求</span>
<span class='tline' id='l109' data-llen='2495:2518'>　諸己其身正而天下歸之故得朋之道莫大於反身</span>
<span class='tline' id='l110' data-llen='2518:2541'>　脩德之要也屯之難濟以動故君子以經綸困之難</span>
<span class='tline' id='l111' data-llen='2541:2564'>　濟以說故君子致命遂志蹇之難在止於至善故曰</span>
<span class='tline' id='l112' data-llen='2564:2590'>　反身脩德難非一也故所以濟難亦不能同也<span class='krp-note'>易/說</span></span>
<span class='tline' id='l113' data-llen='2590:2607'>初六往蹇來譽象曰往蹇來譽冝待也</span>
<span class='tline' id='l114' data-llen='2607:2630'>　伊川先生曰六居蹇之初往進則益入於蹇往蹇也</span>
<span class='tline' id='l115' data-llen='2630:2656'><a onclick="displayPageImage('KR1a0041', 'WYG', '039-7a' );" name="039-7a" class="pb">[039-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2656:2679'>　當蹇之時以隂柔无援而進其蹇可知來者對往之</span>
<span class='tline' id='l117' data-llen='2679:2702'>　辭上進則爲往不進則爲來止而不進是有見幾知</span>
<span class='tline' id='l118' data-llen='2702:2725'>　時之羙來則有譽也○方蹇之初進則益蹇時之未</span>
<span class='tline' id='l119' data-llen='2725:2748'>　可進也故冝見幾而止以待時可行而後行也諸爻</span>
<span class='tline' id='l120' data-llen='2748:2771'>　皆蹇往而善來然則无出蹇之義乎曰在蹇而往則</span>
<span class='tline' id='l121' data-llen='2771:2799'>　蹇也蹇終則變矣故上已<span class='krp-note'>一作/六</span>有碩義<span class='krp-note'>並易/傳</span></span>
<span class='tline' id='l122' data-llen='2799:2822'>　横渠先生曰蹇難之際用心存公无所偏係故譽羙</span>
<span class='tline' id='l123' data-llen='2822:2832'>　可獲<span class='krp-note'>易/說</span></span>
<span class='tline' id='l124' data-llen='2832:2858'><a onclick="displayPageImage('KR1a0041', 'WYG', '039-7b' );" name="039-7b" class="pb">[039-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2858:2881'>　龜山楊氏曰蹇之初險在前也往斯蹇矣見險而能</span>
<span class='tline' id='l126' data-llen='2881:2905'>　止則知之事也來斯有譽矣故往蹇來譽<span class='krp-note'>易/說</span></span>
<span class='tline' id='l127' data-llen='2905:2928'>　白雲郭氏曰蹇爲智者之事見難而止智也見難而</span>
<span class='tline' id='l128' data-llen='2928:2951'>　往非智也故往則蹇而來則譽也夫知止而止則安</span>
<span class='tline' id='l129' data-llen='2951:2974'>　榮知止而不止則危辱故言來譽雖羙未足以究蹇</span>
<span class='tline' id='l130' data-llen='2974:2992'>　之實用故冝有待以濟也<span class='krp-note'>易/說</span></span>
<span class='tline' id='l131' data-llen='2992:3014'>六二王臣蹇蹇匪躬之故象曰王臣蹇蹇終无尤也</span>
<span class='tline' id='l132' data-llen='3014:3037'>　伊川先生曰二以中正之德居艮體止於中正者也</span>
<span class='tline' id='l133' data-llen='3037:3063'><a onclick="displayPageImage('KR1a0041', 'WYG', '039-8a' );" name="039-8a" class="pb">[039-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3063:3086'>　與五相應是中正之人爲中正之君所信任故謂之</span>
<span class='tline' id='l135' data-llen='3086:3109'>　王臣雖上下同德而五方在大蹇之中致力於蹇難</span>
<span class='tline' id='l136' data-llen='3109:3132'>　之時其艱蹇至甚故爲蹇於蹇也二雖中正以隂柔</span>
<span class='tline' id='l137' data-llen='3132:3159'>　之才豈易勝其任所以蹇於蹇也志在濟君於蹇<span class='krp-note'>一/作</span></span>
<span class='tline' id='l138' data-llen='3159:3185'>　<span class='krp-note'>艱/</span>難之中其蹇蹇者非爲身之故也雖使不勝志義</span>
<span class='tline' id='l139' data-llen='3185:3208'>　可嘉故稱其忠藎不爲己也然其才不足以濟蹇也</span>
<span class='tline' id='l140' data-llen='3208:3236'>　小可濟則聖人當盛稱以爲勸矣○雖艱<span class='krp-note'>一作/蹇也</span>戹於</span>
<span class='tline' id='l141' data-llen='3236:3264'>　蹇時然其志在濟君難雖未能成功然<span class='krp-note'>一无/然字</span>終无過</span>
<span class='tline' id='l142' data-llen='3264:3290'><a onclick="displayPageImage('KR1a0041', 'WYG', '039-8b' );" name="039-8b" class="pb">[039-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3290:3317'>　尤也聖人取其志義而謂其无尤所以勸忠藎也<span class='krp-note'>並/易</span></span>
<span class='tline' id='l144' data-llen='3317:3324'>　<span class='krp-note'>傳/</span></span>
<span class='tline' id='l145' data-llen='3324:3347'>　龜山楊氏曰九五險之中也六二險在前也所謂王</span>
<span class='tline' id='l146' data-llen='3347:3370'>　臣蹇蹇也人之德慧術智常存乎疢疾君臣克艱尚</span>
<span class='tline' id='l147' data-llen='3370:3381'>　何尤也<span class='krp-note'>易/說</span></span>
<span class='tline' id='l148' data-llen='3381:3404'>　白雲郭氏曰六二當位得中上應九五不私其身渉</span>
<span class='tline' id='l149' data-llen='3404:3427'>　己之難以濟君之難非同德興王之臣不能至也孟</span>
<span class='tline' id='l150' data-llen='3427:3450'>　子曰畜君何尤畜君者好君也夫畜君之德濟君之</span>
<span class='tline' id='l151' data-llen='3450:3476'><a onclick="displayPageImage('KR1a0041', 'WYG', '039-9a' );" name="039-9a" class="pb">[039-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3476:3499'>　難其志皆同无尤冝矣初六以往爲蹇六二以蹇蹇</span>
<span class='tline' id='l153' data-llen='3499:3522'>　爲无尤蓋九五大人也初六非見大人則當止不止</span>
<span class='tline' id='l154' data-llen='3522:3545'>　則失身六二見大人則當往不往則失君此其所以</span>
<span class='tline' id='l155' data-llen='3545:3555'>　異也<span class='krp-note'>易/說</span></span>
<span class='tline' id='l156' data-llen='3555:3573'>九三往蹇來反象曰往蹇來反内喜之也</span>
<span class='tline' id='l157' data-llen='3573:3596'>　伊川先生曰九三以剛居正處下體之上當蹇之時</span>
<span class='tline' id='l158' data-llen='3596:3619'>　在下者皆柔必依於三是爲下所附者也三與上爲</span>
<span class='tline' id='l159' data-llen='3619:3642'>　正應上隂柔而无位不足以爲援故上往則蹇也來</span>
<span class='tline' id='l160' data-llen='3642:3668'><a onclick="displayPageImage('KR1a0041', 'WYG', '039-9b' );" name="039-9b" class="pb">[039-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3668:3691'>　下來也反還歸也三爲下二隂所喜故來爲反其所</span>
<span class='tline' id='l162' data-llen='3691:3714'>　也稍安之地也○内在下之隂也方蹇之時隂柔不</span>
<span class='tline' id='l163' data-llen='3714:3737'>　能自立故皆附於九三之陽而喜愛之九之處三在</span>
<span class='tline' id='l164' data-llen='3737:3760'>　蹇爲得其所也處蹇而得下之心可以求安故以來</span>
<span class='tline' id='l165' data-llen='3760:3778'>　爲反猶春秋之言歸也<span class='krp-note'>並易/傳</span></span>
<span class='tline' id='l166' data-llen='3778:3801'>　龜山楊氏曰險在前故往蹇也往蹇而來反則險得</span>
<span class='tline' id='l167' data-llen='3801:3817'>　所恃矣故内喜之也<span class='krp-note'>易/說</span></span>
<span class='tline' id='l168' data-llen='3817:3840'>　白雲郭氏曰蹇難之際非見大人則皆當止故往蹇</span>
<span class='tline' id='l169' data-llen='3840:3867'><a onclick="displayPageImage('KR1a0041', 'WYG', '039-10a' );" name="039-10a" class="pb">[039-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3867:3890'>　之義皆同反者既往復反之辭蹇自觀來九三復反</span>
<span class='tline' id='l171' data-llen='3890:3913'>　於内故内喜之也初二隂爻故見剛反則喜之伊川</span>
<span class='tline' id='l172' data-llen='3913:3936'>　謂反猶春秋之言歸九三之反實歸也<span class='krp-note'>易/說</span></span>
<span class='tline' id='l173' data-llen='3936:3954'>六四往蹇來連象曰往蹇來連當位實也</span>
<span class='tline' id='l174' data-llen='3954:3977'>　伊川先生曰往則益入於坎險之深往蹇也居蹇難</span>
<span class='tline' id='l175' data-llen='3977:4000'>　之時同處艱戹者其志不謀而同也又四居上位而</span>
<span class='tline' id='l176' data-llen='4000:4023'>　與在下者同有得位之正又與三相比相親者也二</span>
<span class='tline' id='l177' data-llen='4023:4046'>　與初同類相與者也是與下同志衆所從附也故曰</span>
<span class='tline' id='l178' data-llen='4046:4073'><a onclick="displayPageImage('KR1a0041', 'WYG', '039-10b' );" name="039-10b" class="pb">[039-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4073:4096'>　來連來則與在下之衆相連合也能與衆合得處蹇</span>
<span class='tline' id='l180' data-llen='4096:4119'>　之道也○四當蹇之時居上位不往而來與下同志</span>
<span class='tline' id='l181' data-llen='4119:4142'>　固足以得衆矣又以隂居隂爲得實以誠實與下故</span>
<span class='tline' id='l182' data-llen='4142:4165'>　能連合而下之二三亦各得其實初以隂居下亦其</span>
<span class='tline' id='l183' data-llen='4165:4188'>　實也當同患之時相交以實其合可知故來而連者</span>
<span class='tline' id='l184' data-llen='4188:4211'>　當位以實也處蹇難非誠實何以濟當位不曰正而</span>
<span class='tline' id='l185' data-llen='4211:4236'>　曰實上下之交主於誠實用各有其所也<span class='krp-note'>並易/傳</span></span>
<span class='tline' id='l186' data-llen='4236:4259'>　横渠先生曰連順也序也蹇反當位正吉六四未能</span>
<span class='tline' id='l187' data-llen='4259:4286'><a onclick="displayPageImage('KR1a0041', 'WYG', '039-11a' );" name="039-11a" class="pb">[039-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4286:4313'>　出險故可止而順序以俟難之解當位處隂之實<span class='krp-note'>易/說</span></span>
<span class='tline' id='l189' data-llen='4313:4336'>　龜山楊氏曰往則渉險來則乘剛故往蹇來連當位</span>
<span class='tline' id='l190' data-llen='4336:4350'>　而止則不實矣<span class='krp-note'>易/說</span></span>
<span class='tline' id='l191' data-llen='4350:4373'>　白雲郭氏曰馬氏以連爲難故輔嗣謂往來皆難伊</span>
<span class='tline' id='l192' data-llen='4373:4396'>　川曰來則與下同志衆所從附也雍曰往來皆蹇何</span>
<span class='tline' id='l193' data-llen='4396:4419'>　取當位惟其來而能連在下之志故曰當位實也六</span>
<span class='tline' id='l194' data-llen='4419:4441'>　四之位實以接下爲職今得其實矣<span class='krp-note'>易/說</span></span>
<span class='tline' id='l195' data-llen='4441:4459'>九五大蹇朋來象曰大蹇朋來以中節也</span>
<span class='tline' id='l196' data-llen='4459:4486'><a onclick="displayPageImage('KR1a0041', 'WYG', '039-11b' );" name="039-11b" class="pb">[039-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4486:4509'>　伊川先生曰五居君位而在蹇難之中是天下之大</span>
<span class='tline' id='l198' data-llen='4509:4532'>　蹇也當蹇而又在險中亦爲大蹇大蹇之時而二在</span>
<span class='tline' id='l199' data-llen='4532:4555'>　下以中正相應是其朋助之來也方天下之蹇而得</span>
<span class='tline' id='l200' data-llen='4555:4578'>　中正之臣相輔其助豈小也得朋來而无吉何也曰</span>
<span class='tline' id='l201' data-llen='4578:4601'>　未足以濟蹇也以剛陽中正之君而方在大蹇之中</span>
<span class='tline' id='l202' data-llen='4601:4624'>　非得剛陽中正之臣相輔之不能濟天下之蹇也二</span>
<span class='tline' id='l203' data-llen='4624:4647'>　之中正固有助矣欲以隂柔之助濟天下之難非所</span>
<span class='tline' id='l204' data-llen='4647:4670'>　能也自古聖王濟天下之蹇未有不由賢聖之臣爲</span>
<span class='tline' id='l205' data-llen='4670:4697'><a onclick="displayPageImage('KR1a0041', 'WYG', '039-12a' );" name="039-12a" class="pb">[039-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4697:4720'>　之助者湯武得伊吕是也中常之君得剛明之臣而</span>
<span class='tline' id='l207' data-llen='4720:4743'>　能濟大難者則有矣劉禪之孔明唐肅宗之郭子儀</span>
<span class='tline' id='l208' data-llen='4743:4766'>　德宗之李晟是也雖賢明之君苟无其臣則不能濟</span>
<span class='tline' id='l209' data-llen='4766:4789'>　於難也故凡六居五九居二者則多由助而有功蒙</span>
<span class='tline' id='l210' data-llen='4789:4816'>　泰之類是也九居五六居二則其功<span class='krp-note'>一作/助</span>多不足屯</span>
<span class='tline' id='l211' data-llen='4816:4839'>　否之類是也蓋臣賢於君則輔君以君所不能臣不</span>
<span class='tline' id='l212' data-llen='4839:4862'>　及君則贊助之而已故不能成大功也○朋者其朋</span>
<span class='tline' id='l213' data-llen='4862:4885'>　類也五有中正之德而二亦中正雖大蹇之時不失</span>
<span class='tline' id='l214' data-llen='4885:4912'><a onclick="displayPageImage('KR1a0041', 'WYG', '039-12b' );" name="039-12b" class="pb">[039-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4912:4935'>　其守蹇於蹇以相應助是以其中正之節也上下中</span>
<span class='tline' id='l216' data-llen='4935:4958'>　正而弗濟者臣之才不足也自古守節秉義而才不</span>
<span class='tline' id='l217' data-llen='4958:4981'>　足以濟者豈少乎漢李固王允晉周顗王導之徒是</span>
<span class='tline' id='l218' data-llen='4981:4991'>　也<span class='krp-note'>並易/傳</span></span>
<span class='tline' id='l219' data-llen='4991:5012'>　横渠先生曰剛中之德爲物所歸<span class='krp-note'>易/說</span></span>
<span class='tline' id='l220' data-llen='5012:5035'>　龜山楊氏曰履尊位大中而在險所謂大蹇也中正</span>
<span class='tline' id='l221' data-llen='5035:5058'>　而應能反身脩德者也入則无法家拂士出則无敵</span>
<span class='tline' id='l222' data-llen='5058:5083'>　國外患者國常亡則居蹇脩德其朋來宜矣<span class='krp-note'>易/說</span></span>
<span class='tline' id='l223' data-llen='5083:5110'><a onclick="displayPageImage('KR1a0041', 'WYG', '039-13a' );" name="039-13a" class="pb">[039-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5110:5133'>　白雲郭氏曰君道居蹇則天下難矣故云大蹇也九</span>
<span class='tline' id='l225' data-llen='5133:5156'>　五以中正之道致匪躬之臣蓋所謂反求諸己而天</span>
<span class='tline' id='l226' data-llen='5156:5179'>　下歸之者也故曰朋來大蹇朋來所謂西南得朋之</span>
<span class='tline' id='l227' data-llen='5179:5202'>　利也故彖曰蹇利西南往得中也以中節者以中自</span>
<span class='tline' id='l228' data-llen='5202:5216'>　反而致朋來也<span class='krp-note'>易/說</span></span>
<span class='tline' id='l229' data-llen='5216:5239'>上六往蹇來碩吉利見大人象曰往蹇來碩志在内也</span>
<span class='tline' id='l230' data-llen='5239:5249'>利見大人以從貴也</span>
<span class='tline' id='l231' data-llen='5249:5280'>　伊川先生曰六以隂柔居蹇之極冐極<span class='krp-note'>一作/隂</span>險<span class='krp-note'>一作/蹇</span></span>
<span class='tline' id='l232' data-llen='5280:5307'><a onclick="displayPageImage('KR1a0041', 'WYG', '039-13b' );" name="039-13b" class="pb">[039-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5307:5330'>　而往所以蹇也不往而來從五求三得剛陽之助是</span>
<span class='tline' id='l234' data-llen='5330:5353'>　以碩也蹇之道戹塞窮蹙碩大也寛裕之稱來則寛</span>
<span class='tline' id='l235' data-llen='5353:5376'>　大其蹇舒矣蹇之極有出蹇之道上六以隂柔故不</span>
<span class='tline' id='l236' data-llen='5376:5404'>　得出<span class='krp-note'>一作/能耳</span>得剛陽之助可以舒蹇而已在蹇極之時</span>
<span class='tline' id='l237' data-llen='5404:5427'>　得舒則爲吉矣非剛陽中正豈能出乎蹇也利見大</span>
<span class='tline' id='l238' data-llen='5427:5454'>　人蹇極之時見大德之人則能<span class='krp-note'>一作/利</span>有濟於蹇也大</span>
<span class='tline' id='l239' data-llen='5454:5477'>　人謂五以相比發此義五剛陽中正而居君位大人</span>
<span class='tline' id='l240' data-llen='5477:5500'>　也在五不言其濟蹇之功而上六利見之何也曰在</span>
<span class='tline' id='l241' data-llen='5500:5527'><a onclick="displayPageImage('KR1a0041', 'WYG', '039-14a' );" name="039-14a" class="pb">[039-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5527:5550'>　五不言以其居坎險之中无剛陽之助故无能濟蹇</span>
<span class='tline' id='l243' data-llen='5550:5573'>　之義在上六蹇極而見大德之人則能濟於蹇故爲</span>
<span class='tline' id='l244' data-llen='5573:5596'>　利也各爻取義不同如屯初九之志正而於六二則</span>
<span class='tline' id='l245' data-llen='5596:5619'>　目之爲宼也諸爻皆不言吉上獨言吉者諸爻皆得</span>
<span class='tline' id='l246' data-llen='5619:5642'>　正各有所善然皆未能出於蹇故未足爲吉惟上處</span>
<span class='tline' id='l247' data-llen='5642:5665'>　蹇極而得寛裕乃爲吉也○上六應三而從五志在</span>
<span class='tline' id='l248' data-llen='5665:5688'>　内也蹇既極而有助是以碩而吉也六以隂柔當蹇</span>
<span class='tline' id='l249' data-llen='5688:5711'>　之極密近剛陽中正之君自然其志從附以求自濟</span>
<span class='tline' id='l250' data-llen='5711:5738'><a onclick="displayPageImage('KR1a0041', 'WYG', '039-14b' );" name="039-14b" class="pb">[039-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5738:5761'>　故利見大人謂從九五之貴也所以云從貴恐人不</span>
<span class='tline' id='l252' data-llen='5761:5777'>　知大人爲指五也<span class='krp-note'>並易/傳</span></span>
<span class='tline' id='l253' data-llen='5777:5795'>　横渠先生曰與解繇同義<span class='krp-note'>易/說</span></span>
<span class='tline' id='l254' data-llen='5795:5818'>　龜山楊氏曰以柔居蹇難之極往則不足以出險而</span>
<span class='tline' id='l255' data-llen='5818:5841'>　有應於内來則碩矣九五剛得尊位大中大人者也</span>
<span class='tline' id='l256' data-llen='5841:5866'>　惟大人爲足以解蹇之難比而從之其冝矣<span class='krp-note'>易/說</span></span>
<span class='tline' id='l257' data-llen='5866:5889'>　白雲郭氏曰居難之極難將革矣猶能以往爲戒慎</span>
<span class='tline' id='l258' data-llen='5889:5912'>　之至也故有來碩之吉利見大人者以居難之極志</span>
<span class='tline' id='l259' data-llen='5912:5939'><a onclick="displayPageImage('KR1a0041', 'WYG', '039-15a' );" name="039-15a" class="pb">[039-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5939:5962'>　當濟難苟謹失身之戒則乖正邦之義矣故利見九</span>
<span class='tline' id='l261' data-llen='5962:5985'>　五之大人也志在内者謹失身之戒也以從貴者明</span>
<span class='tline' id='l262' data-llen='5985:6008'>　得君之義也内外兩盡其道冝其來碩而吉矣蹇自</span>
<span class='tline' id='l263' data-llen='6008:6031'>　二至上五爻皆當位故彖言當位貞吉其曰來譽來</span>
<span class='tline' id='l264' data-llen='6031:6054'>　反來連來碩碩大也反身脩德至於盛大則至矣譽</span>
<span class='tline' id='l265' data-llen='6054:6077'>　則次之反者衆之所喜連則當其實而已方險難之</span>
<span class='tline' id='l266' data-llen='6077:6100'>　時无悔吝凶咎而有譽反連碩无尤中節之得斯其</span>
<span class='tline' id='l267' data-llen='6100:6115'>　所以爲智之事歟<span class='krp-note'>易/說</span></span>
<span class='tline' id='l268' data-llen='6115:6142'><a onclick="displayPageImage('KR1a0041', 'WYG', '039-15b' );" name="039-15b" class="pb">[039-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6142:6145'>　</span>
<span class='tline' id='l270' data-llen='6145:6148'>　</span>
<span class='tline' id='l271' data-llen='6148:6151'>　</span>
<span class='tline' id='l272' data-llen='6151:6154'>　</span>
<span class='tline' id='l273' data-llen='6154:6157'>　</span>
<span class='tline' id='l274' data-llen='6157:6160'>　</span>
<span class='tline' id='l275' data-llen='6160:6163'>　</span>
<span class='tline' id='l276' data-llen='6163:6174'>　大易粹言卷三十九</span>
</p>
<p>
</p>
  </div>
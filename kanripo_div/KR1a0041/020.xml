<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0041', 'WYG', '020-1a' );" name="020-1a" class="pb">[020-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:210'>　大易粹言卷二十　　　宋　方聞一　編</span>
<span class='tline' id='l10' data-llen='210:220'>䷓<span class='krp-note'>坤下/巽上</span></span>
<span class='tline' id='l11' data-llen='220:243'>　伊川先生曰觀序卦臨者大也物大然後可觀故受</span>
<span class='tline' id='l12' data-llen='243:270'>　之以觀觀所以次臨也凡觀視於物則為觀<span class='krp-note'>平/聲</span>為觀</span>
<span class='tline' id='l13' data-llen='270:297'>　於下則為觀<span class='krp-note'>去/聲</span>如樓觀謂之觀者為觀於下也人君</span>
<span class='tline' id='l14' data-llen='297:320'>　上觀天道下觀民俗則為觀脩徳行政為民瞻仰則</span>
<span class='tline' id='l15' data-llen='320:343'>　為觀風行地上徧觸萬類周觀之象也二陽任上四</span>
<span class='tline' id='l16' data-llen='343:369'><a onclick="displayPageImage('KR1a0041', 'WYG', '020-1b' );" name="020-1b" class="pb">[020-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='369:392'>　隂在下陽剛居尊為羣下所觀仰觀之義也在諸爻</span>
<span class='tline' id='l18' data-llen='392:410'>　則唯取觀見隨時為義也<span class='krp-note'>易/傳</span></span>
<span class='tline' id='l19' data-llen='410:421'>觀盥而不薦有孚顒若</span>
<span class='tline' id='l20' data-llen='421:444'>　伊川先生曰予聞之胡益之先生曰君子居上為天</span>
<span class='tline' id='l21' data-llen='444:472'>　下之<span class='krp-note'>一无/之字</span>表儀必極其莊敬則下觀仰而化也故為</span>
<span class='tline' id='l22' data-llen='472:495'>　天下之觀當如宗廟之祭始盥之時不可如旣薦之</span>
<span class='tline' id='l23' data-llen='495:518'>　後則下民盡其至誠顒然瞻仰之矣盥謂祭祀之始</span>
<span class='tline' id='l24' data-llen='518:541'>　盥手酌鬰鬯於地求神之時也薦謂獻腥獻熟之時</span>
<span class='tline' id='l25' data-llen='541:567'><a onclick="displayPageImage('KR1a0041', 'WYG', '020-2a' );" name="020-2a" class="pb">[020-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='567:590'>　也盥者事之始人心方盡其精誠嚴肅之至也至旣</span>
<span class='tline' id='l27' data-llen='590:613'>　薦之後禮數繁縟則人心散而精一不若始盥之時</span>
<span class='tline' id='l28' data-llen='613:644'>　矣居上者正其表儀以為下民之觀當<span class='krp-note'>一作/常</span>莊嚴<span class='krp-note'>一/作</span></span>
<span class='tline' id='l29' data-llen='644:670'>　<span class='krp-note'>敬/</span>如始盥之初勿使誠意少散如旣薦之後則天下</span>
<span class='tline' id='l30' data-llen='670:696'>　之人莫不盡其孚誠顒然瞻仰之矣顒仰望也<span class='krp-note'>易/傳</span></span>
<span class='tline' id='l31' data-llen='696:716'>　横渠先生曰盥求神而薦褻也<span class='krp-note'>易/說</span></span>
<span class='tline' id='l32' data-llen='716:739'>　龜山楊氏曰禮莫重於祭祭莫重於灌蓋求鬼神於</span>
<span class='tline' id='l33' data-llen='739:762'>　幽隂之時未致其文於此而能致誠以格鬼神則自</span>
<span class='tline' id='l34' data-llen='762:788'><a onclick="displayPageImage('KR1a0041', 'WYG', '020-2b' );" name="020-2b" class="pb">[020-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='788:811'>　灌而往其威儀度數足觀矣若不旣其實而徒以繁</span>
<span class='tline' id='l36' data-llen='811:834'>　文從事何足觀乎故孔子甞曰禘目旣灌而往者吾</span>
<span class='tline' id='l37' data-llen='834:857'>　不欲觀之矣蓋歎時也易曰東鄰殺牛不如西鄰之</span>
<span class='tline' id='l38' data-llen='857:883'>　禴祭又曰二簋可用享其不貴物而貴誠如此<span class='krp-note'>語/解</span></span>
<span class='tline' id='l39' data-llen='883:906'>　觀盥而不薦有孚顒若誠意所寓故也古人修身齊</span>
<span class='tline' id='l40' data-llen='906:929'>　家治國平天下本於誠吾意而已詩書所言莫非明</span>
<span class='tline' id='l41' data-llen='929:952'>　此者但人自信不及故无其效聖人知其效必本於</span>
<span class='tline' id='l42' data-llen='952:966'>　此是以必由也<span class='krp-note'>語/録</span></span>
<span class='tline' id='l43' data-llen='966:992'><a onclick="displayPageImage('KR1a0041', 'WYG', '020-3a' );" name="020-3a" class="pb">[020-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='992:1015'>　白雲郭氏曰鬼神至幽也人至明也聲臭之所不能</span>
<span class='tline' id='l45' data-llen='1015:1038'>　交也聖人設為祭祀寓之誠心洋洋乎如在其上如</span>
<span class='tline' id='l46' data-llen='1038:1061'>　在其左右是道也天地鬼神尚且弗違況人乎故盥</span>
<span class='tline' id='l47' data-llen='1061:1084'>　而不薦一示於上則有孚顒若必見於下觀而化也</span>
<span class='tline' id='l48' data-llen='1084:1107'>　馬氏曰盥者進爵灌地以降神也郊特牲言周人旣</span>
<span class='tline' id='l49' data-llen='1107:1130'>　灌然後迎牲祭綂曰祭有三重焉獻之屬莫重於祼</span>
<span class='tline' id='l50' data-llen='1130:1153'>　祭必先灌而後薦腥薦熟方灌之時其道一於誠而</span>
<span class='tline' id='l51' data-llen='1153:1176'>　已非若薦之託物也灌者祭之本也薦者祭之末也</span>
<span class='tline' id='l52' data-llen='1176:1202'><a onclick="displayPageImage('KR1a0041', 'WYG', '020-3b' );" name="020-3b" class="pb">[020-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1202:1225'>　籩豆之事則有司存是為有司可備之禮也故自灌</span>
<span class='tline' id='l54' data-llen='1225:1248'>　而徃孔子不觀蓋君子惟誠之為貴之義也夫誠之</span>
<span class='tline' id='l55' data-llen='1248:1271'>　感人不行而至故方盥之時欲誠於求神初非有意</span>
<span class='tline' id='l56' data-llen='1271:1294'>　於化天下而天下觀之者感其誠而顒肅之心自生</span>
<span class='tline' id='l57' data-llen='1294:1317'>　焉惟其不期化而自化此所謂大觀之道使聖人有</span>
<span class='tline' id='l58' data-llen='1317:1340'>　意於化民是教以化之非大觀之義也記曰明乎郊</span>
<span class='tline' id='l59' data-llen='1340:1363'>　社之禮禘甞之義治國其如示諸掌乎豈非誠之所</span>
<span class='tline' id='l60' data-llen='1363:1383'>　感天地鬼神不能違況人也哉<span class='krp-note'>易/說</span></span>
<span class='tline' id='l61' data-llen='1383:1409'><a onclick="displayPageImage('KR1a0041', 'WYG', '020-4a' );" name="020-4a" class="pb">[020-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1409:1432'>彖曰大觀在上順而巽中正以觀天下觀盥而不薦有</span>
<span class='tline' id='l63' data-llen='1432:1455'>孚顒若下觀而化也觀天之神道而四時不忒聖人以</span>
<span class='tline' id='l64' data-llen='1455:1466'>神道設教而天下服矣</span>
<span class='tline' id='l65' data-llen='1466:1489'>　伊川先生曰五居尊位以剛陽中正之徳為下所觀</span>
<span class='tline' id='l66' data-llen='1489:1512'>　其徳甚大故曰大觀在上下坤而上巽是能順而巽</span>
<span class='tline' id='l67' data-llen='1512:1535'>　也五居中正以巽順中正之徳為觀於天下也○為</span>
<span class='tline' id='l68' data-llen='1535:1563'>　觀之道嚴敬如始盥之時則下民至誠瞻仰<span class='krp-note'>一作/仰觀</span>而</span>
<span class='tline' id='l69' data-llen='1563:1586'>　從化也不薦謂不使誠意少散也○天道至神故曰</span>
<span class='tline' id='l70' data-llen='1586:1612'><a onclick="displayPageImage('KR1a0041', 'WYG', '020-4b' );" name="020-4b" class="pb">[020-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1612:1635'>　神道觀天之運行四時无有差忒則見其神妙聖人</span>
<span class='tline' id='l72' data-llen='1635:1658'>　見天道之神體神道以設教故天下莫不服也夫天</span>
<span class='tline' id='l73' data-llen='1658:1681'>　道至神故運行四時化育萬物无有差忒至神之道</span>
<span class='tline' id='l74' data-llen='1681:1704'>　莫可名言惟聖人黙契體其妙用設為政教故天下</span>
<span class='tline' id='l75' data-llen='1704:1727'>　之人涵泳其徳而不知其功皷舞其化而莫測其用</span>
<span class='tline' id='l76' data-llen='1727:1754'>　自然仰觀而戴服故曰以神道設教而天下服矣<span class='krp-note'>並/易</span></span>
<span class='tline' id='l77' data-llen='1754:1761'>　<span class='krp-note'>傳/</span></span>
<span class='tline' id='l78' data-llen='1761:1784'>　横渠先生曰内順外巽示民以順而外從巽此祭所</span>
<span class='tline' id='l79' data-llen='1784:1810'><a onclick="displayPageImage('KR1a0041', 'WYG', '020-5a' );" name="020-5a" class="pb">[020-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1810:1833'>　以為教之本故盥而不薦中正以觀天下又曰大觀</span>
<span class='tline' id='l81' data-llen='1833:1856'>　在上皆謂五也凡言觀我生亦皆謂五也天不言藏</span>
<span class='tline' id='l82' data-llen='1856:1879'>　其用而四時行神道如盥而不薦之類盥簡㓗而神</span>
<span class='tline' id='l83' data-llen='1879:1902'>　薦褻近而煩也○有兩則湏有感然天之感有何思</span>
<span class='tline' id='l84' data-llen='1902:1925'>　慮莫非自然聖人則能用感何謂用感凡教化設施</span>
<span class='tline' id='l85' data-llen='1925:1948'>　皆是用感也作於此化於彼者皆感之道聖人以神</span>
<span class='tline' id='l86' data-llen='1948:1975'>　道設教是也<span class='krp-note'>並易/説</span>○上天之載有感必通聖人之為</span>
<span class='tline' id='l87' data-llen='1975:1998'>　得為而為之也天不言而四時行聖人神道設教而</span>
<span class='tline' id='l88' data-llen='1998:2024'><a onclick="displayPageImage('KR1a0041', 'WYG', '020-5b' );" name="020-5b" class="pb">[020-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2024:2047'>　天下服誠於此動於彼神之道歟成變化行鬼神成</span>
<span class='tline' id='l90' data-llen='2047:2063'>　形隂陽之氣而已矣<span class='krp-note'>正/蒙</span></span>
<span class='tline' id='l91' data-llen='2063:2086'>　廣平游氏曰聖人乆於其道而天下化成蓋天下之</span>
<span class='tline' id='l92' data-llen='2086:2109'>　化非有資於號令之皷舞也刑賞之懲勸也一於誠</span>
<span class='tline' id='l93' data-llen='2109:2132'>　而已誠至則天下徯其志而從之如恐不及矣故曰</span>
<span class='tline' id='l94' data-llen='2132:2155'>　盥而不薦有孚顒若先王之化民豈能拂其所有而</span>
<span class='tline' id='l95' data-llen='2155:2178'>　與之以所无哉亦曰順以巽而已中正民之性也順</span>
<span class='tline' id='l96' data-llen='2178:2201'>　其性而入之則將淪肌膚而浹骨髓矣下觀而化自</span>
<span class='tline' id='l97' data-llen='2201:2227'><a onclick="displayPageImage('KR1a0041', 'WYG', '020-6a' );" name="020-6a" class="pb">[020-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2227:2239'>　然之理也<span class='krp-note'>易/說</span></span>
<span class='tline' id='l99' data-llen='2239:2262'>　龜山楊氏曰二陽在上居中履正而得尊位下之所</span>
<span class='tline' id='l100' data-llen='2262:2285'>　觀也故曰大觀在上盥者酌鬯求神之時也祭莫重</span>
<span class='tline' id='l101' data-llen='2285:2308'>　焉貴氣臭而不以物誠一而已惟天下至誠為能化</span>
<span class='tline' id='l102' data-llen='2308:2331'>　故有孚顒若下觀而化也夫其為物不貳其生物不</span>
<span class='tline' id='l103' data-llen='2331:2354'>　測天之神道也而四時不忒以其誠无息而已聖人</span>
<span class='tline' id='l104' data-llen='2354:2377'>　觀天之神道而設教亦惟誠而已○天下服君子篤</span>
<span class='tline' id='l105' data-llen='2377:2404'>　恭而天下平意誠心正而天下治率此道也<span class='krp-note'>易/說</span>○盥</span>
<span class='tline' id='l106' data-llen='2404:2430'><a onclick="displayPageImage('KR1a0041', 'WYG', '020-6b' );" name="020-6b" class="pb">[020-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2430:2453'>　而不薦初未嘗致物也威儀度數亦皆未舉而已有</span>
<span class='tline' id='l108' data-llen='2453:2476'>　孚顒若其所以交於神明者蓋有在矣又云禮莫重</span>
<span class='tline' id='l109' data-llen='2476:2499'>　於祭祭莫重於灌蓋求鬼神於幽隂之時未致其文</span>
<span class='tline' id='l110' data-llen='2499:2522'>　於此而能致誠以格鬼神則自灌而往其威儀度數</span>
<span class='tline' id='l111' data-llen='2522:2545'>　足觀矣若不旣其實而徒以繁文從事何足觀乎故</span>
<span class='tline' id='l112' data-llen='2545:2568'>　孔子嘗曰禘自旣灌而往者吾不欲觀之矣蓋歎時</span>
<span class='tline' id='l113' data-llen='2568:2591'>　也易曰東鄰殺牛不如西鄰之禴祭又曰二簋可用</span>
<span class='tline' id='l114' data-llen='2591:2614'>　享其不貴物而貴誠如此又曰古人所以交神而接</span>
<span class='tline' id='l115' data-llen='2614:2640'><a onclick="displayPageImage('KR1a0041', 'WYG', '020-7a' );" name="020-7a" class="pb">[020-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2640:2663'>　人其道一主於誠初无二也故曰明則有禮樂幽則</span>
<span class='tline' id='l117' data-llen='2663:2686'>　有鬼神幽明夲无二理故所以感之者亦以一理聖</span>
<span class='tline' id='l118' data-llen='2686:2709'>　人以神道設教而天下服所謂神道誠意而已誠意</span>
<span class='tline' id='l119' data-llen='2709:2720'>　大徳也<span class='krp-note'>語/録</span></span>
<span class='tline' id='l120' data-llen='2720:2743'>　兼山郭氏曰在下而觀上謂之觀童觀闚觀觀國之</span>
<span class='tline' id='l121' data-llen='2743:2766'>　光是也在上而眡下謂之觀大觀在上觀我生觀民</span>
<span class='tline' id='l122' data-llen='2766:2789'>　是也故在下者觀上之好惡而風知所移在上者不</span>
<span class='tline' id='l123' data-llen='2789:2812'>　求於下至誠以示之而已故曰大觀在上順而巽中</span>
<span class='tline' id='l124' data-llen='2812:2838'><a onclick="displayPageImage('KR1a0041', 'WYG', '020-7b' );" name="020-7b" class="pb">[020-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2838:2861'>　正以觀天下盥而不薦有孚顒若下觀而化也觀之</span>
<span class='tline' id='l126' data-llen='2861:2884'>　成卦二陽在上四隂在下所謂大觀也坤下而巽上</span>
<span class='tline' id='l127' data-llen='2884:2907'>　所謂巽而順也九五得位而應焉所謂中正以觀天</span>
<span class='tline' id='l128' data-llen='2907:2930'>　下也聖人在上无思无為以治天下何事於精神心</span>
<span class='tline' id='l129' data-llen='2930:2953'>　思之所及哉至誠以示之而已故曰可以贊天地之</span>
<span class='tline' id='l130' data-llen='2953:2976'>　化育與天地參況萬民乎故垂衣拱手不下袵席之</span>
<span class='tline' id='l131' data-llen='2976:2999'>　上而天下化者誠以先之也故曰誠則形形則著著</span>
<span class='tline' id='l132' data-llen='2999:3022'>　則明明則動動則變變則化惟天下至誠為能化也</span>
<span class='tline' id='l133' data-llen='3022:3048'><a onclick="displayPageImage('KR1a0041', 'WYG', '020-8a' );" name="020-8a" class="pb">[020-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3048:3071'>　經曰觀盥而不薦有孚顒若誠之夲也至於薦也備</span>
<span class='tline' id='l135' data-llen='3071:3094'>　物而將之末也且天之神道四時見之矣其升降之</span>
<span class='tline' id='l136' data-llen='3094:3117'>　運本之一氣一氣之運本之於一誠故八卦之變起</span>
<span class='tline' id='l137' data-llen='3117:3140'>　於中孚非誠則不能也聖人之神道見於教化教化</span>
<span class='tline' id='l138' data-llen='3140:3163'>　之成敗見之於風俗風俗之所自出於上之誠信故</span>
<span class='tline' id='l139' data-llen='3163:3186'>　知逺之近知風之自則有至於无聲无臭者矣彼刑</span>
<span class='tline' id='l140' data-llen='3186:3209'>　名度數曷足以明之故聖人以神道設敎而天下服</span>
<span class='tline' id='l141' data-llen='3209:3232'>　者予知其聲色之於化民末也○夫乾確然示人易</span>
<span class='tline' id='l142' data-llen='3232:3258'><a onclick="displayPageImage('KR1a0041', 'WYG', '020-8b' );" name="020-8b" class="pb">[020-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3258:3281'>　矣夫坤隤然示人簡矣又曰天地之道貞觀者也其</span>
<span class='tline' id='l144' data-llen='3281:3304'>　所以為貞觀者何乎易簡而已矣天之生物也不期</span>
<span class='tline' id='l145' data-llen='3304:3327'>　於生而萬物以之生地之成物也不期于成而萬物</span>
<span class='tline' id='l146' data-llen='3327:3350'>　以之成孰為之主張孰為之或使莫之令而常自然</span>
<span class='tline' id='l147' data-llen='3350:3373'>　蓋天得一以清地得一以寧一者誠而已故聖人之</span>
<span class='tline' id='l148' data-llen='3373:3396'>　治順而巽中正以觀天下中正以應之而已故曰侯</span>
<span class='tline' id='l149' data-llen='3396:3419'>　王得一以為天下貞貞則亦誠而已故誠者天之道</span>
<span class='tline' id='l150' data-llen='3419:3442'>　也聖人不勉而中不思而得從容中道者也夫誠之</span>
<span class='tline' id='l151' data-llen='3442:3468'><a onclick="displayPageImage('KR1a0041', 'WYG', '020-9a' );" name="020-9a" class="pb">[020-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3468:3491'>　為道也至矣則何施何為而可以臻于此乎蓋君子</span>
<span class='tline' id='l153' data-llen='3491:3514'>　内省不疚无惡於志其所不可及者唯人之不見乎</span>
<span class='tline' id='l154' data-llen='3514:3537'>　詩云相在爾室尚不愧于屋漏不動而敬不言而信</span>
<span class='tline' id='l155' data-llen='3537:3560'>　篤恭而天下平也三代之盛時正月之吉布治於邦</span>
<span class='tline' id='l156' data-llen='3560:3583'>　國乃縣治象之法使萬民觀治象浹日而歛之及其</span>
<span class='tline' id='l157' data-llen='3583:3606'>　衰也治象之法未廢也而治亂之迹如是之不同何</span>
<span class='tline' id='l158' data-llen='3606:3629'>　也誠與不誠之效也故曰至誠如神鬼神之為徳也</span>
<span class='tline' id='l159' data-llen='3629:3652'>　視之而不見聽之而弗聞使天下齊明盛服以承其</span>
<span class='tline' id='l160' data-llen='3652:3678'><a onclick="displayPageImage('KR1a0041', 'WYG', '020-9b' );" name="020-9b" class="pb">[020-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3678:3701'>　祭祀洋洋乎如在其上如在其左右故曰神之格思</span>
<span class='tline' id='l162' data-llen='3701:3724'>　不可度思故天之神道聖人之神道推此可得而知</span>
<span class='tline' id='l163' data-llen='3724:3750'>　之也嗚呼二帝三王逺矣吾於此猶可觀焉<span class='krp-note'>並易/說</span></span>
<span class='tline' id='l164' data-llen='3750:3773'>　白雲郭氏曰大觀在上以巽順之徳居中正之位初</span>
<span class='tline' id='l165' data-llen='3773:3796'>　未甞有心於示人也其誠明之著晬然見於面盎於</span>
<span class='tline' id='l166' data-llen='3796:3819'>　背施於四體有不可揜者焉亦猶聖人有以示之也</span>
<span class='tline' id='l167' data-llen='3819:3842'>　觀之者至於不期化而自化是之謂神道神道之謂</span>
<span class='tline' id='l168' data-llen='3842:3865'>　大觀且觀之天則天亦无所示也特四時不忒而已</span>
<span class='tline' id='l169' data-llen='3865:3892'><a onclick="displayPageImage('KR1a0041', 'WYG', '020-10a' );" name="020-10a" class="pb">[020-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3892:3915'>　因四時不忒而萬物自生自化故知四時不忒是為</span>
<span class='tline' id='l171' data-llen='3915:3938'>　天之神道由人言之亦曰天之大觀也聖人大觀其</span>
<span class='tline' id='l172' data-llen='3938:3961'>　道同天則下觀而化也冝矣曰設教者天无教聖人</span>
<span class='tline' id='l173' data-llen='3961:3984'>　主教雖以不敎敎之亦曰設敎可也帝堯之則天孔</span>
<span class='tline' id='l174' data-llen='3984:4007'>　子欲无言皆是道也乾卦言各正性命保合太和天</span>
<span class='tline' id='l175' data-llen='4007:4030'>　之神道其及物如此而已然彖因卦辭盥而不薦明</span>
<span class='tline' id='l176' data-llen='4030:4053'>　一卦之全體盡巽順之道以居中正故曰大觀九五</span>
<span class='tline' id='l177' data-llen='4053:4076'>　言一爻之義能巽而已故反諸其身為觀民之道也</span>
<span class='tline' id='l178' data-llen='4076:4103'><a onclick="displayPageImage('KR1a0041', 'WYG', '020-10b' );" name="020-10b" class="pb">[020-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4103:4126'>　卦辭彖辭明其大者象與爻抑又次焉是亦取義不</span>
<span class='tline' id='l180' data-llen='4126:4149'>　同也卦之名不曰大觀者以上下大小之觀无不兼</span>
<span class='tline' id='l181' data-llen='4149:4174'>　綂而言故獨曰觀而彖則首明大觀之義也<span class='krp-note'>易/說</span></span>
<span class='tline' id='l182' data-llen='4174:4192'>象曰風行地上觀先王以省方觀民設教</span>
<span class='tline' id='l183' data-llen='4192:4215'>　伊川先生曰風行地上周及庶物為由厯周覽之象</span>
<span class='tline' id='l184' data-llen='4215:4238'>　故先王體之為省方之禮以觀民俗而設政敎也天</span>
<span class='tline' id='l185' data-llen='4238:4261'>　子廵省四方觀視民俗設為政敎如奢則約之以儉</span>
<span class='tline' id='l186' data-llen='4261:4288'>　儉則示之以禮是也省方觀民也設敎為民觀也<span class='krp-note'>易/傳</span></span>
<span class='tline' id='l187' data-llen='4288:4315'><a onclick="displayPageImage('KR1a0041', 'WYG', '020-11a' );" name="020-11a" class="pb">[020-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4315:4338'>　龜山楊氏曰風行地上省方之象也先王之省方无</span>
<span class='tline' id='l189' data-llen='4338:4356'>　非事者所以觀民設敎也<span class='krp-note'>易/説</span></span>
<span class='tline' id='l190' data-llen='4356:4379'>　白雲郭氏曰風之為物初不知其生化萬物也而風</span>
<span class='tline' id='l191' data-llen='4379:4402'>　行地上萬物自生自化猶大觀在上下觀而化故為</span>
<span class='tline' id='l192' data-llen='4402:4425'>　觀之象也省方觀民設敎伊川謂如奢則示之以儉</span>
<span class='tline' id='l193' data-llen='4425:4448'>　儉則示之以禮是也禮王制言巡狩之禮命大師陳</span>
<span class='tline' id='l194' data-llen='4448:4471'>　詩以觀民風命市納賈以觀民之所好惡命典禮考</span>
<span class='tline' id='l195' data-llen='4471:4494'>　時月定日同律禮樂制度衣服正之此省方觀民設</span>
<span class='tline' id='l196' data-llen='4494:4521'><a onclick="displayPageImage('KR1a0041', 'WYG', '020-11b' );" name="020-11b" class="pb">[020-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4521:4544'>　教也彖言神道設敎天下不知所以然而然觀民設</span>
<span class='tline' id='l198' data-llen='4544:4567'>　敎則其迹可見矣所以為王者之事非盡彖之道者</span>
<span class='tline' id='l199' data-llen='4567:4576'>　也<span class='krp-note'>易/說</span></span>
<span class='tline' id='l200' data-llen='4576:4599'>初六童觀小人无咎君子吝象曰初六童觀小人道也</span>
<span class='tline' id='l201' data-llen='4599:4626'>　伊川先生曰六以隂柔之質居逺於陽是以<span class='krp-note'>一作/其</span>觀</span>
<span class='tline' id='l202' data-llen='4626:4649'>　見者淺近如童稚然故曰童觀陽剛中正在上聖賢</span>
<span class='tline' id='l203' data-llen='4649:4672'>　之君也近之則見其道徳之盛所觀深逺初乃逺之</span>
<span class='tline' id='l204' data-llen='4672:4695'>　所見不明如童蒙之觀也小人下民也所見昏淺不</span>
<span class='tline' id='l205' data-llen='4695:4722'><a onclick="displayPageImage('KR1a0041', 'WYG', '020-12a' );" name="020-12a" class="pb">[020-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4722:4745'>　能識君子之道乃常分也不足謂之過咎若君子而</span>
<span class='tline' id='l207' data-llen='4745:4768'>　如是則可鄙吝也○所觀不明如童稚乃小人之分</span>
<span class='tline' id='l208' data-llen='4768:4783'>　故曰小人道也<span class='krp-note'>並易/傳</span></span>
<span class='tline' id='l209' data-llen='4783:4810'>　横渠先生曰所觀者末小人之道施於君子則吝<span class='krp-note'>易/說</span></span>
<span class='tline' id='l210' data-llen='4810:4833'>　廣平游氏曰夫先王豈以其術智籠天下之民而愚</span>
<span class='tline' id='l211' data-llen='4833:4856'>　之哉蓋道无方也反而觀之則无己泛而觀之則无</span>
<span class='tline' id='l212' data-llen='4856:4879'>　物虎豹得之而猛噬蛇虺得之而毒螫厚者見之而</span>
<span class='tline' id='l213' data-llen='4879:4902'>　為仁薄者見之而為惡觀老子之學變而為申韓則</span>
<span class='tline' id='l214' data-llen='4902:4929'><a onclick="displayPageImage('KR1a0041', 'WYG', '020-12b' );" name="020-12b" class="pb">[020-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4929:4952'>　民不可使知之理可見矣蓋其氣質或不良而竊窺</span>
<span class='tline' id='l216' data-llen='4952:4975'>　其端倪則適足以逞其不肖之心而已此小人之童</span>
<span class='tline' id='l217' data-llen='4975:4989'>　觀所以无咎也<span class='krp-note'>語/解</span></span>
<span class='tline' id='l218' data-llen='4989:5012'>　龜山楊氏曰初以隂柔在下而逺於陽明不足以視</span>
<span class='tline' id='l219' data-llen='5012:5035'>　逺矣童觀也童蒙未有知者也君子之所為衆人固</span>
<span class='tline' id='l220' data-llen='5035:5058'>　不識乃其常分耳大觀在上而小人以童觀未有咎</span>
<span class='tline' id='l221' data-llen='5058:5082'>　也君子冝知之者也而以童觀則可吝矣<span class='krp-note'>易/說</span></span>
<span class='tline' id='l222' data-llen='5082:5105'>　白雲郭氏曰在觀之初以柔自處未見其有立童觀</span>
<span class='tline' id='l223' data-llen='5105:5132'><a onclick="displayPageImage('KR1a0041', 'WYG', '020-13a' );" name="020-13a" class="pb">[020-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5132:5155'>　是也童則蒙而无知小人道也小人能用童觀則内</span>
<span class='tline' id='l225' data-llen='5155:5178'>　无剛戾之性外无强暴之行惟知觀人而効之者也</span>
<span class='tline' id='l226' data-llen='5178:5201'>　何咎之有君子以設敎立道為事反同小人之觀不</span>
<span class='tline' id='l227' data-llen='5201:5224'>　亦鄙乎故曰君子吝初六小人之觀也六二女子之</span>
<span class='tline' id='l228' data-llen='5224:5241'>　觀也三四君子之觀也<span class='krp-note'>易/說</span></span>
<span class='tline' id='l229' data-llen='5241:5260'>六二闚觀利女貞象曰闚觀女貞亦可醜也</span>
<span class='tline' id='l230' data-llen='5260:5283'>　伊川先生曰二應於五觀於五也五剛陽中正之道</span>
<span class='tline' id='l231' data-llen='5283:5306'>　非二隂暗柔弱所能觀見也故但如闚覘之觀耳闚</span>
<span class='tline' id='l232' data-llen='5306:5333'><a onclick="displayPageImage('KR1a0041', 'WYG', '020-13b' );" name="020-13b" class="pb">[020-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5333:5360'>　覘之觀雖少見而不能甚<span class='krp-note'>一作/盡</span>明也二旣不能明見</span>
<span class='tline' id='l234' data-llen='5360:5383'>　剛陽中正之道則利如女子之貞雖見之不能甚明</span>
<span class='tline' id='l235' data-llen='5383:5406'>　而能順從者女子之道也任女子為貞也二旣不能</span>
<span class='tline' id='l236' data-llen='5406:5429'>　明見九五之道能如女子之順則不失中正乃為利</span>
<span class='tline' id='l237' data-llen='5429:5457'>　也○君子不能觀見剛陽中正之大道而僅<span class='krp-note'>一有/能字</span>闚</span>
<span class='tline' id='l238' data-llen='5457:5484'>　覘其彷彿雖能順從乃同女子之貞亦可羞醜也<span class='krp-note'>並/易</span></span>
<span class='tline' id='l239' data-llen='5484:5491'>　<span class='krp-note'>傳/</span></span>
<span class='tline' id='l240' data-llen='5491:5513'>　横渠先生曰得婦人之道雖正可羞<span class='krp-note'>易/說</span></span>
<span class='tline' id='l241' data-llen='5513:5540'><a onclick="displayPageImage('KR1a0041', 'WYG', '020-14a' );" name="020-14a" class="pb">[020-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5540:5563'>　龜山楊氏曰大觀在上而二以隂柔之質在下卦之</span>
<span class='tline' id='l243' data-llen='5563:5586'>　内五之宗廟之美室家之好非二之所能見也闚觀</span>
<span class='tline' id='l244' data-llen='5586:5609'>　而已夫視不出乎閨門之内為女子之正則利矣居</span>
<span class='tline' id='l245' data-llen='5609:5632'>　大觀之時而為女子之正是亦可醜也<span class='krp-note'>易/說</span></span>
<span class='tline' id='l246' data-llen='5632:5655'>　白雲郭氏曰闚者觀之小道也六二柔順居中女子</span>
<span class='tline' id='l247' data-llen='5655:5678'>　之象也而見應焉故利女貞所謂可醜者非女子之</span>
<span class='tline' id='l248' data-llen='5678:5701'>　醜也君子為闚觀則醜也男女吉凶不同故恒卦曰</span>
<span class='tline' id='l249' data-llen='5701:5724'>　婦人貞吉夫子凶則此利女貞者固知為男子之醜</span>
<span class='tline' id='l250' data-llen='5724:5751'><a onclick="displayPageImage('KR1a0041', 'WYG', '020-14b' );" name="020-14b" class="pb">[020-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5751:5774'>　也故初之象言小人道則知君子必吝二之爻言利</span>
<span class='tline' id='l252' data-llen='5774:5797'>　女貞則知男子可醜不然柔順居中得其正應何醜</span>
<span class='tline' id='l253' data-llen='5797:5807'>　之有<span class='krp-note'>易/說</span></span>
<span class='tline' id='l254' data-llen='5807:5827'>六三觀我生進退象曰觀我生進退未失道也</span>
<span class='tline' id='l255' data-llen='5827:5850'>　伊川先生曰三居非其位處順之極能順時以進退</span>
<span class='tline' id='l256' data-llen='5850:5873'>　者也若居當其位則无進退之義也觀我生我之所</span>
<span class='tline' id='l257' data-llen='5873:5896'>　生謂動作施為出於己者觀其所生而隨冝進退所</span>
<span class='tline' id='l258' data-llen='5896:5919'>　以處雖非正而未至失道也隨時進退求不失道故</span>
<span class='tline' id='l259' data-llen='5919:5946'><a onclick="displayPageImage('KR1a0041', 'WYG', '020-15a' );" name="020-15a" class="pb">[020-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5946:5973'>　无悔咎<span class='krp-note'>一作/吝</span>以能順也○觀己之生而進退以順乎</span>
<span class='tline' id='l261' data-llen='5973:5990'>　冝故未至於失道也<span class='krp-note'>並易/傳</span></span>
<span class='tline' id='l262' data-llen='5990:6013'>　横渠先生曰觀上所施而進退雖以隂居陽於道未</span>
<span class='tline' id='l263' data-llen='6013:6037'>　失以其在下卦之體而應於上故曰進退<span class='krp-note'>易/說</span></span>
<span class='tline' id='l264' data-llen='6037:6060'>　廣平游氏曰觀六三觀我生進退者省諸己也度徳</span>
<span class='tline' id='l265' data-llen='6060:6083'>　以就位量能以任官也九五觀我生者驗諸民也所</span>
<span class='tline' id='l266' data-llen='6083:6106'>　以審好惡而察治忽也夫如是則興事造業无過舉</span>
<span class='tline' id='l267' data-llen='6106:6129'>　矣故无咎此在上位者與徳稱而志在民者之所為</span>
<span class='tline' id='l268' data-llen='6129:6156'><a onclick="displayPageImage('KR1a0041', 'WYG', '020-15b' );" name="020-15b" class="pb">[020-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6156:6179'>　也故特稱君子以别六三也若夫上九之觀其生則</span>
<span class='tline' id='l270' data-llen='6179:6202'>　觀其時之施設也此有君子之才而无其位身在畎</span>
<span class='tline' id='l271' data-llen='6202:6225'>　畆而志常在君者之所為故亦稱君子而象因其有</span>
<span class='tline' id='l272' data-llen='6225:6241'>　觀以知其志未平也<span class='krp-note'>易/說</span></span>
<span class='tline' id='l273' data-llen='6241:6264'>　龜山楊氏曰九五以中正之徳觀天下之所冝觀也</span>
<span class='tline' id='l274' data-llen='6264:6287'>　六三上應於九而居非其位能量己以進退雖未得</span>
<span class='tline' id='l275' data-llen='6287:6300'>　正未失道也<span class='krp-note'>易/說</span></span>
<span class='tline' id='l276' data-llen='6300:6323'>　白雲郭氏曰六三順而應上可以進也柔不當位可</span>
<span class='tline' id='l277' data-llen='6323:6350'><a onclick="displayPageImage('KR1a0041', 'WYG', '020-16a' );" name="020-16a" class="pb">[020-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6350:6373'>　以退也觀我道之可進而進可退而退則為不失進</span>
<span class='tline' id='l279' data-llen='6373:6396'>　退之道矣雖孔子用舎行藏孟子得志不得志之說</span>
<span class='tline' id='l280' data-llen='6396:6410'>　不過如是而已<span class='krp-note'>易/說</span></span>
<span class='tline' id='l281' data-llen='6410:6432'>六四觀國之光利用賔于王象曰觀國之光尚賔也</span>
<span class='tline' id='l282' data-llen='6432:6455'>　伊川先生曰觀莫明於近五以剛陽中正居尊位聖</span>
<span class='tline' id='l283' data-llen='6455:6478'>　賢之君也四切近之觀見其道故云觀國之光觀見</span>
<span class='tline' id='l284' data-llen='6478:6501'>　國之盛徳光輝也不指君之身而云國者在人君而</span>
<span class='tline' id='l285' data-llen='6501:6524'>　言豈止觀其行一身乎當觀天下之政化則人君之</span>
<span class='tline' id='l286' data-llen='6524:6551'><a onclick="displayPageImage('KR1a0041', 'WYG', '020-16b' );" name="020-16b" class="pb">[020-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6551:6574'>　道徳可見矣四雖隂柔而巽體居正切近於五觀見</span>
<span class='tline' id='l288' data-llen='6574:6597'>　而能順從者也利用賔于王夫聖明在上則懷抱才</span>
<span class='tline' id='l289' data-llen='6597:6620'>　徳之人皆願進於朝廷輔戴之以康濟天下四旣觀</span>
<span class='tline' id='l290' data-llen='6620:6643'>　見人君之徳國家之治光華盛美所冝賔于王朝效</span>
<span class='tline' id='l291' data-llen='6643:6666'>　其智力上輔於君以施澤天下故云利用賔于王也</span>
<span class='tline' id='l292' data-llen='6666:6689'>　古者有賢徳之人則人君賔禮之故士之仕進於王</span>
<span class='tline' id='l293' data-llen='6689:6712'>　朝則謂之賔○君子懷負才業志在乎兼善天下然</span>
<span class='tline' id='l294' data-llen='6712:6735'>　有卷懷自守者蓋時无明君莫能用其道不得已也</span>
<span class='tline' id='l295' data-llen='6735:6762'><a onclick="displayPageImage('KR1a0041', 'WYG', '020-17a' );" name="020-17a" class="pb">[020-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6762:6785'>　豈君子之志哉故孟子曰中天下而立定四海之民</span>
<span class='tline' id='l297' data-llen='6785:6808'>　君子樂之旣觀見國之盛徳光華古人所謂非常之</span>
<span class='tline' id='l298' data-llen='6808:6836'>　遇也<span class='krp-note'>一无/也字</span>所以志願登進王朝以行其道故云觀國</span>
<span class='tline' id='l299' data-llen='6836:6863'>　之光尚賔也尚謂志尚其志意願慕賔于王朝也<span class='krp-note'>並/易</span></span>
<span class='tline' id='l300' data-llen='6863:6870'>　<span class='krp-note'>傳/</span></span>
<span class='tline' id='l301' data-llen='6870:6893'>　横渠先生曰體柔巽而以隂居下賔之必无過也故</span>
<span class='tline' id='l302' data-llen='6893:6906'>　利<span class='krp-note'>下一作/隂易說</span></span>
<span class='tline' id='l303' data-llen='6906:6929'>　龜山楊氏曰大觀在上國之光也而四近之則觀國</span>
<span class='tline' id='l304' data-llen='6929:6956'><a onclick="displayPageImage('KR1a0041', 'WYG', '020-17b' );" name="020-17b" class="pb">[020-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6956:6979'>　之光冝賔于王矣蓋四大臣之位人主之所尊禮也</span>
<span class='tline' id='l306' data-llen='6979:6991'>　故謂之賔<span class='krp-note'>易/說</span></span>
<span class='tline' id='l307' data-llen='6991:7014'>　兼山郭氏曰六四詩云樂只君子邦家之光六三觀</span>
<span class='tline' id='l308' data-llen='7014:7037'>　我生進退量力度徳而後進也六四以量力度徳為</span>
<span class='tline' id='l309' data-llen='7037:7060'>　未盡則又觀國之光見其有禮也見其多賢也然後</span>
<span class='tline' id='l310' data-llen='7060:7083'>　利賔于王蓋君子難進而易退也如是而說者乃謂</span>
<span class='tline' id='l311' data-llen='7083:7106'>　賔有不純臣之義舜賔于四門豈皆禮其不純臣者</span>
<span class='tline' id='l312' data-llen='7106:7131'>　邪蓋道合則從不合則去則孰无賔之義乎<span class='krp-note'>易/說</span></span>
<span class='tline' id='l313' data-llen='7131:7158'><a onclick="displayPageImage('KR1a0041', 'WYG', '020-18a' );" name="020-18a" class="pb">[020-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7158:7181'>　白雲郭氏曰先人曰古之人道合則從不合則去孰</span>
<span class='tline' id='l315' data-llen='7181:7204'>　无賔之義乎雍曰君之光莫光於有徳國之光莫光</span>
<span class='tline' id='l316' data-llen='7204:7227'>　於用賢六三逺君方且自觀其身而圖進退四則處</span>
<span class='tline' id='l317' data-llen='7227:7250'>　近君之地己進而觀國者也國有光焉非利用賔于</span>
<span class='tline' id='l318' data-llen='7250:7273'>　王之時乎蓋无進退之疑也或謂賔有不純臣之義</span>
<span class='tline' id='l319' data-llen='7273:7292'>　夫忠臣嘉賔賢有徳之稱也<span class='krp-note'>易/說</span></span>
<span class='tline' id='l320' data-llen='7292:7311'>九五觀我生君子无咎象曰觀我生觀民也</span>
<span class='tline' id='l321' data-llen='7311:7334'>　伊川先生曰九五居人君之位時之治亂俗之美惡</span>
<span class='tline' id='l322' data-llen='7334:7361'><a onclick="displayPageImage('KR1a0041', 'WYG', '020-18b' );" name="020-18b" class="pb">[020-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7361:7384'>　繫乎己而己觀已之生若天下之俗皆君子矣則是</span>
<span class='tline' id='l324' data-llen='7384:7407'>　己之所為政化善也乃无咎矣若天下之俗未合君</span>
<span class='tline' id='l325' data-llen='7407:7434'>　子之道則是己之所為政治未善不<span class='krp-note'>一作/未</span>能免於咎</span>
<span class='tline' id='l326' data-llen='7434:7457'>　也○我生出於己者人君欲觀己之施為善否當觀</span>
<span class='tline' id='l327' data-llen='7457:7480'>　於民民俗善則政化善也王弼云觀民以察己之道</span>
<span class='tline' id='l328' data-llen='7480:7491'>　是也<span class='krp-note'>並易/傳</span></span>
<span class='tline' id='l329' data-llen='7491:7510'>　横渠先生曰觀我所自出者<span class='krp-note'>易/說</span></span>
<span class='tline' id='l330' data-llen='7510:7533'>　龜山楊氏曰九五以中正觀天下而天下之所觀也</span>
<span class='tline' id='l331' data-llen='7533:7560'><a onclick="displayPageImage('KR1a0041', 'WYG', '020-19a' );" name="020-19a" class="pb">[020-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7560:7583'>　故得失驗之民而後見欲觀我生觀諸民而已矣苟</span>
<span class='tline' id='l333' data-llen='7583:7610'>　有失焉其過可補也故君子无咎<span class='krp-note'>易/說</span>○道雖夲諸身</span>
<span class='tline' id='l334' data-llen='7610:7636'>　得失則驗之民而後見故易曰觀我生觀民也<span class='krp-note'>語/録</span></span>
<span class='tline' id='l335' data-llen='7636:7659'>　白雲郭氏曰九五尊位大中居大觀之位未嘗責天</span>
<span class='tline' id='l336' data-llen='7659:7682'>　下以必化惟觀我道之何如耳天下入於君子之塗</span>
<span class='tline' id='l337' data-llen='7682:7705'>　我之道得也故无咎是觀民所以為觀我生也中庸</span>
<span class='tline' id='l338' data-llen='7705:7728'>　曰取人以身修身以道又曰失諸正鵠則反諸其身</span>
<span class='tline' id='l339' data-llen='7728:7751'>　皆九五觀民之道也羣黎百姓徧為爾徳人有士君</span>
<span class='tline' id='l340' data-llen='7751:7778'><a onclick="displayPageImage('KR1a0041', 'WYG', '020-19b' );" name="020-19b" class="pb">[020-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7778:7798'>　子之行皆天下為君子之時也<span class='krp-note'>易/說</span></span>
<span class='tline' id='l342' data-llen='7798:7818'>上九觀其生君子无咎象曰觀其生志未平也</span>
<span class='tline' id='l343' data-llen='7818:7841'>　伊川先生曰上九以剛陽之徳處於上為下之所觀</span>
<span class='tline' id='l344' data-llen='7841:7864'>　而不當位是賢人君子不在於位而道徳為天下所</span>
<span class='tline' id='l345' data-llen='7864:7887'>　觀仰者也觀其生觀其所生也謂出於己者徳業行</span>
<span class='tline' id='l346' data-llen='7887:7910'>　義也旣為天下所觀仰故自觀其所生若皆君子矣</span>
<span class='tline' id='l347' data-llen='7910:7933'>　則无過咎也苟未君子則何以使人觀仰矜式是其</span>
<span class='tline' id='l348' data-llen='7933:7956'>　咎也○雖不在位然以人觀其徳用為儀法故當自</span>
<span class='tline' id='l349' data-llen='7956:7983'><a onclick="displayPageImage('KR1a0041', 'WYG', '020-20a' );" name="020-20a" class="pb">[020-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='7983:8006'>　愼省觀其所生常不失於君子則人不失所望而化</span>
<span class='tline' id='l351' data-llen='8006:8029'>　之矣不可以不在於位故安然放意无所事也是其</span>
<span class='tline' id='l352' data-llen='8029:8056'>　志意未得安也故云志未平也平謂安寧也<span class='krp-note'>並易/傳</span>○</span>
<span class='tline' id='l353' data-llen='8056:8079'>　上九以剛陽之徳居无位之地是賢人君子抱道徳</span>
<span class='tline' id='l354' data-llen='8079:8102'>　不居位為衆人觀仰法式者也雖不當位然為衆人</span>
<span class='tline' id='l355' data-llen='8102:8125'>　所觀固不得安然放意謂己无與於天下也必觀其</span>
<span class='tline' id='l356' data-llen='8125:8148'>　所生君子矣乃得无咎聖人又從而贊之謂志當在</span>
<span class='tline' id='l357' data-llen='8148:8172'>　此固未得安然平定无所事也觀聖人敎示後賢如是</span>
<span class='tline' id='l358' data-llen='8172:8199'><a onclick="displayPageImage('KR1a0041', 'WYG', '020-20b' );" name="020-20b" class="pb">[020-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8199:8226'>　之深賢者存心如是之仁與夫素隱獨善者異矣<span class='krp-note'>語/録</span></span>
<span class='tline' id='l360' data-llen='8226:8249'>　横渠先生曰以剛陽極上之徳居不臣不任之位以</span>
<span class='tline' id='l361' data-llen='8249:8272'>　觀國家之政志有所未平也有君子循理之心則可</span>
<span class='tline' id='l362' data-llen='8272:8293'>　免咎俯視九五之為故曰觀其生<span class='krp-note'>易/說</span></span>
<span class='tline' id='l363' data-llen='8293:8316'>　龜山楊氏曰居一卦之外賢人无位而為天下之所</span>
<span class='tline' id='l364' data-llen='8316:8339'>　觀也能觀己之動出而補其過則无咎矣曽子之三</span>
<span class='tline' id='l365' data-llen='8339:8350'>　省是也<span class='krp-note'>易/說</span></span>
<span class='tline' id='l366' data-llen='8350:8373'>　白雲郭氏曰上九道之己成處觀之極不當其任者</span>
<span class='tline' id='l367' data-llen='8373:8400'><a onclick="displayPageImage('KR1a0041', 'WYG', '020-21a' );" name="020-21a" class="pb">[020-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8400:8423'>　非若小人女子之童闚又无進退之疑无賔主之利</span>
<span class='tline' id='l369' data-llen='8423:8446'>　者也故觀其生九五之君六三之臣皆在所觀也志</span>
<span class='tline' id='l370' data-llen='8446:8469'>　未平者上不能忘君下不能忘民猶有心於觀焉故</span>
<span class='tline' id='l371' data-llen='8469:8492'>　君子居之則无咎是以聖人愼於在上之觀必觀天</span>
<span class='tline' id='l372' data-llen='8492:8506'>　而設敎者以此<span class='krp-note'>易/說</span></span>
<span class='tline' id='l373' data-llen='8506:8509'>　</span>
<span class='tline' id='l374' data-llen='8509:8512'>　</span>
<span class='tline' id='l375' data-llen='8512:8515'>　</span>
<span class='tline' id='l376' data-llen='8515:8542'><a onclick="displayPageImage('KR1a0041', 'WYG', '020-21b' );" name="020-21b" class="pb">[020-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8542:8545'>　</span>
<span class='tline' id='l378' data-llen='8545:8548'>　</span>
<span class='tline' id='l379' data-llen='8548:8551'>　</span>
<span class='tline' id='l380' data-llen='8551:8554'>　</span>
<span class='tline' id='l381' data-llen='8554:8557'>　</span>
<span class='tline' id='l382' data-llen='8557:8560'>　</span>
<span class='tline' id='l383' data-llen='8560:8563'>　</span>
<span class='tline' id='l384' data-llen='8563:8573'>　大易粹言卷二十</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0041', 'WYG', '029-1a' );" name="029-1a" class="pb">[029-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:213'>　大易粹言卷二十九　　　　宋　方聞一　編</span>
<span class='tline' id='l10' data-llen='213:223'>䷜<span class='krp-note'>坎下/坎上</span></span>
<span class='tline' id='l11' data-llen='223:246'>　伊川先生曰習坎序卦物不可以終過故受之以坎</span>
<span class='tline' id='l12' data-llen='246:269'>　坎者䧟也理无過而不已過極則必䧟坎所以次大</span>
<span class='tline' id='l13' data-llen='269:292'>　過也習謂重習它卦雖重不加其名獨坎加習者見</span>
<span class='tline' id='l14' data-llen='292:315'>　其重險險中復有險其義大也卦中一陽上下二隂</span>
<span class='tline' id='l15' data-llen='315:338'>　陽實隂虚上下无據一陽䧟於二隂之中故為坎䧟</span>
<span class='tline' id='l16' data-llen='338:364'><a onclick="displayPageImage('KR1a0041', 'WYG', '029-1b' );" name="029-1b" class="pb">[029-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='364:387'>　之義陽居隂中則為䧟隂居陽中則為麗凡陽在上</span>
<span class='tline' id='l18' data-llen='387:410'>　者止之象在中䧟之象在下動之象隂在上説之象</span>
<span class='tline' id='l19' data-llen='410:433'>　在中麗之象在下巽之象䧟則為險習重也如學習</span>
<span class='tline' id='l20' data-llen='433:460'>　温習皆重複之義也坎䧟<span class='krp-note'>一作/險</span>也卦之所言處險難</span>
<span class='tline' id='l21' data-llen='460:485'>　之道坎水也一始於中有生之最先者也故為水陷水之</span>
<span class='tline' id='l22' data-llen='485:512'>　體也<span class='krp-note'>易/傳</span>○問張子曰隂陽之精互藏其宅然乎曰此</span>
<span class='tline' id='l23' data-llen='512:535'>　言甚有味由人如何看水離物不得故水有離之象</span>
<span class='tline' id='l24' data-llen='535:555'>　火能入物故火有坎之象<span class='krp-note'>胡氏/拾遺</span></span>
<span class='tline' id='l25' data-llen='555:581'><a onclick="displayPageImage('KR1a0041', 'WYG', '029-2a' );" name="029-2a" class="pb">[029-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='581:604'>　横渠先生曰習坎重襲之義八純卦唯此加習者餘</span>
<span class='tline' id='l27' data-llen='604:627'>　皆一字可盡其義坎取其險故重之而其險乃著也</span>
<span class='tline' id='l28' data-llen='627:650'>　○色以離見聲以震聞臭以巽知味以坎逹○坎離</span>
<span class='tline' id='l29' data-llen='650:673'>　者天地之中二氣之正交然離本隂卦坎本陽卦以</span>
<span class='tline' id='l30' data-llen='673:700'>　此見二氣其本如此而交性也非此二物則无易<span class='krp-note'>並/易</span></span>
<span class='tline' id='l31' data-llen='700:726'>　<span class='krp-note'>説/</span>○一䧟溺而不得出為坎一附麗而不能去為離</span>
<span class='tline' id='l32' data-llen='726:734'>　<span class='krp-note'>正/蒙</span></span>
<span class='tline' id='l33' data-llen='734:746'>習坎有孚維心亨行有尚</span>
<span class='tline' id='l34' data-llen='746:772'><a onclick="displayPageImage('KR1a0041', 'WYG', '029-2b' );" name="029-2b" class="pb">[029-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='772:795'>　伊川先生曰陽實在中為中有孚信維心亨維其心</span>
<span class='tline' id='l36' data-llen='795:818'>　誠一故能亨通至誠可以通金石蹈水火何險難之</span>
<span class='tline' id='l37' data-llen='818:841'>　不可亨也行有尚謂以誠一而行則能出險有可嘉</span>
<span class='tline' id='l38' data-llen='841:862'>　尚謂有功也不行則常在險中矣<span class='krp-note'>易/傳</span></span>
<span class='tline' id='l39' data-llen='862:885'>　横渠先生曰人欲得正己而物正大抵道義雖不可</span>
<span class='tline' id='l40' data-llen='885:908'>　緩又不欲急迫在人固須求之有漸於己亦然蓋精</span>
<span class='tline' id='l41' data-llen='908:931'>　思潔慮以求大功則其心隘惟是得心洪放得如天</span>
<span class='tline' id='l42' data-llen='931:954'>　地易簡易簡然後能應物皆平正愽學於文者只要</span>
<span class='tline' id='l43' data-llen='954:980'><a onclick="displayPageImage('KR1a0041', 'WYG', '029-3a' );" name="029-3a" class="pb">[029-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='980:1003'>　得習坎心亨蓋人經歴險阻艱難然後其心亨通愽</span>
<span class='tline' id='l45' data-llen='1003:1026'>　學者皆是小經應物不學則无由知之故中庸之欲</span>
<span class='tline' id='l46' data-llen='1026:1044'>　前定將所以應物也<span class='krp-note'>經學/理窟</span></span>
<span class='tline' id='l47' data-llen='1044:1067'>　白雲郭氏曰易中諸卦於卦上无加字者獨此稱習</span>
<span class='tline' id='l48' data-llen='1067:1090'>　坎孔氏正義云以坎為險難故特加習名王原叔先</span>
<span class='tline' id='l49' data-llen='1090:1113'>　生引徐氏新義謂習坎字上脱卦名一坎字而易中</span>
<span class='tline' id='l50' data-llen='1113:1136'>　卦名之下亦无重言卦者故離卦不曰離重離巽卦</span>
<span class='tline' id='l51' data-llen='1136:1159'>　不曰巽重巽其重言卦名者皆孔子彖辭也孔氏既</span>
<span class='tline' id='l52' data-llen='1159:1185'><a onclick="displayPageImage('KR1a0041', 'WYG', '029-3b' );" name="029-3b" class="pb">[029-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1185:1208'>　未明徐氏尤失之或者云本无習字縁坎卦六畫漫</span>
<span class='tline' id='l54' data-llen='1208:1231'>　滅正如習字故傳冩者誤以漫滅之卦畫為習字又</span>
<span class='tline' id='l55' data-llen='1231:1254'>　於其上添畫一卦是坎字之上十二畫矣然雖以習</span>
<span class='tline' id='l56' data-llen='1254:1278'>　字漫滅觀之僅有六畫之象如此則其誤在𨽻古既</span>
<span class='tline' id='l57' data-llen='1278:1301'>　出之後而彖象皆已先言習坎則此説又非矣大抵</span>
<span class='tline' id='l58' data-llen='1301:1324'>　坎加習字學者思慮終不能得不可更附㑹穿鑿也</span>
<span class='tline' id='l59' data-llen='1324:1347'>　坎離等六卦卦辭并彖皆只以三畫取義坎以剛中</span>
<span class='tline' id='l60' data-llen='1347:1370'>　而實故稱有孚心亨有剛中之徳者未有不能濟難</span>
<span class='tline' id='l61' data-llen='1370:1396'><a onclick="displayPageImage('KR1a0041', 'WYG', '029-4a' );" name="029-4a" class="pb">[029-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1396:1419'>　也故行有尚如頥大過噬嗑中孚之類皆六畫取象</span>
<span class='tline' id='l63' data-llen='1419:1442'>　者也坎以三畫取義是一卦之中其象再見故云習</span>
<span class='tline' id='l64' data-llen='1442:1465'>　坎豈乾坤不可稱習而六子之序始於坎故坎獨稱</span>
<span class='tline' id='l65' data-llen='1465:1492'>　歟其義則六卦俱有之矣疑當闕之未可深辨也<span class='krp-note'>易/説</span></span>
<span class='tline' id='l66' data-llen='1492:1515'>彖曰習坎重險也水流而不盈行險而不失其信維心</span>
<span class='tline' id='l67' data-llen='1515:1538'>亨乃以剛中也行有尚往有功也天險不可升也地險</span>
<span class='tline' id='l68' data-llen='1538:1560'>山川丘陵也王公設險以守其國險之時用大矣哉</span>
<span class='tline' id='l69' data-llen='1560:1583'>　伊川先生曰習坎者謂重險也上下皆坎兩險相重</span>
<span class='tline' id='l70' data-llen='1583:1609'><a onclick="displayPageImage('KR1a0041', 'WYG', '029-4b' );" name="029-4b" class="pb">[029-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1609:1632'>　也初六云坎窞是坎中之坎重險也水流而不盈陽</span>
<span class='tline' id='l72' data-llen='1632:1655'>　動於險中而未出於險乃水性之流行而未盈於坎</span>
<span class='tline' id='l73' data-llen='1655:1678'>　既盈則出乎坎矣行險而不失其信陽剛中實居險</span>
<span class='tline' id='l74' data-llen='1678:1701'>　之中行險而不失其信者也坎中實水就下皆為信</span>
<span class='tline' id='l75' data-llen='1701:1724'>　義有孚也○維其心可以亨通者乃以其剛中也中</span>
<span class='tline' id='l76' data-llen='1724:1751'>　實為有孚之象至誠之道何所不通<span class='krp-note'>一作/亨</span>以剛中之</span>
<span class='tline' id='l77' data-llen='1751:1774'>　道而行則可以濟險難而亨通也○以其剛中之才</span>
<span class='tline' id='l78' data-llen='1774:1801'>　而往則有功故可嘉尚若止不行則常在險中矣<span class='krp-note'>一/作</span></span>
<span class='tline' id='l79' data-llen='1801:1827'><a onclick="displayPageImage('KR1a0041', 'WYG', '029-5a' );" name="029-5a" class="pb">[029-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1827:1853'>　<span class='krp-note'>也/</span>坎以能行為功○髙不可升者天之險也山川丘</span>
<span class='tline' id='l81' data-llen='1853:1876'>　陵地之險也王公君人者觀坎之象知險之不可陵</span>
<span class='tline' id='l82' data-llen='1876:1899'>　也故設為城郭溝池之險以守其國保其民人是有</span>
<span class='tline' id='l83' data-llen='1899:1922'>　用險之時其用甚大故贊其大矣哉山河城池設險</span>
<span class='tline' id='l84' data-llen='1922:1945'>　之大端也若夫尊卑之辨貴賤之分明等威異物采</span>
<span class='tline' id='l85' data-llen='1945:1972'>　凡所以杜絶陵僣限隔上下者皆體險之用也<span class='krp-note'>並易/傳</span></span>
<span class='tline' id='l86' data-llen='1972:1995'>　横渠先生曰可盈則非謂重險也中柔則心无常何</span>
<span class='tline' id='l87' data-llen='1995:2018'>　能亨也内外皆險義不可止故行有尚也○坎維心</span>
<span class='tline' id='l88' data-llen='2018:2044'><a onclick="displayPageImage('KR1a0041', 'WYG', '029-5b' );" name="029-5b" class="pb">[029-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2044:2067'>　亨故行有尚外雖積險苟處之心亨不疑則雖難必</span>
<span class='tline' id='l90' data-llen='2067:2090'>　濟而往有功也○今水臨萬仞之山要下即下无復</span>
<span class='tline' id='l91' data-llen='2090:2114'>　凝滯人在險前惟知有義理而已則復何囘避所以心</span>
<span class='tline' id='l92' data-llen='2114:2124'>　通<span class='krp-note'>並易/説</span></span>
<span class='tline' id='l93' data-llen='2124:2147'>　龜山楊氏曰北方寒極而隂凝一陽動乎中故凝釋</span>
<span class='tline' id='l94' data-llen='2147:2170'>　而為水水者一之所生也一之所起有一而未形其</span>
<span class='tline' id='l95' data-llen='2170:2193'>　為物不貳矣故有孚心亨陽在内也誠孚于中險不</span>
<span class='tline' id='l96' data-llen='2193:2216'>　能䧟故亨夫險非可止之地止於險則終於䧟而已</span>
<span class='tline' id='l97' data-llen='2216:2242'><a onclick="displayPageImage('KR1a0041', 'WYG', '029-6a' );" name="029-6a" class="pb">[029-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2242:2265'>　故行有尚往乃有功也水流而不盈陽㣲未出中也</span>
<span class='tline' id='l99' data-llen='2265:2288'>　萬折必東行險而不失其信隂之䧟陽小人害君子</span>
<span class='tline' id='l100' data-llen='2288:2311'>　之象也宜无施而可然易變易也隨時變易以從道</span>
<span class='tline' id='l101' data-llen='2311:2334'>　則險亦有時而用矣王公設險以守其國是也險之</span>
<span class='tline' id='l102' data-llen='2334:2357'>　時用豈不大矣哉繫辭曰變動不居周流六虚其斯</span>
<span class='tline' id='l103' data-llen='2357:2385'>　之謂歟設險之義伊川論之詳矣<span class='krp-note'>自習坎有孚/至此易説</span></span>
<span class='tline' id='l104' data-llen='2385:2408'>　兼山郭氏曰二五剛中故為有孚維心亨有過物者</span>
<span class='tline' id='l105' data-llen='2408:2431'>　必濟故行有尚天險不止於法度之威地險不止於</span>
<span class='tline' id='l106' data-llen='2431:2457'><a onclick="displayPageImage('KR1a0041', 'WYG', '029-6b' );" name="029-6b" class="pb">[029-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2457:2479'>　髙城深池在夫王公所設之如何爾<span class='krp-note'>易/説</span></span>
<span class='tline' id='l108' data-llen='2479:2502'>　白雲郭氏曰彖言重險正釋習坎二字則習之為重</span>
<span class='tline' id='l109' data-llen='2502:2525'>　明矣先儒謂便習非也水流而不盈者坎之險无窮</span>
<span class='tline' id='l110' data-llen='2525:2548'>　已也行險而不失其信者坎之徳有孚也夫以一陽</span>
<span class='tline' id='l111' data-llen='2548:2571'>　而揜於二隂非亨也然終不能䧟者剛中也剛中則</span>
<span class='tline' id='l112' data-llen='2571:2594'>　所守至固雖非亨而心亨矣孟子所謂冨貴不能滛</span>
<span class='tline' id='l113' data-llen='2594:2617'>　貧賤不能移威武不能屈者也故孔子亦謂棖也慾</span>
<span class='tline' id='l114' data-llen='2617:2640'>　焉得剛剛中之徳用以有行何往而非功其本則自</span>
<span class='tline' id='l115' data-llen='2640:2666'><a onclick="displayPageImage('KR1a0041', 'WYG', '029-7a' );" name="029-7a" class="pb">[029-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2666:2689'>　於有孚心亨之㣲推而及之天下也君子正心誠意</span>
<span class='tline' id='l117' data-llen='2689:2712'>　而能治天下國家者以此故中庸之學不離乎一性</span>
<span class='tline' id='l118' data-llen='2712:2735'>　之内其失則為罟擭䧟阱而君子每慎其獨者所以</span>
<span class='tline' id='l119' data-llen='2735:2758'>　守剛中之徳為心亨之道也天非險也而人不可升</span>
<span class='tline' id='l120' data-llen='2758:2781'>　者豈天之大險歟地非險也而山川丘陵豈地之大</span>
<span class='tline' id='l121' data-llen='2781:2804'>　險歟天地之大尚未離乎坎險之道是以王公内則</span>
<span class='tline' id='l122' data-llen='2804:2827'>　治教政刑外則城郭溝池皆所以象天地之險以守</span>
<span class='tline' id='l123' data-llen='2827:2850'>　其國也故彖又曰險之時用大矣哉蓋人知用險於</span>
<span class='tline' id='l124' data-llen='2850:2876'><a onclick="displayPageImage('KR1a0041', 'WYG', '029-7b' );" name="029-7b" class="pb">[029-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2876:2899'>　小而不知險有大人之事孟子所謂王請大之者是</span>
<span class='tline' id='l126' data-llen='2899:2922'>　亦孔子大矣哉之意也坎无時險有時故曰險之時</span>
<span class='tline' id='l127' data-llen='2922:2931'>　用<span class='krp-note'>易/説</span></span>
<span class='tline' id='l128' data-llen='2931:2949'>象曰水洊至習坎君子以常徳行習教事</span>
<span class='tline' id='l129' data-llen='2949:2972'>　伊川先生曰坎為水水流仍洊而至兩坎相習水流</span>
<span class='tline' id='l130' data-llen='2972:2995'>　仍洊之象也水自㳙滴至於尋丈至於江海洊習而</span>
<span class='tline' id='l131' data-llen='2995:3022'>　不驟<span class='krp-note'>一作/讓</span>者也其因勢就下信而有常故君子觀坎</span>
<span class='tline' id='l132' data-llen='3022:3045'>　水之象取其有常則常乆其徳行人之徳行不常則</span>
<span class='tline' id='l133' data-llen='3045:3071'><a onclick="displayPageImage('KR1a0041', 'WYG', '029-8a' );" name="029-8a" class="pb">[029-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3071:3094'>　偽也故當如水之有常取其洊習相受則以習熟其</span>
<span class='tline' id='l135' data-llen='3094:3117'>　教令之事夫發政行教必使民熟於聞聽然後能從</span>
<span class='tline' id='l136' data-llen='3117:3140'>　故三令五申之若驟告未喻遽責其從雖嚴刑以驅</span>
<span class='tline' id='l137' data-llen='3140:3166'>　之<span class='krp-note'>一无/之字</span>不能也故當如水之洊習<span class='krp-note'>易/傳</span></span>
<span class='tline' id='l138' data-llen='3166:3189'>　龜山楊氏曰習坎重險也水洊至相仍而不絶故積</span>
<span class='tline' id='l139' data-llen='3189:3212'>　習而為重險行險而不失其信有常徳行之象焉盈</span>
<span class='tline' id='l140' data-llen='3212:3239'>　科而進不舍晝夜有習教事之象焉故居子以之<span class='krp-note'>易/説</span></span>
<span class='tline' id='l141' data-llen='3239:3262'>　兼山郭氏曰象習坎重險也水流而不盈行險而不</span>
<span class='tline' id='l142' data-llen='3262:3288'><a onclick="displayPageImage('KR1a0041', 'WYG', '029-8b' );" name="029-8b" class="pb">[029-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3288:3311'>　失其信言坎之常也行有尚往有功言坎之用也故</span>
<span class='tline' id='l144' data-llen='3311:3334'>　象曰水洊至習坎君子以常徳行習教事易以坎為</span>
<span class='tline' id='l145' data-llen='3334:3357'>　水水静則明燭鬚眉平中準而大匠可以取法及其</span>
<span class='tline' id='l146' data-llen='3357:3380'>　過也懷山襄陵浩浩滔天非方舟順風不能以濟也</span>
<span class='tline' id='l147' data-llen='3380:3403'>　是以聖人制為刑法以治其小陳其甲兵以防其大</span>
<span class='tline' id='l148' data-llen='3403:3426'>　有亷陛之峻以象天有封疆之固以象地每歳孟春</span>
<span class='tline' id='l149' data-llen='3426:3449'>　遒人以木鐸徇于路又曰三時務農一時教戰无非</span>
<span class='tline' id='l150' data-llen='3449:3472'>　教也故常徳行以立事也習教事以制變也黄帝垂</span>
<span class='tline' id='l151' data-llen='3472:3498'><a onclick="displayPageImage('KR1a0041', 'WYG', '029-9a' );" name="029-9a" class="pb">[029-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3498:3521'>　衣裳而天下治七十二戰而禽滅蚩尤用此道也經</span>
<span class='tline' id='l153' data-llen='3521:3539'>　曰地中有水師成諸坎也<span class='krp-note'>易/説</span></span>
<span class='tline' id='l154' data-llen='3539:3562'>　白雲郭氏曰坎者水也原泉混混不舍晝夜放乎四</span>
<span class='tline' id='l155' data-llen='3562:3585'>　海故言洊至洊至則其來不已險䧟亦不已是為習</span>
<span class='tline' id='l156' data-llen='3585:3608'>　坎之義也君子法之以常徳行習教事曰常曰習皆</span>
<span class='tline' id='l157' data-llen='3608:3631'>　不已之義也常徳行所以行險而不失其信習教事</span>
<span class='tline' id='l158' data-llen='3631:3654'>　所以設險而固其國造次顚沛必於是斯為常矣國</span>
<span class='tline' id='l159' data-llen='3654:3677'>　家閒暇及是時明其政刑斯為習矣常徳行故能有</span>
<span class='tline' id='l160' data-llen='3677:3703'><a onclick="displayPageImage('KR1a0041', 'WYG', '029-9b' );" name="029-9b" class="pb">[029-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3703:3726'>　孚維心亨習教事故能行有尚而往有功二者其可</span>
<span class='tline' id='l162' data-llen='3726:3753'>　一日廢乎亦猶君子自强不息以法乾之健者也<span class='krp-note'>易/説</span></span>
<span class='tline' id='l163' data-llen='3753:3774'>初六習坎入于坎窞凶象曰習坎入坎失道凶也</span>
<span class='tline' id='l164' data-llen='3774:3802'>　伊川先生曰初以隂柔<span class='krp-note'>一无/柔字</span>居坎險之下柔弱无援</span>
<span class='tline' id='l165' data-llen='3802:3825'>　而處不得當非能出乎險也唯益䧟於深險耳窞坎</span>
<span class='tline' id='l166' data-llen='3825:3848'>　中之䧟處已在習坎中更入坎窞其凶可知○由習</span>
<span class='tline' id='l167' data-llen='3848:3871'>　坎而更入坎窞失道也是以凶能出於險乃不失道</span>
<span class='tline' id='l168' data-llen='3871:3881'>　也<span class='krp-note'>並易/傳</span></span>
<span class='tline' id='l169' data-llen='3881:3908'><a onclick="displayPageImage('KR1a0041', 'WYG', '029-10a' );" name="029-10a" class="pb">[029-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3908:3931'>　横渠先生曰比於二无出險之志故云入于坎窞也</span>
<span class='tline' id='l171' data-llen='3931:3939'>　<span class='krp-note'>易/説</span></span>
<span class='tline' id='l172' data-llen='3939:3962'>　龜山楊氏曰柔不當位失道也居重險之時承剛而</span>
<span class='tline' id='l173' data-llen='3962:3985'>　在下失道而不足以出險則益䧟於險矣故入于坎</span>
<span class='tline' id='l174' data-llen='3985:4002'>　窞凶窞坎中之䧟處也<span class='krp-note'>易/説</span></span>
<span class='tline' id='l175' data-llen='4002:4025'>　白雲郭氏曰習坎重險也初六以隂柔之才居重險</span>
<span class='tline' id='l176' data-llen='4025:4048'>　之下䧟於坎險而不能出者也不能出者无剛中之</span>
<span class='tline' id='l177' data-llen='4048:4071'>　徳而失處險之道是以凶也若從便習之義則初六</span>
<span class='tline' id='l178' data-llen='4071:4098'><a onclick="displayPageImage('KR1a0041', 'WYG', '029-10b' );" name="029-10b" class="pb">[029-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4098:4113'>　不為坎窞之凶矣<span class='krp-note'>易/説</span></span>
<span class='tline' id='l180' data-llen='4113:4132'>九二坎有險求小得象曰求小得未出中也</span>
<span class='tline' id='l181' data-llen='4132:4155'>　伊川先生曰二當坎險之時䧟上下二隂之中乃至</span>
<span class='tline' id='l182' data-llen='4155:4178'>　險之地是有險也然其剛中之才雖未能出乎險中</span>
<span class='tline' id='l183' data-llen='4178:4201'>　亦可小自濟不至如初益䧟入于深險是所求小得</span>
<span class='tline' id='l184' data-llen='4201:4224'>　也君子處險艱而能自保者剛中而已剛則才足自</span>
<span class='tline' id='l185' data-llen='4224:4247'>　衛中則動不失宜○未出中者方為二隂所䧟在至</span>
<span class='tline' id='l186' data-llen='4247:4270'>　險之地以剛中之才不至䧟於深險是所求小得然</span>
<span class='tline' id='l187' data-llen='4270:4297'><a onclick="displayPageImage('KR1a0041', 'WYG', '029-11a' );" name="029-11a" class="pb">[029-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4297:4314'>　未能出坎中之險也<span class='krp-note'>並易/傳</span></span>
<span class='tline' id='l189' data-llen='4314:4337'>　横渠先生曰險難之際弱必附强上下俱隂求必見</span>
<span class='tline' id='l190' data-llen='4337:4361'>　從故求則必小得然二居險中而未出也<span class='krp-note'>易/説</span></span>
<span class='tline' id='l191' data-llen='4361:4384'>　龜山楊氏曰二隂在外有險也一陽間乎二隂之間</span>
<span class='tline' id='l192' data-llen='4384:4407'>　未能出中也雖有剛明之才未出中則不足以夷天</span>
<span class='tline' id='l193' data-llen='4407:4430'>　下之險故求小得而已夫求者自求也外雖有險而</span>
<span class='tline' id='l194' data-llen='4430:4446'>　心常亨故曰求小得<span class='krp-note'>易/説</span></span>
<span class='tline' id='l195' data-llen='4446:4469'>　白雲郭氏曰以一陽揜於二隂之中不能无難也故</span>
<span class='tline' id='l196' data-llen='4469:4496'><a onclick="displayPageImage('KR1a0041', 'WYG', '029-11b' );" name="029-11b" class="pb">[029-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4496:4519'>　曰坎有險然剛而得中有心亨之道故可以求小得</span>
<span class='tline' id='l198' data-llen='4519:4542'>　而不至於喪其良心也一離乎中則失之矣故象言</span>
<span class='tline' id='l199' data-llen='4542:4565'>　求小得以其未出中也求得之際道之所以失也以</span>
<span class='tline' id='l200' data-llen='4565:4588'>　九二剛中尚且小得而已況无剛中之徳者乎是以</span>
<span class='tline' id='l201' data-llen='4588:4611'>　君子戒慎恐懼乎不睹不聞之際誠非用心之過也</span>
<span class='tline' id='l202' data-llen='4611:4634'>　聖人所謂求小得不過如明哲保身而已異乎小人</span>
<span class='tline' id='l203' data-llen='4634:4646'>　之求之也<span class='krp-note'>易/説</span></span>
<span class='tline' id='l204' data-llen='4646:4669'>六三來之坎坎險且枕入于坎窞勿用象曰來之坎坎</span>
<span class='tline' id='l205' data-llen='4669:4696'><a onclick="displayPageImage('KR1a0041', 'WYG', '029-12a' );" name="029-12a" class="pb">[029-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4696:4702'>終无功也</span>
<span class='tline' id='l207' data-llen='4702:4729'>　伊川先生曰六三在坎䧟<span class='krp-note'>一作/險</span>之時以隂柔而居不</span>
<span class='tline' id='l208' data-llen='4729:4752'>　中正其處不善進退與居皆不可者也來下則入于</span>
<span class='tline' id='l209' data-llen='4752:4775'>　險之中之上則重險也退來與進之皆險故云來之</span>
<span class='tline' id='l210' data-llen='4775:4798'>　坎坎既進退皆險而居亦儉枕謂支倚居險而支倚</span>
<span class='tline' id='l211' data-llen='4798:4821'>　以處不安之甚也所處如此唯益入於深險耳故云</span>
<span class='tline' id='l212' data-llen='4821:4849'>　入于坎窞如三所處之道<span class='krp-note'>一无之/道字</span>不可用也故戒勿</span>
<span class='tline' id='l213' data-llen='4849:4872'>　用○進退皆險處又不安若用此道當益入于險終</span>
<span class='tline' id='l214' data-llen='4872:4899'><a onclick="displayPageImage('KR1a0041', 'WYG', '029-12b' );" name="029-12b" class="pb">[029-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4899:4922'>　豈能有功乎以隂柔處不中正雖平易之地尚致悔</span>
<span class='tline' id='l216' data-llen='4922:4945'>　咎況處險乎險者人之所欲出也必得其道乃能去</span>
<span class='tline' id='l217' data-llen='4945:4968'>　之求去而失其道益困窮耳故聖人戒如三所處不</span>
<span class='tline' id='l218' data-llen='4968:4980'>　可用也<span class='krp-note'>並易/傳</span></span>
<span class='tline' id='l219' data-llen='4980:5007'>　横渠先生曰前之入險退來枕險入窞與初六同<span class='krp-note'>易/説</span></span>
<span class='tline' id='l220' data-llen='5007:5030'>　龜山楊氏曰來則乗剛之則渉險故來之俱坎也險</span>
<span class='tline' id='l221' data-llen='5030:5053'>　且枕居險而止故入于坎窞入于坎窞則終於䧟而</span>
<span class='tline' id='l222' data-llen='5053:5067'>　已矣故不可用<span class='krp-note'>易/説</span></span>
<span class='tline' id='l223' data-llen='5067:5094'><a onclick="displayPageImage('KR1a0041', 'WYG', '029-13a' );" name="029-13a" class="pb">[029-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5094:5117'>　白雲郭氏曰三居重險之中當上下之際進則遇險</span>
<span class='tline' id='l225' data-llen='5117:5140'>　退亦險也又履非其位所處亦險矣既无濟險之道</span>
<span class='tline' id='l226' data-llen='5140:5163'>　終䧟于坎窞而已宜其勿用也又安有行有尚往有</span>
<span class='tline' id='l227' data-llen='5163:5186'>　功之義哉是知其終无功也來之進退之象坎之下</span>
<span class='tline' id='l228' data-llen='5186:5209'>　卦言處險之道上卦言用險之道枕言處險之上也</span>
<span class='tline' id='l229' data-llen='5209:5217'>　<span class='krp-note'>易/説</span></span>
<span class='tline' id='l230' data-llen='5217:5240'>六四樽酒簋貳用缶納約自牖終无咎象曰樽酒簋貳</span>
<span class='tline' id='l231' data-llen='5240:5246'>剛柔際也</span>
<span class='tline' id='l232' data-llen='5246:5273'><a onclick="displayPageImage('KR1a0041', 'WYG', '029-13b' );" name="029-13b" class="pb">[029-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5273:5296'>　伊川先生曰六四隂柔而下无助非能濟天下之險</span>
<span class='tline' id='l234' data-llen='5296:5319'>　者以其在髙位故言為臣處險之道大臣當險難之</span>
<span class='tline' id='l235' data-llen='5319:5342'>　時唯至誠見信於君其交固而不可間又能開明君</span>
<span class='tline' id='l236' data-llen='5342:5369'>　心則可保无咎矣<span class='krp-note'>一作/也</span>夫以上之篤信唯當盡其質</span>
<span class='tline' id='l237' data-llen='5369:5392'>　實而已多儀而尚飾莫如燕享之禮故以燕享喻之</span>
<span class='tline' id='l238' data-llen='5392:5415'>　言當不尚浮飾唯以質實所用一樽之酒二簋之食</span>
<span class='tline' id='l239' data-llen='5415:5438'>　復以瓦缶為器質之至也其質實如此又須納約自</span>
<span class='tline' id='l240' data-llen='5438:5466'>　牖納約謂進結於君之道牖<span class='krp-note'>一有/有字</span>開通之義室之暗</span>
<span class='tline' id='l241' data-llen='5466:5493'><a onclick="displayPageImage('KR1a0041', 'WYG', '029-14a' );" name="029-14a" class="pb">[029-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5493:5516'>　也故設牖所以通明自牖言自通明之處以況君心</span>
<span class='tline' id='l243' data-llen='5516:5539'>　所明處詩云天之牖民如壎如箎毛公訓牖為道亦</span>
<span class='tline' id='l244' data-llen='5539:5566'>　開通之謂<span class='krp-note'>一作/義</span>人臣以忠信善道結於君心必自其</span>
<span class='tline' id='l245' data-llen='5566:5589'>　所明處乃能入也人心有所蔽有所通所蔽者暗處</span>
<span class='tline' id='l246' data-llen='5589:5612'>　也所通者明處也當就其明處而告之求信則易也</span>
<span class='tline' id='l247' data-llen='5612:5635'>　故云納約自牖能如是則雖艱險之時終得无咎也</span>
<span class='tline' id='l248' data-llen='5635:5658'>　且如君心蔽於荒樂唯其蔽也故爾雖力詆其荒樂</span>
<span class='tline' id='l249' data-llen='5658:5681'>　之非如其不省何必於所不蔽之事推而及之則能</span>
<span class='tline' id='l250' data-llen='5681:5708'><a onclick="displayPageImage('KR1a0041', 'WYG', '029-14b' );" name="029-14b" class="pb">[029-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5708:5731'>　悟其心矣自古能諌其君者未有不因其所明者也</span>
<span class='tline' id='l252' data-llen='5731:5754'>　故訐直强勁者率多取忤而温厚明辯者其説多行</span>
<span class='tline' id='l253' data-llen='5754:5777'>　且如漢祖愛戚姬将易太子是其所蔽也羣臣爭之</span>
<span class='tline' id='l254' data-llen='5777:5805'>　者衆矣嫡庶之義長㓜<span class='krp-note'>一作/少長</span>之序非不明也如其蔽</span>
<span class='tline' id='l255' data-llen='5805:5828'>　而不察何四老者髙祖素知其賢而重之此其不蔽</span>
<span class='tline' id='l256' data-llen='5828:5851'>　之明心也故因其所明而及其事則悟之如反手且</span>
<span class='tline' id='l257' data-llen='5851:5874'>　四老人之力孰與張良羣公卿及天下之心其言之</span>
<span class='tline' id='l258' data-llen='5874:5897'>　切孰與周昌叔孫通然而不從彼而從此者由攻其</span>
<span class='tline' id='l259' data-llen='5897:5924'><a onclick="displayPageImage('KR1a0041', 'WYG', '029-15a' );" name="029-15a" class="pb">[029-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5924:5947'>　蔽與就其明之異耳又如趙王太后愛其少子長安</span>
<span class='tline' id='l261' data-llen='5947:5970'>　君不肯使質於齊此其蔽於私愛也大臣諌之雖强</span>
<span class='tline' id='l262' data-llen='5970:5993'>　既曰蔽矣其能聽乎愛其子而欲使之長乆富貴者</span>
<span class='tline' id='l263' data-llen='5993:6021'>　其心之所明也故左師觸龍因其<span class='krp-note'>一有/所字</span>明而導之以</span>
<span class='tline' id='l264' data-llen='6021:6044'>　長乆之計故其聽也如響非惟告於君者如此為教</span>
<span class='tline' id='l265' data-llen='6044:6067'>　者亦然夫教必就人之所長所長者心之所明也從</span>
<span class='tline' id='l266' data-llen='6067:6090'>　其心之所明而入然後推及其餘孟子所謂成徳逹</span>
<span class='tline' id='l267' data-llen='6090:6113'>　才是也○象只舉首句此此多矣樽酒簋貳質實之</span>
<span class='tline' id='l268' data-llen='6113:6140'><a onclick="displayPageImage('KR1a0041', 'WYG', '029-15b' );" name="029-15b" class="pb">[029-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6140:6163'>　至剛柔相際接之道能如此則可終保无咎君臣之</span>
<span class='tline' id='l270' data-llen='6163:6186'>　交能固而常者在誠實而已剛柔指四與五謂君臣</span>
<span class='tline' id='l271' data-llen='6186:6213'>　之交際也<span class='krp-note'>並易/傳</span>○或問坎之六四樽酒簋貳用缶納</span>
<span class='tline' id='l272' data-llen='6213:6236'>　約自牖何義也曰坎險之時也此是聖人論大臣處</span>
<span class='tline' id='l273' data-llen='6236:6259'>　險難之法樽酒簋貳用缶謂當險難之時更用甚得</span>
<span class='tline' id='l274' data-llen='6259:6282'>　无非是用至誠也納約自牖言欲納約於君當自明</span>
<span class='tline' id='l275' data-llen='6282:6305'>　處牖者開明之處也欲開悟於君若於君所蔽處何</span>
<span class='tline' id='l276' data-llen='6305:6328'>　由入得如漢髙帝欲易太子它人皆爭如嫡庻之分</span>
<span class='tline' id='l277' data-llen='6328:6355'><a onclick="displayPageImage('KR1a0041', 'WYG', '029-16a' );" name="029-16a" class="pb">[029-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6355:6378'>　夫嫡庶之分髙祖豈不知得分明直知不是了犯之</span>
<span class='tline' id='l279' data-llen='6378:6401'>　此正是髙祖所蔽處更豈能曉之獨留侯招致四皓</span>
<span class='tline' id='l280' data-llen='6401:6424'>　此正髙祖所明處蓋髙祖自匹夫有天下皆豪傑之</span>
<span class='tline' id='l281' data-llen='6424:6447'>　力故憚之留侯以四皓輔太子髙祖知天下豪傑歸</span>
<span class='tline' id='l282' data-llen='6447:6470'>　心於惠帝故更不易也昔秦伐魏欲以長安君為質</span>
<span class='tline' id='l283' data-llen='6470:6493'>　太后不可左師觸龍請見云云遂以長安君為質焉</span>
<span class='tline' id='l284' data-llen='6493:6516'>　夫太后只知愛子更不察利害故左師以愛子之利</span>
<span class='tline' id='l285' data-llen='6516:6532'>　害開悟之也<span class='krp-note'>劉元承/手編</span></span>
<span class='tline' id='l286' data-llen='6532:6559'><a onclick="displayPageImage('KR1a0041', 'WYG', '029-16b' );" name="029-16b" class="pb">[029-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6559:6582'>　横渠先生曰四五俱得隂陽之正險阻之際近而相</span>
<span class='tline' id='l288' data-llen='6582:6605'>　得誠素既接雖簡略於禮无咎也上比於五有進出</span>
<span class='tline' id='l289' data-llen='6605:6618'>　之漸故无凶<span class='krp-note'>易/説</span></span>
<span class='tline' id='l290' data-llen='6618:6641'>　龜山楊氏曰四居大臣之位无剛健之才不足以夷</span>
<span class='tline' id='l291' data-llen='6641:6664'>　天下之險故以人臣處險之道言之傳曰為臣必臣</span>
<span class='tline' id='l292' data-llen='6664:6687'>　敬恪恭儉臣也則為臣之義以敬恪恭儉為主樽酒</span>
<span class='tline' id='l293' data-llen='6687:6710'>　簋貳以儉為禮也缶器之質者也至欽无文不致飾</span>
<span class='tline' id='l294' data-llen='6710:6733'>　也務盡敬恪而已夫處重險之中非盈禮尚文之時</span>
<span class='tline' id='l295' data-llen='6733:6760'><a onclick="displayPageImage('KR1a0041', 'WYG', '029-17a' );" name="029-17a" class="pb">[029-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6760:6783'>　故用缶納約自牖所以進結其君以是而已牖所以</span>
<span class='tline' id='l297' data-llen='6783:6806'>　通内外開其明也齊宣王曰寡人有疾寡人好勇孟</span>
<span class='tline' id='l298' data-llen='6806:6829'>　子則以文武之事告之好貨色則以公劉太王之事</span>
<span class='tline' id='l299' data-llen='6829:6852'>　告之好勇猶之可也好貨好色人君之邪心不可為</span>
<span class='tline' id='l300' data-llen='6852:6875'>　也而孟子皆曰惟恐王之不好也蓋逆閉其途而拒</span>
<span class='tline' id='l301' data-llen='6875:6898'>　絶之則齊王進善之心熄矣故孟子啓其蔽開其明</span>
<span class='tline' id='l302' data-llen='6898:6921'>　使通内外庶乎其有見矣此自牖之義歟知此則知</span>
<span class='tline' id='l303' data-llen='6921:6934'>　所以事君矣<span class='krp-note'>易/説</span></span>
<span class='tline' id='l304' data-llen='6934:6961'><a onclick="displayPageImage('KR1a0041', 'WYG', '029-17b' );" name="029-17b" class="pb">[029-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6961:6985'>　兼山郭氏曰六四醴酒之設𤣥酒之尚貴其誠之著</span>
<span class='tline' id='l306' data-llen='6985:7008'>　也國有凶荒則殺禮而多昏時有險易也是以至薄</span>
<span class='tline' id='l307' data-llen='7008:7031'>　之禮虚中之器可以自幽以逹明坎之時為然四五</span>
<span class='tline' id='l308' data-llen='7031:7054'>　近比而相親非正也自牖之象也説者謂觸龍君因</span>
<span class='tline' id='l309' data-llen='7054:7074'>　闇以發其明然卦无是象故也<span class='krp-note'>易/説</span></span>
<span class='tline' id='l310' data-llen='7074:7097'>　白雲郭氏曰有孚者坎之徳君子行險而不失其信</span>
<span class='tline' id='l311' data-llen='7097:7120'>　所以法其徳也觀乎六四蓋可見矣且一樽之酒貳</span>
<span class='tline' id='l312' data-llen='7120:7143'>　簋之食瓦缶之器至㣲物也苟能虚中盡誠以通交</span>
<span class='tline' id='l313' data-llen='7143:7170'><a onclick="displayPageImage('KR1a0041', 'WYG', '029-18a' );" name="029-18a" class="pb">[029-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7170:7193'>　際之道君子不以㣲薄為失禮亦猶自牖納約其誠</span>
<span class='tline' id='l315' data-llen='7193:7216'>　已至不必階序行禮之地是以終无咎也坎之六四</span>
<span class='tline' id='l316' data-llen='7216:7239'>　在上體之下與五為比當剛柔交際之地所謂能用</span>
<span class='tline' id='l317' data-llen='7239:7262'>　有孚之道者也傳曰苟有明信澗谿沼沚之毛蘋蘩</span>
<span class='tline' id='l318' data-llen='7262:7285'>　蕰藻之菜箱筥錡釡之器潢汙行潦之水可薦於鬼</span>
<span class='tline' id='l319' data-llen='7285:7308'>　神可羞於王公者无它焉交際之道以誠為主故也</span>
<span class='tline' id='l320' data-llen='7308:7331'>　春秋之時齊侯衛侯胥命于蒲蓋中約言而退終二</span>
<span class='tline' id='l321' data-llen='7331:7354'>　公之世未嘗以征伐相加雖二君未賢於當時之君</span>
<span class='tline' id='l322' data-llen='7354:7381'><a onclick="displayPageImage('KR1a0041', 'WYG', '029-18b' );" name="029-18b" class="pb">[029-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7381:7404'>　胥命未為得禮亦猶自牖納約之事而聖人有取焉</span>
<span class='tline' id='l324' data-llen='7404:7427'>　傳亦言其近古近正者蓋其信為有餘也孔子不以</span>
<span class='tline' id='l325' data-llen='7427:7450'>　人廢言況屢盟長亂之世有約言近古之事乎是亦</span>
<span class='tline' id='l326' data-llen='7450:7473'>　不得中行而與狂狷之義也由是觀之則樽酒簋貳</span>
<span class='tline' id='l327' data-llen='7473:7497'>　足以盡交際之道者主於習坎有孚而已<span class='krp-note'>易/説</span></span>
<span class='tline' id='l328' data-llen='7497:7518'>九五坎不盈祗既平无咎象曰坎不盈中未大也</span>
<span class='tline' id='l329' data-llen='7518:7541'>　伊川先生曰九五在坎之中是不盈也盈則平而出</span>
<span class='tline' id='l330' data-llen='7541:7564'>　矣祗宜音抵抵也復卦云无祗悔必抵於己平則无</span>
<span class='tline' id='l331' data-llen='7564:7591'><a onclick="displayPageImage('KR1a0041', 'WYG', '029-19a' );" name="029-19a" class="pb">[029-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7591:7619'>　咎既曰不盈則是未平而<span class='krp-note'>一无/而字</span>尚在險中未得无咎</span>
<span class='tline' id='l333' data-llen='7619:7642'>　也以九五剛中之才居尊位宜可以濟於險然下无</span>
<span class='tline' id='l334' data-llen='7642:7669'>　助也二䧟於險中未能出餘皆隂柔无<span class='krp-note'>一作/非</span>濟險之</span>
<span class='tline' id='l335' data-llen='7669:7692'>　才人君雖才安能獨濟天下之險居君位而不能致</span>
<span class='tline' id='l336' data-llen='7692:7715'>　天下出於險則為有咎必祗既平乃得无咎○九五</span>
<span class='tline' id='l337' data-llen='7715:7738'>　剛中之才而得尊位當濟天下之險難而坎尚不盈</span>
<span class='tline' id='l338' data-llen='7738:7761'>　乃未能平乎險難是其剛中之道未光大也險難之</span>
<span class='tline' id='l339' data-llen='7761:7784'>　時非君臣恊力其能濟乎五之道未大以无臣也人</span>
<span class='tline' id='l340' data-llen='7784:7811'><a onclick="displayPageImage('KR1a0041', 'WYG', '029-19b' );" name="029-19b" class="pb">[029-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7811:7834'>　君之道不能濟天下之險難則為未大不稱其位也</span>
<span class='tline' id='l342' data-llen='7834:7843'>　<span class='krp-note'>並易/傳</span></span>
<span class='tline' id='l343' data-llen='7843:7866'>　横渠先生曰險難垂出而下比於四不能勉成其功</span>
<span class='tline' id='l344' data-llen='7866:7889'>　光大其志故聖人惜之曰只既平无咎而已矣不能</span>
<span class='tline' id='l345' data-llen='7889:7913'>　往有功也<span class='krp-note'>一本六坎盈則進/而往有尚矣易説</span></span>
<span class='tline' id='l346' data-llen='7913:7936'>　龜山楊氏曰剛得中而履尊位宜可以濟天下之險</span>
<span class='tline' id='l347' data-llen='7936:7959'>　矣然以一陽在重險之中則剛雖中而未大也故坎</span>
<span class='tline' id='l348' data-llen='7959:7982'>　不盈祗既平而已盈則出險矣然既平則有出險之</span>
<span class='tline' id='l349' data-llen='7982:8009'><a onclick="displayPageImage('KR1a0041', 'WYG', '029-20a' );" name="029-20a" class="pb">[029-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='8009:8021'>　漸故无咎<span class='krp-note'>易/説</span></span>
<span class='tline' id='l351' data-llen='8021:8044'>　白雲郭氏曰水之來終不可盈而不失其平者水之</span>
<span class='tline' id='l352' data-llen='8044:8067'>　常也守其常而不變固可以无咎矣然九五以剛中</span>
<span class='tline' id='l353' data-llen='8067:8090'>　之才而居君位當法天地設險以守其國蓋思有濟</span>
<span class='tline' id='l354' data-llen='8090:8113'>　險之道以二隂見揜无應以助之僅能守常而已非</span>
<span class='tline' id='l355' data-llen='8113:8136'>　大人之事也故象曰中未大也與屯膏小貞之義相</span>
<span class='tline' id='l356' data-llen='8136:8145'>　類<span class='krp-note'>易/説</span></span>
<span class='tline' id='l357' data-llen='8145:8168'>上六係用徽纆寘于叢棘三歳不得凶象曰上六失道</span>
<span class='tline' id='l358' data-llen='8168:8195'><a onclick="displayPageImage('KR1a0041', 'WYG', '029-20b' );" name="029-20b" class="pb">[029-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8195:8201'>凶三歳也</span>
<span class='tline' id='l360' data-llen='8201:8224'>　伊川先生曰上六以隂柔而居險之極其䧟之深者</span>
<span class='tline' id='l361' data-llen='8224:8247'>　也以其䧟之深取牢獄為喻如係縛之以徽纆因寘</span>
<span class='tline' id='l362' data-llen='8247:8270'>　於叢棘之中隂柔而䧟之深其不能出矣故云至于</span>
<span class='tline' id='l363' data-llen='8270:8293'>　三歳之乆不得免也其凶可知○以隂柔而自處極</span>
<span class='tline' id='l364' data-llen='8293:8316'>　險之地是其失道也故其凶至于三歳之乆而不得</span>
<span class='tline' id='l365' data-llen='8316:8339'>　免焉終凶之辭也言乆有曰十有曰三隨其事也䧟</span>
<span class='tline' id='l366' data-llen='8339:8362'>　于獄至于三歳乆之極也它卦以年數言者亦各以</span>
<span class='tline' id='l367' data-llen='8362:8389'><a onclick="displayPageImage('KR1a0041', 'WYG', '029-21a' );" name="029-21a" class="pb">[029-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8389:8411'>　其事也如三歳不興十年乃字是也<span class='krp-note'>易/傳</span></span>
<span class='tline' id='l369' data-llen='8411:8434'>　横渠先生曰上六過中逃險而失道者也不附比陽</span>
<span class='tline' id='l370' data-llen='8434:8457'>　中幾於迷復之凶故為所係累也隂柔不能附比於</span>
<span class='tline' id='l371' data-llen='8457:8479'>　陽處險之極乗剛宜其為所拘戮也<span class='krp-note'>易/説</span></span>
<span class='tline' id='l372' data-llen='8479:8502'>　龜山楊氏曰居重險之極无剛健之才終於䧟而已</span>
<span class='tline' id='l373' data-llen='8502:8525'>　矣猶之係徽纆而寘叢棘也无出險之才而寘叢棘</span>
<span class='tline' id='l374' data-llen='8525:8548'>　可謂失道矣其凶三歳不亦宜乎三歳者終凶之辭</span>
<span class='tline' id='l375' data-llen='8548:8557'>　也<span class='krp-note'>易/説</span></span>
<span class='tline' id='l376' data-llen='8557:8584'><a onclick="displayPageImage('KR1a0041', 'WYG', '029-21b' );" name="029-21b" class="pb">[029-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8584:8607'>　兼山郭氏曰上六坎者水也源泉混混不舍晝夜決</span>
<span class='tline' id='l378' data-llen='8607:8630'>　之東方則東流決之西方則西流水无分於東西然</span>
<span class='tline' id='l379' data-llen='8630:8653'>　而萬折必東者以其信也水由地中放乎四海注焉</span>
<span class='tline' id='l380' data-llen='8653:8676'>　不滿泄之不竭大通不加窮居不損猶之人也遺佚</span>
<span class='tline' id='l381' data-llen='8676:8699'>　而不怨阨窮而不憫者由心亨也經曰巽乎水而上</span>
<span class='tline' id='l382' data-llen='8699:8722'>　水羸其瓶凶以動出為功也故曰有孚維心亨行有</span>
<span class='tline' id='l383' data-llen='8722:8745'>　尚九二求小得未出中也九五祗既平中未大也皆</span>
<span class='tline' id='l384' data-llen='8745:8768'>　未能終坎之功至於上六專取用險之極非聖人之</span>
<span class='tline' id='l385' data-llen='8768:8795'><a onclick="displayPageImage('KR1a0041', 'WYG', '029-22a' );" name="029-22a" class="pb">[029-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8795:8819'>　所尚三歳不得免而无耻由上失其道也<span class='krp-note'>易/説</span></span>
<span class='tline' id='l387' data-llen='8819:8842'>　白雲郭氏曰坎之爻以近中為得初與四是也初居</span>
<span class='tline' id='l388' data-llen='8842:8865'>　重險之下失道而凶獨四能行其志是以得納約自</span>
<span class='tline' id='l389' data-llen='8865:8888'>　牖之道其過中而失之者三與上也三處險而不能</span>
<span class='tline' id='l390' data-llen='8888:8911'>　有功上用險之過亦已失矣蓋刑法坎險之象而非</span>
<span class='tline' id='l391' data-llen='8911:8934'>　用坎之道故用徽纆叢棘為坎之道者上六之過也</span>
<span class='tline' id='l392' data-llen='8934:8957'>　雖使三歳之乆亦将不得其情能无凶乎是上失其</span>
<span class='tline' id='l393' data-llen='8957:8980'>　道而終凶也其道何如有孚維心亨是也以是行之</span>
<span class='tline' id='l394' data-llen='8980:9007'><a onclick="displayPageImage('KR1a0041', 'WYG', '029-22b' );" name="029-22b" class="pb">[029-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='9007:9030'>　斯有功矣古之聖人任徳不任刑故孔子曰上好信</span>
<span class='tline' id='l396' data-llen='9030:9053'>　則民莫敢不用情上六之失其在兹乎<span class='krp-note'>易/説</span></span>
<span class='tline' id='l397' data-llen='9053:9056'>　</span>
<span class='tline' id='l398' data-llen='9056:9059'>　</span>
<span class='tline' id='l399' data-llen='9059:9062'>　</span>
<span class='tline' id='l400' data-llen='9062:9065'>　</span>
<span class='tline' id='l401' data-llen='9065:9068'>　</span>
<span class='tline' id='l402' data-llen='9068:9079'>　大易粹言卷二十九</span>
</p>
<p>
</p>
  </div>
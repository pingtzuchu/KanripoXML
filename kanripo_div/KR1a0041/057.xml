<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0041', 'WYG', '057-1a' );" name="057-1a" class="pb">[057-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:212'>　大易粹言卷五十七　　　宋　方聞一　編</span>
<span class='tline' id='l10' data-llen='212:222'>䷸<span class='krp-note'>巽下/巽上</span></span>
<span class='tline' id='l11' data-llen='222:245'>　伊川先生曰巽序卦旅而无所容故受之以巽巽者</span>
<span class='tline' id='l12' data-llen='245:268'>　入也羇旅親寡非巽順何所取容苟能巽順雖旅困</span>
<span class='tline' id='l13' data-llen='268:291'>　之中何徃而不能入巽所以次旅也爲卦一隂在二</span>
<span class='tline' id='l14' data-llen='291:311'>　陽之下巽順於陽所以爲巽也<span class='krp-note'>易/傳</span></span>
<span class='tline' id='l15' data-llen='311:324'>巽小亨利有攸徃利見大人</span>
<span class='tline' id='l16' data-llen='324:350'><a onclick="displayPageImage('KR1a0041', 'WYG', '057-1b' );" name="057-1b" class="pb">[057-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='350:373'>　伊川先生曰卦之才可以小亨利有攸徃利見大人</span>
<span class='tline' id='l18' data-llen='373:400'>　也巽與兊皆剛中正巽說<span class='krp-note'>一作/兊</span>義亦相類而兊則亨</span>
<span class='tline' id='l19' data-llen='400:423'>　巽乃小亨者兊陽之爲也巽隂之爲也兊柔在外用</span>
<span class='tline' id='l20' data-llen='423:447'>　柔也巽柔在内性柔也巽之亨所以小也<span class='krp-note'>易/傳</span></span>
<span class='tline' id='l21' data-llen='447:470'>　白雲郭氏曰伊川曰巽與兊皆剛中正巽兊義亦相</span>
<span class='tline' id='l22' data-llen='470:493'>　類而兊則亨巽乃小亨者兊陽之爲也巽隂之爲也</span>
<span class='tline' id='l23' data-llen='493:516'>　兊柔在外用柔也巽柔在内性柔也巽之亨所以小</span>
<span class='tline' id='l24' data-llen='516:539'>　也雍曰巽入也故能亨然柔弱自居其小宜矣能入</span>
<span class='tline' id='l25' data-llen='539:565'><a onclick="displayPageImage('KR1a0041', 'WYG', '057-2a' );" name="057-2a" class="pb">[057-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='565:588'>　故利有攸徃居柔小亨故利見大人聖人懼小其志</span>
<span class='tline' id='l27' data-llen='588:612'>　而欲養其大體也是亦沈潛剛克之意與<span class='krp-note'>易/說</span></span>
<span class='tline' id='l28' data-llen='612:635'>彖曰重巽以申命剛巽乎中正而志行柔皆順乎剛是</span>
<span class='tline' id='l29' data-llen='635:648'>以小亨利有攸徃利見大人</span>
<span class='tline' id='l30' data-llen='648:671'>　伊川先生曰重巽者上下皆巽也上順道以出命下</span>
<span class='tline' id='l31' data-llen='671:694'>　奉命而順從上下皆順重巽之象也又重爲重復之</span>
<span class='tline' id='l32' data-llen='694:717'>　義君子體重巽之義以申復其命令申重復也丁寧</span>
<span class='tline' id='l33' data-llen='717:740'>　之謂也○剛巽乎中正以卦才言也陽剛居巽而得</span>
<span class='tline' id='l34' data-llen='740:766'><a onclick="displayPageImage('KR1a0041', 'WYG', '057-2b' );" name="057-2b" class="pb">[057-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='766:789'>　中正巽順於中正之道也陽性上其志在以中正之</span>
<span class='tline' id='l36' data-llen='789:812'>　道上行也又上下之柔皆巽順於剛其才如是雖内</span>
<span class='tline' id='l37' data-llen='812:835'>　柔可以小亨也○巽順之道无徃不能入故利有攸</span>
<span class='tline' id='l38' data-llen='835:858'>　徃巽順雖善道必知所從能巽順於陽剛中正之大</span>
<span class='tline' id='l39' data-llen='858:881'>　人則爲利故利見大人也如五二之陽剛中正大人</span>
<span class='tline' id='l40' data-llen='881:903'>　也巽順不於大人未必不爲過也<span class='krp-note'>並易/傳</span></span>
<span class='tline' id='l41' data-llen='903:926'>　白雲郭氏曰上下皆巽是爲重巽上以巽入而化下</span>
<span class='tline' id='l42' data-llen='926:949'>　下以巽順而從上是以命行无違也剛巽乎中正而</span>
<span class='tline' id='l43' data-llen='949:975'><a onclick="displayPageImage('KR1a0041', 'WYG', '057-3a' );" name="057-3a" class="pb">[057-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='975:998'>　志行者上以巽而化下是剛以巽而无太過也柔皆</span>
<span class='tline' id='l45' data-llen='998:1021'>　順乎剛者不以巽順而從上是柔以巽而无不及也</span>
<span class='tline' id='l46' data-llen='1021:1040'>　上下之巽如此故亨而利也<span class='krp-note'>易/說</span></span>
<span class='tline' id='l47' data-llen='1040:1054'>象曰隨風巽君子以申命行事</span>
<span class='tline' id='l48' data-llen='1054:1081'>　伊川先生曰兩風相重<span class='krp-note'>一作/從</span>隨風也隨相繼之義君</span>
<span class='tline' id='l49' data-llen='1081:1104'>　子觀重巽相繼以順之象而以申命令行政事隨與</span>
<span class='tline' id='l50' data-llen='1104:1127'>　重上下皆順也上順下而出之下順上而從之上下</span>
<span class='tline' id='l51' data-llen='1127:1150'>　皆順重巽之義也命令政事順理則合民心而民順</span>
<span class='tline' id='l52' data-llen='1150:1176'><a onclick="displayPageImage('KR1a0041', 'WYG', '057-3b' );" name="057-3b" class="pb">[057-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1176:1186'>　從矣<span class='krp-note'>易/傳</span></span>
<span class='tline' id='l54' data-llen='1186:1209'>　白雲郭氏曰君子之徳風也有風之徳而下无不從</span>
<span class='tline' id='l55' data-llen='1209:1232'>　然後具重巽之義故象言隨風巽則知重巽隨風之</span>
<span class='tline' id='l56' data-llen='1232:1255'>　義皆繫乎上下而言也君子有是徳下民如是而從</span>
<span class='tline' id='l57' data-llen='1255:1278'>　其於申命行事也何有易於巽主敎命猶詩之言風</span>
<span class='tline' id='l58' data-llen='1278:1301'>　也故觀則省方觀民設敎姤則施命語四方蠱則振</span>
<span class='tline' id='l59' data-llen='1301:1324'>　民育徳皆主巽而言也由是觀之則巽之命可順之</span>
<span class='tline' id='l60' data-llen='1324:1349'>　命也命或不可順而欲以剛強知亦難矣哉<span class='krp-note'>易/說</span></span>
<span class='tline' id='l61' data-llen='1349:1375'><a onclick="displayPageImage('KR1a0041', 'WYG', '057-4a' );" name="057-4a" class="pb">[057-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1375:1398'>初六進退利武人之貞象曰進退志疑也利武人之貞</span>
<span class='tline' id='l63' data-llen='1398:1403'>志治也</span>
<span class='tline' id='l64' data-llen='1403:1426'>　伊川先生曰六以隂柔居卑巽而不中處最下而承</span>
<span class='tline' id='l65' data-llen='1426:1449'>　剛過於卑巽者也隂柔之人卑巽太過則志意恐畏</span>
<span class='tline' id='l66' data-llen='1449:1472'>　而不安或進或退不知所從其所利在武人之貞若</span>
<span class='tline' id='l67' data-llen='1472:1495'>　能用武人剛貞之志則爲宜也勉爲剛貞則无過卑</span>
<span class='tline' id='l68' data-llen='1495:1518'>　恐畏之失矣○進退不知所安者其志疑懼也利用</span>
<span class='tline' id='l69' data-llen='1518:1545'>　武人之剛貞以立其志則其志治也治謂脩立也<span class='krp-note'>並/易</span></span>
<span class='tline' id='l70' data-llen='1545:1571'><a onclick="displayPageImage('KR1a0041', 'WYG', '057-4b' );" name="057-4b" class="pb">[057-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1571:1578'>　<span class='krp-note'>傳/</span></span>
<span class='tline' id='l72' data-llen='1578:1601'>　横渠先生曰體柔居下在巽之始謙抑過中故施於</span>
<span class='tline' id='l73' data-llen='1601:1628'>　武人之貞則適得其宜進退者柔不自決之象也<span class='krp-note'>易/說</span></span>
<span class='tline' id='l74' data-llen='1628:1651'>　白雲郭氏曰卦以居柔而不能大六二又以柔而不</span>
<span class='tline' id='l75' data-llen='1651:1674'>　能決是以有進退之象武人三軍之勇者不膚撓不</span>
<span class='tline' id='l76' data-llen='1674:1697'>　目逃其志決於進者也初六疑於申命行事之際則</span>
<span class='tline' id='l77' data-llen='1697:1720'>　敗其志矣宜以武人之貞自治其志可也治已以武</span>
<span class='tline' id='l78' data-llen='1720:1743'>　人之貞斯无進退之疑矣孔子語冉求以聞斯行諸</span>
<span class='tline' id='l79' data-llen='1743:1769'><a onclick="displayPageImage('KR1a0041', 'WYG', '057-5a' );" name="057-5a" class="pb">[057-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1769:1792'>　是也然道雖不一於進而此利在行事是亦行權之</span>
<span class='tline' id='l81' data-llen='1792:1801'>　義<span class='krp-note'>易/說</span></span>
<span class='tline' id='l82' data-llen='1801:1824'>九二巽在牀下用史巫紛若吉无咎象曰紛若之吉得</span>
<span class='tline' id='l83' data-llen='1824:1828'>中也</span>
<span class='tline' id='l84' data-llen='1828:1851'>　伊川先生曰二居巽時以陽處隂而在下過於巽者</span>
<span class='tline' id='l85' data-llen='1851:1874'>　也牀人之所安巽在牀下是過於巽過所安矣人之</span>
<span class='tline' id='l86' data-llen='1874:1897'>　過於卑巽非恐怯即諂說皆非正也二實剛中雖巽</span>
<span class='tline' id='l87' data-llen='1897:1920'>　體而居柔爲過於巽非有邪心也恭巽之過雖非正</span>
<span class='tline' id='l88' data-llen='1920:1946'><a onclick="displayPageImage('KR1a0041', 'WYG', '057-5b' );" name="057-5b" class="pb">[057-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1946:1969'>　禮可以逺恥辱絶怨咎亦吉道也史巫者通誠意於</span>
<span class='tline' id='l90' data-llen='1969:1992'>　神明者也紛若多也苟至誠安於謙巽能使通其誠</span>
<span class='tline' id='l91' data-llen='1992:2015'>　意者多則吉而无咎謂其誠足以動人也人不察其</span>
<span class='tline' id='l92' data-llen='2015:2038'>　誠意則以過巽爲諂矣○二以居柔在下爲過巽之</span>
<span class='tline' id='l93' data-llen='2038:2061'>　象而能使通其誠意者正多紛然由得中也陽居中</span>
<span class='tline' id='l94' data-llen='2061:2089'>　爲中實之象中旣誠實則<span class='krp-note'>一无/則字</span>人自當信之以誠意</span>
<span class='tline' id='l95' data-llen='2089:2109'>　則非諂畏也所以吉而无咎<span class='krp-note'>並易/傳</span></span>
<span class='tline' id='l96' data-llen='2109:2132'>　横渠先生曰以陽居隂其志下比无應於上故曰巽</span>
<span class='tline' id='l97' data-llen='2132:2158'><a onclick="displayPageImage('KR1a0041', 'WYG', '057-6a' );" name="057-6a" class="pb">[057-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2158:2181'>　在牀下然不失中道下爲之用故史巫紛若樂爲之</span>
<span class='tline' id='l99' data-llen='2181:2204'>　使吉而无咎非如上九喪其資斧史巫諭虚華過實</span>
<span class='tline' id='l100' data-llen='2204:2226'>　者言不失中道則樂盡其誠者衆矣<span class='krp-note'>易/說</span></span>
<span class='tline' id='l101' data-llen='2226:2249'>　白雲郭氏曰二有剛中之德巽无不行矣而猶過於</span>
<span class='tline' id='l102' data-llen='2249:2272'>　恭巽有牀下不安之象者此其所以謂之巽也是道</span>
<span class='tline' id='l103' data-llen='2272:2295'>　也雖神明可交而受福况人乎然過於巽在聖人之</span>
<span class='tline' id='l104' data-llen='2295:2318'>　道疑若有咎矣而當巽之時九二以剛德能行巽之</span>
<span class='tline' id='l105' data-llen='2318:2341'>　道是其所以无咎也故象言紛若之吉得中也然惟</span>
<span class='tline' id='l106' data-llen='2341:2367'><a onclick="displayPageImage('KR1a0041', 'WYG', '057-6b' );" name="057-6b" class="pb">[057-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2367:2393'>　九二剛中故有巽在牀下之美不然殆且過矣<span class='krp-note'>易/說</span></span>
<span class='tline' id='l108' data-llen='2393:2409'>九三頻巽吝象曰頻巽之吝志窮也</span>
<span class='tline' id='l109' data-llen='2409:2432'>　伊川先生曰三以陽處剛不得其中又在下體之上</span>
<span class='tline' id='l110' data-llen='2432:2455'>　以剛亢之質而居巽順之時非能巽者勉而爲之故</span>
<span class='tline' id='l111' data-llen='2455:2478'>　屢失也居巽之時處下而上臨之以巽又四以柔巽</span>
<span class='tline' id='l112' data-llen='2478:2501'>　相親所乗者剛而上復有重剛雖欲不巽得乎故頻</span>
<span class='tline' id='l113' data-llen='2501:2524'>　失而頻巽是可吝也○三之才質本非能巽而上臨</span>
<span class='tline' id='l114' data-llen='2524:2547'>　之以巽承重剛而履剛勢不得行其志故頻失而頻</span>
<span class='tline' id='l115' data-llen='2547:2573'><a onclick="displayPageImage('KR1a0041', 'WYG', '057-7a' );" name="057-7a" class="pb">[057-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2573:2593'>　巽是其志困窮可吝之甚也<span class='krp-note'>並易/傳</span></span>
<span class='tline' id='l117' data-llen='2593:2616'>　横渠先生曰三處陽剛失巽之道乗剛而動頻吝所</span>
<span class='tline' id='l118' data-llen='2616:2634'>　宜志在比物故吝如復之六三志窮也</span>
<span class='tline' id='l119' data-llen='2634:2657'>　白雲郭氏曰過於剛而不中是以或巽或失所謂旣</span>
<span class='tline' id='l120' data-llen='2657:2680'>　不能令又不受命者也非吝而何其志終不能以有</span>
<span class='tline' id='l121' data-llen='2680:2688'>　行是以窮也</span>
<span class='tline' id='l122' data-llen='2688:2707'>六四悔亡田獲三品象曰田獲三品有功也</span>
<span class='tline' id='l123' data-llen='2707:2730'>　伊川先生曰隂柔无援而承乗皆剛宜有悔也而四</span>
<span class='tline' id='l124' data-llen='2730:2756'><a onclick="displayPageImage('KR1a0041', 'WYG', '057-7b' );" name="057-7b" class="pb">[057-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2756:2779'>　以隂居隂得巽之正在上體之下居上而能下也居</span>
<span class='tline' id='l126' data-llen='2779:2802'>　上之下巽於上也以巽臨下巽於下也善處如此故</span>
<span class='tline' id='l127' data-llen='2802:2825'>　得悔亡所以得悔亡以如田之獲三品也田獲三品</span>
<span class='tline' id='l128' data-llen='2825:2848'>　及於上下也田獵之獲分三品一爲乾豆一供賓客</span>
<span class='tline' id='l129' data-llen='2848:2871'>　與充庖一頒徒御四能巽於上下之陽如田之獲三</span>
<span class='tline' id='l130' data-llen='2871:2894'>　品謂遍及上下也四之地本有悔以處之至善故悔</span>
<span class='tline' id='l131' data-llen='2894:2922'>　<span class='krp-note'>一无/悔字</span>亡而復有功天下之事苟善處則悔或可以成</span>
<span class='tline' id='l132' data-llen='2922:2945'>　功也○巽於上下如田之獲三品而遍及上下成巽</span>
<span class='tline' id='l133' data-llen='2945:2971'><a onclick="displayPageImage('KR1a0041', 'WYG', '057-8a' );" name="057-8a" class="pb">[057-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2971:2983'>　之功也<span class='krp-note'>並易/傳</span></span>
<span class='tline' id='l135' data-llen='2983:3006'>　横渠先生曰柔順之德以隂居位雖或乗剛悔終可</span>
<span class='tline' id='l136' data-llen='3006:3029'>　亡近比於五不爲諂妄而又二三并爲所獲不私其</span>
<span class='tline' id='l137' data-llen='3029:3052'>　累而樂爲己用田獲之類也使三陽見獲四之功也</span>
<span class='tline' id='l138' data-llen='3052:3060'>　<span class='krp-note'>易/說</span></span>
<span class='tline' id='l139' data-llen='3060:3083'>　白雲郭氏曰六四近君志決於進无初六之疑旣无</span>
<span class='tline' id='l140' data-llen='3083:3106'>　羣疑則悔亡矣是以有田獲三品之功也六四至柔</span>
<span class='tline' id='l141' data-llen='3106:3129'>　不當有田獲之功而此以順乎剛故得之由是觀之</span>
<span class='tline' id='l142' data-llen='3129:3155'><a onclick="displayPageImage('KR1a0041', 'WYG', '057-8b' );" name="057-8b" class="pb">[057-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3155:3178'>　則剛以巽而无太過柔以巽而无不及則巽之道豈</span>
<span class='tline' id='l144' data-llen='3178:3200'>　柔弱畏懦之義哉是其可與有行也<span class='krp-note'>易/説</span></span>
<span class='tline' id='l145' data-llen='3200:3223'>九五貞吉悔亡无不利无初有終先庚三日後庚三日</span>
<span class='tline' id='l146' data-llen='3223:3236'>吉象曰九五之吉位正中也</span>
<span class='tline' id='l147' data-llen='3236:3259'>　明道先生曰先甲三日以窮其所以然而處其事後</span>
<span class='tline' id='l148' data-llen='3259:3282'>　甲三日以究其將然而爲之防甲者事之始也庚者</span>
<span class='tline' id='l149' data-llen='3282:3305'>　有所革也自甲至於戊已春夏生物之氣已備庚者</span>
<span class='tline' id='l150' data-llen='3305:3330'>　秋冬成物之氣也故有所革别一般氣<span class='krp-note'>劉絢/師訓</span></span>
<span class='tline' id='l151' data-llen='3330:3356'><a onclick="displayPageImage('KR1a0041', 'WYG', '057-9a' );" name="057-9a" class="pb">[057-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3356:3379'>　伊川先生曰五居尊位爲巽之主命令之所出也處</span>
<span class='tline' id='l153' data-llen='3379:3402'>　得中正盡巽之善然巽者柔順之道所利在貞非五</span>
<span class='tline' id='l154' data-llen='3402:3425'>　之不足在巽當戒也既貞則吉而悔亡无所不利貞</span>
<span class='tline' id='l155' data-llen='3425:3448'>　正中也處巽出令皆以正中爲吉柔巽而不貞則有</span>
<span class='tline' id='l156' data-llen='3448:3471'>　悔安能无所不利也命令之出有所變更也无初始</span>
<span class='tline' id='l157' data-llen='3471:3494'>　未善也有終更之始善也若已善則何用命也何用</span>
<span class='tline' id='l158' data-llen='3494:3521'>　更也先庚三日後庚三日吉出命更改<span class='krp-note'>一作/故</span>之道當</span>
<span class='tline' id='l159' data-llen='3521:3544'>　如是也甲者事之端也庚者變更之始也十干戊已</span>
<span class='tline' id='l160' data-llen='3544:3570'><a onclick="displayPageImage('KR1a0041', 'WYG', '057-9b' );" name="057-9b" class="pb">[057-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3570:3593'>　爲中過中則變故謂之庚事之改更當原始要終如</span>
<span class='tline' id='l162' data-llen='3593:3616'>　先甲後甲之義如是則吉也解在蠱卦○九五之吉</span>
<span class='tline' id='l163' data-llen='3616:3639'>　以處正中也得正中之道則吉而其悔亡也正中謂</span>
<span class='tline' id='l164' data-llen='3639:3668'>　不過无不及<span class='krp-note'>一作无/過不及</span>正得其中也處柔巽與出命令</span>
<span class='tline' id='l165' data-llen='3668:3687'>　唯得中爲善失中則悔也<span class='krp-note'>並易/傳</span></span>
<span class='tline' id='l166' data-llen='3687:3710'>　横渠先生曰解見蠱卦志不以正則将有悔先庚三</span>
<span class='tline' id='l167' data-llen='3710:3733'>　日譲始也後庚三日存終也雖體陽居尊无應於下</span>
<span class='tline' id='l168' data-llen='3733:3756'>　故不可爲事之唱乃吉不著於繇辭者巽非憂患之</span>
<span class='tline' id='l169' data-llen='3756:3783'><a onclick="displayPageImage('KR1a0041', 'WYG', '057-10a' );" name="057-10a" class="pb">[057-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3783:3794'>　時故也<span class='krp-note'>易/說</span></span>
<span class='tline' id='l171' data-llen='3794:3817'>　白雲郭氏曰剛以巽而後貞吉柔以巽而後有功貞</span>
<span class='tline' id='l172' data-llen='3817:3840'>　吉則无太過有功則无不及是以四五皆得巽道而</span>
<span class='tline' id='l173' data-llen='3840:3863'>　悔亡也九五居尊中正爲巽之主固守是道吉无不</span>
<span class='tline' id='l174' data-llen='3863:3886'>　利猶曰无初有終者巽之爲象以柔而用剛也唯以</span>
<span class='tline' id='l175' data-llen='3886:3909'>　柔故有初六進退之疑唯用剛故有九五正中之德</span>
<span class='tline' id='l176' data-llen='3909:3932'>　是爲无初有終也先庚三日後庚三日吉者九五人</span>
<span class='tline' id='l177' data-llen='3932:3955'>　君之位也出命人君之所先也慎乃出令君人之道</span>
<span class='tline' id='l178' data-llen='3955:3982'><a onclick="displayPageImage('KR1a0041', 'WYG', '057-10b' );" name="057-10b" class="pb">[057-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3982:4005'>　也故必先後三日而申命之夫上有巽入之道下有</span>
<span class='tline' id='l180' data-llen='4005:4028'>　巽順之義風行草偃莫易於斯時猶且先後三日而</span>
<span class='tline' id='l181' data-llen='4028:4051'>　申命之者慎之至也慎之至者令出唯行弗唯反故</span>
<span class='tline' id='l182' data-llen='4051:4074'>　也命令之出有必可行之善而无不可行復反之失</span>
<span class='tline' id='l183' data-llen='4074:4097'>　是以吉也上曰貞吉九五之吉也下曰吉蓋命令以</span>
<span class='tline' id='l184' data-llen='4097:4120'>　是爲吉也庚即令也先庚謂未出令之前己申命後</span>
<span class='tline' id='l185' data-llen='4120:4143'>　庚謂出令之後三日而後行事也伊川曰申者事之</span>
<span class='tline' id='l186' data-llen='4143:4160'>　始也庚者變更之始也<span class='krp-note'>易/說</span></span>
<span class='tline' id='l187' data-llen='4160:4187'><a onclick="displayPageImage('KR1a0041', 'WYG', '057-11a' );" name="057-11a" class="pb">[057-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4187:4210'>上九巽在牀下喪其資斧貞凶象曰巽在牀下上窮也</span>
<span class='tline' id='l189' data-llen='4210:4220'>喪其資斧正乎凶也</span>
<span class='tline' id='l190' data-llen='4220:4243'>　伊川先生曰牀人所安也在牀下過所安之義也九</span>
<span class='tline' id='l191' data-llen='4243:4271'>　居巽之極過於巽者也<span class='krp-note'>一尤/者字</span>資所有也斧以斷也陽</span>
<span class='tline' id='l192' data-llen='4271:4294'>　剛本有斷以過巽而失其剛斷失其所有喪資斧也</span>
<span class='tline' id='l193' data-llen='4294:4317'>　居上而過巽至於自失在正道爲凶也○巽在牀下</span>
<span class='tline' id='l194' data-llen='4317:4340'>　過於巽也處卦之上巽至於窮極也居上而過極於</span>
<span class='tline' id='l195' data-llen='4340:4363'>　巽至於自失得爲正乎乃凶道也巽本善行故疑之</span>
<span class='tline' id='l196' data-llen='4363:4390'><a onclick="displayPageImage('KR1a0041', 'WYG', '057-11b' );" name="057-11b" class="pb">[057-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4390:4411'>　曰得爲正乎復斷之曰乃凶也<span class='krp-note'>並易/傳</span></span>
<span class='tline' id='l198' data-llen='4411:4434'>　横渠先生曰柔巽過極難爲之下物不爲用故曰喪</span>
<span class='tline' id='l199' data-llen='4434:4454'>　其資斧凶資斧尚喪餘用殫矣<span class='krp-note'>易/說</span></span>
<span class='tline' id='l200' data-llen='4454:4477'>　白雲郭氏曰九二有爲之臣也以巽用剛者也上九</span>
<span class='tline' id='l201' data-llen='4477:4500'>　巽之極者也巽極不知變而欲同九二之道則其過</span>
<span class='tline' id='l202' data-llen='4500:4523'>　也甚矣過則失故喪其資斧貞凶也巽之道剛柔用</span>
<span class='tline' id='l203' data-llen='4523:4546'>　之皆獲其利今喪其所資之利能无凶乎故巽在牀</span>
<span class='tline' id='l204' data-llen='4546:4569'>　下无用於上窮之時喪其資斧殊乖悔亡之利彼以</span>
<span class='tline' id='l205' data-llen='4569:4596'><a onclick="displayPageImage('KR1a0041', 'WYG', '057-12a' );" name="057-12a" class="pb">[057-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4596:4619'>　悔亡而吉則此以喪失正乎凶矣觀此則知謂之資</span>
<span class='tline' id='l207' data-llen='4619:4641'>　斧者其行權之義乎是不可失者也<span class='krp-note'>易/說</span></span>
<span class='tline' id='l208' data-llen='4641:4644'>　</span>
<span class='tline' id='l209' data-llen='4644:4647'>　</span>
<span class='tline' id='l210' data-llen='4647:4650'>　</span>
<span class='tline' id='l211' data-llen='4650:4653'>　</span>
<span class='tline' id='l212' data-llen='4653:4656'>　</span>
<span class='tline' id='l213' data-llen='4656:4659'>　</span>
<span class='tline' id='l214' data-llen='4659:4686'><a onclick="displayPageImage('KR1a0041', 'WYG', '057-12b' );" name="057-12b" class="pb">[057-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4686:4689'>　</span>
<span class='tline' id='l216' data-llen='4689:4692'>　</span>
<span class='tline' id='l217' data-llen='4692:4695'>　</span>
<span class='tline' id='l218' data-llen='4695:4698'>　</span>
<span class='tline' id='l219' data-llen='4698:4701'>　</span>
<span class='tline' id='l220' data-llen='4701:4704'>　</span>
<span class='tline' id='l221' data-llen='4704:4707'>　</span>
<span class='tline' id='l222' data-llen='4707:4718'>　大易粹言卷五十七</span>
</p>
<p>
</p>
  </div>
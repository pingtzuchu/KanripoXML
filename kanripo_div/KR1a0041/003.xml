<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0041', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:210'>　大易粹言卷三　　　　　宋　方聞一　編</span>
<span class='tline' id='l10' data-llen='210:220'>䷂<span class='krp-note'>震下/坎上</span></span>
<span class='tline' id='l11' data-llen='220:248'>　伊川先生曰屯序卦曰<span class='krp-note'>一无/曰字</span>有天地然後萬物生焉</span>
<span class='tline' id='l12' data-llen='248:271'>　盈天地之間者唯萬物故受之以屯屯者盈也屯者</span>
<span class='tline' id='l13' data-llen='271:294'>　物之始生也萬物始生鬱結未通故為盈塞於天地</span>
<span class='tline' id='l14' data-llen='294:317'>　之間至通暢茂盛則塞意亡矣天地生萬物屯物之</span>
<span class='tline' id='l15' data-llen='317:340'>　始生故繼乾坤之後以二象言之雲雷之興隂陽始</span>
<span class='tline' id='l16' data-llen='340:366'><a onclick="displayPageImage('KR1a0041', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='366:389'>　交也以二體言之震始交於下坎始交於中隂陽相</span>
<span class='tline' id='l18' data-llen='389:412'>　交乃成雲雷隂陽始交雲雷相應而未成澤故為屯</span>
<span class='tline' id='l19' data-llen='412:435'>　若已成澤則為解也又動於險中亦屯之義隂陽不</span>
<span class='tline' id='l20' data-llen='435:458'>　交則為否始交而未暢則為屯在時則天下屯難未</span>
<span class='tline' id='l21' data-llen='458:471'>　亨泰之時也<span class='krp-note'>易/傳</span></span>
<span class='tline' id='l22' data-llen='471:494'>　白雲郭氏曰易為三才之書其言道則三才之道也</span>
<span class='tline' id='l23' data-llen='494:517'>　天地人雖均為三才獨人道雜而多端无天地之純</span>
<span class='tline' id='l24' data-llen='517:540'>　全故純剛為乾而盡天道純柔為坤而盡地道至於</span>
<span class='tline' id='l25' data-llen='540:566'><a onclick="displayPageImage('KR1a0041', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='566:589'>　人事不齊一卦不足以盡故自屯至未濟共為人道</span>
<span class='tline' id='l27' data-llen='589:612'>　以配乾坤是以諸卦所載人事為多而人道自此明</span>
<span class='tline' id='l28' data-llen='612:635'>　矣然則人道以六十二卦而後能配乾坤所謂乾以</span>
<span class='tline' id='l29' data-llen='635:650'>　易知坤以簡能歟<span class='krp-note'>易/説</span></span>
<span class='tline' id='l30' data-llen='650:665'>屯元亨利貞勿用有攸徃利建侯</span>
<span class='tline' id='l31' data-llen='665:688'>　伊川先生曰屯有大亨之道而處之利在貞固非貞</span>
<span class='tline' id='l32' data-llen='688:711'>　固何以濟屯方屯之時未可有所徃也天下之屯豈</span>
<span class='tline' id='l33' data-llen='711:738'>　獨力所能濟必廣資輔助故利建侯也<span class='krp-note'>易/傳</span>○處屯難</span>
<span class='tline' id='l34' data-llen='738:764'><a onclick="displayPageImage('KR1a0041', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='764:787'>　而有致亨之道其唯貞固乎然能守正不變者鮮矣</span>
<span class='tline' id='l36' data-llen='787:797'>　<span class='krp-note'>師説/雜編</span></span>
<span class='tline' id='l37' data-llen='797:821'>　横渠先生曰勿用有攸徃徃則失其居矣<span class='krp-note'>易/説</span></span>
<span class='tline' id='l38' data-llen='821:844'>　龜山楊氏曰屯極必亨故屯有亨之道元亨大亨也</span>
<span class='tline' id='l39' data-llen='844:867'>　利貞利在正也與乾四徳異矣勿用有攸徃以初爻</span>
<span class='tline' id='l40' data-llen='867:890'>　言也險在前屯難方生也遽而徃則行險而犯難矣</span>
<span class='tline' id='l41' data-llen='890:905'>　故曰勿用有攸徃<span class='krp-note'>易/説</span></span>
<span class='tline' id='l42' data-llen='905:928'>　白雲郭氏曰天地无屯人與萬物皆有之物之始生</span>
<span class='tline' id='l43' data-llen='928:954'><a onclick="displayPageImage('KR1a0041', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='954:977'>　及其未亨之時皆屯也故為人道之始乾坤之四徳</span>
<span class='tline' id='l45' data-llen='977:1000'>　所以生萬物而康屯者故屯有得於乾坤之四徳也</span>
<span class='tline' id='l46' data-llen='1000:1023'>　然四徳非一於屯也屯之所得者屯之時屯之事而</span>
<span class='tline' id='l47' data-llen='1023:1046'>　已觀乾之彖萬物資始元也品物流形亨也各正性</span>
<span class='tline' id='l48' data-llen='1046:1069'>　命保合太和利貞也是則天地之道始終在於萬物</span>
<span class='tline' id='l49' data-llen='1069:1092'>　而萬物以人為首故屯為人道之始具四徳而繼乾</span>
<span class='tline' id='l50' data-llen='1092:1115'>　坤也人道始生而未成未可用有所徃先於建侯者</span>
<span class='tline' id='l51' data-llen='1115:1138'>　聖人配天地之徳生萬物而康屯莫先此大公之道</span>
<span class='tline' id='l52' data-llen='1138:1164'><a onclick="displayPageImage('KR1a0041', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1164:1174'>　故也<span class='krp-note'>易/説</span></span>
<span class='tline' id='l54' data-llen='1174:1197'>彖曰屯剛柔始交而難生動乎險中大亨貞雷雨之動</span>
<span class='tline' id='l55' data-llen='1197:1211'>滿盈天造草昧宜建侯而不寧</span>
<span class='tline' id='l56' data-llen='1211:1234'>　伊川先生曰以雲雷二象言之則剛柔始交也以坎</span>
<span class='tline' id='l57' data-llen='1234:1257'>　震二體言之動乎險中也剛柔始交未能通暢則艱</span>
<span class='tline' id='l58' data-llen='1257:1280'>　屯故云難生又動於險中為艱屯之義○所謂大亨</span>
<span class='tline' id='l59' data-llen='1280:1303'>　而貞者雷雨之動滿盈也隂陽始交則艱屯未能通</span>
<span class='tline' id='l60' data-llen='1303:1326'>　暢及其和洽則成雷雨滿盈於天地之間生物乃遂</span>
<span class='tline' id='l61' data-llen='1326:1352'><a onclick="displayPageImage('KR1a0041', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1352:1380'>　屯有大亨之道也所以能大亨由夫<span class='krp-note'>一无/夫字</span>貞也非貞</span>
<span class='tline' id='l63' data-llen='1380:1408'>　固安能出屯人之處屯有致大亨之道亦在夫<span class='krp-note'>一无/夫字</span></span>
<span class='tline' id='l64' data-llen='1408:1446'>　貞固也○上文<span class='krp-note'>一有/既字</span>言<span class='krp-note'>一有/夫字</span>天地生物之義<span class='krp-note'>一有是/以字</span></span>
<span class='tline' id='l65' data-llen='1446:1469'>　此言時事天造謂時運也草草亂无倫序昧冥昧不</span>
<span class='tline' id='l66' data-llen='1469:1492'>　明當此時運所宜建立輔助則可以濟屯雖建侯自</span>
<span class='tline' id='l67' data-llen='1492:1518'>　輔又當憂勤兢畏不遑寜處聖人之深戒也<span class='krp-note'>並易/傳</span></span>
<span class='tline' id='l68' data-llen='1518:1541'>　廣平游氏曰屯宜建侯而不寜何也盖屯難未解方</span>
<span class='tline' id='l69' data-llen='1541:1564'>　且急賢才以自助故分土錫圭以報有功而崇有徳</span>
<span class='tline' id='l70' data-llen='1564:1590'><a onclick="displayPageImage('KR1a0041', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1590:1614'>　又且與之戮力以𢎞濟艱難故雖建侯而不寜也若</span>
<span class='tline' id='l72' data-llen='1614:1637'>　豫之建侯則四方无虞五刑不用要當建諸侯以蕃</span>
<span class='tline' id='l73' data-llen='1637:1660'>　屏王室而已以是建侯則寜矣武王歸馬放牛何不</span>
<span class='tline' id='l74' data-llen='1660:1671'>　寜之有<span class='krp-note'>易/説</span></span>
<span class='tline' id='l75' data-llen='1671:1694'>　龜山楊氏曰乾一索而得震隂陽始交也坎在上難</span>
<span class='tline' id='l76' data-llen='1694:1717'>　生也隂陽始交而未成澤坎之所以為難也震動而</span>
<span class='tline' id='l77' data-llen='1717:1740'>　坎險動乎險中合二體言之也止乎險則蹇動乎險</span>
<span class='tline' id='l78' data-llen='1740:1763'>　中則亨動有亨之道也盖險非可止之地止則終於</span>
<span class='tline' id='l79' data-llen='1763:1789'><a onclick="displayPageImage('KR1a0041', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1789:1812'>　䧟而已矣故動乃亨也夫屯難之初上下无常分貴</span>
<span class='tline' id='l81' data-llen='1812:1835'>　賤无定位非正也屯難平而後君君臣臣而天下治</span>
<span class='tline' id='l82' data-llen='1835:1858'>　故曰大亨貞言亨而後貞也雷雨之動滿盈則屯解</span>
<span class='tline' id='l83' data-llen='1858:1881'>　而澤下流矣○天造草昧非寜居之時故宜建侯而</span>
<span class='tline' id='l84' data-llen='1881:1908'>　不寜建侯所以自輔也使人各有主而天下定矣<span class='krp-note'>並/易</span></span>
<span class='tline' id='l85' data-llen='1908:1915'>　<span class='krp-note'>説/</span></span>
<span class='tline' id='l86' data-llen='1915:1938'>　兼山郭氏曰屯者物之始生也草者之未齊昧者之</span>
<span class='tline' id='l87' data-llen='1938:1961'>　未明勾者之未伸萌者之未達而有動乎險中之象</span>
<span class='tline' id='l88' data-llen='1961:1987'><a onclick="displayPageImage('KR1a0041', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1987:2010'>　終至於大亨貞也是以草者齊之昧者明之造物之</span>
<span class='tline' id='l90' data-llen='2010:2033'>　始也建侯而不寜人倫之始也厥初生民无羽毛以</span>
<span class='tline' id='l91' data-llen='2033:2056'>　蔽其身无爪牙以充其欲則必求其羣而比焉勢又</span>
<span class='tline' id='l92' data-llen='2056:2079'>　不足則必求其強且大者而比焉此后王君公之所</span>
<span class='tline' id='l93' data-llen='2079:2102'>　由立也故後世有天下者必思屯之所以利建侯而</span>
<span class='tline' id='l94' data-llen='2102:2119'>　不寧則知所以為治矣<span class='krp-note'>易/説</span></span>
<span class='tline' id='l95' data-llen='2119:2142'>　白雲郭氏曰乾剛坤柔至屯而始交交則人道乃著</span>
<span class='tline' id='l96' data-llen='2142:2165'>　然純隂疑於陽則戰況剛柔之交能无難乎以是知</span>
<span class='tline' id='l97' data-llen='2165:2191'><a onclick="displayPageImage('KR1a0041', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2191:2214'>　人道之患與天地異故繫辭言鼓萬物而不與聖人</span>
<span class='tline' id='l99' data-llen='2214:2237'>　同憂是聖人不能无憂也屯之時處險而不可動故</span>
<span class='tline' id='l100' data-llen='2237:2260'>　言勿用有攸徃屯者也而天下草昧聖人不得不動</span>
<span class='tline' id='l101' data-llen='2260:2283'>　之時故言利建侯康屯之主也利建侯則動乎險中</span>
<span class='tline' id='l102' data-llen='2283:2306'>　亦聖人所不得已也唯動則得天地大亨萬物之貞</span>
<span class='tline' id='l103' data-llen='2306:2329'>　道苟一於勿用有攸徃則非康屯之主也雷雨之動</span>
<span class='tline' id='l104' data-llen='2329:2352'>　滿盈乎天地之間此天造草昧也建侯而不寧聖人</span>
<span class='tline' id='l105' data-llen='2352:2375'>　法天而造草昧也聖人法天繼天而造草昧此屯所</span>
<span class='tline' id='l106' data-llen='2375:2401'><a onclick="displayPageImage('KR1a0041', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2401:2416'>　以繼乾坤之道也<span class='krp-note'>易/説</span></span>
<span class='tline' id='l108' data-llen='2416:2428'>象曰雲雷屯君子以經綸</span>
<span class='tline' id='l109' data-llen='2428:2451'>　伊川先生曰坎不云雨而云雲者雲為雨而未成者</span>
<span class='tline' id='l110' data-llen='2451:2474'>　也未能成雨所以為屯君子觀屯之象經綸天下之</span>
<span class='tline' id='l111' data-llen='2474:2503'>　事以濟於屯<span class='krp-note'>一无/屯字</span>難經緯綸緝謂營為也<span class='krp-note'>易/傳</span></span>
<span class='tline' id='l112' data-llen='2503:2527'>　横渠先生曰雲雷皆是氣之聚處屯聚也<span class='krp-note'>易/説</span></span>
<span class='tline' id='l113' data-llen='2527:2550'>　廣平游氏曰經綸者因性循理而治之无汨其序之</span>
<span class='tline' id='l114' data-llen='2550:2573'>　謂也易於屯曰君子以經綸言所以濟難當如此也</span>
<span class='tline' id='l115' data-llen='2573:2599'><a onclick="displayPageImage('KR1a0041', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2599:2608'>　<span class='krp-note'>中庸/解</span></span>
<span class='tline' id='l117' data-llen='2608:2631'>　龜山楊氏曰雷雨之動滿盈則屯解矣雲雷而不雨</span>
<span class='tline' id='l118' data-llen='2631:2657'>　卦之所以為屯也屯難未亨君子經綸之時也<span class='krp-note'>易/説</span></span>
<span class='tline' id='l119' data-llen='2657:2680'>　兼山郭氏曰象在天成象在地成形事象之宜也在</span>
<span class='tline' id='l120' data-llen='2680:2703'>　上則為雲在下則為雨亦事象之宜也<span class='krp-note'>易/説</span></span>
<span class='tline' id='l121' data-llen='2703:2726'>　白雲郭氏曰坎在上為雲故雲雷屯坎在下為雨故</span>
<span class='tline' id='l122' data-llen='2726:2749'>　雷雨作解雲而未雨所以為屯經綸者經綸天下之</span>
<span class='tline' id='l123' data-llen='2749:2766'>　事建侯而不寧之謂也<span class='krp-note'>易/説</span></span>
<span class='tline' id='l124' data-llen='2766:2792'><a onclick="displayPageImage('KR1a0041', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2792:2815'>初九磐桓利居貞利建侯象曰雖磐桓志行正也以貴</span>
<span class='tline' id='l126' data-llen='2815:2823'>下賤大得民也</span>
<span class='tline' id='l127' data-llen='2823:2846'>　伊川先生曰初以陽爻在下乃剛明之才當屯難之</span>
<span class='tline' id='l128' data-llen='2846:2869'>　世居下位者也未能便徃濟屯故磐桓也方屯之初</span>
<span class='tline' id='l129' data-llen='2869:2892'>　不磐桓而遽進則犯難矣故宜居正而固其志凡人</span>
<span class='tline' id='l130' data-llen='2892:2915'>　處屯難則鮮能守正苟无貞固之守則將失義安能</span>
<span class='tline' id='l131' data-llen='2915:2938'>　濟時之屯乎居屯之世方屯於下所宜有助乃居屯</span>
<span class='tline' id='l132' data-llen='2938:2961'>　濟屯之道也故取建侯之義謂求輔助也○賢人在</span>
<span class='tline' id='l133' data-llen='2961:2987'><a onclick="displayPageImage('KR1a0041', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2987:3010'>　下時苟未利雖磐桓未能遂徃濟時之屯然有濟屯</span>
<span class='tline' id='l135' data-llen='3010:3033'>　之志與濟屯之用志在行其正也○九當屯難之時</span>
<span class='tline' id='l136' data-llen='3033:3056'>　以陽而來居隂下為以貴下賤之象方屯之時隂柔</span>
<span class='tline' id='l137' data-llen='3056:3079'>　不能自存有一剛陽之才衆所歸從也更能自處卑</span>
<span class='tline' id='l138' data-llen='3079:3102'>　下所以大得民也或疑方屯于下何有貴乎夫以剛</span>
<span class='tline' id='l139' data-llen='3102:3125'>　明之才而下於隂柔以能濟屯之才而下於不能乃</span>
<span class='tline' id='l140' data-llen='3125:3148'>　以貴下賤也況陽之於隂自為貴乎<span class='krp-note'>並易/傳</span></span>
<span class='tline' id='l141' data-llen='3148:3171'>　横渠先生曰磐桓猶言柱石磐磐石也桓桓柱也謂</span>
<span class='tline' id='l142' data-llen='3171:3197'><a onclick="displayPageImage('KR1a0041', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3197:3223'>　利建侯如柱石在下不可以動然志在行正也<span class='krp-note'>易/説</span></span>
<span class='tline' id='l144' data-llen='3223:3246'>　廣平游氏曰夫建侯王者事也而於初九言之者以</span>
<span class='tline' id='l145' data-llen='3246:3269'>　剛動之而不失其正其自任以天下之重盖王佐才</span>
<span class='tline' id='l146' data-llen='3269:3292'>　也象所謂君子以經綸者非初九其誰耶故其體國</span>
<span class='tline' id='l147' data-llen='3292:3315'>　致君宜以恊濟為意其曰利建侯者乃代天理物之</span>
<span class='tline' id='l148' data-llen='3315:3325'>　職也<span class='krp-note'>易/説</span></span>
<span class='tline' id='l149' data-llen='3325:3348'>　龜山楊氏曰得天下有道得其民斯得天下矣初以</span>
<span class='tline' id='l150' data-llen='3348:3371'>　剛明之才處羣隂之下能以貴下賤也其才足以濟</span>
<span class='tline' id='l151' data-llen='3371:3397'><a onclick="displayPageImage('KR1a0041', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3397:3420'>　時之屯又能以貴下之宜其得民矣然猶盤旋未進</span>
<span class='tline' id='l153' data-llen='3420:3443'>　者志行正故也行一不義殺一不辜得天下不為所</span>
<span class='tline' id='l154' data-llen='3443:3466'>　謂正也文王三分天下有其二可謂大得民也而猶</span>
<span class='tline' id='l155' data-llen='3466:3490'>　服事商者亦行正而已矣故曰利居貞髙明柔克利居</span>
<span class='tline' id='l156' data-llen='3490:3513'>　貞者待時而動不失正也聖人之有天下非私之也</span>
<span class='tline' id='l157' data-llen='3513:3536'>　四海之内共利之之為説共給之之為安故利建侯</span>
<span class='tline' id='l158' data-llen='3536:3560'>　武王克商有未及下車而封者用此道也<span class='krp-note'>易/説</span></span>
<span class='tline' id='l159' data-llen='3560:3583'>　兼山郭氏曰初九剛柔始交故稱磐桓時止則止時</span>
<span class='tline' id='l160' data-llen='3583:3609'><a onclick="displayPageImage('KR1a0041', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3609:3632'>　行則行理之常也時有不得行是以宜待也陽上而</span>
<span class='tline' id='l162' data-llen='3632:3655'>　隂下上貴而下賤亦理之常也其或以陽下隂以貴</span>
<span class='tline' id='l163' data-llen='3655:3678'>　下賤者適時之變也是以康屯之道在於得民得民</span>
<span class='tline' id='l164' data-llen='3678:3701'>　之道在於下下老子曰江海為百谷王以其下之也</span>
<span class='tline' id='l165' data-llen='3701:3709'>　<span class='krp-note'>易/説</span></span>
<span class='tline' id='l166' data-llen='3709:3732'>　白雲郭氏曰屯之時興事皆當磐旋磐旋未決也居</span>
<span class='tline' id='l167' data-llen='3732:3755'>　屯之道則當居貞建侯如是之利可免磐旋矣○剛</span>
<span class='tline' id='l168' data-llen='3755:3778'>　柔始交而難生則居屯者有不可動之勢而天下萬</span>
<span class='tline' id='l169' data-llen='3778:3805'><a onclick="displayPageImage('KR1a0041', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3805:3828'>　物方資於濟屯之才則濟屯者為不可不動之時以</span>
<span class='tline' id='l171' data-llen='3828:3851'>　不可動之勢而遇不可不動之時此其所以磐旋也</span>
<span class='tline' id='l172' data-llen='3851:3874'>　初九以剛明之才濟屯之難居正而静不違勢建侯</span>
<span class='tline' id='l173' data-llen='3874:3897'>　而動不違時其於屯也何不利之有故雖磐旋而不</span>
<span class='tline' id='l174' data-llen='3897:3920'>　失康屯之道故曰志行正也況以陽下隂大得民乎</span>
<span class='tline' id='l175' data-llen='3920:3943'>　聖人經綸建侯非自為也為民而已為民而得民其</span>
<span class='tline' id='l176' data-llen='3943:3964'>　難濟矣夏商之季湯武其盡之<span class='krp-note'>並易/説</span></span>
<span class='tline' id='l177' data-llen='3964:3987'>六二屯如邅如乘馬班如匪㓂婚媾女子貞不字十年</span>
<span class='tline' id='l178' data-llen='3987:4014'><a onclick="displayPageImage('KR1a0041', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4014:4034'>乃字象曰六二之難乘剛也十年乃字反常也</span>
<span class='tline' id='l180' data-llen='4034:4061'>　伊川先生曰二以隂柔居屯之世雖正<span class='krp-note'>一作/五</span>應在上</span>
<span class='tline' id='l181' data-llen='4061:4089'>　而逼於初剛故屯難邅迴如辭<span class='krp-note'>一有/助字</span>也乘馬欲行也</span>
<span class='tline' id='l182' data-llen='4089:4112'>　欲從正應而復班如不能進也班分布之義下馬為</span>
<span class='tline' id='l183' data-llen='4112:4135'>　班與馬異處也二當屯世雖不能自濟而居中得正</span>
<span class='tline' id='l184' data-llen='4135:4158'>　有應在上不失義者也然逼近於初隂乃陽所求柔</span>
<span class='tline' id='l185' data-llen='4158:4181'>　者剛所陵柔當屯時固難自濟又為剛陽所逼故為</span>
<span class='tline' id='l186' data-llen='4181:4204'>　難也設匪逼於㓂難則徃求於婚媾矣婚媾正應也</span>
<span class='tline' id='l187' data-llen='4204:4231'><a onclick="displayPageImage('KR1a0041', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4231:4254'>　冦非理而至者二守中正不苟合於初所以不字苟</span>
<span class='tline' id='l189' data-llen='4254:4277'>　貞固不易至于十年屯極必通乃獲正應而字育矣</span>
<span class='tline' id='l190' data-llen='4277:4300'>　以女子隂柔苟能守其志節久必獲通況君子守道</span>
<span class='tline' id='l191' data-llen='4300:4323'>　不回乎初為賢明剛正之人而為冦以侵逼於人何</span>
<span class='tline' id='l192' data-llen='4323:4346'>　也曰此自據二以柔近剛而為義更不計初之徳如</span>
<span class='tline' id='l193' data-llen='4346:4369'>　何也易之取義如此○六二居屯之時而又乗剛為</span>
<span class='tline' id='l194' data-llen='4369:4392'>　剛陽所逼是其患難也至於十年則難久必通矣乃</span>
<span class='tline' id='l195' data-llen='4392:4415'>　得反其常與正應合也十數之終也<span class='krp-note'>並易/傳</span></span>
<span class='tline' id='l196' data-llen='4415:4442'><a onclick="displayPageImage('KR1a0041', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4442:4461'>　横渠先生曰班布不進之貌<span class='krp-note'>易/説</span></span>
<span class='tline' id='l198' data-llen='4461:4484'>　龜山楊氏曰六二以隂柔乗剛故屯如邅如乘馬班</span>
<span class='tline' id='l199' data-llen='4484:4507'>　如下馬為班言此屯而不能有行也初以陽下隂婚</span>
<span class='tline' id='l200' data-llen='4507:4530'>　媾之象匪宼也二以柔順中正之資守常待應而不</span>
<span class='tline' id='l201' data-llen='4530:4553'>　從女子貞也與天下之大老異矣盖初雖有剛明之</span>
<span class='tline' id='l202' data-llen='4553:4576'>　才足以濟難而亨屯以之為君則未也守女子之貞</span>
<span class='tline' id='l203' data-llen='4576:4599'>　宜其不字矣至其數極而反常則君臣之分正故十</span>
<span class='tline' id='l204' data-llen='4599:4622'>　年乃字十數之終也君先而臣從君唱而臣和所謂</span>
<span class='tline' id='l205' data-llen='4622:4649'><a onclick="displayPageImage('KR1a0041', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4649:4672'>　常若綺里之徒漢初求之不可得而臣女子貞也晚</span>
<span class='tline' id='l207' data-llen='4672:4689'>　出從太子遊反常故也<span class='krp-note'>易/説</span></span>
<span class='tline' id='l208' data-llen='4689:4712'>　兼山郭民曰六二召雲者龍命吕者律其聴者非苟</span>
<span class='tline' id='l209' data-llen='4712:4735'>　合而已也以位則配以居則正而不偶焉屯故也至</span>
<span class='tline' id='l210' data-llen='4735:4758'>　於天道反常則應之禮曰國有道不變塞焉國无道</span>
<span class='tline' id='l211' data-llen='4758:4776'>　至死不變其六二之謂乎<span class='krp-note'>易/説</span></span>
<span class='tline' id='l212' data-llen='4776:4799'>　白雲郭氏曰屯之世動在險中非隂柔之所宜也況</span>
<span class='tline' id='l213' data-llen='4799:4822'>　六爻之中莫柔弱於六二故為在屯之邅者而有女</span>
<span class='tline' id='l214' data-llen='4822:4849'><a onclick="displayPageImage('KR1a0041', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4849:4872'>　子之象焉馬班如欲應五而不能進也初九之剛進</span>
<span class='tline' id='l216' data-llen='4872:4895'>　而見逼非為寇則婚媾耳六二居中待應不為苟合</span>
<span class='tline' id='l217' data-llen='4895:4918'>　宼婚不從故云不字至於十年屯難反常終從正應</span>
<span class='tline' id='l218' data-llen='4918:4941'>　則六二之處屯可謂女子之貞者矣伊川曰此自據</span>
<span class='tline' id='l219' data-llen='4941:4964'>　二以柔近剛為義不計初之徳為如何也易之取義</span>
<span class='tline' id='l220' data-llen='4964:4987'>　如此所謂假初以明二非在二以明初也班如者舊</span>
<span class='tline' id='l221' data-llen='4987:5010'>　以謂相牽不進或謂班旋不進伊川謂班分布之義</span>
<span class='tline' id='l222' data-llen='5010:5037'>　與馬異處要之班如為列而未進又不欲退處也<span class='krp-note'>易/説</span></span>
<span class='tline' id='l223' data-llen='5037:5064'><a onclick="displayPageImage('KR1a0041', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5064:5087'>六三即鹿无虞唯入于林中君子幾不如舍徃吝象曰</span>
<span class='tline' id='l225' data-llen='5087:5105'>即鹿无虞以從禽也君子舍之徃吝窮也</span>
<span class='tline' id='l226' data-llen='5105:5133'>　伊川先生曰六三以隂<span class='krp-note'>一无/隂字</span>柔居剛柔既不能安屯</span>
<span class='tline' id='l227' data-llen='5133:5156'>　居剛而不中正則妄動雖貪於所求既不足以自濟</span>
<span class='tline' id='l228' data-llen='5156:5179'>　又无應援將安之乎如即鹿而无虞人也入山林者</span>
<span class='tline' id='l229' data-llen='5179:5202'>　必有虞人以導之无導之者則唯䧟入于林莽中君</span>
<span class='tline' id='l230' data-llen='5202:5225'>　子見事之幾㣲不若舍而勿逐徃則徒取窮吝而已</span>
<span class='tline' id='l231' data-llen='5225:5248'>　○事不可而妄動以從欲也无虞而即鹿以貪禽也</span>
<span class='tline' id='l232' data-llen='5248:5275'><a onclick="displayPageImage('KR1a0041', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5275:5298'>　當屯之時不可動而動猶无虞而即鹿以有從禽之</span>
<span class='tline' id='l234' data-llen='5298:5321'>　心也君子則見幾而舍之不從若徃則可吝而困窮</span>
<span class='tline' id='l235' data-llen='5321:5338'>　<span class='krp-note'>一作/窮困</span>也<span class='krp-note'>並易/傳</span></span>
<span class='tline' id='l236' data-llen='5338:5361'>　横渠先生曰處非其地故曰入于林中虞防禁也二</span>
<span class='tline' id='l237' data-llen='5361:5388'>　以乗剛有冦故五若可親五屯其膏故不若捨之<span class='krp-note'>易/説</span></span>
<span class='tline' id='l238' data-llen='5388:5411'>　龜山楊氏曰六三居動之極而不中正非居正者也</span>
<span class='tline' id='l239' data-llen='5411:5434'>　待時而動動而不括故其出有獲當屯難草昧之時</span>
<span class='tline' id='l240' data-llen='5434:5457'>　動不以正而上无應以之濟屯是從禽而已即鹿无</span>
<span class='tline' id='l241' data-llen='5457:5484'><a onclick="displayPageImage('KR1a0041', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5484:5507'>　虞唯入于林中者也古者无事嵗三田非以為遊豫</span>
<span class='tline' id='l243' data-llen='5507:5530'>　也必有山澤之虞以菜其野盖菜其野而後禽可即</span>
<span class='tline' id='l244' data-llen='5530:5553'>　田而无虞是從禽而已林中非即鹿之所君子見幾</span>
<span class='tline' id='l245' data-llen='5553:5570'>　不如舎之徃斯吝窮矣<span class='krp-note'>易/説</span></span>
<span class='tline' id='l246' data-llen='5570:5593'>　兼山郭氏曰六三在屯之時居動之極貪於有獲肆</span>
<span class='tline' id='l247' data-llen='5593:5616'>　欲從禽昧道而行以臨險阻始求有得徃益屯也不</span>
<span class='tline' id='l248' data-llen='5616:5639'>　知所謂得人者昌失人者亡故也六三互體有艮庻</span>
<span class='tline' id='l249' data-llen='5639:5662'>　幾有知止之心故曰君子幾不如舍也即鹿无虞以</span>
<span class='tline' id='l250' data-llen='5662:5689'><a onclick="displayPageImage('KR1a0041', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5689:5712'>　從禽也何必黔喙之謂乎其卦則屯其體則震其互</span>
<span class='tline' id='l252' data-llen='5712:5735'>　體則止動而求獲不知其向是以不如止也虞翻變</span>
<span class='tline' id='l253' data-llen='5735:5758'>　文為麓或謂於義為贅且鹿之已即何必虞乎謂為</span>
<span class='tline' id='l254' data-llen='5758:5785'>　贅辭則鉅鹿沙鹿皆當同義故知從禽非專鹿也<span class='krp-note'>易/説</span></span>
<span class='tline' id='l255' data-llen='5785:5808'>　白雲郭氏曰虞翻王肅以鹿為麓先人曰如鉅鹿沙</span>
<span class='tline' id='l256' data-llen='5808:5831'>　鹿之鹿故知從禽非專鹿也雍曰孟子言從禽獸而</span>
<span class='tline' id='l257' data-llen='5831:5854'>　无厭書言外作禽荒則從禽禽荒皆謂田獵則此不</span>
<span class='tline' id='l258' data-llen='5854:5877'>　止於鹿明矣六三以隂柔之才非中正之位居動之</span>
<span class='tline' id='l259' data-llen='5877:5904'><a onclick="displayPageImage('KR1a0041', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5904:5927'>　極貪於有獲非處險之道也曽不自度可動之利雖</span>
<span class='tline' id='l261' data-llen='5927:5950'>　即鹿也不過入于林中而已豈能有濟哉唯君子知</span>
<span class='tline' id='l262' data-llen='5950:5974'>　幾不如舍之為得矣徃則遇險其道窮也<span class='krp-note'>易/説</span></span>
<span class='tline' id='l263' data-llen='5974:5997'>六四乘馬班如求婚媾徃吉无不利象曰求而徃明也</span>
<span class='tline' id='l264' data-llen='5997:6020'>　伊川先生曰六四以柔順居近君之位得於上者也</span>
<span class='tline' id='l265' data-llen='6020:6043'>　而其才不足以濟屯故進而復止乘馬班如也已既</span>
<span class='tline' id='l266' data-llen='6043:6066'>　不足以濟時之屯若能求賢以自輔則可濟矣初陽</span>
<span class='tline' id='l267' data-llen='6066:6098'>　剛<span class='krp-note'>一作/剛陽</span>之賢乃是正應己之婚媾也若求此陽剛<span class='krp-note'>一/作</span></span>
<span class='tline' id='l268' data-llen='6098:6125'><a onclick="displayPageImage('KR1a0041', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6125:6157'>　<span class='krp-note'>剛/陽</span>之婚媾徃與共輔陽<span class='krp-note'>一无/陽字</span>剛中正之君濟時之屯</span>
<span class='tline' id='l270' data-llen='6157:6180'>　則吉而无所不利也居公卿之位己之才雖不足以</span>
<span class='tline' id='l271' data-llen='6180:6203'>　濟時之屯若能求在下之賢親而用之何所不濟哉</span>
<span class='tline' id='l272' data-llen='6203:6226'>　○知己不足求賢自輔而後徃可謂明矣居得致之</span>
<span class='tline' id='l273' data-llen='6226:6252'>　地<span class='krp-note'>一作/位</span>已不能而遂已至暗者也<span class='krp-note'>並易/傳</span></span>
<span class='tline' id='l274' data-llen='6252:6271'>　横渠先生曰六四待求而徃<span class='krp-note'>易/説</span></span>
<span class='tline' id='l275' data-llen='6271:6294'>　龜山楊氏曰六四静而正居險而不妄動者也故曰</span>
<span class='tline' id='l276' data-llen='6294:6317'>　乘馬班如班如者有待而行也夫初以陽下隂求婚</span>
<span class='tline' id='l277' data-llen='6317:6344'><a onclick="displayPageImage('KR1a0041', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6344:6367'>　媾者也而四應之求而徃者也屯難之時智者以其</span>
<span class='tline' id='l279' data-llen='6367:6390'>　謀勇者以其力競時赴功者皆是也而四獨居險而</span>
<span class='tline' id='l280' data-llen='6390:6413'>　不為難待求而後徃非擇義之明疇克耳故徃吉无</span>
<span class='tline' id='l281' data-llen='6413:6436'>　不利而孔子曰求而徃明也若諸葛孔明之於先主</span>
<span class='tline' id='l282' data-llen='6436:6448'>　其幾是乎<span class='krp-note'>易/説</span></span>
<span class='tline' id='l283' data-llen='6448:6471'>　兼山郭氏曰六四屯雖可以有為之時又惡不由其</span>
<span class='tline' id='l284' data-llen='6471:6494'>　道故志士不忘在溝壑勇士不忘喪其元取非其招</span>
<span class='tline' id='l285' data-llen='6494:6513'>　不徃也如不待招而徃何哉<span class='krp-note'>易/説</span></span>
<span class='tline' id='l286' data-llen='6513:6540'><a onclick="displayPageImage('KR1a0041', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6540:6563'>　白雲郭氏曰居屯之時有濟難之志而无濟難之才</span>
<span class='tline' id='l288' data-llen='6563:6586'>　者六四也无其才則必資剛明之才與共濟難此所</span>
<span class='tline' id='l289' data-llen='6586:6609'>　以班如有待於初九也初九正應以陽下隂得婚媾</span>
<span class='tline' id='l290' data-llen='6609:6632'>　之義彼求而我徃是以吉无不利也六二不與初九</span>
<span class='tline' id='l291' data-llen='6632:6655'>　而待正應是之謂貞貞則正道存焉六四不近比九</span>
<span class='tline' id='l292' data-llen='6655:6678'>　五下待初九求而後徃是之謂明明則事業興焉此</span>
<span class='tline' id='l293' data-llen='6678:6695'>　伊尹伯夷之所以辨也<span class='krp-note'>易/説</span></span>
<span class='tline' id='l294' data-llen='6695:6717'>九五屯其膏小貞吉大貞凶象曰屯其膏施未光也</span>
<span class='tline' id='l295' data-llen='6717:6744'><a onclick="displayPageImage('KR1a0041', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6744:6767'>　伊川先生曰五居尊得正而當屯時若有剛明之賢</span>
<span class='tline' id='l297' data-llen='6767:6790'>　為之輔則能濟屯矣以其无臣也故屯其膏人君之</span>
<span class='tline' id='l298' data-llen='6790:6813'>　尊雖屯難之世於其名位非有損也唯其施為有所</span>
<span class='tline' id='l299' data-llen='6813:6836'>　不行徳澤有所不下是屯其膏人君之屯也既膏澤</span>
<span class='tline' id='l300' data-llen='6836:6859'>　有所不下是威權不在己也威權去已而欲驟正之</span>
<span class='tline' id='l301' data-llen='6859:6882'>　求凶之道魯昭公髙貴鄉公之事是也故小貞則吉</span>
<span class='tline' id='l302' data-llen='6882:6905'>　也小貞則漸正之也若盤庚周宣修徳用賢復先王</span>
<span class='tline' id='l303' data-llen='6905:6928'>　之政諸侯復朝謂以道馴致為之不暴也又非恬然</span>
<span class='tline' id='l304' data-llen='6928:6955'><a onclick="displayPageImage('KR1a0041', 'WYG', '003-17b' );" name="003-17b" class="pb">[003-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6955:6978'>　不為若唐之僖昭也不為則常屯以至於亡矣○膏</span>
<span class='tline' id='l306' data-llen='6978:7005'>　澤不下及是其徳施未能光大也人君之屯也<span class='krp-note'>並易/傳</span></span>
<span class='tline' id='l307' data-llen='7005:7028'>　龜山楊氏曰屯難之世履尊位而䧟乎險中乘隂而</span>
<span class='tline' id='l308' data-llen='7028:7051'>　无輔欲有為而力不足者也此人君之屯也人君之</span>
<span class='tline' id='l309' data-llen='7051:7074'>　屯於其名位非有加損也膏澤不下於民力不足以</span>
<span class='tline' id='l310' data-llen='7074:7097'>　有為而已若唐之文宗是也故曰屯其膏言澤不下</span>
<span class='tline' id='l311' data-llen='7097:7120'>　流也以其欲有為而力不足故戒之曰小貞吉大貞</span>
<span class='tline' id='l312' data-llen='7120:7143'>　凶小貞若武宗用李徳裕之謀先取澤潞河北諸鎮</span>
<span class='tline' id='l313' data-llen='7143:7170'><a onclick="displayPageImage('KR1a0041', 'WYG', '003-18a' );" name="003-18a" class="pb">[003-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7170:7193'>　置而不問是也故唐之威令幾於復振大貞若魯昭</span>
<span class='tline' id='l315' data-llen='7193:7220'>　公髙貴鄉公是也<span class='krp-note'>易/説</span>○易曰屯其膏小貞吉大貞凶</span>
<span class='tline' id='l316' data-llen='7220:7243'>　方屯難之時膏澤不敷權移於下政非己出人君之</span>
<span class='tline' id='l317' data-llen='7243:7266'>　屯也權移於下而欲驟正之取凶之道也故大貞凶</span>
<span class='tline' id='l318' data-llen='7266:7289'>　小貞漸而正之也孔子欲旅泰山者姑小貞之而已</span>
<span class='tline' id='l319' data-llen='7289:7309'>　其後昭公卒至敗亡失此故也<span class='krp-note'>語/解</span></span>
<span class='tline' id='l320' data-llen='7309:7332'>　兼山郭氏曰九五尊位大中慶賞之可行而時則屯</span>
<span class='tline' id='l321' data-llen='7332:7355'>　也彼剛中之質見揜於二隂膏澤不得下于民之象</span>
<span class='tline' id='l322' data-llen='7355:7382'><a onclick="displayPageImage('KR1a0041', 'WYG', '003-18b' );" name="003-18b" class="pb">[003-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7382:7405'>　也坎雖潤下特私其應而已故小貞則吉也貞者事</span>
<span class='tline' id='l324' data-llen='7405:7428'>　之幹也方屯之未寜而下有分民之臣上无蓼蕭之</span>
<span class='tline' id='l325' data-llen='7428:7451'>　澤以及四海故大貞則凶也或以況魏晉之初盖大</span>
<span class='tline' id='l326' data-llen='7451:7468'>　器已移夫何屯膏之有<span class='krp-note'>易/説</span></span>
<span class='tline' id='l327' data-llen='7468:7491'>　白雲郭氏曰伊川先生曰人君之尊雖屯難之世於</span>
<span class='tline' id='l328' data-llen='7491:7514'>　其名位非有損也唯其施為有所不行徳澤有所不</span>
<span class='tline' id='l329' data-llen='7514:7537'>　下是屯其膏人君之屯也既膏澤有所不下是威權</span>
<span class='tline' id='l330' data-llen='7537:7560'>　不在己也威權去已而欲驟正之求凶之道魯昭公</span>
<span class='tline' id='l331' data-llen='7560:7587'><a onclick="displayPageImage('KR1a0041', 'WYG', '003-19a' );" name="003-19a" class="pb">[003-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7587:7610'>　髙貴鄉公之事是也故小貞則吉也小貞則漸正之</span>
<span class='tline' id='l333' data-llen='7610:7633'>　也若盤庚周宣修徳用賢復先王之政諸侯復朝以</span>
<span class='tline' id='l334' data-llen='7633:7656'>　道馴致為之不暴也又非恬然不為若唐之僖昭也</span>
<span class='tline' id='l335' data-llen='7656:7679'>　不為則常屯以至於亡矣雍曰九五位非不尊也處</span>
<span class='tline' id='l336' data-llen='7679:7702'>　非不正也徳非不中也見揜於二隂而有屯膏之象</span>
<span class='tline' id='l337' data-llen='7702:7725'>　者盖五方自屯於險中豈能膏澤下於民哉然女子</span>
<span class='tline' id='l338' data-llen='7725:7748'>　小人皆隂之類也能揜君之徳者也能屯君之澤者</span>
<span class='tline' id='l339' data-llen='7748:7771'>　也人君惑而好之乃所以自致其屯也<span class='krp-note'>易/説</span></span>
<span class='tline' id='l340' data-llen='7771:7798'><a onclick="displayPageImage('KR1a0041', 'WYG', '003-19b' );" name="003-19b" class="pb">[003-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7798:7820'>上六乗馬班如泣血漣如象曰泣血漣如何可長也</span>
<span class='tline' id='l342' data-llen='7820:7843'>　伊川先生曰六以隂柔居屯之終在險之極而无應</span>
<span class='tline' id='l343' data-llen='7843:7866'>　援居則不安動无所之乗馬欲徃復班如不進窮厄</span>
<span class='tline' id='l344' data-llen='7866:7889'>　之甚至於泣血漣如屯之極也若陽剛而有助則屯</span>
<span class='tline' id='l345' data-llen='7889:7912'>　既極可濟矣○屯難窮極莫知所為故至泣血顛沛</span>
<span class='tline' id='l346' data-llen='7912:7935'>　如此其能長久乎夫卦者事也爻者事之時也分三</span>
<span class='tline' id='l347' data-llen='7935:7958'>　而又兩之足以包括衆理引而伸之觸類而長之天</span>
<span class='tline' id='l348' data-llen='7958:7973'>　下之能事畢矣<span class='krp-note'>並易/傳</span></span>
<span class='tline' id='l349' data-llen='7973:8000'><a onclick="displayPageImage('KR1a0041', 'WYG', '003-20a' );" name="003-20a" class="pb">[003-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='8000:8023'>　龜山楊氏曰險難之極以隂柔居之乘剛而无輔无</span>
<span class='tline' id='l351' data-llen='8023:8046'>　有為之資也乘馬班如泣血漣如而已班而不能有</span>
<span class='tline' id='l352' data-llen='8046:8069'>　行也漣如傷之至也若唐之昭宣是已其危亡立至</span>
<span class='tline' id='l353' data-llen='8069:8092'>　又何可長者然則時終不可為歟曰有剛健之才尊</span>
<span class='tline' id='l354' data-llen='8092:8113'>　徳樂義擇賢而用之何不可之有<span class='krp-note'>易/説</span></span>
<span class='tline' id='l355' data-llen='8113:8136'>　兼山郭氏曰上六易窮則變變則通通則久處屯之</span>
<span class='tline' id='l356' data-llen='8136:8159'>　極不能變屯以求通雖曰加憂何可濟也是由寢積</span>
<span class='tline' id='l357' data-llen='8159:8182'>　薪之上自謂曰安其能久乎二與四為不及上為過</span>
<span class='tline' id='l358' data-llen='8182:8209'><a onclick="displayPageImage('KR1a0041', 'WYG', '003-20b' );" name="003-20b" class="pb">[003-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8209:8226'>　過而不知變是以及此<span class='krp-note'>易/説</span></span>
<span class='tline' id='l360' data-llen='8226:8249'>　白雲郭氏曰康屯之道莫大於建侯不寧非優柔不</span>
<span class='tline' id='l361' data-llen='8249:8272'>　斷之所能濟也上六處屯之極乘馬班如同二四之</span>
<span class='tline' id='l362' data-llen='8272:8295'>　道可謂優柔不知變者矣故進退猶豫終以自傷非</span>
<span class='tline' id='l363' data-llen='8295:8318'>　可久之道也二之班如待正應也四之班如待求而</span>
<span class='tline' id='l364' data-llen='8318:8341'>　徃也上六班如獨无所待進退不决而自傷耳屯為</span>
<span class='tline' id='l365' data-llen='8341:8368'>　柔弱待濟之時故乘馬班如皆欲待而有所之也<span class='krp-note'>易/説</span></span>
<span class='tline' id='l366' data-llen='8368:8377'>　大易粹言卷三</span>
</p>
<p>
</p>
  </div>
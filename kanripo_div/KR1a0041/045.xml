<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0041', 'WYG', '045-1a' );" name="045-1a" class="pb">[045-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:212'>　大易粹言卷四十五　　　宋　方聞一　編</span>
<span class='tline' id='l10' data-llen='212:222'>䷬<span class='krp-note'>坤下/兊上</span></span>
<span class='tline' id='l11' data-llen='222:244'>　伊川先生曰萃序卦姤者遇也物相遇而後聚故</span>
<span class='tline' id='l12' data-llen='244:266'>　受之以萃萃者聚也物相㑹遇則成羣聚萃所以</span>
<span class='tline' id='l13' data-llen='266:288'>　次姤也為卦澤上於地水之聚也故為萃不言澤</span>
<span class='tline' id='l14' data-llen='288:310'>　在地上而云澤上於地言上於地則為方聚之義</span>
<span class='tline' id='l15' data-llen='310:319'>　也<span class='krp-note'>易/傳</span></span>
<span class='tline' id='l16' data-llen='319:345'><a onclick="displayPageImage('KR1a0041', 'WYG', '045-1b' );" name="045-1b" class="pb">[045-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='345:368'>　横渠先生曰與渙卦義同故繇辭互見<span class='krp-note'>易/說</span></span>
<span class='tline' id='l18' data-llen='368:391'>萃亨王假有廟利見大人亨利貞用大牲吉利有攸徃</span>
<span class='tline' id='l19' data-llen='391:414'>　明道先生曰萃渙皆享於帝立廟因其精神之聚而</span>
<span class='tline' id='l20' data-llen='414:442'>　形於此為其渙散故立此以收之<span class='krp-note'>謝顯/道録</span>○古者祭祀</span>
<span class='tline' id='l21' data-llen='442:465'>　用尸極有深意不可不深思蓋人之魂氣渙散孝子</span>
<span class='tline' id='l22' data-llen='465:488'>　求神而祭无尸則不享无主則不依故易於渙萃皆</span>
<span class='tline' id='l23' data-llen='488:511'>　言王假有廟即渙散之時事也魂氣必求其類而依</span>
<span class='tline' id='l24' data-llen='511:534'>　之人與人既為類骨肉又為一家之類已與尸既已</span>
<span class='tline' id='l25' data-llen='534:560'><a onclick="displayPageImage('KR1a0041', 'WYG', '045-2a' );" name="045-2a" class="pb">[045-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='560:584'>　潔齊至誠相通以此求神宜其饗之<span class='krp-note'>李籲/師說</span></span>
<span class='tline' id='l27' data-llen='584:612'>　伊川先生曰王者萃聚天下之道至於有廟極<span class='krp-note'>一无/極字</span></span>
<span class='tline' id='l28' data-llen='612:635'>　也羣生至衆也而可一其歸仰人心莫知其鄉也而</span>
<span class='tline' id='l29' data-llen='635:658'>　能致其誠敬鬼神之不可度也而能致其來格天下</span>
<span class='tline' id='l30' data-llen='658:681'>　萃合人心揔攝衆志之道非一其至大莫過於宗廟</span>
<span class='tline' id='l31' data-llen='681:704'>　故王者萃天下之道至於有廟則萃道之至也祭祀</span>
<span class='tline' id='l32' data-llen='704:727'>　之報本於人心聖人制禮以成其徳耳故豺獺能祭</span>
<span class='tline' id='l33' data-llen='727:750'>　其性然也萃下有亨字羡文也亨字自在下與渙不</span>
<span class='tline' id='l34' data-llen='750:776'><a onclick="displayPageImage('KR1a0041', 'WYG', '045-2b' );" name="045-2b" class="pb">[045-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='776:799'>　同渙則先言卦才萃乃先言卦義彖辭甚明○天下</span>
<span class='tline' id='l36' data-llen='799:822'>　之聚必得大人以治之人聚則亂物聚則爭事聚則</span>
<span class='tline' id='l37' data-llen='822:845'>　紊非大人治之則萃所以致爭亂也萃以不正則人</span>
<span class='tline' id='l38' data-llen='845:868'>　聚為苟合財聚為悖入安得亨乎故利貞○萃者豐</span>
<span class='tline' id='l39' data-llen='868:891'>　厚之時也其用宜稱故用大牲吉事莫重於祭故以</span>
<span class='tline' id='l40' data-llen='891:918'>　祭享而言上交鬼神下接民物百用莫不皆<span class='krp-note'>一作/當</span>然</span>
<span class='tline' id='l41' data-llen='918:941'>　當萃之時而交物以厚則是享豐富之吉也天下莫</span>
<span class='tline' id='l42' data-llen='941:969'>　不同其富樂矣若時之<span class='krp-note'>一无/之字</span>厚而交物以薄乃不享</span>
<span class='tline' id='l43' data-llen='969:995'><a onclick="displayPageImage('KR1a0041', 'WYG', '045-3a' );" name="045-3a" class="pb">[045-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='995:1018'>　其豐美天下莫之與而悔吝生矣蓋隨時之宜順理</span>
<span class='tline' id='l45' data-llen='1018:1041'>　而行故彖云順天命也夫不能有為者力之不足也</span>
<span class='tline' id='l46' data-llen='1041:1064'>　當萃之時故利有攸徃大凡興功立事貴得可為之</span>
<span class='tline' id='l47' data-llen='1064:1088'>　時萃而後用是以動而有裕天理然也<span class='krp-note'>並易/傳</span></span>
<span class='tline' id='l48' data-llen='1088:1112'>　横渠先生曰萃而不見大人之徳吝道也<span class='krp-note'>易/說</span></span>
<span class='tline' id='l49' data-llen='1112:1135'>　白雲郭氏曰萃聚之世既庶既富之時也故萃有亨</span>
<span class='tline' id='l50' data-llen='1135:1158'>　之道孔子曰既富矣又何加焉曰教之故聖人設教</span>
<span class='tline' id='l51' data-llen='1158:1181'>　必於富庶之後而設教之道莫先於孝享以為天下</span>
<span class='tline' id='l52' data-llen='1181:1207'><a onclick="displayPageImage('KR1a0041', 'WYG', '045-3b' );" name="045-3b" class="pb">[045-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1207:1230'>　先故觀之神道設教亦必以盥而不薦為首與萃之</span>
<span class='tline' id='l54' data-llen='1230:1253'>　時王假有廟致孝享之意同利見大人亨者天下萬</span>
<span class='tline' id='l55' data-llen='1253:1276'>　物萃聚之時主之者不得其道則亂由以生故非見</span>
<span class='tline' id='l56' data-llen='1276:1299'>　大人則萃不能亨也大人為道之大足以容民畜衆</span>
<span class='tline' id='l57' data-llen='1299:1322'>　者也所以利見大人者利貞故也正故能亨不正則</span>
<span class='tline' id='l58' data-llen='1322:1345'>　不亨矣始言萃亨王假有廟統言之也自利見大人</span>
<span class='tline' id='l59' data-llen='1345:1368'>　之下詳言其事也見大人則正正則得主萃之道故</span>
<span class='tline' id='l60' data-llen='1368:1391'>　天下可以用大牲而致孝享因萃之盛足以有為是</span>
<span class='tline' id='l61' data-llen='1391:1417'><a onclick="displayPageImage('KR1a0041', 'WYG', '045-4a' );" name="045-4a" class="pb">[045-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1417:1440'>　以利有攸徃矣由是觀之萃非大人適所以致亂也</span>
<span class='tline' id='l63' data-llen='1440:1467'>　故卦辭先言萃有亨之道而後言見大人則亨也<span class='krp-note'>易/說</span></span>
<span class='tline' id='l64' data-llen='1467:1490'>彖曰萃聚也順以說剛中而應故聚也王假有廟致孝</span>
<span class='tline' id='l65' data-llen='1490:1513'>享也利見大人亨聚以正也用大牲吉利有攸徃順天</span>
<span class='tline' id='l66' data-llen='1513:1531'>命也觀其所聚而天地萬物之情可見矣</span>
<span class='tline' id='l67' data-llen='1531:1558'>　伊川先生曰萃之義聚也順以<span class='krp-note'>一作/而</span>說以卦才言也</span>
<span class='tline' id='l68' data-llen='1558:1581'>　上說而下順為上以說道使民而順於人心下說上</span>
<span class='tline' id='l69' data-llen='1581:1604'>　之政令而順從於上既上下順說又陽剛處中正之</span>
<span class='tline' id='l70' data-llen='1604:1630'><a onclick="displayPageImage('KR1a0041', 'WYG', '045-4b' );" name="045-4b" class="pb">[045-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1630:1653'>　位而下有應助如此故能聚也欲天下之萃才非如</span>
<span class='tline' id='l72' data-llen='1653:1676'>　是不能也○王者萃人心之道至於建立宗廟所以</span>
<span class='tline' id='l73' data-llen='1676:1699'>　致其孝享之誠也祭祀人心之所自盡也故萃天下</span>
<span class='tline' id='l74' data-llen='1699:1722'>　之心者无如孝享王者萃天下之道至於有廟則其</span>
<span class='tline' id='l75' data-llen='1722:1745'>　極也○萃之時見大人則能亨蓋聚以正道也見大</span>
<span class='tline' id='l76' data-llen='1745:1768'>　人則其聚以正道得其正則亨矣萃不以正其能亨</span>
<span class='tline' id='l77' data-llen='1768:1791'>　乎○用大牲承上有廟之文以享祀而言凡事莫不</span>
<span class='tline' id='l78' data-llen='1791:1814'>　如是豐聚之時交於物者當厚稱其宜也物聚而力</span>
<span class='tline' id='l79' data-llen='1814:1840'><a onclick="displayPageImage('KR1a0041', 'WYG', '045-5a' );" name="045-5a" class="pb">[045-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1840:1863'>　贍乃可以有為故利有攸徃皆天理然也故云順天</span>
<span class='tline' id='l81' data-llen='1863:1886'>　命也○觀萃之理可以見天地萬物之情也天地之</span>
<span class='tline' id='l82' data-llen='1886:1909'>　化育萬物之生成凡有者皆聚也有无動静終始之</span>
<span class='tline' id='l83' data-llen='1909:1932'>　理聚散而已故觀其所以聚則天地萬物之情可見</span>
<span class='tline' id='l84' data-llen='1932:1942'>　矣<span class='krp-note'>並易/傳</span></span>
<span class='tline' id='l85' data-llen='1942:1965'>　横渠先生曰聚而致享必有廟乃盡其實○聚不以</span>
<span class='tline' id='l86' data-llen='1965:1988'>　正私邪勝也○富聚之世順天之命用大牲有所進</span>
<span class='tline' id='l87' data-llen='1988:2017'>　為宜○散而通之順天命而不凝於物也<span class='krp-note'>疑一作疑/並易說</span></span>
<span class='tline' id='l88' data-llen='2017:2043'><a onclick="displayPageImage('KR1a0041', 'WYG', '045-5b' );" name="045-5b" class="pb">[045-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2043:2066'>　白雲郭氏曰其道不順其情不說則无萃聚之理剛</span>
<span class='tline' id='l90' data-llen='2066:2089'>　中而應九五也萃之主也非剛則不能為衆聚之主</span>
<span class='tline' id='l91' data-llen='2089:2112'>　非中則不可為主苟无其應又不能為之主也是以</span>
<span class='tline' id='l92' data-llen='2112:2135'>　順以說為物聚之理剛中而應為能聚之道致孝享</span>
<span class='tline' id='l93' data-llen='2135:2158'>　者嘉㑹之時禮在所先也萃之致孝享亦以身化天</span>
<span class='tline' id='l94' data-llen='2158:2181'>　下也聚以正者見大人則聚以正道非大人則聚以</span>
<span class='tline' id='l95' data-llen='2181:2204'>　不正之道故大人所以為時利見也用大牲吉利有</span>
<span class='tline' id='l96' data-llen='2204:2227'>　攸徃者因時而可有為也時則所謂天命也當可為</span>
<span class='tline' id='l97' data-llen='2227:2253'><a onclick="displayPageImage('KR1a0041', 'WYG', '045-6a' );" name="045-6a" class="pb">[045-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2253:2276'>　而為所以順天命也然天地萬物之情所以聚者不</span>
<span class='tline' id='l99' data-llen='2276:2299'>　過順說而已其道不順則无由以聚其情不說則不</span>
<span class='tline' id='l100' data-llen='2299:2322'>　能聚矣故天地萬物之情既不過順說是以彖言可</span>
<span class='tline' id='l101' data-llen='2322:2332'>　見也<span class='krp-note'>易/說</span></span>
<span class='tline' id='l102' data-llen='2332:2350'>象曰澤上於地萃君子以除戎器戒不虞</span>
<span class='tline' id='l103' data-llen='2350:2373'>　伊川先生曰澤上於地為萃聚之象君子觀萃象以</span>
<span class='tline' id='l104' data-llen='2373:2396'>　除治戎噐用戒備於不虞凡物之萃則有不虞度之</span>
<span class='tline' id='l105' data-llen='2396:2419'>　事故衆聚則有爭物聚則有奪大率既聚則必多故</span>
<span class='tline' id='l106' data-llen='2419:2445'><a onclick="displayPageImage('KR1a0041', 'WYG', '045-6b' );" name="045-6b" class="pb">[045-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2445:2468'>　矣故觀萃象而戒也除謂簡治也去弊惡也除而聚</span>
<span class='tline' id='l108' data-llen='2468:2483'>　之所以戒不虞也<span class='krp-note'>易/傳</span></span>
<span class='tline' id='l109' data-llen='2483:2506'>　白雲郭氏曰澤聚於地萃之象也然天下之理順極</span>
<span class='tline' id='l110' data-llen='2506:2529'>　者必逆說極者必怨聚極者必散乖爭陵犯莫不由</span>
<span class='tline' id='l111' data-llen='2529:2552'>　此以生所以萃之時君子豫為之防除戎器而戒不</span>
<span class='tline' id='l112' data-llen='2552:2570'>　虞也除謂除弊惡而新之<span class='krp-note'>易/說</span></span>
<span class='tline' id='l113' data-llen='2570:2593'>初六有孚不終乃亂乃萃若號一握為笑勿恤徃无咎</span>
<span class='tline' id='l114' data-llen='2593:2605'>象曰乃亂乃萃其志亂也</span>
<span class='tline' id='l115' data-llen='2605:2631'><a onclick="displayPageImage('KR1a0041', 'WYG', '045-7a' );" name="045-7a" class="pb">[045-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2631:2654'>　伊川先生曰初與四為正應本有孚以相從者也然</span>
<span class='tline' id='l117' data-llen='2654:2677'>　當萃時三隂聚處柔无守正之節若捨正應而從其</span>
<span class='tline' id='l118' data-llen='2677:2700'>　類乃有孚而不終也乃亂惑亂其心也乃萃與其同</span>
<span class='tline' id='l119' data-llen='2700:2723'>　類聚也初若守正不從號呼以求正應則一握笑之</span>
<span class='tline' id='l120' data-llen='2723:2751'>　矣一握俗語一圑也謂衆<span class='krp-note'>一有/聚字</span>以為笑也若能勿恤</span>
<span class='tline' id='l121' data-llen='2751:2774'>　而徃從剛陽之正應則无過咎不然則入小人之羣</span>
<span class='tline' id='l122' data-llen='2774:2797'>　矣○其心志為同類所惑亂故乃萃於羣隂也不能</span>
<span class='tline' id='l123' data-llen='2797:2821'>　固其守則為小人所惑亂而失其正矣<span class='krp-note'>並易/傳</span></span>
<span class='tline' id='l124' data-llen='2821:2847'><a onclick="displayPageImage('KR1a0041', 'WYG', '045-7b' );" name="045-7b" class="pb">[045-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2847:2870'>　横渠先生曰萃聚之世物各以近相求所處逺者雖</span>
<span class='tline' id='l126' data-llen='2870:2893'>　有其應不能專一初六履不以中萃而志亂故為衆</span>
<span class='tline' id='l127' data-llen='2893:2916'>　輕侮若能啼號齎咨專一其守不恤衆侮則徃而无</span>
<span class='tline' id='l128' data-llen='2916:2925'>　咎<span class='krp-note'>易/說</span></span>
<span class='tline' id='l129' data-llen='2925:2948'>　白雲郭氏曰初與四為正應誠信之應也而初六捨</span>
<span class='tline' id='l130' data-llen='2948:2971'>　應從類不終其道乃惑亂相聚非聚以正之道也雖</span>
<span class='tline' id='l131' data-llen='2971:2994'>　有一握為笑之蹔何可長也故必勿恤其類徃從正</span>
<span class='tline' id='l132' data-llen='2994:3017'>　應以終有孚則无咎矣何以知初六之不終蓋隂柔</span>
<span class='tline' id='l133' data-llen='3017:3043'><a onclick="displayPageImage('KR1a0041', 'WYG', '045-8a' );" name="045-8a" class="pb">[045-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3043:3066'>　不能有立當萃之時見其類則必聚今二隂在上故</span>
<span class='tline' id='l135' data-llen='3066:3089'>　知其捨應從類也其志亂者其志惑於其類而失應</span>
<span class='tline' id='l136' data-llen='3089:3101'>　故云亂也<span class='krp-note'>易/說</span></span>
<span class='tline' id='l137' data-llen='3101:3124'>六二引吉无咎孚乃利用禴象曰引吉无咎中未變也</span>
<span class='tline' id='l138' data-llen='3124:3147'>　伊川先生曰初隂柔又非中正恐不能終其孚故因</span>
<span class='tline' id='l139' data-llen='3147:3170'>　其才而為之戒二雖隂柔而得中正故雖戒而微辭</span>
<span class='tline' id='l140' data-llen='3170:3198'>　<span class='krp-note'>一作其/辭微</span>凡爻之辭闗得失二端者為法為戒亦各隨</span>
<span class='tline' id='l141' data-llen='3198:3221'>　其才而設也引吉无咎引者相牽也人之交相求則</span>
<span class='tline' id='l142' data-llen='3221:3247'><a onclick="displayPageImage('KR1a0041', 'WYG', '045-8b' );" name="045-8b" class="pb">[045-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3247:3274'>　合相待<span class='krp-note'>一作/持</span>則離二與五為正應當萃者也而相逺</span>
<span class='tline' id='l144' data-llen='3274:3297'>　又在羣隂之間必相牽引則得其萃矣五居尊位有</span>
<span class='tline' id='l145' data-llen='3297:3320'>　中正之徳二亦以中正之道徃與之萃乃君臣和合</span>
<span class='tline' id='l146' data-llen='3320:3343'>　也其所共致豈可量也是以吉而无咎也无咎者善</span>
<span class='tline' id='l147' data-llen='3343:3366'>　補過也二與五不相引則過矣孚乃利用禴孚信之</span>
<span class='tline' id='l148' data-llen='3366:3389'>　在中誠之謂也禴祭之簡薄者也菲薄而祭不尚備</span>
<span class='tline' id='l149' data-llen='3389:3417'>　物直以誠意交於神明也孚乃者謂有其<span class='krp-note'>一作/其有</span>孚則</span>
<span class='tline' id='l150' data-llen='3417:3445'>　可不用文飾專以至誠交於上<span class='krp-note'>一有/下字</span>也以禴言者謂</span>
<span class='tline' id='l151' data-llen='3445:3471'><a onclick="displayPageImage('KR1a0041', 'WYG', '045-9a' );" name="045-9a" class="pb">[045-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3471:3494'>　薦其誠而已上下相聚而尚飾焉是未誠也蓋其中</span>
<span class='tline' id='l153' data-llen='3494:3517'>　實者不假飾於外用禴之義也孚信者萃之本也不</span>
<span class='tline' id='l154' data-llen='3517:3540'>　獨君臣之聚凡天下之聚在誠而已○萃之時以得</span>
<span class='tline' id='l155' data-llen='3540:3563'>　聚為吉故九四為得上下之萃二與五雖正應然異</span>
<span class='tline' id='l156' data-llen='3563:3586'>　處有間乃當萃而未合者也故能相引而萃則吉而</span>
<span class='tline' id='l157' data-llen='3586:3609'>　无咎以其有中正之徳未遽至改變也變則不相引</span>
<span class='tline' id='l158' data-llen='3609:3632'>　矣或曰二既有中正之徳而象云未變辭若不足何</span>
<span class='tline' id='l159' data-llen='3632:3655'>　也曰羣隂比處乃其類聚方萃之時居其間能自守</span>
<span class='tline' id='l160' data-llen='3655:3681'><a onclick="displayPageImage('KR1a0041', 'WYG', '045-9b' );" name="045-9b" class="pb">[045-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3681:3704'>　不變逺須正應剛立者能之二隂柔之才以其有中</span>
<span class='tline' id='l162' data-llen='3704:3727'>　正之徳可覬其未至於變耳故象含其意以存戒也</span>
<span class='tline' id='l163' data-llen='3727:3736'>　<span class='krp-note'>並易/傳</span></span>
<span class='tline' id='l164' data-llen='3736:3759'>　横渠先生曰物思其聚之時能自持不變引而後徃</span>
<span class='tline' id='l165' data-llen='3759:3782'>　吉乃无咎凡言利用禴皆誠素著白於幽明之際未</span>
<span class='tline' id='l166' data-llen='3782:3800'>　孚而略禮則神怒而民怨<span class='krp-note'>易/説</span></span>
<span class='tline' id='l167' data-llen='3800:3823'>　白雲郭氏曰二雖隂柔而有中正之徳猶牽於羣類</span>
<span class='tline' id='l168' data-llen='3823:3846'>　不能自達必九五引而後應以見柔之不能盡萃聚</span>
<span class='tline' id='l169' data-llen='3846:3873'><a onclick="displayPageImage('KR1a0041', 'WYG', '045-10a' );" name="045-10a" class="pb">[045-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3873:3896'>　之道也應而得吉吉乃无咎无咎則得聚之道矣得</span>
<span class='tline' id='l171' data-llen='3896:3919'>　聚之道則既庶既富是以可薦誠而用禴也禴祭簡</span>
<span class='tline' id='l172' data-llen='3919:3942'>　薄以誠為主苟誠不至則不可以禴故以孚先之中</span>
<span class='tline' id='l173' data-llen='3942:3965'>　未變者柔道好從而易變如初六改應從類是也二</span>
<span class='tline' id='l174' data-llen='3965:3988'>　之所以引吉蓋以得中故未變也二以用禴故知得</span>
<span class='tline' id='l175' data-llen='3988:4009'>　萃之道初之乃亂乃萃知其失矣<span class='krp-note'>易/說</span></span>
<span class='tline' id='l176' data-llen='4009:4032'>六三萃如嗟如无攸利徃无咎小吝象曰徃无咎上巽</span>
<span class='tline' id='l177' data-llen='4032:4035'>也</span>
<span class='tline' id='l178' data-llen='4035:4062'><a onclick="displayPageImage('KR1a0041', 'WYG', '045-10b' );" name="045-10b" class="pb">[045-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4062:4085'>　伊川先生曰三隂柔不中正之人也求萃於人而人</span>
<span class='tline' id='l180' data-llen='4085:4108'>　莫與求四則非其正應又非其類是以不正為四所</span>
<span class='tline' id='l181' data-llen='4108:4131'>　棄也與二則二自以中正應五是以不正為二所不</span>
<span class='tline' id='l182' data-llen='4131:4159'>　與也故欲<span class='krp-note'>一无/欲字</span>萃如則為人棄絶而嗟如不獲萃而</span>
<span class='tline' id='l183' data-llen='4159:4182'>　嗟恨也上下皆不與无所利也唯徃而從上六則得</span>
<span class='tline' id='l184' data-llen='4182:4205'>　其萃為无咎也三與上雖非隂陽正應然萃之時以</span>
<span class='tline' id='l185' data-llen='4205:4228'>　類相從皆以柔居一體之上又皆无與居相應之地</span>
<span class='tline' id='l186' data-llen='4228:4251'>　上復處說順之極故得其萃而无咎也易道變動无</span>
<span class='tline' id='l187' data-llen='4251:4278'><a onclick="displayPageImage('KR1a0041', 'WYG', '045-11a' );" name="045-11a" class="pb">[045-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4278:4301'>　常在人識之然而小吝何也三始求聚於四與二不</span>
<span class='tline' id='l189' data-llen='4301:4324'>　獲而後徃從上六人之動為如此雖得所求亦可小</span>
<span class='tline' id='l190' data-llen='4324:4347'>　羞吝也○上居柔說之極三徃而无咎者上六巽順</span>
<span class='tline' id='l191' data-llen='4347:4359'>　而受之也<span class='krp-note'>易/傳</span></span>
<span class='tline' id='l192' data-llen='4359:4382'>　白雲郭氏曰三以其類在下常失所聚故有嗟如之</span>
<span class='tline' id='l193' data-llen='4382:4405'>　嘆无應无類何所利乎然與其上无應而下失初二</span>
<span class='tline' id='l194' data-llen='4405:4428'>　不若徃從上六雖非正應而萃之時或復以同類而</span>
<span class='tline' id='l195' data-llen='4428:4451'>　可聚也是以无咎然求之非其道能无吝乎上巽者</span>
<span class='tline' id='l196' data-llen='4451:4478'><a onclick="displayPageImage('KR1a0041', 'WYG', '045-11b' );" name="045-11b" class="pb">[045-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4478:4504'>　以上六有柔巽之徳故有可徃而從之之理也<span class='krp-note'>易/說</span></span>
<span class='tline' id='l198' data-llen='4504:4522'>九四大吉无咎象曰大吉无咎位不當也</span>
<span class='tline' id='l199' data-llen='4522:4545'>　伊川先生曰四當萃之時上比九五之君得君臣之</span>
<span class='tline' id='l200' data-llen='4545:4568'>　聚也下比下體羣隂得下民之聚也得上下之聚可</span>
<span class='tline' id='l201' data-llen='4568:4591'>　謂善矣然四以陽居隂非正也雖得上下之聚必得</span>
<span class='tline' id='l202' data-llen='4591:4614'>　大吉然後為无咎也大為周遍之義无所不周然後</span>
<span class='tline' id='l203' data-llen='4614:4641'>　為大无所不正則為大吉大吉則无咎也<span class='krp-note'>一作/矣</span>夫上</span>
<span class='tline' id='l204' data-llen='4641:4664'>　下之聚固有不由正道而得者非理枉道而得君者</span>
<span class='tline' id='l205' data-llen='4664:4691'><a onclick="displayPageImage('KR1a0041', 'WYG', '045-12a' );" name="045-12a" class="pb">[045-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4691:4714'>　自古多矣非理枉道而得民者蓋亦有焉如齊之陳</span>
<span class='tline' id='l207' data-llen='4714:4737'>　常魯之季氏是也然得為大吉乎得為无咎乎故九</span>
<span class='tline' id='l208' data-llen='4737:4764'>　四必能大吉然後為<span class='krp-note'>一作/能</span>无咎也○以其位之不當</span>
<span class='tline' id='l209' data-llen='4764:4791'>　疑其所為未能盡善故云必得大吉然後為<span class='krp-note'>一作/能</span>无</span>
<span class='tline' id='l210' data-llen='4791:4811'>　咎也非盡善安得為大吉乎<span class='krp-note'>並易/傳</span></span>
<span class='tline' id='l211' data-llen='4811:4834'>　横渠先生曰位非極顯而有物之萃非大吉則悔吝</span>
<span class='tline' id='l212' data-llen='4834:4844'>　必矣<span class='krp-note'>易/說</span></span>
<span class='tline' id='l213' data-llen='4844:4867'>　白雲郭氏曰九四之言大吉无咎道之至美者也而</span>
<span class='tline' id='l214' data-llen='4867:4894'><a onclick="displayPageImage('KR1a0041', 'WYG', '045-12b' );" name="045-12b" class="pb">[045-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4894:4917'>　注釋之家皆反其意未以為美故伊川亦以象言位</span>
<span class='tline' id='l216' data-llen='4917:4940'>　不當疑其所為未能盡善故云必得大吉然後无咎</span>
<span class='tline' id='l217' data-llen='4940:4963'>　也且以卦爻觀之萃之六爻獨有二陽下皆有應四</span>
<span class='tline' id='l218' data-llen='4963:4986'>　又上比於君得其所聚莫吉於斯故言大吉无咎也</span>
<span class='tline' id='l219' data-llen='4986:5009'>　位不當者四得上下之聚有大君之象而位非君位</span>
<span class='tline' id='l220' data-llen='5009:5032'>　故言不當也以萃聚而得吉之大固其所宜而人曰</span>
<span class='tline' id='l221' data-llen='5032:5055'>　无咎者以臣而有君聚之象其位不當疑於有咎故</span>
<span class='tline' id='l222' data-llen='5055:5082'>　也萃之成卦在九四故為萃之王與豫之九四同<span class='krp-note'>易/說</span></span>
<span class='tline' id='l223' data-llen='5082:5109'><a onclick="displayPageImage('KR1a0041', 'WYG', '045-13a' );" name="045-13a" class="pb">[045-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5109:5132'>九五萃有位无咎匪孚元永貞悔亡象曰萃有位志未</span>
<span class='tline' id='l225' data-llen='5132:5136'>光也</span>
<span class='tline' id='l226' data-llen='5136:5159'>　伊川先生曰九五居天下之尊萃天下之衆而君臨</span>
<span class='tline' id='l227' data-llen='5159:5182'>　之當正其位脩其徳以陽剛居尊位稱其位矣為有</span>
<span class='tline' id='l228' data-llen='5182:5209'>　其位矣<span class='krp-note'>一作/也</span>得中正之道无過咎也如是而有不信</span>
<span class='tline' id='l229' data-llen='5209:5232'>　而未歸者則當自反以脩其元永貞之徳則无思不</span>
<span class='tline' id='l230' data-llen='5232:5255'>　服而悔亡矣元永貞者君之徳民所歸也故比天下</span>
<span class='tline' id='l231' data-llen='5255:5278'>　之道與萃天下之道皆在此三者王者既有其位又</span>
<span class='tline' id='l232' data-llen='5278:5305'><a onclick="displayPageImage('KR1a0041', 'WYG', '045-13b' );" name="045-13b" class="pb">[045-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5305:5328'>　有其徳中正无過咎而天下尚有未信服歸附者蓋</span>
<span class='tline' id='l234' data-llen='5328:5351'>　其道未光大也永元貞之道未至也在脩徳以來之</span>
<span class='tline' id='l235' data-llen='5351:5374'>　如苖民逆命帝乃誕敷文徳舜徳非不至也蓋有逺</span>
<span class='tline' id='l236' data-llen='5374:5397'>　近昏明之異故其歸有先後既有未歸則當脩徳也</span>
<span class='tline' id='l237' data-llen='5397:5420'>　所為徳元永貞之道也元首也長也為君徳首出庶</span>
<span class='tline' id='l238' data-llen='5420:5443'>　物君長羣生有尊大之義焉有主統之義焉而又恒</span>
<span class='tline' id='l239' data-llen='5443:5466'>　永貞固則通於神明光於四海无思不服矣乃无匪</span>
<span class='tline' id='l240' data-llen='5466:5489'>　孚而其悔亡也所謂悔志之未光心之未慊也○象</span>
<span class='tline' id='l241' data-llen='5489:5516'><a onclick="displayPageImage('KR1a0041', 'WYG', '045-14a' );" name="045-14a" class="pb">[045-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5516:5539'>　舉爻上句王者之志必欲誠信著於天下有感必通</span>
<span class='tline' id='l243' data-llen='5539:5562'>　含生之類莫不懐歸若尚有匪孚是其志之未光大</span>
<span class='tline' id='l244' data-llen='5562:5572'>　也<span class='krp-note'>並易/傳</span></span>
<span class='tline' id='l245' data-llen='5572:5595'>　横渠先生曰居得盛位不能充以大人之徳係應於</span>
<span class='tline' id='l246' data-llen='5595:5618'>　二故曰有位履非不正故无咎然非君人之大信為</span>
<span class='tline' id='l247' data-llen='5618:5641'>　徳非厚不能无悔故元永貞而後悔亡<span class='krp-note'>易/說</span></span>
<span class='tline' id='l248' data-llen='5641:5664'>　白雲郭氏曰居萃之時得位之當者九五而已然有</span>
<span class='tline' id='l249' data-llen='5664:5687'>　其位斯有其事主天下之萃則其事也能充其道故</span>
<span class='tline' id='l250' data-llen='5687:5714'><a onclick="displayPageImage('KR1a0041', 'WYG', '045-14b' );" name="045-14b" class="pb">[045-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5714:5737'>　為大人不能充其道則僅有其位无過亦幸矣湯之</span>
<span class='tline' id='l252' data-llen='5737:5760'>　克寛克仁彰信兆民豈有位无咎而已哉故九五為</span>
<span class='tline' id='l253' data-llen='5760:5783'>　匪孚也匪孚者未能大信於天下也不能信於天下</span>
<span class='tline' id='l254' data-llen='5783:5806'>　則將有悔矣唯元永貞可以无悔元者盡君長之道</span>
<span class='tline' id='l255' data-llen='5806:5829'>　也永可久也貞正也得位而孚充是三者之道則大</span>
<span class='tline' id='l256' data-llen='5829:5852'>　君之能事畢矣湯文是也得位而匪孚未能信於天</span>
<span class='tline' id='l257' data-llen='5852:5875'>　下故特悔亡而已此象所以言志未光也九五宜能</span>
<span class='tline' id='l258' data-llen='5875:5898'>　充其道而爻象弗與何哉蓋九四下比羣隂非其位</span>
<span class='tline' id='l259' data-llen='5898:5925'><a onclick="displayPageImage('KR1a0041', 'WYG', '045-15a' );" name="045-15a" class="pb">[045-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5925:5948'>　而有其道矣萃聚之權獨在九四凡以九五未能孚</span>
<span class='tline' id='l261' data-llen='5948:5971'>　于天下故也此爻辭弗與之義也必曰萃有位又見</span>
<span class='tline' id='l262' data-llen='5971:5994'>　徒有其位而已所以甚言无其道也然九四大吉无</span>
<span class='tline' id='l263' data-llen='5994:6017'>　咎而象曰位不當九五萃有位而象曰志未光者以</span>
<span class='tline' id='l264' data-llen='6017:6040'>　見九四得萃聚之道而无君位可行九五雖有君位</span>
<span class='tline' id='l265' data-llen='6040:6055'>　而其志未光大也<span class='krp-note'>易/說</span></span>
<span class='tline' id='l266' data-llen='6055:6075'>上六齎咨涕洟无咎象曰齎咨涕洟未安上也</span>
<span class='tline' id='l267' data-llen='6075:6098'>　伊川先生曰六說之主隂柔小人說髙位而處之天</span>
<span class='tline' id='l268' data-llen='6098:6125'><a onclick="displayPageImage('KR1a0041', 'WYG', '045-15b' );" name="045-15b" class="pb">[045-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6125:6148'>　下孰肯與也求萃而人莫之與其窮至於齎咨而涕</span>
<span class='tline' id='l270' data-llen='6148:6171'>　洟也齎咨咨嗟也人之絶之由己自取又將誰咎為</span>
<span class='tline' id='l271' data-llen='6171:6194'>　人惡絶不知所為則隕穫而至嗟涕真小人之情狀</span>
<span class='tline' id='l272' data-llen='6194:6217'>　也○小人所處常失其宜既貪而從欲不能自擇安</span>
<span class='tline' id='l273' data-llen='6217:6240'>　地至於困窮則顛沛不知所為六之涕洟蓋不安於</span>
<span class='tline' id='l274' data-llen='6240:6263'>　處上也君子慎其所處非義不居不幸而有危困則</span>
<span class='tline' id='l275' data-llen='6263:6286'>　泰然自安不以累其心小人居不擇安常履非據及</span>
<span class='tline' id='l276' data-llen='6286:6309'>　其窮迫則隕穫躁撓甚至涕泣為可羞也未者非遽</span>
<span class='tline' id='l277' data-llen='6309:6336'><a onclick="displayPageImage('KR1a0041', 'WYG', '045-16a' );" name="045-16a" class="pb">[045-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6336:6359'>　之辭猶俗云未便也未便能安於上也隂而居上孤</span>
<span class='tline' id='l279' data-llen='6359:6379'>　處无與既非其據豈能安乎<span class='krp-note'>並易/傳</span></span>
<span class='tline' id='l280' data-llen='6379:6404'>　横渠先生曰以隂居上極物之萃非所堪也<span class='krp-note'>易/說</span></span>
<span class='tline' id='l281' data-llen='6404:6427'>　白雲郭氏曰衆隂可與之聚則逺而在下二陽可從</span>
<span class='tline' id='l282' data-llen='6427:6450'>　之而聚而已獨乘之當萃之時失其所聚者上六也</span>
<span class='tline' id='l283' data-llen='6450:6473'>　故有齎咨涕洟之象然能齎咨涕洟不敢自安於上</span>
<span class='tline' id='l284' data-llen='6473:6497'>　猶為知懼之人故雖失其所聚亦无咎矣<span class='krp-note'>易/說</span></span>
<span class='tline' id='l285' data-llen='6497:6500'>　</span>
<span class='tline' id='l286' data-llen='6500:6527'><a onclick="displayPageImage('KR1a0041', 'WYG', '045-16b' );" name="045-16b" class="pb">[045-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6527:6530'>　</span>
<span class='tline' id='l288' data-llen='6530:6533'>　</span>
<span class='tline' id='l289' data-llen='6533:6536'>　</span>
<span class='tline' id='l290' data-llen='6536:6539'>　</span>
<span class='tline' id='l291' data-llen='6539:6542'>　</span>
<span class='tline' id='l292' data-llen='6542:6545'>　</span>
<span class='tline' id='l293' data-llen='6545:6548'>　</span>
<span class='tline' id='l294' data-llen='6548:6559'>　大易粹言卷四十五</span>
</p>
<p>
</p>
  </div>
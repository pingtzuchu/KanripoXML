<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1a0041', 'WYG', '028-1a' );" name="028-1a" class="pb">[028-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　大易粹言卷二十八　　　宋　方聞一　編</span><br/>
<span class='tline' id='l10' data-llen='212:222'>䷛<span class='krp-note'>巽下/兊上</span></span><br/>
<span class='tline' id='l11' data-llen='222:245'>　伊川先生曰大過序卦曰頥者養也不養則不可動</span><br/>
<span class='tline' id='l12' data-llen='245:268'>　故受之以大過凡物養而後能成成則能動動則有</span><br/>
<span class='tline' id='l13' data-llen='268:291'>　過大過所以次頥也為卦上兊下巽澤在木上滅木</span><br/>
<span class='tline' id='l14' data-llen='291:314'>　也澤者潤養於木乃至滅没於木為大過之義大過</span><br/>
<span class='tline' id='l15' data-llen='314:337'>　者陽過也故為大者過過之大與大事過也聖賢道</span><br/>
<span class='tline' id='l16' data-llen='337:363'><a onclick="displayPageImage('KR1a0041', 'WYG', '028-1b' );" name="028-1b" class="pb">[028-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='363:386'>　徳功業大過於人凡事之大過於常者皆是也夫聖</span><br/>
<span class='tline' id='l18' data-llen='386:409'>　人盡人道非過於理也其制事以天下之正理矯時</span><br/>
<span class='tline' id='l19' data-llen='409:432'>　之用小過於中者則有之如行過乎恭喪過乎哀用</span><br/>
<span class='tline' id='l20' data-llen='432:455'>　過乎儉是也蓋矯之小過而後能及於中乃求中之</span><br/>
<span class='tline' id='l21' data-llen='455:478'>　用也所謂大過者常事之大者耳非有過於理也唯</span><br/>
<span class='tline' id='l22' data-llen='478:501'>　其大故不常見以其比常所見者大故謂之大過如</span><br/>
<span class='tline' id='l23' data-llen='501:529'>　堯舜之禪讓湯武之放伐皆由<span class='krp-note'>一有/此字</span>道也道无不中</span><br/>
<span class='tline' id='l24' data-llen='529:556'>　无不常以世人所不常<span class='krp-note'>一作/甞</span>見故謂之大過於常也</span><br/>
<span class='tline' id='l25' data-llen='556:582'><a onclick="displayPageImage('KR1a0041', 'WYG', '028-2a' );" name="028-2a" class="pb">[028-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='582:590'>　<span class='krp-note'>易/傳</span></span><br/>
<span class='tline' id='l27' data-llen='590:601'>大過棟橈利有攸往亨</span><br/>
<span class='tline' id='l28' data-llen='601:624'>　伊川先生曰小過隂過於上下大過陽過於中而上</span><br/>
<span class='tline' id='l29' data-llen='624:647'>　下弱矣故為棟橈之象棟取其勝重四陽聚於中可</span><br/>
<span class='tline' id='l30' data-llen='647:670'>　謂重矣九三九四皆取棟象謂任重也橈取其本末</span><br/>
<span class='tline' id='l31' data-llen='670:705'>　弱中强而本末弱是以橈也<span class='krp-note'>一作撓取其中强而本/末弱本末弱是以撓也</span></span><br/>
<span class='tline' id='l32' data-llen='705:728'>　隂弱而陽强君子盛而小人衰故利有攸往而亨也</span><br/>
<span class='tline' id='l33' data-llen='728:742'>　棟今人謂之檁<span class='krp-note'>易/傳</span></span><br/>
<span class='tline' id='l34' data-llen='742:768'><a onclick="displayPageImage('KR1a0041', 'WYG', '028-2b' );" name="028-2b" class="pb">[028-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='768:791'>　白雲郭氏曰頥之虚中虚故受實實則剛剛而後過</span><br/>
<span class='tline' id='l36' data-llen='791:814'>　二卦之象相終始也故頥以虚為主而過以剛為義</span><br/>
<span class='tline' id='l37' data-llen='814:837'>　過非人之失也過於用剛也過於用剛所以為大者</span><br/>
<span class='tline' id='l38' data-llen='837:860'>　過也當本末弱而棟橈之時非過於用剛不可也夫</span><br/>
<span class='tline' id='l39' data-llen='860:883'>　大厦將顚梁棟傾橈不可扶持是以必當大過治之</span><br/>
<span class='tline' id='l40' data-llen='883:906'>　也亦猶衰亂之世天下蕩蕩无綱紀文章非聖人大</span><br/>
<span class='tline' id='l41' data-llen='906:929'>　過常道以治之豈能復治哉利有攸往亨者利於聖</span><br/>
<span class='tline' id='l42' data-llen='929:952'>　賢大過治之然後亨也由此觀之大過之時亦非不</span><br/>
<span class='tline' id='l43' data-llen='952:978'><a onclick="displayPageImage('KR1a0041', 'WYG', '028-3a' );" name="028-3a" class="pb">[028-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='978:1001'>　可治之世特蠱弊之大者耳患无剛過而中之徳以</span><br/>
<span class='tline' id='l45' data-llen='1001:1015'>　行大過之事也<span class='krp-note'>易/說</span></span><br/>
<span class='tline' id='l46' data-llen='1015:1038'>彖曰大過大者過也棟橈本末弱也剛過而中巽而説</span><br/>
<span class='tline' id='l47' data-llen='1038:1054'>行利有攸往乃亨大過之時大矣哉</span><br/>
<span class='tline' id='l48' data-llen='1054:1077'>　伊川先生曰大者過謂陽過也在事為事之大者過</span><br/>
<span class='tline' id='l49' data-llen='1077:1100'>　與其過之大○本末弱謂上下二隂衰弱陽盛則隂</span><br/>
<span class='tline' id='l50' data-llen='1100:1123'>　衰故為大者過在小過則曰小者過隂過也○剛過</span><br/>
<span class='tline' id='l51' data-llen='1123:1146'>　而中言卦才之善也剛雖過而二五皆得中是處不</span><br/>
<span class='tline' id='l52' data-llen='1146:1172'><a onclick="displayPageImage('KR1a0041', 'WYG', '028-3b' );" name="028-3b" class="pb">[028-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1172:1200'>　失<span class='krp-note'>不失一/作得</span>中道也下巽上兊是以巽順和説之道而</span><br/>
<span class='tline' id='l54' data-llen='1200:1223'>　行也在大過之時以中道巽説而行故利有攸往乃</span><br/>
<span class='tline' id='l55' data-llen='1223:1246'>　所以能亨也○大過之時其事甚大故賛之曰大矣</span><br/>
<span class='tline' id='l56' data-llen='1246:1269'>　哉如立非常之大事與不世之大功成絶俗之大徳</span><br/>
<span class='tline' id='l57' data-llen='1269:1284'>　皆大過之事也<span class='krp-note'>並易/傳</span></span><br/>
<span class='tline' id='l58' data-llen='1284:1307'>　横渠先生曰陽剛過實於中本末過弱於外故當過</span><br/>
<span class='tline' id='l59' data-llen='1307:1319'>　矯相與也<span class='krp-note'>易/説</span></span><br/>
<span class='tline' id='l60' data-llen='1319:1342'>　龜山楊氏曰上下二隂本末弱也四陽聚於中大者</span><br/>
<span class='tline' id='l61' data-llen='1342:1368'><a onclick="displayPageImage('KR1a0041', 'WYG', '028-4a' );" name="028-4a" class="pb">[028-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1368:1391'>　過也剛過而聚於中剛過而中也巽而説行合二體</span><br/>
<span class='tline' id='l63' data-llen='1391:1414'>　言也所謂大過者立非常之事成希世之功是已禮</span><br/>
<span class='tline' id='l64' data-llen='1414:1437'>　器曰禮時為大堯授舜舜授禹湯放桀武王伐紂時</span><br/>
<span class='tline' id='l65' data-llen='1437:1460'>　也時也者當其可之謂也苟當其可則雖堯舜之禪</span><br/>
<span class='tline' id='l66' data-llen='1460:1483'>　遜湯武之放伐是亦過而中者也故堯典之書為遜</span><br/>
<span class='tline' id='l67' data-llen='1483:1506'>　舜而作而名之曰典典言常道也堯雖以天下與人</span><br/>
<span class='tline' id='l68' data-llen='1506:1529'>　而舜以匹夫受人之天下以人之常情言之可謂大</span><br/>
<span class='tline' id='l69' data-llen='1529:1552'>　過矣自聖人觀之亦曰常道而已也然而非巽而説</span><br/>
<span class='tline' id='l70' data-llen='1552:1578'><a onclick="displayPageImage('KR1a0041', 'WYG', '028-4b' );" name="028-4b" class="pb">[028-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1578:1601'>　行則不可往也故堯舜禹三聖之相授而謳歌獄訟</span><br/>
<span class='tline' id='l72' data-llen='1601:1624'>　皆歸之焉湯武之用師則東征西夷怨南征北狄怨</span><br/>
<span class='tline' id='l73' data-llen='1624:1647'>　簞食壺漿以迎王師故能成大功非巽而説行何以</span><br/>
<span class='tline' id='l74' data-llen='1647:1674'>　有此反是則子之之遜白公之争耳何亨之有哉<span class='krp-note'>自/大</span></span><br/>
<span class='tline' id='l75' data-llen='1674:1687'>　<span class='krp-note'>過棟橈至/此易説</span></span><br/>
<span class='tline' id='l76' data-llen='1687:1710'>　兼山郭氏曰大過一卦陳氏從遯變王原叔從離變</span><br/>
<span class='tline' id='l77' data-llen='1710:1733'>　二者不同要之取剛過中則一也遯以六二之上六</span><br/>
<span class='tline' id='l78' data-llen='1733:1756'>　王氏以離之巽遯以上九之九二王氏以離之兊然</span><br/>
<span class='tline' id='l79' data-llen='1756:1782'><a onclick="displayPageImage('KR1a0041', 'WYG', '028-5a' );" name="028-5a" class="pb">[028-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1782:1805'>　各有理可以互推也初上二隂是以言棟橈本末弱</span><br/>
<span class='tline' id='l81' data-llen='1805:1828'>　也其事則大過之初過亦淺也故為藉用白茅上六</span><br/>
<span class='tline' id='l82' data-llen='1828:1851'>　過之終過亦大也故為過涉滅頂凶要之大過大者</span><br/>
<span class='tline' id='l83' data-llen='1851:1875'>　之事小過小者之事推其象辭斷可知矣<span class='krp-note'>易/説</span></span><br/>
<span class='tline' id='l84' data-llen='1875:1898'>　白雲郭氏曰伊川曰聖賢道徳功業大過於人凡事</span><br/>
<span class='tline' id='l85' data-llen='1898:1921'>　之大過於常者皆是也又曰堯舜之禪遜湯武之征</span><br/>
<span class='tline' id='l86' data-llen='1921:1944'>　伐皆由此道也又曰立天下之大事興不世之大功</span><br/>
<span class='tline' id='l87' data-llen='1944:1967'>　成絶俗之大徳皆大過之事也雍曰彖言大者過也</span><br/>
<span class='tline' id='l88' data-llen='1967:1993'><a onclick="displayPageImage('KR1a0041', 'WYG', '028-5b' );" name="028-5b" class="pb">[028-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1993:2016'>　蓋明大過之義非言小者之過也棟橈大過之時也</span><br/>
<span class='tline' id='l90' data-llen='2016:2039'>　大過之時外則棟橈故宜用剛内則剛過而中是以</span><br/>
<span class='tline' id='l91' data-llen='2039:2062'>　其剛可用所以成大過之象然剛過而中非剛徳過</span><br/>
<span class='tline' id='l92' data-llen='2062:2085'>　中也乃剛過之徳又不失中者也剛過之徳既不失</span><br/>
<span class='tline' id='l93' data-llen='2085:2108'>　中又巽而説行者罔咈百姓以從已之欲也所謂致</span><br/>
<span class='tline' id='l94' data-llen='2108:2131'>　天下之大利成天下之大順者也以是而有攸往寧</span><br/>
<span class='tline' id='l95' data-llen='2131:2156'>　无利亨乎大過之時大矣非大人孰能當之<span class='krp-note'>易/説</span></span><br/>
<span class='tline' id='l96' data-llen='2156:2176'>象曰澤滅木大過君子以獨立不懼遯世无悶</span><br/>
<span class='tline' id='l97' data-llen='2176:2202'><a onclick="displayPageImage('KR1a0041', 'WYG', '028-6a' );" name="028-6a" class="pb">[028-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2202:2225'>　伊川先生曰澤潤養於木者也乃至滅没於木則過</span><br/>
<span class='tline' id='l99' data-llen='2225:2248'>　甚矣故為大過君子觀大過之象以立其大過人之</span><br/>
<span class='tline' id='l100' data-llen='2248:2271'>　行君子所以大過人者以其能獨立不懼遯世无悶</span><br/>
<span class='tline' id='l101' data-llen='2271:2294'>　也天下非之而不顧獨立不懼也舉世不見知而不</span><br/>
<span class='tline' id='l102' data-llen='2294:2317'>　悔遯世无悶也如此然後能自守所以為大過人也</span><br/>
<span class='tline' id='l103' data-llen='2317:2329'>　<span class='krp-note'>一无人/字易傳</span></span><br/>
<span class='tline' id='l104' data-llen='2329:2352'>　龜山楊氏曰澤雖滅木而木之植自若也君子體之</span><br/>
<span class='tline' id='l105' data-llen='2352:2369'>　故獨立不懼遯世无悶<span class='krp-note'>易/説</span></span><br/>
<span class='tline' id='l106' data-llen='2369:2395'><a onclick="displayPageImage('KR1a0041', 'WYG', '028-6b' );" name="028-6b" class="pb">[028-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2395:2418'>　兼山郭氏曰象獨立不懼遯世无悶此大者之過也</span><br/>
<span class='tline' id='l108' data-llen='2418:2441'>　今以一人譽之則喜一人非之則沮不能過者也昔</span><br/>
<span class='tline' id='l109' data-llen='2441:2464'>　者伯夷叔齊推位避國以歸文王及武王興師叩馬</span><br/>
<span class='tline' id='l110' data-llen='2464:2487'>　而諫其後卒不食周粟餓於首陽方武王興師商之</span><br/>
<span class='tline' id='l111' data-llen='2487:2510'>　賢人有如㣲子之徒已歸周周之賢臣有如太公召</span><br/>
<span class='tline' id='l112' data-llen='2510:2533'>　公之徒皆以為當伐而不疑四方諸侯㑹者蓋八百</span><br/>
<span class='tline' id='l113' data-llen='2533:2556'>　國是天下舉以為是也獨伯夷非之蓋推父子之親</span><br/>
<span class='tline' id='l114' data-llen='2556:2579'>　立君臣之義不得不如是也非獨當世之是非又将</span><br/>
<span class='tline' id='l115' data-llen='2579:2605'><a onclick="displayPageImage('KR1a0041', 'WYG', '028-7a' );" name="028-7a" class="pb">[028-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2605:2628'>　窮天地亘萬世而不顧也由是言之獨立不懼遯世</span><br/>
<span class='tline' id='l117' data-llen='2628:2651'>　无悶非伯夷之徒孰能為之此其所謂大過之時大</span><br/>
<span class='tline' id='l118' data-llen='2651:2663'>　者之過也<span class='krp-note'>易/説</span></span><br/>
<span class='tline' id='l119' data-llen='2663:2686'>　白雲郭氏曰澤上而木下滅木之象也滅木澤之過</span><br/>
<span class='tline' id='l120' data-llen='2686:2709'>　也君子於大過之時有二道或進則大有為或退則</span><br/>
<span class='tline' id='l121' data-llen='2709:2732'>　窮處而已進而大有為則反天下之衰弊獨立不懼</span><br/>
<span class='tline' id='l122' data-llen='2732:2755'>　可也退而窮處則遯世无悶可也禹之治水伊尹之</span><br/>
<span class='tline' id='l123' data-llen='2755:2778'>　相湯伯夷之諫武王皆大過之事可謂獨立不懼者</span><br/>
<span class='tline' id='l124' data-llen='2778:2804'><a onclick="displayPageImage('KR1a0041', 'WYG', '028-7b' );" name="028-7b" class="pb">[028-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2804:2827'>　矣孔子反魯而刪詩書繫周易作春秋顔子人不堪</span><br/>
<span class='tline' id='l126' data-llen='2827:2850'>　其憂囘也不改其樂亦皆大過之事可謂遯世无悶</span><br/>
<span class='tline' id='l127' data-llen='2850:2873'>　者矣若接輿荷蓧長沮桀溺皆失徳之人非遯世之</span><br/>
<span class='tline' id='l128' data-llen='2873:2896'>　士也遯世无悶幾於潛龍之義二者蓋聖賢出處之</span><br/>
<span class='tline' id='l129' data-llen='2896:2920'>　大致非止於行過恭喪過哀用過儉而已<span class='krp-note'>易/説</span></span><br/>
<span class='tline' id='l130' data-llen='2920:2940'>初六藉用白茅无咎象曰藉用白茅柔在下也</span><br/>
<span class='tline' id='l131' data-llen='2940:2963'>　伊川先生曰初以隂柔巽體而處下過於畏慎者也</span><br/>
<span class='tline' id='l132' data-llen='2963:2986'>　以柔在下用茅藉物之象不錯諸地而藉以茅過於</span><br/>
<span class='tline' id='l133' data-llen='2986:3012'><a onclick="displayPageImage('KR1a0041', 'WYG', '028-8a' );" name="028-8a" class="pb">[028-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3012:3035'>　慎也是以无咎茅之為物雖薄而用可重者以用之</span><br/>
<span class='tline' id='l135' data-llen='3035:3058'>　能成敬慎之道也慎守斯術而行豈有失乎大過之</span><br/>
<span class='tline' id='l136' data-llen='3058:3081'>　用也繫辭云苟錯諸地而可矣藉之用茅何咎之有</span><br/>
<span class='tline' id='l137' data-llen='3081:3104'>　慎之至也夫茅之為物薄而用可重也慎斯術也以</span><br/>
<span class='tline' id='l138' data-llen='3104:3127'>　往其无所失矣言敬慎之至也茅雖至薄之物然用</span><br/>
<span class='tline' id='l139' data-llen='3127:3150'>　之可甚重以之藉薦則為重慎之道是用之重也人</span><br/>
<span class='tline' id='l140' data-llen='3150:3173'>　之過於敬慎為之非難而可以保其安而无過苟能</span><br/>
<span class='tline' id='l141' data-llen='3173:3201'>　慎<span class='krp-note'>一有/思字</span>斯道推而行之於事其无所失矣○以隂柔</span><br/>
<span class='tline' id='l142' data-llen='3201:3227'><a onclick="displayPageImage('KR1a0041', 'WYG', '028-8b' );" name="028-8b" class="pb">[028-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3227:3250'>　處卑之道唯當過於敬慎而已以柔在下為以茅藉</span><br/>
<span class='tline' id='l144' data-llen='3250:3267'>　物之象敬慎之道也<span class='krp-note'>並易/傳</span></span><br/>
<span class='tline' id='l145' data-llen='3267:3290'>　龜山楊氏曰大過之時四陽聚於中无所待而足以</span><br/>
<span class='tline' id='l146' data-llen='3290:3313'>　有為矣故曰苟錯諸地可也而以柔濟之藉用白茅</span><br/>
<span class='tline' id='l147' data-llen='3313:3336'>　之象也茅之為物所以供祭祀故至潔而其用重藉</span><br/>
<span class='tline' id='l148' data-llen='3336:3354'>　之用茅慎之至也故无咎<span class='krp-note'>易/説</span></span><br/>
<span class='tline' id='l149' data-llen='3354:3377'>　兼山郭氏曰初六大人之過也過於厚小人之過也</span><br/>
<span class='tline' id='l150' data-llen='3377:3396'>　過於薄藉用白茅厚之至也<span class='krp-note'>易/説</span></span><br/>
<span class='tline' id='l151' data-llen='3396:3422'><a onclick="displayPageImage('KR1a0041', 'WYG', '028-9a' );" name="028-9a" class="pb">[028-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3422:3445'>　白雲郭氏曰大過之初未可大有為而初六既柔居</span><br/>
<span class='tline' id='l153' data-llen='3445:3468'>　下又不可以有為者故特可用於過慎而已此藉用</span><br/>
<span class='tline' id='l154' data-llen='3468:3491'>　白茅之義也藉用白茅在初六則无咎二則失之不</span><br/>
<span class='tline' id='l155' data-llen='3491:3514'>　及矣上六不知柔道之難濟是以凶也<span class='krp-note'>易/説</span></span><br/>
<span class='tline' id='l156' data-llen='3514:3537'>九二枯楊生稊老夫得其女妻无不利象曰老夫女妻</span><br/>
<span class='tline' id='l157' data-llen='3537:3544'>過以相與也</span><br/>
<span class='tline' id='l158' data-llen='3544:3567'>　伊川先生曰陽之大過比隂則合故二與五皆有生</span><br/>
<span class='tline' id='l159' data-llen='3567:3590'>　象九二當大過之初得中而居柔與初密比而相與</span><br/>
<span class='tline' id='l160' data-llen='3590:3616'><a onclick="displayPageImage('KR1a0041', 'WYG', '028-9b' );" name="028-9b" class="pb">[028-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3616:3639'>　初既切比於二二復无應於上其相與可知是剛過</span><br/>
<span class='tline' id='l162' data-llen='3639:3662'>　之人而能以中自處用柔相濟者也過剛則不能有</span><br/>
<span class='tline' id='l163' data-llen='3662:3685'>　所為九三是也得中用柔則能成大過之功九二是</span><br/>
<span class='tline' id='l164' data-llen='3685:3708'>　也楊者陽氣易感之物陽過則枯矣楊枯槁而復生</span><br/>
<span class='tline' id='l165' data-llen='3708:3731'>　稊陽過而未至於極也九二陽過而與初老夫得女</span><br/>
<span class='tline' id='l166' data-llen='3731:3754'>　妻之象老夫而得女妻則能成生育之功二得中居</span><br/>
<span class='tline' id='l167' data-llen='3754:3777'>　柔而與初故能復生稊而无過極之失无所不利也</span><br/>
<span class='tline' id='l168' data-llen='3777:3800'>　在大過陽爻居隂則善二與四是也二不言吉方言</span><br/>
<span class='tline' id='l169' data-llen='3800:3827'><a onclick="displayPageImage('KR1a0041', 'WYG', '028-10a' );" name="028-10a" class="pb">[028-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3827:3850'>　无所不利未遽至吉也稊根也劉琨勸進表云生繁</span><br/>
<span class='tline' id='l171' data-llen='3850:3874'>　華於枯荑謂枯根也鄭𤣥易亦作荑字與稊同○老</span><br/>
<span class='tline' id='l172' data-llen='3874:3897'>　夫之説少女少女之順老夫其相與過於常分謂九</span><br/>
<span class='tline' id='l173' data-llen='3897:3919'>　二初六隂陽相與之和過於常也<span class='krp-note'>並易/傳</span></span><br/>
<span class='tline' id='l174' data-llen='3919:3942'>　横渠先生曰扶衰於上使枯木生稊拯弱於下使微</span><br/>
<span class='tline' id='l175' data-llen='3942:3967'>　隂獲助此剛中下濟之功亦自獲助於物也<span class='krp-note'>易/説</span></span><br/>
<span class='tline' id='l176' data-llen='3967:3990'>　龜山楊氏曰楊隂木也感於陽而易生也九二居隂</span><br/>
<span class='tline' id='l177' data-llen='3990:4013'>　而乗柔枯楊之象二居大過之時陽雖大過而隂已</span><br/>
<span class='tline' id='l178' data-llen='4013:4040'><a onclick="displayPageImage('KR1a0041', 'WYG', '028-10b' );" name="028-10b" class="pb">[028-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4040:4063'>　感之矣生稊之象也老夫猶枯楊也得女妻有生育</span><br/>
<span class='tline' id='l180' data-llen='4063:4086'>　之道焉猶生稊也蓋巽乾體也一索而得女二居乾</span><br/>
<span class='tline' id='l181' data-llen='4086:4109'>　體老夫也而下比於初得女妻之象也大者過而隂</span><br/>
<span class='tline' id='l182' data-llen='4109:4130'>　比之成生育之功焉何不利之有<span class='krp-note'>易/説</span></span><br/>
<span class='tline' id='l183' data-llen='4130:4153'>　白雲郭氏曰澤潤養木者也木之枯者不可復生其</span><br/>
<span class='tline' id='l184' data-llen='4153:4176'>　澤之潤養至於枯楊生稊生華則潤之大過可知故</span><br/>
<span class='tline' id='l185' data-llen='4176:4199'>　二五取以為象然則聖賢當棟橈之世其用剛也必</span><br/>
<span class='tline' id='l186' data-llen='4199:4222'>　如澤之潤養枯木使之生榮而後可豈不大哉且枯</span><br/>
<span class='tline' id='l187' data-llen='4222:4249'><a onclick="displayPageImage('KR1a0041', 'WYG', '028-11a' );" name="028-11a" class="pb">[028-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4249:4272'>　楊不可復生猶老夫之不能復妻也今枯楊生稊有</span><br/>
<span class='tline' id='l189' data-llen='4272:4295'>　實之漸潤澤之力也老夫女妻有子息之理過以相</span><br/>
<span class='tline' id='l190' data-llen='4295:4318'>　與之致也用剛如是何所往而不利哉九二下比初</span><br/>
<span class='tline' id='l191' data-llen='4318:4341'>　六之柔故有女妻之象蓋大過之得其道者稊之字</span><br/>
<span class='tline' id='l192' data-llen='4341:4364'>　它書无見王輔嗣曰稊者楊之秀也爾雅云木謂之</span><br/>
<span class='tline' id='l193' data-llen='4364:4387'>　華草謂之榮不榮而實謂之秀如此則秀主草言且</span><br/>
<span class='tline' id='l194' data-llen='4387:4410'>　楊一木也既言其華又不得兼不榮而實之名也虞</span><br/>
<span class='tline' id='l195' data-llen='4410:4433'>　翻曰稊稚也説文云稺幼禾也後世作稚䄺皆同音</span><br/>
<span class='tline' id='l196' data-llen='4433:4460'><a onclick="displayPageImage('KR1a0041', 'WYG', '028-11b' );" name="028-11b" class="pb">[028-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4460:4483'>　如虞言則為䄺可矣鄭氏作荑陸云謂山榆之實如</span><br/>
<span class='tline' id='l198' data-llen='4483:4513'>　此則爾雅所謂莁荑蔱<img height='20' width='20' alt='&amp;KR0034' title='KR0034' src='https://raw.githubusercontent.com/kanripo/KR-Gaiji/master/images/KR0034.png'/>也益非矣説文又有荑草</span><br/>
<span class='tline' id='l199' data-llen='4513:4536'>　即詩之柔荑亦无稊義獨伊川曰稊根也稊字之釋</span><br/>
<span class='tline' id='l200' data-llen='4536:4559'>　終不可明如此以爻意推之則老夫女妻有實之象</span><br/>
<span class='tline' id='l201' data-llen='4559:4582'>　而老婦士夫徒華而不實也實則可乆華不可乆也</span><br/>
<span class='tline' id='l202' data-llen='4582:4600'>　然則稊字之疑其來尚矣<span class='krp-note'>易/説</span></span><br/>
<span class='tline' id='l203' data-llen='4600:4619'>九三棟橈凶象曰棟橈之凶不可以有輔也</span><br/>
<span class='tline' id='l204' data-llen='4619:4642'>　伊川先生曰夫居大過之時興大過之功立大過之</span><br/>
<span class='tline' id='l205' data-llen='4642:4669'><a onclick="displayPageImage('KR1a0041', 'WYG', '028-12a' );" name="028-12a" class="pb">[028-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4669:4692'>　事非剛柔得中取於人以自輔則不能也既過於剛</span><br/>
<span class='tline' id='l207' data-llen='4692:4715'>　强則不能與人同常常之功尚不能獨立況大過之</span><br/>
<span class='tline' id='l208' data-llen='4715:4738'>　事乎以聖人之才雖小事必取於人當天下之大任</span><br/>
<span class='tline' id='l209' data-llen='4738:4761'>　則可知矣九三以大過之陽復以剛自居而不得中</span><br/>
<span class='tline' id='l210' data-llen='4761:4784'>　剛過之甚者也以過甚之剛動則違於中和而拂於</span><br/>
<span class='tline' id='l211' data-llen='4784:4807'>　衆心安能當大過之任乎故不勝其任如棟之橈傾</span><br/>
<span class='tline' id='l212' data-llen='4807:4830'>　敗其室是以凶也取棟為象者以其无輔而不能勝</span><br/>
<span class='tline' id='l213' data-llen='4830:4853'>　重任也或曰三巽體而應於上豈无用柔之象乎曰</span><br/>
<span class='tline' id='l214' data-llen='4853:4880'><a onclick="displayPageImage('KR1a0041', 'WYG', '028-12b' );" name="028-12b" class="pb">[028-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4880:4907'>　言易者貴乎識勢<span class='krp-note'>一作/易</span>之重輕時之變易三居過而</span><br/>
<span class='tline' id='l216' data-llen='4907:4930'>　用剛巽既終而且變豈復有用柔之義應者謂志相</span><br/>
<span class='tline' id='l217' data-llen='4930:4953'>　從也三方過剛尚能係其志乎○剛强之過則不能</span><br/>
<span class='tline' id='l218' data-llen='4953:4980'>　取於人人亦不能<span class='krp-note'>一作/肯</span>親輔之如棟橈折不可支輔</span><br/>
<span class='tline' id='l219' data-llen='4980:5006'>　也棟當室之中不可加助是不可以有輔也<span class='krp-note'>並易/傳</span></span><br/>
<span class='tline' id='l220' data-llen='5006:5029'>　龜山楊氏曰棟謂之極極中也居中而衆材輔之也</span><br/>
<span class='tline' id='l221' data-llen='5029:5052'>　九三以剛居陽剛過而不中也剛過而不中則不可</span><br/>
<span class='tline' id='l222' data-llen='5052:5075'>　以有輔矣棟之所以橈也夫大舜有大焉以其善與</span><br/>
<span class='tline' id='l223' data-llen='5075:5102'><a onclick="displayPageImage('KR1a0041', 'WYG', '028-13a' );" name="028-13a" class="pb">[028-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5102:5125'>　人同也則過而不中獨立而无輔不足以有其大矣</span><br/>
<span class='tline' id='l225' data-llen='5125:5148'>　居大過之時由是而能勝其任者未之有也其橈而</span><br/>
<span class='tline' id='l226' data-llen='5148:5161'>　凶不亦宜乎<span class='krp-note'>易/説</span></span><br/>
<span class='tline' id='l227' data-llen='5161:5184'>　兼山郭氏曰九三應乎上六故曰棟橈初六應乎九</span><br/>
<span class='tline' id='l228' data-llen='5184:5207'>　四故曰棟隆故孔子曰不可以有輔者應上也不撓</span><br/>
<span class='tline' id='l229' data-llen='5207:5228'>　乎下者初應乎四也棟在上者也<span class='krp-note'>易/説</span></span><br/>
<span class='tline' id='l230' data-llen='5228:5251'>　白雲郭氏曰木之所以能任重者剛之材也君子之</span><br/>
<span class='tline' id='l231' data-llen='5251:5274'>　所以任重者剛之徳也欲剛必以柔守之是以能成</span><br/>
<span class='tline' id='l232' data-llen='5274:5301'><a onclick="displayPageImage('KR1a0041', 'WYG', '028-13b' );" name="028-13b" class="pb">[028-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5301:5324'>　其材與徳也九二之生稊得其女妻有柔以輔之也</span><br/>
<span class='tline' id='l234' data-llen='5324:5347'>　九三之棟橈无柔以輔之也上應上六而无柔以輔</span><br/>
<span class='tline' id='l235' data-llen='5347:5370'>　之者蓋卑不能有尊以為輔故也且任重雖在我而</span><br/>
<span class='tline' id='l236' data-llen='5370:5393'>　輔我之任者在人是猶一棟之强不能獨任室屋之</span><br/>
<span class='tline' id='l237' data-llen='5393:5416'>　用必資衆材之輔焉无以輔之則棟橈矣能无凶乎</span><br/>
<span class='tline' id='l238' data-llen='5416:5442'>　彖曰剛過而中巽而説行是為柔輔剛之義也<span class='krp-note'>易/説</span></span><br/>
<span class='tline' id='l239' data-llen='5442:5463'>九四棟隆吉有它吝象曰棟隆之吉不橈乎下也</span><br/>
<span class='tline' id='l240' data-llen='5463:5486'>　伊川先生曰四居近君之位當大過之任者也居柔</span><br/>
<span class='tline' id='l241' data-llen='5486:5513'><a onclick="displayPageImage('KR1a0041', 'WYG', '028-14a' );" name="028-14a" class="pb">[028-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5513:5536'>　為能用柔相濟既不過剛則能勝其任如棟之隆起</span><br/>
<span class='tline' id='l243' data-llen='5536:5564'>　是以吉也隆起<span class='krp-note'>一有/兼字</span>取不下橈之義大過之時非陽</span><br/>
<span class='tline' id='l244' data-llen='5564:5587'>　剛不能濟以剛處柔為得冝矣若又與初六之隂相</span><br/>
<span class='tline' id='l245' data-llen='5587:5610'>　應則過也既剛柔得宜而志復應隂是有它也有它</span><br/>
<span class='tline' id='l246' data-llen='5610:5633'>　則有累於剛雖未至於大害亦可吝也蓋大過之時</span><br/>
<span class='tline' id='l247' data-llen='5633:5656'>　動則過也有它謂更有它志吝為不足之義謂可少</span><br/>
<span class='tline' id='l248' data-llen='5656:5679'>　也或曰二比初則无不利四若應初則為吝何也曰</span><br/>
<span class='tline' id='l249' data-llen='5679:5702'>　二得中而比於初為以柔相濟之義四與初為正應</span><br/>
<span class='tline' id='l250' data-llen='5702:5729'><a onclick="displayPageImage('KR1a0041', 'WYG', '028-14b' );" name="028-14b" class="pb">[028-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5729:5752'>　志相係者也九既居四剛柔得宜矣復牽係於隂以</span><br/>
<span class='tline' id='l252' data-llen='5752:5775'>　害其剛則可吝也○棟隆起則吉不撓曲以就下也</span><br/>
<span class='tline' id='l253' data-llen='5775:5791'>　謂不下係於初也<span class='krp-note'>並易/傳</span></span><br/>
<span class='tline' id='l254' data-llen='5791:5814'>　横渠先生曰志在拯弱則棟隆而吉若私應為心則</span><br/>
<span class='tline' id='l255' data-llen='5814:5826'>　橈乎吝也<span class='krp-note'>易/説</span></span><br/>
<span class='tline' id='l256' data-llen='5826:5849'>　龜山楊氏曰以剛居柔剛過而中也履近尊之位任</span><br/>
<span class='tline' id='l257' data-llen='5849:5872'>　大過之責者剛而中可以有輔矣不橈乎下能成大</span><br/>
<span class='tline' id='l258' data-llen='5872:5895'>　過之功也故棟隆吉然剛過而中足以自立不可有</span><br/>
<span class='tline' id='l259' data-llen='5895:5922'><a onclick="displayPageImage('KR1a0041', 'WYG', '028-15a' );" name="028-15a" class="pb">[028-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5922:5945'>　它也下比於初則柔過矣故有它則吝<span class='krp-note'>易/説</span></span><br/>
<span class='tline' id='l261' data-llen='5945:5968'>　白雲郭氏曰九三之應上六卑不能有尊是以无輔</span><br/>
<span class='tline' id='l262' data-llen='5968:5991'>　初六之應九四得居下輔上之義是以九四之棟隆</span><br/>
<span class='tline' id='l263' data-llen='5991:6014'>　而不橈乎下也在大過之時九四非大有為之才僅</span><br/>
<span class='tline' id='l264' data-llen='6014:6037'>　足小用任重不橈其剛而已它用之則吝矣故九四</span><br/>
<span class='tline' id='l265' data-llen='6037:6060'>　之不能有它雖愈於三之不能有輔其於大過之道</span><br/>
<span class='tline' id='l266' data-llen='6060:6072'>　亦未優也<span class='krp-note'>易/説</span></span><br/>
<span class='tline' id='l267' data-llen='6072:6095'>九五枯楊生華老婦得其士夫无咎无譽象曰枯楊生</span><br/>
<span class='tline' id='l268' data-llen='6095:6122'><a onclick="displayPageImage('KR1a0041', 'WYG', '028-15b' );" name="028-15b" class="pb">[028-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6122:6137'>華何可乆也老婦士夫亦可醜也</span><br/>
<span class='tline' id='l270' data-llen='6137:6160'>　伊川先生曰九五當大過之時本以中正居尊位然</span><br/>
<span class='tline' id='l271' data-llen='6160:6183'>　下无應助固不能成大過之功而上比過極之隂其</span><br/>
<span class='tline' id='l272' data-llen='6183:6206'>　所相濟者如枯楊之生華枯楊下生根梯則能復生</span><br/>
<span class='tline' id='l273' data-llen='6206:6229'>　如大過之陽興成事功也上生華秀雖有所發无益</span><br/>
<span class='tline' id='l274' data-llen='6229:6252'>　於枯也上六過極之隂老婦也五雖非少比老婦則</span><br/>
<span class='tline' id='l275' data-llen='6252:6282'>　為壮矣<span class='krp-note'>一作壮夫/一作士夫</span>於五无所頼也故反稱婦得過極</span><br/>
<span class='tline' id='l276' data-llen='6282:6305'>　之隂得陽之相濟不為无益也以士夫而得老婦雖</span><br/>
<span class='tline' id='l277' data-llen='6305:6332'><a onclick="displayPageImage('KR1a0041', 'WYG', '028-16a' );" name="028-16a" class="pb">[028-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6332:6355'>　无罪咎殊非美也故云无咎无譽象復言其可醜也</span><br/>
<span class='tline' id='l279' data-llen='6355:6378'>　○枯楊不生根而生華旋復枯矣安能乆乎老婦而</span><br/>
<span class='tline' id='l280' data-llen='6378:6402'>　得士夫豈能成生育之功亦為可醜也<span class='krp-note'>並易/傳</span></span><br/>
<span class='tline' id='l281' data-llen='6402:6425'>　横渠先生曰九五上係上六故不能下濟大事徒益</span><br/>
<span class='tline' id='l282' data-llen='6425:6448'>　其末耳无拯物之心所施者狹老婦士夫所與者不</span><br/>
<span class='tline' id='l283' data-llen='6448:6471'>　足道枯楊生華勢不能乆故无譽未至長亂故无咎</span><br/>
<span class='tline' id='l284' data-llen='6471:6479'>　<span class='krp-note'>易/説</span></span><br/>
<span class='tline' id='l285' data-llen='6479:6502'>　龜山楊氏曰獨隂不生獨陽不成楊易生之物也陽</span><br/>
<span class='tline' id='l286' data-llen='6502:6529'><a onclick="displayPageImage('KR1a0041', 'WYG', '028-16b' );" name="028-16b" class="pb">[028-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6529:6552'>　過而枯矣陽雖過而生理存焉下應九二之陽无隂</span><br/>
<span class='tline' id='l288' data-llen='6552:6575'>　不成也故生華而已上六隂極矣老婦之象也而五</span><br/>
<span class='tline' id='l289' data-llen='6575:6598'>　比之老婦得士夫之象也五雖重剛而下无應故謂</span><br/>
<span class='tline' id='l290' data-llen='6598:6621'>　之士夫士未有婦之稱也居大過之終隂陽皆過以</span><br/>
<span class='tline' id='l291' data-llen='6621:6644'>　老婦而得士夫不能成生育之功則失大過之義矣</span><br/>
<span class='tline' id='l292' data-llen='6644:6662'>　雖无咎无譽是亦可醜也<span class='krp-note'>易/説</span></span><br/>
<span class='tline' id='l293' data-llen='6662:6685'>　兼山郭氏曰九二乗初故云老夫女妻九五承上故</span><br/>
<span class='tline' id='l294' data-llen='6685:6709'>　云老婦士夫原叔謂坎離之過理或然矣<span class='krp-note'>易/説</span></span><br/>
<span class='tline' id='l295' data-llen='6709:6736'><a onclick="displayPageImage('KR1a0041', 'WYG', '028-17a' );" name="028-17a" class="pb">[028-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6736:6759'>　白雲郭氏曰三四之應同故皆曰棟而其應有隆橈</span><br/>
<span class='tline' id='l297' data-llen='6759:6782'>　之異二五之道同故皆言枯楊夫婦然五之承上二</span><br/>
<span class='tline' id='l298' data-llen='6782:6805'>　之乗初尊卑上下之位不同而老少夫婦之情自異</span><br/>
<span class='tline' id='l299' data-llen='6805:6828'>　也三下體也是以不能有輔五尊位也故得夫婦之</span><br/>
<span class='tline' id='l300' data-llen='6828:6851'>　道焉然上承於隂不如下比之順也上六之過不如</span><br/>
<span class='tline' id='l301' data-llen='6851:6874'>　初六之慎也故二五之辭二為優矣華見於外荂榮</span><br/>
<span class='tline' id='l302' data-llen='6874:6897'>　而已不若稊之可乆也老婦之得士夫反婚姻男女</span><br/>
<span class='tline' id='l303' data-llen='6897:6920'>　之正方之女妻為可醜也觀象之辭蓋言不若初二</span><br/>
<span class='tline' id='l304' data-llen='6920:6947'><a onclick="displayPageImage('KR1a0041', 'WYG', '028-17b' );" name="028-17b" class="pb">[028-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6947:6970'>　之相與也无咎无譽者僅得无咎幸矣何譽之有二</span><br/>
<span class='tline' id='l306' data-llen='6970:6993'>　之枯楊謂老夫也五之枯楊謂老婦也老夫女妻則</span><br/>
<span class='tline' id='l307' data-llen='6993:7016'>　剛為主而柔輔之大過之得者也故无不利老婦士</span><br/>
<span class='tline' id='l308' data-llen='7016:7039'>　夫則柔為主而剛輔之大過之失者也故无譽而象</span><br/>
<span class='tline' id='l309' data-llen='7039:7062'>　言何可乆亦可醜之意也然大過之道在臣下為多</span><br/>
<span class='tline' id='l310' data-llen='7062:7085'>　故象言獨立不懼遯世无悶而九五亦不以君道責</span><br/>
<span class='tline' id='l311' data-llen='7085:7108'>　之亦猶君道之无明夷也曰人君亦有大過如此者</span><br/>
<span class='tline' id='l312' data-llen='7108:7135'>　其義何如曰人君大過如此則九五休否之君也<span class='krp-note'>易/説</span></span><br/>
<span class='tline' id='l313' data-llen='7135:7162'><a onclick="displayPageImage('KR1a0041', 'WYG', '028-18a' );" name="028-18a" class="pb">[028-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7162:7183'>上六過渉滅頂凶无咎象曰過涉之凶不可咎也</span><br/>
<span class='tline' id='l315' data-llen='7183:7206'>　伊川先生曰上六以隂柔處過極是小人過常之極</span><br/>
<span class='tline' id='l316' data-llen='7206:7229'>　者也小人之所謂大過非能為大過人之事也直過</span><br/>
<span class='tline' id='l317' data-llen='7229:7252'>　常越理不恤危亡履險蹈禍而已如過渉於水至滅</span><br/>
<span class='tline' id='l318' data-llen='7252:7275'>　没其頂其凶可知小人狂躁以自禍蓋其宜也復将</span><br/>
<span class='tline' id='l319' data-llen='7275:7298'>　何尤故曰无咎言自為之无所怨咎也因澤之象而</span><br/>
<span class='tline' id='l320' data-llen='7298:7321'>　取涉義○過涉至溺乃自為之不可以有咎也言无</span><br/>
<span class='tline' id='l321' data-llen='7321:7333'>　所怨咎<span class='krp-note'>並易/傳</span></span><br/>
<span class='tline' id='l322' data-llen='7333:7360'><a onclick="displayPageImage('KR1a0041', 'WYG', '028-18b' );" name="028-18b" class="pb">[028-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7360:7383'>　横渠先生曰隂居上極雖過而不足涉難故凶大過</span><br/>
<span class='tline' id='l324' data-llen='7383:7400'>　之極故滅頂而无咎也<span class='krp-note'>易/説</span></span><br/>
<span class='tline' id='l325' data-llen='7400:7423'>　龜山楊氏曰居大過之終則過極矣故有過涉滅頂</span><br/>
<span class='tline' id='l326' data-llen='7423:7446'>　之象焉若比干諫而死之類是也在比干之身則凶</span><br/>
<span class='tline' id='l327' data-llen='7446:7462'>　矣於義則不可咎也<span class='krp-note'>易/説</span></span><br/>
<span class='tline' id='l328' data-llen='7462:7485'>　兼山郭氏曰上六詩云深則厲淺則掲如之何過涉</span><br/>
<span class='tline' id='l329' data-llen='7485:7508'>　滅頂也曰大過之時則然也方大過之時本末衰弱</span><br/>
<span class='tline' id='l330' data-llen='7508:7531'>　在上者不可以有輔在下者過弱而不可以為恃非</span><br/>
<span class='tline' id='l331' data-llen='7531:7558'><a onclick="displayPageImage('KR1a0041', 'WYG', '028-19a' );" name="028-19a" class="pb">[028-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7558:7581'>　得剛過而中巽而説行不恤其危涉險以求濟何可</span><br/>
<span class='tline' id='l333' data-llen='7581:7604'>　及也象曰獨立不懼遯世无悶上六非斯人之徒而</span><br/>
<span class='tline' id='l334' data-llen='7604:7614'>　誰與<span class='krp-note'>易/説</span></span><br/>
<span class='tline' id='l335' data-llen='7614:7637'>　白雲郭氏曰上六以柔道居過之極不知以濟剛為</span><br/>
<span class='tline' id='l336' data-llen='7637:7660'>　己任而欲自同剛徳以有為是以有過涉滅頂之象</span><br/>
<span class='tline' id='l337' data-llen='7660:7683'>　焉其凶自為之不可咎於人也易之无咎多有其義</span><br/>
<span class='tline' id='l338' data-llen='7683:7706'>　異者象言不可咎又誰咎之類是也伊川曰以言无</span><br/>
<span class='tline' id='l339' data-llen='7706:7729'>　所怨咎蓋因象以明之矣先儒以上六為龍逢比干</span><br/>
<span class='tline' id='l340' data-llen='7729:7756'><a onclick="displayPageImage('KR1a0041', 'WYG', '028-19b' );" name="028-19b" class="pb">[028-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7756:7779'>　之事亦以凶而无咎為義然龍逢比干剛徳之賢非</span><br/>
<span class='tline' id='l342' data-llen='7779:7802'>　隂柔自任之人其道殊不相類故伊川獨以上六為</span><br/>
<span class='tline' id='l343' data-llen='7802:7825'>　小人履險自禍之事不然則龍逢比干豈不量力度</span><br/>
<span class='tline' id='l344' data-llen='7825:7838'>　徳之人也哉<span class='krp-note'>易/説</span></span><br/>
<span class='tline' id='l345' data-llen='7838:7841'>　</span><br/>
<span class='tline' id='l346' data-llen='7841:7844'>　</span><br/>
<span class='tline' id='l347' data-llen='7844:7847'>　</span><br/>
<span class='tline' id='l348' data-llen='7847:7858'>　大易粹言卷二十八</span><br/>
</p>
<p><br/>
</p>
  </div>
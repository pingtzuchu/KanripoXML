<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0041', 'WYG', '049-1a' );" name="049-1a" class="pb">[049-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:212'>　大易粹言卷四十九　　　宋　方聞一　編</span>
<span class='tline' id='l10' data-llen='212:222'>䷰<span class='krp-note'>離下/兊上</span></span>
<span class='tline' id='l11' data-llen='222:245'>　伊川先生曰革序卦井道不可不革故受之以革井</span>
<span class='tline' id='l12' data-llen='245:268'>　之為物存之則穢敗易之則清㓗不可不革者也故</span>
<span class='tline' id='l13' data-llen='268:291'>　井之後受之以革也為卦兊上離下澤中有火也革</span>
<span class='tline' id='l14' data-llen='291:314'>　變革也水火相息之物水滅火火涸水相變革者也</span>
<span class='tline' id='l15' data-llen='314:337'>　火之性上水之性下若相違行則睽而已乃火在下</span>
<span class='tline' id='l16' data-llen='337:363'><a onclick="displayPageImage('KR1a0041', 'WYG', '049-1b' );" name="049-1b" class="pb">[049-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='363:386'>　水在上相就而相克相滅息者也所以為革也又二</span>
<span class='tline' id='l18' data-llen='386:409'>　女同居而其歸各異其志不同為不相得也故為革</span>
<span class='tline' id='l19' data-llen='409:418'>　也<span class='krp-note'>易/傳</span></span>
<span class='tline' id='l20' data-llen='418:431'>革已日乃孚元亨利貞悔亡</span>
<span class='tline' id='l21' data-llen='431:454'>　伊川先生曰革者變其故也變其故則人未能遽信</span>
<span class='tline' id='l22' data-llen='454:477'>　故必已日然後人心信從元亨利貞悔亡弊壊而後</span>
<span class='tline' id='l23' data-llen='477:500'>　革之革之所以致其通也故革之而可以大亨革之</span>
<span class='tline' id='l24' data-llen='500:523'>　而利扵正道則可乆而得去故之義无變動之悔乃</span>
<span class='tline' id='l25' data-llen='523:549'><a onclick="displayPageImage('KR1a0041', 'WYG', '049-2a' );" name="049-2a" class="pb">[049-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='549:577'>　悔亡也革而旡甚益猶<span class='krp-note'>一有/有字</span>可悔也況反害乎古人</span>
<span class='tline' id='l27' data-llen='577:591'>　所以重改作也<span class='krp-note'>易/傳</span></span>
<span class='tline' id='l28' data-llen='591:614'>　白雲郭氏曰甚哉革道之難也天下之事不和則革</span>
<span class='tline' id='l29' data-llen='614:637'>　和則无革是革之繫乎時者也聖人以道論之乖扵</span>
<span class='tline' id='l30' data-llen='637:660'>　道則革不乖扵道則不革是革又繫乎聖人也然方</span>
<span class='tline' id='l31' data-llen='660:683'>　革之初固不能使天下之盡信俟其盡信則失時矣</span>
<span class='tline' id='l32' data-llen='683:706'>　故聖人觀當革之時盡其在我所以革之之道雖衆</span>
<span class='tline' id='l33' data-llen='706:729'>　所未孚革已則其孚必矣盖得革之道故也故卦辭</span>
<span class='tline' id='l34' data-llen='729:755'><a onclick="displayPageImage('KR1a0041', 'WYG', '049-2b' );" name="049-2b" class="pb">[049-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='755:778'>　首言已日乃孚以明革道之難也革道如之何元亨</span>
<span class='tline' id='l36' data-llen='778:801'>　利貞是也元亨利貞天徳也无欲也革之而不失天</span>
<span class='tline' id='l37' data-llen='801:824'>　徳是可革也故革之而當已日可孚其悔亦亡矣革</span>
<span class='tline' id='l38' data-llen='824:847'>　之而失天徳是不可革也不可革而革則革之不當</span>
<span class='tline' id='l39' data-llen='847:870'>　已日不孚必有大咎不止扵其悔不亡而已悔亡者</span>
<span class='tline' id='l40' data-llen='870:893'>　凡欲革者皆以有悔而革是以革之當則能亡其悔</span>
<span class='tline' id='l41' data-llen='893:902'>　也<span class='krp-note'>易/說</span></span>
<span class='tline' id='l42' data-llen='902:925'>彖曰革水火相息二女同居其志不相得曰革已日乃</span>
<span class='tline' id='l43' data-llen='925:951'><a onclick="displayPageImage('KR1a0041', 'WYG', '049-3a' );" name="049-3a" class="pb">[049-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='951:974'>孚革而信之文明以說大亨以正革而當其悔乃亡天</span>
<span class='tline' id='l45' data-llen='974:997'>地革而四時成湯武革命順乎天而應乎人革之時大</span>
<span class='tline' id='l46' data-llen='997:1001'>矣哉</span>
<span class='tline' id='l47' data-llen='1001:1024'>　明道先生曰息訓為生者盖息則生矣一事息則一</span>
<span class='tline' id='l48' data-llen='1024:1040'>　事生中无間斷<span class='krp-note'>劉絢/師訓</span></span>
<span class='tline' id='l49' data-llen='1040:1063'>　伊川先生曰澤火相滅息又二女志不相得故為革</span>
<span class='tline' id='l50' data-llen='1063:1086'>　息為止息又為生息物止而後有生故為生義革之</span>
<span class='tline' id='l51' data-llen='1086:1109'>　相息謂止息也○事之變革人心豈能便信必終日</span>
<span class='tline' id='l52' data-llen='1109:1135'><a onclick="displayPageImage('KR1a0041', 'WYG', '049-3b' );" name="049-3b" class="pb">[049-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1135:1158'>　而後孚在上者扵改為之際當詳告申令至扵已日</span>
<span class='tline' id='l54' data-llen='1158:1181'>　使人信之人心不信雖強之行不能成也先王政令</span>
<span class='tline' id='l55' data-llen='1181:1204'>　人心始以為疑者有矣然其乆也必信終不孚而成</span>
<span class='tline' id='l56' data-llen='1204:1227'>　善治者未之有也○文明以說以卦才言革之道也</span>
<span class='tline' id='l57' data-llen='1227:1250'>　離為文明兊為說文明則理无不盡事无不察說則</span>
<span class='tline' id='l58' data-llen='1250:1273'>　人心和順革而能照察事理和順人心可致大亨而</span>
<span class='tline' id='l59' data-llen='1273:1296'>　得貞正如是變革得其至當故悔亡也天下之事革</span>
<span class='tline' id='l60' data-llen='1296:1319'>　之不得其道則反致弊害故革有悔之道唯革之至</span>
<span class='tline' id='l61' data-llen='1319:1345'><a onclick="displayPageImage('KR1a0041', 'WYG', '049-4a' );" name="049-4a" class="pb">[049-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1345:1368'>　當則新舊之悔皆亡也○推革之道極乎天地變易</span>
<span class='tline' id='l63' data-llen='1368:1391'>　時運終始也天地隂陽推遷改易而成四時萬物扵</span>
<span class='tline' id='l64' data-llen='1391:1414'>　是生長成終各得其宜革而後四時成也時運既終</span>
<span class='tline' id='l65' data-llen='1414:1437'>　必有革而新之者王者之興受命扵天故易世謂之</span>
<span class='tline' id='l66' data-llen='1437:1460'>　革命湯武之王上順天命下應人心順乎天而應乎</span>
<span class='tline' id='l67' data-llen='1460:1487'>　人也天道變改世故<span class='krp-note'>一作/事</span>遷易革之至大也故賛之</span>
<span class='tline' id='l68' data-llen='1487:1514'>　曰革之時大矣哉<span class='krp-note'>並易/傳</span>○革言水火相息息止息也</span>
<span class='tline' id='l69' data-llen='1514:1536'>　既有止息之理亦有生息之理<span class='krp-note'>周行/已錄</span></span>
<span class='tline' id='l70' data-llen='1536:1562'><a onclick="displayPageImage('KR1a0041', 'WYG', '049-4b' );" name="049-4b" class="pb">[049-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1562:1585'>　龜山楊氏曰或問成湯扵桀曰予有慙徳何也曰横</span>
<span class='tline' id='l72' data-llen='1585:1608'>　渠嘗言湯武之功聖人之不幸也若論君臣之義則</span>
<span class='tline' id='l73' data-llen='1608:1631'>　為臣而事其君當使其君如堯舜乃是既不能使其</span>
<span class='tline' id='l74' data-llen='1631:1654'>　君如堯舜至其君得罪扵天下而放之豈其所欲哉</span>
<span class='tline' id='l75' data-llen='1654:1677'>　成湯之事以言順乎天而應乎人何慙之有然自人</span>
<span class='tline' id='l76' data-llen='1677:1700'>　情觀之既以堯舜之禪為盡善則征誅而有天下安</span>
<span class='tline' id='l77' data-llen='1700:1712'>　能无愧乎<span class='krp-note'>語/録</span></span>
<span class='tline' id='l78' data-llen='1712:1735'>　白雲郭氏曰息滅也非生息也水火之性以勝相滅</span>
<span class='tline' id='l79' data-llen='1735:1761'><a onclick="displayPageImage('KR1a0041', 'WYG', '049-5a' );" name="049-5a" class="pb">[049-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1761:1784'>　然有相違者則不息也不幸如二女同居而不能相</span>
<span class='tline' id='l81' data-llen='1784:1807'>　違其志復不相得則必革而息矣已日乃孚言革而</span>
<span class='tline' id='l82' data-llen='1807:1830'>　後信之也文明以說大亨以正然後革而當其悔乃</span>
<span class='tline' id='l83' data-llen='1830:1853'>　亡非文明以說大亨以正則知其革必不當其悔不</span>
<span class='tline' id='l84' data-llen='1853:1876'>　能亡矣文明故見扵未革之先說故孚扵已革之後</span>
<span class='tline' id='l85' data-llen='1876:1899'>　大亨故能終革之道正故能明革之公以是為當而</span>
<span class='tline' id='l86' data-llen='1899:1922'>　悔亡則革之道其難矣哉然天地尚有革而不能廢</span>
<span class='tline' id='l87' data-llen='1922:1945'>　況人道乎此湯武革命所以不能自己也惟順天故</span>
<span class='tline' id='l88' data-llen='1945:1971'><a onclick="displayPageImage('KR1a0041', 'WYG', '049-5b' );" name="049-5b" class="pb">[049-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1971:1994'>　元亨利貞惟應人故已日乃孚上能順天下能應人</span>
<span class='tline' id='l90' data-llen='1994:2017'>　故悔亡能此則為湯武不能此是篡也且桀紂之君</span>
<span class='tline' id='l91' data-llen='2017:2040'>　上則得罪扵天下則結怨扵民湯武知當革之時盡</span>
<span class='tline' id='l92' data-llen='2040:2063'>　所以革之之道以順天應人而已曽無私欲焉此革</span>
<span class='tline' id='l93' data-llen='2063:2086'>　之道也是以革通天道非止人事改更而已故曰大</span>
<span class='tline' id='l94' data-llen='2086:2096'>　矣哉<span class='krp-note'>易/說</span></span>
<span class='tline' id='l95' data-llen='2096:2112'>象曰澤中有火革君子以治厯明時</span>
<span class='tline' id='l96' data-llen='2112:2135'>　伊川先生曰水火相息為革革變也君子觀變革之</span>
<span class='tline' id='l97' data-llen='2135:2161'><a onclick="displayPageImage('KR1a0041', 'WYG', '049-6a' );" name="049-6a" class="pb">[049-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2161:2184'>　象推日月星辰之遷易以治歴數明四時之序也夫</span>
<span class='tline' id='l99' data-llen='2184:2207'>　變易之道事之至大理之至明跡之至著莫如四時</span>
<span class='tline' id='l100' data-llen='2207:2230'>　觀四時而順變革則與天地合其序矣<span class='krp-note'>易/傳</span></span>
<span class='tline' id='l101' data-llen='2230:2253'>　白雲郭氏曰革天道也非人力也天道謂之革人力</span>
<span class='tline' id='l102' data-llen='2253:2276'>　為之則曰簒也惟革本天道故卦具四徳而象言治</span>
<span class='tline' id='l103' data-llen='2276:2299'>　歴明時聖人所以明天道而欽授之此革之所以為</span>
<span class='tline' id='l104' data-llen='2299:2309'>　大也<span class='krp-note'>易/說</span></span>
<span class='tline' id='l105' data-llen='2309:2331'>初九鞏用黄牛之革象曰鞏用黄牛不可以有為也</span>
<span class='tline' id='l106' data-llen='2331:2357'><a onclick="displayPageImage('KR1a0041', 'WYG', '049-6b' );" name="049-6b" class="pb">[049-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2357:2380'>　伊川先生曰變革事之大也必有其時有其位有其</span>
<span class='tline' id='l108' data-llen='2380:2403'>　才審慮而慎動而後可以无悔九以時則初也動扵</span>
<span class='tline' id='l109' data-llen='2403:2426'>　事初則无審慎之意而有躁易之象以位則下也无</span>
<span class='tline' id='l110' data-llen='2426:2449'>　時无援而動扵下則有僣妄之咎而无體勢之重以</span>
<span class='tline' id='l111' data-llen='2449:2472'>　才則離體而陽也離性上而剛體健皆速扵動也其</span>
<span class='tline' id='l112' data-llen='2472:2495'>　才如此有為則凶咎至矣盖剛不中而體躁所不足</span>
<span class='tline' id='l113' data-llen='2495:2518'>　者中與順也當以中順自固而无妄動則可也鞏局</span>
<span class='tline' id='l114' data-llen='2518:2541'>　束也革所以包束黄中色牛順物鞏用黄牛之革謂</span>
<span class='tline' id='l115' data-llen='2541:2567'><a onclick="displayPageImage('KR1a0041', 'WYG', '049-7a' );" name="049-7a" class="pb">[049-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2567:2590'>　以中順之道自固不妄動也不云吉凶何也曰妄動</span>
<span class='tline' id='l117' data-llen='2590:2613'>　則有凶咎以中順自固則不革而已安得便有吉凶</span>
<span class='tline' id='l118' data-llen='2613:2636'>　乎○以初九時位才皆不可以有為故當以中順自</span>
<span class='tline' id='l119' data-llen='2636:2647'>　固也<span class='krp-note'>並易/傳</span></span>
<span class='tline' id='l120' data-llen='2647:2670'>　横渠先生曰賤而无應非大亨以正之徳中堅自守</span>
<span class='tline' id='l121' data-llen='2670:2682'>　不可有為<span class='krp-note'>易/說</span></span>
<span class='tline' id='l122' data-llen='2682:2705'>　白雲郭氏曰革有革者有革之者有從革者有輔君</span>
<span class='tline' id='l123' data-llen='2705:2728'>　之革者諸爻之義不同初九在下非能革人亦非人</span>
<span class='tline' id='l124' data-llen='2728:2754'><a onclick="displayPageImage('KR1a0041', 'WYG', '049-7b' );" name="049-7b" class="pb">[049-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2754:2777'>　所革者從革而已故固用黃牛之革黄中色也牛順</span>
<span class='tline' id='l126' data-llen='2777:2800'>　物也戒其用中而順從是以不可有為也不可戒辭</span>
<span class='tline' id='l127' data-llen='2800:2823'>　也初九雖非可為之爻聖人之辭又所以戒不知革</span>
<span class='tline' id='l128' data-llen='2823:2834'>　道者也<span class='krp-note'>易/說</span></span>
<span class='tline' id='l129' data-llen='2834:2857'>六二已日乃革之征吉无咎象曰已日革之行有嘉也</span>
<span class='tline' id='l130' data-llen='2857:2880'>　伊川先生曰以六居二柔順而得中正又文明之主</span>
<span class='tline' id='l131' data-llen='2880:2903'>　上有剛陽之君同徳相應中正則無偏蔽文明則盡</span>
<span class='tline' id='l132' data-llen='2903:2926'>　事理應上則得權勢體順則无違悖時可矣位得矣</span>
<span class='tline' id='l133' data-llen='2926:2952'><a onclick="displayPageImage('KR1a0041', 'WYG', '049-8a' );" name="049-8a" class="pb">[049-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2952:2975'>　才足矣處革之至善者也然臣道不當為革之先又</span>
<span class='tline' id='l135' data-llen='2975:2998'>　必待上下之信故已日乃革之也如二之才徳所居</span>
<span class='tline' id='l136' data-llen='2998:3021'>　之地所逢之時足以革天下之弊新天下之治當進</span>
<span class='tline' id='l137' data-llen='3021:3044'>　而上輔扵君以行其道則吉而无咎也不進則失可</span>
<span class='tline' id='l138' data-llen='3044:3067'>　為之時為有咎也以二體柔而處當位體柔則其進</span>
<span class='tline' id='l139' data-llen='3067:3090'>　緩當位則其處固變革者事之大故以此戒二得中</span>
<span class='tline' id='l140' data-llen='3090:3113'>　而應剛未至失於柔也聖人因其有可戒之疑而明</span>
<span class='tline' id='l141' data-llen='3113:3136'>　其義耳使賢才不失可為之時也○已日而革之征</span>
<span class='tline' id='l142' data-llen='3136:3162'><a onclick="displayPageImage('KR1a0041', 'WYG', '049-8b' );" name="049-8b" class="pb">[049-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3162:3185'>　則吉而无咎者行則有嘉慶也謂可以革天下之弊</span>
<span class='tline' id='l144' data-llen='3185:3208'>　新天下之事處而不行是无救弊濟世之心失時而</span>
<span class='tline' id='l145' data-llen='3208:3219'>　有咎也<span class='krp-note'>易/說</span></span>
<span class='tline' id='l146' data-llen='3219:3242'>　横渠先生曰俟上之唱革而往應柔中之徳所之乃</span>
<span class='tline' id='l147' data-llen='3242:3251'>　吉<span class='krp-note'>易/說</span></span>
<span class='tline' id='l148' data-llen='3251:3274'>　白雲郭氏曰六二得君得位柔順中正可以革矣而</span>
<span class='tline' id='l149' data-llen='3274:3297'>　臣道不當先君故君已革而後乃革之也已日乃革</span>
<span class='tline' id='l150' data-llen='3297:3320'>　之非從君之革也謂終君之事而革天下也是以進</span>
<span class='tline' id='l151' data-llen='3320:3346'><a onclick="displayPageImage('KR1a0041', 'WYG', '049-9a' );" name="049-9a" class="pb">[049-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3346:3369'>　則吉而无咎已日革之則盡臣道故其行有嘉君未</span>
<span class='tline' id='l153' data-llen='3369:3390'>　革而革之則失君臣之道非嘉也<span class='krp-note'>易/説</span></span>
<span class='tline' id='l154' data-llen='3390:3413'>九三征凶貞厲革言三就有孚象曰革言三就又何之</span>
<span class='tline' id='l155' data-llen='3413:3416'>矣</span>
<span class='tline' id='l156' data-llen='3416:3439'>　伊川先生曰九三以剛陽為下之上又居離之上而</span>
<span class='tline' id='l157' data-llen='3439:3462'>　不得中躁動扵革者也在下而躁扵變革以是而行</span>
<span class='tline' id='l158' data-llen='3462:3485'>　則有凶也然居下之上事苟當革豈可不為也在乎</span>
<span class='tline' id='l159' data-llen='3485:3508'>　守貞正而懐危懼順從公論則可行之不疑革言謂</span>
<span class='tline' id='l160' data-llen='3508:3534'><a onclick="displayPageImage('KR1a0041', 'WYG', '049-9b' );" name="049-9b" class="pb">[049-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3534:3557'>　當革之論就成也合也審察當革之言至扵三而皆</span>
<span class='tline' id='l162' data-llen='3557:3580'>　合則可信也言重慎之至能如是則必得至當乃有</span>
<span class='tline' id='l163' data-llen='3580:3603'>　孚也已可信而衆所信也如此則可以革矣在革之</span>
<span class='tline' id='l164' data-llen='3603:3630'>　時居下之上事之<span class='krp-note'>一作/有</span>當革若畏懼而不為則失時</span>
<span class='tline' id='l165' data-llen='3630:3653'>　為害唯當慎重之至不自任其剛明審稽公論至於</span>
<span class='tline' id='l166' data-llen='3653:3680'>　三就<span class='krp-note'>一作/復</span>而後革之則无過矣○稽之衆論至扵三</span>
<span class='tline' id='l167' data-llen='3680:3703'>　就事至當也又何之矣乃俗語更何往也如是而行</span>
<span class='tline' id='l168' data-llen='3703:3730'>　乃順理時行非己之私意所欲為也必得其宜矣<span class='krp-note'>並/易</span></span>
<span class='tline' id='l169' data-llen='3730:3757'><a onclick="displayPageImage('KR1a0041', 'WYG', '049-10a' );" name="049-10a" class="pb">[049-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3757:3764'>　<span class='krp-note'>傳/</span></span>
<span class='tline' id='l171' data-llen='3764:3787'>　横渠先生曰以文明炎上剛陽之徳進而之兊兊内</span>
<span class='tline' id='l172' data-llen='3787:3810'>　柔外剛勢窮必反故以征則凶能守正戒懼文命告</span>
<span class='tline' id='l173' data-llen='3810:3833'>　之此三革言彼三從命必然可信之理也一云征則</span>
<span class='tline' id='l174' data-llen='3833:3845'>　雖正而危<span class='krp-note'>易/說</span></span>
<span class='tline' id='l175' data-llen='3845:3868'>　白雲郭氏曰革之為卦上則九五下則六二為革之</span>
<span class='tline' id='l176' data-llen='3868:3891'>　主三不中而用剛非革之主也故以革道進則凶以</span>
<span class='tline' id='l177' data-llen='3891:3914'>　革道守則厲不知革不可妄為有天道存焉非九三</span>
<span class='tline' id='l178' data-llen='3914:3941'><a onclick="displayPageImage('KR1a0041', 'WYG', '049-10b' );" name="049-10b" class="pb">[049-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3941:3964'>　用剛炎上之性可自任之時也首言征凶貞厲盖九</span>
<span class='tline' id='l180' data-llen='3964:3987'>　三之象如此下言革言三就有孚則明革之卦辭言</span>
<span class='tline' id='l181' data-llen='3987:4010'>　三就之道也三就有孚者謂元亨利貞悔亡及已日</span>
<span class='tline' id='l182' data-llen='4010:4033'>　乃孚也三者皆得之是為三就也故進則无凶貞則</span>
<span class='tline' id='l183' data-llen='4033:4056'>　无厲九三既非其位又非其人而捨革言三就之道</span>
<span class='tline' id='l184' data-llen='4056:4079'>　則又何之乎宜其征則凶貞則厲是誠不若初九鞏</span>
<span class='tline' id='l185' data-llen='4079:4093'>　用黃牛之革矣<span class='krp-note'>易/說</span></span>
<span class='tline' id='l186' data-llen='4093:4113'>九四悔亡有孚改命吉象曰改命之吉信志也</span>
<span class='tline' id='l187' data-llen='4113:4140'><a onclick="displayPageImage('KR1a0041', 'WYG', '049-11a' );" name="049-11a" class="pb">[049-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4140:4163'>　伊川先生曰九四革之盛也陽剛革之才也離下體</span>
<span class='tline' id='l189' data-llen='4163:4186'>　而進上體革之時也居水火之際革之勢也得近君</span>
<span class='tline' id='l190' data-llen='4186:4214'>　之位革之任也下无係<span class='krp-note'>一有/无字</span>應革之志也以九居四</span>
<span class='tline' id='l191' data-llen='4214:4237'>　剛柔相際革之用也四既具此可謂當革之時也事</span>
<span class='tline' id='l192' data-llen='4237:4260'>　之可悔而後革之革之而當其悔乃亡也革之既當</span>
<span class='tline' id='l193' data-llen='4260:4283'>　唯在處之以至誠故有孚則改命吉改命改為也謂</span>
<span class='tline' id='l194' data-llen='4283:4306'>　革之也既事當而弊革行之以誠上信而下順其吉</span>
<span class='tline' id='l195' data-llen='4306:4329'>　可知四非中正而至善何也曰唯其處柔也故剛而</span>
<span class='tline' id='l196' data-llen='4329:4356'><a onclick="displayPageImage('KR1a0041', 'WYG', '049-11b' );" name="049-11b" class="pb">[049-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4356:4379'>　不過近而不逼順承中正之君乃中正之人也易之</span>
<span class='tline' id='l198' data-llen='4379:4402'>　取義无常也隨時而已○改命而吉以上下信其志</span>
<span class='tline' id='l199' data-llen='4402:4429'>　也誠既至則上下信矣<span class='krp-note'>一作/也</span>革之道以上下之信為</span>
<span class='tline' id='l200' data-llen='4429:4452'>　本不當不孚則不信當而不信猶不可行也況不當</span>
<span class='tline' id='l201' data-llen='4452:4462'>　乎<span class='krp-note'>並易/傳</span></span>
<span class='tline' id='l202' data-llen='4462:4485'>　横渠先生曰約己居隂心无私係革而必當見孚扵</span>
<span class='tline' id='l203' data-llen='4485:4504'>　衆改命倡始信己可行故吉<span class='krp-note'>易/說</span></span>
<span class='tline' id='l204' data-llen='4504:4527'>　白雲郭氏曰九四近君而用柔輔君之革者也輔君</span>
<span class='tline' id='l205' data-llen='4527:4554'><a onclick="displayPageImage('KR1a0041', 'WYG', '049-12a' );" name="049-12a" class="pb">[049-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4554:4577'>　之革非自用也故其悔可亡而上下信之是以有孚</span>
<span class='tline' id='l207' data-llen='4577:4600'>　改命吉也不曰革而曰改命者四不若二之中正不</span>
<span class='tline' id='l208' data-llen='4600:4623'>　能行已日乃革之大特可奉行改命而已猶之出納</span>
<span class='tline' id='l209' data-llen='4623:4646'>　之臣也書曰夙夜出納朕命惟允然則出納王命以</span>
<span class='tline' id='l210' data-llen='4646:4669'>　信為主此九四所以有有孚信志之辭信志者志可</span>
<span class='tline' id='l211' data-llen='4669:4682'>　信扵人者也<span class='krp-note'>易/說</span></span>
<span class='tline' id='l212' data-llen='4682:4704'>九五大人虎變未占有孚象曰大人虎變其文炳也</span>
<span class='tline' id='l213' data-llen='4704:4727'>　伊川先生曰九五以陽剛之才中正之徳居尊位大</span>
<span class='tline' id='l214' data-llen='4727:4754'><a onclick="displayPageImage('KR1a0041', 'WYG', '049-12b' );" name="049-12b" class="pb">[049-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4754:4777'>　人也以大人之道革天下之事无不當也无不時也</span>
<span class='tline' id='l216' data-llen='4777:4800'>　所過變化事理炳著如虎之文采故云虎變龍虎大</span>
<span class='tline' id='l217' data-llen='4800:4823'>　人之象也變者事物之變曰虎何也曰大人變之乃</span>
<span class='tline' id='l218' data-llen='4823:4849'>　大人之變也以大人中正之道<span class='krp-note'>一作/徳</span>變革之炳然</span>
<span class='tline' id='l219' data-llen='4849:4872'>　昭著不待占决知其至當而天下必信也天下蒙大</span>
<span class='tline' id='l220' data-llen='4872:4895'>　人之革不待占决知其至當而信之也○事理明著</span>
<span class='tline' id='l221' data-llen='4895:4919'>　若虎文之炳煥明盛也天下有不孚乎<span class='krp-note'>並易/傳</span></span>
<span class='tline' id='l222' data-llen='4919:4942'>　横渠先生曰以剛居尊說而唱下為衆所覩其文炳</span>
<span class='tline' id='l223' data-llen='4942:4969'><a onclick="displayPageImage('KR1a0041', 'WYG', '049-13a' );" name="049-13a" class="pb">[049-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='4969:4992'>　然不卜而孚望而可信下觀而化革著盛焉○虎變</span>
<span class='tline' id='l225' data-llen='4992:5019'>　文章大故明豹變文章小故蔚<span class='krp-note'>並易/說</span>○行前定而不</span>
<span class='tline' id='l226' data-llen='5019:5040'>　疚光明也大人虎變夫何疚之有<span class='krp-note'>正/蒙</span></span>
<span class='tline' id='l227' data-llen='5040:5063'>　白雲郭氏曰盛矣哉九五之革也大人之道也且虎</span>
<span class='tline' id='l228' data-llen='5063:5086'>　之文炳然而易見大人之道文明而可覩使天下曉</span>
<span class='tline' id='l229' data-llen='5086:5109'>　然知大公至正革命之當无隂謀可疑之事以順天</span>
<span class='tline' id='l230' data-llen='5109:5132'>　應人則天下不必占决而信之也昔湯征自葛而天</span>
<span class='tline' id='l231' data-llen='5132:5155'>　下信之豈大人虎變未占有孚之道歟<span class='krp-note'>易/說</span></span>
<span class='tline' id='l232' data-llen='5155:5182'><a onclick="displayPageImage('KR1a0041', 'WYG', '049-13b' );" name="049-13b" class="pb">[049-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5182:5205'>上六君子豹變小人革面征凶居貞吉象曰君子豹變</span>
<span class='tline' id='l234' data-llen='5205:5220'>其文蔚也小人革面順以從君也</span>
<span class='tline' id='l235' data-llen='5220:5243'>　伊川先生曰革之終革道之成也君子謂善人良善</span>
<span class='tline' id='l236' data-llen='5243:5266'>　則已從革而變其著見若豹之彬蔚也小人昬愚難</span>
<span class='tline' id='l237' data-llen='5266:5289'>　遷者雖未能心化亦革其面以從上之教令也龍虎</span>
<span class='tline' id='l238' data-llen='5289:5312'>　大人之象故大人云虎君子云豹也人性本善皆可</span>
<span class='tline' id='l239' data-llen='5312:5335'>　以變化然有下愚雖聖人不能移者以堯舜為君以</span>
<span class='tline' id='l240' data-llen='5335:5358'>　聖繼聖百有餘年天下被化可謂深且乆矣而有苖</span>
<span class='tline' id='l241' data-llen='5358:5385'><a onclick="displayPageImage('KR1a0041', 'WYG', '049-14a' );" name="049-14a" class="pb">[049-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5385:5408'>　有象其來格烝乂盖亦革面而已小人既革其外革</span>
<span class='tline' id='l243' data-llen='5408:5431'>　道可以為成也苟更從而深治之則為己甚已甚非</span>
<span class='tline' id='l244' data-llen='5431:5454'>　道也故至革之終而又征則凶也當貞固以自守革</span>
<span class='tline' id='l245' data-llen='5454:5477'>　至扵極而不守以貞則所革隨復變矣天下之事始</span>
<span class='tline' id='l246' data-llen='5477:5500'>　則患乎難革已革則患乎不能守也故革之終戒以</span>
<span class='tline' id='l247' data-llen='5500:5523'>　居貞則吉也居貞非為六戒乎曰為革終言也莫不</span>
<span class='tline' id='l248' data-llen='5523:5546'>　在其中矣人性本善有不可革者何也曰語其性則</span>
<span class='tline' id='l249' data-llen='5546:5569'>　皆善也語其才則有下愚之不移所謂下愚有二焉</span>
<span class='tline' id='l250' data-llen='5569:5596'><a onclick="displayPageImage('KR1a0041', 'WYG', '049-14b' );" name="049-14b" class="pb">[049-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5596:5624'>　自暴也<span class='krp-note'>一无/也字</span>自棄也人苟以善自治則无不可移者</span>
<span class='tline' id='l252' data-llen='5624:5647'>　雖昏愚之至皆可漸磨而進也唯自暴者拒之以不</span>
<span class='tline' id='l253' data-llen='5647:5670'>　信自棄者絶之以不為雖聖人與居不能化而入也</span>
<span class='tline' id='l254' data-llen='5670:5693'>　仲尼之所謂下愚也然天下自暴自棄者非必皆昏</span>
<span class='tline' id='l255' data-llen='5693:5716'>　愚也往往強戾而才力有過人者商辛是也聖人以</span>
<span class='tline' id='l256' data-llen='5716:5739'>　其自絶於善謂之下愚然考其歸則誠愚也既曰下</span>
<span class='tline' id='l257' data-llen='5739:5762'>　愚其能革面何也曰心雖絶於善道其畏威而寡罪</span>
<span class='tline' id='l258' data-llen='5762:5785'>　則與人同也唯其有與人同所以知其非性之罪也</span>
<span class='tline' id='l259' data-llen='5785:5812'><a onclick="displayPageImage('KR1a0041', 'WYG', '049-15a' );" name="049-15a" class="pb">[049-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5812:5835'>　○君子從化遷善成文彬蔚章見於外也中人以上</span>
<span class='tline' id='l261' data-llen='5835:5862'>　莫不變革雖<span class='krp-note'>一作/唯</span>不移之小人則亦不敢肆其惡革</span>
<span class='tline' id='l262' data-llen='5862:5885'>　易其外以順從君上之教令是革面也至此革道成</span>
<span class='tline' id='l263' data-llen='5885:5908'>　矣小人勉而假善君子所容也更徃而治之則凶矣</span>
<span class='tline' id='l264' data-llen='5908:5917'>　<span class='krp-note'>並易/傳</span></span>
<span class='tline' id='l265' data-llen='5917:5940'>　横渠先生曰盛徳之容顔孟以上始可以觀若顔子</span>
<span class='tline' id='l266' data-llen='5940:5963'>　變則必大變即大人虎變虎變則其文至也如此則</span>
<span class='tline' id='l267' data-llen='5963:5986'>　不待占而有信君子所至之分以致文則足以為斑</span>
<span class='tline' id='l268' data-llen='5986:6013'><a onclick="displayPageImage('KR1a0041', 'WYG', '049-15b' );" name="049-15b" class="pb">[049-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6013:6036'>　斑之縟革面而聽命已不敢犯此所謂盡飾之道斯</span>
<span class='tline' id='l270' data-llen='6036:6059'>　行者逺矣然猶是就小成上以致其文顔子地位於</span>
<span class='tline' id='l271' data-llen='6059:6082'>　豹變己為屑就未必肯於此發見此所以如愚愚雖</span>
<span class='tline' id='l272' data-llen='6082:6105'>　是於吾言无所不說然必夫子省其私始知不愚察</span>
<span class='tline' id='l273' data-llen='6105:6128'>　其人焉惟是徇内尚質爾然發則不小發大抵止乃</span>
<span class='tline' id='l274' data-llen='6128:6151'>　有光明艮曰時止則止時行則行其道光明形則著</span>
<span class='tline' id='l275' data-llen='6151:6174'>　著則明必能止則有光明今作事特未決盖非止也</span>
<span class='tline' id='l276' data-llen='6174:6197'>　止乃決為然後就其上文章顔子見其進未見其止</span>
<span class='tline' id='l277' data-llen='6197:6224'><a onclick="displayPageImage('KR1a0041', 'WYG', '049-16a' );" name="049-16a" class="pb">[049-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6224:6247'>　未止故未發見其所止又必欲如所期盖未見夫子</span>
<span class='tline' id='l279' data-llen='6247:6270'>　着心處故未肯止是之謂隠而未見行而未成是以</span>
<span class='tline' id='l280' data-llen='6270:6293'>　勿用學者至此地位亦必如愚然顔子學舉措亦无</span>
<span class='tline' id='l281' data-llen='6293:6316'>　不致文中節處自是謂愽我以文則文豈不足但顔</span>
<span class='tline' id='l282' data-llen='6316:6339'>　子不以為意所謂有若无實若虚也有顔子之心則</span>
<span class='tline' id='l283' data-llen='6339:6362'>　不為顔子之文可也○以柔為徳不及九五剛中炳</span>
<span class='tline' id='l284' data-llen='6362:6387'>　明故但文章蔚縟能使小人改觀而從也<span class='krp-note'>並易/說</span></span>
<span class='tline' id='l285' data-llen='6387:6410'>　白雲郭氏曰上六革道既成君子小人皆從九五大</span>
<span class='tline' id='l286' data-llen='6410:6437'><a onclick="displayPageImage('KR1a0041', 'WYG', '049-16b' );" name="049-16b" class="pb">[049-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6437:6460'>　人而革者也君子弸中彪外至誠以從君故其文蔚</span>
<span class='tline' id='l288' data-llen='6460:6483'>　然以成豹變炳者文之著明也蔚者文之茂密也豹</span>
<span class='tline' id='l289' data-llen='6483:6506'>　與虎相類盖言從君之徳也詩所謂濟濟多士秉文</span>
<span class='tline' id='l290' data-llen='6506:6529'>　之徳羣黎百姓徧為爾徳是也小人雖无徳自將亦</span>
<span class='tline' id='l291' data-llen='6529:6552'>　能革面從君不失順從之道此所以為革道之成也</span>
<span class='tline' id='l292' data-llen='6552:6575'>　革道既成則无革矣猶欲以革進則凶惟能居守其</span>
<span class='tline' id='l293' data-llen='6575:6598'>　貞是以吉也書曰夏迪簡在王庭豈豹變之君子乎</span>
<span class='tline' id='l294' data-llen='6598:6606'>　<span class='krp-note'>易/說</span></span>
<span class='tline' id='l295' data-llen='6606:6633'><a onclick="displayPageImage('KR1a0041', 'WYG', '049-17a' );" name="049-17a" class="pb">[049-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6633:6636'>　</span>
<span class='tline' id='l297' data-llen='6636:6639'>　</span>
<span class='tline' id='l298' data-llen='6639:6642'>　</span>
<span class='tline' id='l299' data-llen='6642:6645'>　</span>
<span class='tline' id='l300' data-llen='6645:6648'>　</span>
<span class='tline' id='l301' data-llen='6648:6651'>　</span>
<span class='tline' id='l302' data-llen='6651:6654'>　</span>
<span class='tline' id='l303' data-llen='6654:6657'>　</span>
<span class='tline' id='l304' data-llen='6657:6684'><a onclick="displayPageImage('KR1a0041', 'WYG', '049-17b' );" name="049-17b" class="pb">[049-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6684:6687'>　</span>
<span class='tline' id='l306' data-llen='6687:6690'>　</span>
<span class='tline' id='l307' data-llen='6690:6693'>　</span>
<span class='tline' id='l308' data-llen='6693:6696'>　</span>
<span class='tline' id='l309' data-llen='6696:6699'>　</span>
<span class='tline' id='l310' data-llen='6699:6702'>　</span>
<span class='tline' id='l311' data-llen='6702:6705'>　</span>
<span class='tline' id='l312' data-llen='6705:6716'>　大易粹言卷四十九</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0041', 'WYG', '051-1a' );" name="051-1a" class="pb">[051-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:212'>　大易粹言卷五十一　　　宋　方聞一　編</span>
<span class='tline' id='l10' data-llen='212:222'>䷲<span class='krp-note'>震下/震上</span></span>
<span class='tline' id='l11' data-llen='222:245'>　伊川先生曰震序卦主噐者莫若長子故受之以震</span>
<span class='tline' id='l12' data-llen='245:268'>　鼎者噐也震為長男故取主噐之義而繼鼎之後長</span>
<span class='tline' id='l13' data-llen='268:291'>　子傳國家繼位號者也故為主噐之主序卦取其一</span>
<span class='tline' id='l14' data-llen='291:314'>　義之大者為相繼之義震之為卦一陽生於二隂之</span>
<span class='tline' id='l15' data-llen='314:337'>　下動而上者也故為震震動也不曰動者震有動而</span>
<span class='tline' id='l16' data-llen='337:363'><a onclick="displayPageImage('KR1a0041', 'WYG', '051-1b' );" name="051-1b" class="pb">[051-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='363:386'>　奮發震驚之義乾坤之交一索而成震生物之長也</span>
<span class='tline' id='l18' data-llen='386:409'>　故為長男其象則為雷其義則為動雷有震奮之象</span>
<span class='tline' id='l19' data-llen='409:423'>　動為驚懼之義<span class='krp-note'>易/傳</span></span>
<span class='tline' id='l20' data-llen='423:443'>震亨震來虩虩笑言啞啞震驚百里不䘮匕鬯</span>
<span class='tline' id='l21' data-llen='443:466'>　伊川先生曰陽生於下而上進有亨之義又震為動</span>
<span class='tline' id='l22' data-llen='466:489'>　為恐懼為有主震而奮發動而進懼而脩有主而保</span>
<span class='tline' id='l23' data-llen='489:512'>　大皆可以致亨故震則有亨○當震動之來則恐懼</span>
<span class='tline' id='l24' data-llen='512:541'>　不敢自寧旋顧周慮<span class='krp-note'>一作周/旋頋慮</span>虩虩然也虩虩顧慮不</span>
<span class='tline' id='l25' data-llen='541:567'><a onclick="displayPageImage('KR1a0041', 'WYG', '051-2a' );" name="051-2a" class="pb">[051-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='567:591'>　安之貌蠅虎謂之虩者以其周環顧慮不自寜也處震</span>
<span class='tline' id='l27' data-llen='591:615'>　如是則能保其安裕故笑言啞啞啞啞言笑和適之貌</span>
<span class='tline' id='l28' data-llen='615:639'>　○震驚百里不喪匕鬯言震動之大而處之之道動之</span>
<span class='tline' id='l29' data-llen='639:663'>　大者莫若雷震為雷故以雷言雷之震動驚及百里之</span>
<span class='tline' id='l30' data-llen='663:687'>　逺人无不懼而自失雷聲所及百里也唯宗廟祭祀執</span>
<span class='tline' id='l31' data-llen='687:711'>　匕鬯者則不致於喪失人之致其誠敬莫如祭祀匕以</span>
<span class='tline' id='l32' data-llen='711:740'>　載鼎實升之於爼鬯以灌地而<span class='krp-note'>一无/而字</span>降神方其酌祼以</span>
<span class='tline' id='l33' data-llen='740:768'>　求神薦牲而祈饗盡其誠敬之心則雖雷震<span class='krp-note'>一作/霆</span>之威</span>
<span class='tline' id='l34' data-llen='768:794'><a onclick="displayPageImage('KR1a0041', 'WYG', '051-2b' );" name="051-2b" class="pb">[051-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='794:817'>　不能使之懼而失守故臨大震懼能安而不自失者</span>
<span class='tline' id='l36' data-llen='817:840'>　唯誠敬而已此處震之道也卦才无取故但言處震</span>
<span class='tline' id='l37' data-llen='840:851'>　之道<span class='krp-note'>並易/傳</span></span>
<span class='tline' id='l38' data-llen='851:874'>　白雲郭氏曰震一索而得男故謂之長男自乾坤而</span>
<span class='tline' id='l39' data-llen='874:897'>　來變之始者莫先於震故為動之始然乾坤震動之</span>
<span class='tline' id='l40' data-llen='897:920'>　始其來方興莫測是以有震驚之象曰亨者天下之</span>
<span class='tline' id='l41' data-llen='920:943'>　理不動則不亨故天地萬物待震而後亨也自震來</span>
<span class='tline' id='l42' data-llen='943:966'>　虩虩皆主人事而言虩虩恐懼之貌啞啞和樂之意</span>
<span class='tline' id='l43' data-llen='966:992'><a onclick="displayPageImage('KR1a0041', 'WYG', '051-3a' );" name="051-3a" class="pb">[051-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='992:1015'>　因震動而恐懼則長慮却顧終无危亡之失是以後</span>
<span class='tline' id='l45' data-llen='1015:1038'>　獲笑言和樂之吉也震驚百里不䘮匕鬯者雖有大</span>
<span class='tline' id='l46' data-llen='1038:1061'>　震恐不失主祭之道蓋知恐懼脩省而已主祭長子</span>
<span class='tline' id='l47' data-llen='1061:1084'>　之事也然則文武始於憂勤終於逸樂其亦震來虩</span>
<span class='tline' id='l48' data-llen='1084:1100'>　虩笑言啞啞之義乎<span class='krp-note'>易/說</span></span>
<span class='tline' id='l49' data-llen='1100:1123'>彖曰震亨震來虩虩恐致福也笑言啞啞後有則也震</span>
<span class='tline' id='l50' data-llen='1123:1146'>驚百里驚逺而懼邇也出可以守宗廟社稷以為祭主</span>
<span class='tline' id='l51' data-llen='1146:1149'>也</span>
<span class='tline' id='l52' data-llen='1149:1175'><a onclick="displayPageImage('KR1a0041', 'WYG', '051-3b' );" name="051-3b" class="pb">[051-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1175:1203'>　伊川先生曰震自有亨之<span class='krp-note'>一无/之字</span>義非由卦才震來而</span>
<span class='tline' id='l54' data-llen='1203:1226'>　能恐懼自脩自慎則可反致福吉也笑言啞啞言自</span>
<span class='tline' id='l55' data-llen='1226:1256'>　若也<span class='krp-note'>一作啞啞笑/言自若也</span>由能恐懼而後自處有法則也有</span>
<span class='tline' id='l56' data-llen='1256:1279'>　則則安而不懼矣處震之道也○雷之震及於百里</span>
<span class='tline' id='l57' data-llen='1279:1302'>　逺者驚邇者懼言其威逺大也○彖文脫不䘮匕鬯</span>
<span class='tline' id='l58' data-llen='1302:1325'>　一句卦辭云不䘮匕鬯本謂誠敬之至威懼不能使</span>
<span class='tline' id='l59' data-llen='1325:1353'>　之自失彖以長子宜如是因<span class='krp-note'>一有/以字</span>承上文用長子之</span>
<span class='tline' id='l60' data-llen='1353:1376'>　義通解之謂其誠敬能不䘮匕鬯則君出而可以守</span>
<span class='tline' id='l61' data-llen='1376:1402'><a onclick="displayPageImage('KR1a0041', 'WYG', '051-4a' );" name="051-4a" class="pb">[051-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1402:1425'>　宗廟社稷為祭主也長子如是而後可以守世祀承</span>
<span class='tline' id='l63' data-llen='1425:1437'>　國家也<span class='krp-note'>並易/傳</span></span>
<span class='tline' id='l64' data-llen='1437:1460'>　横渠先生曰此卦純以君出子在而言則震之體全</span>
<span class='tline' id='l65' data-llen='1460:1483'>　而用顯故曰出可以守宗廟社稷不雜言君父共國</span>
<span class='tline' id='l66' data-llen='1483:1494'>　之時也<span class='krp-note'>易/說</span></span>
<span class='tline' id='l67' data-llen='1494:1517'>　白雲郭氏曰震來虩虩因恐懼而致福笑言啞啞和</span>
<span class='tline' id='l68' data-llen='1517:1540'>　樂而未甞失則驚逺懼邇言震之大逺邇皆及之也</span>
<span class='tline' id='l69' data-llen='1540:1563'>　震之為卦内外重震故有逺邇大震之象逺邇大震</span>
<span class='tline' id='l70' data-llen='1563:1589'><a onclick="displayPageImage('KR1a0041', 'WYG', '051-4b' );" name="051-4b" class="pb">[051-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1589:1612'>　而能不䘮匕鬯此其所以可守宗廟社稷為祭主也</span>
<span class='tline' id='l72' data-llen='1612:1635'>　匕者撓鼎之噐所以載鼎實而致之爼鬯香酒所以</span>
<span class='tline' id='l73' data-llen='1635:1653'>　灌地降神皆主祭之事也<span class='krp-note'>易/說</span></span>
<span class='tline' id='l74' data-llen='1653:1667'>象曰洊雷震君子以恐懼脩省</span>
<span class='tline' id='l75' data-llen='1667:1690'>　伊川先生曰洊重襲也上下皆震故為洊雷雷重仍</span>
<span class='tline' id='l76' data-llen='1690:1713'>　則威益盛君子觀洊雷威震之象以恐懼自脩飭循</span>
<span class='tline' id='l77' data-llen='1713:1736'>　省也君子畏天之威則脩正其身思省其過咎而改</span>
<span class='tline' id='l78' data-llen='1736:1759'>　之不唯雷震凡遇驚懼之事皆當如是<span class='krp-note'>易/傳</span></span>
<span class='tline' id='l79' data-llen='1759:1785'><a onclick="displayPageImage('KR1a0041', 'WYG', '051-5a' );" name="051-5a" class="pb">[051-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1785:1808'>　白雲郭氏曰洊重也上下皆震威益盛也當是時也</span>
<span class='tline' id='l81' data-llen='1808:1831'>　知恐懼畏天脩徳省身故可以无過而不至於危亡</span>
<span class='tline' id='l82' data-llen='1831:1853'>　苟不知恐懼脩省之戒則危亡必矣<span class='krp-note'>易/說</span></span>
<span class='tline' id='l83' data-llen='1853:1876'>初九震來虩虩後笑言啞啞吉象曰震來虩虩恐致福</span>
<span class='tline' id='l84' data-llen='1876:1887'>也笑言啞啞後有則也</span>
<span class='tline' id='l85' data-llen='1887:1910'>　伊川先生曰初九成震之主致震者也在卦之下處</span>
<span class='tline' id='l86' data-llen='1910:1933'>　震之初也知震之來當震之始若能以為恐懼而周</span>
<span class='tline' id='l87' data-llen='1933:1960'>　旋顧慮虩虩然不敢寧止則終必保其安吉故<span class='krp-note'>一作/然</span></span>
<span class='tline' id='l88' data-llen='1960:1986'><a onclick="displayPageImage('KR1a0041', 'WYG', '051-5b' );" name="051-5b" class="pb">[051-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1986:2009'>　後笑言啞啞也○震來而能懼周顧則无患矣是能</span>
<span class='tline' id='l90' data-llen='2009:2032'>　因恐懼而反致福也因恐懼而自脩省不敢違於法</span>
<span class='tline' id='l91' data-llen='2032:2055'>　度是由震而後有法則故能保其安吉而笑言啞啞</span>
<span class='tline' id='l92' data-llen='2055:2065'>　也<span class='krp-note'>並易/傳</span></span>
<span class='tline' id='l93' data-llen='2065:2088'>　白雲郭氏曰恐懼脩省於前則必獲和樂笑言之吉</span>
<span class='tline' id='l94' data-llen='2088:2111'>　於後理之必然也初九震動之初恐懼脩省不可緩</span>
<span class='tline' id='l95' data-llen='2111:2130'>　也過此則危矣故於初言之<span class='krp-note'>易/說</span></span>
<span class='tline' id='l96' data-llen='2130:2153'>六二震來厲億䘮貝躋于九陵勿逐七日得象曰震來</span>
<span class='tline' id='l97' data-llen='2153:2179'><a onclick="displayPageImage('KR1a0041', 'WYG', '051-6a' );" name="051-6a" class="pb">[051-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2179:2185'>厲乗剛也</span>
<span class='tline' id='l99' data-llen='2185:2208'>　伊川先生曰六二居中得正善處震者也而乘初九</span>
<span class='tline' id='l100' data-llen='2208:2231'>　之剛九震之主震剛動而上奮孰能禦之厲猛也危</span>
<span class='tline' id='l101' data-llen='2231:2254'>　也彼來既猛則己處危矣億度也貝所有之資也躋</span>
<span class='tline' id='l102' data-llen='2254:2277'>　升也九陵陵之髙也逐徃追也以震來之厲度不能</span>
<span class='tline' id='l103' data-llen='2277:2300'>　當而必䘮其所有則升至髙以避之也九言其重崗</span>
<span class='tline' id='l104' data-llen='2300:2323'>　陵之重髙之至也九重之多也如九天九地也勿逐</span>
<span class='tline' id='l105' data-llen='2323:2346'>　七日得二之所貴者中正也遇震懼之來雖量勢巽</span>
<span class='tline' id='l106' data-llen='2346:2372'><a onclick="displayPageImage('KR1a0041', 'WYG', '051-6b' );" name="051-6b" class="pb">[051-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2372:2395'>　避當守其中正无自失也億知必䘮也故逺避以自</span>
<span class='tline' id='l108' data-llen='2395:2418'>　守過則復其常矣是勿逐而自得也逐即物也以已</span>
<span class='tline' id='l109' data-llen='2418:2441'>　即物失其守矣故戒勿逐避逺自守處震之大方也</span>
<span class='tline' id='l110' data-llen='2441:2464'>　如二者當危懼而善處者也卦位有六七乃更始事</span>
<span class='tline' id='l111' data-llen='2464:2487'>　既終時既易也不失其守雖一時不能禦其來然時</span>
<span class='tline' id='l112' data-llen='2487:2510'>　過事已則復其常故云七日得○當震而乘剛是以</span>
<span class='tline' id='l113' data-llen='2510:2532'>　彼厲而已危震剛之來其可禦乎<span class='krp-note'>並易/傳</span></span>
<span class='tline' id='l114' data-llen='2532:2559'>　横渠先生曰初動而之上故曰躋于九陵億必也<span class='krp-note'>易/說</span></span>
<span class='tline' id='l115' data-llen='2559:2585'><a onclick="displayPageImage('KR1a0041', 'WYG', '051-7a' );" name="051-7a" class="pb">[051-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2585:2608'>　白雲郭氏曰震之動自下而上在震之初猶欲恐懼</span>
<span class='tline' id='l117' data-llen='2608:2631'>　脩省況二之乘剛乎故震來得危厲而䘮失隨之也</span>
<span class='tline' id='l118' data-llen='2631:2654'>　躋于九陵避其來也不知脩省而避非其道也故不</span>
<span class='tline' id='l119' data-llen='2654:2677'>　待逐而七日可得言不可避也七日一卦之復復則</span>
<span class='tline' id='l120' data-llen='2677:2688'>　自來矣<span class='krp-note'>易/說</span></span>
<span class='tline' id='l121' data-llen='2688:2708'>六三震蘇蘇震行无眚象曰震蘇蘇位不當也</span>
<span class='tline' id='l122' data-llen='2708:2731'>　伊川先生曰蘇蘇神氣緩散自失之狀三以隂居陽</span>
<span class='tline' id='l123' data-llen='2731:2754'>　不正處不正於平時且不能安況處震乎故其震懼</span>
<span class='tline' id='l124' data-llen='2754:2780'><a onclick="displayPageImage('KR1a0041', 'WYG', '051-7b' );" name="051-7b" class="pb">[051-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2780:2803'>　而蘇蘇然若因震懼而能行去不正而就正則可以</span>
<span class='tline' id='l126' data-llen='2803:2826'>　无過眚過也三行則至四正也動以就正為善故二</span>
<span class='tline' id='l127' data-llen='2826:2854'>　勿逐則自得三能行則无眚以不<span class='krp-note'>一有/中字</span>正而處震懼</span>
<span class='tline' id='l128' data-llen='2854:2877'>　有眚可知○其恐懼自失蘇蘇然由其所處不當故</span>
<span class='tline' id='l129' data-llen='2877:2895'>　也不中不正其能安乎<span class='krp-note'>並易/傳</span></span>
<span class='tline' id='l130' data-llen='2895:2918'>　横渠先生曰蘇蘇亦索索之義處非其地故危困不</span>
<span class='tline' id='l131' data-llen='2918:2936'>　一能懼而改行則无眚矣<span class='krp-note'>易/說</span></span>
<span class='tline' id='l132' data-llen='2936:2959'>　白雲郭氏曰震自初動六三逺於動者而能蘇蘇然</span>
<span class='tline' id='l133' data-llen='2959:2985'><a onclick="displayPageImage('KR1a0041', 'WYG', '051-8a' );" name="051-8a" class="pb">[051-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='2985:3008'>　畏懼不自安是以行而无過眚也不敢自安者知位</span>
<span class='tline' id='l135' data-llen='3008:3026'>　之不當亦所謂知懼者也<span class='krp-note'>易/說</span></span>
<span class='tline' id='l136' data-llen='3026:3041'>九四震遂泥象曰震遂泥未光也</span>
<span class='tline' id='l137' data-llen='3041:3064'>　伊川先生曰九四居震動之時不中不正處柔失剛</span>
<span class='tline' id='l138' data-llen='3064:3087'>　健之道居四无中正之徳䧟溺於重隂之間不能自</span>
<span class='tline' id='l139' data-llen='3087:3110'>　震奮者也故云遂泥泥滯溺也以不正之陽而上下</span>
<span class='tline' id='l140' data-llen='3110:3133'>　重隂安能免於泥乎遂无反之意處震懼則莫能守</span>
<span class='tline' id='l141' data-llen='3133:3156'>　也欲震動則莫能奮也震道亡矣豈復能光亨也○</span>
<span class='tline' id='l142' data-llen='3156:3182'><a onclick="displayPageImage('KR1a0041', 'WYG', '051-8b' );" name="051-8b" class="pb">[051-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3182:3205'>　陽者剛物震者動義以剛處動本有光亨之道乃失</span>
<span class='tline' id='l144' data-llen='3205:3228'>　其剛正而䧟於重隂以致遂泥豈能光也云未光見</span>
<span class='tline' id='l145' data-llen='3228:3249'>　陽剛本能震也以失徳故泥耳<span class='krp-note'>並易/傳</span></span>
<span class='tline' id='l146' data-llen='3249:3272'>　横渠先生曰處衆隂之中為衆附比剛陽之徳而以</span>
<span class='tline' id='l147' data-llen='3272:3288'>　位隂故泥而未光也<span class='krp-note'>易/說</span></span>
<span class='tline' id='l148' data-llen='3288:3311'>　白雲郭氏曰九四處多懼之地䧟於重隂之間无中</span>
<span class='tline' id='l149' data-llen='3311:3334'>　正之徳以自將故不能有行而遂泥也滯溺不自振</span>
<span class='tline' id='l150' data-llen='3334:3350'>　又安有光亨之道乎<span class='krp-note'>易/說</span></span>
<span class='tline' id='l151' data-llen='3350:3376'><a onclick="displayPageImage('KR1a0041', 'WYG', '051-9a' );" name="051-9a" class="pb">[051-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3376:3399'>六五震徃來厲億无䘮有事象曰震徃來厲危行也其</span>
<span class='tline' id='l153' data-llen='3399:3408'>事在中大无䘮也</span>
<span class='tline' id='l154' data-llen='3408:3431'>　伊川先生曰六五雖以隂居陽不當位為不正然以</span>
<span class='tline' id='l155' data-llen='3431:3454'>　柔居剛又得中乃有中徳者也不失中則不違於正</span>
<span class='tline' id='l156' data-llen='3454:3477'>　矣所以中為貴也諸卦二五雖不當位多以中為美</span>
<span class='tline' id='l157' data-llen='3477:3500'>　三四雖當位或以不中為過中常重於正也蓋中則</span>
<span class='tline' id='l158' data-llen='3500:3523'>　不違於正正不必中也天下之理莫善於中於六二</span>
<span class='tline' id='l159' data-llen='3523:3546'>　六五可見五之動上徃則柔不可居動之極下來則</span>
<span class='tline' id='l160' data-llen='3546:3572'><a onclick="displayPageImage('KR1a0041', 'WYG', '051-9b' );" name="051-9b" class="pb">[051-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3572:3595'>　犯剛是徃來皆危也當君位為動之主隨宜應變在</span>
<span class='tline' id='l162' data-llen='3595:3618'>　中而已故當億度无䘮失其所有之事而已所有之</span>
<span class='tline' id='l163' data-llen='3618:3646'>　事謂中徳苟不失中雖有危<span class='krp-note'>一有/終字</span>不至於凶也億度</span>
<span class='tline' id='l164' data-llen='3646:3669'>　謂圖慮求不失中也五所以危由非剛陽而无助若</span>
<span class='tline' id='l165' data-llen='3669:3692'>　以剛陽有助為動之主則能亨矣徃來皆危時則甚</span>
<span class='tline' id='l166' data-llen='3692:3719'>　難<span class='krp-note'>一作/艱</span>但期於不失中則可自守以柔主動固不能</span>
<span class='tline' id='l167' data-llen='3719:3742'>　致亨濟也○徃來皆厲行則有危也動皆有危唯在</span>
<span class='tline' id='l168' data-llen='3742:3765'>　无䘮其事而已其事謂中也能不失其中則可自守</span>
<span class='tline' id='l169' data-llen='3765:3792'><a onclick="displayPageImage('KR1a0041', 'WYG', '051-10a' );" name="051-10a" class="pb">[051-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3792:3811'>　也大无䘮以无䘮為大也<span class='krp-note'>並易/傳</span></span>
<span class='tline' id='l171' data-llen='3811:3834'>　横渠先生曰懼徃亦厲懼來亦厲能行已以危則富</span>
<span class='tline' id='l172' data-llen='3834:3857'>　貴可保故曰无䘮有事猶云不失其所有也以其乘</span>
<span class='tline' id='l173' data-llen='3857:3880'>　剛故危以其在中故无䘮禍至與不至皆懼則无䘮</span>
<span class='tline' id='l174' data-llen='3880:3897'>　有事<span class='krp-note'>一有云懼隂/之中易說</span></span>
<span class='tline' id='l175' data-llen='3897:3920'>　白雲郭氏曰二以來厲而䘮則五之徃來皆厲宜其</span>
<span class='tline' id='l176' data-llen='3920:3943'>　大有䘮也得无䘮有事亦幸矣有事者其事也謂六</span>
<span class='tline' id='l177' data-llen='3943:3966'>　五之君事也象言危行者徃來皆厲行則危也六五</span>
<span class='tline' id='l178' data-llen='3966:3993'><a onclick="displayPageImage('KR1a0041', 'WYG', '051-10b' );" name="051-10b" class="pb">[051-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='3993:4016'>　徃而上則即柔來而下則乘剛皆䘮有事之道是以</span>
<span class='tline' id='l180' data-llen='4016:4039'>　知其危也六五位雖不正而用中焉其事既不失中</span>
<span class='tline' id='l181' data-llen='4039:4062'>　道雖渉危行可以大无䘮矣以无䘮為大則知䘮之</span>
<span class='tline' id='l182' data-llen='4062:4085'>　亦大也億者恐懼驚嘆之辭說者或為辭或為萬億</span>
<span class='tline' id='l183' data-llen='4085:4107'>　或為億度其義頗不能通為辭近之<span class='krp-note'>易/說</span></span>
<span class='tline' id='l184' data-llen='4107:4130'>上六震索索視矍矍征凶震不于其躬于其鄰无咎婚</span>
<span class='tline' id='l185' data-llen='4130:4152'>媾有言象曰震索索中未得也雖凶无咎畏鄰戒也</span>
<span class='tline' id='l186' data-llen='4152:4175'>　伊川先生曰索索消索不存之狀謂其志氣如是六</span>
<span class='tline' id='l187' data-llen='4175:4202'><a onclick="displayPageImage('KR1a0041', 'WYG', '051-11a' );" name="051-11a" class="pb">[051-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4202:4225'>　以隂柔居震動之極其驚懼之甚志氣殫索也矍矍</span>
<span class='tline' id='l189' data-llen='4225:4248'>　不安定貎志氣索索則視瞻徊徨以隂柔不中正之</span>
<span class='tline' id='l190' data-llen='4248:4271'>　質而處震動之極故征則凶也震之及身乃于其躬</span>
<span class='tline' id='l191' data-llen='4271:4294'>　也不于其躬謂未及身也隣者近於身者也能震懼</span>
<span class='tline' id='l192' data-llen='4294:4317'>　於未及身之前則不至於極矣故得无咎苟未至於</span>
<span class='tline' id='l193' data-llen='4317:4344'>　極尚有可改之道震終當變柔不固守故有畏<span class='krp-note'>一作/見</span></span>
<span class='tline' id='l194' data-llen='4344:4367'>　鄰戒而能變之義聖人於震終示人知懼能改之義</span>
<span class='tline' id='l195' data-llen='4367:4390'>　為勸深矣㛰媾所親也謂同動者有言有怨咎之言</span>
<span class='tline' id='l196' data-llen='4390:4417'><a onclick="displayPageImage('KR1a0041', 'WYG', '051-11b' );" name="051-11b" class="pb">[051-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4417:4444'>　也六居震之上始為衆<span class='krp-note'>一作/震</span>動之首今乃畏鄰戒而</span>
<span class='tline' id='l198' data-llen='4444:4467'>　不敢進與諸處震者異矣故婚媾有言也○所以恐</span>
<span class='tline' id='l199' data-llen='4467:4490'>　懼自失如此以未得於中道也謂過中也使之得中</span>
<span class='tline' id='l200' data-llen='4490:4513'>　則不至於索索矣極而復征則凶也若能見鄰戒而</span>
<span class='tline' id='l201' data-llen='4513:4536'>　知懼變於未極之前則无咎也上六動之極震極則</span>
<span class='tline' id='l202' data-llen='4536:4556'>　<span class='krp-note'>一作/之終</span>有變義也<span class='krp-note'>並易/傳</span></span>
<span class='tline' id='l203' data-llen='4556:4579'>　横渠先生曰危以動懼以語无交而求則民弗與也</span>
<span class='tline' id='l204' data-llen='4579:4602'>　故以征則凶能以鄰為懼則可免咎鄰謂五也五既</span>
<span class='tline' id='l205' data-llen='4602:4629'><a onclick="displayPageImage('KR1a0041', 'WYG', '051-12a' );" name="051-12a" class="pb">[051-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4629:4652'>　附四已或與焉則招悔而有言矣能以鄰為戒不待</span>
<span class='tline' id='l207' data-llen='4652:4667'>　及身而戒則无咎<span class='krp-note'>易/說</span></span>
<span class='tline' id='l208' data-llen='4667:4690'>　白雲郭氏曰居震之極无中以自守内積驚懼失所</span>
<span class='tline' id='l209' data-llen='4690:4713'>　處之道是以志氣索索然而其瞻視亦矍矍然不安</span>
<span class='tline' id='l210' data-llen='4713:4736'>　也能止而守不過驚懼而已以征則凶也震驚之來</span>
<span class='tline' id='l211' data-llen='4736:4759'>　未及其身方及其鄰能畏懼而戒之如此則无咎矣</span>
<span class='tline' id='l212' data-llen='4759:4782'>　蓋先時而懼未至於極故也昏媾所親也有言失之</span>
<span class='tline' id='l213' data-llen='4782:4805'>　小也處震之極得无大咎足矣小有言蓋不可得而</span>
<span class='tline' id='l214' data-llen='4805:4832'><a onclick="displayPageImage('KR1a0041', 'WYG', '051-12b' );" name="051-12b" class="pb">[051-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4832:4855'>　免也象言中未得者以失中道故索索然也震卦言</span>
<span class='tline' id='l216' data-llen='4855:4878'>　虩虩啞啞蘇蘇索索矍矍與二五之言億諸卦皆无</span>
<span class='tline' id='l217' data-llen='4878:4902'>　其意雖多恐懼之貌亦於爻義各有辨也<span class='krp-note'>易/說</span></span>
<span class='tline' id='l218' data-llen='4902:4905'>　</span>
<span class='tline' id='l219' data-llen='4905:4908'>　</span>
<span class='tline' id='l220' data-llen='4908:4911'>　</span>
<span class='tline' id='l221' data-llen='4911:4914'>　</span>
<span class='tline' id='l222' data-llen='4914:4925'>　大易粹言卷五十一</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='157:183'><a onclick="displayPageImage('KR1a0041', 'WYG', '026-1a' );" name="026-1a" class="pb">[026-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='183:191'>欽定四庫全書</span>
<span class='tline' id='l9' data-llen='191:212'>　大易粹言卷二十六　　　宋　方聞一　編</span>
<span class='tline' id='l10' data-llen='212:222'>䷙<span class='krp-note'>乾下/艮上</span></span>
<span class='tline' id='l11' data-llen='222:245'>　伊川先生曰大畜序卦有无妄然後可畜故受之以</span>
<span class='tline' id='l12' data-llen='245:268'>　大畜无妄則為有實故可畜聚大畜所以次无妄也</span>
<span class='tline' id='l13' data-llen='268:291'>　為卦艮上乾下天而在於山中所畜至大之象畜為</span>
<span class='tline' id='l14' data-llen='291:319'>　畜止又為畜聚止則聚矣<span class='krp-note'>一有/又字</span>取天在山中之象則</span>
<span class='tline' id='l15' data-llen='319:342'>　為藴畜取艮之止乾則為畜止止而後有積故止為</span>
<span class='tline' id='l16' data-llen='342:368'><a onclick="displayPageImage('KR1a0041', 'WYG', '026-1b' );" name="026-1b" class="pb">[026-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='368:378'>　畜義<span class='krp-note'>易/傳</span></span>
<span class='tline' id='l18' data-llen='378:392'>大畜利貞不家食吉利涉大川</span>
<span class='tline' id='l19' data-llen='392:415'>　伊川先生曰莫大於天而在山中艮在上而止乾於</span>
<span class='tline' id='l20' data-llen='415:438'>　下皆藴畜至大之象也在人為學術道徳充積於内</span>
<span class='tline' id='l21' data-llen='438:461'>　乃所畜之大也凢所畜聚皆是專言其大者人之藴</span>
<span class='tline' id='l22' data-llen='461:484'>　畜宜得正道故云利貞若夫異端偏學所畜至多而</span>
<span class='tline' id='l23' data-llen='484:507'>　不正者固有矣既道徳充積於内宜在上位以享天</span>
<span class='tline' id='l24' data-llen='507:535'>　禄施為於天下則不獨於<span class='krp-note'>一无/於字</span>一身之吉天下之吉</span>
<span class='tline' id='l25' data-llen='535:561'><a onclick="displayPageImage('KR1a0041', 'WYG', '026-2a' );" name="026-2a" class="pb">[026-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='561:584'>　也若窮處而自食於家道之否也故不家食則吉所</span>
<span class='tline' id='l27' data-llen='584:607'>　畜既大宜施之於時濟天下之艱險乃大畜之用也</span>
<span class='tline' id='l28' data-llen='607:630'>　故利涉大川此只據大畜之義而言彖更以卦之才</span>
<span class='tline' id='l29' data-llen='630:653'>　徳而言諸爻則唯有止畜之義蓋易體道隨宜取明</span>
<span class='tline' id='l30' data-llen='653:664'>　且近者<span class='krp-note'>易/傳</span></span>
<span class='tline' id='l31' data-llen='664:687'>　廣平游氏曰說者以大畜為君畜臣夫賢者易禄而</span>
<span class='tline' id='l32' data-llen='687:710'>　難畜而盛徳之士蓋有君不得而臣者恐无畜大賢</span>
<span class='tline' id='l33' data-llen='710:733'>　之理如以為所畜者非成徳之彦則不足以當所尚</span>
<span class='tline' id='l34' data-llen='733:759'><a onclick="displayPageImage('KR1a0041', 'WYG', '026-2b' );" name="026-2b" class="pb">[026-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='759:782'>　之賢而非所謂止健也且攬羣材而並用之故重道</span>
<span class='tline' id='l36' data-llen='782:805'>　輕禄者不足以自髙宜莫如堯舜而童牛之牿豶豕</span>
<span class='tline' id='l37' data-llen='805:828'>　之牙徒取於私欲不行豈聖君之盛徳曽何健之止</span>
<span class='tline' id='l38' data-llen='828:851'>　乎又以不家食為聖人能養賢以及萬民不待家食</span>
<span class='tline' id='l39' data-llen='851:874'>　而民被其養矣然自古養萬民者藉令不知為政亦</span>
<span class='tline' id='l40' data-llen='874:897'>　无家食之理況大畜尚賢之卦也其畜道之成亦曰</span>
<span class='tline' id='l41' data-llen='897:922'>　何天之衢亨未及言養民也恐不須生此義<span class='krp-note'>易/說</span></span>
<span class='tline' id='l42' data-llen='922:945'>　白雲郭氏曰健天徳也能止天徳其畜大矣惟天為</span>
<span class='tline' id='l43' data-llen='945:971'><a onclick="displayPageImage('KR1a0041', 'WYG', '026-3a' );" name="026-3a" class="pb">[026-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='971:994'>　大惟堯則之堯之止健也不識不知順帝之則文王</span>
<span class='tline' id='l45' data-llen='994:1017'>　之止健也天何言哉四時行焉百物生焉孔于之止</span>
<span class='tline' id='l46' data-llen='1017:1040'>　健也能止之則畜而有之矣為大利為大貞上合乾</span>
<span class='tline' id='l47' data-llen='1040:1063'>　徳内之所畜也不家食以養賢外之所畜也外内止</span>
<span class='tline' id='l48' data-llen='1063:1086'>　健而畜之其於濟難也何有无妄動以天大畜止天</span>
<span class='tline' id='l49' data-llen='1086:1109'>　徳畜之所以能動也而序卦言有无妄而後可畜者</span>
<span class='tline' id='l50' data-llen='1109:1132'>　是亦无妄言不利有攸徃之義也然則畜之而後能</span>
<span class='tline' id='l51' data-llen='1132:1155'>　動者又大畜言利涉大川之義也二卦相終始而後</span>
<span class='tline' id='l52' data-llen='1155:1181'><a onclick="displayPageImage('KR1a0041', 'WYG', '026-3b' );" name="026-3b" class="pb">[026-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1181:1193'>　其道大備<span class='krp-note'>易/說</span></span>
<span class='tline' id='l54' data-llen='1193:1216'>彖曰大畜剛健篤實輝光日新其徳剛上而尚賢能止</span>
<span class='tline' id='l55' data-llen='1216:1237'>健大正也不家食吉養賢也利涉大川應乎天也</span>
<span class='tline' id='l56' data-llen='1237:1260'>　伊川先生曰剛健篤實輝光以卦之才徳而言也乾</span>
<span class='tline' id='l57' data-llen='1260:1283'>　體剛健艮體篤實人之才剛健篤實則所畜能大充</span>
<span class='tline' id='l58' data-llen='1283:1306'>　實而有輝光畜之不已則其徳日新也○剛上陽居</span>
<span class='tline' id='l59' data-llen='1306:1329'>　上也陽剛居尊位之上為尚賢之義止居健上為能</span>
<span class='tline' id='l60' data-llen='1329:1352'>　止健之義止乎健者非大正則安能以剛陽在上與</span>
<span class='tline' id='l61' data-llen='1352:1378'><a onclick="displayPageImage('KR1a0041', 'WYG', '026-4a' );" name="026-4a" class="pb">[026-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1378:1401'>　尊尚賢徳能止至健皆大正之道也○大畜之人所</span>
<span class='tline' id='l63' data-llen='1401:1424'>　宜施其所畜以濟天下故不食於家則吉謂居天位</span>
<span class='tline' id='l64' data-llen='1424:1447'>　享天禄也國家養賢賢者得行其道也利涉大川謂</span>
<span class='tline' id='l65' data-llen='1447:1470'>　大有藴畜之人宜濟天下之艱險也彖更發明卦才</span>
<span class='tline' id='l66' data-llen='1470:1493'>　云所以能涉大川者以應乎天也六五君也下應乾</span>
<span class='tline' id='l67' data-llen='1493:1516'>　之中爻乃大畜之君應乾而行也所行能應乎天无</span>
<span class='tline' id='l68' data-llen='1516:1535'>　艱險之不可濟況其它乎<span class='krp-note'>並易/傳</span></span>
<span class='tline' id='l69' data-llen='1535:1558'>　横渠先生曰剛健篤實日新其徳乃天徳也○强學</span>
<span class='tline' id='l70' data-llen='1558:1584'><a onclick="displayPageImage('KR1a0041', 'WYG', '026-4b' );" name="026-4b" class="pb">[026-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1584:1607'>　者徃徃心多好勝必无心處一乃善也定然後始有</span>
<span class='tline' id='l72' data-llen='1607:1630'>　光明唯能定已是光明矣若常移易不定何求光明</span>
<span class='tline' id='l73' data-llen='1630:1653'>　易大抵以艮為止止乃光明時止時行動静不失其</span>
<span class='tline' id='l74' data-llen='1653:1676'>　時其道光明謙天道下濟而光明天在山中大畜君</span>
<span class='tline' id='l75' data-llen='1676:1699'>　子以剛健篤實輝光日新其徳定則自光明故大學</span>
<span class='tline' id='l76' data-llen='1699:1722'>　定而至於能慮人心多則无由光明○陽卦在上而</span>
<span class='tline' id='l77' data-llen='1722:1744'>　上九又在其上故曰剛上而尚賢<span class='krp-note'>並易/說</span></span>
<span class='tline' id='l78' data-llen='1744:1767'>　廣平游氏曰柔得位而上下應之小者之畜也古之</span>
<span class='tline' id='l79' data-llen='1767:1793'><a onclick="displayPageImage('KR1a0041', 'WYG', '026-5a' );" name="026-5a" class="pb">[026-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1793:1816'>　人有行之者若仲山甫之於宣王是也故詩人稱之</span>
<span class='tline' id='l81' data-llen='1816:1839'>　曰柔嘉維則又曰衮職有闕惟仲山甫補之剛上而</span>
<span class='tline' id='l82' data-llen='1839:1862'>　五承之能止健大者之畜也古之人有行之者若伊</span>
<span class='tline' id='l83' data-llen='1862:1885'>　尹之於太甲是也故髙宗稱之曰先正保衡作我先</span>
<span class='tline' id='l84' data-llen='1885:1908'>　王則補衮之闕不足道也夫人主之利勢固能利害</span>
<span class='tline' id='l85' data-llen='1908:1931'>　而擅生殺矣可不謂健已乎非有大人之正徳終始</span>
<span class='tline' id='l86' data-llen='1931:1954'>　惟一者孰能止之昔之辯士蓋有能變亂名實而使</span>
<span class='tline' id='l87' data-llen='1954:1977'>　其君虚己以聽之至於疏間親新間舊言聽計從无</span>
<span class='tline' id='l88' data-llen='1977:2003'><a onclick="displayPageImage('KR1a0041', 'WYG', '026-5b' );" name="026-5b" class="pb">[026-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2003:2026'>　不遂其意者其術智亦足以畜其君矣而君子惡之</span>
<span class='tline' id='l90' data-llen='2026:2049'>　為其不正耳此大畜所以言其利貞也大人在上則</span>
<span class='tline' id='l91' data-llen='2049:2072'>　天下利見而野无遺賢矣羣賢畢進則莅天職而食</span>
<span class='tline' id='l92' data-llen='2072:2095'>　於朝此所謂不家食也羣賢不家食則禮義立而政</span>
<span class='tline' id='l93' data-llen='2095:2118'>　事脩財用足而百志成萬邦咸寧吉孰大焉亦何難</span>
<span class='tline' id='l94' data-llen='2118:2141'>　之不濟乎故曰利渉大川當是時命有徳討有罪无</span>
<span class='tline' id='l95' data-llen='2141:2163'>　容心焉天理而已矣故曰應乎天也<span class='krp-note'>易/說</span></span>
<span class='tline' id='l96' data-llen='2163:2186'>　龜山楊氏曰艮止也乾健也一陽在上能止健大者</span>
<span class='tline' id='l97' data-llen='2186:2212'><a onclick="displayPageImage('KR1a0041', 'WYG', '026-6a' );" name="026-6a" class="pb">[026-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2212:2235'>　畜也與小畜異矣剛健篤實乾徳也畜之於内則輝</span>
<span class='tline' id='l99' data-llen='2235:2258'>　光日新所畜亦大矣此天在山中之象也剛上而尚</span>
<span class='tline' id='l100' data-llen='2258:2281'>　賢能止健言上九也剛居一卦之上與三合志則乾</span>
<span class='tline' id='l101' data-llen='2281:2304'>　道上行矣尚賢也尚賢止健非大者正其孰能之所</span>
<span class='tline' id='l102' data-llen='2304:2327'>　以利正也然尚賢而不與之共天位食天禄非尚賢</span>
<span class='tline' id='l103' data-llen='2327:2350'>　之義也故不家食乃吉五居尊位而應乎乾應乎天</span>
<span class='tline' id='l104' data-llen='2350:2379'>　也應天而時行則无徃不濟矣故利涉大川<span class='krp-note'>自大畜/利貞至</span></span>
<span class='tline' id='l105' data-llen='2379:2388'>　<span class='krp-note'>此易/說</span></span>
<span class='tline' id='l106' data-llen='2388:2414'><a onclick="displayPageImage('KR1a0041', 'WYG', '026-6b' );" name="026-6b" class="pb">[026-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2414:2437'>　兼山郭氏曰易之稱大者凡四卦皆以賢為主大有</span>
<span class='tline' id='l108' data-llen='2437:2460'>　有賢之卦也大畜畜賢之卦也大壯大者之壯大過</span>
<span class='tline' id='l109' data-llen='2460:2483'>　大者之過老子曰域中有四大而王居一焉則王之</span>
<span class='tline' id='l110' data-llen='2483:2506'>　為大者以賢為大也故其辭曰剛上而尚賢能止健</span>
<span class='tline' id='l111' data-llen='2506:2529'>　大正也利涉大川應乎天者謂二五也六五才不足</span>
<span class='tline' id='l112' data-llen='2529:2552'>　而位有餘疑不可以濟難唯能應乎天无行險以徼</span>
<span class='tline' id='l113' data-llen='2552:2575'>　幸之心是以必濟也而說者謂挾衆為助其未優乎</span>
<span class='tline' id='l114' data-llen='2575:2602'>　<span class='krp-note'>易/說</span>○健為天徳大畜止健畜天徳也故彖曰剛健篤</span>
<span class='tline' id='l115' data-llen='2602:2628'><a onclick="displayPageImage('KR1a0041', 'WYG', '026-7a' );" name="026-7a" class="pb">[026-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2628:2651'>　實輝光日新其徳不能畜天徳則見於有為者不能</span>
<span class='tline' id='l117' data-llen='2651:2674'>　无妄故天徳止於大畜而動於无妄也序卦曰有无</span>
<span class='tline' id='l118' data-llen='2674:2697'>　妄而後可畜是為交相養之道則知无妄者動亦无</span>
<span class='tline' id='l119' data-llen='2697:2718'>　妄静亦无妄而大畜一於止矣<span class='krp-note'>大畜/圖</span></span>
<span class='tline' id='l120' data-llen='2718:2741'>　白雲郭氏曰卦之才能止健故内能成剛健篤實之</span>
<span class='tline' id='l121' data-llen='2741:2764'>　徳發於事業者又輝光而日新也剛健篤實猶中庸</span>
<span class='tline' id='l122' data-llen='2764:2787'>　所謂至誠輝光所謂誠則形形則著著則明也日新</span>
<span class='tline' id='l123' data-llen='2787:2810'>　所謂悠久无疆也好剛者常不能下人蓋有剛强不</span>
<span class='tline' id='l124' data-llen='2810:2836'><a onclick="displayPageImage('KR1a0041', 'WYG', '026-7b' );" name="026-7b" class="pb">[026-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2836:2859'>　撓之才非有徳故也大舜樂取於人以為善所謂有</span>
<span class='tline' id='l126' data-llen='2859:2884'>　徳者也書以𤣥徳稱之𤣥徳天徳也故剛上而尚賢</span>
<span class='tline' id='l127' data-llen='2884:2907'>　者必止健得天徳之大正者能之非有天徳之大者</span>
<span class='tline' id='l128' data-llen='2907:2930'>　不能也賢不家食禄之也書曰惟賢非后不食蓋古</span>
<span class='tline' id='l129' data-llen='2930:2953'>　之人不仕无禄則耕耕而食之家食也仕而得禄以</span>
<span class='tline' id='l130' data-llen='2953:2976'>　代耕則不耕不耕則非家食也至於孟子所謂廩人</span>
<span class='tline' id='l131' data-llen='2976:2999'>　繼粟庖人繼肉皆養賢大烹之道不必人君蚤暮哺</span>
<span class='tline' id='l132' data-llen='2999:3022'>　啜之也二五之應以艮應乾止乾之健而畜之其於</span>
<span class='tline' id='l133' data-llen='3022:3048'><a onclick="displayPageImage('KR1a0041', 'WYG', '026-8a' );" name="026-8a" class="pb">[026-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3048:3071'>　涉大川為餘事蓋有剛徳可以涉難尚賢可以渉難</span>
<span class='tline' id='l135' data-llen='3071:3091'>　大畜兼之故涉大川優為之矣<span class='krp-note'>易/說</span></span>
<span class='tline' id='l136' data-llen='3091:3114'>象曰天在山中大畜君子以多識前言徃行以畜其徳</span>
<span class='tline' id='l137' data-llen='3114:3137'>　伊川先生曰天為至大而在山之中所畜至大之象</span>
<span class='tline' id='l138' data-llen='3137:3160'>　君子觀象以大其藴畜人之藴畜由學而大在多聞</span>
<span class='tline' id='l139' data-llen='3160:3183'>　前古聖賢之言與行考跡以觀其用察言以求其心</span>
<span class='tline' id='l140' data-llen='3183:3210'>　識而得之以畜成其徳乃大畜之義也<span class='krp-note'>易/傳</span>○陳瑩中</span>
<span class='tline' id='l141' data-llen='3210:3233'>　答吴國華天在山中便是芥子納須彌之義先生謂</span>
<span class='tline' id='l142' data-llen='3233:3259'><a onclick="displayPageImage('KR1a0041', 'WYG', '026-8b' );" name="026-8b" class="pb">[026-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3259:3282'>　正南北說却須彌无體芥子无量<span class='krp-note'>楊遵/道録</span></span>
<span class='tline' id='l144' data-llen='3282:3305'>　横渠先生曰博文約禮猶至著入至簡故可使不得</span>
<span class='tline' id='l145' data-llen='3305:3328'>　叛而去温故知新多識前言徃行以畜徳繹舊業而</span>
<span class='tline' id='l146' data-llen='3328:3351'>　知新蓋思昔未至而今至縁舊所見聞而察來皆其</span>
<span class='tline' id='l147' data-llen='3351:3378'>　義也<span class='krp-note'>正/蒙</span>○且滋養其明明則求經義將自見矣又不</span>
<span class='tline' id='l148' data-llen='3378:3401'>　可徒養須觀它前言徃行使畜得己徳若要成徳須</span>
<span class='tline' id='l149' data-llen='3401:3424'>　是速行之○學不長者无它術唯是與朋友講治多</span>
<span class='tline' id='l150' data-llen='3424:3447'>　識前言徃行以育其徳非禮勿言非禮勿動即是養</span>
<span class='tline' id='l151' data-llen='3447:3473'><a onclick="displayPageImage('KR1a0041', 'WYG', '026-9a' );" name="026-9a" class="pb">[026-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3473:3496'>　心之術也苟以前言徃行為无益自謂不能明辨是</span>
<span class='tline' id='l153' data-llen='3496:3519'>　非則是不能居仁由義自弃也決矣○學者既知此</span>
<span class='tline' id='l154' data-llen='3519:3542'>　心且擇所安而行之已不愧疑則闕之更多識前言</span>
<span class='tline' id='l155' data-llen='3542:3565'>　徃行以養其徳多聞闕疑多見闕殆而今方要從頭</span>
<span class='tline' id='l156' data-llen='3565:3588'>　整理將前言徃行常合為一有不合自是非也人能</span>
<span class='tline' id='l157' data-llen='3588:3611'>　不疑便是徳進蓋已於大本處不惑雖未加工思慮</span>
<span class='tline' id='l158' data-llen='3611:3634'>　必常在此積久自覺漸變學者惡其自足足則不復</span>
<span class='tline' id='l159' data-llen='3634:3646'>　進<span class='krp-note'>並經學/理窟</span></span>
<span class='tline' id='l160' data-llen='3646:3672'><a onclick="displayPageImage('KR1a0041', 'WYG', '026-9b' );" name="026-9b" class="pb">[026-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3672:3695'>　龜山楊氏曰君子多識前言徃行非徒資見聞而已</span>
<span class='tline' id='l162' data-llen='3695:3722'>　所以畜徳也畜徳則所畜大矣<span class='krp-note'>易/說</span>○易曰君子多識</span>
<span class='tline' id='l163' data-llen='3722:3745'>　前言徃行以畜其徳孟子曰博學而詳說之將以反</span>
<span class='tline' id='l164' data-llen='3745:3768'>　說約也世之學者欲以彫繪組織為工誇多鬬靡以</span>
<span class='tline' id='l165' data-llen='3768:3791'>　資見聞而已故摭其華不茹其實未嘗畜徳而反約</span>
<span class='tline' id='l166' data-llen='3791:3807'>　也彼亦烏用學為哉<span class='krp-note'>孟/解</span></span>
<span class='tline' id='l167' data-llen='3807:3830'>　白雲郭氏曰髙髙在上者天之體也而天道无乎不</span>
<span class='tline' id='l168' data-llen='3830:3853'>　在其在人亦莫不有之皆自失之耳且以山言之一</span>
<span class='tline' id='l169' data-llen='3853:3880'><a onclick="displayPageImage('KR1a0041', 'WYG', '026-10a' );" name="026-10a" class="pb">[026-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3880:3903'>　山必不能畜天之大也而畜天之道則為有餘在人</span>
<span class='tline' id='l171' data-llen='3903:3926'>　亦然故君子欲多識前聖之言以知天之徳何如而</span>
<span class='tline' id='l172' data-llen='3926:3949'>　可畜也欲多識徃聖之行以見天之徳如是而可畜</span>
<span class='tline' id='l173' data-llen='3949:3972'>　也是以稽其言考其行如是而畜之則天徳盡在是</span>
<span class='tline' id='l174' data-llen='3972:3995'>　矣故能畜其徳也其徳者謂剛健篤實輝光日新之</span>
<span class='tline' id='l175' data-llen='3995:4018'>　天徳也此所以為大畜也歟且識孔子之言曰天何</span>
<span class='tline' id='l176' data-llen='4018:4041'>　言哉四時行焉百物生焉則知天之徳以是而畜之</span>
<span class='tline' id='l177' data-llen='4041:4064'>　也識惟天為大惟堯則之則見天之徳以是而可畜</span>
<span class='tline' id='l178' data-llen='4064:4091'><a onclick="displayPageImage('KR1a0041', 'WYG', '026-10b' );" name="026-10b" class="pb">[026-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4091:4114'>　也故知帝堯孔子之言行如此是為多識前言徃行</span>
<span class='tline' id='l180' data-llen='4114:4137'>　矣所以能畜其徳也然自其不可名而言之則曰天</span>
<span class='tline' id='l181' data-llen='4137:4160'>　道自其可名而言之則曰天徳其實一也畜以徳為</span>
<span class='tline' id='l182' data-llen='4160:4183'>　本故大畜言畜其徳小畜言懿文徳能畜天徳斯能</span>
<span class='tline' id='l183' data-llen='4183:4195'>　行大道矣<span class='krp-note'>易/說</span></span>
<span class='tline' id='l184' data-llen='4195:4213'>初九有厲利己象曰有厲利己不犯災也</span>
<span class='tline' id='l185' data-llen='4213:4240'>　伊川先生曰大畜能<span class='krp-note'>一作/艮</span>止畜乾也故乾三爻皆取</span>
<span class='tline' id='l186' data-llen='4240:4268'>　被止<span class='krp-note'>一作/正之</span>為義艮三爻皆取止之為義初以陽剛又</span>
<span class='tline' id='l187' data-llen='4268:4295'><a onclick="displayPageImage('KR1a0041', 'WYG', '026-11a' );" name="026-11a" class="pb">[026-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4295:4318'>　健體而居下必上進者也六四在上畜止於己安能</span>
<span class='tline' id='l189' data-llen='4318:4341'>　敵在上得位之勢若犯之而進則有危厲故利在己</span>
<span class='tline' id='l190' data-llen='4341:4364'>　而不進也在它卦則四與初為正應相援者也在大</span>
<span class='tline' id='l191' data-llen='4364:4387'>　畜則相應乃為相止畜上之與三皆陽則為合志蓋</span>
<span class='tline' id='l192' data-llen='4387:4410'>　陽皆上進之物故有同志之象而无相止之義○有</span>
<span class='tline' id='l193' data-llen='4410:4433'>　危則宜已不可犯災危而行也不度其勢而進有災</span>
<span class='tline' id='l194' data-llen='4433:4444'>　必矣<span class='krp-note'>並易/傳</span></span>
<span class='tline' id='l195' data-llen='4444:4471'>　横渠先生曰趨其應則有二三之阻故不若己也<span class='krp-note'>易/說</span></span>
<span class='tline' id='l196' data-llen='4471:4498'><a onclick="displayPageImage('KR1a0041', 'WYG', '026-11b' );" name="026-11b" class="pb">[026-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4498:4521'>　廣平游氏曰且賢者之畜君亦必有道焉量而後入</span>
<span class='tline' id='l198' data-llen='4521:4544'>　信而後諌不量而入則將至於失身未信而諌則君</span>
<span class='tline' id='l199' data-llen='4544:4565'>　必以為謗已故初則有厲而利己<span class='krp-note'>易/說</span></span>
<span class='tline' id='l200' data-llen='4565:4588'>　龜山楊氏曰剛健而上行乾徳也然陽微而居一卦</span>
<span class='tline' id='l201' data-llen='4588:4613'>　之下為上所畜有厲也進則犯災矣故利己<span class='krp-note'>易/說</span></span>
<span class='tline' id='l202' data-llen='4613:4636'>　白雲郭氏曰天道上行今居下焉有難畜之象惟聖</span>
<span class='tline' id='l203' data-llen='4636:4659'>　人則安而畜之賢人則利而畜之中人之才則勉强</span>
<span class='tline' id='l204' data-llen='4659:4682'>　而畜之必不使有失於天徳也失天徳則納諸䧟阱</span>
<span class='tline' id='l205' data-llen='4682:4709'><a onclick="displayPageImage('KR1a0041', 'WYG', '026-12a' );" name="026-12a" class="pb">[026-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4709:4732'>　其危可立而待然人雖知危之可畏而不知危之為</span>
<span class='tline' id='l207' data-llen='4732:4755'>　利知危之可畏者不知反身脩徳之道也知危之為</span>
<span class='tline' id='l208' data-llen='4755:4778'>　利者蓋以危而脩徳則无犯災之理反所以為己之</span>
<span class='tline' id='l209' data-llen='4778:4801'>　利也故古之人以宴安為酖毒如此則有厲為利己</span>
<span class='tline' id='l210' data-llen='4801:4824'>　明矣畜徳之初蓋有出於勉强知之而未必好之者</span>
<span class='tline' id='l211' data-llen='4824:4847'>　故因有厲而畜其徳也如艮之九三為力止之道則</span>
<span class='tline' id='l212' data-llen='4847:4870'>　曰厲薫心同意若夫聖人則安不忘危存不忘亡治</span>
<span class='tline' id='l213' data-llen='4870:4893'>　不忘亂蓋其脩徳不繫乎有厲无厲是以其身常安</span>
<span class='tline' id='l214' data-llen='4893:4920'><a onclick="displayPageImage('KR1a0041', 'WYG', '026-12b' );" name="026-12b" class="pb">[026-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4920:4943'>　而國家可保故曰有始有卒者其惟聖人乎初九不</span>
<span class='tline' id='l216' data-llen='4943:4966'>　足以與此利己者非若利吾身之利蓋誠利於治已</span>
<span class='tline' id='l217' data-llen='4966:4975'>　也<span class='krp-note'>易/說</span></span>
<span class='tline' id='l218' data-llen='4975:4991'>九二輿說輹象曰輿說輹中无尤也</span>
<span class='tline' id='l219' data-llen='4991:5014'>　伊川先生曰二為六五所畜止勢不可進也五據在</span>
<span class='tline' id='l220' data-llen='5014:5037'>　上之勢豈可犯也二雖剛健之體然其處得中道故</span>
<span class='tline' id='l221' data-llen='5037:5060'>　進止无失雖志於進度其勢之不可則止而不行如</span>
<span class='tline' id='l222' data-llen='5060:5088'>　車輿脫去<span class='krp-note'>一有/其字</span>輪輹謂不行也○輿說輹而不行者</span>
<span class='tline' id='l223' data-llen='5088:5115'><a onclick="displayPageImage('KR1a0041', 'WYG', '026-13a' );" name="026-13a" class="pb">[026-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5115:5138'>　蓋其處得中道動不失宜故无過尤也善莫善於剛</span>
<span class='tline' id='l225' data-llen='5138:5161'>　中柔中者不至於過柔耳剛中中而才也初九處不</span>
<span class='tline' id='l226' data-llen='5161:5184'>　得中故戒以有危宜已二得中進止自无過差故但</span>
<span class='tline' id='l227' data-llen='5184:5207'>　言輿說輹謂其能不行也不行則无尤矣初與二乾</span>
<span class='tline' id='l228' data-llen='5207:5230'>　體剛健而不足以進四與五隂柔而能止時之盛衰</span>
<span class='tline' id='l229' data-llen='5230:5251'>　勢之强弱學易者所宜深識也<span class='krp-note'>並易/傳</span></span>
<span class='tline' id='l230' data-llen='5251:5274'>　横渠先生曰不阻於三則見童於四不躁進者位中</span>
<span class='tline' id='l231' data-llen='5274:5283'>　也<span class='krp-note'>易/說</span></span>
<span class='tline' id='l232' data-llen='5283:5310'><a onclick="displayPageImage('KR1a0041', 'WYG', '026-13b' );" name="026-13b" class="pb">[026-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5310:5333'>　廣平游氏曰二則輿說幅二得中矣有剛中之徳有</span>
<span class='tline' id='l234' data-llen='5333:5356'>　載上之才猶有待而後行非不欲行也道合則從不</span>
<span class='tline' id='l235' data-llen='5356:5374'>　可則去此中无尤之道也<span class='krp-note'>易/說</span></span>
<span class='tline' id='l236' data-llen='5374:5397'>　龜山楊氏曰五居尊位與二為應能上健者也二以</span>
<span class='tline' id='l237' data-llen='5397:5420'>　剛中為上所畜雖欲上行不可得也故曰輿說輹言</span>
<span class='tline' id='l238' data-llen='5420:5438'>　不行也以其得中故无尤<span class='krp-note'>易/說</span></span>
<span class='tline' id='l239' data-llen='5438:5461'>　白雲郭氏曰人心操則存捨則亡古之人必求其放</span>
<span class='tline' id='l240' data-llen='5461:5484'>　心而後謂之學者以不能操其心而止之則不能畜</span>
<span class='tline' id='l241' data-llen='5484:5511'><a onclick="displayPageImage('KR1a0041', 'WYG', '026-14a' );" name="026-14a" class="pb">[026-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5511:5534'>　徳故也畜之初未能力也畜之中則不得不力止之</span>
<span class='tline' id='l243' data-llen='5534:5557'>　矣故九二有輿說輹中无尤之辭焉輿說輹蓋必止</span>
<span class='tline' id='l244' data-llen='5557:5580'>　不行之象止而說之則不失其中故无尤不能說而</span>
<span class='tline' id='l245' data-llen='5580:5603'>　上雖中亦尤也孔子絶四曰毋意毋必毋固毋我雖</span>
<span class='tline' id='l246' data-llen='5603:5626'>　孔子之聖亦必絶而毋之然後天徳可存而孔子乃</span>
<span class='tline' id='l247' data-llen='5626:5649'>　能配天況衆人乎故貳過遷怒皆放心之小者顔子</span>
<span class='tline' id='l248' data-llen='5649:5672'>　未嘗有焉亦可謂庶幾畜天徳者矣此中庸所以言</span>
<span class='tline' id='l249' data-llen='5672:5695'>　慎獨君子戒慎乎其所不睹恐懼乎其所不聞然後</span>
<span class='tline' id='l250' data-llen='5695:5722'><a onclick="displayPageImage('KR1a0041', 'WYG', '026-14b' );" name="026-14b" class="pb">[026-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5722:5745'>　天命之性可使不失不然則物交物而引之驅而納</span>
<span class='tline' id='l252' data-llen='5745:5768'>　諸罟擭䧟阱之中矣至孟子則曰我四十不動心蓋</span>
<span class='tline' id='l253' data-llen='5768:5782'>　亦說輹之道也<span class='krp-note'>易/說</span></span>
<span class='tline' id='l254' data-llen='5782:5805'>九三良馬逐利艱貞曰閑輿衛利有攸徃象曰利有攸</span>
<span class='tline' id='l255' data-llen='5805:5812'>徃上合志也</span>
<span class='tline' id='l256' data-llen='5812:5835'>　伊川先生曰三剛健之極而上九之陽亦上進之物</span>
<span class='tline' id='l257' data-llen='5835:5858'>　又處畜之極而思變也與三乃不相畜而志同相應</span>
<span class='tline' id='l258' data-llen='5858:5881'>　以進者也三以剛健之才而在上者與合志而進其</span>
<span class='tline' id='l259' data-llen='5881:5908'><a onclick="displayPageImage('KR1a0041', 'WYG', '026-15a' );" name="026-15a" class="pb">[026-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5908:5935'>　進如良馬之馳逐言其速也雖其進之勢<span class='krp-note'>一作/志</span>速不</span>
<span class='tline' id='l261' data-llen='5935:5958'>　可恃其才之健與上之應而忘備與慎也故宜艱難</span>
<span class='tline' id='l262' data-llen='5958:5981'>　其事而由貞正之道輿者用行之物衛者所以自防</span>
<span class='tline' id='l263' data-llen='5981:6009'>　當自<span class='krp-note'>一无/自字</span>日常閑習其車輿與其防衛則利有攸徃</span>
<span class='tline' id='l264' data-llen='6009:6032'>　矣三乾體而居正能貞者也當其銳進故戒以知難</span>
<span class='tline' id='l265' data-llen='6032:6059'>　與不失其貞<span class='krp-note'>一作/正</span>也志既銳於進雖剛明有時而失</span>
<span class='tline' id='l266' data-llen='6059:6082'>　不得不誡也○九三所以利有攸徃者以與在上者</span>
<span class='tline' id='l267' data-llen='6082:6105'>　合志也上九陽性上進且畜已極故不下畜三而與</span>
<span class='tline' id='l268' data-llen='6105:6132'><a onclick="displayPageImage('KR1a0041', 'WYG', '026-15b' );" name="026-15b" class="pb">[026-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6132:6153'>　<span class='krp-note'>一有/三字</span>合志上進也<span class='krp-note'>並易/傳</span></span>
<span class='tline' id='l270' data-llen='6153:6176'>　横渠先生曰不防輿衛而進歴二隂則或有童牿說</span>
<span class='tline' id='l271' data-llen='6176:6203'>　輹之害不利其徃也本乎天者親上故上合志也<span class='krp-note'>易/說</span></span>
<span class='tline' id='l272' data-llen='6203:6226'>　廣平游氏曰九二輿說輹至於三位髙而近君矣故</span>
<span class='tline' id='l273' data-llen='6226:6250'>　良馬逐然世治不輕進國有道不變塞焉故利艱貞猶</span>
<span class='tline' id='l274' data-llen='6250:6273'>　且自戒曰閑吾輿以習其載閑吾衛以防其逸力厚</span>
<span class='tline' id='l275' data-llen='6273:6296'>　而義不行才全而用有序上非我應也而其徳同已</span>
<span class='tline' id='l276' data-llen='6296:6319'>　非上比也而其志合内之畜於己者如此其周外之</span>
<span class='tline' id='l277' data-llen='6319:6346'><a onclick="displayPageImage('KR1a0041', 'WYG', '026-16a' );" name="026-16a" class="pb">[026-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6346:6369'>　畜於君者如此其審則安徃而不利哉<span class='krp-note'>易/說</span></span>
<span class='tline' id='l279' data-llen='6369:6392'>　龜山楊氏曰九三居乾體之極能健行者也故曰良</span>
<span class='tline' id='l280' data-llen='6392:6415'>　馬逐恃才而徃易而不知戒則行或躓矣故利艱貞</span>
<span class='tline' id='l281' data-llen='6415:6438'>　曰閑輿衛輿以行逺閑之則无覆轍之虞衛以自防</span>
<span class='tline' id='l282' data-llen='6438:6461'>　閑之則无失守之患此戒慎之至也然畜極而反理</span>
<span class='tline' id='l283' data-llen='6461:6484'>　之常然上九雖有止健之才當畜道之窮變而通之</span>
<span class='tline' id='l284' data-llen='6484:6510'>　之時也三為正應則與之合志矣故利有攸徃<span class='krp-note'>易/說</span></span>
<span class='tline' id='l285' data-llen='6510:6533'>　兼山郭氏曰九三乾為馬三陽至此而並進良馬角</span>
<span class='tline' id='l286' data-llen='6533:6560'><a onclick="displayPageImage('KR1a0041', 'WYG', '026-16b' );" name="026-16b" class="pb">[026-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6560:6583'>　逐之象也三陽之進有正有不正者焉則其從之難</span>
<span class='tline' id='l288' data-llen='6583:6606'>　是以利艱正也經曰君子安其身而後動故曰閑輿</span>
<span class='tline' id='l289' data-llen='6606:6629'>　衛然後利有攸徃方上九何天之衢徃則合志也必</span>
<span class='tline' id='l290' data-llen='6629:6652'>　也擇利於其身擇利於其君是則二三其徳者也何</span>
<span class='tline' id='l291' data-llen='6652:6665'>　畜賢之有哉<span class='krp-note'>易/說</span></span>
<span class='tline' id='l292' data-llen='6665:6688'>　白雲郭氏曰能止健而畜徳无若九二說輹之道也</span>
<span class='tline' id='l293' data-llen='6688:6711'>　說輹止健而有之夫欲何為哉蓋欲施之天下國家</span>
<span class='tline' id='l294' data-llen='6711:6734'>　非獨善其一身而已此中庸之道也大畜之健中庸</span>
<span class='tline' id='l295' data-llen='6734:6761'><a onclick="displayPageImage('KR1a0041', 'WYG', '026-17a' );" name="026-17a" class="pb">[026-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6761:6784'>　天命之性也止健率性之道也九三良馬逐脩道之</span>
<span class='tline' id='l297' data-llen='6784:6807'>　教也故中庸言能盡其性則盡說輹之義矣盡其性</span>
<span class='tline' id='l298' data-llen='6807:6830'>　而盡人物之性此良馬逐利有攸徃之義也良馬逐</span>
<span class='tline' id='l299' data-llen='6830:6853'>　利有攸徃蓋言用道也聖人之畜徳確乎不可拔及</span>
<span class='tline' id='l300' data-llen='6853:6876'>　其用也推而放諸四海而準雖有良馬之逐所以合</span>
<span class='tline' id='l301' data-llen='6876:6899'>　天衢之志也良馬正為乾象言良馬則知九三畜乾</span>
<span class='tline' id='l302' data-llen='6899:6923'>　之徳至於用九矣然自輿説輹之止至於良馬逐之用</span>
<span class='tline' id='l303' data-llen='6923:6946'>　中庸之道已備已蓋參天地賛化育之時上合天地</span>
<span class='tline' id='l304' data-llen='6946:6973'><a onclick="displayPageImage('KR1a0041', 'WYG', '026-17b' );" name="026-17b" class="pb">[026-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6973:6996'>　之志猶曰利艱貞閑輿衛蓋懼有失焉此中庸始言</span>
<span class='tline' id='l306' data-llen='6996:7019'>　戒慎恐懼慎獨終言不愧于屋漏之義不然則湯之</span>
<span class='tline' id='l307' data-llen='7019:7042'>　慄慄危懼文王小心翼翼詩書何取焉<span class='krp-note'>易/說</span></span>
<span class='tline' id='l308' data-llen='7042:7061'>六四童牛之牿元吉象曰六四元吉有喜也</span>
<span class='tline' id='l309' data-llen='7061:7084'>　伊川先生曰以位而言則四下應於初畜初者也初</span>
<span class='tline' id='l310' data-llen='7084:7107'>　居最下陽之微者微而畜之則易制猶童牛而加牿</span>
<span class='tline' id='l311' data-llen='7107:7130'>　大善而吉也槩論畜道則四艮體居上位而得正是</span>
<span class='tline' id='l312' data-llen='7130:7153'>　以正徳居大臣之位當畜之任者也大臣之任上畜</span>
<span class='tline' id='l313' data-llen='7153:7180'><a onclick="displayPageImage('KR1a0041', 'WYG', '026-18a' );" name="026-18a" class="pb">[026-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7180:7208'>　止人君之邪心下畜止天下之惡人<span class='krp-note'>一无/人字</span>人之惡止</span>
<span class='tline' id='l315' data-llen='7208:7231'>　於初則易既盛而後禁則扞格而難勝故上之惡既</span>
<span class='tline' id='l316' data-llen='7231:7254'>　甚則雖聖人救之不能免違拂下之惡既甚則雖聖</span>
<span class='tline' id='l317' data-llen='7254:7277'>　人治之不能免刑戮莫若止之於初如童牛而加牿</span>
<span class='tline' id='l318' data-llen='7277:7300'>　則元吉也牛之性觝觸以角故牿以制之若童犢始</span>
<span class='tline' id='l319' data-llen='7300:7323'>　角而加之以牿使觝觸之性不發則易而無傷以况</span>
<span class='tline' id='l320' data-llen='7323:7346'>　六四能畜止上下之惡於未發之前則大善之吉也</span>
<span class='tline' id='l321' data-llen='7346:7369'>　○天下之惡已盛而止之則上勞於禁制而下傷於</span>
<span class='tline' id='l322' data-llen='7369:7396'><a onclick="displayPageImage('KR1a0041', 'WYG', '026-18b' );" name="026-18b" class="pb">[026-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7396:7419'>　刑誅故畜止於微小之前則大善而吉不勞而无傷</span>
<span class='tline' id='l324' data-llen='7419:7446'>　故可喜也四之畜初是也上畜亦然<span class='krp-note'>並易/傳</span>○教人之</span>
<span class='tline' id='l325' data-llen='7446:7469'>　術若童牛之牿當其未能觸時己先制之善之大者</span>
<span class='tline' id='l326' data-llen='7469:7492'>　其次則豶豕之牙豕之有牙既已難制以百方制之</span>
<span class='tline' id='l327' data-llen='7492:7515'>　終不能使之改唯豶其勢則性自調伏雖有牙亦不</span>
<span class='tline' id='l328' data-llen='7515:7538'>　能為害如有不率教之人却須置其檟楚别以道格</span>
<span class='tline' id='l329' data-llen='7538:7559'>　其心則不須檟楚將自化矣<span class='krp-note'>李籲/師說</span></span>
<span class='tline' id='l330' data-llen='7559:7582'>　廣平游氏曰九三良馬逐利艱貞夫然後禁於未發</span>
<span class='tline' id='l331' data-llen='7582:7609'><a onclick="displayPageImage('KR1a0041', 'WYG', '026-19a' );" name="026-19a" class="pb">[026-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7609:7632'>　如六四故為童牛而牿加焉格其非心如六五故為</span>
<span class='tline' id='l333' data-llen='7632:7655'>　豶豕之牙蓋六四純隂而勢順賢者以剛克止之則</span>
<span class='tline' id='l334' data-llen='7655:7668'>　牿牛之象也<span class='krp-note'>易/說</span></span>
<span class='tline' id='l335' data-llen='7668:7691'>　龜山楊氏曰六四居艮體之下與初為應畜初者也</span>
<span class='tline' id='l336' data-llen='7691:7714'>　初雖乾體有健行之才陽微而未壯也故有童牛之</span>
<span class='tline' id='l337' data-llen='7714:7737'>　象焉夫牛善觸者也童牛角始生未能觸者也牿之</span>
<span class='tline' id='l338' data-llen='7737:7760'>　則易制矣四履近尊之位大臣任畜之責也上以格</span>
<span class='tline' id='l339' data-llen='7760:7783'>　君心之非下以畜民之惡如童牛而牿之則元吉而</span>
<span class='tline' id='l340' data-llen='7783:7810'><a onclick="displayPageImage('KR1a0041', 'WYG', '026-19b' );" name="026-19b" class="pb">[026-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7810:7833'>　有喜矣至其過惡已成而畜之雖有比干之忠臯陶</span>
<span class='tline' id='l342' data-llen='7833:7847'>　之刑不能勝也<span class='krp-note'>易/說</span></span>
<span class='tline' id='l343' data-llen='7847:7870'>　兼山郭氏曰六四大畜之六四臣位也臣有止君之</span>
<span class='tline' id='l344' data-llen='7870:7893'>　象六五君位也君有畜天下之象何以言之經曰剛</span>
<span class='tline' id='l345' data-llen='7893:7916'>　上而尚賢能止健大正也大正者主乎艮也艮之能</span>
<span class='tline' id='l346' data-llen='7916:7939'>　止者主乎四五之二爻六四以至柔而接乎下初九</span>
<span class='tline' id='l347' data-llen='7939:7962'>　以剛健而應乎上上下之情通而能行止之時也方</span>
<span class='tline' id='l348' data-llen='7962:7985'>　初九私慾之未行而能畜之將順於其早正救於其</span>
<span class='tline' id='l349' data-llen='7985:8012'><a onclick="displayPageImage('KR1a0041', 'WYG', '026-20a' );" name="026-20a" class="pb">[026-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='8012:8035'>　小也古之人君垂衣拱手不下袵席之上冕而前旒</span>
<span class='tline' id='l351' data-llen='8035:8058'>　以蔽明黈纊充耳以塞聦前疑後丞左輔右弼王居</span>
<span class='tline' id='l352' data-llen='8058:8081'>　中无為以守至正其止之有素也必也好惡之已形</span>
<span class='tline' id='l353' data-llen='8081:8104'>　嗜慾之已著而欲面折廷爭攖龍鱗犯嚴顔自謂曰</span>
<span class='tline' id='l354' data-llen='8104:8127'>　我能事君我能事君何知之晚也故成王剪桐之戱</span>
<span class='tline' id='l355' data-llen='8127:8150'>　而唐叔以封非周公孰為之蓋將順之於其早正救</span>
<span class='tline' id='l356' data-llen='8150:8173'>　之於其小故也然則六五畜天下者如之何書曰无</span>
<span class='tline' id='l357' data-llen='8173:8196'>　若火始燄燄厥攸灼叙是以貴除其本也民惟邦本</span>
<span class='tline' id='l358' data-llen='8196:8223'><a onclick="displayPageImage('KR1a0041', 'WYG', '026-20b' );" name="026-20b" class="pb">[026-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8223:8246'>　本固邦寧是則有固本之道也上古結繩以治後世</span>
<span class='tline' id='l360' data-llen='8246:8269'>　聖人易之以書契為之書契除民訟之本也周人羣</span>
<span class='tline' id='l361' data-llen='8269:8292'>　飲汝勿佚盡執拘以歸于周子其殺絶酒禍之本也</span>
<span class='tline' id='l362' data-llen='8292:8315'>　詩首闗雎之義明夫婦之道成父子之親也春秋書</span>
<span class='tline' id='l363' data-llen='8315:8338'>　王正月公即位立君臣之正也父子親君臣正使父</span>
<span class='tline' id='l364' data-llen='8338:8361'>　父子子夫夫婦婦而各止其分義豈一朝一夕之能</span>
<span class='tline' id='l365' data-llen='8361:8384'>　哉蓋申其義去其害之有素是豶豕之牙之義也夫</span>
<span class='tline' id='l366' data-llen='8384:8407'>　然後仁者不遺其親義者不後其君日月所照霜露</span>
<span class='tline' id='l367' data-llen='8407:8434'><a onclick="displayPageImage('KR1a0041', 'WYG', '026-21a' );" name="026-21a" class="pb">[026-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8434:8457'>　所墜尺地莫非其有一民莫非其臣夫是之謂大畜</span>
<span class='tline' id='l369' data-llen='8457:8480'>　也然六四者能盡事君之一心故能有喜六五賴及</span>
<span class='tline' id='l370' data-llen='8480:8501'>　於天下故言有慶亦小大之異也<span class='krp-note'>易/說</span></span>
<span class='tline' id='l371' data-llen='8501:8524'>　白雲郭氏曰四在上卦之初蓋知早辯而止之於初</span>
<span class='tline' id='l372' data-llen='8524:8547'>　者止於初則天理不失而人偽不萌故能全其天童</span>
<span class='tline' id='l373' data-llen='8547:8570'>　牛全其天者也亦猶人之赤子也自童牛而後角角</span>
<span class='tline' id='l374' data-llen='8570:8593'>　而充之其狠戾鬬爭之性斯无不至自赤子而充之</span>
<span class='tline' id='l375' data-llen='8593:8616'>　放其良心亦无不至牛豈无童牛之善人豈无赤子</span>
<span class='tline' id='l376' data-llen='8616:8643'><a onclick="displayPageImage('KR1a0041', 'WYG', '026-21b' );" name="026-21b" class="pb">[026-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8643:8666'>　之心哉皆以其放不知止故人欲日窮而天理日滅</span>
<span class='tline' id='l378' data-llen='8666:8689'>　也孟子言大人不失赤子之心此童牛之牿之象也</span>
<span class='tline' id='l379' data-llen='8689:8712'>　吉孰大於是哉牿牢之也童牛不必牿而牿之君子</span>
<span class='tline' id='l380' data-llen='8712:8735'>　戒慎乎其所不睹也赤子之心良心也中庸天命之</span>
<span class='tline' id='l381' data-llen='8735:8748'>　性也誠是已<span class='krp-note'>易/說</span></span>
<span class='tline' id='l382' data-llen='8748:8766'>六五豶豕之牙吉象曰六五之吉有慶也</span>
<span class='tline' id='l383' data-llen='8766:8789'>　明道先生曰豶豕之牙吉不去其牙而豶其勢則自</span>
<span class='tline' id='l384' data-llen='8789:8816'>　善矣治民者不止其爭而教之讓之類是也<span class='krp-note'>劉絢/師訓</span></span>
<span class='tline' id='l385' data-llen='8816:8843'><a onclick="displayPageImage('KR1a0041', 'WYG', '026-22a' );" name="026-22a" class="pb">[026-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8843:8866'>　伊川先生曰六居君位止畜天下之邪惡夫以億兆</span>
<span class='tline' id='l387' data-llen='8866:8889'>　之衆發其邪欲之心人君欲力以制之雖密法嚴刑</span>
<span class='tline' id='l388' data-llen='8889:8912'>　不能勝也夫物有緫攝事有機㑹聖人操得其要則</span>
<span class='tline' id='l389' data-llen='8912:8940'>　視<span class='krp-note'>一无/視字</span>億兆之心猶一心道之斯行止之則戢故不</span>
<span class='tline' id='l390' data-llen='8940:8963'>　勞而治其用若豶豕之牙也豕剛躁之物而牙為猛</span>
<span class='tline' id='l391' data-llen='8963:8986'>　利若强制其牙則用力勞而不能止其躁猛雖縶之</span>
<span class='tline' id='l392' data-llen='8986:9009'>　維之不能使之變也若豶去其勢則牙雖存而剛躁</span>
<span class='tline' id='l393' data-llen='9009:9032'>　自止其用如此所以吉也君子法豶豕之義知天下</span>
<span class='tline' id='l394' data-llen='9032:9059'><a onclick="displayPageImage('KR1a0041', 'WYG', '026-22b' );" name="026-22b" class="pb">[026-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='9059:9082'>　之惡不可以力制也則察其機持其要塞絶其本原</span>
<span class='tline' id='l396' data-llen='9082:9105'>　故不假刑法嚴峻而惡自止也且如止盗民有欲心</span>
<span class='tline' id='l397' data-llen='9105:9128'>　見利則動苟不知教而迫於饑寒雖刑殺日施其能</span>
<span class='tline' id='l398' data-llen='9128:9151'>　勝億兆利欲之心乎聖人則知所以止之之道不尚</span>
<span class='tline' id='l399' data-llen='9151:9178'>　威刑而修政敎使之有農<span class='krp-note'>一作/耕</span>桑之業知㢘恥之道</span>
<span class='tline' id='l400' data-llen='9178:9201'>　雖賞之不竊矣故止惡之道在知其本得其要而已</span>
<span class='tline' id='l401' data-llen='9201:9224'>　不嚴刑於彼而修政於此是猶患豕牙之利不制其</span>
<span class='tline' id='l402' data-llen='9224:9247'>　牙而豶其勢也○在上者不知止惡之方嚴刑以敵</span>
<span class='tline' id='l403' data-llen='9247:9274'><a onclick="displayPageImage('KR1a0041', 'WYG', '026-23a' );" name="026-23a" class="pb">[026-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9274:9297'>　民欲則其傷甚而无功若知其本制之有道則不勞</span>
<span class='tline' id='l405' data-llen='9297:9324'>　无傷而俗革天下之福慶也<span class='krp-note'>並易/傳</span>○豶豕之牙豕牙</span>
<span class='tline' id='l406' data-llen='9324:9347'>　最能嚙害人只制其牙如何制得今人為惡却只就</span>
<span class='tline' id='l407' data-llen='9347:9373'>　它惡禁之便无由禁止此見聖人機㑹處<span class='krp-note'>楊遵/道禄</span></span>
<span class='tline' id='l408' data-llen='9373:9396'>　廣平游氏曰六五柔質而處剛又當尊位質柔則嗜</span>
<span class='tline' id='l409' data-llen='9396:9419'>　慾易以深處剛則躁競易以逞當大畜之時賢者以</span>
<span class='tline' id='l410' data-llen='9419:9442'>　大中之道正其大本則豶豕之象也禁於未發故能</span>
<span class='tline' id='l411' data-llen='9442:9465'>　使之弃所習捐所能而人斯與之矣故有喜格其非</span>
<span class='tline' id='l412' data-llen='9465:9492'><a onclick="displayPageImage('KR1a0041', 'WYG', '026-23b' );" name="026-23b" class="pb">[026-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9492:9515'>　心則窒其原矣非特禁未發而已也且幽王之惡大</span>
<span class='tline' id='l414' data-llen='9515:9538'>　矣而當時大夫欲訛其心以畜萬邦則畜君之要正</span>
<span class='tline' id='l415' data-llen='9538:9561'>　在於格其非心而已故取象於豶豕而无嫌於六五</span>
<span class='tline' id='l416' data-llen='9561:9584'>　也蓋豕之為象其躁忿足以傷物而賊仁其嗜慾足</span>
<span class='tline' id='l417' data-llen='9584:9607'>　以伐性而滅義今而窒其原則貪欲之情可化為不</span>
<span class='tline' id='l418' data-llen='9607:9630'>　求而義不可勝用矣躁忿之質可化為不忮而仁不</span>
<span class='tline' id='l419' data-llen='9630:9653'>　可勝用矣君仁莫不仁君義莫不義則非特人與之</span>
<span class='tline' id='l420' data-llen='9653:9671'>　而已天斯祐之矣故有慶<span class='krp-note'>易/說</span></span>
<span class='tline' id='l421' data-llen='9671:9698'><a onclick="displayPageImage('KR1a0041', 'WYG', '026-24a' );" name="026-24a" class="pb">[026-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='9698:9721'>　龜山楊氏曰六五君位也為大畜之主任天下之畜</span>
<span class='tline' id='l423' data-llen='9721:9744'>　者也惟天生民有欲无主乃亂則民之亂以有欲也</span>
<span class='tline' id='l424' data-llen='9744:9767'>　故先王畜天下之惡静亂而息民在窒其欲而已孔</span>
<span class='tline' id='l425' data-llen='9767:9790'>　子曰苟子之不欲雖賞之不竊欲民之不竊在上之</span>
<span class='tline' id='l426' data-llen='9790:9813'>　不欲耳非刑威所能禁也五以柔順大中而履尊位</span>
<span class='tline' id='l427' data-llen='9813:9836'>　其畜天下能不以威刑者也故曰豶豕之牙吉豕牙</span>
<span class='tline' id='l428' data-llen='9836:9859'>　躁動而難制非力之所能勝也豶之以窒其欲則躁</span>
<span class='tline' id='l429' data-llen='9859:9880'>　動自息矣此先王畜天下之道也<span class='krp-note'>易/說</span></span>
<span class='tline' id='l430' data-llen='9880:9907'><a onclick="displayPageImage('KR1a0041', 'WYG', '026-24b' );" name="026-24b" class="pb">[026-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='9907:9930'>　兼山郭氏曰六五書之費誓曰今惟滛舍牿牛馬先</span>
<span class='tline' id='l432' data-llen='9930:9953'>　儒以牿為牢閑疑其非横木也豶豕者去其勢也去</span>
<span class='tline' id='l433' data-llen='9953:9976'>　其勢安在有牙而不可犯也童牛之牿殆謂馴之於</span>
<span class='tline' id='l434' data-llen='9976:9999'>　初豶豕之牙殆謂絶其勢而制之止也不然則繫于</span>
<span class='tline' id='l435' data-llen='9999:10019'>　金柅且不能制其蹢躅也久矣<span class='krp-note'>易/說</span></span>
<span class='tline' id='l436' data-llen='10019:10042'>　白雲郭氏曰不能止之於初如童牛之牿如大人不</span>
<span class='tline' id='l437' data-llen='10042:10065'>　失赤子之心或至於有害當如九二說輹之道故言</span>
<span class='tline' id='l438' data-llen='10065:10088'>　豶豕之牙也牛之所以為害者角也豕之所以為害</span>
<span class='tline' id='l439' data-llen='10088:10115'><a onclick="displayPageImage('KR1a0041', 'WYG', '026-25a' );" name="026-25a" class="pb">[026-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='10115:10138'>　者牙也童牛則止於角未生之初故其止也易豕既</span>
<span class='tline' id='l441' data-llen='10138:10161'>　有牙斯不可止必除其牙則不為害矣是猶君子必</span>
<span class='tline' id='l442' data-llen='10161:10184'>　盡去人欲然後天性良心可得而復也童牛未嘗失</span>
<span class='tline' id='l443' data-llen='10184:10207'>　天性无欲可去故大人不失赤子之心似之牙豕已</span>
<span class='tline' id='l444' data-llen='10207:10230'>　有失矣蓋已䧟於人欲者故求其放心之論似之能</span>
<span class='tline' id='l445' data-llen='10230:10253'>　求其放心是以吉而有慶也復之不逺復顔子之克</span>
<span class='tline' id='l446' data-llen='10253:10276'>　已復禮其義皆相近有喜者自得於一心而已有慶</span>
<span class='tline' id='l447' data-llen='10276:10299'>　者喜其廣大及物之意蓋五為君道與四不同能盡</span>
<span class='tline' id='l448' data-llen='10299:10326'><a onclick="displayPageImage('KR1a0041', 'WYG', '026-25b' );" name="026-25b" class="pb">[026-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='10326:10349'>　已之性以盡人物之性賛天地之化育其慶豈不大</span>
<span class='tline' id='l450' data-llen='10349:10358'>　哉<span class='krp-note'>易/說</span></span>
<span class='tline' id='l451' data-llen='10358:10377'>上九何天之衢亨象曰何天之衢道大行也</span>
<span class='tline' id='l452' data-llen='10377:10400'>　伊川先生曰予聞之胡先生曰天之衢亨誤加何字</span>
<span class='tline' id='l453' data-llen='10400:10423'>　事極則反理之常也故畜極而亨小畜畜之小故極</span>
<span class='tline' id='l454' data-llen='10423:10446'>　而成大大畜畜之大故極而散極既當變又陽性上</span>
<span class='tline' id='l455' data-llen='10446:10469'>　行故逐散也天衢天路也謂虚空之中雲氣飛鳥徃</span>
<span class='tline' id='l456' data-llen='10469:10492'>　來故謂之天衢之亨謂其亨通曠闊无有蔽阻也在</span>
<span class='tline' id='l457' data-llen='10492:10519'><a onclick="displayPageImage('KR1a0041', 'WYG', '026-26a' );" name="026-26a" class="pb">[026-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='10519:10542'>　畜道則變矣變而亨非畜道之亨也○何以謂之天</span>
<span class='tline' id='l459' data-llen='10542:10565'>　衢以其无止礙道路大通行也以天衢非常語故象</span>
<span class='tline' id='l460' data-llen='10565:10588'>　特設問曰何謂天之衢以道路大通行取空豁之狀</span>
<span class='tline' id='l461' data-llen='10588:10610'>　也以象有何字故爻下亦誤加之<span class='krp-note'>並易/傳</span></span>
<span class='tline' id='l462' data-llen='10610:10633'>　横渠先生曰其道大行也升於天何待衢路而進言</span>
<span class='tline' id='l463' data-llen='10633:10656'>　无所不通也衢字當為絶句艮為止上二隂也不以</span>
<span class='tline' id='l464' data-llen='10656:10670'>　止其類也故亨<span class='krp-note'>易/說</span></span>
<span class='tline' id='l465' data-llen='10670:10693'>　廣平游氏曰畜道之成至於天人交助則賢路自我</span>
<span class='tline' id='l466' data-llen='10693:10720'><a onclick="displayPageImage('KR1a0041', 'WYG', '026-26b' );" name="026-26b" class="pb">[026-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='10720:10743'>　而四達矣故上九曰何天之衢亨賢路而謂之天衢</span>
<span class='tline' id='l468' data-llen='10743:10766'>　言陟降之當於天心也彖曰剛上而尚賢則大畜之</span>
<span class='tline' id='l469' data-llen='10766:10789'>　義主於上九也然崇俊良以列庶位而推轂賢路使</span>
<span class='tline' id='l470' data-llen='10789:10812'>　天下无家食之賢者上九之任也故其爻以何天之</span>
<span class='tline' id='l471' data-llen='10812:10835'>　衢為言天下至於无家食之賢則道之大行孰盛於</span>
<span class='tline' id='l472' data-llen='10835:10856'>　此此大畜所以為先王之盛時也<span class='krp-note'>易/說</span></span>
<span class='tline' id='l473' data-llen='10856:10879'>　龜山楊氏曰居大畜之終畜極而反則乾道上行矣</span>
<span class='tline' id='l474' data-llen='10879:10892'>　故天衢亨也<span class='krp-note'>易/說</span></span>
<span class='tline' id='l475' data-llen='10892:10919'><a onclick="displayPageImage('KR1a0041', 'WYG', '026-27a' );" name="026-27a" class="pb">[026-27a] <img width="20"  src="/static/img/kanseki-5.png"/></a></span>
<span class='tline' id='l476' data-llen='10919:10942'>　白雲郭氏曰孟子曰聖人之於天道命也有性焉君</span>
<span class='tline' id='l477' data-llen='10942:10965'>　子不謂命也如童牛之牿豶豕之牙如不失赤子之</span>
<span class='tline' id='l478' data-llen='10965:10988'>　心求其放心豈非其性哉能盡是性是以至於天之</span>
<span class='tline' id='l479' data-llen='10988:11011'>　衢也何天之衢聖人止於天道矣止於天道然後萬</span>
<span class='tline' id='l480' data-llen='11011:11034'>　物各正性命保合太和是以道大行而亨也以在上</span>
<span class='tline' id='l481' data-llen='11034:11057'>　言之則蕩蕩乎民无能名之時也以在下言之則仰</span>
<span class='tline' id='l482' data-llen='11057:11080'>　之彌髙鑚之彌堅瞻之在前忽焉在後之時也方是</span>
<span class='tline' id='l483' data-llen='11080:11103'>　時愽厚配地髙明配天悠久无疆雖日月所照霜露</span>
<span class='tline' id='l484' data-llen='11103:11130'><a onclick="displayPageImage('KR1a0041', 'WYG', '026-27b' );" name="026-27b" class="pb">[026-27b] <img width="20"  src="/static/img/kanseki-5.png"/></a></span>
<span class='tline' id='l485' data-llen='11130:11153'>　所墜凡有血氣者莫不尊親故曰配天其上九之謂</span>
<span class='tline' id='l486' data-llen='11153:11176'>　歟究觀大畜上下卦三爻各相類童牛之牿則知利</span>
<span class='tline' id='l487' data-llen='11176:11199'>　己之厲矣豶豕之牙則說輹矣良馬逐則何天之衢</span>
<span class='tline' id='l488' data-llen='11199:11222'>　矣蓋艮之所止者乾之健也乾之健為艮之所止也</span>
<span class='tline' id='l489' data-llen='11222:11245'>　是以三爻各相類特君臣之道不同耳然尚賢之義</span>
<span class='tline' id='l490' data-llen='11245:11268'>　六爻有之乎曰止健與止賢畜徳與畜賢其義皆一</span>
<span class='tline' id='l491' data-llen='11268:11291'>　反求尚賢之義於六爻之中亦猶止健畜徳之道也</span>
<span class='tline' id='l492' data-llen='11291:11316'>　特尚賢為大畜之一耳止健畜徳足以兼之<span class='krp-note'>易/說</span></span>
<span class='tline' id='l493' data-llen='11316:11343'><a onclick="displayPageImage('KR1a0041', 'WYG', '026-28a' );" name="026-28a" class="pb">[026-28a] <img width="20"  src="/static/img/kanseki-5.png"/></a></span>
<span class='tline' id='l494' data-llen='11343:11346'>　</span>
<span class='tline' id='l495' data-llen='11346:11349'>　</span>
<span class='tline' id='l496' data-llen='11349:11352'>　</span>
<span class='tline' id='l497' data-llen='11352:11355'>　</span>
<span class='tline' id='l498' data-llen='11355:11358'>　</span>
<span class='tline' id='l499' data-llen='11358:11361'>　</span>
<span class='tline' id='l500' data-llen='11361:11364'>　</span>
<span class='tline' id='l501' data-llen='11364:11367'>　</span>
<span class='tline' id='l502' data-llen='11367:11394'><a onclick="displayPageImage('KR1a0041', 'WYG', '026-28b' );" name="026-28b" class="pb">[026-28b] <img width="20"  src="/static/img/kanseki-5.png"/></a></span>
<span class='tline' id='l503' data-llen='11394:11397'>　</span>
<span class='tline' id='l504' data-llen='11397:11400'>　</span>
<span class='tline' id='l505' data-llen='11400:11403'>　</span>
<span class='tline' id='l506' data-llen='11403:11406'>　</span>
<span class='tline' id='l507' data-llen='11406:11409'>　</span>
<span class='tline' id='l508' data-llen='11409:11412'>　</span>
<span class='tline' id='l509' data-llen='11412:11415'>　</span>
<span class='tline' id='l510' data-llen='11415:11426'>　大易粹言卷二十六</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='156:182'><a onclick="displayPageImage('KR1a0041', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='182:190'>欽定四庫全書</span>
<span class='tline' id='l9' data-llen='190:211'>　大易粹言卷十一　　　　宋　方聞一　編</span>
<span class='tline' id='l10' data-llen='211:221'>䷊<span class='krp-note'>乾上/坤下</span></span>
<span class='tline' id='l11' data-llen='221:244'>　伊川先生曰泰序卦履而泰然後安故受之以泰履</span>
<span class='tline' id='l12' data-llen='244:267'>　得其所則舒泰泰則安矣泰所以次履也為卦坤隂</span>
<span class='tline' id='l13' data-llen='267:290'>　在上乾陽居下天地隂陽之氣相交而和則萬物生</span>
<span class='tline' id='l14' data-llen='290:303'>　成故為通泰<span class='krp-note'>易/傳</span></span>
<span class='tline' id='l15' data-llen='303:312'>泰小往大來吉亨</span>
<span class='tline' id='l16' data-llen='312:338'><a onclick="displayPageImage('KR1a0041', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='338:365'>　伊川先生曰小謂隂大謂陽往往之<span class='krp-note'>一作/居</span>於外也來</span>
<span class='tline' id='l18' data-llen='365:388'>　來居於内也陽氣下降隂氣上交也隂陽和暢則萬</span>
<span class='tline' id='l19' data-llen='388:411'>　物生遂天地之泰也以人事言之大則君上小則臣</span>
<span class='tline' id='l20' data-llen='411:434'>　下君推誠以任下臣盡誠以事君上下之志通朝廷</span>
<span class='tline' id='l21' data-llen='434:457'>　之泰也陽為君子隂為小人君子來處於内小人往</span>
<span class='tline' id='l22' data-llen='457:480'>　處於外是君子得位小人在下天下之泰也泰之道</span>
<span class='tline' id='l23' data-llen='480:503'>　吉而且亨也不云元吉元亨者時有汚隆治有小大</span>
<span class='tline' id='l24' data-llen='503:524'>　雖泰豈一槩哉言吉亨則可包矣<span class='krp-note'>易/傳</span></span>
<span class='tline' id='l25' data-llen='524:550'><a onclick="displayPageImage('KR1a0041', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='550:573'>彖曰泰小往大來吉亨則是天地交而萬物通也上下</span>
<span class='tline' id='l27' data-llen='573:596'>交而其志同也内陽而外隂内健而外順内君子而外</span>
<span class='tline' id='l28' data-llen='596:609'>小人君子道長小人道消也</span>
<span class='tline' id='l29' data-llen='609:632'>　伊川先生曰小往大來隂往而陽來也則是天地隂</span>
<span class='tline' id='l30' data-llen='632:655'>　陽之氣相交而萬物得遂其通泰也在人則上下之</span>
<span class='tline' id='l31' data-llen='655:678'>　情交通而其志意同也○陽來居内隂往居外陽進</span>
<span class='tline' id='l32' data-llen='678:701'>　而隂退也乾健在内坤順在外為内健而外順君子</span>
<span class='tline' id='l33' data-llen='701:724'>　之道也君子在内小人在外是君子道長小人道消</span>
<span class='tline' id='l34' data-llen='724:750'><a onclick="displayPageImage('KR1a0041', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='750:773'>　所以為泰也旣取隂陽交和又取君子道長隂陽交</span>
<span class='tline' id='l36' data-llen='773:797'>　和乃君子之<span class='krp-note'>一无/之字</span>道長也<span class='krp-note'>並易/傳</span></span>
<span class='tline' id='l37' data-llen='797:820'>　龜山楊氏曰往自内出也來自外至也陽大而隂小</span>
<span class='tline' id='l38' data-llen='820:843'>　小者未往則隂為内主陽无自而至故小往而後大</span>
<span class='tline' id='l39' data-llen='843:866'>　來否反泰者也故大往而後小來亦若是而已此隂</span>
<span class='tline' id='l40' data-llen='866:889'>　陽之義君子小人進退之象也小人在内而能進君</span>
<span class='tline' id='l41' data-llen='889:912'>　子者未之有也夫天地交則氤氲而化醇故萬物通</span>
<span class='tline' id='l42' data-llen='912:935'>　上下交則貴貴尊賢之義明故其志同内陽而外隂</span>
<span class='tline' id='l43' data-llen='935:961'><a onclick="displayPageImage('KR1a0041', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='961:984'>　以二體言也内健而外順以卦之才言也内君子而</span>
<span class='tline' id='l45' data-llen='984:1007'>　外小人君子道長小人道消以卦之時言也有其體</span>
<span class='tline' id='l46' data-llen='1007:1030'>　而後有以成其才有其才而後有以御其時三者備</span>
<span class='tline' id='l47' data-llen='1030:1051'>　則泰之為泰而吉亨義盡於此矣<span class='krp-note'>易/傳</span></span>
<span class='tline' id='l48' data-llen='1051:1074'>　兼山郭氏曰凡陽稱大隂稱小小者已往大者當來</span>
<span class='tline' id='l49' data-llen='1074:1097'>　往者屈而來者伸則陽來而變隂上順而從下也其</span>
<span class='tline' id='l50' data-llen='1097:1120'>　始也天氣下降地氣上騰故天地交其終也陽進而</span>
<span class='tline' id='l51' data-llen='1120:1143'>　隂順故上下交夫天地交萬物生人道交功勲成凡</span>
<span class='tline' id='l52' data-llen='1143:1169'><a onclick="displayPageImage('KR1a0041', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1169:1192'>　賦形於天地受氣於隂陽无不泰也泰者主人道而</span>
<span class='tline' id='l54' data-llen='1192:1213'>　言是以言君子道長小人道消也<span class='krp-note'>易/說</span></span>
<span class='tline' id='l55' data-llen='1213:1236'>　白雲郭氏曰泰通之大者也通不足以盡之故曰泰</span>
<span class='tline' id='l56' data-llen='1236:1259'>　小大云者乾為大坤為小陽為大隂為小君上為大</span>
<span class='tline' id='l57' data-llen='1259:1282'>　臣下為小君子為大小人為小總衆類而言之故特</span>
<span class='tline' id='l58' data-llen='1282:1305'>　曰大小也三隂升而往三陽降而來故曰小往大來</span>
<span class='tline' id='l59' data-llen='1305:1328'>　陽來故吉道交故亨天地交萬物之泰也上下交人</span>
<span class='tline' id='l60' data-llen='1328:1351'>　道之泰也其志同者君臣同心同德以泰天下者也</span>
<span class='tline' id='l61' data-llen='1351:1377'><a onclick="displayPageImage('KR1a0041', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1377:1400'>　内陽而外隂天地之道泰也内健而外順乾坤之道</span>
<span class='tline' id='l63' data-llen='1400:1423'>　泰也内君子而外小人天下國家之道泰也消長者</span>
<span class='tline' id='l64' data-llen='1423:1435'>　有漸之辭<span class='krp-note'>易/說</span></span>
<span class='tline' id='l65' data-llen='1435:1458'>象曰天地交泰后以財成天地之道輔相天地之宜以</span>
<span class='tline' id='l66' data-llen='1458:1463'>左右民</span>
<span class='tline' id='l67' data-llen='1463:1486'>　伊川先生曰天地交而隂陽和則萬物茂遂所以泰</span>
<span class='tline' id='l68' data-llen='1486:1509'>　也人君當體天地通泰之象而以財成天地之道輔</span>
<span class='tline' id='l69' data-llen='1509:1532'>　相天地之冝以左右生民也財成謂體天地交泰之</span>
<span class='tline' id='l70' data-llen='1532:1558'><a onclick="displayPageImage('KR1a0041', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1558:1581'>　道而財制成其施為之方也輔相天地之宜天地通</span>
<span class='tline' id='l72' data-llen='1581:1604'>　泰則萬物茂遂人君體之而為法制使民用天時因</span>
<span class='tline' id='l73' data-llen='1604:1627'>　地利輔助化育之功成其豐美之利也如春氣發生</span>
<span class='tline' id='l74' data-llen='1627:1650'>　萬物則為播殖之法秋氣成實萬物則為収斂之法</span>
<span class='tline' id='l75' data-llen='1650:1673'>　乃輔相天地之冝以左右輔助於民也民之生必頼</span>
<span class='tline' id='l76' data-llen='1673:1696'>　君上為之法制以敎率輔翼之乃得遂其生養是左</span>
<span class='tline' id='l77' data-llen='1696:1723'>　右之也<span class='krp-note'>易/傳</span>○李嘉仲問裁成天地之道輔相天地之</span>
<span class='tline' id='l78' data-llen='1723:1746'>　冝如何曰天地之道不能自成須聖人裁成輔相之</span>
<span class='tline' id='l79' data-llen='1746:1772'><a onclick="displayPageImage('KR1a0041', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='1772:1795'>　如歲有四時聖人春則敎民播種秋則敎民収穫是</span>
<span class='tline' id='l81' data-llen='1795:1818'>　裁成也敎民耡耘灌漑是輔相也又問以左右民如</span>
<span class='tline' id='l82' data-llen='1818:1841'>　何古之盛時未嘗不教民故立之君師設官以治之</span>
<span class='tline' id='l83' data-llen='1841:1864'>　周公師保萬民與此卦言左右民皆是也後世未嘗</span>
<span class='tline' id='l84' data-llen='1864:1888'>　教民任其自生自育只治其間而已<span class='krp-note'>唐棣/所編</span></span>
<span class='tline' id='l85' data-llen='1888:1911'>　廣平游氏曰財成天地之道猶言燮理隂陽也輔相</span>
<span class='tline' id='l86' data-llen='1911:1934'>　天地之冝猶言寅亮天地也寅亮者事功之所及如</span>
<span class='tline' id='l87' data-llen='1934:1957'>　羲和之職是也此體天地交泰之事也至於燮理則</span>
<span class='tline' id='l88' data-llen='1957:1983'><a onclick="displayPageImage('KR1a0041', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='1983:2006'>　非體道之全而與天地相流通者不足以與此此體</span>
<span class='tline' id='l90' data-llen='2006:2029'>　天地交泰之道也財者節其過也猶言範圍成者補</span>
<span class='tline' id='l91' data-llen='2029:2052'>　其虧也猶言彌綸範之使有常則日月无薄蝕陵谷</span>
<span class='tline' id='l92' data-llen='2052:2075'>　无遷易四時常若風雨常均若此者範之者也圍之</span>
<span class='tline' id='l93' data-llen='2075:2098'>　使无踰則春无淒風秋无苦雨冬无愆陽夏无伏隂</span>
<span class='tline' id='l94' data-llen='2098:2121'>　若此者圍之者也彌之使不虧其體則覆燾者統元</span>
<span class='tline' id='l95' data-llen='2121:2144'>　氣持載者綂元形陽敷而能生隂肅而能成夫是之</span>
<span class='tline' id='l96' data-llen='2144:2167'>　謂彌綸之使无失其叙則日月代明寒暑迭運將來</span>
<span class='tline' id='l97' data-llen='2167:2193'><a onclick="displayPageImage('KR1a0041', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2193:2212'>　者進成功者退夫是之謂綸<span class='krp-note'>易/說</span></span>
<span class='tline' id='l99' data-llen='2212:2235'>　龜山楊氏曰天地之氣交通成和泰之象也先王財</span>
<span class='tline' id='l100' data-llen='2235:2258'>　成輔相體此道而已苟无是道雖有周公之法不行</span>
<span class='tline' id='l101' data-llen='2258:2267'>　矣<span class='krp-note'>易/說</span></span>
<span class='tline' id='l102' data-llen='2267:2290'>　兼山郭氏曰象復隂上而陽下隂往而陽來亦可以</span>
<span class='tline' id='l103' data-llen='2290:2313'>　謂之交乎不可也復陽來而未中也臨四隂已用二</span>
<span class='tline' id='l104' data-llen='2313:2336'>　陽當來亦可以謂之交乎未可也臨陽進而未壯也</span>
<span class='tline' id='l105' data-llen='2336:2359'>　至於泰則上下中而隂陽分小者往而大者來是以</span>
<span class='tline' id='l106' data-llen='2359:2385'><a onclick="displayPageImage('KR1a0041', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2385:2408'>　謂之交也蓋天施復於子地化紐於丑人生自寅成</span>
<span class='tline' id='l108' data-llen='2408:2431'>　於申故子為天正丑為地正寅為人正自子至寅三</span>
<span class='tline' id='l109' data-llen='2431:2454'>　陽生而三才之道備故泰者可以修人事以奉天時</span>
<span class='tline' id='l110' data-llen='2454:2477'>　之時也故曰天地交泰后以財成天地之道輔相天</span>
<span class='tline' id='l111' data-llen='2477:2500'>　地之冝以左右民后君也凡君道者當法之也今夫</span>
<span class='tline' id='l112' data-llen='2500:2523'>　日月之代明四時之運行天之道也然而不能无過</span>
<span class='tline' id='l113' data-llen='2523:2546'>　與不及之差天人之交勝也若乃聖王在上則日月</span>
<span class='tline' id='l114' data-llen='2546:2569'>　不過而四時不忒財成之有道也凡物春生之夏長</span>
<span class='tline' id='l115' data-llen='2569:2595'><a onclick="displayPageImage('KR1a0041', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2595:2618'>　之秋成之冬藏之天地之冝也然而不能无有餘不</span>
<span class='tline' id='l117' data-llen='2618:2641'>　足之異人事之不齊也若乃聖王在上則東作西成</span>
<span class='tline' id='l118' data-llen='2641:2664'>　之有序輔相之有政也至於民受天地之中以生莫</span>
<span class='tline' id='l119' data-llen='2664:2687'>　不有君臣父子天下謂之逹道莫不有仁有勇天下</span>
<span class='tline' id='l120' data-llen='2687:2710'>　謂之逹德良知良能皆出於人之性也其或有入於</span>
<span class='tline' id='l121' data-llen='2710:2733'>　罟擭䧟阱而莫之知避其或知中庸之道而莫知可</span>
<span class='tline' id='l122' data-llen='2733:2756'>　能蓋左右之无術也若乃聖王在上則左之右之俾</span>
<span class='tline' id='l123' data-llen='2756:2779'>　輔翼之又從而振德之左右之有方也然而三者之</span>
<span class='tline' id='l124' data-llen='2779:2805'><a onclick="displayPageImage('KR1a0041', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='2805:2828'>　序亦何施而可乎蓋上治之道有出於精神之運心</span>
<span class='tline' id='l126' data-llen='2828:2851'>　術之動不可得而言之其有見於成法者如洪範之</span>
<span class='tline' id='l127' data-llen='2851:2874'>　五行應之以五事而休咎之徴若合符節是以文王</span>
<span class='tline' id='l128' data-llen='2874:2897'>　陟降在帝左右有不可勝言者也其下治之道則至</span>
<span class='tline' id='l129' data-llen='2897:2920'>　於山川草木鳥獸蟲魚之化不可勝紀其有見於政</span>
<span class='tline' id='l130' data-llen='2920:2943'>　事者若虞夏之九功洪範之八政山林有時藪澤有</span>
<span class='tline' id='l131' data-llen='2943:2966'>　禁則榖與魚龞不可勝食材木不可勝用至於九叙</span>
<span class='tline' id='l132' data-llen='2966:2989'>　唯歌有不可勝陳者也在民則天命之謂性我則使</span>
<span class='tline' id='l133' data-llen='2989:3015'><a onclick="displayPageImage('KR1a0041', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3015:3038'>　生者有以養死者有以葬謂率性之謂道我則謹庠</span>
<span class='tline' id='l135' data-llen='3038:3061'>　序之教申之以孝弟之義謂修道之謂教我則建用</span>
<span class='tline' id='l136' data-llen='3061:3084'>　皇極而納之於大中及其至也嚮之者惠以五福違</span>
<span class='tline' id='l137' data-llen='3084:3107'>　之者威以六極是以堯舜之民比屋可封用此道也</span>
<span class='tline' id='l138' data-llen='3107:3130'>　嗚呼是三者非泰之時則不能行泰之時非内健外</span>
<span class='tline' id='l139' data-llen='3130:3153'>　順之君則不可致君以是而君臨相以是而脩輔故</span>
<span class='tline' id='l140' data-llen='3153:3180'>　文武汲汲仲尼皇皇其有意於此乎<span class='krp-note'>易/說</span>○后以財成</span>
<span class='tline' id='l141' data-llen='3180:3205'>　天地之道輔相天地之宜賛化育之謂也<span class='krp-note'>中庸/解</span></span>
<span class='tline' id='l142' data-llen='3205:3231'><a onclick="displayPageImage('KR1a0041', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3231:3254'>　白雲郭氏曰有復姤然後有臨遯有臨遯然後有否</span>
<span class='tline' id='l144' data-llen='3254:3277'>　泰復姤臨遯隂陽之偏得其正者其泰否乎正故交</span>
<span class='tline' id='l145' data-llen='3277:3300'>　偏則不交也故曰天地交㤗六十四卦之中隂陽得</span>
<span class='tline' id='l146' data-llen='3300:3323'>　其正而交者獨泰一卦而已此泰之時所以為難遇</span>
<span class='tline' id='l147' data-llen='3323:3346'>　也泰之時萬物盛極而人不知有節故欲財成輔相</span>
<span class='tline' id='l148' data-llen='3346:3369'>　焉蓋聖人體天地交泰之道財而制之以成人道又</span>
<span class='tline' id='l149' data-llen='3369:3392'>　因天地生物之冝為之播殖収斂東作西成以輔相</span>
<span class='tline' id='l150' data-llen='3392:3414'>　之是以天地交泰之道左右吾民也<span class='krp-note'>易/說</span></span>
<span class='tline' id='l151' data-llen='3414:3440'><a onclick="displayPageImage('KR1a0041', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3440:3462'>初九抜茅茹以其彚征吉象曰拔茅征吉志在外也</span>
<span class='tline' id='l153' data-llen='3462:3485'>　伊川先生曰初以陽爻居下是有剛明之才而在下</span>
<span class='tline' id='l154' data-llen='3485:3512'>　者也時之否則君子退而窮處時旣<span class='krp-note'>一作/將</span>泰則志在</span>
<span class='tline' id='l155' data-llen='3512:3535'>　上進也君子之進必與其朋類相牽援如茅之根然</span>
<span class='tline' id='l156' data-llen='3535:3558'>　拔其一則牽連而起矣茹根之相牽連者故以為象</span>
<span class='tline' id='l157' data-llen='3558:3581'>　彚類也賢者以其類進同志以行其道是以吉也君</span>
<span class='tline' id='l158' data-llen='3581:3604'>　子之進必以其類不唯志在相先樂於與善實乃相</span>
<span class='tline' id='l159' data-llen='3604:3627'>　頼以濟故君子小人未有能獨立不頼朋類之助者</span>
<span class='tline' id='l160' data-llen='3627:3653'><a onclick="displayPageImage('KR1a0041', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='3653:3676'>　也自古君子得位天下之賢萃於朝廷同志恊力以</span>
<span class='tline' id='l162' data-llen='3676:3699'>　成天下之泰小人在位則不肖者並進然後其黨勝</span>
<span class='tline' id='l163' data-llen='3699:3722'>　而天下否矣蓋各從其類也○時將泰則羣賢皆欲</span>
<span class='tline' id='l164' data-llen='3722:3745'>　上進三陽之志欲進同也故取茅茹彚征之象志在</span>
<span class='tline' id='l165' data-llen='3745:3758'>　外上進也<span class='krp-note'>並易/傳</span></span>
<span class='tline' id='l166' data-llen='3758:3781'>　龜山楊氏曰茅之為物至潔而其用重拔之則連茹</span>
<span class='tline' id='l167' data-llen='3781:3804'>　而出君子以其彚征之象也否之時不能无君子泰</span>
<span class='tline' id='l168' data-llen='3804:3827'>　之時亦不能无小人泰之初上下始交也小者未盡</span>
<span class='tline' id='l169' data-llen='3827:3854'><a onclick="displayPageImage('KR1a0041', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='3854:3881'>　往則豈一君子之力獨能伸哉故以其彚征乃吉<span class='krp-note'>易/説</span></span>
<span class='tline' id='l171' data-llen='3881:3904'>　白雲郭氏曰君子小人各從其類不能相入也故言</span>
<span class='tline' id='l172' data-llen='3904:3927'>　拔茅茹彚征則得志故吉志在外者君子以獨善為</span>
<span class='tline' id='l173' data-llen='3927:3950'>　内而以澤加於民為外也昔堯用舜而野无遺賢者</span>
<span class='tline' id='l174' data-llen='3950:3965'>　其抜茅茹之謂乎<span class='krp-note'>易/說</span></span>
<span class='tline' id='l175' data-llen='3965:3988'>九二包荒用馮河不遐遺朋亡得尚于中行象曰包荒</span>
<span class='tline' id='l176' data-llen='3988:3999'>得尚于中行以光大也</span>
<span class='tline' id='l177' data-llen='3999:4022'>　伊川先生曰二以陽剛得中上應於五五以柔順得</span>
<span class='tline' id='l178' data-llen='4022:4049'><a onclick="displayPageImage('KR1a0041', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4049:4072'>　中下應於二君臣同德是以剛中之才為上所專任</span>
<span class='tline' id='l180' data-llen='4072:4095'>　故二雖居臣位主治泰者也所謂上下交而其志同</span>
<span class='tline' id='l181' data-llen='4095:4118'>　也故治泰之道主二而言包荒用馮河不遐遺朋亡</span>
<span class='tline' id='l182' data-llen='4118:4141'>　四者處泰之道也人情安肆則政舒緩而法度廢弛</span>
<span class='tline' id='l183' data-llen='4141:4164'>　庶事无節治之之道必有包含荒穢之量則其施為</span>
<span class='tline' id='l184' data-llen='4164:4188'>　寛裕詳密弊革事理而人安之若无含𢎞之度有忿</span>
<span class='tline' id='l185' data-llen='4188:4211'>　疾之心則无深逺之慮有暴擾之患深弊未去而近</span>
<span class='tline' id='l186' data-llen='4211:4234'>　患已生矣故在包荒也用馮河泰寧之世人情習於</span>
<span class='tline' id='l187' data-llen='4234:4261'><a onclick="displayPageImage('KR1a0041', 'WYG', '011-11a' );" name="011-11a" class="pb">[011-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4261:4284'>　乆安安於守常惰於因循憚於更變非有馮河之勇</span>
<span class='tline' id='l189' data-llen='4284:4311'>　不能有為於斯時也馮河謂其剛果足<span class='krp-note'>一作/可</span>以濟深</span>
<span class='tline' id='l190' data-llen='4311:4334'>　越險也自古泰治之世必漸至於衰替蓋由狃習安</span>
<span class='tline' id='l191' data-llen='4334:4357'>　逸因循而然自非剛斷之君英烈之輔不能挺持奮</span>
<span class='tline' id='l192' data-llen='4357:4380'>　發以革其弊也故曰用馮河或疑上云包荒則是包</span>
<span class='tline' id='l193' data-llen='4380:4403'>　含寛容此云用馮河則是奮發改革似相反也不知</span>
<span class='tline' id='l194' data-llen='4403:4431'>　以含容<span class='krp-note'>一作/𢎞</span>之量施剛果之用乃聖賢之為也不遐</span>
<span class='tline' id='l195' data-llen='4431:4454'>　遺泰寧之時人心狃於泰則苟安逸而已烏能復深</span>
<span class='tline' id='l196' data-llen='4454:4481'><a onclick="displayPageImage('KR1a0041', 'WYG', '011-11b' );" name="011-11b" class="pb">[011-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4481:4504'>　思逺慮及於遐逺之事哉治夫泰者當周及庶事雖</span>
<span class='tline' id='l198' data-llen='4504:4531'>　遐逺不可遺若事之微隱賢才之在僻<span class='krp-note'>一作/側</span>陋皆遐</span>
<span class='tline' id='l199' data-llen='4531:4554'>　逺者也時泰則固遺之矣朋亡夫時之旣泰則人習</span>
<span class='tline' id='l200' data-llen='4554:4577'>　於安其情肆而失節將約而正之非絶去其朋與之</span>
<span class='tline' id='l201' data-llen='4577:4600'>　私則不能也故云朋亡自古立法制事牽於人情卒</span>
<span class='tline' id='l202' data-llen='4600:4623'>　不能行者多矣若夫禁奢侈則害於近戚限田産則</span>
<span class='tline' id='l203' data-llen='4623:4652'>　妨於貴家如此之類旣不能<span class='krp-note'>一无旣/不能字</span>斷以大公而必</span>
<span class='tline' id='l204' data-llen='4652:4680'>　行則是<span class='krp-note'>一有/不字</span>牽於朋比也治泰不能朋亡則為之難</span>
<span class='tline' id='l205' data-llen='4680:4707'><a onclick="displayPageImage('KR1a0041', 'WYG', '011-12a' );" name="011-12a" class="pb">[011-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='4707:4730'>　矣治泰之道有此四者則能合於九二之德故曰得</span>
<span class='tline' id='l207' data-llen='4730:4753'>　尚于中行言能配合中行之義也尚配也○象舉包</span>
<span class='tline' id='l208' data-llen='4753:4776'>　荒一句而通解四者之義言如此則能配合中行之</span>
<span class='tline' id='l209' data-llen='4776:4794'>　德而其道光明顯大也<span class='krp-note'>並易/傳</span></span>
<span class='tline' id='l210' data-llen='4794:4817'>　横渠先生曰中行中立之行也若朋比則未足尚也</span>
<span class='tline' id='l211' data-llen='4817:4833'>　舜文之大不是過也<span class='krp-note'>易/説</span></span>
<span class='tline' id='l212' data-llen='4833:4856'>　龜山楊氏曰包荒在宥之而不治也治則或傷之矣</span>
<span class='tline' id='l213' data-llen='4856:4879'>　用馮河過中者不棄也棄之則立賢有方矣不遐遺</span>
<span class='tline' id='l214' data-llen='4879:4906'><a onclick="displayPageImage('KR1a0041', 'WYG', '011-12b' );" name="011-12b" class="pb">[011-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='4906:4929'>　不忘逺也朋亡不泄邇也周公思兼三王以施四事</span>
<span class='tline' id='l216' data-llen='4929:4952'>　如是而已此大臣之任也周公人臣也而思兼三王</span>
<span class='tline' id='l217' data-llen='4952:4975'>　之事以上下交而志同故也夫為人臣若周公可也</span>
<span class='tline' id='l218' data-llen='4975:4998'>　世儒謂周公為人臣不能為之功故得用人臣不得</span>
<span class='tline' id='l219' data-llen='4998:5014'>　用之禮樂失其㫖矣<span class='krp-note'>易/說</span></span>
<span class='tline' id='l220' data-llen='5014:5037'>　兼山郭氏曰九二昔武王克商召太公而問之曰將</span>
<span class='tline' id='l221' data-llen='5037:5060'>　奈其士衆何太公曰臣聞愛其人者兼屋上之鳥憎</span>
<span class='tline' id='l222' data-llen='5060:5083'>　其人者惡其儲胥咸劉厥敵靡使有餘王曰不可太</span>
<span class='tline' id='l223' data-llen='5083:5110'><a onclick="displayPageImage('KR1a0041', 'WYG', '011-13a' );" name="011-13a" class="pb">[011-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5110:5133'>　公出召公入王曰為之柰何召公曰有罪者殺之无</span>
<span class='tline' id='l225' data-llen='5133:5156'>　罪者活之王曰不可召公出周公入王曰為之柰何</span>
<span class='tline' id='l226' data-llen='5156:5179'>　周公曰使各居其宅田无變舊新唯仁是親百姓有</span>
<span class='tline' id='l227' data-llen='5179:5202'>　過在予一人王曰廣大乎平天下矣方是時皆商之</span>
<span class='tline' id='l228' data-llen='5202:5225'>　頑民也武王周公處之如是況包荒馮河之徒歟泰</span>
<span class='tline' id='l229' data-llen='5225:5251'>　之九二武王周公盡之矣謂之泰誓冝无媿也<span class='krp-note'>易/說</span></span>
<span class='tline' id='l230' data-llen='5251:5274'>　白雲郭氏曰泰之道甚大有三才成能之事故象言</span>
<span class='tline' id='l231' data-llen='5274:5297'>　財成輔相非小人可居必大人君子用天徳者可以</span>
<span class='tline' id='l232' data-llen='5297:5324'><a onclick="displayPageImage('KR1a0041', 'WYG', '011-13b' );" name="011-13b" class="pb">[011-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5324:5347'>　主之九二之臣是也九二得乾剛中之大德故荒不</span>
<span class='tline' id='l234' data-llen='5347:5370'>　治者包而治之馮河之勇者用之幽逺之士不遺焉</span>
<span class='tline' id='l235' data-llen='5370:5393'>　是有含容之度而无忿疾之心者非天德之臣不能</span>
<span class='tline' id='l236' data-llen='5393:5416'>　至也如是則大者自來而无幽遯之志小者自往而</span>
<span class='tline' id='l237' data-llen='5416:5439'>　无干進之心善惡各安其分而天下之朋比亡矣蓋</span>
<span class='tline' id='l238' data-llen='5439:5462'>　一於大公而无私心則天下有朋者未必用而无朋</span>
<span class='tline' id='l239' data-llen='5462:5485'>　者未必遺君子小人率包而容之而其用者必有德</span>
<span class='tline' id='l240' data-llen='5485:5508'>　遺者必无德也天下曉然知有德必用而无德必遺</span>
<span class='tline' id='l241' data-llen='5508:5535'><a onclick="displayPageImage('KR1a0041', 'WYG', '011-14a' );" name="011-14a" class="pb">[011-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='5535:5558'>　雖有朋何益也是為朋亡之道也此九二所以得尚</span>
<span class='tline' id='l243' data-llen='5558:5581'>　于中行之君尚猶配也中行者六五為中以行願之</span>
<span class='tline' id='l244' data-llen='5581:5604'>　君也洪範以凡厥庻民无有滛朋人无有比德為皇</span>
<span class='tline' id='l245' data-llen='5604:5627'>　極大中之道則象以九二為光大不亦冝乎九二以</span>
<span class='tline' id='l246' data-llen='5627:5651'>　君德而為臣觀爻象之辭盡坤含𢎞光大之義矣所</span>
<span class='tline' id='l247' data-llen='5651:5674'>　謂大人之事也而不言大人者以否之辭可互見也</span>
<span class='tline' id='l248' data-llen='5674:5697'>　故乾之九二善世而不伐德愽而化而泰之九二包</span>
<span class='tline' id='l249' data-llen='5697:5720'>　荒用馮河不遐遺近之坤之六五黄裳元吉而泰之</span>
<span class='tline' id='l250' data-llen='5720:5747'><a onclick="displayPageImage('KR1a0041', 'WYG', '011-14b' );" name="011-14b" class="pb">[011-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='5747:5770'>　六五帝乙歸妹以祉元吉近之非有得於乾坤用九</span>
<span class='tline' id='l252' data-llen='5770:5793'>　用六之道不足以成泰也九二所謂見羣龍无首者</span>
<span class='tline' id='l253' data-llen='5793:5813'>　也六五所謂永貞以大終者也<span class='krp-note'>易/說</span></span>
<span class='tline' id='l254' data-llen='5813:5836'>九三无平不陂无往不復艱貞无咎勿恤其孚于食有</span>
<span class='tline' id='l255' data-llen='5836:5849'>福象曰无往不復天地際也</span>
<span class='tline' id='l256' data-llen='5849:5872'>　伊川先生曰三居泰之中在諸陽之上泰之盛也物</span>
<span class='tline' id='l257' data-llen='5872:5895'>　理如循環在下者必升居上者必降泰乆而必否故</span>
<span class='tline' id='l258' data-llen='5895:5918'>　於泰之盛與陽之將進而為之戒曰无常安平而不</span>
<span class='tline' id='l259' data-llen='5918:5945'><a onclick="displayPageImage('KR1a0041', 'WYG', '011-15a' );" name="011-15a" class="pb">[011-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='5945:5968'>　險陂者謂无常泰也无常往而不返者謂隂當復也</span>
<span class='tline' id='l261' data-llen='5968:5991'>　平者陂往者復則為否矣當知天理之然方泰之時</span>
<span class='tline' id='l262' data-llen='5991:6014'>　不敢安逸常艱危其思慮正固其施為如是則可以</span>
<span class='tline' id='l263' data-llen='6014:6037'>　无咎處泰之道旣能艱貞則可常保其泰不勞憂恤</span>
<span class='tline' id='l264' data-llen='6037:6060'>　得其所求也不失所期為孚如是則於其禄食有福</span>
<span class='tline' id='l265' data-llen='6060:6083'>　益也禄食謂福祉善處泰者其福可長也蓋德善日</span>
<span class='tline' id='l266' data-llen='6083:6106'>　積則福禄日臻德踰於禄則雖盛而非滿自古隆盛</span>
<span class='tline' id='l267' data-llen='6106:6129'>　未有不失道而喪敗者也○无往不復言天地之交</span>
<span class='tline' id='l268' data-llen='6129:6156'><a onclick="displayPageImage('KR1a0041', 'WYG', '011-15b' );" name="011-15b" class="pb">[011-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6156:6179'>　際也陽降于下必復于上隂升于上必復于下屈伸</span>
<span class='tline' id='l270' data-llen='6179:6208'>　往來之常理也<span class='krp-note'>一作理/之常也</span>因天地交際之道明否泰不</span>
<span class='tline' id='l271' data-llen='6208:6224'>　常之理以為戒也<span class='krp-note'>並易/傳</span></span>
<span class='tline' id='l272' data-llen='6224:6247'>　横渠先生曰因交與之際以著戒能艱貞則享福可</span>
<span class='tline' id='l273' data-llen='6247:6256'>　必<span class='krp-note'>易/說</span></span>
<span class='tline' id='l274' data-llen='6256:6279'>　龜山楊氏曰平終必陂往極必復此天地之義隂陽</span>
<span class='tline' id='l275' data-llen='6279:6302'>　之理也九三居天地之際將陂復之時也而在上者</span>
<span class='tline' id='l276' data-llen='6302:6325'>　不知為君之難居下者不知為臣之不易世方无虞</span>
<span class='tline' id='l277' data-llen='6325:6352'><a onclick="displayPageImage('KR1a0041', 'WYG', '011-16a' );" name="011-16a" class="pb">[011-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6352:6375'>　上下荒怠不知相與以警戒則否將至矣泰其可長</span>
<span class='tline' id='l279' data-llen='6375:6398'>　乎九三在下卦之上人臣之尊位上交之極也知艱</span>
<span class='tline' id='l280' data-llen='6398:6421'>　貞乃可以无咎不能正固以守之務為持禄保位之</span>
<span class='tline' id='l281' data-llen='6421:6444'>　謀則小人之歸而禍將及矣雖有其位其能安享之</span>
<span class='tline' id='l282' data-llen='6444:6467'>　乎故惟不恤其孚而後于食有福阿意以媚上恤其</span>
<span class='tline' id='l283' data-llen='6467:6478'>　孚者也<span class='krp-note'>易/說</span></span>
<span class='tline' id='l284' data-llen='6478:6501'>　白雲郭氏曰否泰之道如循環終則有始可不豫戒</span>
<span class='tline' id='l285' data-llen='6501:6524'>　乎城復于隍則无及矣九三下體之上位已過中故</span>
<span class='tline' id='l286' data-llen='6524:6551'><a onclick="displayPageImage('KR1a0041', 'WYG', '011-16b' );" name="011-16b" class="pb">[011-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='6551:6574'>　以平陂往復而思戒也艱若周公之无逸也貞若成</span>
<span class='tline' id='l288' data-llen='6574:6597'>　王之持守也能艱能貞則无咎矣君子能為可信之</span>
<span class='tline' id='l289' data-llen='6597:6620'>　道以无咎何恤人之必信否也艱貞无咎邦有道糓</span>
<span class='tline' id='l290' data-llen='6620:6643'>　之時是以于食有福況太平之世旣醉以酒旣飽以</span>
<span class='tline' id='l291' data-llen='6643:6666'>　德君子萬年介爾景福則于食有福明矣九三六四</span>
<span class='tline' id='l292' data-llen='6666:6689'>　是為天地相交之際天道終矣地道之始故曰天地</span>
<span class='tline' id='l293' data-llen='6689:6712'>　際也過此以往則未之或知故君子思必陂必復之</span>
<span class='tline' id='l294' data-llen='6712:6733'>　戒焉○九三艱貞臣道非君道<span class='krp-note'>並易/説</span></span>
<span class='tline' id='l295' data-llen='6733:6760'><a onclick="displayPageImage('KR1a0041', 'WYG', '011-17a' );" name="011-17a" class="pb">[011-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='6760:6783'>六四翩翩不富以其鄰不戒以孚象曰翩翩不冨皆失</span>
<span class='tline' id='l297' data-llen='6783:6795'>實也不戒以孚中心願也</span>
<span class='tline' id='l298' data-llen='6795:6818'>　伊川先生曰六四處泰之過中以隂在上志在下復</span>
<span class='tline' id='l299' data-llen='6818:6841'>　上二隂亦志在趨下翩翩疾飛之貎四翩翩就下與</span>
<span class='tline' id='l300' data-llen='6841:6864'>　其鄰同也鄰其類也謂五與上夫人冨而其類從者</span>
<span class='tline' id='l301' data-llen='6864:6892'>　為利也不冨而從者<span class='krp-note'>一无/者字</span>其志同也三隂皆在下之</span>
<span class='tline' id='l302' data-llen='6892:6915'>　物居上乃失其實其志皆欲下行故不冨而相從不</span>
<span class='tline' id='l303' data-llen='6915:6938'>　待戒告而誠意相合也夫隂陽之升降乃時運之否</span>
<span class='tline' id='l304' data-llen='6938:6965'><a onclick="displayPageImage('KR1a0041', 'WYG', '011-17b' );" name="011-17b" class="pb">[011-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='6965:6988'>　泰或交或散理之常也泰旣過中則將變矣聖人於</span>
<span class='tline' id='l306' data-llen='6988:7011'>　三尚云艱貞則有福蓋三為將中知戒則可保四已</span>
<span class='tline' id='l307' data-llen='7011:7034'>　過中矣理必變也故專有始終反復之道五泰之主</span>
<span class='tline' id='l308' data-llen='7034:7057'>　則復言處泰之義○翩翩下往之疾不待冨而鄰從</span>
<span class='tline' id='l309' data-llen='7057:7080'>　者以三隂在上皆失其實故也隂夲在下之物今乃</span>
<span class='tline' id='l310' data-llen='7080:7103'>　居上是失實也不待戒告而誠意相與者蓋其中心</span>
<span class='tline' id='l311' data-llen='7103:7128'>　所願故也理當然者天也衆所同者時也<span class='krp-note'>並易/傳</span></span>
<span class='tline' id='l312' data-llen='7128:7155'>　横渠先生曰隂陽皆未安其分故家不冨志不寜<span class='krp-note'>易/説</span></span>
<span class='tline' id='l313' data-llen='7155:7182'><a onclick="displayPageImage('KR1a0041', 'WYG', '011-18a' );" name="011-18a" class="pb">[011-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7182:7205'>　龜山楊氏曰三隂在下之物而上行皆失實也故不</span>
<span class='tline' id='l315' data-llen='7205:7228'>　冨然翩翩相從而下復者能不冨以其鄰者也蓋隂</span>
<span class='tline' id='l316' data-llen='7228:7251'>　陽之往復天地之義理之必至也四居天地之際求</span>
<span class='tline' id='l317' data-llen='7251:7274'>　復之時也其相從而下非為利也出於中心之願故</span>
<span class='tline' id='l318' data-llen='7274:7292'>　不俟告戒而其誠已孚矣<span class='krp-note'>易/說</span></span>
<span class='tline' id='l319' data-llen='7292:7315'>　白雲郭氏曰翩翩飛之疾也疾飛而趨下從陽蓋見</span>
<span class='tline' id='l320' data-llen='7315:7338'>　幾之君子也陽道常饒而為實隂道常乏而為虛乏</span>
<span class='tline' id='l321' data-llen='7338:7361'>　而從饒虛而從實理之必然也故翩翩從陽以不冨</span>
<span class='tline' id='l322' data-llen='7361:7388'><a onclick="displayPageImage('KR1a0041', 'WYG', '011-18b' );" name="011-18b" class="pb">[011-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='7388:7411'>　而失實也皆者三隂同志之辭隣者五也上也不戒</span>
<span class='tline' id='l324' data-llen='7411:7434'>　以孚則不約而從也不約而從以三隂中心之願同</span>
<span class='tline' id='l325' data-llen='7434:7452'>　故耳不冨主坤言與謙同<span class='krp-note'>易/說</span></span>
<span class='tline' id='l326' data-llen='7452:7475'>六五帝乙歸妹以祉元吉象曰以祉元吉中以行願也</span>
<span class='tline' id='l327' data-llen='7475:7498'>　伊川先生曰史謂湯為天乙厥後有帝祖乙亦賢王</span>
<span class='tline' id='l328' data-llen='7498:7521'>　也後又有帝乙多士曰自成湯至于帝乙罔不明徳</span>
<span class='tline' id='l329' data-llen='7521:7544'>　恤祀稱帝乙者未知誰是以爻義觀之帝乙制王姬</span>
<span class='tline' id='l330' data-llen='7544:7567'>　下嫁之禮法者也自古帝女雖皆下嫁至帝乙然後</span>
<span class='tline' id='l331' data-llen='7567:7594'><a onclick="displayPageImage('KR1a0041', 'WYG', '011-19a' );" name="011-19a" class="pb">[011-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='7594:7621'>　制為<span class='krp-note'>一作/其</span>禮法使降其尊貴以順從其夫也六五以</span>
<span class='tline' id='l333' data-llen='7621:7644'>　隂柔居君位下應於九二剛明之賢五能倚任其賢</span>
<span class='tline' id='l334' data-llen='7644:7667'>　臣而順從之如帝乙之歸妹然降其尊而順從於陽</span>
<span class='tline' id='l335' data-llen='7667:7690'>　則以之受祉且元吉也元吉大吉而盡善者也謂成</span>
<span class='tline' id='l336' data-llen='7690:7713'>　治泰之功也○以祉元吉所以能獲祉福且元吉者</span>
<span class='tline' id='l337' data-llen='7713:7736'>　由其以中道合而行其志願也有中德所以能任剛</span>
<span class='tline' id='l338' data-llen='7736:7759'>　中之賢所聽從者皆其志願也非其所欲能從之乎</span>
<span class='tline' id='l339' data-llen='7759:7768'>　<span class='krp-note'>並易/傳</span></span>
<span class='tline' id='l340' data-llen='7768:7795'><a onclick="displayPageImage('KR1a0041', 'WYG', '011-19b' );" name="011-19b" class="pb">[011-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='7795:7819'>　横渠先生曰雖隂陽義反取交際為大義<span class='krp-note'>易/說</span></span>
<span class='tline' id='l342' data-llen='7819:7842'>　龜山楊氏曰六五柔順而履中忘勢而下交有帝乙</span>
<span class='tline' id='l343' data-llen='7842:7865'>　歸妹之象焉故能以祉元吉九三處一卦之中上下</span>
<span class='tline' id='l344' data-llen='7865:7888'>　交際泰之盛時也盛極必反蓋天地之道理之必至</span>
<span class='tline' id='l345' data-llen='7888:7911'>　也故戒之曰无平不陂无往不復言泰之不可恃也</span>
<span class='tline' id='l346' data-llen='7911:7934'>　易而不知戒則否將復矣故唯艱貞乃吉九三有剛</span>
<span class='tline' id='l347' data-llen='7934:7957'>　健之才能艱貞者也六四處下卦之上盛極而過中</span>
<span class='tline' id='l348' data-llen='7957:7980'>　矣蓋陂復之時也隂柔不中无濟時之才時運而往</span>
<span class='tline' id='l349' data-llen='7980:8007'><a onclick="displayPageImage('KR1a0041', 'WYG', '011-20a' );" name="011-20a" class="pb">[011-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='8007:8030'>　則羣隂下復以為否理之必至也其孰能禦之六五</span>
<span class='tline' id='l351' data-llen='8030:8053'>　履尊位為泰之主時之盛衰係乎人君而已而天下</span>
<span class='tline' id='l352' data-llen='8053:8076'>　隨之以為時也故復言處泰之道而不以時之往復</span>
<span class='tline' id='l353' data-llen='8076:8091'>　為辭與三四異矣<span class='krp-note'>易/說</span></span>
<span class='tline' id='l354' data-llen='8091:8114'>　白雲郭氏曰泰之時有乾德剛中之臣而上无飛龍</span>
<span class='tline' id='l355' data-llen='8114:8137'>　之君不幾於不能用乎然泰之所謂天地交者以臣</span>
<span class='tline' id='l356' data-llen='8137:8160'>　有乾德而居下君有坤德而居上是以謂之交也兼</span>
<span class='tline' id='l357' data-llen='8160:8183'>　具乾坤之體而不得其全所以為聖人參天地之卦</span>
<span class='tline' id='l358' data-llen='8183:8210'><a onclick="displayPageImage('KR1a0041', 'WYG', '011-20b' );" name="011-20b" class="pb">[011-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8210:8233'>　故象言財成輔相之道也六五以謙尊自居用坤之</span>
<span class='tline' id='l360' data-llen='8233:8256'>　六五得黄裳之道下下以成其政所謂上下交而其</span>
<span class='tline' id='l361' data-llen='8256:8279'>　志同也有是君有是臣所以能福天下以元吉也元</span>
<span class='tline' id='l362' data-llen='8279:8302'>　吉非一人之吉天下之吉也所謂歛時五福用敷錫</span>
<span class='tline' id='l363' data-llen='8302:8325'>　厥庶民君也以祉者以祉天下也六五之志在於用</span>
<span class='tline' id='l364' data-llen='8325:8348'>　柔今之下下行用柔之願而已乙用柔也妹柔之至</span>
<span class='tline' id='l365' data-llen='8348:8371'>　也非柔之至不足以盡黄裳之道故歸妹黄裳皆稱</span>
<span class='tline' id='l366' data-llen='8371:8385'>　元吉蓋一道也<span class='krp-note'>易/說</span></span>
<span class='tline' id='l367' data-llen='8385:8412'><a onclick="displayPageImage('KR1a0041', 'WYG', '011-21a' );" name="011-21a" class="pb">[011-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='8412:8435'>上六城復于隍勿用師自邑告命貞吝象曰城復于隍</span>
<span class='tline' id='l369' data-llen='8435:8441'>其命亂也</span>
<span class='tline' id='l370' data-llen='8441:8464'>　伊川先生曰掘隍土積累以成城如治道積累以成</span>
<span class='tline' id='l371' data-llen='8464:8487'>　泰及泰之終将反于否如城土頽圯復反于隍也上</span>
<span class='tline' id='l372' data-llen='8487:8510'>　泰之終六以小人處之行將否矣勿用師君之所以</span>
<span class='tline' id='l373' data-llen='8510:8533'>　能用其衆者上下之情通而心從也今泰之將終失</span>
<span class='tline' id='l374' data-llen='8533:8556'>　泰之道上下之情不通矣民心離散不從其上豈可</span>
<span class='tline' id='l375' data-llen='8556:8579'>　用也用之則亂衆旣不可用方自其親近而告命之</span>
<span class='tline' id='l376' data-llen='8579:8606'><a onclick="displayPageImage('KR1a0041', 'WYG', '011-21b' );" name="011-21b" class="pb">[011-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='8606:8629'>　雖使所告命者得其正亦可羞吝邑所居謂親近大</span>
<span class='tline' id='l378' data-llen='8629:8652'>　率告命必自近始凡貞凶貞吝有二義有貞固守此</span>
<span class='tline' id='l379' data-llen='8652:8675'>　則凶吝者有雖得正亦凶吝者此不云貞凶而云貞</span>
<span class='tline' id='l380' data-llen='8675:8703'>　吝者<span class='krp-note'>一无/者字</span>將否而方告命為可羞吝否不由於告命</span>
<span class='tline' id='l381' data-llen='8703:8728'>　也○城復于隍矣雖其命之亂不可止也<span class='krp-note'>並易/傳</span></span>
<span class='tline' id='l382' data-llen='8728:8751'>　横渠先生曰泰極則否非力所支故不可以師其勢</span>
<span class='tline' id='l383' data-llen='8751:8774'>　愈亂正以命令諭衆然終吝道也故知者先幾艱貞</span>
<span class='tline' id='l384' data-llen='8774:8789'>　无咎著戒未然也<span class='krp-note'>易/說</span></span>
<span class='tline' id='l385' data-llen='8789:8816'><a onclick="displayPageImage('KR1a0041', 'WYG', '011-22a' );" name="011-22a" class="pb">[011-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='8816:8839'>　龜山楊氏曰治隍而為城隂上升之象城復于隍隂</span>
<span class='tline' id='l387' data-llen='8839:8862'>　復其所之象也上六泰之終也平者陂往者復泰反</span>
<span class='tline' id='l388' data-llen='8862:8885'>　為否上下分崩離析之時也命亂而不一衆其可用</span>
<span class='tline' id='l389' data-llen='8885:8908'>　乎故曰勿用師夫邑者所居之邑也衆不可用而告</span>
<span class='tline' id='l390' data-llen='8908:8931'>　命不出夫居邑則雖正亦吝矣然泰之終也有剛健</span>
<span class='tline' id='l391' data-llen='8931:8954'>　之才處之則顛而扶危而持猶可為也故曰吝而已</span>
<span class='tline' id='l392' data-llen='8954:8962'>　<span class='krp-note'>易/說</span></span>
<span class='tline' id='l393' data-llen='8962:8985'>　兼山郭氏曰九三无往不復上六城復于隍雖理之</span>
<span class='tline' id='l394' data-llen='8985:9012'><a onclick="displayPageImage('KR1a0041', 'WYG', '011-22b' );" name="011-22b" class="pb">[011-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='9012:9035'>　所必然亦始終之戒也六五坤柔也九二乾徤也柔</span>
<span class='tline' id='l396' data-llen='9035:9058'>　順之君剛健之臣而有應焉皆中而未正也故有歸</span>
<span class='tline' id='l397' data-llen='9058:9081'>　妹之辭焉以斯道也當斯時也所以為泰也有祉福</span>
<span class='tline' id='l398' data-llen='9081:9104'>　之盛故五曰以祉元吉二曰得尚于中行也禮云君</span>
<span class='tline' id='l399' data-llen='9104:9127'>　佩倚則臣佩垂君佩垂則臣佩委若泰之甚无以復</span>
<span class='tline' id='l400' data-llen='9127:9150'>　如惟歸妹則可矣堯降二女亦由此道非知進退存</span>
<span class='tline' id='l401' data-llen='9150:9167'>　亡之君其孰能與於此<span class='krp-note'>易/説</span></span>
<span class='tline' id='l402' data-llen='9167:9190'>　白雲郭氏曰泰極必否故上六城復于隍方是時也</span>
<span class='tline' id='l403' data-llen='9190:9217'><a onclick="displayPageImage('KR1a0041', 'WYG', '011-23a' );" name="011-23a" class="pb">[011-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='9217:9240'>　紀綱法度頽毁將絶雖自治且不暇又安能行師以</span>
<span class='tline' id='l405' data-llen='9240:9263'>　治人之罪乎故直曰勿用師然號令雖宣亦且塞而</span>
<span class='tline' id='l406' data-llen='9263:9286'>　不通不過於告自邑止於近者小者而已雖固守是</span>
<span class='tline' id='l407' data-llen='9286:9309'>　道益可鄙也且泰之過極則有君弱臣强不唱而和</span>
<span class='tline' id='l408' data-llen='9309:9332'>　之象故九三无平不陂无往不復所以戒臣之剛也</span>
<span class='tline' id='l409' data-llen='9332:9355'>　上六城復于隍所以戒君之柔也城之所以為城者</span>
<span class='tline' id='l410' data-llen='9355:9378'>　以有立也城反於隍君道圯矣上下之命能无亂乎</span>
<span class='tline' id='l411' data-llen='9378:9401'>　觀此則冝戒於城隍未復之時也不言凶者何哉泰</span>
<span class='tline' id='l412' data-llen='9401:9428'><a onclick="displayPageImage('KR1a0041', 'WYG', '011-23b' );" name="011-23b" class="pb">[011-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='9428:9443'>　有持守之道故也<span class='krp-note'>易/說</span></span>
<span class='tline' id='l414' data-llen='9443:9446'>　</span>
<span class='tline' id='l415' data-llen='9446:9449'>　</span>
<span class='tline' id='l416' data-llen='9449:9452'>　</span>
<span class='tline' id='l417' data-llen='9452:9455'>　</span>
<span class='tline' id='l418' data-llen='9455:9458'>　</span>
<span class='tline' id='l419' data-llen='9458:9461'>　</span>
<span class='tline' id='l420' data-llen='9461:9471'>　大易粹言卷十一</span>
</p>
<p>
</p>
  </div>
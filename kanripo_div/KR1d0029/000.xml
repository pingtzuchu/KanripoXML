<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0029', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部四</span><br/>
<span class='tline' id='l9' data-llen='197:221'>　儀禮識誤目錄　　　　禮𩔖二<span class='krp-note'>儀禮之屬/</span></span><br/>
<span class='tline' id='l10' data-llen='221:226'>　　序</span><br/>
<span class='tline' id='l11' data-llen='226:232'>　　卷一</span><br/>
<span class='tline' id='l12' data-llen='232:242'>　　　士冠禮誤字</span><br/>
<span class='tline' id='l13' data-llen='242:252'>　　　士昬禮誤字</span><br/>
<span class='tline' id='l14' data-llen='252:263'>　　　士相見禮誤字</span><br/>
<span class='tline' id='l15' data-llen='263:274'>　　　鄉飲酒禮誤字</span><br/>
<span class='tline' id='l16' data-llen='274:300'><a onclick="displayPageImage('KR1d0029', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='300:310'>　　　鄉射禮誤字</span><br/>
<span class='tline' id='l18' data-llen='310:319'>　　　燕禮誤字</span><br/>
<span class='tline' id='l19' data-llen='319:329'>　　　大射儀誤字</span><br/>
<span class='tline' id='l20' data-llen='329:338'>　　　聘禮誤字</span><br/>
<span class='tline' id='l21' data-llen='338:350'>　　　公食大夫禮誤字</span><br/>
<span class='tline' id='l22' data-llen='350:356'>　　卷二</span><br/>
<span class='tline' id='l23' data-llen='356:365'>　　　覲禮誤字</span><br/>
<span class='tline' id='l24' data-llen='365:374'>　　　喪服誤字</span><br/>
<span class='tline' id='l25' data-llen='374:400'><a onclick="displayPageImage('KR1d0029', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='400:410'>　　　士喪禮誤字</span><br/>
<span class='tline' id='l27' data-llen='410:420'>　　　既夕禮誤字</span><br/>
<span class='tline' id='l28' data-llen='420:430'>　　　士虞禮誤字</span><br/>
<span class='tline' id='l29' data-llen='430:442'>　　　特牲饋食禮誤字</span><br/>
<span class='tline' id='l30' data-llen='442:454'>　　　少牢饋食禮誤字</span><br/>
<span class='tline' id='l31' data-llen='454:464'>　　　有司徹誤字</span><br/>
<span class='tline' id='l32' data-llen='464:470'>　　卷三</span><br/>
<span class='tline' id='l33' data-llen='470:479'>　　　釋文誤字</span><br/>
<span class='tline' id='l34' data-llen='479:505'><a onclick="displayPageImage('KR1d0029', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='505:531'>　　　　<span class='krp-note'>臣/</span>等謹案儀禮識誤三卷宋張淳撰淳字忠</span><br/>
<span class='tline' id='l36' data-llen='531:554'>　　　　甫永嘉人乾道八年兩浙轉運判官直秘閣</span><br/>
<span class='tline' id='l37' data-llen='554:577'>　　　　曾逮刋儀禮鄭氏注十七卷陸氏釋文一卷</span><br/>
<span class='tline' id='l38' data-llen='577:600'>　　　　淳為之校定因舉所改字别為是書其引據</span><br/>
<span class='tline' id='l39' data-llen='600:623'>　　　　有周廣順三年及顯德六年刋行之監本有</span><br/>
<span class='tline' id='l40' data-llen='623:646'>　　　　汴京之巾箱本杭之細字本嚴之重刋巾箱</span><br/>
<span class='tline' id='l41' data-llen='646:669'>　　　　本參以釋文疏覈訂異同最為詳核近世久</span><br/>
<span class='tline' id='l42' data-llen='669:692'>　　　　無傳本故朱彝尊經義攷以為已佚惟永樂</span><br/>
<span class='tline' id='l43' data-llen='692:718'><a onclick="displayPageImage('KR1d0029', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='718:741'>　　　　大典所載諸條猶與諸家解説散附經文之</span><br/>
<span class='tline' id='l45' data-llen='741:764'>　　　　後尚可綴錄成編其鄉射大射二篇適在永</span><br/>
<span class='tline' id='l46' data-llen='764:787'>　　　　樂大典缺卷之中則不可復攷矣朱子語類</span><br/>
<span class='tline' id='l47' data-llen='787:810'>　　　　有曰儀禮人所罕讀難得善本而鄭注賈疏</span><br/>
<span class='tline' id='l48' data-llen='810:833'>　　　　之外先儒舊説多不復見陸氏釋文亦甚疎</span><br/>
<span class='tline' id='l49' data-llen='833:856'>　　　　畧近世永嘉張淳忠甫校定印本又為一書</span><br/>
<span class='tline' id='l50' data-llen='856:879'>　　　　以識其誤號為精密然亦不能無舛謬又曰</span><br/>
<span class='tline' id='l51' data-llen='879:902'>　　　　張忠甫所校儀禮甚仔細校他本為最勝其</span><br/>
<span class='tline' id='l52' data-llen='902:928'><a onclick="displayPageImage('KR1d0029', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='928:951'>　　　　見稱于朱子如是今觀其書株守釋文往往</span><br/>
<span class='tline' id='l54' data-llen='951:974'>　　　　以習俗相沿之字轉改六書正體則朱子所</span><br/>
<span class='tline' id='l55' data-llen='974:997'>　　　　謂不能無舛謬者誠所未免然是書存而古</span><br/>
<span class='tline' id='l56' data-llen='997:1020'>　　　　經漢注之訛文脱句藉以攷識宋槧諸本之</span><br/>
<span class='tline' id='l57' data-llen='1020:1043'>　　　　不傳于今者亦藉以存其崖畧其有功于儀</span><br/>
<span class='tline' id='l58' data-llen='1043:1066'>　　　　禮誠匪淺小今謹加案語正其得失俾瑜瑕</span><br/>
<span class='tline' id='l59' data-llen='1066:1089'>　　　　不相揜其原本殘缺數處亦攷訂補緝各附</span><br/>
<span class='tline' id='l60' data-llen='1089:1112'>　　　　于下方是書宋史藝文志作一卷而陳振孫</span><br/>
<span class='tline' id='l61' data-llen='1112:1138'><a onclick="displayPageImage('KR1d0029', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1138:1161'>　　　　書錄解題文獻通攷咸作三卷攷淳自序言</span><br/>
<span class='tline' id='l63' data-llen='1161:1184'>　　　　裒所校之字次為二卷以釋文誤字為一卷</span><br/>
<span class='tline' id='l64' data-llen='1184:1207'>　　　　附其後總為三卷則宋志一卷為傳寫之誤</span><br/>
<span class='tline' id='l65' data-llen='1207:1226'>　　　　明矣乾隆四十五年五月恭校上</span><br/>
<span class='tline' id='l66' data-llen='1226:1258'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l67' data-llen='1258:1284'>　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l69' data-llen='1303:1329'><a onclick="displayPageImage('KR1d0029', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l70' data-llen='1329:1336'>儀禮識誤序</span><br/>
<span class='tline' id='l71' data-llen='1336:1359'>儀禮未知孰作或曰周公作之也孔子孟子有學禮之</span><br/>
<span class='tline' id='l72' data-llen='1359:1382'>言禮記有讀禮之文當是時固已有簡牘之傳矣決非</span><br/>
<span class='tline' id='l73' data-llen='1382:1405'>秦漢間筆也其制度必出于聖人若曰周公作之則非</span><br/>
<span class='tline' id='l74' data-llen='1405:1428'>淳之所知也漢時言經則離記言記則離經今記附經</span><br/>
<span class='tline' id='l75' data-llen='1428:1451'>之後者又誰也出于孔氏之宅壁者曰禮記河間獻王</span><br/>
<span class='tline' id='l76' data-llen='1451:1474'>之得先秦古書者曰禮記夫禮者今之儀禮記者今儀</span><br/>
<span class='tline' id='l77' data-llen='1474:1497'>禮之記時未有儀禮之名也豈漢後學者覩十七篇中</span><br/>
<span class='tline' id='l78' data-llen='1497:1523'><a onclick="displayPageImage('KR1d0029', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l79' data-llen='1523:1546'>有儀有禮遂合而名之歟秦暴焚書禮之見于漢者猶</span><br/>
<span class='tline' id='l80' data-llen='1546:1569'>有古經五十六卷經七十篇記百三十一篇漢之君臣</span><br/>
<span class='tline' id='l81' data-llen='1569:1592'>特不好不尚而已至宣成世大小戴劉向所錄止十七</span><br/>
<span class='tline' id='l82' data-llen='1592:1615'>篇十蓋逸其七八孰謂不好不尚之禍乃甚于秦之焚</span><br/>
<span class='tline' id='l83' data-llen='1615:1638'>之也魯人髙堂生傳士禮十七篇其篇數與今儀禮同</span><br/>
<span class='tline' id='l84' data-llen='1638:1661'>陸德明賈公彦皆以為今儀禮攷之西漢藝文志髙堂</span><br/>
<span class='tline' id='l85' data-llen='1661:1684'>生之禮后倉最明倉以傳大小戴古經者出魯淹中多</span><br/>
<span class='tline' id='l86' data-llen='1684:1707'>天子諸侯卿大夫制愈于倉等推士禮以致天子夫如</span><br/>
<span class='tline' id='l87' data-llen='1707:1733'><a onclick="displayPageImage('KR1d0029', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l88' data-llen='1733:1756'>是則髙堂生所傳特士禮爾今儀禮中所謂士禮有冠</span><br/>
<span class='tline' id='l89' data-llen='1756:1779'>昬相見喪既夕虞特牲饋食七篇他皆天子諸侯卿大</span><br/>
<span class='tline' id='l90' data-llen='1779:1802'>夫禮必非髙堂生所傳者不知賈陸二子何據而云爾</span><br/>
<span class='tline' id='l91' data-llen='1802:1825'>漢數六經禮樂與焉厥後樂書亡矣有儀禮在亦復不</span><br/>
<span class='tline' id='l92' data-llen='1825:1848'>取周禮古矣然聖人設官分職之書也至其所用以長</span><br/>
<span class='tline' id='l93' data-llen='1848:1871'>以治者豈能舍儀禮禮記古矣然皆釋儀禮之義若祭</span><br/>
<span class='tline' id='l94' data-llen='1871:1894'>義冠義昬義鄉飲酒義射義燕義聘義是也豈得而先</span><br/>
<span class='tline' id='l95' data-llen='1894:1917'>儀禮班固之論曰六經之道同歸禮樂之用為急固之</span><br/>
<span class='tline' id='l96' data-llen='1917:1943'><a onclick="displayPageImage('KR1d0029', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span><br/>
<span class='tline' id='l97' data-llen='1943:1966'>言必有得于先生長者之緒餘而非臆度也古者聖王</span><br/>
<span class='tline' id='l98' data-llen='1966:1989'>重禮以之修身以之齊家以之治國以之平天下以之</span><br/>
<span class='tline' id='l99' data-llen='1989:2012'>豐財裕民以之强兵禦侮厥後狃于淫靡驕倨苟且之</span><br/>
<span class='tline' id='l100' data-llen='2012:2035'>習不惟緩其所急亦既廢之成德致治之具廢而望學</span><br/>
<span class='tline' id='l101' data-llen='2035:2058'>士大夫有日可見之行如三代國之安富尊榮如三代</span><br/>
<span class='tline' id='l102' data-llen='2058:2081'>所以難也鄭康成收拾于大小戴及劉向别錄中參以</span><br/>
<span class='tline' id='l103' data-llen='2081:2104'>今古之文定為之注其書已不純古矣陸德明因劉范</span><br/>
<span class='tline' id='l104' data-llen='2104:2134'>二家之音作為釋文劉之本如以時為旹以糟為<img height='20' width='20' alt='&amp;KR1636' title='KR1636' src='https://raw.githubusercontent.com/kanripo/KR-Gaiji/master/images/KR1636.png'/>以</span><br/>
<span class='tline' id='l105' data-llen='2134:2160'><a onclick="displayPageImage('KR1d0029', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span><br/>
<span class='tline' id='l106' data-llen='2160:2183'>洗為淬以韁為繣以御為衙與德明本異矣德明之本</span><br/>
<span class='tline' id='l107' data-llen='2183:2206'>尚非劉本其可謂純鄭乎至賈公彦所據作疏之本又</span><br/>
<span class='tline' id='l108' data-llen='2206:2229'>德明所謂亦作又作或作之本也公彦論鄉飲酒執觶</span><br/>
<span class='tline' id='l109' data-llen='2229:2264'>興洗北面之句云俗本有盥字<span class='krp-note'>案興洗永樂大典原本/作興所今據經文改正</span></span><br/>
<span class='tline' id='l110' data-llen='2264:2287'>然則今之本又公彦所謂俗本也此書之傳如是而已</span><br/>
<span class='tline' id='l111' data-llen='2287:2310'>歲久而文益訛既訛而莫之訂禮之又失其誰尤乎乾</span><br/>
<span class='tline' id='l112' data-llen='2310:2333'>道七年春今兩浙轉運判官直秘閣曾公來守是邦承</span><br/>
<span class='tline' id='l113' data-llen='2333:2356'>洊歉之餘究心于理務廣上恩其効績之著至于風雨</span><br/>
<span class='tline' id='l114' data-llen='2356:2382'><a onclick="displayPageImage('KR1d0029', 'WYG', '000-7b' );" name="000-7b" class="pb">[000-7b] <img width="20"  src="/static/img/kanseki-5.png"/></a></span><br/>
<span class='tline' id='l115' data-llen='2382:2405'>時癘疫息越明年夏欲植教本肇鋟儀禮孔子曰禮儀</span><br/>
<span class='tline' id='l116' data-llen='2405:2428'>三百威儀三千待其人而後行公豈其人也淳初與謝</span><br/>
<span class='tline' id='l117' data-llen='2428:2451'>黔論學曰論語曰子所雅言詩書執禮又曰興於詩立</span><br/>
<span class='tline' id='l118' data-llen='2451:2474'>於禮又曰學詩學禮學其在是乎相與取詩禮歸而誦</span><br/>
<span class='tline' id='l119' data-llen='2474:2497'>之數年黔皆終卷且萃其説淳敏不類未能半也而成</span><br/>
<span class='tline' id='l120' data-llen='2497:2529'>歲之漂黔不克免淳愴孤陋其學旋廢<span class='krp-note'>案成歳之漂未/詳其義據上言</span></span><br/>
<span class='tline' id='l121' data-llen='2529:2562'><span class='krp-note'>淳初與謝黔論學似/謂謝黔終年漂流</span>頃攖私喪閲喪祭之禮以省所忘</span><br/>
<span class='tline' id='l122' data-llen='2562:2585'>憒憒莫能再讀公以淳嘗識此書也命之校之淳亦幸</span><br/>
<span class='tline' id='l123' data-llen='2585:2611'><a onclick="displayPageImage('KR1d0029', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span><br/>
<span class='tline' id='l124' data-llen='2611:2634'>此書之且有善版也遽拜不辭此書初刋于周廣順之</span><br/>
<span class='tline' id='l125' data-llen='2634:2657'>三年復校于顯德之六年本朝因之所謂監本者也而</span><br/>
<span class='tline' id='l126' data-llen='2657:2680'>後在京則有巾箱本在杭則有細字本渡江以來嚴人</span><br/>
<span class='tline' id='l127' data-llen='2680:2703'>取巾箱本刻之雖咸有得失視後來者為善此皆淳之</span><br/>
<span class='tline' id='l128' data-llen='2703:2726'>所見者也淳首得嚴本故以為據參以羣本不足則質</span><br/>
<span class='tline' id='l129' data-llen='2726:2749'>之疏質之釋文疏釋文又不足則闕之蓋不敢以謏見</span><br/>
<span class='tline' id='l130' data-llen='2749:2772'>斷古經也監本者天下後世之所祖巾箱者嚴本之所</span><br/>
<span class='tline' id='l131' data-llen='2772:2795'>祖故其有誤則亦辨之餘則采其所長而已既畢裒其</span><br/>
<span class='tline' id='l132' data-llen='2795:2821'><a onclick="displayPageImage('KR1d0029', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span><br/>
<span class='tline' id='l133' data-llen='2821:2844'>所校之字次為二卷以釋文誤字為一卷附其後總三</span><br/>
<span class='tline' id='l134' data-llen='2844:2867'>卷題曰儀禮識誤豈獨以識儀禮之誤亦以自識其誤</span><br/>
<span class='tline' id='l135' data-llen='2867:2870'>也</span><br/>
</p>
<p><br/>
</p>
  </div>
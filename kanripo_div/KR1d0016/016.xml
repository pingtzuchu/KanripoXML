<div id="txtcont" class="span9" style="position: relative;">
    <p><br/>
<span class='tline' id='l7' data-llen='163:189'><a onclick="displayPageImage('KR1d0016', 'WYG', '016-1a' );" name="016-1a" class="pb">[016-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='189:199'>刻周禮全經釋原䟦</span><br/>
<span class='tline' id='l9' data-llen='199:222'>　大忠守廬無狀猥辱部使者西蜀傅公捐金勒周禮</span><br/>
<span class='tline' id='l10' data-llen='222:245'>　全經釋原檄忠董梓事刻既竣讀而歎曰嗟乎事固</span><br/>
<span class='tline' id='l11' data-llen='245:268'>　有迷於數千百年者而一旦顯白使洞見聖人之心</span><br/>
<span class='tline' id='l12' data-llen='268:291'>　如此書者乎周官六典乃周公致太平之具孟子曰</span><br/>
<span class='tline' id='l13' data-llen='291:314'>　諸侯惡其害已而皆去其籍遂使龎離錯亂僅存五</span><br/>
<span class='tline' id='l14' data-llen='314:337'>　官漢人用考工記補冬官牽合連綴使後世不見全</span><br/>
<span class='tline' id='l15' data-llen='337:360'>　書為憾長樂柯君者起斷然以余庭椿氏所謂冬官</span><br/>
<span class='tline' id='l16' data-llen='360:386'><a onclick="displayPageImage('KR1d0016', 'WYG', '016-1b' );" name="016-1b" class="pb">[016-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='386:409'>　不亡散見於五官中者為的論黜考工記用遂人以</span><br/>
<span class='tline' id='l18' data-llen='409:432'>　下地官之半實為冬官乃作釋原作源流叙論作六</span><br/>
<span class='tline' id='l19' data-llen='432:455'>　官問目作通論挈領循縁使聖人經世大典若掲日</span><br/>
<span class='tline' id='l20' data-llen='455:478'>　月於層霄之上顧其功豈淺鮮矣哉竊恠今之士人</span><br/>
<span class='tline' id='l21' data-llen='478:501'>　侈談性命之學馳髙騖逺甚者以吏治為鄙嗟嗟是</span><br/>
<span class='tline' id='l22' data-llen='501:524'>　遵何見哉締觀兹籍皆周公精神所寄其輔理成化</span><br/>
<span class='tline' id='l23' data-llen='524:547'>　可以紹往聖憲百王乃其運用經綸不遺纎細雖米</span><br/>
<span class='tline' id='l24' data-llen='547:570'>　鹽廪舍之屬亦條制而曲防焉俾各歸于至當此顧</span><br/>
<span class='tline' id='l25' data-llen='570:596'><a onclick="displayPageImage('KR1d0016', 'WYG', '016-2a' );" name="016-2a" class="pb">[016-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='596:619'>　非聖人之心學歟何嘗外日用為教西蜀公加意兹</span><br/>
<span class='tline' id='l27' data-llen='619:642'>　書其㫖盖裒然逺矣公被璽書為屯田使者并治馬</span><br/>
<span class='tline' id='l28' data-llen='642:664'>　政凡令甲所載靡弗察舉其諸所擘畫炳然皆經</span><br/>
<span class='tline' id='l29' data-llen='664:687'>　國逺猷所謂身有之而身好之者非耶忠叨屬下吏</span><br/>
<span class='tline' id='l30' data-llen='687:705'>　幸睹成事乃僣為論著如右張大忠䟦</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0016', 'WYG', '015-1a' );" name="015-1a" class="pb">[015-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:193'>周禮全經釋原後序</span><br/>
<span class='tline' id='l9' data-llen='193:216'>聖人之言曰為國以禮盖天髙地下萬物散殊而禮制</span><br/>
<span class='tline' id='l10' data-llen='216:239'>行矣流而不息合同而化而樂興焉此理之自然也君</span><br/>
<span class='tline' id='l11' data-llen='239:262'>子循乎此理故其為國自君臣父子之大以至言動威</span><br/>
<span class='tline' id='l12' data-llen='262:285'>儀之細其多至於三千三百而莫非長育流行之體天</span><br/>
<span class='tline' id='l13' data-llen='285:308'>地萬物自然之定序也但吾不以私意擾之則天地順</span><br/>
<span class='tline' id='l14' data-llen='308:331'>序而萬物各得其所顔子克已而復之於一身堯舜安</span><br/>
<span class='tline' id='l15' data-llen='331:354'>仁而達之於天下其為禮一也故曰天叙有典自我五</span><br/>
<span class='tline' id='l16' data-llen='354:380'><a onclick="displayPageImage('KR1d0016', 'WYG', '015-1b' );" name="015-1b" class="pb">[015-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='380:405'>典五惇哉天秩有禮自我五禮有庸哉天命有徳五服五章</span><br/>
<span class='tline' id='l18' data-llen='405:428'>哉天討有罪五刑五用哉謹之於人心之危道心之㣲</span><br/>
<span class='tline' id='l19' data-llen='428:451'>而達之於水火金木土穀惟修正徳利用厚生惟和者</span><br/>
<span class='tline' id='l20' data-llen='451:474'>惟一事而已所謂順此理而不以私意擾之故曰夫何</span><br/>
<span class='tline' id='l21' data-llen='474:497'>為哉恭已正南面而已矣得此於上堯舜所以有天下</span><br/>
<span class='tline' id='l22' data-llen='497:520'>而不與也得此於下仲尼所以飯疏食飲水而樂在其</span><br/>
<span class='tline' id='l23' data-llen='520:543'>中也故曰百官萬務金革百萬之衆飲水曲肱樂在其</span><br/>
<span class='tline' id='l24' data-llen='543:566'>中萬變皆在人其實無一事由求之徒未達此禮故不</span><br/>
<span class='tline' id='l25' data-llen='566:592'><a onclick="displayPageImage('KR1d0016', 'WYG', '015-2a' );" name="015-2a" class="pb">[015-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='592:615'>免規規於事為之末顔子其庶乎故子語之曰行夏之</span><br/>
<span class='tline' id='l27' data-llen='615:638'>時乘殷之輅服周之冕樂則韶舞嗚呼周公之道其不</span><br/>
<span class='tline' id='l28' data-llen='638:661'>在兹乎其經之存於今者有儀禮周禮他經言其理二</span><br/>
<span class='tline' id='l29' data-llen='661:684'>禮見諸用此固古聖人所以脩身齊家治國平天下之</span><br/>
<span class='tline' id='l30' data-llen='684:707'>實事也佛老見其大而不見其實則騖而為虚名數之</span><br/>
<span class='tline' id='l31' data-llen='707:730'>家見其細而無見其大則拘而為陋二禮之不明也久</span><br/>
<span class='tline' id='l32' data-llen='730:755'>矣補而為戴記衍而為箋疏得者什三害者什五漢儒譬之</span><br/>
<span class='tline' id='l33' data-llen='755:778'>周公守藏吏也名物充陳不問良楛天球河圖兊之弓</span><br/>
<span class='tline' id='l34' data-llen='778:804'><a onclick="displayPageImage('KR1d0016', 'WYG', '015-2b' );" name="015-2b" class="pb">[015-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='804:827'>和之矢與夫名材毒藥敗鼓之皮但傳以為先世所遺</span><br/>
<span class='tline' id='l36' data-llen='827:850'>者皆籍記而封守之惟謹王安石啓漢儒之藏用其毒</span><br/>
<span class='tline' id='l37' data-llen='850:873'>藥以療人之饑渴遂禍天下世之以是為周禮病則亦</span><br/>
<span class='tline' id='l38' data-llen='873:896'>過矣紫陽朱夫子見高千古學總羣哲嘗加裁定而天</span><br/>
<span class='tline' id='l39' data-llen='896:919'>不假年此志不就顧其書雖未成而綱領具在條目粲</span><br/>
<span class='tline' id='l40' data-llen='919:943'>然足為後聖之所據依昔人所謂固將有待焉者也學者</span><br/>
<span class='tline' id='l41' data-llen='943:966'>能因其遺書而發明補正之以俟有在上之王者在下</span><br/>
<span class='tline' id='l42' data-llen='966:989'>之聖者而裁焉固亦朱夫子待後人之心也長樂柯君</span><br/>
<span class='tline' id='l43' data-llen='989:1015'><a onclick="displayPageImage('KR1d0016', 'WYG', '015-3a' );" name="015-3a" class="pb">[015-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1015:1038'>獨能有志而精考力求以知夫禮之所以為大而且切</span><br/>
<span class='tline' id='l45' data-llen='1038:1061'>者不泥於名法之拘陋箋疏之駁雜於三代聖人之所</span><br/>
<span class='tline' id='l46' data-llen='1061:1084'>以為心而舉而措之天下國家者深為有見其於周禮</span><br/>
<span class='tline' id='l47' data-llen='1084:1107'>有全經盖取遂人以下地官之半實冬官也不煩割裂</span><br/>
<span class='tline' id='l48' data-llen='1107:1130'>紛亂而全經自復乃集諸儒之説以釋之發所見以原</span><br/>
<span class='tline' id='l49' data-llen='1130:1153'>之其間如鄉遂為畿國之本與井田簡易之法賢能職</span><br/>
<span class='tline' id='l50' data-llen='1153:1176'>位之辨貢賦中正之則郊禘仁孝之道作樂聲氣之元</span><br/>
<span class='tline' id='l51' data-llen='1176:1199'>軍伍儲選之制皆有獨見非先儒所及昨歲遇予雲陽</span><br/>
<span class='tline' id='l52' data-llen='1199:1225'><a onclick="displayPageImage('KR1d0016', 'WYG', '015-3b' );" name="015-3b" class="pb">[015-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1225:1250'>一語意合遂辱定交一日盡攜所著過予于草堂而相訂焉</span><br/>
<span class='tline' id='l54' data-llen='1250:1273'>且以序屬予愧謝以非所敢而柯君之意堅甚噫柯君</span><br/>
<span class='tline' id='l55' data-llen='1273:1296'>之用心固古人之心也其敢終辭因綴言於末簡云柯</span><br/>
<span class='tline' id='l56' data-llen='1296:1319'>君之志尚欲修儀禮與周禮並傳然後於古聖人所以</span><br/>
<span class='tline' id='l57' data-llen='1319:1342'>修身齊家治國平天下之實事為備其書條理精宻但</span><br/>
<span class='tline' id='l58' data-llen='1342:1365'>取周禮聨識以補王朝之禮尚未及成他日當有知柯</span><br/>
<span class='tline' id='l59' data-llen='1365:1387'>君而為之表章者兹以周禮故預及之金壇王樵序</span><br/>
</p>
<p><br/>
</p>
  </div>
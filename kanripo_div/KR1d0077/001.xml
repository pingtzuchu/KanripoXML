<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0077', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　夏小正戴氏傳卷一</span><br/>
<span class='tline' id='l10' data-llen='202:222'>　　　　　　　　　　　宋　傅崧卿　注</span><br/>
<span class='tline' id='l11' data-llen='222:225'>春</span><br/>
<span class='tline' id='l12' data-llen='225:253'>正月啟蟄鴈北鄉雉震呴<span class='krp-note'>關本脫/呴字</span>魚陟負冰農緯厥耒</span><br/>
<span class='tline' id='l13' data-llen='253:289'>初歳祭耒始用暢<span class='krp-note'>關本作畼舊注音韔案畼/不生也暢訓逹作暢為是</span>囿有見韭</span><br/>
<span class='tline' id='l14' data-llen='289:316'>時有俊風寒日滌凍塗田䑕岀農率均田獺獸祭魚<span class='krp-note'>戴/禮</span></span><br/>
<span class='tline' id='l15' data-llen='316:349'><span class='krp-note'>作獺祭魚以傳考/之當作獺獸祭魚</span>鷹則為鳩農及雪澤初服于公田采</span><br/>
<span class='tline' id='l16' data-llen='349:375'><a onclick="displayPageImage('KR1d0077', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='375:406'>芸鞠則見初昬參中柳稊梅杏杝桃則華<span class='krp-note'>關本杝作柂/非是杝音移</span></span><br/>
<span class='tline' id='l18' data-llen='406:427'><span class='krp-note'>木名/也</span>緹縞雞桴粥<span class='krp-note'>粥舊注/音育</span></span><br/>
<span class='tline' id='l19' data-llen='427:450'>傳正月啟蟄言始發蟄也鴈北鄉先言鴈而後言鄉者</span><br/>
<span class='tline' id='l20' data-llen='450:473'>何也見鴈而後數其鄉也鄉者何也鄉其居也鴈以北</span><br/>
<span class='tline' id='l21' data-llen='473:503'>方為居何以謂之居<span class='krp-note'>戴禮何以/謂之為居</span>生且長焉爾九月遰鴻</span><br/>
<span class='tline' id='l22' data-llen='503:541'>鴈<span class='krp-note'>遰音遞案唐韻/迢遰去也避也</span>先言遰而後言鴻鴈也<span class='krp-note'>舊注而/一作如</span>見遰</span><br/>
<span class='tline' id='l23' data-llen='541:575'>而後數之則鴻鴈也<span class='krp-note'>關本數作如今以上/文正其誤與大戴合</span>何不謂之南</span><br/>
<span class='tline' id='l24' data-llen='575:609'>鄉也<span class='krp-note'>戴禮何不/謂南鄉</span>曰非其居也故不謂之南鄉<span class='krp-note'>大戴無/之字</span>記</span><br/>
<span class='tline' id='l25' data-llen='609:635'><a onclick="displayPageImage('KR1d0077', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='635:663'>鴻鴈之遰而<span class='krp-note'>舊注一/作如</span>不記其何鄉也曰鴻不必當小正</span><br/>
<span class='tline' id='l27' data-llen='663:692'>之遰必者也<span class='krp-note'>戴禮無/下必字</span>雉震呴震也者鳴也呴也者鼓其</span><br/>
<span class='tline' id='l28' data-llen='692:737'>翼也<span class='krp-note'>關本雉震雉震也者鳴也大戴禮雉震呴震呴震/也者鳴也今依大戴禮増呴字下震二字蓋衍文</span></span><br/>
<span class='tline' id='l29' data-llen='737:769'><span class='krp-note'>冝/刪</span>正月必雷雷不必聞<span class='krp-note'>關本聞/作同</span>惟雉為必聞之何以謂</span><br/>
<span class='tline' id='l30' data-llen='769:802'>之雷則雉震呴相識以雷<span class='krp-note'>關本何必謂之雷/則震呴相識以雷</span>魚陟負冰</span><br/>
<span class='tline' id='l31' data-llen='802:825'>陟升也負冰云者言解蟄也農緯厥耒緯束也束其耒</span><br/>
<span class='tline' id='l32' data-llen='825:856'>云爾者用是見君之亦有耒也<span class='krp-note'>關本作見君子/之亦有束也</span>初歳祭</span><br/>
<span class='tline' id='l33' data-llen='856:886'>耒始用暢<span class='krp-note'>關本作畼/舊注音韔</span>暢也者終歳之用祭也其曰初云</span><br/>
<span class='tline' id='l34' data-llen='886:912'><a onclick="displayPageImage('KR1d0077', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='912:944'>爾也者言是月之始用之也初者始也<span class='krp-note'>關本初歳祭耒/始用畼畼者其</span></span><br/>
<span class='tline' id='l36' data-llen='944:991'><span class='krp-note'>曰初云爾畼也者終歳之用祭也言是月之始初者始/也大戴禮初歳祭耒始用畼也其月初云爾暢也者終</span></span><br/>
<span class='tline' id='l37' data-llen='991:1025'><span class='krp-note'>歳之用祭也言是月之/始用之也初者始也</span>或曰祭韭也囿有見韭囿也者</span><br/>
<span class='tline' id='l38' data-llen='1025:1062'>園之燕也<span class='krp-note'>大戴禮囿也/園之燕者也</span>時有俊風俊者大也<span class='krp-note'>關本俊也/者大也</span></span><br/>
<span class='tline' id='l39' data-llen='1062:1091'>大風南風也何大於南風也曰合冰必於南風<span class='krp-note'>關本合/冰作合</span></span><br/>
<span class='tline' id='l40' data-llen='1091:1122'><span class='krp-note'>水/</span>解冰必於南風生必於南風收必於南風<span class='krp-note'>關本收/作殺</span>故</span><br/>
<span class='tline' id='l41' data-llen='1122:1151'>大之也寒日滌凍塗<span class='krp-note'>舊注滌/一作條</span>滌也者變也變而煖也凍</span><br/>
<span class='tline' id='l42' data-llen='1151:1179'>塗也者<span class='krp-note'>大戴凍/塗者</span>凍下而澤上多也田䑕出田䑕者嗛䑕</span><br/>
<span class='tline' id='l43' data-llen='1179:1205'><a onclick="displayPageImage('KR1d0077', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='1205:1228'>也記時也農率均田率者循也均田者始除田也言農</span><br/>
<span class='tline' id='l45' data-llen='1228:1257'>夫急除田也獺獸祭魚<span class='krp-note'>大戴作/獺祭魚</span>其必與之獸何也曰非</span><br/>
<span class='tline' id='l46' data-llen='1257:1285'>其類也祭也者得多也善其祭而後食之<span class='krp-note'>關本善/作美</span>十月</span><br/>
<span class='tline' id='l47' data-llen='1285:1317'>豺祭獸謂之祭獺祭魚謂之獸祭何也<span class='krp-note'>大戴及關本作/謂之獸何上文</span></span><br/>
<span class='tline' id='l48' data-llen='1317:1352'><span class='krp-note'>考之當也舊注一作謂/之祭獸一作謂之獸祭</span>豺祭其類獺祭非其類故謂之</span><br/>
<span class='tline' id='l49' data-llen='1352:1375'>獸大之也鷹則為鳩鷹也者其殺之時也鳩也者非其</span><br/>
<span class='tline' id='l50' data-llen='1375:1398'>殺之時也善變而之仁也故具言之也則盡其辭也鳩</span><br/>
<span class='tline' id='l51' data-llen='1398:1421'>為鷹變而之不仁也故不盡其辭也農及雪澤言雪澤</span><br/>
<span class='tline' id='l52' data-llen='1421:1447'><a onclick="displayPageImage('KR1d0077', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1447:1470'>之無髙下也初服于公田古有公田焉者古言先服公</span><br/>
<span class='tline' id='l54' data-llen='1470:1506'>田而後服其田也采芸<span class='krp-note'>舊注云似/邪臼可食</span>為廟采也<span class='krp-note'>關本一為/廟采也</span></span><br/>
<span class='tline' id='l55' data-llen='1506:1540'>鞠則見鞠也者何也<span class='krp-note'>大戴鞠/者何也</span>星名也鞠則見也<span class='krp-note'>關本無/鞠字</span></span><br/>
<span class='tline' id='l56' data-llen='1540:1568'>歳再見爾初昬參中蓋記時也云斗柄<span class='krp-note'>舊注一/作斗</span>縣在下</span><br/>
<span class='tline' id='l57' data-llen='1568:1596'>言斗柄者所以著參之中也柳稊稊也者發孚也<span class='krp-note'>關本/稊者</span></span><br/>
<span class='tline' id='l58' data-llen='1596:1628'><span class='krp-note'>發孚/也</span>梅杏杝桃則華杝桃山桃也<span class='krp-note'>關本杝/作柂</span>緹縞緹縞也</span><br/>
<span class='tline' id='l59' data-llen='1628:1671'>者莎隨也<span class='krp-note'>關本縞也者莎隨緹縞也者莎也舊注緹莎/隨莎草也爾雅縞侯莎大戴禮隨也以下文</span></span><br/>
<span class='tline' id='l60' data-llen='1671:1711'><span class='krp-note'>及正文考之當/作緹者莎隨也</span>縞也者<span class='krp-note'>舊注縞一作/闕大戴作緹</span>其實也先言緹而</span><br/>
<span class='tline' id='l61' data-llen='1711:1737'><a onclick="displayPageImage('KR1d0077', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1737:1760'>後言縞何也緹先見者也何以謂之小正以小著名也</span><br/>
<span class='tline' id='l63' data-llen='1760:1795'><span class='krp-note'>大戴以/著名也</span>雞桴粥粥也者<span class='krp-note'>關本無/下粥字</span>相粥之時也或曰桴嫗</span><br/>
<span class='tline' id='l64' data-llen='1795:1823'>伏也粥養也<span class='krp-note'>舊注音育崧卿案記嫗/伏嫗音於具伏音扶又</span></span><br/>
<span class='tline' id='l65' data-llen='1823:1855'>二月往耰黍<span class='krp-note'>關本黍/作柔</span>禪初俊羔助厥母粥綏多女士<span class='krp-note'>關/本</span></span><br/>
<span class='tline' id='l66' data-llen='1855:1882'><span class='krp-note'>綏作/縘</span>丁亥萬用入學祭鮪榮菫菜蘩昆小蟲抵蚳來降</span><br/>
<span class='tline' id='l67' data-llen='1882:1923'><span class='krp-note'>關本小蟲傳自昆簡誤列於/五月以下脫承煑梅之下</span>燕乃睇剥鱓<span class='krp-note'>大戴鱓/作□</span>有鳴</span><br/>
<span class='tline' id='l68' data-llen='1923:1935'>倉庚榮芸時有見稊始收</span><br/>
<span class='tline' id='l69' data-llen='1935:1967'>傳二月往耰黍<span class='krp-note'>關本黍/作柔</span>禪禪也初俊羔助厥母粥<span class='krp-note'>音/育</span>俊</span><br/>
<span class='tline' id='l70' data-llen='1967:1993'><a onclick="displayPageImage('KR1d0077', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1993:2016'>也者大也粥也者養也言大羔能食草木而不食其母</span><br/>
<span class='tline' id='l72' data-llen='2016:2048'>也羊羔非其子而後養之<span class='krp-note'>羊羔關本作羊蓋/舊注蓋一作羔</span>善養而記</span><br/>
<span class='tline' id='l73' data-llen='2048:2076'>之也或曰夏有煑祭<span class='krp-note'>大戴夏/作憂</span>祭也者用羔是時也不足</span><br/>
<span class='tline' id='l74' data-llen='2076:2112'>喜樂善羔之為生也<span class='krp-note'>關本不足善樂/喜羔之為生也</span>而記之與羊牛<span class='krp-note'>舊/注</span></span><br/>
<span class='tline' id='l75' data-llen='2112:2145'><span class='krp-note'>一本作/羔羊</span>腹時也綏多女士<span class='krp-note'>關本綏/作縘</span>綏安也冠子取婦之</span><br/>
<span class='tline' id='l76' data-llen='2145:2168'>時也丁亥萬用入學丁亥者吉日也萬也者干戚舞也</span><br/>
<span class='tline' id='l77' data-llen='2168:2191'>入學者太學也謂今時大舍采也祭鮪祭不必記記鮪</span><br/>
<span class='tline' id='l78' data-llen='2191:2219'>何也鮪之至有時美物也鮪者魚之先至者也<span class='krp-note'>關本脫/之字</span></span><br/>
<span class='tline' id='l79' data-llen='2219:2245'><a onclick="displayPageImage('KR1d0077', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='2245:2279'>而其至有時謹記其時榮菫菜也<span class='krp-note'>大戴菜也/作菜色</span>采蘩<span class='krp-note'>大戴/采作</span></span><br/>
<span class='tline' id='l81' data-llen='2279:2305'><span class='krp-note'>菜/</span>蘩由胡由胡者繁母也皆豆實也故記之昆小蟲抵</span><br/>
<span class='tline' id='l82' data-llen='2305:2333'>蚳昆者衆也猶魂<span class='krp-note'>大戴猶/作由</span>魂也者動也小蟲動也其先</span><br/>
<span class='tline' id='l83' data-llen='2333:2361'>言動而後言蟲者何也萬物至是動而後著<span class='krp-note'>大戴脫/至字</span>抵</span><br/>
<span class='tline' id='l84' data-llen='2361:2384'>猶推也蚳螘卵也為祭醢也取之則必推之推之不必</span><br/>
<span class='tline' id='l85' data-llen='2384:2407'>取取必推而不言取來降燕乃睇燕乙也降者下也言</span><br/>
<span class='tline' id='l86' data-llen='2407:2437'>來者何也莫能見其始出也<span class='krp-note'>關本作莫能/見始出也</span>故曰來降言</span><br/>
<span class='tline' id='l87' data-llen='2437:2465'>乃睇何也睇者盻也盻者視可為室者也<span class='krp-note'>大戴作/也者</span>百鳥</span><br/>
<span class='tline' id='l88' data-llen='2465:2491'><a onclick="displayPageImage('KR1d0077', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2491:2520'>皆曰巢突穴取與之室<span class='krp-note'>關本作/取與室</span>何也操泥而就家人人</span><br/>
<span class='tline' id='l90' data-llen='2520:2555'>内也<span class='krp-note'>關本作就家/入人内也</span>剥鱓以為皷也<span class='krp-note'>關本鱓/作□</span>有鳴倉庚倉</span><br/>
<span class='tline' id='l91' data-llen='2555:2586'>庚者商庚也<span class='krp-note'>關本倉庚商/庚也脫者字</span>前庚者長股也榮芸時有見</span><br/>
<span class='tline' id='l92' data-llen='2586:2617'>稊始收有見稊而後始收是小正序也<span class='krp-note'>大戴小正序也/作小其序也</span></span><br/>
<span class='tline' id='l93' data-llen='2617:2648'>小正之序時也皆若是也稊者所為豆實<span class='krp-note'>關本自也皆/豆實也以下</span></span><br/>
<span class='tline' id='l94' data-llen='2648:2668'><span class='krp-note'>脫簡在五月承又言/之時何也之後也</span></span><br/>
<span class='tline' id='l95' data-llen='2668:2699'>三月參則伏攝桑萎揚<span class='krp-note'>舊注萎/一作苑</span>䍷羊螜則鳴頒冰采識妾子</span><br/>
<span class='tline' id='l96' data-llen='2699:2724'>始蠶執養宫事祈麥實越有小旱田䑕化為鴽拂桐芭鳴鳩</span><br/>
<span class='tline' id='l97' data-llen='2724:2750'><a onclick="displayPageImage('KR1d0077', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2750:2779'>傳三月參則伏伏者非亡之辭也<span class='krp-note'>大戴禮/亡作忘</span>星無時而不</span><br/>
<span class='tline' id='l99' data-llen='2779:2802'>見我有不見之時故曰伏云攝桑攝而記之急桑也萎</span><br/>
<span class='tline' id='l100' data-llen='2802:2835'><span class='krp-note'>舊注一/作苑</span>揚揚則花<span class='krp-note'>舊注一/作范</span>而後記之䍷羊羊有相還之</span><br/>
<span class='tline' id='l101' data-llen='2835:2865'>時其類䍷䍷然<span class='krp-note'>舊注䍷䍷/一作□䍷</span>記變爾或曰䍷羝也螜則鳴</span><br/>
<span class='tline' id='l102' data-llen='2865:2895'>螜天螻也頒冰頒冰也者分冰以授大夫也<span class='krp-note'>關本以接/授大夫也</span></span><br/>
<span class='tline' id='l103' data-llen='2895:2923'>采識識草也<span class='krp-note'>大戴草/作早</span>妾子始蠶妾而後子何也曰事有</span><br/>
<span class='tline' id='l104' data-llen='2923:2961'>漸也言自卑事者始也<span class='krp-note'>大戴禮作言自卑事者始無也/字以義權之當云言事自卑者</span></span><br/>
<span class='tline' id='l105' data-llen='2961:2987'><span class='krp-note'>始/</span>執養宫事執操也養長也祈麥實麥者五榖之先見</span><br/>
<span class='tline' id='l106' data-llen='2987:3013'><a onclick="displayPageImage('KR1d0077', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='3013:3036'>者故急祈而記之也越有小旱越于也記是事恒有小</span><br/>
<span class='tline' id='l108' data-llen='3036:3059'>旱田鼠化為鴽鴽鵪也變而之善故盡其辭也鴽為鼠</span><br/>
<span class='tline' id='l109' data-llen='3059:3086'>變之不善故不盡其辭也拂桐芭拂也桐芭之時也<span class='krp-note'>舊/注</span></span><br/>
<span class='tline' id='l110' data-llen='3086:3117'><span class='krp-note'>一本拂也者/桐芭之時也</span>或曰言桐芭始生貌拂拂然也鳴鳩言始</span><br/>
<span class='tline' id='l111' data-llen='3117:3145'>相命也先鳴而後鳩何也鳩者鳴而後知其鳩也<span class='krp-note'>關本/自鳩</span></span><br/>
<span class='tline' id='l112' data-llen='3145:3176'><span class='krp-note'>言始相命以下脫簡在二月傳承/由胡者繁母今以大戴禮正其誤</span></span><br/>
<span class='tline' id='l113' data-llen='3176:3179'>　</span><br/>
<span class='tline' id='l114' data-llen='3179:3190'>　夏小正戴氏傳卷一</span><br/>
</p>
<p><br/>
</p>
  </div>
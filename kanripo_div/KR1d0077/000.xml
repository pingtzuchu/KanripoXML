<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0077', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:198'>欽定四庫全書　　　　經部四</span><br/>
<span class='tline' id='l9' data-llen='198:219'>　夏小正戴氏傳　　　　禮類三<span class='krp-note'>附録/</span></span><br/>
<span class='tline' id='l10' data-llen='219:225'>　　提要</span><br/>
<span class='tline' id='l11' data-llen='225:254'>　　　<span class='krp-note'>臣/</span>等謹按夏小正戴氏傳四卷宋傅崧卿撰崧卿字子</span><br/>
<span class='tline' id='l12' data-llen='254:278'>　　　駿山隂人官至給事中夏小正本大戴禮記之一</span><br/>
<span class='tline' id='l13' data-llen='278:302'>　　　篇隋書經籍志始於大戴禮記外别出夏小正一</span><br/>
<span class='tline' id='l14' data-llen='302:324'>　　　卷註云戴徳撰崧卿序謂隋重賞以求逸書</span><br/>
<span class='tline' id='l15' data-llen='324:346'>　　　進書遂多以邀賞帛故離析篇目而為此有</span><br/>
<span class='tline' id='l16' data-llen='346:372'><a onclick="displayPageImage('KR1d0077', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='372:394'>　　　司受此又不加辨而作志者亦不復考是於</span><br/>
<span class='tline' id='l18' data-llen='394:416'>　　　理亦或然然考呉陸璣詩草木鳥獸蟲魚疏</span><br/>
<span class='tline' id='l19' data-llen='416:438'>　　　曰大戴禮夏小正傳云繁遊胡游胡旁勃也</span><br/>
<span class='tline' id='l20' data-llen='438:460'>　　　則三國時已有傳名疑大戴禮記舊本但有</span><br/>
<span class='tline' id='l21' data-llen='460:482'>　　　夏小正之文而無其傳戴徳為之作傳别行</span><br/>
<span class='tline' id='l22' data-llen='482:504'>　　　遂自為一卷故隋志分著於録後盧辯作大</span><br/>
<span class='tline' id='l23' data-llen='504:526'>　　　戴禮記注始采其傳編入書中故唐志遂不</span><br/>
<span class='tline' id='l24' data-llen='526:548'>　　　著録耳又隋志根據七録最為精核不容不</span><br/>
<span class='tline' id='l25' data-llen='548:574'><a onclick="displayPageImage('KR1d0077', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='574:596'>　　　　知夏小正為三代之書漫題戴德撰也疑</span><br/>
<span class='tline' id='l27' data-llen='596:618'>　　　　夏小正下當有戴氏傳字或戴德撰字當</span><br/>
<span class='tline' id='l28' data-llen='618:641'>　　　　作戴德傳字今本訛脱一字亦未可定觀小</span><br/>
<span class='tline' id='l29' data-llen='641:664'>　　　　爾雅亦孔叢之一篇因有李軌之注遂别著</span><br/>
<span class='tline' id='l30' data-llen='664:687'>　　　　録是亦旁證矣崧卿以為隋代誤分似不然</span><br/>
<span class='tline' id='l31' data-llen='687:710'>　　　　也惟是篇屢經傳冩傳與本文混淆為一崧</span><br/>
<span class='tline' id='l32' data-llen='710:733'>　　　　卿始仿杜預編次左氏春秋之例列正文於</span><br/>
<span class='tline' id='l33' data-llen='733:756'>　　　　前而列傳於下每月各為一篇而附以注釋</span><br/>
<span class='tline' id='l34' data-llen='756:782'><a onclick="displayPageImage('KR1d0077', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='782:805'>　　　　又以闗澮藏本與集賢所藏大戴禮記本叅</span><br/>
<span class='tline' id='l36' data-llen='805:828'>　　　　校異同注於下方其闗本注釋二十三處亦</span><br/>
<span class='tline' id='l37' data-llen='828:851'>　　　　併附録題曰舊注以别之盖是書之分經傳</span><br/>
<span class='tline' id='l38' data-llen='851:874'>　　　　自崧卿始朱子作儀禮經傳通解以夏小正</span><br/>
<span class='tline' id='l39' data-llen='874:897'>　　　　分析經得實沿其例其詮釋之詳亦自崧卿</span><br/>
<span class='tline' id='l40' data-llen='897:920'>　　　　始金履祥通鑑前編所注實無以勝之於是</span><br/>
<span class='tline' id='l41' data-llen='920:943'>　　　　書可謂有功儒者盛稱朱子考定之本與履</span><br/>
<span class='tline' id='l42' data-llen='943:966'>　　　　祥續作之注而不以創始稱崧卿盖講學家</span><br/>
<span class='tline' id='l43' data-llen='966:992'><a onclick="displayPageImage('KR1d0077', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='992:1015'>　　　　各尊所聞非公論也其中如正月之斗柄縣</span><br/>
<span class='tline' id='l45' data-llen='1015:1045'>　　　　在下五月之菽<img height='20' width='20' alt='&amp;KR1048' title='KR1048' src='https://raw.githubusercontent.com/kanripo/KR-Gaiji/master/images/KR1048.png'/>将間諸則九月之辰繫於</span><br/>
<span class='tline' id='l46' data-llen='1045:1068'>　　　　日十一月之於時日也萬物不通皆冝為經</span><br/>
<span class='tline' id='l47' data-llen='1068:1091'>　　　　文而誤列於傳其正月之始用暢乃以解初</span><br/>
<span class='tline' id='l48' data-llen='1091:1114'>　　　　嵗祭耒明用暢以祭自此始冝為傳文而誤</span><br/>
<span class='tline' id='l49' data-llen='1114:1137'>　　　　列於經皆為未允然大戴之學治之者稀小</span><br/>
<span class='tline' id='l50' data-llen='1137:1160'>　　　　正文句簡奥尤不易讀崧卿獨稽核舊文得</span><br/>
<span class='tline' id='l51' data-llen='1160:1183'>　　　　其端緒俾讀者有徑之可循固考古者之所</span><br/>
<span class='tline' id='l52' data-llen='1183:1209'><a onclick="displayPageImage('KR1d0077', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1209:1230'>　　　　必資矣乾隆四十一年十二月恭校上</span><br/>
<span class='tline' id='l54' data-llen='1230:1262'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l55' data-llen='1262:1288'>　　　　　　　　　總　校　官　<span class='krp-note'>臣/</span>陸　費　墀</span><br/>
<span class='tline' id='l57' data-llen='1307:1333'><a onclick="displayPageImage('KR1d0077', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l58' data-llen='1333:1341'>欽定四庫全書</span><br/>
<span class='tline' id='l59' data-llen='1341:1351'>　夏小正戴氏傳序</span><br/>
<span class='tline' id='l60' data-llen='1351:1374'>崧卿少時讀禮記著孔子得夏時於杞鄭氏注曰夏四</span><br/>
<span class='tline' id='l61' data-llen='1374:1401'>時之書也其存者有小正而鄭注月令引小正者八<span class='krp-note'>如/注</span></span><br/>
<span class='tline' id='l62' data-llen='1401:1448'><span class='krp-note'>孟春東風解凍蟄蟲始振魚上冰云夏小正正月啟蟄/魚陟負冰注田事既飭先定準直農乃不惑云夏小正</span></span><br/>
<span class='tline' id='l63' data-llen='1448:1495'><span class='krp-note'>農率均田注仲春上丁命樂正習舞釋菜云夏小正曰/丁亥萬用入學注季春后妃齋戒親東鄉躬桑禁婦女</span></span><br/>
<span class='tline' id='l64' data-llen='1495:1543'><span class='krp-note'>毋觀省婦使以勸蠶事云夏小正妾子始蠶執養宫事/注孟夏王𤓰生云夏小正曰王萯莠注仲夏令民毋艾</span></span><br/>
<span class='tline' id='l65' data-llen='1543:1590'><span class='krp-note'>藍以染云夏小正曰五月啟灌藍蓼注季夏鷹乃學習/云夏小正六月鷹始摯注仲秋羣鳥養羞云夏小正曰</span></span><br/>
<span class='tline' id='l66' data-llen='1590:1616'><a onclick="displayPageImage('KR1d0077', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l67' data-llen='1616:1663'><span class='krp-note'>九月丹鳥羞白鳥說曰丹鳥也者謂丹良也白鳥也者/謂閩蚋也其謂之鳥者重其養者也有翼為鳥養也者</span></span><br/>
<span class='tline' id='l68' data-llen='1663:1696'><span class='krp-note'>不盡食也凡引夏小/正以注月令者八</span>辭大氐約嚴不類秦漢以來文章</span><br/>
<span class='tline' id='l69' data-llen='1696:1719'>信其為有夏氏之遺書顧欲暏其全未之得政和中閱</span><br/>
<span class='tline' id='l70' data-llen='1719:1742'>外兄關澮藏書始得而讀之星昬旦伏見中正當鄉若</span><br/>
<span class='tline' id='l71' data-llen='1742:1765'>寒暑日風冰雪雨旱之節草木稊莠之候羽毛鱗臝蠕</span><br/>
<span class='tline' id='l72' data-llen='1765:1788'>動之屬蟄興粥伏鄉遰陟降離隕鳴呴之應罔不具紀</span><br/>
<span class='tline' id='l73' data-llen='1788:1811'>而王政民事繫焉蓋夏之月令也志時之有是物往往</span><br/>
<span class='tline' id='l74' data-llen='1811:1834'>以見言之豈謂據人所見者辭固當爾邪關本合傳為</span><br/>
<span class='tline' id='l75' data-llen='1834:1860'><a onclick="displayPageImage('KR1d0077', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l76' data-llen='1860:1883'>一卷而不著作傳人名氏案漢唐藝文志不載惟隋志</span><br/>
<span class='tline' id='l77' data-llen='1883:1906'>有其目曰夏小正一卷戴徳撰疑澮所藏即此書後讀</span><br/>
<span class='tline' id='l78' data-llen='1906:1929'>孔頴逹禮記正義其䟽月令注曰夏小正大戴禮之篇</span><br/>
<span class='tline' id='l79' data-llen='1929:1952'>名也因求集賢所藏大戴禮版本參挍信然漢唐志既</span><br/>
<span class='tline' id='l80' data-llen='1952:1975'>録戴氏禮矣此書宜不别見抑不知取戴禮為此書自</span><br/>
<span class='tline' id='l81' data-llen='1975:1998'>何代始意者隋重賞以求逸書進書者務多以徼賞帛</span><br/>
<span class='tline' id='l82' data-llen='1998:2021'>故離析篇目而為此乎有司受之既不加辨而作志者</span><br/>
<span class='tline' id='l83' data-llen='2021:2044'>亦不復考且小正夏書徳所撰傳爾而隋志云然可謂</span><br/>
<span class='tline' id='l84' data-llen='2044:2070'><a onclick="displayPageImage('KR1d0077', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l85' data-llen='2070:2093'>䟽矣徳西漢梁人與聖俱受禮后蒼號大戴嘗為信都</span><br/>
<span class='tline' id='l86' data-llen='2093:2116'>太傅而集賢大戴禮其前乃云漢九江太守戴徳撰以</span><br/>
<span class='tline' id='l87' data-llen='2116:2139'>儒林傳考之為九江太守者聖也書藏集賢蓋乆率無</span><br/>
<span class='tline' id='l88' data-llen='2139:2162'>有正其訛謬者使世亡漢史而大戴禮獨傳後人渠復</span><br/>
<span class='tline' id='l89' data-llen='2162:2185'>有知徳為信都太傅者歟繇是知前代書因陋承訛流</span><br/>
<span class='tline' id='l90' data-llen='2185:2208'>傳及令不可復辨者蓋多矣豈特是書也哉關本戴禮</span><br/>
<span class='tline' id='l91' data-llen='2208:2231'>皆以夏小正文錯諸傳中渾渾之書雜以漢儒文辭醇</span><br/>
<span class='tline' id='l92' data-llen='2231:2254'>駁弗類且所訓疑有失本指者乃倣左氏春秋列正文</span><br/>
<span class='tline' id='l93' data-llen='2254:2280'><a onclick="displayPageImage('KR1d0077', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l94' data-llen='2280:2303'>其前而附以傳月為一篇凡十有二篇釐為四卷名曰</span><br/>
<span class='tline' id='l95' data-llen='2303:2326'>夏小正戴氏傳關本簡編失倫悉以大戴禮是正兩書</span><br/>
<span class='tline' id='l96' data-llen='2326:2349'>互有得失或字衍脫不同則擇其善者從之仍注其下</span><br/>
<span class='tline' id='l97' data-llen='2349:2372'>而闕其可疑者大戴禮無注釋關本注釋二十三處懼</span><br/>
<span class='tline' id='l98' data-llen='2372:2395'>與今注相糅則云舊注别之來者宜詳焉宣和辛丑九</span><br/>
<span class='tline' id='l99' data-llen='2395:2406'>月一日山隂傅崧卿序</span><br/>
</p>
<p><br/>
</p>
  </div>
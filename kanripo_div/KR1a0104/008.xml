<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0104', 'WYG', '008-1a' );" name="008-1a" class="pb">[008-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　像象管見卷八</span>
<span class='tline' id='l10' data-llen='198:219'>　　　　　　　　　　　　明　錢一本　撰</span>
<span class='tline' id='l11' data-llen='219:226'>　序卦𫝊</span>
<span class='tline' id='l12' data-llen='226:249'>有天地然後萬物生焉盈天地之間者唯萬物故受之</span>
<span class='tline' id='l13' data-llen='249:272'>以屯屯者盈也屯者物之始生也物生必蒙故受之以</span>
<span class='tline' id='l14' data-llen='272:295'>蒙蒙者蒙也物之穉也物穉不可不養也故受之以需</span>
<span class='tline' id='l15' data-llen='295:318'>需者飲食之道也飲食必有訟故受之以訟訟必有衆</span>
<span class='tline' id='l16' data-llen='318:344'><a onclick="displayPageImage('KR1a0104', 'WYG', '008-1b' );" name="008-1b" class="pb">[008-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='344:367'>起故受之以師師者衆也衆必有所比故受之以比比</span>
<span class='tline' id='l18' data-llen='367:390'>者比也比必有所畜故受之以小畜物畜然後有禮故</span>
<span class='tline' id='l19' data-llen='390:413'>受之以履履而泰然後安故受之以泰泰者通也物不</span>
<span class='tline' id='l20' data-llen='413:436'>可以終通故受之以否物不可以終否故受之以同人</span>
<span class='tline' id='l21' data-llen='436:459'>與人同者物必歸焉故受之以大有有大者不可以盈</span>
<span class='tline' id='l22' data-llen='459:482'>故受之以謙有大而能謙必豫故受之以豫豫必有隨</span>
<span class='tline' id='l23' data-llen='482:505'>故受之以隨以喜隨人者必有事故受之以蠱蠱者事</span>
<span class='tline' id='l24' data-llen='505:528'>也有事而後可大故受之以臨臨者大也物大然後可</span>
<span class='tline' id='l25' data-llen='528:554'><a onclick="displayPageImage('KR1a0104', 'WYG', '008-2a' );" name="008-2a" class="pb">[008-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='554:577'>觀故受之以觀可觀而後有所合故受之以噬嗑嗑者</span>
<span class='tline' id='l27' data-llen='577:600'>合也物不可以茍合而已故受之以賁賁者飾也致飾</span>
<span class='tline' id='l28' data-llen='600:623'>然後亨則盡矣故受之以剥剥者剥也物不可以終盡</span>
<span class='tline' id='l29' data-llen='623:646'>剥窮上反下故受之以復復則不妄矣故受之以无妄</span>
<span class='tline' id='l30' data-llen='646:669'>有无妄然後可畜故受之以大畜物畜然後可養故受</span>
<span class='tline' id='l31' data-llen='669:692'>之以頥頥者養也不養則不可動故受之以大過物不</span>
<span class='tline' id='l32' data-llen='692:715'>可以終過故受之以坎坎者陷也陷必有所麗故受之</span>
<span class='tline' id='l33' data-llen='715:723'>以離離者麗也</span>
<span class='tline' id='l34' data-llen='723:749'><a onclick="displayPageImage('KR1a0104', 'WYG', '008-2b' );" name="008-2b" class="pb">[008-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='749:772'>有天地然後有萬物有萬物然後有男女有男女然後</span>
<span class='tline' id='l36' data-llen='772:795'>有夫婦有夫婦然後有父子有父子然後有君臣有君</span>
<span class='tline' id='l37' data-llen='795:818'>臣然後有上下有上下然後禮義有所錯夫婦之道不</span>
<span class='tline' id='l38' data-llen='818:841'>可以不久也故受之以恒恒者久也物不可以久居其</span>
<span class='tline' id='l39' data-llen='841:864'>所故受之以遯遯者退也物不可以終遯故受之以大</span>
<span class='tline' id='l40' data-llen='864:887'>壯物不可以終壯故受之以晉晉者進也進必有所傷</span>
<span class='tline' id='l41' data-llen='887:910'>故受之以明夷夷者傷也傷于外者必反其家故受之</span>
<span class='tline' id='l42' data-llen='910:933'>以家人家道窮必乖故受之以睽睽者乖也乖必有難</span>
<span class='tline' id='l43' data-llen='933:959'><a onclick="displayPageImage('KR1a0104', 'WYG', '008-3a' );" name="008-3a" class="pb">[008-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='959:982'>故受之以蹇蹇者難也物不可以終難故受之以解解</span>
<span class='tline' id='l45' data-llen='982:1005'>者緩也緩必有所失故受之以損損而不已必益故受</span>
<span class='tline' id='l46' data-llen='1005:1028'>之以益益而不已必決故受之以夬夬者決也決必有</span>
<span class='tline' id='l47' data-llen='1028:1051'>所遇故受之以姤姤者遇也物相遇而後聚故受之以</span>
<span class='tline' id='l48' data-llen='1051:1074'>萃萃者聚也聚而上者謂之升故受之以升升而不已</span>
<span class='tline' id='l49' data-llen='1074:1097'>必困故受之以困困乎上者必反下故受之以井井道</span>
<span class='tline' id='l50' data-llen='1097:1120'>不可不革故受之以革革物者莫若鼎故受之以鼎主</span>
<span class='tline' id='l51' data-llen='1120:1143'>器者莫若長子故受之以震震者動也物不可以終動</span>
<span class='tline' id='l52' data-llen='1143:1169'><a onclick="displayPageImage('KR1a0104', 'WYG', '008-3b' );" name="008-3b" class="pb">[008-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1169:1192'>止之故受之以艮艮者止也物不可以終止故受之以</span>
<span class='tline' id='l54' data-llen='1192:1215'>漸漸者進也進必有所歸故受之以歸妹得其所歸者</span>
<span class='tline' id='l55' data-llen='1215:1238'>必大故受之以豐豐者大也窮大者必失其居故受之</span>
<span class='tline' id='l56' data-llen='1238:1261'>以旅旅而无所容故受之以巽巽者入也入而後說之</span>
<span class='tline' id='l57' data-llen='1261:1284'>故受之以兌兌者說也說而後散之故受之以渙渙者</span>
<span class='tline' id='l58' data-llen='1284:1307'>離也物不可以終離故受之以節節而信之故受之以</span>
<span class='tline' id='l59' data-llen='1307:1330'>中孚有其信者必行之故受之以小過有過物者必濟</span>
<span class='tline' id='l60' data-llen='1330:1351'>故受之以既濟物不可窮也故受之以未濟終焉</span>
<span class='tline' id='l61' data-llen='1351:1377'><a onclick="displayPageImage('KR1a0104', 'WYG', '008-4a' );" name="008-4a" class="pb">[008-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1377:1380'>　</span>
<span class='tline' id='l63' data-llen='1380:1383'>　</span>
<span class='tline' id='l64' data-llen='1383:1386'>　</span>
<span class='tline' id='l65' data-llen='1386:1389'>　</span>
<span class='tline' id='l66' data-llen='1389:1392'>　</span>
<span class='tline' id='l67' data-llen='1392:1395'>　</span>
<span class='tline' id='l68' data-llen='1395:1398'>　</span>
<span class='tline' id='l69' data-llen='1398:1401'>　</span>
<span class='tline' id='l70' data-llen='1401:1427'><a onclick="displayPageImage('KR1a0104', 'WYG', '008-4b' );" name="008-4b" class="pb">[008-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1427:1430'>　</span>
<span class='tline' id='l72' data-llen='1430:1433'>　</span>
<span class='tline' id='l73' data-llen='1433:1436'>　</span>
<span class='tline' id='l74' data-llen='1436:1439'>　</span>
<span class='tline' id='l75' data-llen='1439:1442'>　</span>
<span class='tline' id='l76' data-llen='1442:1445'>　</span>
<span class='tline' id='l77' data-llen='1445:1448'>　</span>
<span class='tline' id='l78' data-llen='1448:1457'>　像象管見卷八</span>
</p>
<p>
</p>
  </div>
<div id="txtcont" class="span9" style="position: relative;">
    <p>
<span class='tline' id='l7' data-llen='155:181'><a onclick="displayPageImage('KR1a0104', 'WYG', '006-1a' );" name="006-1a" class="pb">[006-1a] <img width="20"  src="/static/img/kanseki-5.png"/></a></span>
<span class='tline' id='l8' data-llen='181:189'>欽定四庫全書</span>
<span class='tline' id='l9' data-llen='189:198'>　像象管見卷六</span>
<span class='tline' id='l10' data-llen='198:219'>　　　　　　　　　　　　明　錢一本　撰</span>
<span class='tline' id='l11' data-llen='219:234'>　繫辭下𫝊<span class='krp-note'>凡十二章/</span></span>
<span class='tline' id='l12' data-llen='234:257'>八卦成列象在其中矣因而重之爻在其中矣剛柔相</span>
<span class='tline' id='l13' data-llen='257:280'>推變在其中矣繫辭焉而命之動在其中矣吉凶悔吝</span>
<span class='tline' id='l14' data-llen='280:321'>者生乎動者也<span class='krp-note'>韓康伯曰有變動而後有吉凶動以用/言即變之所之或曰動因乗承近應而</span></span>
<span class='tline' id='l15' data-llen='321:358'><span class='krp-note'>見柴氏中行曰如情偽相感/逺近相取好惡相攻皆是動</span>剛柔者立本者也變通者</span>
<span class='tline' id='l16' data-llen='358:384'><a onclick="displayPageImage('KR1a0104', 'WYG', '006-1b' );" name="006-1b" class="pb">[006-1b] <img width="20"  src="/static/img/kanseki-5.png"/></a></span>
<span class='tline' id='l17' data-llen='384:419'>趨時者也<span class='krp-note'>蔡氏曰剛柔者變通之本/體變通者剛柔之時用</span>吉凶者貞勝者也</span>
<span class='tline' id='l18' data-llen='419:450'>天地之道貞觀者也日月之道貞明者也<span class='krp-note'>程子曰天地/之道常垂象</span></span>
<span class='tline' id='l19' data-llen='450:491'><span class='krp-note'>以示人故曰貞觀日月/常明而不息故曰貞明</span>天下之動貞夫一者也<span class='krp-note'>朱子曰/天下之</span></span>
<span class='tline' id='l20' data-llen='491:533'><span class='krp-note'>動雖有不齊常有一箇定的葢只把此理做/箇定則在那裡惟随其順逆以為吉凶耳</span>夫乾確然</span>
<span class='tline' id='l21' data-llen='533:556'>示人易矣夫坤隤然示人簡矣爻也者效此者也象也</span>
<span class='tline' id='l22' data-llen='556:591'>者像此者也<span class='krp-note'>效此易簡/像此易簡</span>爻象動乎内吉凶見乎外<span class='krp-note'>内外/互言</span></span>
<span class='tline' id='l23' data-llen='591:620'>功業見乎變<span class='krp-note'>變者動/之已定</span>聖人之情見乎辭天地之大徳曰</span>
<span class='tline' id='l24' data-llen='620:643'>生聖人之大寶曰位何以守位曰仁何以聚人曰財理</span>
<span class='tline' id='l25' data-llen='643:669'><a onclick="displayPageImage('KR1a0104', 'WYG', '006-2a' );" name="006-2a" class="pb">[006-2a] <img width="20"  src="/static/img/kanseki-5.png"/></a></span>
<span class='tline' id='l26' data-llen='669:709'>財正辭禁民為非曰義<span class='krp-note'>李氏曰財言理是不相侵亂之意/如以稅斂言之什一便是天下之</span></span>
<span class='tline' id='l27' data-llen='709:756'><span class='krp-note'>正理正辭朱子曰大槩是分别是非是底說是不是底/說不是教化便在正辭裏面項平甫曰理財備物致用</span></span>
<span class='tline' id='l28' data-llen='756:785'><span class='krp-note'>也正辭辨物正言也禁民為非/㫁吉凶明失得外内使知懼也</span></span>
<span class='tline' id='l29' data-llen='785:808'>　易有太極人之一也一生二二生四四生八八卦成</span>
<span class='tline' id='l30' data-llen='808:831'>　列一之象也故曰象在其中因而重之一之交也故</span>
<span class='tline' id='l31' data-llen='831:854'>　曰爻在其中有交則有變剛柔相推一之變也故曰</span>
<span class='tline' id='l32' data-llen='854:877'>　變在其中有變則有動繫辭焉而以吉凶命人一之</span>
<span class='tline' id='l33' data-llen='877:900'>　動也故曰動在其中動而貞于一吉動而不貞于一</span>
<span class='tline' id='l34' data-llen='900:926'><a onclick="displayPageImage('KR1a0104', 'WYG', '006-2b' );" name="006-2b" class="pb">[006-2b] <img width="20"  src="/static/img/kanseki-5.png"/></a></span>
<span class='tline' id='l35' data-llen='926:949'>　凶動而介于一與不一之間悔與吝随之吉凶悔吝</span>
<span class='tline' id='l36' data-llen='949:972'>　生乎動之一與不一者也八卦有象重卦有爻原來</span>
<span class='tline' id='l37' data-llen='972:995'>　只有剛柔兩畫剛柔者變通之立本者也剛柔相推</span>
<span class='tline' id='l38' data-llen='995:1018'>　而有變通變通者剛柔之趨時者也一動罔不吉不</span>
<span class='tline' id='l39' data-llen='1018:1041'>　一動罔不凶吉凶者要終一以正勝不可僣也一之</span>
<span class='tline' id='l40' data-llen='1041:1064'>　道天地以之貞觀日月以之貞明而况天下之動有</span>
<span class='tline' id='l41' data-llen='1064:1087'>　不貞于一乎天下之動貞夫一以全體言之則太極</span>
<span class='tline' id='l42' data-llen='1087:1110'>　以剛柔立本言之則乾之易而坤之簡也夫乾確然</span>
<span class='tline' id='l43' data-llen='1110:1136'><a onclick="displayPageImage('KR1a0104', 'WYG', '006-3a' );" name="006-3a" class="pb">[006-3a] <img width="20"  src="/static/img/kanseki-5.png"/></a></span>
<span class='tline' id='l44' data-llen='1136:1159'>　示人惟一易夫坤隤然示人惟一簡爻效此象像此</span>
<span class='tline' id='l45' data-llen='1159:1182'>　爻象動乎内動此吉凶見乎外見此功業見乎變聖</span>
<span class='tline' id='l46' data-llen='1182:1205'>　人之情見乎辭莫非見此天地之大徳曰生乾易坤</span>
<span class='tline' id='l47' data-llen='1205:1228'>　簡一无所為只以生物為事聖人之大寳曰位兼君</span>
<span class='tline' id='l48' data-llen='1228:1251'>　師言如不得君位則政人不來不得師位則教人不</span>
<span class='tline' id='l49' data-llen='1251:1274'>　來何以守位曰仁仁即天地生生之大徳聖人成位</span>
<span class='tline' id='l50' data-llen='1274:1297'>　乎兩間合徳于天地之生生而已若非仁位是虛位</span>
<span class='tline' id='l51' data-llen='1297:1320'>　何以守何以聚人曰財財即天地所生之物以養其</span>
<span class='tline' id='l52' data-llen='1320:1346'><a onclick="displayPageImage('KR1a0104', 'WYG', '006-3b' );" name="006-3b" class="pb">[006-3b] <img width="20"  src="/static/img/kanseki-5.png"/></a></span>
<span class='tline' id='l53' data-llen='1346:1369'>　所生之人若无財人无生養何以聚理財正辭禁民</span>
<span class='tline' id='l54' data-llen='1369:1392'>　為非曰義財以義理辭以義正民之為非以義禁財</span>
<span class='tline' id='l55' data-llen='1392:1415'>　理而人聚人聚而仁存仁存而位守聖人大寳之位</span>
<span class='tline' id='l56' data-llen='1415:1438'>　又无非所以成天地大徳之生而貞夫一耳此見教</span>
<span class='tline' id='l57' data-llen='1438:1461'>　天下守一以善動便是聖人繫辭以命人之情惟其</span>
<span class='tline' id='l58' data-llen='1461:1480'>　一故象言至賾不可惡爻言至動不可亂</span>
<span class='tline' id='l59' data-llen='1480:1503'>古者包犧氏之王天下也仰則觀象于天俯則觀法于</span>
<span class='tline' id='l60' data-llen='1503:1542'>地<span class='krp-note'>纂言曰氣之有文者曰/象形之有理者曰法</span>觀鳥獸之文與地之宜<span class='krp-note'>宜如/髙黍</span></span>
<span class='tline' id='l61' data-llen='1542:1568'><a onclick="displayPageImage('KR1a0104', 'WYG', '006-4a' );" name="006-4a" class="pb">[006-4a] <img width="20"  src="/static/img/kanseki-5.png"/></a></span>
<span class='tline' id='l62' data-llen='1568:1596'><span class='krp-note'>下稻/之類</span>近取諸身逺取諸物于是始作八卦以通神明之</span>
<span class='tline' id='l63' data-llen='1596:1627'>徳以類萬物之情作結繩而為網罟以佃<span class='krp-note'>佃平去二音/亦作畋通作</span></span>
<span class='tline' id='l64' data-llen='1627:1668'><span class='krp-note'>田治/土也</span>以漁葢取諸離<span class='krp-note'>結繩網罟二事結繩以防/欺詐因以為網罟而佃漁</span>包犧氏</span>
<span class='tline' id='l65' data-llen='1668:1700'>沒神農氏作斵木為耜揉木為耒<span class='krp-note'>耜/柄</span>耒耨<span class='krp-note'>耨耘/除草</span>之利以</span>
<span class='tline' id='l66' data-llen='1700:1730'>教天下葢取諸益<span class='krp-note'>二體皆木/上入下動</span>日中為市致天下之民聚</span>
<span class='tline' id='l67' data-llen='1730:1760'>天下之貨交易而退各得其所葢取諸噬嗑<span class='krp-note'>上明下動/亦交合之</span></span>
<span class='tline' id='l68' data-llen='1760:1786'><span class='krp-note'>義/</span>神農氏沒黄帝堯舜氏作通其變使民不倦神而化</span>
<span class='tline' id='l69' data-llen='1786:1809'>之使民宜之易窮則變變則通通則久是以自天祐之</span>
<span class='tline' id='l70' data-llen='1809:1835'><a onclick="displayPageImage('KR1a0104', 'WYG', '006-4b' );" name="006-4b" class="pb">[006-4b] <img width="20"  src="/static/img/kanseki-5.png"/></a></span>
<span class='tline' id='l71' data-llen='1835:1863'>吉无不利黄帝堯舜垂衣而天下治葢取諸乾坤<span class='krp-note'>君臣/之義</span></span>
<span class='tline' id='l72' data-llen='1863:1894'><span class='krp-note'>明上下之分/定故天下治</span>刳木為舟剡木為楫舟楫之利以濟不通</span>
<span class='tline' id='l73' data-llen='1894:1924'>致逺以利天下葢取諸渙<span class='krp-note'>木在水上/而風行之</span>服牛乗馬引重致</span>
<span class='tline' id='l74' data-llen='1924:1954'>逺以利天下葢取諸随<span class='krp-note'>下動上說/動則随人</span>重門擊柝以待暴客</span>
<span class='tline' id='l75' data-llen='1954:1995'>葢取諸豫<span class='krp-note'>二隂在前重門之象震木動于外擊柝之/象三隂安于内逸豫之象亦備豫之象</span>㫁</span>
<span class='tline' id='l76' data-llen='1995:2022'>木為杵掘地為臼臼杵之利萬民以濟葢取諸小過<span class='krp-note'>上/動</span></span>
<span class='tline' id='l77' data-llen='2022:2049'><span class='krp-note'>下/止</span>弦木為弧剡木為矢弧矢之利以威天下葢取諸睽</span>
<span class='tline' id='l78' data-llen='2049:2084'><span class='krp-note'>弧却于後矢發于前弧曲/而張矢直而利皆睽象</span>上古穴居而野處後世聖人</span>
<span class='tline' id='l79' data-llen='2084:2110'><a onclick="displayPageImage('KR1a0104', 'WYG', '006-5a' );" name="006-5a" class="pb">[006-5a] <img width="20"  src="/static/img/kanseki-5.png"/></a></span>
<span class='tline' id='l80' data-llen='2110:2139'>易之以宮室上棟下宇以待風雨葢取諸大壮<span class='krp-note'>二隂覆/于上四</span></span>
<span class='tline' id='l81' data-llen='2139:2171'><span class='krp-note'>陽柱于下/宫室之象</span>古之𦵏者厚衣之以薪𦵏之中野不封不樹</span>
<span class='tline' id='l82' data-llen='2171:2200'>喪期无數後世聖人易之以棺槨葢取諸大過<span class='krp-note'>四陽聚/于中二</span></span>
<span class='tline' id='l83' data-llen='2200:2235'><span class='krp-note'>隂包于外/棺槨之象</span>上古結繩而治後世聖人易之以書契<span class='krp-note'>書文/字契</span></span>
<span class='tline' id='l84' data-llen='2235:2271'><span class='krp-note'>合/約</span>百官以治萬民以察葢取諸夬<span class='krp-note'>朱子曰葢取諸等/字乃模様是恁地</span></span>
<span class='tline' id='l85' data-llen='2271:2294'>　此舉十三卦聖人制器尚象功業見乎變之事而首</span>
<span class='tline' id='l86' data-llen='2294:2317'>　在包犧包犧氏通天地萬物為一身而八卦始作非</span>
<span class='tline' id='l87' data-llen='2317:2340'>　强作也俯仰皆觀逺近皆取齊戒神明包犧氏有以</span>
<span class='tline' id='l88' data-llen='2340:2366'><a onclick="displayPageImage('KR1a0104', 'WYG', '006-5b' );" name="006-5b" class="pb">[006-5b] <img width="20"  src="/static/img/kanseki-5.png"/></a></span>
<span class='tline' id='l89' data-llen='2366:2389'>　通之而為徳也徳通于神明情類于萬物以類一物</span>
<span class='tline' id='l90' data-llen='2389:2412'>　之情而神明通于一物矣以類萬物之情而神明通</span>
<span class='tline' id='l91' data-llen='2412:2435'>　于萬物矣今人但以塊然之形軀為一身而俯仰不</span>
<span class='tline' id='l92' data-llen='2435:2458'>　知所以觀逺近不知所以取尚何八卦之可作神明</span>
<span class='tline' id='l93' data-llen='2458:2481'>　之徳之可通萬物之情之可類乎作結繩而為網罟</span>
<span class='tline' id='l94' data-llen='2481:2504'>　作結繩即所以治故曰結繩而治因之以為網罟非</span>
<span class='tline' id='l95' data-llen='2504:2527'>　于結繩之外加宻加繁如後世繁宻之網罟以佃以</span>
<span class='tline' id='l96' data-llen='2527:2550'>　漁佃治土又田獵漁取魚人得以養生在此物得以</span>
<span class='tline' id='l97' data-llen='2550:2576'><a onclick="displayPageImage('KR1a0104', 'WYG', '006-6a' );" name="006-6a" class="pb">[006-6a] <img width="20"  src="/static/img/kanseki-5.png"/></a></span>
<span class='tline' id='l98' data-llen='2576:2599'>　遂生在此葢取諸離其象物相麗也其義即嚮明之</span>
<span class='tline' id='l99' data-llen='2599:2622'>　治也明者以養其大體可以通神明之徳可以類萬</span>
<span class='tline' id='l100' data-llen='2622:2645'>　物之情不明者以養其小體則孟子所謂飲食之人</span>
<span class='tline' id='l101' data-llen='2645:2668'>　而已矣甚者繁網宻罟漁獵其民以為己養結繩之</span>
<span class='tline' id='l102' data-llen='2668:2691'>　治遂不可復見于後世作易者之有憂患何時已哉</span>
<span class='tline' id='l103' data-llen='2691:2714'>　○聖人制器尚象取諸離以為網罟取諸益以為耒</span>
<span class='tline' id='l104' data-llen='2714:2737'>　耜取諸噬嗑以為市所先者食貨食貨生民之本也</span>
<span class='tline' id='l105' data-llen='2737:2760'>　取諸乾坤以為衣裳取諸渙以為舟楫取諸随以服</span>
<span class='tline' id='l106' data-llen='2760:2786'><a onclick="displayPageImage('KR1a0104', 'WYG', '006-6b' );" name="006-6b" class="pb">[006-6b] <img width="20"  src="/static/img/kanseki-5.png"/></a></span>
<span class='tline' id='l107' data-llen='2786:2809'>　乗牛馬取諸豫以為門柝取諸小過以為臼杵取諸</span>
<span class='tline' id='l108' data-llen='2809:2832'>　睽以為弧矢取諸大壮以為宫室取諸大過以為棺</span>
<span class='tline' id='l109' data-llen='2832:2855'>　槨取諸夬以為書契而養生送死防奸制偽之事葢</span>
<span class='tline' id='l110' data-llen='2855:2878'>　无一之不具皆所以推廣天地生生之大徳而見于</span>
<span class='tline' id='l111' data-llen='2878:2901'>　變之實功實業也葢取諸云古人制作无一不與易</span>
<span class='tline' id='l112' data-llen='2901:2924'>　合无一不以易為用耳非謂必按某卦然後制某器</span>
<span class='tline' id='l113' data-llen='2924:2947'>　尚某象也且易象无乎不具又豈止十三卦為足以</span>
<span class='tline' id='l114' data-llen='2947:2970'>　制器而十三卦之外顧一无可取之象哉○羲農黄</span>
<span class='tline' id='l115' data-llen='2970:2996'><a onclick="displayPageImage('KR1a0104', 'WYG', '006-7a' );" name="006-7a" class="pb">[006-7a] <img width="20"  src="/static/img/kanseki-5.png"/></a></span>
<span class='tline' id='l116' data-llen='2996:3019'>　帝堯舜對上古亦曰後世聖人耿希道曰十三卦之</span>
<span class='tline' id='l117' data-llen='3019:3042'>　辭或言利或不言利有耒耜杵臼則網罟之利不足</span>
<span class='tline' id='l118' data-llen='3042:3065'>　言此耒耜杵臼所以言利有舟楫馬牛則交易之利</span>
<span class='tline' id='l119' data-llen='3065:3088'>　不足言此舟楫車馬所以言利有弧矢則門柝之利</span>
<span class='tline' id='l120' data-llen='3088:3111'>　不足言此弧矢所以言利李氏曰天下之事不至于</span>
<span class='tline' id='l121' data-llen='3111:3134'>　夬則不通故雜卦之次序與十三卦之制器尚象皆</span>
<span class='tline' id='l122' data-llen='3134:3141'>　終于夬也</span>
<span class='tline' id='l123' data-llen='3141:3164'>是故易者象也象也者像也彖者材也爻也者效天下</span>
<span class='tline' id='l124' data-llen='3164:3190'><a onclick="displayPageImage('KR1a0104', 'WYG', '006-7b' );" name="006-7b" class="pb">[006-7b] <img width="20"  src="/static/img/kanseki-5.png"/></a></span>
<span class='tline' id='l125' data-llen='3190:3223'>之動者也是故吉凶生而悔吝著也<span class='krp-note'>俞氏曰原其始吉/凶生于悔吝之小</span></span>
<span class='tline' id='l126' data-llen='3223:3239'><span class='krp-note'>疵要其終悔吝/著而為吉凶</span></span>
<span class='tline' id='l127' data-llen='3239:3262'>　畫前易原无象畫後易斯有象易者象盡在畫中象</span>
<span class='tline' id='l128' data-llen='3262:3285'>　者像都是人道人成象謂之像也彖者材統言三才</span>
<span class='tline' id='l129' data-llen='3285:3308'>　曰才專言人道曰材爻也者效天下之動缺一爻如</span>
<span class='tline' id='l130' data-llen='3308:3331'>　缺一肢節一手足其何以效天下之動凡像與不像</span>
<span class='tline' id='l131' data-llen='3331:3354'>　材與不材動之效與不效俱吉凶之所由生而悔吝</span>
<span class='tline' id='l132' data-llen='3354:3377'>　之所由著生謂自此而生著謂自微而著吉悔之著</span>
<span class='tline' id='l133' data-llen='3377:3403'><a onclick="displayPageImage('KR1a0104', 'WYG', '006-8a' );" name="006-8a" class="pb">[006-8a] <img width="20"  src="/static/img/kanseki-5.png"/></a></span>
<span class='tline' id='l134' data-llen='3403:3410'>　凶吝之著</span>
<span class='tline' id='l135' data-llen='3410:3433'>陽卦多隂隂卦多陽其故何也陽卦奇隂卦耦其徳行</span>
<span class='tline' id='l136' data-llen='3433:3456'>何也陽一君而二民君子之道也隂二君而一民小人</span>
<span class='tline' id='l137' data-llen='3456:3500'>之道也<span class='krp-note'>張子曰衆隂共事一陽理也二君共一民一民/事二君上與下皆小人之道也一君體二民二</span></span>
<span class='tline' id='l138' data-llen='3500:3518'><span class='krp-note'>民宗一君上與下/皆君子之道也</span></span>
<span class='tline' id='l139' data-llen='3518:3541'>　乾純陽陽為君坤純隂隂為民乾之子一陽以為序</span>
<span class='tline' id='l140' data-llen='3541:3564'>　而皆麗于二隂故陽卦反為多隂坤之女一隂以為</span>
<span class='tline' id='l141' data-llen='3564:3587'>　序而皆麗于二陽故隂卦反為多陽少者多之所宗</span>
<span class='tline' id='l142' data-llen='3587:3613'><a onclick="displayPageImage('KR1a0104', 'WYG', '006-8b' );" name="006-8b" class="pb">[006-8b] <img width="20"  src="/static/img/kanseki-5.png"/></a></span>
<span class='tline' id='l143' data-llen='3613:3636'>　一者衆之所歸一君二民主在一君以隂從陽以大</span>
<span class='tline' id='l144' data-llen='3636:3659'>　為主道大而公故為君子之道二君一民主在一民</span>
<span class='tline' id='l145' data-llen='3659:3680'>　以陽從隂以小為主道小而私故為小人之道</span>
<span class='tline' id='l146' data-llen='3680:3703'>易曰憧憧往來朋從爾思子曰天下何思何慮天下同</span>
<span class='tline' id='l147' data-llen='3703:3726'>歸而殊塗一致而百慮天下何思何慮日往則月來月</span>
<span class='tline' id='l148' data-llen='3726:3749'>往則日來日月相推而明生焉寒往則暑來暑往則寒</span>
<span class='tline' id='l149' data-llen='3749:3772'>來寒暑相推而歳成焉往者屈也來者信也屈信相感</span>
<span class='tline' id='l150' data-llen='3772:3811'>而利生焉<span class='krp-note'>張子曰屈信相感而利生感以誠/也情偽相感而利害生雜之偽也</span>尺蠖之屈</span>
<span class='tline' id='l151' data-llen='3811:3837'><a onclick="displayPageImage('KR1a0104', 'WYG', '006-9a' );" name="006-9a" class="pb">[006-9a] <img width="20"  src="/static/img/kanseki-5.png"/></a></span>
<span class='tline' id='l152' data-llen='3837:3874'>以求信也<span class='krp-note'>尺蠖屈/伸蟲</span>龍蛇之蟄以存身也<span class='krp-note'>聖人于易稱名/小而取義大不</span></span>
<span class='tline' id='l153' data-llen='3874:3904'><span class='krp-note'>以龍蠖巨細/而有所遺</span>精義入神以致用也利用安身以崇徳也</span>
<span class='tline' id='l154' data-llen='3904:3927'>過此以往未之或知也窮神知化徳之盛也易曰困于</span>
<span class='tline' id='l155' data-llen='3927:3950'>石據于蒺藜入于其宫不見其妻凶子曰非所困而困</span>
<span class='tline' id='l156' data-llen='3950:3973'>焉名必辱非所據而據焉身必危既辱且危死期将至</span>
<span class='tline' id='l157' data-llen='3973:3995'>妻其可得見耶易曰公用射隼于髙墉之上獲之无</span>
<span class='tline' id='l158' data-llen='3995:4018'>不利子曰隼者禽也弓矢者器也射之者人也君子藏</span>
<span class='tline' id='l159' data-llen='4018:4041'>器于身待時而動何不利之有動而不括是以出而有</span>
<span class='tline' id='l160' data-llen='4041:4067'><a onclick="displayPageImage('KR1a0104', 'WYG', '006-9b' );" name="006-9b" class="pb">[006-9b] <img width="20"  src="/static/img/kanseki-5.png"/></a></span>
<span class='tline' id='l161' data-llen='4067:4090'>獲語成器而動者也子曰小人不恥不仁不畏不義不</span>
<span class='tline' id='l162' data-llen='4090:4113'>見利不勸不威不懲小懲而大誡此小人之福也易曰</span>
<span class='tline' id='l163' data-llen='4113:4150'>屨校滅趾无咎此之謂也<span class='krp-note'>馮氏曰小人不以不仁為恥/故見利而後勸于為仁不以</span></span>
<span class='tline' id='l164' data-llen='4150:4182'><span class='krp-note'>不義為畏故畏/而後懲于不義</span>威善不積不足以成名惡不積不足以</span>
<span class='tline' id='l165' data-llen='4182:4205'>滅身小人以小善為无益而弗為也以小惡為无傷而</span>
<span class='tline' id='l166' data-llen='4205:4228'>弗去也故惡積而不可掩罪大而不可解易曰何校滅</span>
<span class='tline' id='l167' data-llen='4228:4251'>耳凶子曰危者安其位者也亡者保其存者也亂者有</span>
<span class='tline' id='l168' data-llen='4251:4274'>其治者也是故君子安而不忘危存而不忘亡治而不</span>
<span class='tline' id='l169' data-llen='4274:4301'><a onclick="displayPageImage('KR1a0104', 'WYG', '006-10a' );" name="006-10a" class="pb">[006-10a] <img width="20"  src="/static/img/kanseki-5.png"/></a></span>
<span class='tline' id='l170' data-llen='4301:4324'>忘亂是以身安而國家可保也易曰其亡其亡繫于苞</span>
<span class='tline' id='l171' data-llen='4324:4347'>桑子曰徳薄而位尊知小而謀大力小而任重鮮不及</span>
<span class='tline' id='l172' data-llen='4347:4370'>矣易曰鼎折足覆公餗其形渥凶言不勝其任也子曰</span>
<span class='tline' id='l173' data-llen='4370:4393'>知幾其神乎君子上交不諂下交不凟其知幾乎幾者</span>
<span class='tline' id='l174' data-llen='4393:4416'>動之微吉之先見者也君子見幾而作不俟終日易曰</span>
<span class='tline' id='l175' data-llen='4416:4439'>介于石不終日貞吉介如石焉寧用終日斷可識矣君</span>
<span class='tline' id='l176' data-llen='4439:4473'>子知微知彰知柔知剛萬夫之望<span class='krp-note'>程子曰知幾者君子/之獨見非衆人所能</span></span>
<span class='tline' id='l177' data-llen='4473:4519'><span class='krp-note'>及也穆生為酒醴而去免于胥靡之辱姜肱為土室之/隠免于黨錮之禍薛方守箕山之節免于新室之汙</span></span>
<span class='tline' id='l178' data-llen='4519:4546'><a onclick="displayPageImage('KR1a0104', 'WYG', '006-10b' );" name="006-10b" class="pb">[006-10b] <img width="20"  src="/static/img/kanseki-5.png"/></a></span>
<span class='tline' id='l179' data-llen='4546:4569'>子曰顔氏之子其殆庻幾乎有不善未嘗不知知之未</span>
<span class='tline' id='l180' data-llen='4569:4608'>嘗復行也<span class='krp-note'>蒙山陳氏曰有不善與為不善不/同有不善謂之過為不善謂之惡</span>易曰不逺</span>
<span class='tline' id='l181' data-llen='4608:4631'>復无祗悔元吉天地絪緼萬物化醇男女搆精萬物化</span>
<span class='tline' id='l182' data-llen='4631:4654'>生易曰三人行則損一人一人行則得其友言致一也</span>
<span class='tline' id='l183' data-llen='4654:4677'>子曰君子安其身而後動易其心而後語定其交而後</span>
<span class='tline' id='l184' data-llen='4677:4700'>求君子修此三者故全也危以動則民不與也懼以語</span>
<span class='tline' id='l185' data-llen='4700:4723'>則民不應也无交而求則民不與也莫之與則傷之者</span>
<span class='tline' id='l186' data-llen='4723:4740'>至矣易曰莫益之或擊之立心勿恒凶</span>
<span class='tline' id='l187' data-llen='4740:4767'><a onclick="displayPageImage('KR1a0104', 'WYG', '006-11a' );" name="006-11a" class="pb">[006-11a] <img width="20"  src="/static/img/kanseki-5.png"/></a></span>
<span class='tline' id='l188' data-llen='4767:4790'>　上言易卦具君子小人之道此下備舉十一爻教君</span>
<span class='tline' id='l189' data-llen='4790:4815'>　子為善勉小人逺刑何思何慮不是不思不思則不得不</span>
<span class='tline' id='l190' data-llen='4815:4838'>　是不慮不慮則无獲但天下之人失却思慮主宰而</span>
<span class='tline' id='l191' data-llen='4838:4861'>　憧憧以為思都是妄思憧憧以為慮都是妄慮或往</span>
<span class='tline' id='l192' data-llen='4861:4884'>　或來都是朋類此等思慮熟爛于胷中便與土塊填</span>
<span class='tline' id='l193' data-llen='4884:4907'>　塞一般夫子教天下之人以何為思以何為慮看來</span>
<span class='tline' id='l194' data-llen='4907:4930'>　天下道理所行之塗各殊而其歸則无不同所發之</span>
<span class='tline' id='l195' data-llen='4930:4953'>　慮有百而其致則无不一然則何苦為此憧憧往來</span>
<span class='tline' id='l196' data-llen='4953:4980'><a onclick="displayPageImage('KR1a0104', 'WYG', '006-11b' );" name="006-11b" class="pb">[006-11b] <img width="20"  src="/static/img/kanseki-5.png"/></a></span>
<span class='tline' id='l197' data-llen='4980:5003'>　之思慮夫亦思慮其同歸一致者而已矣同曰歸如</span>
<span class='tline' id='l198' data-llen='5003:5026'>　人人所還之家一曰致如人人所至之地是天下公</span>
<span class='tline' id='l199' data-llen='5026:5049'>　共之天理而非有我一人之私以此思慮純是一團</span>
<span class='tline' id='l200' data-llen='5049:5072'>　天理思慮又何病于往來之憧憧是故日月相推而</span>
<span class='tline' id='l201' data-llen='5072:5095'>　明生寒暑相推而歳成以往故尺蠖龍蛇之信與存</span>
<span class='tline' id='l202' data-llen='5095:5118'>　以屈故以蟄故日月寒暑不往而何以有來而何以</span>
<span class='tline' id='l203' data-llen='5118:5141'>　生明而何以成歳尺蠖不屈而何以求信龍蛇不蟄</span>
<span class='tline' id='l204' data-llen='5141:5164'>　而何以存身惟往而後來惟屈而後信惟蟄而後存</span>
<span class='tline' id='l205' data-llen='5164:5191'><a onclick="displayPageImage('KR1a0104', 'WYG', '006-12a' );" name="006-12a" class="pb">[006-12a] <img width="20"  src="/static/img/kanseki-5.png"/></a></span>
<span class='tline' id='l206' data-llen='5191:5214'>　惟同而能殊惟一而斯百殊者同之所化百者一之</span>
<span class='tline' id='l207' data-llen='5214:5237'>　所分不役思慮于殊與百而凝思慮于同與一精研</span>
<span class='tline' id='l208' data-llen='5237:5260'>　此義至于入神千思萬思皆不思之思何思之有千</span>
<span class='tline' id='l209' data-llen='5260:5283'>　慮萬慮皆不慮之慮何慮之有與日月合明與寒暑</span>
<span class='tline' id='l210' data-llen='5283:5306'>　合序與尺蠖龍蛇合其屈信蟄存舉而措之天下用</span>
<span class='tline' id='l211' data-llen='5306:5329'>　不求利而自利以致用也致之用无施不利居之身</span>
<span class='tline' id='l212' data-llen='5329:5352'>　随處而安徳不期崇而自崇以崇徳也過此以往未</span>
<span class='tline' id='l213' data-llen='5352:5375'>　之或知窮神而神天徳知化而化天道皆徳盛自致</span>
<span class='tline' id='l214' data-llen='5375:5402'><a onclick="displayPageImage('KR1a0104', 'WYG', '006-12b' );" name="006-12b" class="pb">[006-12b] <img width="20"  src="/static/img/kanseki-5.png"/></a></span>
<span class='tline' id='l215' data-llen='5402:5425'>　聖而不可知之之事要之其始只由精義以進耳若</span>
<span class='tline' id='l216' data-llen='5425:5448'>　出乎義必入乎利出乎君子必入乎小人君子精義</span>
<span class='tline' id='l217' data-llen='5448:5471'>　利用安身日入乎神小人見利名辱身危日迫于死</span>
<span class='tline' id='l218' data-llen='5471:5494'>　君子利用安身動而不括出而有獲為安為存為治</span>
<span class='tline' id='l219' data-llen='5494:5517'>　小人用不利而身不安始于小惡不懲終于大罪不</span>
<span class='tline' id='l220' data-llen='5517:5540'>　解為危為亡為亂君子雖安常不忘危是以身安而</span>
<span class='tline' id='l221' data-llen='5540:5563'>　國家可保小人以危為安以小謀大必且凶于國害</span>
<span class='tline' id='l222' data-llen='5563:5586'>　于家而何以保其身身之保與不保係于用之利與</span>
<span class='tline' id='l223' data-llen='5586:5613'><a onclick="displayPageImage('KR1a0104', 'WYG', '006-13a' );" name="006-13a" class="pb">[006-13a] <img width="20"  src="/static/img/kanseki-5.png"/></a></span>
<span class='tline' id='l224' data-llen='5613:5636'>　不利用之利與不利係于義之精與不精盖義者至</span>
<span class='tline' id='l225' data-llen='5636:5659'>　精至㣲之理涵于動而未形有无之間又謂之幾故</span>
<span class='tline' id='l226' data-llen='5659:5682'>　精義斯入神矣知幾不其神乎邵子曰何者謂之幾</span>
<span class='tline' id='l227' data-llen='5682:5705'>　天根理極微這幾字最認得分明君子上交不諂下</span>
<span class='tline' id='l228' data-llen='5705:5728'>　交不凟謂之知幾凡人上交必有些小趨奉底心下</span>
<span class='tline' id='l229' data-llen='5728:5751'>　交必有些小簡傲底心所争只是些子聖門顔子恰</span>
<span class='tline' id='l230' data-llen='5751:5774'>　恰知此畧不爭差些子故孔子稱之曰殆庶幾有不</span>
<span class='tline' id='l231' data-llen='5774:5797'>　善未嘗不知知之未嘗復行未嘗不知只這些子蔽</span>
<span class='tline' id='l232' data-llen='5797:5824'><a onclick="displayPageImage('KR1a0104', 'WYG', '006-13b' );" name="006-13b" class="pb">[006-13b] <img width="20"  src="/static/img/kanseki-5.png"/></a></span>
<span class='tline' id='l233' data-llen='5824:5847'>　隔不得知之未嘗復行只這些子爭差不得幾是這</span>
<span class='tline' id='l234' data-llen='5847:5870'>　些子義是這些子充拓去幾之知義之精同之歸一</span>
<span class='tline' id='l235' data-llen='5870:5893'>　之致也天地絪緼萬物化醇男女構精萬物化生天</span>
<span class='tline' id='l236' data-llen='5893:5916'>　地之外无男女男女之外无天地醇之化者理之賦</span>
<span class='tline' id='l237' data-llen='5916:5939'>　生之化者形之成只是一箇原无兩箇損三說主匪</span>
<span class='tline' id='l238' data-llen='5939:5962'>　其以柔說説人其曰三人行則損一人惟下二人剛</span>
<span class='tline' id='l239' data-llen='5962:5985'>　說之道為主非己說是主其曰一人行則得其友又</span>
<span class='tline' id='l240' data-llen='5985:6008'>　惟上一人剛止之道為用非己說是用女惟從男男</span>
<span class='tline' id='l241' data-llen='6008:6035'><a onclick="displayPageImage('KR1a0104', 'WYG', '006-14a' );" name="006-14a" class="pb">[006-14a] <img width="20"  src="/static/img/kanseki-5.png"/></a></span>
<span class='tline' id='l242' data-llen='6035:6058'>　女又妙合乎天地故謂之致一之道人人有此致一</span>
<span class='tline' id='l243' data-llen='6058:6081'>　之道用无不利而身安動寧括乎心无險陂而常易</span>
<span class='tline' id='l244' data-llen='6081:6104'>　語寧懼乎相求以義而交定上交下交其寧諂與凟</span>
<span class='tline' id='l245' data-llen='6104:6127'>　乎如此者以立心言所謂恒以思慮言所謂同所謂</span>
<span class='tline' id='l246' data-llen='6127:6150'>　一所謂貞天下何思思此天下何慮慮此舍此无有</span>
<span class='tline' id='l247' data-llen='6150:6173'>　不入憧憧私意路頭去朱子答門人徐居父人所以</span>
<span class='tline' id='l248' data-llen='6173:6196'>　思慮紛擾只縁未見道理耳天下何思何慮是无閒</span>
<span class='tline' id='l249' data-llen='6196:6219'>　思慮也又答劉履之若見得道理分曉自无閒雜思</span>
<span class='tline' id='l250' data-llen='6219:6246'><a onclick="displayPageImage('KR1a0104', 'WYG', '006-14b' );" name="006-14b" class="pb">[006-14b] <img width="20"  src="/static/img/kanseki-5.png"/></a></span>
<span class='tline' id='l251' data-llen='6246:6267'>　慮天下何思何慮不知有甚事可思慮也㫖矣</span>
<span class='tline' id='l252' data-llen='6267:6290'>子曰乾坤其易之門耶乾陽物也坤隂物也隂陽合徳</span>
<span class='tline' id='l253' data-llen='6290:6313'>而剛柔有體以體天地之撰以通神明之徳其稱名也</span>
<span class='tline' id='l254' data-llen='6313:6336'>雜而不越于稽其類其衰世之意耶夫易彰往而察來</span>
<span class='tline' id='l255' data-llen='6336:6359'>而㣲顯闡幽開而當名辨物正言㫁辭則備矣其稱名</span>
<span class='tline' id='l256' data-llen='6359:6382'>也小其取類也大其㫖逺其辭文其言曲而中其事肆</span>
<span class='tline' id='l257' data-llen='6382:6398'>而隐因貳以濟民行以明失得之報</span>
<span class='tline' id='l258' data-llen='6398:6421'>　乾坤易之門緼與門皆指奇偶二畫言奇偶有體隂</span>
<span class='tline' id='l259' data-llen='6421:6448'><a onclick="displayPageImage('KR1a0104', 'WYG', '006-15a' );" name="006-15a" class="pb">[006-15a] <img width="20"  src="/static/img/kanseki-5.png"/></a></span>
<span class='tline' id='l260' data-llen='6448:6471'>　陽爻象之所立故曰緼闔闢互用隂陽往來之所由</span>
<span class='tline' id='l261' data-llen='6471:6494'>　故曰門得其門者為誰羲文周孔四聖人之外或寡</span>
<span class='tline' id='l262' data-llen='6494:6517'>　也乾陽物坤隂物兩儀生于太極而有對待故以門</span>
<span class='tline' id='l263' data-llen='6517:6540'>　名亦以物名至于隂陽合徳剛柔有體以體天地之</span>
<span class='tline' id='l264' data-llen='6540:6563'>　撰以通神明之徳庻幾得其門而入矣其稱名也雜</span>
<span class='tline' id='l265' data-llen='6563:6586'>　而不越名即六十四卦之名雜即物相雜之雜不越</span>
<span class='tline' id='l266' data-llen='6586:6609'>　非天地之撰即神明之徳初不越乎其門衰世之意</span>
<span class='tline' id='l267' data-llen='6609:6632'>　作易聖人之意葢皆憂後世之衰而思以挽之治古</span>
<span class='tline' id='l268' data-llen='6632:6659'><a onclick="displayPageImage('KR1a0104', 'WYG', '006-15b' );" name="006-15b" class="pb">[006-15b] <img width="20"  src="/static/img/kanseki-5.png"/></a></span>
<span class='tline' id='l269' data-llen='6659:6682'>　之隆也夫易之變由乾坤之門而出往以之彰來以</span>
<span class='tline' id='l270' data-llen='6682:6705'>　之察顯既微之幽又闡之皆闢其門而開之之義開</span>
<span class='tline' id='l271' data-llen='6705:6728'>　而當名名實稱也辨物隂物陽物之有辨也正言擬</span>
<span class='tline' id='l272' data-llen='6728:6751'>　之後言也斷辭繫辭明吉凶也如此則既備矣而又</span>
<span class='tline' id='l273' data-llen='6751:6774'>　名不徒當其稱之也小其取類于隂陽也大辭不徒</span>
<span class='tline' id='l274' data-llen='6774:6797'>　斷其㫖逺其辭文言不徒正又曲而中物不徒辨又</span>
<span class='tline' id='l275' data-llen='6797:6820'>　肆而隠凡皆因貳以濟民行以明失得之報報曉也</span>
<span class='tline' id='l276' data-llen='6820:6843'>　曉然開示使天下後世之人俱得遊于易之門也曰</span>
<span class='tline' id='l277' data-llen='6843:6870'><a onclick="displayPageImage('KR1a0104', 'WYG', '006-16a' );" name="006-16a" class="pb">[006-16a] <img width="20"  src="/static/img/kanseki-5.png"/></a></span>
<span class='tline' id='l278' data-llen='6870:6893'>　因貳以濟者民行之衰衰于不貞夫一而二以貳故</span>
<span class='tline' id='l279' data-llen='6893:6916'>　因其疑貳不决而作易以濟之吉凶者言乎其失得</span>
<span class='tline' id='l280' data-llen='6916:6939'>　天下之民行有失易為報之以凶天下之民行有得</span>
<span class='tline' id='l281' data-llen='6939:6956'>　易為報之以吉故曰以明失得之報</span>
<span class='tline' id='l282' data-llen='6956:6979'>易之興也其于中古乎作易者其有憂患乎是故履徳</span>
<span class='tline' id='l283' data-llen='6979:7002'>之基也謙徳之柄也復徳之本也恒徳之固也損徳之</span>
<span class='tline' id='l284' data-llen='7002:7025'>修也益徳之裕也困徳之辨也井徳之地也巽徳之制</span>
<span class='tline' id='l285' data-llen='7025:7071'>也<span class='krp-note'>唐一菴氏曰履謙復上經三卦恒下經貞巽之首益/巽在外反益為損井損在内反井為困皆可以表巽</span></span>
<span class='tline' id='l286' data-llen='7071:7098'><a onclick="displayPageImage('KR1a0104', 'WYG', '006-16b' );" name="006-16b" class="pb">[006-16b] <img width="20"  src="/static/img/kanseki-5.png"/></a></span>
<span class='tline' id='l287' data-llen='7098:7132'><span class='krp-note'>道之用故並取五卦以/見意而直以巽終之</span>履和而至謙尊而光復小而辨</span>
<span class='tline' id='l288' data-llen='7132:7155'>于物恒雜而不厭損先難而後易益長裕而不設困窮</span>
<span class='tline' id='l289' data-llen='7155:7193'>而通井居其所而遷<span class='krp-note'>居其所定體不動遷/水却流行出去不窮</span>巽稱而隠<span class='krp-note'>朱/子</span></span>
<span class='tline' id='l290' data-llen='7193:7234'><span class='krp-note'>曰稱如稱量稱物之稱隠不見也如風之/動物无物不入但見其動而不見其形</span>履以和行謙</span>
<span class='tline' id='l291' data-llen='7234:7257'>以制禮復以自知恒以一徳損以逺害益以興利困以</span>
<span class='tline' id='l292' data-llen='7257:7296'>寡怨<span class='krp-note'>困而能說得/處困之道</span>井以辨義巽以行權<span class='krp-note'>朱子曰天下道/理只在聖人口</span></span>
<span class='tline' id='l293' data-llen='7296:7343'><span class='krp-note'>頭偶説此九卦意思自足若更添一卦也不妨非謂九/卦之外皆非所以處憂患也程子曰古今多錯用權字</span></span>
<span class='tline' id='l294' data-llen='7343:7383'><span class='krp-note'>纔說權便是變詐或權術不知權只是經所不/及者權量輕重使之合義纔合義便是經也</span></span>
<span class='tline' id='l295' data-llen='7383:7410'><a onclick="displayPageImage('KR1a0104', 'WYG', '006-17a' );" name="006-17a" class="pb">[006-17a] <img width="20"  src="/static/img/kanseki-5.png"/></a></span>
<span class='tline' id='l296' data-llen='7410:7433'>　作易者之有憂患為天下後世慮也即吉凶與民同</span>
<span class='tline' id='l297' data-llen='7433:7456'>　患之憂患三陳九卦明君子反身修徳終身憂患之</span>
<span class='tline' id='l298' data-llen='7456:7479'>　大端履徳之基基所以立第一在躬行實踐无履便</span>
<span class='tline' id='l299' data-llen='7479:7502'>　是无基業之人謙徳之柄柄所以持人最不可盈无</span>
<span class='tline' id='l300' data-llen='7502:7525'>　謙便是无欛柄之人次復一㸃真陽奮于重隂之下</span>
<span class='tline' id='l301' data-llen='7525:7548'>　人之本木之根草之芽次恒知及仁守纔完固不傾</span>
<span class='tline' id='l302' data-llen='7548:7571'>　移損言修只有減益言裕非有増困曰辨君子生于</span>
<span class='tline' id='l303' data-llen='7571:7594'>　憂患小人死于安樂井曰地基與地俱畧不可摇撼</span>
<span class='tline' id='l304' data-llen='7594:7621'><a onclick="displayPageImage('KR1a0104', 'WYG', '006-17b' );" name="006-17b" class="pb">[006-17b] <img width="20"  src="/static/img/kanseki-5.png"/></a></span>
<span class='tline' id='l305' data-llen='7621:7644'>　移動底巽曰制制如刀之裁制布帛非巽順于理弗</span>
<span class='tline' id='l306' data-llen='7644:7667'>　能履和而至和兌之說至乾之健行到極處謙尊而</span>
<span class='tline' id='l307' data-llen='7667:7690'>　光坤上行為尊艮下處原光復小而辨于物一陽方</span>
<span class='tline' id='l308' data-llen='7690:7713'>　生為小羣隂不能亂為辨恒雜而不厭震動不一為</span>
<span class='tline' id='l309' data-llen='7713:7736'>　雜巽入有常為不厭先難方損之初後易既損之後</span>
<span class='tline' id='l310' data-llen='7736:7759'>　長裕充長其固有不設无撰造撰造則為偽窮則水</span>
<span class='tline' id='l311' data-llen='7759:7782'>　之涸身之困通則水之流道之亨居其所水在井中</span>
<span class='tline' id='l312' data-llen='7782:7805'>　遷水之汲而及物稱酌量處置隠形迹不露和行行</span>
<span class='tline' id='l313' data-llen='7805:7832'><a onclick="displayPageImage('KR1a0104', 'WYG', '006-18a' );" name="006-18a" class="pb">[006-18a] <img width="20"  src="/static/img/kanseki-5.png"/></a></span>
<span class='tline' id='l314' data-llen='7832:7855'>　欲和不欲硬舉步常從容和緩方无顛蹶之患制禮</span>
<span class='tline' id='l315' data-llen='7855:7878'>　退讓所以明禮是為禮之法則自知訓知猶主最當</span>
<span class='tline' id='l316' data-llen='7878:7901'>　一㸃微陽兠根為主天下孰得而蔽昩之一徳始終</span>
<span class='tline' id='l317' data-llen='7901:7924'>　如一逺害非一身之害與天下共逺之興利非一身</span>
<span class='tline' id='l318' data-llen='7924:7947'>　之利與天下共興之歐陽文忠氏曰君子者天下繫</span>
<span class='tline' id='l319' data-llen='7947:7970'>　焉一身之損益天下之利害也君子之自損忿慾耳</span>
<span class='tline' id='l320' data-llen='7970:7993'>　自益遷善而改過耳然而肆其忿慾者豈止一身之</span>
<span class='tline' id='l321' data-llen='7993:8016'>　損哉天下有被其害矣遷善而改過者豈止一己之</span>
<span class='tline' id='l322' data-llen='8016:8043'><a onclick="displayPageImage('KR1a0104', 'WYG', '006-18b' );" name="006-18b" class="pb">[006-18b] <img width="20"  src="/static/img/kanseki-5.png"/></a></span>
<span class='tline' id='l323' data-llen='8043:8067'>　益哉天下有蒙其利矣寡怨知命安分辨義自守得定</span>
<span class='tline' id='l324' data-llen='8067:8090'>　是是非非必有以審其當權稱錘前却无定以等物</span>
<span class='tline' id='l325' data-llen='8090:8113'>　之輕重而取于衡平非義精仁熟入細底人不能故</span>
<span class='tline' id='l326' data-llen='8113:8126'>　論語以可與權為學之至</span>
<span class='tline' id='l327' data-llen='8126:8149'>易之為書也不可逺為道也屢遷變動不居周流六虛</span>
<span class='tline' id='l328' data-llen='8149:8195'><span class='krp-note'>魏氏曰爻専指九六畫兼七八九六畫之見者又為/位爻之變者又為虚虛從畫而為位位從爻而為虚</span>上</span>
<span class='tline' id='l329' data-llen='8195:8218'>下无常剛柔相易不可為典要惟變所適其出入以度</span>
<span class='tline' id='l330' data-llen='8218:8241'>外内使知懼又明于憂患與故无有師保如臨父母初</span>
<span class='tline' id='l331' data-llen='8241:8268'><a onclick="displayPageImage('KR1a0104', 'WYG', '006-19a' );" name="006-19a" class="pb">[006-19a] <img width="20"  src="/static/img/kanseki-5.png"/></a></span>
<span class='tline' id='l332' data-llen='8268:8296'>率其辭而揆其方既有典常茍非其人道不虛行<span class='krp-note'>前言/典禮</span></span>
<span class='tline' id='l333' data-llen='8296:8326'><span class='krp-note'>此言典要又言典常典當也經也/法也謂天地人之常道極則也</span></span>
<span class='tline' id='l334' data-llen='8326:8349'>　不可逺與不可須臾離同義屢遷變也變動謂更互</span>
<span class='tline' id='l335' data-llen='8349:8372'>　移動不居謂不止定一處位本无體因爻始見故稱</span>
<span class='tline' id='l336' data-llen='8372:8395'>　六虛不可為典要不可以上下剛柔為典要唯變所</span>
<span class='tline' id='l337' data-llen='8395:8418'>　適上下无常剛柔相易變之所適无適而非典要非</span>
<span class='tline' id='l338' data-llen='8418:8441'>　其无典要也其出入以度内外使知懼出以度人之</span>
<span class='tline' id='l339' data-llen='8441:8464'>　外即所謂義以方外入以度人之内即所謂敬以直</span>
<span class='tline' id='l340' data-llen='8464:8491'><a onclick="displayPageImage('KR1a0104', 'WYG', '006-19b' );" name="006-19b" class="pb">[006-19b] <img width="20"  src="/static/img/kanseki-5.png"/></a></span>
<span class='tline' id='l341' data-llen='8491:8514'>　内出入内外无不以度无敢不懼不徒知懼而又明</span>
<span class='tline' id='l342' data-llen='8514:8537'>　于憂患與所以憂患之故不有師保之臨即有父母</span>
<span class='tline' id='l343' data-llen='8537:8560'>　之臨无時无處而不知懼也初率其辭而揆其方方</span>
<span class='tline' id='l344' data-llen='8560:8583'>　即是度是典既有典常以典要為常原始謹初率其</span>
<span class='tline' id='l345' data-llen='8583:8606'>　辭之所指揆其方之所向出以度外入以度内卦卦</span>
<span class='tline' id='l346' data-llen='8606:8629'>　所適之變盡以典要為常而有其常爻爻所適之變</span>
<span class='tline' id='l347' data-llen='8629:8652'>　盡以典要為常而有其常如是則得其人而道行故</span>
<span class='tline' id='l348' data-llen='8652:8664'>　曰茍非其人道不虚行</span>
<span class='tline' id='l349' data-llen='8664:8691'><a onclick="displayPageImage('KR1a0104', 'WYG', '006-20a' );" name="006-20a" class="pb">[006-20a] <img width="20"  src="/static/img/kanseki-5.png"/></a></span>
<span class='tline' id='l350' data-llen='8691:8720'>易之為書也原始要終以為質也<span class='krp-note'>要謂究/其歸宿</span>六爻相雜唯</span>
<span class='tline' id='l351' data-llen='8720:8743'>其時物也其初難知其上易知本末也初辭擬之卒成</span>
<span class='tline' id='l352' data-llen='8743:8766'>之終若夫雜物撰徳辨是與非則非其中爻不備噫亦</span>
<span class='tline' id='l353' data-llen='8766:8789'>要存亡吉凶則居可知矣知者觀其彖辭則思過半矣</span>
<span class='tline' id='l354' data-llen='8789:8812'>二與四同功而異位其善不同二多譽四多懼近也柔</span>
<span class='tline' id='l355' data-llen='8812:8835'>之為道不利逺者其要无咎其用柔中也三與五同功</span>
<span class='tline' id='l356' data-llen='8835:8858'>而異位三多凶五多功貴賤之等也其柔危其剛勝邪</span>
<span class='tline' id='l357' data-llen='8858:8890'><span class='krp-note'>柔之為道不利逺者朱子曰近君則/當和柔逺去則當强毅果敢始得</span></span>
<span class='tline' id='l358' data-llen='8890:8917'><a onclick="displayPageImage('KR1a0104', 'WYG', '006-20b' );" name="006-20b" class="pb">[006-20b] <img width="20"  src="/static/img/kanseki-5.png"/></a></span>
<span class='tline' id='l359' data-llen='8917:8940'>　易之為書原始要終以為質言卦六爻相雜唯其時</span>
<span class='tline' id='l360' data-llen='8940:8963'>　物言爻質言體之純雜言用之變時物相雜之時之</span>
<span class='tline' id='l361' data-llen='8963:8986'>　物爻各一時爻各一物其初難知初是卦之本始處</span>
<span class='tline' id='l362' data-llen='8986:9009'>　其上易知上是卦之末終處初辭擬之随時物而擬</span>
<span class='tline' id='l363' data-llen='9009:9032'>　諸形容卒成之終究竟不失原始要終之質若夫雜</span>
<span class='tline' id='l364' data-llen='9032:9055'>　物撰徳辨是與非則非其中爻不備中爻謂中四爻</span>
<span class='tline' id='l365' data-llen='9055:9078'>　又可雜撰為兩卦以卦必三爻下三爻上三爻固是</span>
<span class='tline' id='l366' data-llen='9078:9101'>　兩卦從二至四三爻也成一卦從三至五三爻也成</span>
<span class='tline' id='l367' data-llen='9101:9128'><a onclick="displayPageImage('KR1a0104', 'WYG', '006-21a' );" name="006-21a" class="pb">[006-21a] <img width="20"  src="/static/img/kanseki-5.png"/></a></span>
<span class='tline' id='l368' data-llen='9128:9151'>　一卦无往不可雜之為八物撰之成八徳辨是與非</span>
<span class='tline' id='l369' data-llen='9151:9174'>　言同一雜撰又有雜撰之是又有雜撰之非如屯中</span>
<span class='tline' id='l370' data-llen='9174:9197'>　爻雜撰艮坤二雜坤以柔乗剛撰之非四雜坤以順</span>
<span class='tline' id='l371' data-llen='9197:9220'>　應初撰之是五雜艮則屯膏而不得下撰之非三雜</span>
<span class='tline' id='l372' data-llen='9220:9243'>　艮則舎止而不輕往撰之是擬初成上本末具舉慎</span>
<span class='tline' id='l373' data-llen='9243:9266'>　辨其中是非不混言天下之至賾而不可惡言天下</span>
<span class='tline' id='l374' data-llen='9266:9289'>　之至動而不可亂以此噫亦要存亡吉凶則居可知</span>
<span class='tline' id='l375' data-llen='9289:9312'>　居即所居而安之居言不待變動而吉凶存亡亦无</span>
<span class='tline' id='l376' data-llen='9312:9339'><a onclick="displayPageImage('KR1a0104', 'WYG', '006-21b' );" name="006-21b" class="pb">[006-21b] <img width="20"  src="/static/img/kanseki-5.png"/></a></span>
<span class='tline' id='l377' data-llen='9339:9362'>　不可知以有原始要終之為質者在也故知者觀其</span>
<span class='tline' id='l378' data-llen='9362:9385'>　彖辭所思已是過半而况並觀六爻之辭由初之難</span>
<span class='tline' id='l379' data-llen='9385:9408'>　圖上之易悉得中爻同功異位多譽多懼多凶多功</span>
<span class='tline' id='l380' data-llen='9408:9426'>　逺近剛柔之義天下之能事不既備乎</span>
<span class='tline' id='l381' data-llen='9426:9449'>易之為書也廣大悉備有天道焉有人道焉有地道焉</span>
<span class='tline' id='l382' data-llen='9449:9472'>兼三才而兩之故六六者非他也三才之道也道有變</span>
<span class='tline' id='l383' data-llen='9472:9495'>動故曰爻爻有等故曰物物相雜故曰文文不當故吉</span>
<span class='tline' id='l384' data-llen='9495:9539'>凶生焉<span class='krp-note'>三畫之卦不曰爻以未有變動物相雜故曰文/朱子曰隂陽相間錯為文若有隂无陽有陽无</span></span>
<span class='tline' id='l385' data-llen='9539:9566'><a onclick="displayPageImage('KR1a0104', 'WYG', '006-22a' );" name="006-22a" class="pb">[006-22a] <img width="20"  src="/static/img/kanseki-5.png"/></a></span>
<span class='tline' id='l386' data-llen='9566:9600'><span class='krp-note'>隂如何得有文胡氏曰卦舉始終而成/體故曰質爻雜剛柔而為用故曰文</span></span>
<span class='tline' id='l387' data-llen='9600:9623'>　六者非他三才之道才之為言裁也上裁而有成乎</span>
<span class='tline' id='l388' data-llen='9623:9646'>　天中裁而有成乎人下裁而有成乎地合三為一故</span>
<span class='tline' id='l389' data-llen='9646:9669'>　謂之三才中人以下自成其才者絶鮮不成其才先</span>
<span class='tline' id='l390' data-llen='9669:9692'>　己不成其人又何以成其為天成其為地故曰罔之</span>
<span class='tline' id='l391' data-llen='9692:9715'>　生幸而免也道有變動卦之二體有一定之象六爻</span>
<span class='tline' id='l392' data-llen='9715:9738'>　相雜中爻雜撰便盡數變動是以謂之爻爻有等爻</span>
<span class='tline' id='l393' data-llen='9738:9761'>　有上下貴賤之差等是以謂之物物相雜隂物陽物</span>
<span class='tline' id='l394' data-llen='9761:9788'><a onclick="displayPageImage('KR1a0104', 'WYG', '006-22b' );" name="006-22b" class="pb">[006-22b] <img width="20"  src="/static/img/kanseki-5.png"/></a></span>
<span class='tline' id='l395' data-llen='9788:9811'>　相為間錯是以謂之文文不當故吉凶生吉言得只</span>
<span class='tline' id='l396' data-llen='9811:9834'>　是文得當凶言失只是文得不當當下當而吉便能</span>
<span class='tline' id='l397' data-llen='9834:9857'>　盡其才當下不當而凶便不能盡其才人見其禽獸</span>
<span class='tline' id='l398' data-llen='9857:9875'>　也而以為未嘗有才則豈易之情也哉</span>
<span class='tline' id='l399' data-llen='9875:9898'>易之興也其當殷之末世周之盛徳邪當文王與紂之</span>
<span class='tline' id='l400' data-llen='9898:9921'>事邪是故其辭危危者使平易者使傾其道甚大百物</span>
<span class='tline' id='l401' data-llen='9921:9951'>不廢懼以終始其要无咎此之謂易之道也<span class='krp-note'>朱子曰要/去聲要約</span></span>
<span class='tline' id='l402' data-llen='9951:9998'><span class='krp-note'>之義平聲要其歸之意從平聲為長誠齋楊氏曰紂殷/王仲尼殷後也貶殷為末世褒周為盛徳指紂之名而</span></span>
<span class='tline' id='l403' data-llen='9998:10025'><a onclick="displayPageImage('KR1a0104', 'WYG', '006-23a' );" name="006-23a" class="pb">[006-23a] <img width="20"  src="/static/img/kanseki-5.png"/></a></span>
<span class='tline' id='l404' data-llen='10025:10052'><span class='krp-note'>不諱稱文王之王而不抑不/以一家之私沒天下之公也</span></span>
<span class='tline' id='l405' data-llen='10052:10075'>　三分天下有其二以服事殷此便是周之盛徳曰殷</span>
<span class='tline' id='l406' data-llen='10075:10098'>　之末世周之盛徳者否終則傾文王當此時而彖易</span>
<span class='tline' id='l407' data-llen='10098:10122'>　直溯堯舜黄農而上以逺紹乎皇羲不𫝊之緒不使</span>
<span class='tline' id='l408' data-llen='10122:10145'>　湮墜于末世故以言乎易之興也其辭危无一爻可</span>
<span class='tline' id='l409' data-llen='10145:10168'>　易其道大无一物可廢總之懼以終始其要歸于无</span>
<span class='tline' id='l410' data-llen='10168:10191'>　咎而已无咎者善補過也聖人要在无咎聖人懼以</span>
<span class='tline' id='l411' data-llen='10191:10214'>　終始雖欲不為補過之圖不可得也五十學易可无</span>
<span class='tline' id='l412' data-llen='10214:10241'><a onclick="displayPageImage('KR1a0104', 'WYG', '006-23b' );" name="006-23b" class="pb">[006-23b] <img width="20"  src="/static/img/kanseki-5.png"/></a></span>
<span class='tline' id='l413' data-llen='10241:10264'>　大過聖人之危懼與文王同後世易學湮晦玩易忘</span>
<span class='tline' id='l414' data-llen='10264:10287'>　危兢業本體不勝滅裂至于惡積不可掩罪大不可</span>
<span class='tline' id='l415' data-llen='10287:10310'>　解百孔千瘡曽无處下手可補此无他只是慢易而</span>
<span class='tline' id='l416' data-llen='10310:10324'>　不知懼或是始懼而終不懼</span>
<span class='tline' id='l417' data-llen='10324:10347'>夫乾天下之至健也徳行恒易以知險夫坤天下之至</span>
<span class='tline' id='l418' data-llen='10347:10370'>順也徳行恒簡以知阻能說諸心能研諸侯之慮定天</span>
<span class='tline' id='l419' data-llen='10370:10393'>下之吉凶成天下之亹亹者是故變化云為吉事有祥</span>
<span class='tline' id='l420' data-llen='10393:10416'>象事知器占事知來天地設位聖人成能人謀鬼謀百</span>
<span class='tline' id='l421' data-llen='10416:10443'><a onclick="displayPageImage('KR1a0104', 'WYG', '006-24a' );" name="006-24a" class="pb">[006-24a] <img width="20"  src="/static/img/kanseki-5.png"/></a></span>
<span class='tline' id='l422' data-llen='10443:10466'>姓與能八卦以象告爻彖以情言剛柔雜居吉凶可見</span>
<span class='tline' id='l423' data-llen='10466:10489'>矣變動以利言吉凶以情遷是故愛惡相攻而吉凶生</span>
<span class='tline' id='l424' data-llen='10489:10521'><span class='krp-note'>攻意向専到之/意非攻擊之謂</span>逺近相取而悔吝生情偽相感而利害</span>
<span class='tline' id='l425' data-llen='10521:10550'>生凡易之情近而不相得則凶或害之悔且吝<span class='krp-note'>吴氏曰/相得則</span></span>
<span class='tline' id='l426' data-llen='10550:10581'><span class='krp-note'>吉利悔亡无悔/无咎從可知</span>将叛者其辭慚中心疑者其辭枝吉人</span>
<span class='tline' id='l427' data-llen='10581:10604'>之辭寡躁人之辭多誣善之人其辭游失其守者其辭</span>
<span class='tline' id='l428' data-llen='10604:10650'>屈<span class='krp-note'>項氏曰六辭以類推之艮吉震躁兌叛巽疑坎喜陷/為誣善離喜麗為失守或曰爻之隂陽外與始相與</span></span>
<span class='tline' id='l429' data-llen='10650:10697'><span class='krp-note'>内與終實背去為叛疑謂隂陽均敵而无大小之差枝/如木枝兩開游謂自知非實汎漫不常失其守謂陽失</span></span>
<span class='tline' id='l430' data-llen='10697:10724'><a onclick="displayPageImage('KR1a0104', 'WYG', '006-24b' );" name="006-24b" class="pb">[006-24b] <img width="20"  src="/static/img/kanseki-5.png"/></a></span>
<span class='tline' id='l431' data-llen='10724:10771'><span class='krp-note'>其専固則屈于隂隂失其承從則屈于陽王巽卿曰下/繫推明乾坤至易至簡知險知阻示人且以知人之情</span></span>
<span class='tline' id='l432' data-llen='10771:10818'><span class='krp-note'>偽結之與上繫言乾坤易簡之道而及于可大可久之/氣象不侔上繫從畫前說起是夫子示人用易處常之</span></span>
<span class='tline' id='l433' data-llen='10818:10854'><span class='krp-note'>道當為治世之意下繫從重卦說起是夫/子示人用易處變之道故為衰世之意</span></span>
<span class='tline' id='l434' data-llen='10854:10877'>　乾至健確然示人以易人能行其至健而有得于心</span>
<span class='tline' id='l435' data-llen='10877:10900'>　而措之于行則不特易在我且恒易在我故乾之徳</span>
<span class='tline' id='l436' data-llen='10900:10923'>　行為恒易乾本上下交于坤而成坎下則危圖之天</span>
<span class='tline' id='l437' data-llen='10923:10946'>　一居下卦之以坎代坤皆乾之險也險易相反恒易</span>
<span class='tline' id='l438' data-llen='10946:10969'>　是以恒知天下之險恒危于險而不陷于險坤至順</span>
<span class='tline' id='l439' data-llen='10969:10996'><a onclick="displayPageImage('KR1a0104', 'WYG', '006-25a' );" name="006-25a" class="pb">[006-25a] <img width="20"  src="/static/img/kanseki-5.png"/></a></span>
<span class='tline' id='l440' data-llen='10996:11019'>　隤然示人以簡人能行其至順而有得于心而措之</span>
<span class='tline' id='l441' data-llen='11019:11042'>　于行則不特簡在我且恒簡在我故坤之徳行為恒</span>
<span class='tline' id='l442' data-llen='11042:11065'>　簡坤本下上交于乾而成離上則難圖之地二居上</span>
<span class='tline' id='l443' data-llen='11065:11088'>　卦之以離代乾皆坤之阻也阻簡相反恒簡是以恒</span>
<span class='tline' id='l444' data-llen='11088:11111'>　知天下之阻恒危于阻而不困于阻恒易簡故能悅</span>
<span class='tline' id='l445' data-llen='11111:11134'>　諸心恒知險阻故能研諸侯之慮侯即建侯之侯諸</span>
<span class='tline' id='l446' data-llen='11134:11157'>　語辭研諸侯之慮坤順承乾人之有主之慮也乾坤</span>
<span class='tline' id='l447' data-llen='11157:11180'>　合徳險阻盡平是以能定天下之吉凶而成天下之</span>
<span class='tline' id='l448' data-llen='11180:11207'><a onclick="displayPageImage('KR1a0104', 'WYG', '006-25b' );" name="006-25b" class="pb">[006-25b] <img width="20"  src="/static/img/kanseki-5.png"/></a></span>
<span class='tline' id='l449' data-llen='11207:11230'>　亹亹以此變化于或云或為之間擬言議動悦心研</span>
<span class='tline' id='l450' data-llen='11230:11253'>　慮何事而不為吉何事而不為祥凡有吉事先兆以</span>
<span class='tline' id='l451' data-llen='11253:11276'>　祥故曰吉事有祥凡事而有吉祥之象逺可以觀道</span>
<span class='tline' id='l452' data-llen='11276:11299'>　近可以瞻器由象可以知吉凶之已成故曰象事知</span>
<span class='tline' id='l453' data-llen='11299:11322'>　器凡事而有吉祥之占知可以蔵往神可以知來由</span>
<span class='tline' id='l454' data-llen='11322:11345'>　占可以知吉凶之從來故曰占事知來吉凶之定定</span>
<span class='tline' id='l455' data-llen='11345:11368'>　此矣亹亹之成成此矣天地設位聖人成能定吉凶</span>
<span class='tline' id='l456' data-llen='11368:11391'>　成亹亹皆成能之事也人謀鬼謀百姓與能所謂聖</span>
<span class='tline' id='l457' data-llen='11391:11418'><a onclick="displayPageImage('KR1a0104', 'WYG', '006-26a' );" name="006-26a" class="pb">[006-26a] <img width="20"  src="/static/img/kanseki-5.png"/></a></span>
<span class='tline' id='l458' data-llen='11418:11441'>　人之成能亦幽明通知人鬼合謀成其百姓之所與</span>
<span class='tline' id='l459' data-llen='11441:11464'>　能者已耳夫豈能人之所不能亦豈百姓不可以與</span>
<span class='tline' id='l460' data-llen='11464:11487'>　聖人之成能者哉凡易之情近而不相得則凶或害</span>
<span class='tline' id='l461' data-llen='11487:11510'>　之悔且吝或害其相得之道必有悔吝矧其全不相</span>
<span class='tline' id='l462' data-llen='11510:11533'>　得而寧不謂之凶吉人辭寡以易簡五辭反是便都</span>
<span class='tline' id='l463' data-llen='11533:11552'>　是險阻其辭雖六其别則二情偽而已矣</span>
<span class='tline' id='l464' data-llen='11552:11555'>　</span>
<span class='tline' id='l465' data-llen='11555:11558'>　</span>
<span class='tline' id='l466' data-llen='11558:11585'><a onclick="displayPageImage('KR1a0104', 'WYG', '006-26b' );" name="006-26b" class="pb">[006-26b] <img width="20"  src="/static/img/kanseki-5.png"/></a></span>
<span class='tline' id='l467' data-llen='11585:11588'>　</span>
<span class='tline' id='l468' data-llen='11588:11591'>　</span>
<span class='tline' id='l469' data-llen='11591:11594'>　</span>
<span class='tline' id='l470' data-llen='11594:11597'>　</span>
<span class='tline' id='l471' data-llen='11597:11600'>　</span>
<span class='tline' id='l472' data-llen='11600:11603'>　</span>
<span class='tline' id='l473' data-llen='11603:11606'>　</span>
<span class='tline' id='l474' data-llen='11606:11615'>　像象管見卷六</span>
</p>
<p>
</p>
  </div>
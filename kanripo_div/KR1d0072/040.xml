<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0072', 'WYG', '040-1a' );" name="040-1a" class="pb">[040-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　禮記析疑卷四十一</span><br/>
<span class='tline' id='l10' data-llen='202:222'>　　　　　　　　　翰林院侍講銜方苞撰</span><br/>
<span class='tline' id='l11' data-llen='222:228'>　　儒行</span><br/>
<span class='tline' id='l12' data-llen='228:235'>儒有衣冠中</span><br/>
<span class='tline' id='l13' data-llen='235:258'>　傳記所稱有髙冠長佩以自異者有短衣厲飾以自</span><br/>
<span class='tline' id='l14' data-llen='258:281'>　雄者儒者則循禮隨俗而不使見者怪詫所謂中也</span><br/>
<span class='tline' id='l15' data-llen='281:292'>其大讓如慢小讓如偽</span><br/>
<span class='tline' id='l16' data-llen='292:318'><a onclick="displayPageImage('KR1d0072', 'WYG', '040-1b' );" name="040-1b" class="pb">[040-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='318:340'>　大讓如慢如不受爵禄君大夫請見而謝不可之</span><br/>
<span class='tline' id='l18' data-llen='340:362'>　類小讓如偽如毎飯必先告飽待侑然後加投壺</span><br/>
<span class='tline' id='l19' data-llen='362:373'>　之禮賓必再辭之類</span><br/>
<span class='tline' id='l20' data-llen='373:383'>大則如威小則如愧</span><br/>
<span class='tline' id='l21' data-llen='383:405'>　涖大事則方嚴肅厲故如威臨小事則畏抑謙下</span><br/>
<span class='tline' id='l22' data-llen='405:411'>　故如愧</span><br/>
<span class='tline' id='l23' data-llen='411:418'>淹之以樂好</span><br/>
<span class='tline' id='l24' data-llen='418:440'>　人於嗜慾暫或自閑久與為縁將不復能持故必</span><br/>
<span class='tline' id='l25' data-llen='440:466'><a onclick="displayPageImage('KR1d0072', 'WYG', '040-2a' );" name="040-2a" class="pb">[040-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='466:482'>　淹之以樂好然後可以察所安也</span><br/>
<span class='tline' id='l27' data-llen='482:499'>鷙蟲攫搏不程勇者引重鼎不程其力</span><br/>
<span class='tline' id='l28' data-llen='499:522'>　此謂儒者見義必為非謂其材勇之過人也如赴君</span><br/>
<span class='tline' id='l29' data-llen='522:538'>　父之難豈可程勇量力而後進哉</span><br/>
<span class='tline' id='l30' data-llen='538:548'>徃者不悔來者不豫</span><br/>
<span class='tline' id='l31' data-llen='548:570'>　儒者之行身一安於義命故雖遭危困而徃事一</span><br/>
<span class='tline' id='l32' data-llen='570:593'>　無可悔來者不豫素位而行無入而不可以自得也</span><br/>
<span class='tline' id='l33' data-llen='593:599'>流言不極</span><br/>
<span class='tline' id='l34' data-llen='599:625'><a onclick="displayPageImage('KR1d0072', 'WYG', '040-2b' );" name="040-2b" class="pb">[040-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='625:648'>　極抵也至也凡事有其實則言有歸宿儒者即時被</span><br/>
<span class='tline' id='l36' data-llen='648:666'>　流言而禮義不愆流言應時而自息矣</span><br/>
<span class='tline' id='l37' data-llen='666:684'>儒有可親而不可劫也可近而不可迫也</span><br/>
<span class='tline' id='l38' data-llen='684:707'>　衆人之情親之則可劫以非義以内無特操也近之</span><br/>
<span class='tline' id='l39' data-llen='707:730'>　則可迫而狎焉以外無廉隅也儒者以義理自防故</span><br/>
<span class='tline' id='l40' data-llen='730:735'>　免此</span><br/>
<span class='tline' id='l41' data-llen='735:749'>其過失可微辨而不可面數也</span><br/>
<span class='tline' id='l42' data-llen='749:772'>　李光地曰微辨細核也面數明指也其過失之小僅</span><br/>
<span class='tline' id='l43' data-llen='772:798'><a onclick="displayPageImage('KR1d0072', 'WYG', '040-3a' );" name="040-3a" class="pb">[040-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='798:821'>　可細核無可明指所以謂之剛毅者非不屈於欲無</span><br/>
<span class='tline' id='l45' data-llen='821:844'>　由寡過如斯所謂自勝者强也諸觧似失之　如冉</span><br/>
<span class='tline' id='l46' data-llen='844:867'>　有之與原思之辭晏嬰之儉辨義至精微始覺少過</span><br/>
<span class='tline' id='l47' data-llen='867:885'>　若可面數之過則惡也儒者不應有此</span><br/>
<span class='tline' id='l48' data-llen='885:901'>儒有忠信以為甲胄禮義以為干櫓</span><br/>
<span class='tline' id='l49' data-llen='901:924'>　甲胄干櫓皆所以自衛而非求勝於人也忠信者周</span><br/>
<span class='tline' id='l50' data-llen='924:942'>　身之防禮義者應物之節故義各有取</span><br/>
<span class='tline' id='l51' data-llen='942:952'>雖有暴政不更其所</span><br/>
<span class='tline' id='l52' data-llen='952:978'><a onclick="displayPageImage('KR1d0072', 'WYG', '040-3b' );" name="040-3b" class="pb">[040-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='978:1001'>　暴政如楚王戊胥靡申公竇太后使轅固生刺豕之</span><br/>
<span class='tline' id='l54' data-llen='1001:1024'>　類獨舉暴政以處此極難若横逆之加則惟三自反</span><br/>
<span class='tline' id='l55' data-llen='1024:1029'>　而已</span><br/>
<span class='tline' id='l56' data-llen='1029:1038'>上答之不敢以疑</span><br/>
<span class='tline' id='l57' data-llen='1038:1061'>　急於求進者多以疑事嘗試於君君子無苟得之心</span><br/>
<span class='tline' id='l58' data-llen='1061:1084'>　故咨以計謀不敢以理所未信陳也委以職事不敢</span><br/>
<span class='tline' id='l59' data-llen='1084:1107'>　以材所不宜任也　或曰既見答則正言不諱不敢</span><br/>
<span class='tline' id='l60' data-llen='1107:1120'>　以身家之私患自疑慮也</span><br/>
<span class='tline' id='l61' data-llen='1120:1146'><a onclick="displayPageImage('KR1d0072', 'WYG', '040-4a' );" name="040-4a" class="pb">[040-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1146:1158'>儒有今人與居古人與稽</span><br/>
<span class='tline' id='l63' data-llen='1158:1181'>　雖與今人居不敢同流合汚必以古人自處之道與</span><br/>
<span class='tline' id='l64' data-llen='1181:1190'>　已所行相稽考</span><br/>
<span class='tline' id='l65' data-llen='1190:1209'>雖危起居竟信其志猶將不忘百姓之病也</span><br/>
<span class='tline' id='l66' data-llen='1209:1232'>　危起居謂繫纍囚奴流放起居不得自由而安之若</span><br/>
<span class='tline' id='l67' data-llen='1232:1255'>　素困而不失其所亨是謂竟信其志也身之危若此</span><br/>
<span class='tline' id='l68' data-llen='1255:1278'>　而猶不忘百姓之病盖所憂者大所思者逺也讒諂</span><br/>
<span class='tline' id='l69' data-llen='1278:1301'>　之民比黨以危君子則患必及民而憂在君國故志</span><br/>
<span class='tline' id='l70' data-llen='1301:1327'><a onclick="displayPageImage('KR1d0072', 'WYG', '040-4b' );" name="040-4b" class="pb">[040-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1327:1346'>　終不奪此古人與稽後世為楷之實徳也</span><br/>
<span class='tline' id='l72' data-llen='1346:1353'>上通而不困</span><br/>
<span class='tline' id='l73' data-llen='1353:1376'>　學不足以應上之求則上通而困矣非達不離道之</span><br/>
<span class='tline' id='l74' data-llen='1376:1380'>　謂</span><br/>
<span class='tline' id='l75' data-llen='1380:1396'>禮之以和為貴忠信之美優游之法</span><br/>
<span class='tline' id='l76' data-llen='1396:1419'>　以者用也猶生死以之之以守禮者多不能和君子</span><br/>
<span class='tline' id='l77' data-llen='1419:1442'>　則禮之用而能以和為貴忠信者多直遂而不能優</span><br/>
<span class='tline' id='l78' data-llen='1442:1461'>　游君子則忠信為美而又能以優游為法</span><br/>
<span class='tline' id='l79' data-llen='1461:1487'><a onclick="displayPageImage('KR1d0072', 'WYG', '040-5a' );" name="040-5a" class="pb">[040-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1487:1494'>毁方而瓦合</span><br/>
<span class='tline' id='l81' data-llen='1494:1517'>　瓦形正方以微倨故可規而為圎而體之方自若也</span><br/>
<span class='tline' id='l82' data-llen='1517:1535'>　儒者内方以自守外微曲以和衆類此</span><br/>
<span class='tline' id='l83' data-llen='1535:1551'>儒有聞善以相告也見善以相示也</span><br/>
<span class='tline' id='l84' data-llen='1551:1574'>　友以輔仁故必欲其自強於善一與已同見親於聞</span><br/>
<span class='tline' id='l85' data-llen='1574:1597'>　示切於告其平居相砥朂如此則爵禄相先患難相</span><br/>
<span class='tline' id='l86' data-llen='1597:1608'>　死自有不能自已者</span><br/>
<span class='tline' id='l87' data-llen='1608:1627'>静而正之上弗知也麤而翹之又不急為也</span><br/>
<span class='tline' id='l88' data-llen='1627:1653'><a onclick="displayPageImage('KR1d0072', 'WYG', '040-5b' );" name="040-5b" class="pb">[040-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1653:1676'>　静而正之謂格君心之非止邪於未形故君不知麤</span><br/>
<span class='tline' id='l90' data-llen='1676:1699'>　而翹之又不急為者務潜移黙化而不急以口舌争</span><br/>
<span class='tline' id='l91' data-llen='1699:1703'>　也</span><br/>
<span class='tline' id='l92' data-llen='1703:1717'>不臨深而為髙不加少而為多</span><br/>
<span class='tline' id='l93' data-llen='1717:1740'>　以衆人之卑下自矜行誼之髙臨深以為髙也以衆</span><br/>
<span class='tline' id='l94' data-llen='1740:1759'>　人之寡陋自騁學問之博加少以為多也</span><br/>
<span class='tline' id='l95' data-llen='1759:1771'>儒有合志同方營道同術</span><br/>
<span class='tline' id='l96' data-llen='1771:1794'>　方所向也故於志言之術路也故於道言之志分善</span><br/>
<span class='tline' id='l97' data-llen='1794:1820'><a onclick="displayPageImage('KR1d0072', 'WYG', '040-6a' );" name="040-6a" class="pb">[040-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1820:1843'>　利專於善故所向之方同道有小大取其大故所由</span><br/>
<span class='tline' id='l99' data-llen='1843:1849'>　之路同</span><br/>
<span class='tline' id='l100' data-llen='1849:1858'>聞流言不信其行</span><br/>
<span class='tline' id='l101' data-llen='1858:1878'>　韓子引此以不信其行為句按之文義亦安</span><br/>
<span class='tline' id='l102' data-llen='1878:1887'>敬慎者仁之地也</span><br/>
<span class='tline' id='l103' data-llen='1887:1910'>　敬為徳之聚諸徳諸行必以敬慎承載之然後静而</span><br/>
<span class='tline' id='l104' data-llen='1910:1933'>　安動而順故曰仁之地也　或曰禮卑者業廣必敬</span><br/>
<span class='tline' id='l105' data-llen='1933:1943'>　慎然後有基可據</span><br/>
<span class='tline' id='l106' data-llen='1943:1969'><a onclick="displayPageImage('KR1d0072', 'WYG', '040-6b' );" name="040-6b" class="pb">[040-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='1969:1977'>不充詘於富貴</span><br/>
<span class='tline' id='l108' data-llen='1977:2000'>　充者既得而自滿也詘者患失而氣餒莊子所謂操</span><br/>
<span class='tline' id='l109' data-llen='2000:2023'>　之則慄春秋傳載程鄭求降階而然明以為將死而</span><br/>
<span class='tline' id='l110' data-llen='2023:2029'>　憂是也</span><br/>
<span class='tline' id='l111' data-llen='2029:2039'>孔子至舎哀公館之</span><br/>
<span class='tline' id='l112' data-llen='2039:2058'>　觀此則䟽謂哀公就見孔子而命席誤矣</span><br/>
<span class='tline' id='l113' data-llen='2058:2061'>　</span><br/>
<span class='tline' id='l114' data-llen='2061:2072'>　禮記析疑卷四十一</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0072', 'WYG', '020-1a' );" name="020-1a" class="pb">[020-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　禮記析疑卷二十</span><br/>
<span class='tline' id='l10' data-llen='200:221'>　　　　　　　　　　翰林院侍講銜方苞撰</span><br/>
<span class='tline' id='l11' data-llen='221:228'>　　　樂記</span><br/>
<span class='tline' id='l12' data-llen='228:251'>　先儒以為公孫尼子所論譔然於荀子論樂篇所取</span><br/>
<span class='tline' id='l13' data-llen='251:274'>　過半頗有刪易且不循其節次而分剟以他從則為</span><br/>
<span class='tline' id='l14' data-llen='274:297'>　漢初所采集審矣自史記以前文有篇法者惟三傳</span><br/>
<span class='tline' id='l15' data-llen='297:320'>　國語國策其他諸子陳義指事意至言從多不可求</span><br/>
<span class='tline' id='l16' data-llen='320:346'><a onclick="displayPageImage('KR1d0072', 'WYG', '020-1b' );" name="020-1b" class="pb">[020-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='346:369'>　以篇法况捃摭衆説乎離為十一篇而以意名之是</span><br/>
<span class='tline' id='l18' data-llen='369:392'>　以義不安名不當也劉向别録具其名不識作記時</span><br/>
<span class='tline' id='l19' data-llen='392:404'>　故有名或向為之名也</span><br/>
<span class='tline' id='l20' data-llen='404:427'>聲相應故生變變成方謂之音比音而樂之及干戚羽</span><br/>
<span class='tline' id='l21' data-llen='427:433'>旄謂之樂</span><br/>
<span class='tline' id='l22' data-llen='433:456'>　凡人出言或通情款或道事故其辭意未有不首尾</span><br/>
<span class='tline' id='l23' data-llen='456:479'>　相應者辭意相應則其聲之或髙或下或疾或徐自</span><br/>
<span class='tline' id='l24' data-llen='479:502'>　然而變者可次以宫商而為之節族即詩歌曲調之</span><br/>
<span class='tline' id='l25' data-llen='502:528'><a onclick="displayPageImage('KR1d0072', 'WYG', '020-2a' );" name="020-2a" class="pb">[020-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='528:551'>　所由成故曰變成方謂之音也然後以金石絲竹匏</span><br/>
<span class='tline' id='l27' data-llen='551:574'>　土草木比附詩歌之音以為樂章而兼配以文武之</span><br/>
<span class='tline' id='l28' data-llen='574:582'>　舞乃謂之樂</span><br/>
<span class='tline' id='l29' data-llen='582:592'>樂者音之所由生也</span><br/>
<span class='tline' id='l30' data-llen='592:613'>　當作音者樂之所由生也與上下文意義始貫</span><br/>
<span class='tline' id='l31' data-llen='613:626'>六者非性也感於物而后動</span><br/>
<span class='tline' id='l32' data-llen='626:649'>　感物而動性之欲也非人生而静之初矣故曰非性</span><br/>
<span class='tline' id='l33' data-llen='649:661'>是故先王慎所以感之者</span><br/>
<span class='tline' id='l34' data-llen='661:687'><a onclick="displayPageImage('KR1d0072', 'WYG', '020-2b' );" name="020-2b" class="pb">[020-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='687:710'>　心之感而形於聲人所同也而所感之善惡則異感</span><br/>
<span class='tline' id='l36' data-llen='710:733'>　之以正則善心生所謂莫不和敬莫不和順莫不和</span><br/>
<span class='tline' id='l37' data-llen='733:756'>　親是也感之者不正則樂心喜心愛心專趨於流蕩</span><br/>
<span class='tline' id='l38' data-llen='756:779'>　淫汚哀心怒心亦發於邪辟暴亂故所以感之者不</span><br/>
<span class='tline' id='l39' data-llen='779:802'>　可以不慎也凡人之情怒起於惡欲生於愛惟敬心</span><br/>
<span class='tline' id='l40' data-llen='802:825'>　則有補於天性有益於人事而於樂聲則難為感故</span><br/>
<span class='tline' id='l41' data-llen='825:848'>　聖人為雅頌之音以導之所以感其敬心也敬心作</span><br/>
<span class='tline' id='l42' data-llen='848:865'>　則懼心生而五心之感咸得其正矣</span><br/>
<span class='tline' id='l43' data-llen='865:891'><a onclick="displayPageImage('KR1d0072', 'WYG', '020-3a' );" name="020-3a" class="pb">[020-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='891:903'>所以同民心而出治道也</span><br/>
<span class='tline' id='l45' data-llen='903:922'>　治民之道有禮樂政刑然後能載之而出</span><br/>
<span class='tline' id='l46' data-llen='922:945'>凡音者生人心者也情動於中故形於聲聲成文謂之</span><br/>
<span class='tline' id='l47' data-llen='945:968'>音是故治世之音安以樂其政和亂世之音怨以怒其</span><br/>
<span class='tline' id='l48' data-llen='968:990'>政乖亡國之音哀以思其民困聲音之道與政通矣</span><br/>
<span class='tline' id='l49' data-llen='990:1013'>　篇首凡音之起由人心生也言心感於物而聲以之</span><br/>
<span class='tline' id='l50' data-llen='1013:1036'>　生也就一人一事而分言之也此節凡音者生人心</span><br/>
<span class='tline' id='l51' data-llen='1036:1059'>　者也言政感人心而音以之變也合一世一國而統</span><br/>
<span class='tline' id='l52' data-llen='1059:1085'><a onclick="displayPageImage('KR1d0072', 'WYG', '020-3b' );" name="020-3b" class="pb">[020-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1085:1108'>　言之也政和則人心安樂而音隨之政乖則人心怨</span><br/>
<span class='tline' id='l54' data-llen='1108:1131'>　怒哀思而音亦隨之故曰聲音之道與政通非政乖</span><br/>
<span class='tline' id='l55' data-llen='1131:1154'>　之極不至於亡國故直言民困不復言政乖也　怨</span><br/>
<span class='tline' id='l56' data-llen='1154:1177'>　以怒猶冀君之一寤政之一改也哀則絶望於是矣</span><br/>
<span class='tline' id='l57' data-llen='1177:1200'>　故惟追思治世之民沐浴於先王之徳教者葢困極</span><br/>
<span class='tline' id='l58' data-llen='1200:1214'>　而不可奈何曹檜之風是也</span><br/>
<span class='tline' id='l59' data-llen='1214:1236'>五者皆亂迭相陵謂之慢如此則國之滅亡無日矣</span><br/>
<span class='tline' id='l60' data-llen='1236:1259'>　必君臣民事物皆失其道然後五音迭相陵故可决</span><br/>
<span class='tline' id='l61' data-llen='1259:1285'><a onclick="displayPageImage('KR1d0072', 'WYG', '020-4a' );" name="020-4a" class="pb">[020-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1285:1294'>　其滅亡無日也</span><br/>
<span class='tline' id='l63' data-llen='1294:1317'>凡音者生於人心者也樂者通倫理者也是故知聲而</span><br/>
<span class='tline' id='l64' data-llen='1317:1340'>不知音者禽獸是也知音而不知樂者衆庶是也唯君</span><br/>
<span class='tline' id='l65' data-llen='1340:1363'>子為能知樂是故審聲以知音審音以知樂審樂以知</span><br/>
<span class='tline' id='l66' data-llen='1363:1386'>政而治道備矣是故不知聲者不可與言音不知音者</span><br/>
<span class='tline' id='l67' data-llen='1386:1409'>不可與言樂知樂則幾於禮矣禮樂皆得謂之有徳徳</span><br/>
<span class='tline' id='l68' data-llen='1409:1414'>者得也</span><br/>
<span class='tline' id='l69' data-llen='1414:1437'>　倫者宫商角徴羽清濁大小之倫也理者君臣民事</span><br/>
<span class='tline' id='l70' data-llen='1437:1463'><a onclick="displayPageImage('KR1d0072', 'WYG', '020-4b' );" name="020-4b" class="pb">[020-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1463:1486'>　物得失盛衰之理也生於人心者無定而列於倫理</span><br/>
<span class='tline' id='l72' data-llen='1486:1509'>　者有常故必取其聲之和者以播之樂器然後合於</span><br/>
<span class='tline' id='l73' data-llen='1509:1532'>　倫理而為雅樂也惟有倫理故審之可以知政得之</span><br/>
<span class='tline' id='l74' data-llen='1532:1555'>　可以兼禮君子所用以成徳莫要於此　或曰親踈</span><br/>
<span class='tline' id='l75' data-llen='1555:1578'>　貴賤長㓜男女之理皆形見於樂故曰樂者通倫理</span><br/>
<span class='tline' id='l76' data-llen='1578:1583'>　者也</span><br/>
<span class='tline' id='l77' data-llen='1583:1595'>鐘鼓干戚所以和安樂也</span><br/>
<span class='tline' id='l78' data-llen='1595:1618'>　人當安樂之時而無以和之則荒縱慢易之情生以</span><br/>
<span class='tline' id='l79' data-llen='1618:1644'><a onclick="displayPageImage('KR1d0072', 'WYG', '020-5a' );" name="020-5a" class="pb">[020-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1644:1665'>　樂和之周子所謂淡則欲心平和則躁心釋也</span><br/>
<span class='tline' id='l81' data-llen='1665:1672'>四達而不悖</span><br/>
<span class='tline' id='l82' data-llen='1672:1695'>　謂四者之理交相通達而無悖於人情也止就禮樂</span><br/>
<span class='tline' id='l83' data-llen='1695:1718'>　政刑言尚未及民不違悖觀下文則王道備矣可見</span><br/>
<span class='tline' id='l84' data-llen='1718:1728'>樂文同則上下和矣</span><br/>
<span class='tline' id='l85' data-llen='1728:1751'>　自朝廷邦國以及閨門鄉黨皆用雅樂所謂樂文同</span><br/>
<span class='tline' id='l86' data-llen='1751:1775'>　也故正聲感人而順氣應焉若雜以姦聲淫樂則𨗳</span><br/>
<span class='tline' id='l87' data-llen='1775:1786'>　欲增悲而失其和矣</span><br/>
<span class='tline' id='l88' data-llen='1786:1812'><a onclick="displayPageImage('KR1d0072', 'WYG', '020-5b' );" name="020-5b" class="pb">[020-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1812:1820'>樂由中出故静</span><br/>
<span class='tline' id='l90' data-llen='1820:1843'>　琴瑟簫笛苟得其傳即能使聽者心静况雅頌徳音</span><br/>
<span class='tline' id='l91' data-llen='1843:1866'>　乎觀煩手淫聲慆堙心耳則知太音希聲之静矣由</span><br/>
<span class='tline' id='l92' data-llen='1866:1880'>　其出於心之和平淡泊故也</span><br/>
<span class='tline' id='l93' data-llen='1880:1903'>合父子之親明長㓜之序以敬四海之内天子如此則</span><br/>
<span class='tline' id='l94' data-llen='1903:1908'>禮行矣</span><br/>
<span class='tline' id='l95' data-llen='1908:1931'>　合父子之親明長㓜之序宇宙之達禮也然必能敬</span><br/>
<span class='tline' id='l96' data-llen='1931:1954'>　四海之内然後儀則可以使民觀感政教足以達其</span><br/>
<span class='tline' id='l97' data-llen='1954:1980'><a onclick="displayPageImage('KR1d0072', 'WYG', '020-6a' );" name="020-6a" class="pb">[020-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1980:2003'>　分願不如是則禮不行　以敬四海之内者明於天</span><br/>
<span class='tline' id='l99' data-llen='2003:2026'>　叙天秩乃天子與下民所共禀承必克綏厥猷俾四</span><br/>
<span class='tline' id='l100' data-llen='2026:2047'>　海之内咸得其恒性而後無負於君師之責也</span><br/>
<span class='tline' id='l101' data-llen='2047:2055'>和故百物不失</span><br/>
<span class='tline' id='l102' data-llen='2055:2078'>　樂者天地之和言氣化也故曰百物皆化大樂與天</span><br/>
<span class='tline' id='l103' data-llen='2078:2100'>　地同和言人事也故曰百物不失言不失其性也</span><br/>
<span class='tline' id='l104' data-llen='2100:2123'>明則有禮樂幽則有鬼神如此則四海之内合敬同愛</span><br/>
<span class='tline' id='l105' data-llen='2123:2126'>矣</span><br/>
<span class='tline' id='l106' data-llen='2126:2152'><a onclick="displayPageImage('KR1d0072', 'WYG', '020-6b' );" name="020-6b" class="pb">[020-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2152:2175'>　人之所以不能合敬同愛者以教化不行而隂陽氣</span><br/>
<span class='tline' id='l108' data-llen='2175:2198'>　駮所生多乖戾之人也明則有禮樂幽則有鬼神理</span><br/>
<span class='tline' id='l109' data-llen='2198:2221'>　本一貫故禮樂之用能行乎隂陽而通乎鬼神聖人</span><br/>
<span class='tline' id='l110' data-llen='2221:2244'>　以節與和者著為教化而氣感隂陽所以陶冶而成</span><br/>
<span class='tline' id='l111' data-llen='2244:2265'>　之者無不粹美此四海之内所以合敬同愛也</span><br/>
<span class='tline' id='l112' data-llen='2265:2288'>禮樂之情同故明王以相沿也故事與時並名與功偕</span><br/>
<span class='tline' id='l113' data-llen='2288:2311'>　和與節愛與敬禮樂之情也事與時並名與功偕禮</span><br/>
<span class='tline' id='l114' data-llen='2311:2334'>　樂之文也惟情相沿故文不必相襲也　禮樂之情</span><br/>
<span class='tline' id='l115' data-llen='2334:2360'><a onclick="displayPageImage('KR1d0072', 'WYG', '020-7a' );" name="020-7a" class="pb">[020-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2360:2383'>　同非謂禮與樂之情同也五帝不相沿禮三王不相</span><br/>
<span class='tline' id='l117' data-llen='2383:2406'>　沿樂而節以合敬和以合愛之情同故明王以此相</span><br/>
<span class='tline' id='l118' data-llen='2406:2410'>　沿</span><br/>
<span class='tline' id='l119' data-llen='2410:2416'>過作則暴</span><br/>
<span class='tline' id='l120' data-llen='2416:2434'>　不咸不容感以生疾所謂過作則暴也</span><br/>
<span class='tline' id='l121' data-llen='2434:2444'>論倫無患樂之情也</span><br/>
<span class='tline' id='l122' data-llen='2444:2467'>　論即雅頌之樂章也無患者辭義純粹而無疵也倫</span><br/>
<span class='tline' id='l123' data-llen='2467:2490'>　謂律吕之條理也無患者宫羽克諧而不相奪也此</span><br/>
<span class='tline' id='l124' data-llen='2490:2516'><a onclick="displayPageImage('KR1d0072', 'WYG', '020-7b' );" name="020-7b" class="pb">[020-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2516:2529'>　作樂之實理故曰樂之情</span><br/>
<span class='tline' id='l126' data-llen='2529:2538'>其治辯者其禮具</span><br/>
<span class='tline' id='l127' data-llen='2538:2561'>　如夏殷以前䘮服則上下各以其親婚姻則族盡不</span><br/>
<span class='tline' id='l128' data-llen='2561:2578'>　復相避至周公辯之而後具是禮也</span><br/>
<span class='tline' id='l129' data-llen='2578:2585'>禮粗則偏矣</span><br/>
<span class='tline' id='l130' data-llen='2585:2608'>　禮之常如曲禮少儀所以事父兄君長之禮無㣲不</span><br/>
<span class='tline' id='l131' data-llen='2608:2631'>　達使稍有疎畧則於其本然之體當然之則不能合</span><br/>
<span class='tline' id='l132' data-llen='2631:2654'>　矣禮之變如曾子所問並遭君與父母之䘮或在君</span><br/>
<span class='tline' id='l133' data-llen='2654:2680'><a onclick="displayPageImage('KR1d0072', 'WYG', '020-8a' );" name="020-8a" class="pb">[020-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2680:2703'>　所或歸於家或私事畢而後之公或公事畢而後治</span><br/>
<span class='tline' id='l135' data-llen='2703:2726'>　私其間先後緩急之節毫釐不失然後動而處其中</span><br/>
<span class='tline' id='l136' data-llen='2726:2748'>　凡禮之參差交㑹處皆然觀此則知稍粗必偏矣</span><br/>
<span class='tline' id='l137' data-llen='2748:2768'>樂者敦和率神而從天禮者别宜居鬼而從地</span><br/>
<span class='tline' id='l138' data-llen='2768:2791'>　敦和則人心國政皆得其平而率神其大者也别宜</span><br/>
<span class='tline' id='l139' data-llen='2791:2814'>　則兆民百物皆得其所而居鬼其大者也神者天地</span><br/>
<span class='tline' id='l140' data-llen='2814:2837'>　之氣化樂達天地之和則氣化之行順而不愆如有</span><br/>
<span class='tline' id='l141' data-llen='2837:2856'>　以率之也居鬼者廟社壇兆各有其方也</span><br/>
<span class='tline' id='l142' data-llen='2856:2882'><a onclick="displayPageImage('KR1d0072', 'WYG', '020-8b' );" name="020-8b" class="pb">[020-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2882:2892'>禮樂明備天地官矣</span><br/>
<span class='tline' id='l144' data-llen='2892:2915'>　官者得其職也大人舉禮樂以明天地之序達天地</span><br/>
<span class='tline' id='l145' data-llen='2915:2938'>　之和則四時順序三辰不忒而天得其職矣河嶽奠</span><br/>
<span class='tline' id='l146' data-llen='2938:2952'>　安品物暢遂而地得其職矣</span><br/>
<span class='tline' id='l147' data-llen='2952:2962'>動静有常小大殊矣</span><br/>
<span class='tline' id='l148' data-llen='2962:2985'>　天地萬物動静有常而小大之事法之其作動也其</span><br/>
<span class='tline' id='l149' data-llen='2985:3008'>　止静也禮樂之限節政事之張弛以至於日用飲食</span><br/>
<span class='tline' id='l150' data-llen='3008:3031'>　一動一静莫不有自然之理皆所以象天地萬物動</span><br/>
<span class='tline' id='l151' data-llen='3031:3057'><a onclick="displayPageImage('KR1d0072', 'WYG', '020-9a' );" name="020-9a" class="pb">[020-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3057:3077'>　静之有常也殊謂動静異宜非謂小與大殊</span><br/>
<span class='tline' id='l153' data-llen='3077:3088'>樂著太始而禮居成物</span><br/>
<span class='tline' id='l154' data-llen='3088:3111'>　史記引古樂書語聖人知天識地之别故從有以至</span><br/>
<span class='tline' id='l155' data-llen='3111:3134'>　未有以得細若氣㣲若聲聖人因神而存之雖妙必</span><br/>
<span class='tline' id='l156' data-llen='3134:3157'>　效情有者天地之形也未有者天地之神所謂太始</span><br/>
<span class='tline' id='l157' data-llen='3157:3180'>　也著者因六律五聲而發著神之存情之效也居成</span><br/>
<span class='tline' id='l158' data-llen='3180:3203'>　物者因已成之物而措置之也君臣父子物之已成</span><br/>
<span class='tline' id='l159' data-llen='3203:3225'>　者也而制禮以明其分誼聨其恩愛所以居之也</span><br/>
<span class='tline' id='l160' data-llen='3225:3251'><a onclick="displayPageImage('KR1d0072', 'WYG', '020-9b' );" name="020-9b" class="pb">[020-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3251:3270'>　尊者置之上卑者置之下所謂居成物也</span><br/>
<span class='tline' id='l162' data-llen='3270:3293'>著不息者天也著不動者地也一動一靜者天地之間</span><br/>
<span class='tline' id='l163' data-llen='3293:3303'>也故聖人曰禮樂云</span><br/>
<span class='tline' id='l164' data-llen='3303:3326'>　天地之間一動一静往來而不窮者隂陽鬼神而已</span><br/>
<span class='tline' id='l165' data-llen='3326:3349'>　而禮樂能行乎隂陽而通乎鬼神故聖人所以贊化</span><br/>
<span class='tline' id='l166' data-llen='3349:3359'>　育者必曰禮樂也</span><br/>
<span class='tline' id='l167' data-llen='3359:3370'>大章章之也咸池備矣</span><br/>
<span class='tline' id='l168' data-llen='3370:3393'>　二句辭意以倒轉而相承葢黄帝之咸池徳巳備矣</span><br/>
<span class='tline' id='l169' data-llen='3393:3420'><a onclick="displayPageImage('KR1d0072', 'WYG', '020-10a' );" name="020-10a" class="pb">[020-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3420:3431'>　至堯又大而章之也</span><br/>
<span class='tline' id='l171' data-llen='3431:3439'>教不時則傷世</span><br/>
<span class='tline' id='l172' data-llen='3439:3462'>　古聖人之於民也自能食能言以至入小學大學苟</span><br/>
<span class='tline' id='l173' data-llen='3462:3485'>　其聰明志力之所及則教之如不逮焉恐後其時而</span><br/>
<span class='tline' id='l174' data-llen='3485:3508'>　不能補則性命之理虧也一人之教失其時則其人</span><br/>
<span class='tline' id='l175' data-llen='3508:3531'>　不成而有傷矣失教者多則世為之傷矣古者田事</span><br/>
<span class='tline' id='l176' data-llen='3531:3554'>　既畢入學四十五日農工商賈之子弟無不與焉葢</span><br/>
<span class='tline' id='l177' data-llen='3554:3577'>　惟恐失其時也後世小學不行雖或長而聞道其容</span><br/>
<span class='tline' id='l178' data-llen='3577:3604'><a onclick="displayPageImage('KR1d0072', 'WYG', '020-10b' );" name="020-10b" class="pb">[020-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3604:3627'>　貌辭氣之安肌膚筋骸之固則有不能强者教與學</span><br/>
<span class='tline' id='l180' data-llen='3627:3647'>　之不時其弊如此况蕩然無所謂教與學哉</span><br/>
<span class='tline' id='l181' data-llen='3647:3657'>壹獻之禮賓主百拜</span><br/>
<span class='tline' id='l182' data-llen='3657:3680'>　賓介主人獻酢相酬之拜有數而合衆賓衆兄弟子</span><br/>
<span class='tline' id='l183' data-llen='3680:3703'>　姓之旅酬則畧計必百拜矣獻酬交錯以次而徧故</span><br/>
<span class='tline' id='l184' data-llen='3703:3715'>　終日飲酒而不得醉也</span><br/>
<span class='tline' id='l185' data-llen='3715:3724'>禮者所以綴淫也</span><br/>
<span class='tline' id='l186' data-llen='3724:3747'>　淫過也舞者有行綴則不可妄動猶禮節之不可過</span><br/>
<span class='tline' id='l187' data-llen='3747:3774'><a onclick="displayPageImage('KR1d0072', 'WYG', '020-11a' );" name="020-11a" class="pb">[020-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3774:3778'>　也</span><br/>
<span class='tline' id='l189' data-llen='3778:3788'>哀樂之分皆以禮終</span><br/>
<span class='tline' id='l190' data-llen='3788:3811'>　哀之分以禮終則適至其分而可以節樂之分以禮</span><br/>
<span class='tline' id='l191' data-llen='3811:3824'>　終則少過其分而即為流</span><br/>
<span class='tline' id='l192' data-llen='3824:3847'>夫民有血氣心知之性而無哀樂喜怒之常應感起物</span><br/>
<span class='tline' id='l193' data-llen='3847:3870'>而動然後心術形焉是故志㣲噍殺之音作而民思憂</span><br/>
<span class='tline' id='l194' data-llen='3870:3893'>嘽諧慢易繁文簡節之音作而民康樂粗厲猛起奮末</span><br/>
<span class='tline' id='l195' data-llen='3893:3916'>廣賁之音作而民剛毅亷直勁正莊誠之音作而民肅</span><br/>
<span class='tline' id='l196' data-llen='3916:3943'><a onclick="displayPageImage('KR1d0072', 'WYG', '020-11b' );" name="020-11b" class="pb">[020-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3943:3966'>敬寛裕肉好順成和動之音作而民慈愛流辟邪散狄</span><br/>
<span class='tline' id='l198' data-llen='3966:3978'>成滌濫之音作而民淫亂</span><br/>
<span class='tline' id='l199' data-llen='3978:4001'>　有血氣心知之性故易感無喜怒哀樂之常故感之</span><br/>
<span class='tline' id='l200' data-llen='4001:4024'>　者不同則其心亦異正聲雅樂善物也姦聲淫樂惡</span><br/>
<span class='tline' id='l201' data-llen='4024:4047'>　物也以善物感之則應而動者其心術必形於善以</span><br/>
<span class='tline' id='l202' data-llen='4047:4070'>　惡物感之則應而動者其心術必形於惡起物興起</span><br/>
<span class='tline' id='l203' data-llen='4070:4093'>　於物也志㣲噍殺之類所以感也思憂之類心術之</span><br/>
<span class='tline' id='l204' data-llen='4093:4116'>　所形也劉氏謂此申言篇首音之生本在人心之感</span><br/>
<span class='tline' id='l205' data-llen='4116:4143'><a onclick="displayPageImage('KR1d0072', 'WYG', '020-12a' );" name="020-12a" class="pb">[020-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4143:4166'>　於物也一條之義又謂樂作而有志㣲噍殺之音則</span><br/>
<span class='tline' id='l207' data-llen='4166:4189'>　民心之哀思憂愁可知皆非也篇首言音之生由人</span><br/>
<span class='tline' id='l208' data-llen='4189:4212'>　心之感於物此六節言樂之作又能感人心而使之</span><br/>
<span class='tline' id='l209' data-llen='4212:4235'>　各以類應也故下文言先王之有樂教取其和聲以</span><br/>
<span class='tline' id='l210' data-llen='4235:4258'>　厚民徳又言禮慝樂淫則滅和平之徳意義葢相承</span><br/>
<span class='tline' id='l211' data-llen='4258:4281'>　　心感物而動各有所之猶路之條分也　疏以前</span><br/>
<span class='tline' id='l212' data-llen='4281:4304'>　數事屬君心國政後數字屬樂音觀嘽諧慢易一條</span><br/>
<span class='tline' id='l213' data-llen='4304:4327'>　則知其不可通若君心國政而慢易則萬事隳壊民</span><br/>
<span class='tline' id='l214' data-llen='4327:4354'><a onclick="displayPageImage('KR1d0072', 'WYG', '020-12b' );" name="020-12b" class="pb">[020-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4354:4377'>　窮於無告矣尚得康樂乎惟樂音則慢可謂遲緩易</span><br/>
<span class='tline' id='l216' data-llen='4377:4384'>　可謂顯亮</span><br/>
<span class='tline' id='l217' data-llen='4384:4407'>是故先王本之情性稽之度數制之禮義合生氣之和</span><br/>
<span class='tline' id='l218' data-llen='4407:4430'>道五常之行使之陽而不散隂而不宻剛氣不怒柔氣</span><br/>
<span class='tline' id='l219' data-llen='4430:4453'>不懾四暢交於中而發作於外皆安其位而不相奪也</span><br/>
<span class='tline' id='l220' data-llen='4453:4477'>然後立之學等廣其節奏省其文采以繩徳厚律小大之</span><br/>
<span class='tline' id='l221' data-llen='4477:4500'>稱比終始之序以象事行使親疎貴賤長㓜男女之理</span><br/>
<span class='tline' id='l222' data-llen='4500:4514'>皆形見於樂故曰樂觀其深矣</span><br/>
<span class='tline' id='l223' data-llen='4514:4541'><a onclick="displayPageImage('KR1d0072', 'WYG', '020-13a' );" name="020-13a" class="pb">[020-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4541:4564'>　音之感人如此故先王作樂必本之情性以建中和</span><br/>
<span class='tline' id='l225' data-llen='4564:4587'>　之極然後稽之度數而寓禮義於其中以合造化之</span><br/>
<span class='tline' id='l226' data-llen='4587:4610'>　和氣著生民之常徳然後其聲為正聲樂為和樂以</span><br/>
<span class='tline' id='l227' data-llen='4610:4633'>　之教人可檢束其徳性也所以然者樂之小大終始</span><br/>
<span class='tline' id='l228' data-llen='4633:4656'>　皆象人之行事親疏貴賤長㓜男女之理皆形見於</span><br/>
<span class='tline' id='l229' data-llen='4656:4679'>　此故聽之者心術形於正而不及於邪先王所以感</span><br/>
<span class='tline' id='l230' data-llen='4679:4702'>　人心而天下和平者於樂可以觀其深矣　制之禮</span><br/>
<span class='tline' id='l231' data-llen='4702:4725'>　義謂聲音中倫次如宫商角徴羽象君臣民事物以</span><br/>
<span class='tline' id='l232' data-llen='4725:4752'><a onclick="displayPageImage('KR1d0072', 'WYG', '020-13b' );" name="020-13b" class="pb">[020-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4752:4775'>　次降殺而不可相陵之類　陽而不散四句皆言聲</span><br/>
<span class='tline' id='l234' data-llen='4775:4798'>　律之節奏分際非以天地人心言也其音之乍發也</span><br/>
<span class='tline' id='l235' data-llen='4798:4821'>　如陽之動而既往而仍留未嘗散也其音之暫止也</span><br/>
<span class='tline' id='l236' data-llen='4821:4844'>　如隂之静而應節則復作不終宻也音之宏厲者其</span><br/>
<span class='tline' id='l237' data-llen='4844:4867'>　氣剛而不至過暴也音之㓜妙者其氣柔而不至中</span><br/>
<span class='tline' id='l238' data-llen='4867:4890'>　竭也交於中者律之諧乎聲者也作於外者聲之達</span><br/>
<span class='tline' id='l239' data-llen='4890:4913'>　於器者也作樂之始以度數禮義劑其隂陽剛柔之</span><br/>
<span class='tline' id='l240' data-llen='4913:4936'>　分而無不調所謂四暢交於中也是内之安其位而</span><br/>
<span class='tline' id='l241' data-llen='4936:4963'><a onclick="displayPageImage('KR1d0072', 'WYG', '020-14a' );" name="020-14a" class="pb">[020-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4963:4986'>　不相奪也由是聲之發也無少乖戾焉是外之安其</span><br/>
<span class='tline' id='l243' data-llen='4986:5009'>　位而不相奪也　廣其節奏如自一成而九成也歌</span><br/>
<span class='tline' id='l244' data-llen='5009:5025'>　咏其聲則有文舞動其容則有采</span><br/>
<span class='tline' id='l245' data-llen='5025:5037'>慢易以犯節流湎以忘本</span><br/>
<span class='tline' id='l246' data-llen='5037:5060'>　音之遲重以赴節也若煩手趨數必慢易而犯其節</span><br/>
<span class='tline' id='l247' data-llen='5060:5083'>　矣音之平中以貴本也若狄成滌濫則流湎而忘其</span><br/>
<span class='tline' id='l248' data-llen='5083:5106'>　本矣　哀而不莊以下皆以樂言不兼禮故以其聲</span><br/>
<span class='tline' id='l249' data-llen='5106:5125'>　貫之如孔子贊易稱蓍龜而所言皆蓍也</span><br/>
<span class='tline' id='l250' data-llen='5125:5152'><a onclick="displayPageImage('KR1d0072', 'WYG', '020-14b' );" name="020-14b" class="pb">[020-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5152:5175'>凡姦聲感人而逆氣應之逆氣成象而淫樂興焉正聲</span><br/>
<span class='tline' id='l252' data-llen='5175:5193'>感人而順氣應之順氣成象而和樂興焉</span><br/>
<span class='tline' id='l253' data-llen='5193:5216'>　鄭衛之風姦聲也聞之者不覺好濫趨數所謂逆氣</span><br/>
<span class='tline' id='l254' data-llen='5216:5239'>　應之也一國若狂則逆氣成象而淫樂必興矣二南</span><br/>
<span class='tline' id='l255' data-llen='5239:5262'>　之風正聲也聞之者皆思秉禮度義所謂順氣應之</span><br/>
<span class='tline' id='l256' data-llen='5262:5281'>　也上下清明則順氣成象而和樂必興矣</span><br/>
<span class='tline' id='l257' data-llen='5281:5304'>是故君子反情以和其志比類以成其行姦聲亂色不</span><br/>
<span class='tline' id='l258' data-llen='5304:5327'>留聰明淫樂慝禮不接心術惰慢邪僻之氣不設於身</span><br/>
<span class='tline' id='l259' data-llen='5327:5354'><a onclick="displayPageImage('KR1d0072', 'WYG', '020-15a' );" name="020-15a" class="pb">[020-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5354:5374'>體使耳目鼻口心知百體皆由順正以行其義</span><br/>
<span class='tline' id='l261' data-llen='5374:5397'>　此承上文言萬物之理各以類相動君子欲興和樂</span><br/>
<span class='tline' id='l262' data-llen='5397:5420'>　以導民必先使一身之内有順氣而無逆氣然後能</span><br/>
<span class='tline' id='l263' data-llen='5420:5443'>　辨正聲興和樂以移風易俗下節所陳是也陳氏集</span><br/>
<span class='tline' id='l264' data-llen='5443:5466'>　説此學者修身之法與上下文意義不貫　荀卿曰</span><br/>
<span class='tline' id='l265' data-llen='5466:5489'>　一出焉一入焉塗巷之人也故必比類乃可以成其</span><br/>
<span class='tline' id='l266' data-llen='5489:5493'>　行</span><br/>
<span class='tline' id='l267' data-llen='5493:5500'>周還象風雨</span><br/>
<span class='tline' id='l268' data-llen='5500:5527'><a onclick="displayPageImage('KR1d0072', 'WYG', '020-15b' );" name="020-15b" class="pb">[020-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5527:5550'>　方氏曰周旋者樂之節似與終始象四時無别葢人</span><br/>
<span class='tline' id='l270' data-llen='5550:5573'>　聲絲竹之相比歌聲舞節之相㑹如風雨相依以為</span><br/>
<span class='tline' id='l271' data-llen='5573:5579'>　作止也</span><br/>
<span class='tline' id='l272' data-llen='5579:5588'>五色成文而不亂</span><br/>
<span class='tline' id='l273' data-llen='5588:5607'>　干戚羽毛旌題服物雜用五色各成文理</span><br/>
<span class='tline' id='l274' data-llen='5607:5616'>百度得數而有常</span><br/>
<span class='tline' id='l275' data-llen='5616:5639'>　屈伸俯仰綴兆舒疾之度皆有數以紀之　或曰度</span><br/>
<span class='tline' id='l276' data-llen='5639:5662'>　十二律之尺度也數黄鐘八十一分宫聲八十一之</span><br/>
<span class='tline' id='l277' data-llen='5662:5689'><a onclick="displayPageImage('KR1d0072', 'WYG', '020-16a' );" name="020-16a" class="pb">[020-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5689:5712'>　類是也凡樂器皆凖十二律尺度故曰百度凡樂器</span><br/>
<span class='tline' id='l279' data-llen='5712:5735'>　之度皆以十二律五聲之數紀之故曰得數而有常</span><br/>
<span class='tline' id='l280' data-llen='5735:5743'>故樂行而倫清</span><br/>
<span class='tline' id='l281' data-llen='5743:5766'>　親疏貴賤長㓜男女之理皆形見於樂故樂行而倫</span><br/>
<span class='tline' id='l282' data-llen='5766:5770'>　清</span><br/>
<span class='tline' id='l283' data-llen='5770:5778'>徳者性之端也</span><br/>
<span class='tline' id='l284' data-llen='5778:5801'>　五常之徳性之發見者也性渾然中涵有五徳而其</span><br/>
<span class='tline' id='l285' data-llen='5801:5814'>　端倪始可見故曰性之端</span><br/>
<span class='tline' id='l286' data-llen='5814:5841'><a onclick="displayPageImage('KR1d0072', 'WYG', '020-16b' );" name="020-16b" class="pb">[020-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5841:5854'>三者本於心然後樂器從之</span><br/>
<span class='tline' id='l288' data-llen='5854:5877'>　謂徳本於心可也謂性本於心可乎且既曰本於心</span><br/>
<span class='tline' id='l289' data-llen='5877:5897'>　則徳與性為二而不可云三王氏之説非也</span><br/>
<span class='tline' id='l290' data-llen='5897:5911'>是故情深而文明氣盛而化神</span><br/>
<span class='tline' id='l291' data-llen='5911:5934'>　情深文明作樂之事氣盛化神用樂之效氣盛如莊</span><br/>
<span class='tline' id='l292' data-llen='5934:5957'>　子所稱在谷滿谷在阬滿阬塗郤守神以物為量是</span><br/>
<span class='tline' id='l293' data-llen='5957:5980'>　也化神如周官大司樂所稱致天神地示人鬼五土</span><br/>
<span class='tline' id='l294' data-llen='5980:6003'>　之物及此記所陳天地訢合煦嫗覆育萬物樂在宗</span><br/>
<span class='tline' id='l295' data-llen='6003:6030'><a onclick="displayPageImage('KR1d0072', 'WYG', '020-17a' );" name="020-17a" class="pb">[020-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6030:6053'>　廟族黨鄉里閨門聽者莫不和敬莫不和順莫不和</span><br/>
<span class='tline' id='l297' data-llen='6053:6059'>　親是也</span><br/>
<span class='tline' id='l298' data-llen='6059:6077'>和順積中而英華發外惟樂不可以為偽</span><br/>
<span class='tline' id='l299' data-llen='6077:6100'>　情之深氣之盛和順積中也文之明化之神英華發</span><br/>
<span class='tline' id='l300' data-llen='6100:6123'>　外也非情深文不能明非氣盛化不能神故惟樂不</span><br/>
<span class='tline' id='l301' data-llen='6123:6130'>　可以為偽</span><br/>
<span class='tline' id='l302' data-llen='6130:6138'>聲者樂之象也</span><br/>
<span class='tline' id='l303' data-llen='6138:6161'>　姦聲正聲感人氣皆應以成象故曰聲者樂之象君</span><br/>
<span class='tline' id='l304' data-llen='6161:6188'><a onclick="displayPageImage('KR1d0072', 'WYG', '020-17b' );" name="020-17b" class="pb">[020-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6188:6211'>　子所樂其順而成象者也　或曰清明象天廣大象</span><br/>
<span class='tline' id='l306' data-llen='6211:6221'>　地故聲可以言象</span><br/>
<span class='tline' id='l307' data-llen='6221:6233'>再始以著往復亂以飭歸</span><br/>
<span class='tline' id='l308' data-llen='6233:6256'>　一成有一成之始再始所以著前奏之既往而不相</span><br/>
<span class='tline' id='l309' data-llen='6256:6279'>　混也一成有一成之亂復亂所以示毎奏之有歸而</span><br/>
<span class='tline' id='l310' data-llen='6279:6295'>　謹其終也舊説專以舞言似未安</span><br/>
<span class='tline' id='l311' data-llen='6295:6302'>奮疾而不拔</span><br/>
<span class='tline' id='l312' data-llen='6302:6325'>　樂重在聲故論樂多主聲奮疾而不拔於聲亦然舊</span><br/>
<span class='tline' id='l313' data-llen='6325:6352'><a onclick="displayPageImage('KR1d0072', 'WYG', '020-18a' );" name="020-18a" class="pb">[020-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6352:6362'>　説專屬舞亦未安</span><br/>
<span class='tline' id='l315' data-llen='6362:6372'>備舉其道不私其欲</span><br/>
<span class='tline' id='l316' data-llen='6372:6395'>　備舉其道廣樂以成其教也不私其欲聞者皆得以</span><br/>
<span class='tline' id='l317' data-llen='6395:6416'>　蕩滌邪穢也即下文君子好善小人聽過之事</span><br/>
<span class='tline' id='l318' data-llen='6416:6425'>是故情見而義立</span><br/>
<span class='tline' id='l319' data-llen='6425:6448'>　樂在宗廟之中君臣上下同聽之則莫不和敬在閨</span><br/>
<span class='tline' id='l320' data-llen='6448:6471'>　門之内父子兄弟同聽之則莫不和親所謂情見而</span><br/>
<span class='tline' id='l321' data-llen='6471:6494'>　義立也感於樂則人之情見事之義立和敬和親情</span><br/>
<span class='tline' id='l322' data-llen='6494:6521'><a onclick="displayPageImage('KR1d0072', 'WYG', '020-18b' );" name="020-18b" class="pb">[020-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6521:6542'>　見也而君臣上下父子兄弟之義由是而立矣</span><br/>
<span class='tline' id='l324' data-llen='6542:6549'>小人以聽過</span><br/>
<span class='tline' id='l325' data-llen='6549:6572'>　樂在宗廟之中聽者莫不勸於和敬則慆慢者亦自</span><br/>
<span class='tline' id='l326' data-llen='6572:6595'>　覺其不類矣族長鄉里之中聽者莫不勸於和順則</span><br/>
<span class='tline' id='l327' data-llen='6595:6618'>　悖慠為患者必自覺其取憎矣閨門之内聽者莫不</span><br/>
<span class='tline' id='l328' data-llen='6618:6641'>　勸於和親則乖戾勃豀者亦自覺其不情矣雖閒居</span><br/>
<span class='tline' id='l329' data-llen='6641:6664'>　習於作非而對衆不能無怍即過此以往未必能改</span><br/>
<span class='tline' id='l330' data-llen='6664:6687'>　而當其時必有動於心馴習既久則自易其惡者必</span><br/>
<span class='tline' id='l331' data-llen='6687:6714'><a onclick="displayPageImage('KR1d0072', 'WYG', '020-19a' );" name="020-19a" class="pb">[020-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6714:6729'>　多矣故曰生民之道樂為大也</span><br/>
<span class='tline' id='l333' data-llen='6729:6752'>所謂大輅者天子之車也龍旂九旒天子之旌也青黑</span><br/>
<span class='tline' id='l334' data-llen='6752:6775'>縁者天子之寳龜也從之以牛羊之羣則所以贈諸侯</span><br/>
<span class='tline' id='l335' data-llen='6775:6778'>也</span><br/>
<span class='tline' id='l336' data-llen='6778:6788'>　疑是明堂位錯簡</span><br/>
<span class='tline' id='l337' data-llen='6788:6800'>樂也者情之不可變者也</span><br/>
<span class='tline' id='l338' data-llen='6800:6823'>　情情實也揖讓征誅與夫功徳淺深之情實不可變</span><br/>
<span class='tline' id='l339' data-llen='6823:6827'>　也</span><br/>
<span class='tline' id='l340' data-llen='6827:6854'><a onclick="displayPageImage('KR1d0072', 'WYG', '020-19b' );" name="020-19b" class="pb">[020-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6854:6864'>窮本知變樂之情也</span><br/>
<span class='tline' id='l342' data-llen='6864:6887'>　窮本究其聲之感物而動者知變知律吕宫商之變</span><br/>
<span class='tline' id='l343' data-llen='6887:6891'>　也</span><br/>
<span class='tline' id='l344' data-llen='6891:6901'>著誠去偽禮之經也</span><br/>
<span class='tline' id='l345' data-llen='6901:6924'>　喪禮有輕重久暫豈惟責其誠於重者久者亦以去</span><br/>
<span class='tline' id='l346' data-llen='6924:6947'>　其偽於輕者暫者也賓禮有隆殺疎數豈惟效其誠</span><br/>
<span class='tline' id='l347' data-llen='6947:6970'>　於隆者數者亦以去其偽於殺者疎者也故老莊偽</span><br/>
<span class='tline' id='l348' data-llen='6970:6986'>　禮告子外義賊民禍世酷於申韓</span><br/>
<span class='tline' id='l349' data-llen='6986:7013'><a onclick="displayPageImage('KR1d0072', 'WYG', '020-20a' );" name="020-20a" class="pb">[020-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7013:7021'>凝是精粗之體</span><br/>
<span class='tline' id='l351' data-llen='7021:7044'>　道體之精者存乎中和敬順位育參贊之㣲惟致禮</span><br/>
<span class='tline' id='l352' data-llen='7044:7067'>　致樂乃能凝之於性命之中道體之粗者見於日用</span><br/>
<span class='tline' id='l353' data-llen='7067:7090'>　飲食往來酬酢之迹惟禮具樂行乃能凝之於事為</span><br/>
<span class='tline' id='l354' data-llen='7090:7113'>　之際故大人舉禮樂然後人紀有節而天地將為昭</span><br/>
<span class='tline' id='l355' data-llen='7113:7117'>　也</span><br/>
<span class='tline' id='l356' data-llen='7117:7128'>君子於是語於是道古</span><br/>
<span class='tline' id='l357' data-llen='7128:7151'>　語謂樂之倫理皆禮義所寓可講議也道古謂古聖</span><br/>
<span class='tline' id='l358' data-llen='7151:7178'><a onclick="displayPageImage('KR1d0072', 'WYG', '020-20b' );" name="020-20b" class="pb">[020-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7178:7193'>　王之功徳事行於是可稱述也</span><br/>
<span class='tline' id='l360' data-llen='7193:7203'>獶雜子女不知父子</span><br/>
<span class='tline' id='l361' data-llen='7203:7226'>　自周以前雖桀紂之亂未聞有女樂以昭徳象功無</span><br/>
<span class='tline' id='l362' data-llen='7226:7249'>　縁使女婦參其間也自鄭衛之風作則所歌者本男</span><br/>
<span class='tline' id='l363' data-llen='7249:7272'>　女淫辟之事此女樂所由興也自是見於經傳者齊</span><br/>
<span class='tline' id='l364' data-llen='7272:7295'>　人歸女樂鄭賂晉以女樂二八屈原九歌姱女娼兮</span><br/>
<span class='tline' id='l365' data-llen='7295:7318'>　容與娼女獶雜則必有父子聚麀而不自知者矣孔</span><br/>
<span class='tline' id='l366' data-llen='7318:7336'>　子論為邦首放鄭聲不使接於耳目也</span><br/>
<span class='tline' id='l367' data-llen='7336:7363'><a onclick="displayPageImage('KR1d0072', 'WYG', '020-21a' );" name="020-21a" class="pb">[020-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7363:7380'>民有徳而五榖昌疾疢不作而無妖祥</span><br/>
<span class='tline' id='l369' data-llen='7380:7403'>　自春秋以前經傳所載民之死於兵革者甚少即困</span><br/>
<span class='tline' id='l370' data-llen='7403:7426'>　於饑饉者亦小且希以先王之政教未盡亡而民鮮</span><br/>
<span class='tline' id='l371' data-llen='7426:7449'>　悖徳也自戰國秦漢以後兵戈屠戮饑饉連延民之</span><br/>
<span class='tline' id='l372' data-llen='7449:7472'>　死者動數十百萬亂之生也動數百年以民多無徳</span><br/>
<span class='tline' id='l373' data-llen='7472:7495'>　也而民之無徳由於政教之不行政教之不行由於</span><br/>
<span class='tline' id='l374' data-llen='7495:7518'>　君心之多欲故文侯問樂而子夏言五榖之昌疾疢</span><br/>
<span class='tline' id='l375' data-llen='7518:7541'>　妖祥之息皆由於民之有徳使文侯能職思其由則</span><br/>
<span class='tline' id='l376' data-llen='7541:7568'><a onclick="displayPageImage('KR1d0072', 'WYG', '020-21b' );" name="020-21b" class="pb">[020-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7568:7591'>　自知溺音之不可好矣其曰君好之則臣為之上行</span><br/>
<span class='tline' id='l378' data-llen='7591:7603'>　之則民從之正為此也</span><br/>
<span class='tline' id='l379' data-llen='7603:7609'>克明克類</span><br/>
<span class='tline' id='l380' data-llen='7609:7632'>　克類者明之極也謂能盡其義類也世有明於此事</span><br/>
<span class='tline' id='l381' data-llen='7632:7655'>　而不明於彼事者不能盡其義類故也傳曰勤施無</span><br/>
<span class='tline' id='l382' data-llen='7655:7675'>　私曰類惟能盡事物之義類乃能勤施無私</span><br/>
<span class='tline' id='l383' data-llen='7675:7681'>克順克比</span><br/>
<span class='tline' id='l384' data-llen='7681:7704'>　克順不逆於民心也克比使民皆親比於上也或曰</span><br/>
<span class='tline' id='l385' data-llen='7704:7731'><a onclick="displayPageImage('KR1d0072', 'WYG', '020-22a' );" name="020-22a" class="pb">[020-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7731:7754'>　克順能使民從上之教也克比能使民自相親比也</span><br/>
<span class='tline' id='l387' data-llen='7754:7777'>鄭音好濫淫志宋音燕女溺志衞音趨數煩志齊音傲</span><br/>
<span class='tline' id='l388' data-llen='7777:7782'>辟喬志</span><br/>
<span class='tline' id='l389' data-llen='7782:7805'>　據此則宋自有風而所傳惟頌豈諸侯於魯宋觀禮</span><br/>
<span class='tline' id='l390' data-llen='7805:7828'>　故其君臣不肯以怨刺之風謡達於周大師而惟好</span><br/>
<span class='tline' id='l391' data-llen='7828:7851'>　溺音者傳其曲調與衞與齊之詩不獨淫於色且逆</span><br/>
<span class='tline' id='l392' data-llen='7851:7874'>　於倫其文顯著故兼舉其趨數傲辟以為戒而總之</span><br/>
<span class='tline' id='l393' data-llen='7874:7886'>　曰淫於色而害於徳也</span><br/>
<span class='tline' id='l394' data-llen='7886:7913'><a onclick="displayPageImage('KR1d0072', 'WYG', '020-22b' );" name="020-22b" class="pb">[020-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='7913:7927'>為人君者謹其所好惡而已矣</span><br/>
<span class='tline' id='l396' data-llen='7927:7950'>　文侯已自言好鄭衞之音故正告之使知臣且為之</span><br/>
<span class='tline' id='l397' data-llen='7950:7973'>　以蠱其心民且從之以敗其俗一國若狂政散民流</span><br/>
<span class='tline' id='l398' data-llen='7973:7996'>　而不可止也引詩而易牖為誘謂不宜誘民於淫辟</span><br/>
<span class='tline' id='l399' data-llen='7996:8000'>　也</span><br/>
<span class='tline' id='l400' data-llen='8000:8010'>此六者徳音之音也</span><br/>
<span class='tline' id='l401' data-llen='8010:8033'>　獨以六者為徳肯之音以其為古帝王始作之樂器</span><br/>
<span class='tline' id='l402' data-llen='8033:8056'>　而鄭衞之音無所用此也後言鐘磬絲竹鼔鼙而不</span><br/>
<span class='tline' id='l403' data-llen='8056:8083'><a onclick="displayPageImage('KR1d0072', 'WYG', '020-23a' );" name="020-23a" class="pb">[020-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8083:8106'>　及土木二音者以二音質樸不能感人心而使有所</span><br/>
<span class='tline' id='l405' data-llen='8106:8111'>　思也</span><br/>
<span class='tline' id='l406' data-llen='8111:8126'>鼓鼙之聲讙讙以立動動以進衆</span><br/>
<span class='tline' id='l407' data-llen='8126:8149'>　周官大司馬仲冬教大閲中軍以鼙令鼓鼓人皆三</span><br/>
<span class='tline' id='l408' data-llen='8149:8163'>　鼓故曰讙以立動動以進衆</span><br/>
<span class='tline' id='l409' data-llen='8163:8185'>君子之聽音非聽其鏗鏘而已也彼亦有所合之也</span><br/>
<span class='tline' id='l410' data-llen='8185:8208'>　卜子在聖門不過文學之科曾子且罪以不能推崇</span><br/>
<span class='tline' id='l411' data-llen='8208:8231'>　夫子之道然觀其對文侯則春秋中國僑羊舌肸無</span><br/>
<span class='tline' id='l412' data-llen='8231:8258'><a onclick="displayPageImage('KR1d0072', 'WYG', '020-23b' );" name="020-23b" class="pb">[020-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8258:8281'>　此語言氣象也文侯自言聽古樂則惟恐卧而正告</span><br/>
<span class='tline' id='l414' data-llen='8281:8304'>　以古樂和正以廣文武具備可以修身及家均平天</span><br/>
<span class='tline' id='l415' data-llen='8304:8327'>　下受祉於上帝施及於子孫文侯自言聽鄭衞之音</span><br/>
<span class='tline' id='l416' data-llen='8327:8350'>　則不知倦而正告以是謂溺音推其害至于父子聚</span><br/>
<span class='tline' id='l417' data-llen='8350:8373'>　麀人紀無存臣民殉欲國維盡喪故為人君者不可</span><br/>
<span class='tline' id='l418' data-llen='8373:8396'>　不謹其好惡言徳音所由興則推本於天地之順四</span><br/>
<span class='tline' id='l419' data-llen='8396:8419'>　時之當五榖之昌疾疢妖祥之不作而皆由於民之</span><br/>
<span class='tline' id='l420' data-llen='8419:8442'>　有徳言聽音之有所合則示以欲正朝廷不可無志</span><br/>
<span class='tline' id='l421' data-llen='8442:8469'><a onclick="displayPageImage('KR1d0072', 'WYG', '020-24a' );" name="020-24a" class="pb">[020-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8469:8492'>　義之臣欲保衆庶不可無畜聚之臣四方有事不可</span><br/>
<span class='tline' id='l423' data-llen='8492:8515'>　無立武進衆之臣封疆有故不可無守死捍患之臣</span><br/>
<span class='tline' id='l424' data-llen='8515:8538'>　使人君而少知義理必當怵然為戒慎徳求賢日夜</span><br/>
<span class='tline' id='l425' data-llen='8538:8561'>　勞來其民之不暇而暇為溺音之好乎此與孟子好</span><br/>
<span class='tline' id='l426' data-llen='8561:8584'>　貨好色之對異道而同歸皆引君當道志仁之義也</span><br/>
<span class='tline' id='l427' data-llen='8584:8607'>　管夷吾自溺於三歸故任其君好内以蓄禍曾西羞</span><br/>
<span class='tline' id='l428' data-llen='8607:8630'>　與為伍豈虚語哉　所思者五臣而立武進衆死封</span><br/>
<span class='tline' id='l429' data-llen='8630:8653'>　疆居其三以春秋之末列國分爭魏初立國偪介强</span><br/>
<span class='tline' id='l430' data-llen='8653:8680'><a onclick="displayPageImage('KR1d0072', 'WYG', '020-24b' );" name="020-24b" class="pb">[020-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='8680:8703'>　鄰所最急者莫如武守故導之以所明也人非財不</span><br/>
<span class='tline' id='l432' data-llen='8703:8726'>　聚故思畜聚之臣然非有志義之臣則上無以正君</span><br/>
<span class='tline' id='l433' data-llen='8726:8749'>　徳下無以為民依即子貢問政孔子告以足食足兵</span><br/>
<span class='tline' id='l434' data-llen='8749:8772'>　民信之義也金石匏竹非修禮合樂無所用之琴瑟</span><br/>
<span class='tline' id='l435' data-llen='8772:8795'>　則無時而不在御人君能時思志義之臣則放心邪</span><br/>
<span class='tline' id='l436' data-llen='8795:8818'>　氣不覺其日消矣無信則兵食雖足而民不能立臣</span><br/>
<span class='tline' id='l437' data-llen='8818:8841'>　無志義則府庫之財亦不可託而况封疆之守三軍</span><br/>
<span class='tline' id='l438' data-llen='8841:8864'>　之命哉聖賢之言本末該貫根極義理而未嘗不切</span><br/>
<span class='tline' id='l439' data-llen='8864:8891'><a onclick="displayPageImage('KR1d0072', 'WYG', '020-25a' );" name="020-25a" class="pb">[020-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='8891:8903'>　於時勢孰謂其迂濶哉</span><br/>
<span class='tline' id='l441' data-llen='8903:8926'>聲淫及商何也對曰非武音也子曰若非武音則何音</span><br/>
<span class='tline' id='l442' data-llen='8926:8937'>也對曰有司失其傳也</span><br/>
<span class='tline' id='l443' data-llen='8937:8960'>　舊說以貪商為義則必樂章之辭意有近焉而後解</span><br/>
<span class='tline' id='l444' data-llen='8960:8983'>　者妄傳之大武之樂章具見周頌與春秋傳所稱無</span><br/>
<span class='tline' id='l445' data-llen='8983:9012'>　是也盖淫者過也商者殺伐之聲祭祀不用<span class='krp-note'>大司樂/用宫角</span></span><br/>
<span class='tline' id='l446' data-llen='9012:9045'>　<span class='krp-note'>徴羽而無商朱子謂/無商調非無商聲</span>而舞大武之時樂音之應詩歌</span><br/>
<span class='tline' id='l447' data-llen='9045:9066'>　者或過而入於商聲商調必有司失其傳授耳</span><br/>
<span class='tline' id='l448' data-llen='9066:9093'><a onclick="displayPageImage('KR1d0072', 'WYG', '020-25b' );" name="020-25b" class="pb">[020-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9093:9105'>敢問遲之遲而又乆何也</span><br/>
<span class='tline' id='l450' data-llen='9105:9128'>　賈言戒備之久既已聞命而又發問則所疑乃六成</span><br/>
<span class='tline' id='l451' data-llen='9128:9151'>　復綴之後遲之又久而後退也葢至二成滅商之事</span><br/>
<span class='tline' id='l452' data-llen='9151:9174'>　已畢三成以下則歸而敷政施教之事故孔子厯序</span><br/>
<span class='tline' id='l453' data-llen='9174:9197'>　至豐以後諸大政而曰如此則周道四達禮樂交通</span><br/>
<span class='tline' id='l454' data-llen='9197:9221'>　則夫武之遲乆不亦宜乎其遲之又乆正以俟周道之</span><br/>
<span class='tline' id='l455' data-llen='9221:9245'>　達且通也安得仍以舞者未出以前戒備之乆為義乎</span><br/>
<span class='tline' id='l456' data-llen='9245:9258'>久立於綴以待諸侯之至也</span><br/>
<span class='tline' id='l457' data-llen='9258:9285'><a onclick="displayPageImage('KR1d0072', 'WYG', '020-26a' );" name="020-26a" class="pb">[020-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9285:9308'>　如謂武王伐紂待諸侯之至則不宜倒序於分夾而</span><br/>
<span class='tline' id='l459' data-llen='9308:9331'>　進事蚤濟也之下按武成王來自商至於豐乃偃武</span><br/>
<span class='tline' id='l460' data-llen='9331:9354'>　修文丁未祀於周廟來相祀者不過邦甸侯衞至大</span><br/>
<span class='tline' id='l461' data-llen='9354:9377'>　誥武成然後庶邦冢君暨百工受命於周則必六成</span><br/>
<span class='tline' id='l462' data-llen='9377:9400'>　而南又久立於綴象既告武成而待庶邦冡君之至</span><br/>
<span class='tline' id='l463' data-llen='9400:9423'>　也葢南國是疆必待諸侯皆至而後制可定周召分</span><br/>
<span class='tline' id='l464' data-llen='9423:9446'>　陜必待諸侯皆至而後事可命祀乎明堂朝覲耕耤</span><br/>
<span class='tline' id='l465' data-llen='9446:9469'>　大射養老必待諸侯皆至而後可使之觀禮事之實</span><br/>
<span class='tline' id='l466' data-llen='9469:9496'><a onclick="displayPageImage('KR1d0072', 'WYG', '020-26b' );" name="020-26b" class="pb">[020-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='9496:9510'>　言之序本自顯明無可疑者</span><br/>
<span class='tline' id='l468' data-llen='9510:9521'>使之行商容而復其位</span><br/>
<span class='tline' id='l469' data-llen='9521:9544'>　行商容者使西歸於周也使箕子行之者以類相招</span><br/>
<span class='tline' id='l470' data-llen='9544:9552'>　而不敢迫也</span><br/>
<span class='tline' id='l471' data-llen='9552:9564'>理發諸外而民莫不承順</span><br/>
<span class='tline' id='l472' data-llen='9564:9587'>　禮者理之不可易者也以理之不可易者施諸事為</span><br/>
<span class='tline' id='l473' data-llen='9587:9610'>　是以莫不承應即下記所云舉而措諸天下者是也</span><br/>
<span class='tline' id='l474' data-llen='9610:9621'>故禮主其減樂主其盈</span><br/>
<span class='tline' id='l475' data-llen='9621:9648'><a onclick="displayPageImage('KR1d0072', 'WYG', '020-27a' );" name="020-27a" class="pb">[020-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='9648:9671'>　凡禮之行皆是逐節自収斂故曰主其減樂則動盪</span><br/>
<span class='tline' id='l477' data-llen='9671:9681'>　而出故曰主其盈</span><br/>
<span class='tline' id='l478' data-llen='9681:9699'>禮减而進以進為文樂盈而反以反為文</span><br/>
<span class='tline' id='l479' data-llen='9699:9722'>　禮之行也少者賤者必深自抑下老者貴者亦致其</span><br/>
<span class='tline' id='l480' data-llen='9722:9745'>　嚴恭葢主於減也然抑下而無不展之儀嚴恭而有</span><br/>
<span class='tline' id='l481' data-llen='9745:9768'>　必要之節禮之減而進也由是卑者志事必達尊者</span><br/>
<span class='tline' id='l482' data-llen='9768:9791'>　徳譽愈光禮之得其報也禮以進為文易見而樂以</span><br/>
<span class='tline' id='l483' data-llen='9791:9814'>　反為文難明葢物相雜曰文色相問曰文五聲之大</span><br/>
<span class='tline' id='l484' data-llen='9814:9841'><a onclick="displayPageImage('KR1d0072', 'WYG', '020-27b' );" name="020-27b" class="pb">[020-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='9841:9864'>　小相成八音之作止遞代人聲之欲往而留舞節之</span><br/>
<span class='tline' id='l486' data-llen='9864:9879'>　奮疾不拔皆樂之以反為文也</span><br/>
<span class='tline' id='l487' data-llen='9879:9889'>使其文足論而不息</span><br/>
<span class='tline' id='l488' data-llen='9889:9912'>　文謂樂章也兩漢郊廟樂章音節近古而意義無可</span><br/>
<span class='tline' id='l489' data-llen='9912:9935'>　推尋魏晉以下益不足觀惟二南之風二雅之正商</span><br/>
<span class='tline' id='l490' data-llen='9935:9958'>　周之頌其所以修身及家均平天下者古聖昔賢稱</span><br/>
<span class='tline' id='l491' data-llen='9958:9981'>　引詠嘆老師宿儒詁釋闡明二千餘年其藴終不能</span><br/>
<span class='tline' id='l492' data-llen='9981:10004'>　盡是之謂足論而不息也輯此記者漢儒也智不足</span><br/>
<span class='tline' id='l493' data-llen='10004:10031'><a onclick="displayPageImage('KR1d0072', 'WYG', '020-28a' );" name="020-28a" class="pb">[020-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='10031:10045'>　以及此必七十子所傳述也</span><br/>
<span class='tline' id='l495' data-llen='10045:10060'>故樂者審一以定和比物以飾節</span><br/>
<span class='tline' id='l496' data-llen='10060:10083'>　一者中聲也審得中聲乃可以定其和物者事也樂</span><br/>
<span class='tline' id='l497' data-llen='10083:10105'>　必比附於郊廟射鄉食饗之事而因以飾其節也</span><br/>
<span class='tline' id='l498' data-llen='10105:10126'>故樂者天地之命中和之紀人情之所不能免也</span><br/>
<span class='tline' id='l499' data-llen='10126:10149'>　人情發於聲音形於動静既不能免非以正聲雅樂</span><br/>
<span class='tline' id='l500' data-llen='10149:10172'>　達天地之命存中和之紀則必為姦聲溺音之所誘</span><br/>
<span class='tline' id='l501' data-llen='10172:10181'>　而入於邪辟矣</span><br/>
<span class='tline' id='l502' data-llen='10181:10208'><a onclick="displayPageImage('KR1d0072', 'WYG', '020-28b' );" name="020-28b" class="pb">[020-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='10208:10231'>寛而静柔而正者宜歌頌廣大而静疏達而信者宜歌</span><br/>
<span class='tline' id='l504' data-llen='10231:10254'>大雅恭儉而好禮者宜歌小雅正直而静亷而謙者宜</span><br/>
<span class='tline' id='l505' data-llen='10254:10258'>歌風</span><br/>
<span class='tline' id='l506' data-llen='10258:10281'>　雅頌正始之風性與之宜者皆曰静葢樂由中出者</span><br/>
<span class='tline' id='l507' data-llen='10281:10304'>　本静故歌者非静不能直已以畜其徳而合徳音之</span><br/>
<span class='tline' id='l508' data-llen='10304:10309'>　致也</span><br/>
<span class='tline' id='l509' data-llen='10309:10329'>肆直而慈愛者宜歌商温良而能斷者宜歌齊</span><br/>
<span class='tline' id='l510' data-llen='10329:10352'>　肆直者質本能斷以慈愛或有所牽明乎商則能以</span><br/>
<span class='tline' id='l511' data-llen='10352:10379'><a onclick="displayPageImage('KR1d0072', 'WYG', '020-29a' );" name="020-29a" class="pb">[020-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='10379:10402'>　勇决之温良者質本能讓以能斷或有所執明乎齊</span><br/>
<span class='tline' id='l513' data-llen='10402:10411'>　則能以義裁之</span><br/>
<span class='tline' id='l514' data-llen='10411:10434'>夫歌者直已而陳徳也動己而天地應焉四時和焉星</span><br/>
<span class='tline' id='l515' data-llen='10434:10443'>辰理焉萬物育焉</span><br/>
<span class='tline' id='l516' data-llen='10443:10466'>　必洗濯其心内無不直然後歌咏以陳古人之徳則</span><br/>
<span class='tline' id='l517' data-llen='10466:10489'>　動於己而天地萬物無不應也　孔子習琴操則見</span><br/>
<span class='tline' id='l518' data-llen='10489:10512'>　文王使他人習之自不能見故非直已不能陳徳也</span><br/>
<span class='tline' id='l519' data-llen='10512:10515'>　</span><br/>
<span class='tline' id='l520' data-llen='10515:10542'><a onclick="displayPageImage('KR1d0072', 'WYG', '020-29b' );" name="020-29b" class="pb">[020-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='10542:10545'>　</span><br/>
<span class='tline' id='l522' data-llen='10545:10548'>　</span><br/>
<span class='tline' id='l523' data-llen='10548:10551'>　</span><br/>
<span class='tline' id='l524' data-llen='10551:10554'>　</span><br/>
<span class='tline' id='l525' data-llen='10554:10557'>　</span><br/>
<span class='tline' id='l526' data-llen='10557:10560'>　</span><br/>
<span class='tline' id='l527' data-llen='10560:10563'>　</span><br/>
<span class='tline' id='l528' data-llen='10563:10573'>　禮記析疑卷二十</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0072', 'WYG', '043-1a' );" name="043-1a" class="pb">[043-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　禮記析疑卷四十四</span><br/>
<span class='tline' id='l10' data-llen='202:222'>　　　　　　　　　翰林院侍講銜方苞撰</span><br/>
<span class='tline' id='l11' data-llen='222:230'>　　鄉飲酒義</span><br/>
<span class='tline' id='l12' data-llen='230:253'>　鄭注鄉大夫飲國中賢者鄉宜作卿周官鄉大夫興</span><br/>
<span class='tline' id='l13' data-llen='253:276'>　賢能之後退以鄉射之禮五物詢衆庶乃所以終前</span><br/>
<span class='tline' id='l14' data-llen='276:299'>　事為後舉張本不得為飲國中賢者尹吉甫飲御諸</span><br/>
<span class='tline' id='l15' data-llen='299:322'>　友而張仲在焉公父文伯飲南宫敬叔酒以路堵父</span><br/>
<span class='tline' id='l16' data-llen='322:348'><a onclick="displayPageImage('KR1d0072', 'WYG', '043-1b' );" name="043-1b" class="pb">[043-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='348:370'>　為客是為卿大夫飲國中賢者所以别為一禮也</span><br/>
<span class='tline' id='l18' data-llen='370:392'>不慢不争則逺於鬬辨矣不鬬辨則無暴亂之禍矣</span><br/>
<span class='tline' id='l19' data-llen='392:415'>　古者祭祀鄉射皆獻酬交錯俾族姻鄉黨時時聚會</span><br/>
<span class='tline' id='l20' data-llen='415:438'>　以通其歡忻則争慢無由生而鬭辨自逺矣末世暴</span><br/>
<span class='tline' id='l21' data-llen='438:461'>　亂之興皆由於鬭辨然後知先王之禮乃所以消禍</span><br/>
<span class='tline' id='l22' data-llen='461:468'>　於無形也</span><br/>
<span class='tline' id='l23' data-llen='468:482'>故聖人制之以道鄉人士君子</span><br/>
<span class='tline' id='l24' data-llen='482:505'>　士君子秀民也鄉人兼樸者而言也聖人制此禮所</span><br/>
<span class='tline' id='l25' data-llen='505:531'><a onclick="displayPageImage('KR1d0072', 'WYG', '043-2a' );" name="043-2a" class="pb">[043-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='531:554'>　以開導鄉人之秀者樸者使觀感而興於行也秀者</span><br/>
<span class='tline' id='l27' data-llen='554:571'>　見禮則樸者慕矣　故聖人制之句</span><br/>
<span class='tline' id='l28' data-llen='571:585'>賓主象天地也介僎象隂陽也</span><br/>
<span class='tline' id='l29' data-llen='585:608'>　賓以義立主人以仁接故以象天地之對待介以輔</span><br/>
<span class='tline' id='l30' data-llen='608:624'>　賓僎輔主人故以象隂陽之流通</span><br/>
<span class='tline' id='l31' data-llen='624:639'>讓之三也象月之三日而成魄也</span><br/>
<span class='tline' id='l32' data-llen='639:662'>　月行正當日下則明掩而為晦漸逺則明生是月與</span><br/>
<span class='tline' id='l33' data-llen='662:685'>　日相讓而後明生也明生而後魄可見故曰三日而</span><br/>
<span class='tline' id='l34' data-llen='685:711'><a onclick="displayPageImage('KR1d0072', 'WYG', '043-2b' );" name="043-2b" class="pb">[043-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='711:734'>　成魄朱子以䟽義為非但以既望而生魄為義不當</span><br/>
<span class='tline' id='l36' data-llen='734:757'>　曰三日而成　李光地曰厯家以朔及前後二日為</span><br/>
<span class='tline' id='l37' data-llen='757:780'>　食限此時月切於日渾然是魄所謂三日成魄也謂</span><br/>
<span class='tline' id='l38' data-llen='780:803'>　之讓者朱子觧月㡬望為隂盛亢陽則成魄非讓乎</span><br/>
<span class='tline' id='l39' data-llen='803:812'>禮以體長幼曰徳</span><br/>
<span class='tline' id='l40' data-llen='812:835'>　鄉飲酒之禮衆賓衆子弟壹以齒為序而不論其身</span><br/>
<span class='tline' id='l41' data-llen='835:858'>　與父兄之爵等則少者或以為屈而老者亦為之不</span><br/>
<span class='tline' id='l42' data-llen='858:881'>　安賓介與衆賓壹以徳行道藝為凖並不論其齒之</span><br/>
<span class='tline' id='l43' data-llen='881:907'><a onclick="displayPageImage('KR1d0072', 'WYG', '043-3a' );" name="043-3a" class="pb">[043-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='907:930'>　少長則立於階下者或不能平而席於堂上者亦為</span><br/>
<span class='tline' id='l45' data-llen='930:953'>　之不適聖人制禮使與於斯者各自體認其為長為</span><br/>
<span class='tline' id='l46' data-llen='953:976'>　幼之道知尚齒貴徳並行而不相悖乃天理之自然</span><br/>
<span class='tline' id='l47' data-llen='976:994'>　人心之同然事習而心安故謂之徳也</span><br/>
<span class='tline' id='l48' data-llen='994:1009'>故曰古之學術道者將以得身也</span><br/>
<span class='tline' id='l49' data-llen='1009:1032'>　鄉飲酒之禮凡在列者皆士也農工商不與焉故專</span><br/>
<span class='tline' id='l50' data-llen='1032:1055'>　以學術道者為言不惟賓介三賓以徳行道藝為衆</span><br/>
<span class='tline' id='l51' data-llen='1055:1078'>　所推是謂得身凡與於斯禮者有所觀感興起皆以</span><br/>
<span class='tline' id='l52' data-llen='1078:1104'><a onclick="displayPageImage('KR1d0072', 'WYG', '043-3b' );" name="043-3b" class="pb">[043-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1104:1112'>　求得其身也</span><br/>
<span class='tline' id='l54' data-llen='1112:1135'>鄉飲酒之禮六十者坐五十者立侍以聴政役所以明</span><br/>
<span class='tline' id='l55' data-llen='1135:1158'>尊長也六十者三豆七十者四豆八十者五豆九十者</span><br/>
<span class='tline' id='l56' data-llen='1158:1181'>六豆所以明養老也民知尊長養老而后乃能入孝弟</span><br/>
<span class='tline' id='l57' data-llen='1181:1204'>民入孝弟出尊長養老而后成教成教而后國可安也</span><br/>
<span class='tline' id='l58' data-llen='1204:1226'>君子之所謂孝者非家至而日見之也合諸鄉射教</span><br/>
<span class='tline' id='l59' data-llen='1226:1241'>之鄉飲酒之禮而孝弟之行立矣</span><br/>
<span class='tline' id='l60' data-llen='1241:1264'>　此節為黨正属民飲酒以正齒位之禮無疑但宜退</span><br/>
<span class='tline' id='l61' data-llen='1264:1290'><a onclick="displayPageImage('KR1d0072', 'WYG', '043-4a' );" name="043-4a" class="pb">[043-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1290:1313'>　置篇末則節次分明而義意相貫盖鄉飲酒之為國</span><br/>
<span class='tline' id='l63' data-llen='1313:1336'>　政者鄉大夫興賢能一也州長習射謂之鄉射而興</span><br/>
<span class='tline' id='l64' data-llen='1336:1359'>　賢能之後亦用此禮以詢衆庶二也黨正正齒位三</span><br/>
<span class='tline' id='l65' data-llen='1359:1382'>　也自萹首至故曰吾觀於鄉而知王道之易易專言</span><br/>
<span class='tline' id='l66' data-llen='1382:1405'>　興賢能之禮一人之所記也鄉射有賓無介則黨正</span><br/>
<span class='tline' id='l67' data-llen='1405:1428'>　之正齒位及蜡飲可知矣自鄉飲酒之義至禮之大</span><br/>
<span class='tline' id='l68' data-llen='1428:1451'>　參又一人所記也其釋賓主介僎位鄉與前記有同</span><br/>
<span class='tline' id='l69' data-llen='1451:1474'>　有異則非前人所記明矣此節則因興賢能而及正</span><br/>
<span class='tline' id='l70' data-llen='1474:1500'><a onclick="displayPageImage('KR1d0072', 'WYG', '043-4b' );" name="043-4b" class="pb">[043-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1500:1523'>　齒位又曰合諸鄉射所以補前記之闕也或即前人</span><br/>
<span class='tline' id='l72' data-llen='1523:1546'>　所記或出一人皆不可知然必如是而後鄉飲酒之</span><br/>
<span class='tline' id='l73' data-llen='1546:1569'>　施於國政者備若卿大夫飲同官及國中賢者則私</span><br/>
<span class='tline' id='l74' data-llen='1569:1592'>　家之事又别無異義故弗之及耳　前因三賓而推</span><br/>
<span class='tline' id='l75' data-llen='1592:1615'>　之國立三卿以為政教之本此因養老而合諸鄉射</span><br/>
<span class='tline' id='l76' data-llen='1615:1638'>　以為教成國安之本辭意相應似出一人之手豈編</span><br/>
<span class='tline' id='l77' data-llen='1638:1661'>　次者誤置於前或簡錯與　儕伍之長尚宜尊而况</span><br/>
<span class='tline' id='l78' data-llen='1661:1684'>　天顯之義乎他人之老尚宜養而况生我之恩乎鄉</span><br/>
<span class='tline' id='l79' data-llen='1684:1710'><a onclick="displayPageImage('KR1d0072', 'WYG', '043-5a' );" name="043-5a" class="pb">[043-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1710:1733'>　大夫州長黨正在民上者猶且尊養其所治之民而</span><br/>
<span class='tline' id='l81' data-llen='1733:1756'>　况父母諸父諸兄為已所怙恃承奉少小保抱相攜</span><br/>
<span class='tline' id='l82' data-llen='1756:1778'>　持者乎故必知尊長養老而後能設誠於孝弟也</span><br/>
<span class='tline' id='l83' data-llen='1778:1801'>　野人椎魯與父兄耦居雜處或至勃谿見上之人尊</span><br/>
<span class='tline' id='l84' data-llen='1801:1817'>　長養老則孝弟之心油然而生矣</span><br/>
<span class='tline' id='l85' data-llen='1817:1828'>一人揚觶乃立司正焉</span><br/>
<span class='tline' id='l86' data-llen='1828:1851'>　李光地曰一人揚觶在未歌之前立司正在既歌之</span><br/>
<span class='tline' id='l87' data-llen='1851:1865'>　後記者以類相從故連言之</span><br/>
<span class='tline' id='l88' data-llen='1865:1891'><a onclick="displayPageImage('KR1d0072', 'WYG', '043-5b' );" name="043-5b" class="pb">[043-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1891:1914'>賓酬主人主人酬介介酬衆賓少長以齒終於沃洗者</span><br/>
<span class='tline' id='l90' data-llen='1914:1917'>焉</span><br/>
<span class='tline' id='l91' data-llen='1917:1940'>　李光地曰旅酬畢後使二人舉觶賓介主僎徹俎降</span><br/>
<span class='tline' id='l92' data-llen='1940:1963'>　脱屨升堂行無算爵少長以齒終於沃洗者在無算</span><br/>
<span class='tline' id='l93' data-llen='1963:1987'>　爵節内鄉飲酒記所謂主人之賛者不與無算爵然後</span><br/>
<span class='tline' id='l94' data-llen='1987:2010'>　與是也本二節而記者一之疏云因旅酬遂連言無</span><br/>
<span class='tline' id='l95' data-llen='2010:2020'>　算爵見無不周徧</span><br/>
<span class='tline' id='l96' data-llen='2020:2027'>鄉飲酒之義</span><br/>
<span class='tline' id='l97' data-llen='2027:2053'><a onclick="displayPageImage('KR1d0072', 'WYG', '043-6a' );" name="043-6a" class="pb">[043-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2053:2076'>　此下乃别一人所記其中有前記所未備者故後儒</span><br/>
<span class='tline' id='l99' data-llen='2076:2092'>　並存之疏謂覆明上記之意非也</span><br/>
<span class='tline' id='l100' data-llen='2092:2104'>主人者造之産萬物者也</span><br/>
<span class='tline' id='l101' data-llen='2104:2127'>　造造於東方也主人之造於東方以主人養賓亦有</span><br/>
<span class='tline' id='l102' data-llen='2127:2142'>　産物之義也非造作飲食之謂</span><br/>
<span class='tline' id='l103' data-llen='2142:2145'>　</span><br/>
<span class='tline' id='l104' data-llen='2145:2148'>　</span><br/>
<span class='tline' id='l105' data-llen='2148:2151'>　</span><br/>
<span class='tline' id='l106' data-llen='2151:2177'><a onclick="displayPageImage('KR1d0072', 'WYG', '043-6b' );" name="043-6b" class="pb">[043-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2177:2180'>　</span><br/>
<span class='tline' id='l108' data-llen='2180:2183'>　</span><br/>
<span class='tline' id='l109' data-llen='2183:2186'>　</span><br/>
<span class='tline' id='l110' data-llen='2186:2189'>　</span><br/>
<span class='tline' id='l111' data-llen='2189:2192'>　</span><br/>
<span class='tline' id='l112' data-llen='2192:2195'>　</span><br/>
<span class='tline' id='l113' data-llen='2195:2198'>　</span><br/>
<span class='tline' id='l114' data-llen='2198:2209'>　禮記析疑卷四十四</span><br/>
</p>
<p><br/>
</p>
  </div>
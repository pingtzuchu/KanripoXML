<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0072', 'WYG', '011-1a' );" name="011-1a" class="pb">[011-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　禮記析疑卷十一</span><br/>
<span class='tline' id='l10' data-llen='200:221'>　　　　　　　　　　翰林院侍講銜方苞撰</span><br/>
<span class='tline' id='l11' data-llen='221:227'>　　禮器</span><br/>
<span class='tline' id='l12' data-llen='227:235'>措則正施則行</span><br/>
<span class='tline' id='l13' data-llen='235:258'>　措則正禮之體也施則行禮之用也　正如易大傳</span><br/>
<span class='tline' id='l14' data-llen='258:279'>　靜而正之正言不用時其禮自具於事物之中</span><br/>
<span class='tline' id='l15' data-llen='279:288'>如竹箭之有筠也</span><br/>
<span class='tline' id='l16' data-llen='288:314'><a onclick="displayPageImage('KR1d0072', 'WYG', '011-1b' );" name="011-1b" class="pb">[011-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='314:337'>　以竹與均成字似當為竹節謂其長短畧均也竹有</span><br/>
<span class='tline' id='l18' data-llen='337:360'>　節所以約束而能固禮亦君子之所以自約束也鄭</span><br/>
<span class='tline' id='l19' data-llen='360:383'>　注竹之青皮故先儒相承以為致飾於外與下貫四</span><br/>
<span class='tline' id='l20' data-llen='383:397'>　時而不改柯易葉義不相應</span><br/>
<span class='tline' id='l21' data-llen='397:404'>人官有能也</span><br/>
<span class='tline' id='l22' data-llen='404:424'>　人之五官各有所能如目能視耳能聴之類</span><br/>
<span class='tline' id='l23' data-llen='424:447'>故必舉其定國之數以為禮之大經禮之大倫以地廣</span><br/>
<span class='tline' id='l24' data-llen='447:459'>狹禮之厚薄與年之上下</span><br/>
<span class='tline' id='l25' data-llen='459:485'><a onclick="displayPageImage('KR1d0072', 'WYG', '011-2a' );" name="011-2a" class="pb">[011-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='485:508'>　舊說數為地物所出多少似與以地廣狹義複葢隆</span><br/>
<span class='tline' id='l27' data-llen='508:531'>　殺之禮數也如公九侯伯七子男五之類其數之所</span><br/>
<span class='tline' id='l28' data-llen='531:554'>　以有此倫次者不獨尊卑之等亦以地有廣狹而定</span><br/>
<span class='tline' id='l29' data-llen='554:577'>　數之中用財復有厚薄則與年上下　與年之上下</span><br/>
<span class='tline' id='l30' data-llen='577:584'>　之字疑衍</span><br/>
<span class='tline' id='l31' data-llen='584:607'>天地之祭宗廟之事父子之道君臣之義倫也社稷山</span><br/>
<span class='tline' id='l32' data-llen='607:618'>川之事鬼神之祭體也</span><br/>
<span class='tline' id='l33' data-llen='618:641'>　天地之祭報本反始不忘其所自生故曰倫社稷山</span><br/>
<span class='tline' id='l34' data-llen='641:667'><a onclick="displayPageImage('KR1d0072', 'WYG', '011-2b' );" name="011-2b" class="pb">[011-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='667:690'>　川之事因其體之輕重而隆殺焉故曰體於宗廟之</span><br/>
<span class='tline' id='l36' data-llen='690:713'>　外别言鬼神葢謂五祀司中司命風師雨師九皇六</span><br/>
<span class='tline' id='l37' data-llen='713:721'>　十四氏之屬</span><br/>
<span class='tline' id='l38' data-llen='721:731'>羔豚而祭百官皆足</span><br/>
<span class='tline' id='l39' data-llen='731:754'>　疏謂士特牲大夫少牢此用羔豚乃王制所云大夫</span><br/>
<span class='tline' id='l40' data-llen='754:777'>　士無田則薦者又曰無田則無臣助祭而云百官喻</span><br/>
<span class='tline' id='l41' data-llen='777:800'>　衆也俱不可通牲禮之隆殺視祀事之大小天子獻</span><br/>
<span class='tline' id='l42' data-llen='800:823'>　羔開冰乃謂士大夫有田者即不用羔豚可乎且如</span><br/>
<span class='tline' id='l43' data-llen='823:849'><a onclick="displayPageImage('KR1d0072', 'WYG', '011-3a' );" name="011-3a" class="pb">[011-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='849:872'>　五祀井竈之類豈能備具牲俎記云百官皆足正謂</span><br/>
<span class='tline' id='l45' data-llen='872:882'>　王公之羣小祀耳</span><br/>
<span class='tline' id='l46' data-llen='882:888'>五重八翣</span><br/>
<span class='tline' id='l47' data-llen='888:911'>　朱軾曰五重三重再重皆謂棺喪大記所謂大棺屬</span><br/>
<span class='tline' id='l48' data-llen='911:934'>　椑是也　天子水兕革棺如合甲為二重地棺一梓</span><br/>
<span class='tline' id='l49' data-llen='934:942'>　棺二故五重</span><br/>
<span class='tline' id='l50' data-llen='942:950'>鬼神之祭單席</span><br/>
<span class='tline' id='l51' data-llen='950:973'>　據周官司几筵席下尚有筵記所傳或異或不計下</span><br/>
<span class='tline' id='l52' data-llen='973:999'><a onclick="displayPageImage('KR1d0072', 'WYG', '011-3b' );" name="011-3b" class="pb">[011-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='999:1004'>　筵也</span><br/>
<span class='tline' id='l54' data-llen='1004:1012'>天子諸侯臺門</span><br/>
<span class='tline' id='l55' data-llen='1012:1035'>　臺門築臺於門外也疑今官府大門外左右築土正</span><br/>
<span class='tline' id='l56' data-llen='1035:1047'>　方四面甃之即其遺制</span><br/>
<span class='tline' id='l57' data-llen='1047:1070'>禮之以多為貴者以其外心者也徳發揚詡萬物大理</span><br/>
<span class='tline' id='l58' data-llen='1070:1091'>物博如此則得不以多為貴乎故君子樂其發也</span><br/>
<span class='tline' id='l59' data-llen='1091:1114'>　天子諸侯居得為之位操可致之勢徳之發揚可以</span><br/>
<span class='tline' id='l60' data-llen='1114:1137'>　周徧諸物其理之所成者大則用物宜博故以多為</span><br/>
<span class='tline' id='l61' data-llen='1137:1163'><a onclick="displayPageImage('KR1d0072', 'WYG', '011-4a' );" name="011-4a" class="pb">[011-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1163:1168'>　貴也</span><br/>
<span class='tline' id='l63' data-llen='1168:1177'>徳産之致也精微</span><br/>
<span class='tline' id='l64' data-llen='1177:1200'>　以徳致其感格較之以物産政報更為精微故祭天</span><br/>
<span class='tline' id='l65' data-llen='1200:1208'>　儀物最畧也</span><br/>
<span class='tline' id='l66' data-llen='1208:1216'>微者不可大也</span><br/>
<span class='tline' id='l67' data-llen='1216:1239'>　微者不可大葢以人情言隠晦之義也如父在為母</span><br/>
<span class='tline' id='l68' data-llen='1239:1262'>　不杖堂上不杖及庶子無服之類止可隠致其痛若</span><br/>
<span class='tline' id='l69' data-llen='1262:1278'>　張大於聲音容貌之間則非禮矣</span><br/>
<span class='tline' id='l70' data-llen='1278:1304'><a onclick="displayPageImage('KR1d0072', 'WYG', '011-4b' );" name="011-4b" class="pb">[011-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1304:1313'>有美而文而誠若</span><br/>
<span class='tline' id='l72' data-llen='1313:1330'>　美而文而不誠若則非所以為禮矣</span><br/>
<span class='tline' id='l73' data-llen='1330:1350'>三代之禮一也民共由之或素或青夏造殷因</span><br/>
<span class='tline' id='l74' data-llen='1350:1373'>　言三代之禮為民所共由者本無二也其由質而文</span><br/>
<span class='tline' id='l75' data-llen='1373:1396'>　如素之加為青葢造者從質因者趨文物理之自然</span><br/>
<span class='tline' id='l76' data-llen='1396:1400'>　也</span><br/>
<span class='tline' id='l77' data-llen='1400:1417'>周坐尸詔侑武方其禮亦然其道一也</span><br/>
<span class='tline' id='l78' data-llen='1417:1440'>　其禮亦然亦猶素之加為青也至周不惟坐尸且詔</span><br/>
<span class='tline' id='l79' data-llen='1440:1466'><a onclick="displayPageImage('KR1d0072', 'WYG', '011-5a' );" name="011-5a" class="pb">[011-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1466:1489'>　侑無方禮加於夏殷矣然其致愛致慤之道則一也</span><br/>
<span class='tline' id='l81' data-llen='1489:1496'>周旅酬六尸</span><br/>
<span class='tline' id='l82' data-llen='1496:1519'>　時祭必祫何也古之祭禮繁重自國君以上祭之明</span><br/>
<span class='tline' id='l83' data-llen='1519:1542'>　日繹而儐尸若每廟犆祭則人力窮百政廢矣以六</span><br/>
<span class='tline' id='l84' data-llen='1542:1565'>　尸旅酬知每獻七廟之尸必同時而畢獻也匪是則</span><br/>
<span class='tline' id='l85' data-llen='1565:1588'>　三獻五獻且日不暇給况九獻十有二獻乎以旅酬</span><br/>
<span class='tline' id='l86' data-llen='1588:1611'>　者六尸知世室文武二尸亦以尊不與旅也如獻至</span><br/>
<span class='tline' id='l87' data-llen='1611:1634'>　於七尸又徧酬六尸則力不支時不逮矣上大夫儐</span><br/>
<span class='tline' id='l88' data-llen='1634:1660'><a onclick="displayPageImage('KR1d0072', 'WYG', '011-5b' );" name="011-5b" class="pb">[011-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1660:1683'>　尸即於祭之日諸侯以上則以明日正為廟過於三</span><br/>
<span class='tline' id='l90' data-llen='1683:1706'>　則獻酬禮殷必不能同日而畢事耳雖分二日其侑</span><br/>
<span class='tline' id='l91' data-llen='1706:1729'>　食之儀酬酢之節必大减於士大夫惜邦國禮亡無</span><br/>
<span class='tline' id='l92' data-llen='1729:1752'>　可徴信耳　適士二廟大夫三廟亦宜有尸自相酬</span><br/>
<span class='tline' id='l93' data-llen='1752:1775'>　之禮而不見於經何也六尸四尸之相酬已見於邦</span><br/>
<span class='tline' id='l94' data-llen='1775:1798'>　國禮則於大夫士不覆舉亦如諸侯入王在國在塗</span><br/>
<span class='tline' id='l95' data-llen='1798:1821'>　之禮已見於春朝夏宗則覲禮惟具郊勞以後之儀</span><br/>
<span class='tline' id='l96' data-llen='1821:1844'>　節耳至尸酬主人主人酬侑侑酬賓長以下之禮宜</span><br/>
<span class='tline' id='l97' data-llen='1844:1870'><a onclick="displayPageImage('KR1d0072', 'WYG', '011-6a' );" name="011-6a" class="pb">[011-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1870:1878'>　與卿大夫别</span><br/>
<span class='tline' id='l99' data-llen='1878:1889'>曾子曰周禮其猶醵與</span><br/>
<span class='tline' id='l100' data-llen='1889:1912'>　疏謂斂錢飲酒必非忘懐之酌故飲必平徧不得偏</span><br/>
<span class='tline' id='l101' data-llen='1912:1935'>　頗辭鄙義陋恐非曽子之意也葢士大夫相飲必立</span><br/>
<span class='tline' id='l102' data-llen='1935:1958'>　賓介備鼎俎具獻酬庶人工商則財不給禮難成故</span><br/>
<span class='tline' id='l103' data-llen='1958:1981'>　穡事既終以國法合錢共飲正猶五廟七廟之尸欲</span><br/>
<span class='tline' id='l104' data-llen='1981:2004'>　依次各發爵以酬賓則時不給禮難成故變而通之</span><br/>
<span class='tline' id='l105' data-llen='2004:2027'>　為尸自相酬之禮葢非此不足以洽歡心成禮節故</span><br/>
<span class='tline' id='l106' data-llen='2027:2053'><a onclick="displayPageImage('KR1d0072', 'WYG', '011-6b' );" name="011-6b" class="pb">[011-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2053:2076'>　曰猶醵葢推究聖人縁情制禮所以不得不然也七</span><br/>
<span class='tline' id='l108' data-llen='2076:2099'>　尸備獻六尸旅酬之後疑惟具尸酢王后賓長三節</span><br/>
<span class='tline' id='l109' data-llen='2099:2122'>　及嗣舉奠而無暇及祝侑賓長衆賓以諸父兄弟備</span><br/>
<span class='tline' id='l110' data-llen='2122:2145'>　言燕私必於祭之夕故祝侑賓長衆賓兄弟之旅酬</span><br/>
<span class='tline' id='l111' data-llen='2145:2168'>　則於繹而儐尸舉之亦如上大夫儐尸則旅酬之節</span><br/>
<span class='tline' id='l112' data-llen='2168:2191'>　與特牲禮異耳兄弟燕於宗而未得與賓相酬則儐</span><br/>
<span class='tline' id='l113' data-llen='2191:2199'>　尸必與旅也</span><br/>
<span class='tline' id='l114' data-llen='2199:2222'>君子之於禮也非作而致其情也此有由始也是故七</span><br/>
<span class='tline' id='l115' data-llen='2222:2248'><a onclick="displayPageImage('KR1d0072', 'WYG', '011-7a' );" name="011-7a" class="pb">[011-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2248:2271'>介以相見也不然則已慤三辭三讓而至不然則已蹙</span><br/>
<span class='tline' id='l117' data-llen='2271:2294'>　君子非作為是禮以强致人情使從之葢有所由始</span><br/>
<span class='tline' id='l118' data-llen='2294:2317'>　皆出於人情之自然也如七介以相見三辭三讓而</span><br/>
<span class='tline' id='l119' data-llen='2317:2340'>　至似乎繁曲然其始由於賓主相接不可以未同而</span><br/>
<span class='tline' id='l120' data-llen='2340:2358'>　言不可以徑前不讓乃人情之自然爾</span><br/>
<span class='tline' id='l121' data-llen='2358:2375'>魯人將有事於上帝必先有事於頖宫</span><br/>
<span class='tline' id='l122' data-llen='2375:2398'>　謂有事於頖宫葢告后稷似未安天子有事於圜丘</span><br/>
<span class='tline' id='l123' data-llen='2398:2421'>　不聞先告后稷魯有閟宫即告后稷亦不宜於頖宫</span><br/>
<span class='tline' id='l124' data-llen='2421:2447'><a onclick="displayPageImage('KR1d0072', 'WYG', '011-7b' );" name="011-7b" class="pb">[011-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2447:2470'>　葢非常之禮必先擇士於頖宫以習儀配林惡池亦</span><br/>
<span class='tline' id='l126' data-llen='2470:2489'>　於禮輕者習儀而後舉重故曰慎之至也</span><br/>
<span class='tline' id='l127' data-llen='2489:2500'>故凶事不詔朝事以樂</span><br/>
<span class='tline' id='l128' data-llen='2500:2523'>　舊說哭泣擗踊不待詔告非也杜喬之母死宫中無</span><br/>
<span class='tline' id='l129' data-llen='2523:2546'>　相君子以為沽孝子沉痛昏迷啼哭擗踊拜興出入</span><br/>
<span class='tline' id='l130' data-llen='2546:2569'>　必待詔告然後能赴禮節記所謂凶事不詔即春秋</span><br/>
<span class='tline' id='l131' data-llen='2569:2592'>　傳所謂君三年不呼其門也凶事不詔朝事以樂順</span><br/>
<span class='tline' id='l132' data-llen='2592:2613'>　而達其哀樂之性乃所謂反本脩古不忘其初</span><br/>
<span class='tline' id='l133' data-llen='2613:2639'><a onclick="displayPageImage('KR1d0072', 'WYG', '011-8a' );" name="011-8a" class="pb">[011-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2639:2662'>故作大事必順天時為朝夕必放於日月為髙必因丘</span><br/>
<span class='tline' id='l135' data-llen='2662:2683'>陵為下必因川澤是故天時雨澤君子達亹亹馬</span><br/>
<span class='tline' id='l136' data-llen='2683:2706'>　先王制禮因天地之自然君子體道法化機之不息</span><br/>
<span class='tline' id='l137' data-llen='2706:2728'>　故觀天時雨澤而達於人道之當亹亹而不倦也</span><br/>
<span class='tline' id='l138' data-llen='2728:2751'>是故昔先王尚有徳尊有道任有能舉賢而置之聚衆</span><br/>
<span class='tline' id='l139' data-llen='2751:2756'>而誓之</span><br/>
<span class='tline' id='l140' data-llen='2756:2779'>　將言事天地之禮而先舉此者所謂先成民而後致</span><br/>
<span class='tline' id='l141' data-llen='2779:2802'>　力於神也有徳者未必皆有道有道則於徳兼之矣</span><br/>
<span class='tline' id='l142' data-llen='2802:2828'><a onclick="displayPageImage('KR1d0072', 'WYG', '011-8b' );" name="011-8b" class="pb">[011-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2828:2851'>　故尚與尊異焉　周官大宰以八柄詔王馭羣臣四</span><br/>
<span class='tline' id='l144' data-llen='2851:2860'>　曰置以馭其行</span><br/>
<span class='tline' id='l145' data-llen='2860:2869'>因名山升中于天</span><br/>
<span class='tline' id='l146' data-llen='2869:2892'>　周官天府職凡官府鄉州及都鄙之治中受而藏之</span><br/>
<span class='tline' id='l147' data-llen='2892:2915'>　小司寇職歳終則令羣士計獄弊訟登中於天府治</span><br/>
<span class='tline' id='l148' data-llen='2915:2938'>　中及獄訟之中每嵗必登於天府則時廵柴望必以</span><br/>
<span class='tline' id='l149' data-llen='2938:2956'>　治民之功狀告於皇天此升中之義也</span><br/>
<span class='tline' id='l150' data-llen='2956:2979'>蘧伯玉曰君子之人達故觀其器而知其工之巧觀其</span><br/>
<span class='tline' id='l151' data-llen='2979:3005'><a onclick="displayPageImage('KR1d0072', 'WYG', '011-9a' );" name="011-9a" class="pb">[011-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3005:3025'>發而知其人之知故曰君子慎其所以與人者</span><br/>
<span class='tline' id='l153' data-llen='3025:3048'>　承上文而言禮樂不獨可以觀世之治亂亦可以辨</span><br/>
<span class='tline' id='l154' data-llen='3048:3071'>　人之愚知古人交接以禮樂相示春秋傳所載執玉</span><br/>
<span class='tline' id='l155' data-llen='3071:3094'>　歌詩觀者以知其禍福故所以與人者不可不慎也</span><br/>
<span class='tline' id='l156' data-llen='3094:3117'>洞洞乎其敬也屬屬乎其忠也勿勿乎其欲其饗之也</span><br/>
<span class='tline' id='l157' data-llen='3117:3140'>　洞洞者虚中而無一物之雜也屬屬者内誠繼續而</span><br/>
<span class='tline' id='l158' data-llen='3140:3163'>　不解也勿勿者欲其饗而惟恐其不饗祭義所謂如</span><br/>
<span class='tline' id='l159' data-llen='3163:3185'>　將失之如語焉而未之然乃致其恍惚之極思也</span><br/>
<span class='tline' id='l160' data-llen='3185:3211'><a onclick="displayPageImage('KR1d0072', 'WYG', '011-9b' );" name="011-9b" class="pb">[011-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3211:3218'>羮定詔於堂</span><br/>
<span class='tline' id='l162' data-llen='3218:3238'>　熟肉曰定者熟而蹙縮然後大小有定形也</span><br/>
<span class='tline' id='l163' data-llen='3238:3245'>内金示和也</span><br/>
<span class='tline' id='l164' data-llen='3245:3258'>　内金謂進樂工舉金奏也</span><br/>
<span class='tline' id='l165' data-llen='3258:3271'>丹漆絲纊竹箭與衆共財也</span><br/>
<span class='tline' id='l166' data-llen='3271:3294'>　古者庭實旅百宗廟之祭亦陳之以示威徳及逺非</span><br/>
<span class='tline' id='l167' data-llen='3294:3317'>　若幣玉用之以祭也康王之誥一二臣衞敢執壤奠</span><br/>
<span class='tline' id='l168' data-llen='3317:3325'>　即此記所陳</span><br/>
<span class='tline' id='l169' data-llen='3325:3352'><a onclick="displayPageImage('KR1d0072', 'WYG', '011-10a' );" name="011-10a" class="pb">[011-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3352:3375'>孔子曰誦詩三百不足以一獻一獻之禮不足以大饗</span><br/>
<span class='tline' id='l171' data-llen='3375:3398'>大饗之禮不足以大旅大旅具矣不足以饗帝毋輕議</span><br/>
<span class='tline' id='l172' data-llen='3398:3401'>禮</span><br/>
<span class='tline' id='l173' data-llen='3401:3424'>　注大旅祀五帝非也祭山曰旅大饗之禮雖繁然祖</span><br/>
<span class='tline' id='l174' data-llen='3424:3447'>　宗一氣相承誠意猶易貫注至山嶽之祭則精神與</span><br/>
<span class='tline' id='l175' data-llen='3447:3470'>　相感召為難饗帝則徳足昭事為尤難也仁人為能</span><br/>
<span class='tline' id='l176' data-llen='3470:3493'>　饗帝孝子為能饗親其大小淺深之間實有不可一</span><br/>
<span class='tline' id='l177' data-llen='3493:3516'>　視者矣　周官大宗伯職國有大故旅上帝葢因災</span><br/>
<span class='tline' id='l178' data-llen='3516:3543'><a onclick="displayPageImage('KR1d0072', 'WYG', '011-10b' );" name="011-10b" class="pb">[011-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3543:3566'>　而徧祀五帝故言旅猶小宗伯職天地之大烖類社</span><br/>
<span class='tline' id='l180' data-llen='3566:3587'>　稷宗廟也此對饗帝而言則為山嶽之祭明矣</span><br/>
<span class='tline' id='l181' data-llen='3587:3590'>　</span><br/>
<span class='tline' id='l182' data-llen='3590:3593'>　</span><br/>
<span class='tline' id='l183' data-llen='3593:3596'>　</span><br/>
<span class='tline' id='l184' data-llen='3596:3599'>　</span><br/>
<span class='tline' id='l185' data-llen='3599:3602'>　</span><br/>
<span class='tline' id='l186' data-llen='3602:3612'>　禮記析疑卷十一</span><br/>
</p>
<p><br/>
</p>
  </div>
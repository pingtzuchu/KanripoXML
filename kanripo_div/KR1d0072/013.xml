<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0072', 'WYG', '013-1a' );" name="013-1a" class="pb">[013-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　禮記析疑卷十三</span><br/>
<span class='tline' id='l10' data-llen='200:221'>　　　　　　　　　　翰林院侍講銜方苞撰</span><br/>
<span class='tline' id='l11' data-llen='221:227'>　　内則</span><br/>
<span class='tline' id='l12' data-llen='227:240'>后王命冡宰降徳于衆兆民</span><br/>
<span class='tline' id='l13' data-llen='240:263'>　司徒掌邦敎而内則使冢宰布之者冢宰掌王后之</span><br/>
<span class='tline' id='l14' data-llen='263:286'>　内治六宫之陰禮王后世子之服羞故兆民之家禮</span><br/>
<span class='tline' id='l15' data-llen='286:309'>　亦使布焉不曰敷敎而曰降徳者凡子婦孝敬之事</span><br/>
<span class='tline' id='l16' data-llen='309:335'><a onclick="displayPageImage('KR1d0072', 'WYG', '013-1b' );" name="013-1b" class="pb">[013-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='335:353'>　皆王后世子所躬行而以為民則者也</span><br/>
<span class='tline' id='l18' data-llen='353:359'>櫛縰筓總</span><br/>
<span class='tline' id='l19' data-llen='359:379'>　朱軾曰以縰韜髪四周乃可豎其餘而盤之</span><br/>
<span class='tline' id='l20' data-llen='379:384'>斂枕簟</span><br/>
<span class='tline' id='l21' data-llen='384:407'>　正晝長者或欲自偃息少壯則不得晝寢故晨興即</span><br/>
<span class='tline' id='l22' data-llen='407:412'>　斂之</span><br/>
<span class='tline' id='l23' data-llen='412:424'>由命士以上父子皆異宫</span><br/>
<span class='tline' id='l24' data-llen='424:447'>　子為命士則宜與父異宫以治公事僚屬朝夕講肄</span><br/>
<span class='tline' id='l25' data-llen='447:473'><a onclick="displayPageImage('KR1d0072', 'WYG', '013-2a' );" name="013-2a" class="pb">[013-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='473:496'>　於父起居之適親友之交必有閡也若父為命士則</span><br/>
<span class='tline' id='l27' data-llen='496:518'>　子無為異宫設有子衆多安得每人别為之宫乎</span><br/>
<span class='tline' id='l28' data-llen='518:541'>昧爽而朝慈以㫖甘日出而退各從其事日入而夕慈</span><br/>
<span class='tline' id='l29' data-llen='541:546'>以㫖甘</span><br/>
<span class='tline' id='l30' data-llen='546:569'>　此下乃凡為子婦者之通禮也若命士以上則同宫</span><br/>
<span class='tline' id='l31' data-llen='569:592'>　者辨色而入君朝其自家出正當昧爽時宜先朝於</span><br/>
<span class='tline' id='l32' data-llen='592:615'>　父母若父母未寤則問安否於御者而行羣子婦以</span><br/>
<span class='tline' id='l33' data-llen='615:638'>　時進㫖甘即異宫亦然退朝乃歸侍也凡耉老多好</span><br/>
<span class='tline' id='l34' data-llen='638:664'><a onclick="displayPageImage('KR1d0072', 'WYG', '013-2b' );" name="013-2b" class="pb">[013-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='664:687'>　早起若無子婦在旁則所求難致故初起必以雞鳴</span><br/>
<span class='tline' id='l36' data-llen='687:692'>　為度</span><br/>
<span class='tline' id='l37' data-llen='692:713'>將衽長者奉席請何趾少者執牀與坐御者舉几</span><br/>
<span class='tline' id='l38' data-llen='713:736'>　夜臥有常所有定向此晝臥也席與牀臥具也坐與</span><br/>
<span class='tline' id='l39' data-llen='736:759'>　几備其時起坐而憑之也老者惟所便安臥起無常</span><br/>
<span class='tline' id='l40' data-llen='759:766'>　故有此禮</span><br/>
<span class='tline' id='l41' data-llen='766:781'>斂席與簟縣衾篋枕斂簟而襡之</span><br/>
<span class='tline' id='l42' data-llen='781:804'>　晝臥無常處故起則縣衾篋枕斂簟而襡之以是知</span><br/>
<span class='tline' id='l43' data-llen='804:830'><a onclick="displayPageImage('KR1d0072', 'WYG', '013-3a' );" name="013-3a" class="pb">[013-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='830:847'>　長者夜臥之枕簟無縣斂篋襡之法</span><br/>
<span class='tline' id='l45' data-llen='847:857'>朝夕恒食子婦佐餕</span><br/>
<span class='tline' id='l46' data-llen='857:880'>　尸賓之食必侑朝夕恒食無所用侑子婦在旁時其</span><br/>
<span class='tline' id='l47' data-llen='880:894'>　温凉節其多少皆所謂佐也</span><br/>
<span class='tline' id='l48' data-llen='894:911'>父没母存冢子御食羣子婦佐餕如初</span><br/>
<span class='tline' id='l49' data-llen='911:922'>　冢婦不與者主饋也</span><br/>
<span class='tline' id='l50' data-llen='922:936'>進退周旋慎齊升降出入揖遊</span><br/>
<span class='tline' id='l51' data-llen='936:959'>　尊者之側進退周旋固當慎齊至升降於階出入於</span><br/>
<span class='tline' id='l52' data-llen='959:985'><a onclick="displayPageImage('KR1d0072', 'WYG', '013-3b' );" name="013-3b" class="pb">[013-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='985:1008'>　門或見同等而揖或從尊者而遊亦無在而不慎齊</span><br/>
<span class='tline' id='l54' data-llen='1008:1012'>　也</span><br/>
<span class='tline' id='l55' data-llen='1012:1022'>寒不敢襲癢不敢搔</span><br/>
<span class='tline' id='l56' data-llen='1022:1045'>　退襲而復進侍也不敢當父母姑舅之前而襲於癢</span><br/>
<span class='tline' id='l57' data-llen='1045:1050'>　亦然</span><br/>
<span class='tline' id='l58' data-llen='1050:1058'>其無篚則皆坐</span><br/>
<span class='tline' id='l59' data-llen='1058:1081'>　皆當作背坐當作立不相授器以逺嫌也若皆跪則</span><br/>
<span class='tline' id='l60' data-llen='1081:1096'>　轉使迫而相向之久其義何居</span><br/>
<span class='tline' id='l61' data-llen='1096:1122'><a onclick="displayPageImage('KR1d0072', 'WYG', '013-4a' );" name="013-4a" class="pb">[013-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1122:1130'>男女不通衣裳</span><br/>
<span class='tline' id='l63' data-llen='1130:1153'>　特言男女别於内外也寢席之類獨内外不通衣裳</span><br/>
<span class='tline' id='l64' data-llen='1153:1163'>　則雖夫婦不通也</span><br/>
<span class='tline' id='l65' data-llen='1163:1170'>父母有婢子</span><br/>
<span class='tline' id='l66' data-llen='1170:1193'>　婢子侍女也陳乾昔命其子使二婢子夾我　朱軾</span><br/>
<span class='tline' id='l67' data-llen='1193:1211'>　曰大夫二妾士一妾有定數外此曰婢</span><br/>
<span class='tline' id='l68' data-llen='1211:1218'>舅沒則姑老</span><br/>
<span class='tline' id='l69' data-llen='1218:1241'>　疏舅沒姑未老則其婦不得專知家事與則字義不</span><br/>
<span class='tline' id='l70' data-llen='1241:1267'><a onclick="displayPageImage('KR1d0072', 'WYG', '013-4b' );" name="013-4b" class="pb">[013-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1267:1290'>　協當以慶源輔氏不以年計之說為優舅沒則姑老</span><br/>
<span class='tline' id='l72' data-llen='1290:1313'>　葢使子專之而婦從其夫也先王之閑有家其嚴如</span><br/>
<span class='tline' id='l73' data-llen='1313:1336'>　此况國政而可寄之婦人哉此古者冢宰攝政之制</span><br/>
<span class='tline' id='l74' data-llen='1336:1348'>　所以非後世所能及也</span><br/>
<span class='tline' id='l75' data-llen='1348:1371'>子弟猶歸器衣服裘衾車馬則必獻其上而后敢服用</span><br/>
<span class='tline' id='l76' data-llen='1371:1394'>其次也若非所獻則不敢以入於宗子之門不敢以貴</span><br/>
<span class='tline' id='l77' data-llen='1394:1403'>富加於父兄宗族</span><br/>
<span class='tline' id='l78' data-llen='1403:1426'>　上節適子庶子祗事宗子宗婦謂大宗也此别言子</span><br/>
<span class='tline' id='l79' data-llen='1426:1452'><a onclick="displayPageImage('KR1d0072', 'WYG', '013-5a' );" name="013-5a" class="pb">[013-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1452:1475'>　弟者謂共祖禰以别於大宗也大宗宗子之家不敢</span><br/>
<span class='tline' id='l81' data-llen='1475:1498'>　衆車徒以入而已器服車馬不先獻也若弟於適兄</span><br/>
<span class='tline' id='l82' data-llen='1498:1521'>　諸子於世父則人有饋不敢私焉非所獻不敢以入</span><br/>
<span class='tline' id='l83' data-llen='1521:1544'>　焉葢恩近而義隆且同居未嘗異財也上節曰宗子</span><br/>
<span class='tline' id='l84' data-llen='1544:1567'>　之家此曰宗子之門者同居而異宫故獨言門不敢</span><br/>
<span class='tline' id='l85' data-llen='1567:1590'>　以貴富加於父兄宗族則大小宗之所同也葢總結</span><br/>
<span class='tline' id='l86' data-llen='1590:1597'>　二節之意</span><br/>
<span class='tline' id='l87' data-llen='1597:1620'>若富則具二牲獻其賢者於宗子夫婦皆齊而宗敬焉</span><br/>
<span class='tline' id='l88' data-llen='1620:1646'><a onclick="displayPageImage('KR1d0072', 'WYG', '013-5b' );" name="013-5b" class="pb">[013-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1646:1655'>終事而后敢私祭</span><br/>
<span class='tline' id='l90' data-llen='1655:1678'>　適子庶子始為士大夫而欲致敬於大宗之祖廟則</span><br/>
<span class='tline' id='l91' data-llen='1678:1701'>　必獻上牲於宗子使主其事而夫婦徃助焉詩曰于</span><br/>
<span class='tline' id='l92' data-llen='1701:1724'>　以奠之宗室牖下誰其尸之有齊季女葢謂此也終</span><br/>
<span class='tline' id='l93' data-llen='1724:1747'>　事而後私祭者以得致敬於大宗之祖廟為榮而歸</span><br/>
<span class='tline' id='l94' data-llen='1747:1770'>　告其祖禰也若祖禰常祭已所得專不必告於宗子</span><br/>
<span class='tline' id='l95' data-llen='1770:1793'>　知必適子庶子為大夫士者非大夫士則私家無廟</span><br/>
<span class='tline' id='l96' data-llen='1793:1816'>　且具牲非庶人之事也　不舉爵而曰富何也古之</span><br/>
<span class='tline' id='l97' data-llen='1816:1842'><a onclick="displayPageImage('KR1d0072', 'WYG', '013-6a' );" name="013-6a" class="pb">[013-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1842:1865'>　仕者舍田祿君賜無由得富若舉大夫士則似中士</span><br/>
<span class='tline' id='l99' data-llen='1865:1888'>　下士皆然曰富則知必命士以上矣知必始為大夫</span><br/>
<span class='tline' id='l100' data-llen='1888:1911'>　士者如時祭皆然則嵗得祭上祖與天子諸侯無異</span><br/>
<span class='tline' id='l101' data-llen='1911:1934'>　且族大而有爵命者多㑹時祭宗子且日不暇給矣</span><br/>
<span class='tline' id='l102' data-llen='1934:1957'>　　疏謂事小宗子亦然非也大夫士祖禰之廟皆立</span><br/>
<span class='tline' id='l103' data-llen='1957:1980'>　於宗子之家其祭本宗子主之無所為私祭也繼髙</span><br/>
<span class='tline' id='l104' data-llen='1980:2003'>　曽之宗子苟為庶人則自祭祖禰於寢不得上及髙</span><br/>
<span class='tline' id='l105' data-llen='2003:2026'>　曽也支子之為士大夫者有大勲勞而請於君乃得</span><br/>
<span class='tline' id='l106' data-llen='2026:2052'><a onclick="displayPageImage('KR1d0072', 'WYG', '013-6b' );" name="013-6b" class="pb">[013-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2052:2075'>　干祫及其髙祖則四時之祭不得干明矣且有君命</span><br/>
<span class='tline' id='l108' data-llen='2075:2105'>　偶於祫及之則合祭於己所立祖禰之廟<span class='krp-note'>大夫三廟/亦立於繼</span></span><br/>
<span class='tline' id='l109' data-llen='2105:2134'>　<span class='krp-note'>曽祖適/子之家</span>而非於繼髙祖之宗子家明矣又安有所謂</span><br/>
<span class='tline' id='l110' data-llen='2134:2157'>　宗敬乎大宗之逺祖得祭而髙祖不得祭何也大宗</span><br/>
<span class='tline' id='l111' data-llen='2157:2180'>　之祖别子也非君之兄弟則有勲勞於國者故其廟</span><br/>
<span class='tline' id='l112' data-llen='2180:2203'>　得不毁然亦惟子孫之冠者婚者告焉女子之將嫁</span><br/>
<span class='tline' id='l113' data-llen='2203:2226'>　者敎焉始為大夫士者得用牲而特祭焉其餘四時</span><br/>
<span class='tline' id='l114' data-llen='2226:2235'>　常祭不敢干也</span><br/>
<span class='tline' id='l115' data-llen='2235:2261'><a onclick="displayPageImage('KR1d0072', 'WYG', '013-7a' );" name="013-7a" class="pb">[013-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2261:2280'>大夫燕食有膾無脯有脯無膾士不貳羮胾</span><br/>
<span class='tline' id='l117' data-llen='2280:2303'>　當為燕居常食若燕饗備物以養賓無膾脯不兼羹</span><br/>
<span class='tline' id='l118' data-llen='2303:2326'>　胾不貳之義下文所云自諸侯至於庶人無等謂羹</span><br/>
<span class='tline' id='l119' data-llen='2326:2349'>　與食耳若膾胾之類則有等也疏謂燕食非朝夕常</span><br/>
<span class='tline' id='l120' data-llen='2349:2354'>　食誤</span><br/>
<span class='tline' id='l121' data-llen='2354:2369'>羮食自諸侯以下至於庶人無等</span><br/>
<span class='tline' id='l122' data-llen='2369:2392'>　貴賤之等辨於鼎簋之多少庶羞之有無至於羮食</span><br/>
<span class='tline' id='l123' data-llen='2392:2413'>　則所用之物製作之方上下同之不容有異也</span><br/>
<span class='tline' id='l124' data-llen='2413:2439'><a onclick="displayPageImage('KR1d0072', 'WYG', '013-7b' );" name="013-7b" class="pb">[013-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2439:2453'>大夫無秩膳大夫七十而有閣</span><br/>
<span class='tline' id='l126' data-llen='2453:2476'>　天子諸侯朝夕膳品有常大夫則惟所便七十而有</span><br/>
<span class='tline' id='l127' data-llen='2476:2495'>　閣非秩膳也恐不時需食故庋置於其旁</span><br/>
<span class='tline' id='l128' data-llen='2495:2518'>天子之閣左達五右達五公侯伯於房中五大夫於閣</span><br/>
<span class='tline' id='l129' data-llen='2518:2525'>三士於坫一</span><br/>
<span class='tline' id='l130' data-llen='2525:2548'>　疏以閣為庖廚所庋為三牲魚腊非也君子逺庖廚</span><br/>
<span class='tline' id='l131' data-llen='2548:2571'>　未聞置正室之序外也葢非朝夕常膳乃果蔬飴餌</span><br/>
<span class='tline' id='l132' data-llen='2571:2594'>　脯醢之屬所以備不時之需耳據上文大夫七十而</span><br/>
<span class='tline' id='l133' data-llen='2594:2620'><a onclick="displayPageImage('KR1d0072', 'WYG', '013-8a' );" name="013-8a" class="pb">[013-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2620:2643'>　有閣則士亦當然　以文義測之似天子除中央正</span><br/>
<span class='tline' id='l135' data-llen='2643:2666'>　室外自左右房達左右夾室皆有閣數各五諸侯則</span><br/>
<span class='tline' id='l136' data-llen='2666:2689'>　於一房之中設五閣而不論左右大夫於房中設閣</span><br/>
<span class='tline' id='l137' data-llen='2689:2712'>　三士設坫一承諸侯於房中之文皆設於房中也無</span><br/>
<span class='tline' id='l138' data-llen='2712:2735'>　以見大夫之閣於夾室士之坫於室中也室中正寢</span><br/>
<span class='tline' id='l139' data-llen='2735:2754'>　不宜庋食物　注達夾室以最逺故云達</span><br/>
<span class='tline' id='l140' data-llen='2754:2763'>樂其心不違其志</span><br/>
<span class='tline' id='l141' data-llen='2763:2786'>　統言之曰樂其心凡其心之所樂者必務稱也不違</span><br/>
<span class='tline' id='l142' data-llen='2786:2812'><a onclick="displayPageImage('KR1d0072', 'WYG', '013-8b' );" name="013-8b" class="pb">[013-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2812:2826'>　其志則以心之偶發者言之</span><br/>
<span class='tline' id='l144' data-llen='2826:2831'>以付豚</span><br/>
<span class='tline' id='l145' data-llen='2831:2854'>　注疏以前言豚若牂此獨言豚遂謂豚全羊解析非</span><br/>
<span class='tline' id='l146' data-llen='2854:2877'>　也曰豚若牂或豚或牂也曰以付豚則牂可知矣如</span><br/>
<span class='tline' id='l147' data-llen='2877:2900'>　曰以付豚若牂則豚牂共鼎之辭也先儒所以為是</span><br/>
<span class='tline' id='l148' data-llen='2900:2923'>　說者謂牂為牡羊則其體大耳不知曰小鼎薌脯於</span><br/>
<span class='tline' id='l149' data-llen='2923:2946'>　其中則羊亦以羔可知矣不曰羔而曰牂兼辨其牝</span><br/>
<span class='tline' id='l150' data-llen='2946:2951'>　牡耳</span><br/>
<span class='tline' id='l151' data-llen='2951:2977'><a onclick="displayPageImage('KR1d0072', 'WYG', '013-9a' );" name="013-9a" class="pb">[013-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2977:2987'>深宫固門閽寺守之</span><br/>
<span class='tline' id='l153' data-llen='2987:3010'>　内則后王命冢宰所降也故舉宫廷之制以示則焉</span><br/>
<span class='tline' id='l154' data-llen='3010:3025'>夫不在斂枕篋簟席襡器而藏之</span><br/>
<span class='tline' id='l155' data-llen='3025:3047'>　斂枕篋與簟席襡䙝器而藏之也䙝器虎子之屬</span><br/>
<span class='tline' id='l156' data-llen='3047:3061'>夫婦之禮惟及七十同藏無間</span><br/>
<span class='tline' id='l157' data-llen='3061:3084'>　及七十則無專妬之嫌故可同藏無間若夫年方盛</span><br/>
<span class='tline' id='l158' data-llen='3084:3107'>　則宜御妾□以廣嗣續釋幽怨妻不得專寢也先王</span><br/>
<span class='tline' id='l159' data-llen='3107:3130'>　制禮後宫進御之夕皆掌於内小臣而冢宰授以節</span><br/>
<span class='tline' id='l160' data-llen='3130:3156'><a onclick="displayPageImage('KR1d0072', 'WYG', '013-9b' );" name="013-9b" class="pb">[013-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3156:3179'>　制雖天子不得專君不就后夫人之寢而后夫人各</span><br/>
<span class='tline' id='l162' data-llen='3179:3202'>　以所當之夕進御於君之内寢則專妬害嗣之禍何</span><br/>
<span class='tline' id='l163' data-llen='3202:3209'>　由而作哉</span><br/>
<span class='tline' id='l164' data-llen='3209:3232'>妾雖老年未滿五十必與五日之御將御者齊潄澣慎</span><br/>
<span class='tline' id='l165' data-llen='3232:3246'>衣服櫛縰筓總拂髦衿纓綦屨</span><br/>
<span class='tline' id='l166' data-llen='3246:3269'>　媵妾將御恒情所用為燕私狎昵也而敎之以齊所</span><br/>
<span class='tline' id='l167' data-llen='3269:3292'>　以輯男女之邪心而使謹於禮也必如是然後内和</span><br/>
<span class='tline' id='l168' data-llen='3292:3298'>　而家理</span><br/>
<span class='tline' id='l169' data-llen='3298:3325'><a onclick="displayPageImage('KR1d0072', 'WYG', '013-10a' );" name="013-10a" class="pb">[013-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3325:3348'>妻將生子及月辰居側室夫使人日再問之作而自問</span><br/>
<span class='tline' id='l171' data-llen='3348:3361'>之妻不敢見使姆衣服而對</span><br/>
<span class='tline' id='l172' data-llen='3361:3384'>　將娠而夫婦異居夫不自問而使人問及作而自問</span><br/>
<span class='tline' id='l173' data-llen='3384:3407'>　妻不敢見而使姆對所以彰羞惡之原存人道以别</span><br/>
<span class='tline' id='l174' data-llen='3407:3430'>　於禽獸也男子不死於婦人之手婦人不死於男子</span><br/>
<span class='tline' id='l175' data-llen='3430:3453'>　之手義亦如此君子之道造端乎夫婦盖主敬去私</span><br/>
<span class='tline' id='l176' data-llen='3453:3464'>　謹㣲慎獨必始於此</span><br/>
<span class='tline' id='l177' data-llen='3464:3469'>詩負之</span><br/>
<span class='tline' id='l178' data-llen='3469:3496'><a onclick="displayPageImage('KR1d0072', 'WYG', '013-10b' );" name="013-10b" class="pb">[013-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3496:3519'>　詩負謂以手維持而承奉之義長所以别於背負也</span><br/>
<span class='tline' id='l180' data-llen='3519:3542'>　謂之負者子面嚮君而背負抱者之懷也於特牲饋</span><br/>
<span class='tline' id='l181' data-llen='3542:3562'>　食禮詩懷亦可通不可以本於緯書而廢之</span><br/>
<span class='tline' id='l182' data-llen='3562:3570'>妻抱子出自房</span><br/>
<span class='tline' id='l183' data-llen='3570:3593'>　房即側室於燕寢則為東房也妻得有其室故子生</span><br/>
<span class='tline' id='l184' data-llen='3593:3616'>　於側室即於側室以子見妾不得有其室而綂於妻</span><br/>
<span class='tline' id='l185' data-llen='3616:3639'>　故見子於妻之燕寢夫及女君臨視焉以夫就妾子</span><br/>
<span class='tline' id='l186' data-llen='3639:3651'>　於側室則與妻無别也</span><br/>
<span class='tline' id='l187' data-llen='3651:3678'><a onclick="displayPageImage('KR1d0072', 'WYG', '013-11a' );" name="013-11a" class="pb">[013-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3678:3689'>子師辯告諸婦諸母名</span><br/>
<span class='tline' id='l189' data-llen='3689:3712'>　注謂後告諸母欲名成於尊者迂晦難通命士以上</span><br/>
<span class='tline' id='l190' data-llen='3712:3735'>　父子異宫而必同都宫諸婦盖子之期親同在都宫</span><br/>
<span class='tline' id='l191' data-llen='3735:3755'>　内者諸母則或異居故告先近而後及遠耳</span><br/>
<span class='tline' id='l192' data-llen='3755:3778'>宰告閭史閭史書為二其一藏諸閭府其一獻諸州史</span><br/>
<span class='tline' id='l193' data-llen='3778:3793'>州史獻諸州伯州伯命藏諸州府</span><br/>
<span class='tline' id='l194' data-llen='3793:3816'>　周官鄉遂無府史胥徒而此記有閭史州史何也二</span><br/>
<span class='tline' id='l195' data-llen='3816:3839'>　十五家不應别設史閭史即閭胥也其職聚衆庶既</span><br/>
<span class='tline' id='l196' data-llen='3839:3866'><a onclick="displayPageImage('KR1d0072', 'WYG', '013-11b' );" name="013-11b" class="pb">[013-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3866:3889'>　比則讀法書其敬敏任䘏者則兼掌史事可知矣州</span><br/>
<span class='tline' id='l198' data-llen='3889:3912'>　史必州長班序屬吏而使典司焉者故府史胥徒之</span><br/>
<span class='tline' id='l199' data-llen='3912:3921'>　數不見於周官</span><br/>
<span class='tline' id='l200' data-llen='3921:3944'>世子生則君沐浴朝服夫人亦如之皆立于阼階西鄉</span><br/>
<span class='tline' id='l201' data-llen='3944:3967'>世婦抱子升自西階君名之乃降適子庶子見於外寢</span><br/>
<span class='tline' id='l202' data-llen='3967:3981'>撫其首咳而名之禮帥初無辭</span><br/>
<span class='tline' id='l203' data-llen='3981:4004'>　士大夫名子有辭而君無辭何也辭即欽有帥記有</span><br/>
<span class='tline' id='l204' data-llen='4004:4027'>　成之謂也家人情親而事近故夫婦以相朂世子之</span><br/>
<span class='tline' id='l205' data-llen='4027:4054'><a onclick="displayPageImage('KR1d0072', 'WYG', '013-12a' );" name="013-12a" class="pb">[013-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4054:4077'>　事守大矣君不得以欽有帥命夫人夫人亦不敢以</span><br/>
<span class='tline' id='l207' data-llen='4077:4100'>　記有成答君也命世子無辭則適子庻子不得有辭</span><br/>
<span class='tline' id='l208' data-llen='4100:4123'>　此禮之所以曲當也　君之燕寢對夫人正寢稱外</span><br/>
<span class='tline' id='l209' data-llen='4123:4146'>　非對側室稱外也觀此則世子見於路寢明矣盖國</span><br/>
<span class='tline' id='l210' data-llen='4146:4169'>　君尊以子見而就夫人之内寢於義未安故世子以</span><br/>
<span class='tline' id='l211' data-llen='4169:4192'>　外皆見於外寢先儒謂庶子實見於側室以與世子</span><br/>
<span class='tline' id='l212' data-llen='4192:4215'>　之弟連文故曰見於外寢記禮者不宜鹵莽滅裂至</span><br/>
<span class='tline' id='l213' data-llen='4215:4219'>　此</span><br/>
<span class='tline' id='l214' data-llen='4219:4246'><a onclick="displayPageImage('KR1d0072', 'WYG', '013-12b' );" name="013-12b" class="pb">[013-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4246:4255'>公庶子生就側室</span><br/>
<span class='tline' id='l216' data-llen='4255:4278'>　䟽謂公見庶子於側室據此不知此言庶子就側室</span><br/>
<span class='tline' id='l217' data-llen='4278:4302'>　而生非謂公就側室以見子也大夫尚不可就側室以</span><br/>
<span class='tline' id='l218' data-llen='4302:4325'>　見庶子而見於妻之内寢况國君而就妾子於側室</span><br/>
<span class='tline' id='l219' data-llen='4325:4348'>　乎上文庶子見於外寢下文又曰其母沐浴朝服見</span><br/>
<span class='tline' id='l220' data-llen='4348:4370'>　於君則見於外寢明矣若在側室則何為朝服乎</span><br/>
<span class='tline' id='l221' data-llen='4370:4393'>庶人無側室者及月辰夫出居羣室其問之也與子見</span><br/>
<span class='tline' id='l222' data-llen='4393:4402'>父之禮無以異也</span><br/>
<span class='tline' id='l223' data-llen='4402:4429'><a onclick="displayPageImage('KR1d0072', 'WYG', '013-13a' );" name="013-13a" class="pb">[013-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4429:4452'>　禮不下庶人而夫婦之禮則與士大夫同盖必閨門</span><br/>
<span class='tline' id='l225' data-llen='4452:4475'>　有禮而後三族和非然則婦始勃豀家人詬誶其流</span><br/>
<span class='tline' id='l226' data-llen='4475:4498'>　不可禦矣先王之所以一道徳而同風俗恃有此也</span><br/>
<span class='tline' id='l227' data-llen='4498:4511'>祖亦名之禮如子見父無辭</span><br/>
<span class='tline' id='l228' data-llen='4511:4534'>　曰祖亦名之者謂父既名子以見於祖祖因以命之</span><br/>
<span class='tline' id='l229' data-llen='4534:4557'>　也夫婦名子既有辭祖不復申之故無辭禮如子見</span><br/>
<span class='tline' id='l230' data-llen='4557:4580'>　父謂姆相及執子之右手咳而名之也家統於尊而</span><br/>
<span class='tline' id='l231' data-llen='4580:4603'>　孫之名不主於祖何也相戒勉以教子夫婦為切又</span><br/>
<span class='tline' id='l232' data-llen='4603:4630'><a onclick="displayPageImage('KR1d0072', 'WYG', '013-13b' );" name="013-13b" class="pb">[013-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4630:4653'>　恐子孫衆多不敢以煩尊者公庶子使有司名亦此</span><br/>
<span class='tline' id='l234' data-llen='4653:4676'>　義也且舅姑不必並存設舅以欽有帥命而婦獨置</span><br/>
<span class='tline' id='l235' data-llen='4676:4699'>　對不可也子婦各置對而别為禮辭無謂也即舅姑</span><br/>
<span class='tline' id='l236' data-llen='4699:4722'>　並存必舅姑别為禮辭以命子婦而後子婦交相命</span><br/>
<span class='tline' id='l237' data-llen='4722:4740'>　亦無謂此先王制禮所以曲當人情也</span><br/>
<span class='tline' id='l238' data-llen='4740:4763'>冡子未食而見必執其右手適子庶子已食而見必循</span><br/>
<span class='tline' id='l239' data-llen='4763:4767'>其首</span><br/>
<span class='tline' id='l240' data-llen='4767:4790'>　未食未朝食也盖見子而後與后夫人禮食也適子</span><br/>
<span class='tline' id='l241' data-llen='4790:4817'><a onclick="displayPageImage('KR1d0072', 'WYG', '013-14a' );" name="013-14a" class="pb">[013-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4817:4840'>　則王后君夫人各朝食而後見子不舉禮食所以别</span><br/>
<span class='tline' id='l243' data-llen='4840:4863'>　於世子也禮食為見子也未見子而先與后夫人禮</span><br/>
<span class='tline' id='l244' data-llen='4863:4871'>　食非義所安</span><br/>
<span class='tline' id='l245' data-llen='4871:4883'>十年出就外傅居宿於外</span><br/>
<span class='tline' id='l246' data-llen='4883:4907'>　始十歲居宿即於外而臨以師傅視聽言動無由接於</span><br/>
<span class='tline' id='l247' data-llen='4907:4919'>　非禮養徳養身之要也</span><br/>
<span class='tline' id='l248' data-llen='4919:4926'>衣不帛襦袴</span><br/>
<span class='tline' id='l249' data-llen='4926:4949'>　非為太温也自孩提至毁齒或以帛為之及就外傅</span><br/>
<span class='tline' id='l250' data-llen='4949:4976'><a onclick="displayPageImage('KR1d0072', 'WYG', '013-14b' );" name="013-14b" class="pb">[013-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4976:4991'>　則宜示以素樸俾無紛華之慕</span><br/>
<span class='tline' id='l252' data-llen='4991:4996'>禮帥初</span><br/>
<span class='tline' id='l253' data-llen='4996:5019'>　帥初謂帥循古先相承出就外傅之禮而不敢變易</span><br/>
<span class='tline' id='l254' data-llen='5019:5042'>　弟子職所載是也疏謂帥循初日所為義無所著陳</span><br/>
<span class='tline' id='l255' data-llen='5042:5065'>　氏集説謂初教之方則書計幼儀非禮帥初之謂也</span><br/>
<span class='tline' id='l256' data-llen='5065:5088'>　前記適子庶子見於外寢禮帥初亦謂帥循古先相</span><br/>
<span class='tline' id='l257' data-llen='5088:5111'>　承衆子見父之禮疏謂帥循世子見於路寢之禮非</span><br/>
<span class='tline' id='l258' data-llen='5111:5134'>　也適子庶子之見事事與世子懸殊而謂帥世子見</span><br/>
<span class='tline' id='l259' data-llen='5134:5161'><a onclick="displayPageImage('KR1d0072', 'WYG', '013-15a' );" name="013-15a" class="pb">[013-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5161:5168'>　之禮可乎</span><br/>
<span class='tline' id='l261' data-llen='5168:5174'>請肄簡諒</span><br/>
<span class='tline' id='l262' data-llen='5174:5197'>　請肄業則授以篇章而不煩敎以語言必信蓋所肄</span><br/>
<span class='tline' id='l263' data-llen='5197:5220'>　者簡則誦數歷久而不忘所以為精知之本也所主</span><br/>
<span class='tline' id='l264' data-llen='5220:5241'>　者諒則言動不欺其本志所以為力行之本也</span><br/>
<span class='tline' id='l265' data-llen='5241:5247'>孫友視志</span><br/>
<span class='tline' id='l266' data-llen='5247:5270'>　友以明道輔仁故志常以友而定友之性資學行髙</span><br/>
<span class='tline' id='l267' data-llen='5270:5291'>　下大小不一視其所順之友則可以知其志矣</span><br/>
<span class='tline' id='l268' data-llen='5291:5318'><a onclick="displayPageImage('KR1d0072', 'WYG', '013-15b' );" name="013-15b" class="pb">[013-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5318:5326'>方物出謀發慮</span><br/>
<span class='tline' id='l270' data-llen='5326:5349'>　方與義以方外伺義蓋有物必有則其理一定不易</span><br/>
<span class='tline' id='l271' data-llen='5349:5372'>　而又隨時異形必遇物而以此方之然後不踰矩也</span><br/>
<span class='tline' id='l272' data-llen='5372:5393'>　方物而出謀乃無過計方物而發慮乃無邪心</span><br/>
<span class='tline' id='l273' data-llen='5393:5396'>　</span><br/>
<span class='tline' id='l274' data-llen='5396:5399'>　</span><br/>
<span class='tline' id='l275' data-llen='5399:5402'>　</span><br/>
<span class='tline' id='l276' data-llen='5402:5412'>　禮記析疑卷十三</span><br/>
</p>
<p><br/>
</p>
  </div>
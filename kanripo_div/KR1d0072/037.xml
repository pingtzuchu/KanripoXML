<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0072', 'WYG', '037-1a' );" name="037-1a" class="pb">[037-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　禮記析疑卷三十八</span><br/>
<span class='tline' id='l10' data-llen='202:223'>　　　　　　　　　　翰林院侍講銜方苞撰</span><br/>
<span class='tline' id='l11' data-llen='223:230'>　　三年問</span><br/>
<span class='tline' id='l12' data-llen='230:245'>别親疏貴賤之節而弗可損益也</span><br/>
<span class='tline' id='l13' data-llen='245:268'>　貴賤謂義服篇中第言父母之喪者按喪服四制曰</span><br/>
<span class='tline' id='l14' data-llen='268:291'>　資於事父以事君而敬同故為君亦斬衰三年以義</span><br/>
<span class='tline' id='l15' data-llen='291:311'>　制者也眀於以恩制者則以義制者凖此矣</span><br/>
<span class='tline' id='l16' data-llen='311:337'><a onclick="displayPageImage('KR1d0072', 'WYG', '037-1b' );" name="037-1b" class="pb">[037-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='337:349'>故人於其親也至死不窮</span><br/>
<span class='tline' id='l18' data-llen='349:372'>　窮盡也止也夫鳥獸哀其羣匹至於越月踰時鳴號</span><br/>
<span class='tline' id='l19' data-llen='372:395'>　蹢䠱而盡矣止矣人之於親則致孝之道至死不窮</span><br/>
<span class='tline' id='l20' data-llen='395:418'>　春雨秋霜僾見愾聞思慕追養之不窮也慎行其身</span><br/>
<span class='tline' id='l21' data-llen='418:441'>　不遺父母惡名以至立身行道揚名於後世大孝尊</span><br/>
<span class='tline' id='l22' data-llen='441:464'>　親之不窮也盖兼父母之死與子之死别記曰非終</span><br/>
<span class='tline' id='l23' data-llen='464:482'>　父母之身終其身也即至死不窮之義</span><br/>
<span class='tline' id='l24' data-llen='482:493'>將由夫患邪淫之人與</span><br/>
<span class='tline' id='l25' data-llen='493:519'><a onclick="displayPageImage('KR1d0072', 'WYG', '037-2a' );" name="037-2a" class="pb">[037-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='519:539'>　此篇自荀子禮論摘出本文愚陋邪淫之人</span><br/>
<span class='tline' id='l27' data-llen='539:561'>先王焉為之立中制節壹使足以成文理則釋之矣</span><br/>
<span class='tline' id='l28' data-llen='561:567'>　焉字衍</span><br/>
<span class='tline' id='l29' data-llen='567:574'>至親以期斷</span><br/>
<span class='tline' id='l30' data-llen='574:593'>　凡以期斷者皆至親也惟父母加至再期</span><br/>
<span class='tline' id='l31' data-llen='593:616'>然則何以三年也曰加隆焉爾也焉使倍之故再期也</span><br/>
<span class='tline' id='l32' data-llen='616:631'>由九月以下何也曰焉使弗及也</span><br/>
<span class='tline' id='l33' data-llen='631:654'>　焉當作為讀去聲篇中焉為雜出形相近故傳寫誤</span><br/>
<span class='tline' id='l34' data-llen='654:680'><a onclick="displayPageImage('KR1d0072', 'WYG', '037-2b' );" name="037-2b" class="pb">[037-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='680:704'>　也為恩義隆而使倍之故再期為恩義殺而使不及故</span><br/>
<span class='tline' id='l36' data-llen='704:713'>　由九月逓降也</span><br/>
<span class='tline' id='l37' data-llen='713:730'>上取象於天下取法於地中取則於人</span><br/>
<span class='tline' id='l38' data-llen='730:753'>　日月星辰光有顯微行有遲速山陵川澤位有髙卑</span><br/>
<span class='tline' id='l39' data-llen='753:776'>　域有廣狹子臣弟友恩有淺深義有輕重故喪禮之</span><br/>
<span class='tline' id='l40' data-llen='776:793'>　為隆為殺為閒取法象而明物則焉</span><br/>
<span class='tline' id='l41' data-llen='793:796'>　</span><br/>
<span class='tline' id='l42' data-llen='796:808'>　禮記析疑卷三十八終</span><br/>
</p>
<p><br/>
</p>
  </div>
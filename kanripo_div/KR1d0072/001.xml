<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0072', 'WYG', '001-1a' );" name="001-1a" class="pb">[001-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　禮記析疑卷一</span><br/>
<span class='tline' id='l10' data-llen='198:219'>　　　　　　　　　　翰林院侍講銜方苞撰</span><br/>
<span class='tline' id='l11' data-llen='219:225'>　　曲禮</span><br/>
<span class='tline' id='l12' data-llen='225:239'>毋不敬儼若思安定辭安民哉</span><br/>
<span class='tline' id='l13' data-llen='239:262'>　貌肅言乂敬之徴也外貌斯須不莊不敬而慢易之</span><br/>
<span class='tline' id='l14' data-llen='262:285'>　心入之言不昭則無守氣又所以制於外而養其中</span><br/>
<span class='tline' id='l15' data-llen='285:308'>　也　事無不敬則天地明著應之不違其則民所以</span><br/>
<span class='tline' id='l16' data-llen='308:334'><a onclick="displayPageImage('KR1d0072', 'WYG', '001-1b' );" name="001-1b" class="pb">[001-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='334:357'>　安之本也儼若思則見者莫不敬安定辭則聞者莫</span><br/>
<span class='tline' id='l18' data-llen='357:380'>　不信自修篤謹非以求民之安而民自安矣　安者</span><br/>
<span class='tline' id='l19' data-llen='380:401'>　言有序而不迫促也定者言有物而無游移也</span><br/>
<span class='tline' id='l20' data-llen='401:408'>安安而能遷</span><br/>
<span class='tline' id='l21' data-llen='408:431'>　安安者安其所安也處境者每安於所便習而自頺</span><br/>
<span class='tline' id='l22' data-llen='431:460'>　務學者每安於所已得而自畫故能遷者鮮<span class='krp-note'>子路終/身誦雄</span></span><br/>
<span class='tline' id='l23' data-llen='460:484'>　<span class='krp-note'>雉之末章安於所已得/也夫子抑之欲其遷也</span></span><br/>
<span class='tline' id='l24' data-llen='484:490'>狠毋求勝</span><br/>
<span class='tline' id='l25' data-llen='490:516'><a onclick="displayPageImage('KR1d0072', 'WYG', '001-2a' );" name="001-2a" class="pb">[001-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='516:538'>　已無以狠接人之禮而人以狠來亦不可求勝也</span><br/>
<span class='tline' id='l27' data-llen='538:548'>疑事毋質直而勿有</span><br/>
<span class='tline' id='l28' data-llen='548:571'>　有為人所疑之事苟無惡於已志久將自明不可急</span><br/>
<span class='tline' id='l29' data-llen='571:594'>　於質辨以求伸也直雖在已若據而有之則形人之</span><br/>
<span class='tline' id='l30' data-llen='594:617'>　曲君子所不敢　先儒或謂質為成言之或謂决而</span><br/>
<span class='tline' id='l31' data-llen='617:640'>　正之苟事為衆人所疑而已實有見何妨决正何妨</span><br/>
<span class='tline' id='l32' data-llen='640:663'>　成言若己心有疑又無從决正而成言之矣此以知</span><br/>
<span class='tline' id='l33' data-llen='663:670'>　為質辨也</span><br/>
<span class='tline' id='l34' data-llen='670:696'><a onclick="displayPageImage('KR1d0072', 'WYG', '001-2b' );" name="001-2b" class="pb">[001-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='696:704'>禮從宜使從俗</span><br/>
<span class='tline' id='l36' data-llen='704:727'>　聖人制禮乃從義之所宜而使民行禮則必因其俗</span><br/>
<span class='tline' id='l37' data-llen='727:750'>　而利導之居山以魚鼈為禮居澤以鹿豕為禮君子</span><br/>
<span class='tline' id='l38' data-llen='750:772'>　謂之不知禮義所必革則因其俗而變通之可也</span><br/>
<span class='tline' id='l39' data-llen='772:778'>禮不踰節</span><br/>
<span class='tline' id='l40' data-llen='778:801'>　踰節與踰等異義或當後者而先之當緩者而急之</span><br/>
<span class='tline' id='l41' data-llen='801:824'>　皆踰節也如婦人職當縫紝而有女縫裳則風人刺</span><br/>
<span class='tline' id='l42' data-llen='824:828'>　之</span><br/>
<span class='tline' id='l43' data-llen='828:854'><a onclick="displayPageImage('KR1d0072', 'WYG', '001-3a' );" name="001-3a" class="pb">[001-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='854:864'>道徳仁義非禮不成</span><br/>
<span class='tline' id='l45' data-llen='864:887'>　道徳必以禮實之然後順於性命仁義必以禮逹之</span><br/>
<span class='tline' id='l46' data-llen='887:910'>　然後察於倫物老莊之道徳楊墨之仁義所以自賊</span><br/>
<span class='tline' id='l47' data-llen='910:924'>　而禍天下者不知有禮故也</span><br/>
<span class='tline' id='l48' data-llen='924:934'>教訓正俗非禮不備</span><br/>
<span class='tline' id='l49' data-llen='934:957'>　衆不可以徧告俗不可以相通先王制禮事舉其中</span><br/>
<span class='tline' id='l50' data-llen='957:970'>　物為之節故惟是為能備</span><br/>
<span class='tline' id='l51' data-llen='970:977'>行役以婦人</span><br/>
<span class='tline' id='l52' data-llen='977:1003'><a onclick="displayPageImage('KR1d0072', 'WYG', '001-3b' );" name="001-3b" class="pb">[001-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1003:1026'>　疏云本國廵行役事蓋謂四方之事不宜以婦人從</span><br/>
<span class='tline' id='l54' data-llen='1026:1049'>　但地近時暫尚慮供養有闕况逺役乎七十不與賓</span><br/>
<span class='tline' id='l55' data-llen='1049:1072'>　客之事則㑹盟聘弔自不宜使老大夫其或致女問</span><br/>
<span class='tline' id='l56' data-llen='1072:1101'>　省姑姊妹宜用姆傅則亦可以内御者從與<span class='krp-note'>七十雖/喪可處</span></span><br/>
<span class='tline' id='l57' data-llen='1101:1114'>　<span class='krp-note'>於内謂篤/老無嫌</span></span><br/>
<span class='tline' id='l58' data-llen='1114:1127'>自稱曰老夫於其國則稱名</span><br/>
<span class='tline' id='l59' data-llen='1127:1150'>　藍田吕氏謂石碏告陳自稱老夫得禮荀罃對荀偃</span><br/>
<span class='tline' id='l60' data-llen='1150:1173'>　士匄自稱老夫失禮非也叔彭生對仲遂吾子相之</span><br/>
<span class='tline' id='l61' data-llen='1173:1199'><a onclick="displayPageImage('KR1d0072', 'WYG', '001-4a' );" name="001-4a" class="pb">[001-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1199:1222'>　老夫抱之彭生賢者必無越禮之稱盖對他國君大</span><br/>
<span class='tline' id='l63' data-llen='1222:1242'>　夫皆得自稱已國則於君名於大夫得稱耳</span><br/>
<span class='tline' id='l64' data-llen='1242:1255'>謀於長者必操几杖以從之</span><br/>
<span class='tline' id='l65' data-llen='1255:1278'>　謀非講問之比或長者欲避人而語不可煩他人代</span><br/>
<span class='tline' id='l66' data-llen='1278:1285'>　操几杖也</span><br/>
<span class='tline' id='l67' data-llen='1285:1292'>冬温而夏凊</span><br/>
<span class='tline' id='l68' data-llen='1292:1315'>　冬室嚴密則皆可温若夏室之凉必寛閒深静非窶</span><br/>
<span class='tline' id='l69' data-llen='1315:1338'>　人所能構故於夏曰凊如蚊虻咋膚貍蟲毒物之潛</span><br/>
<span class='tline' id='l70' data-llen='1338:1364'><a onclick="displayPageImage('KR1d0072', 'WYG', '001-4b' );" name="001-4b" class="pb">[001-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1364:1387'>　隙青蠅之汚几席非除窒薰洒使潔净清虚則寢興</span><br/>
<span class='tline' id='l72' data-llen='1387:1395'>　不能安靖也</span><br/>
<span class='tline' id='l73' data-llen='1395:1403'>三賜不及車馬</span><br/>
<span class='tline' id='l74' data-llen='1403:1426'>　不曰不受而曰不及何也君之命賜雖固辭終不能</span><br/>
<span class='tline' id='l75' data-llen='1426:1449'>　不受特不敢乗耳内則支子有歸服器車馬則必獻</span><br/>
<span class='tline' id='l76' data-llen='1449:1472'>　其上而後敢服用其次也如非所獻則不敢以入於</span><br/>
<span class='tline' id='l77' data-llen='1472:1495'>　宗子之家况父母乎不言車服何也服王事與國事</span><br/>
<span class='tline' id='l78' data-llen='1495:1518'>　必以命服惟車可不乗覲禮侯氏乗墨車春秋傳魯</span><br/>
<span class='tline' id='l79' data-llen='1518:1544'><a onclick="displayPageImage('KR1d0072', 'WYG', '001-5a' );" name="001-5a" class="pb">[001-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1544:1567'>　叔孫婼聘於周王賜以三命之路季孫使勿以葬杜</span><br/>
<span class='tline' id='l81' data-llen='1567:1590'>　洩曰若生不敢服死又不以將焉用之此受而不乗</span><br/>
<span class='tline' id='l82' data-llen='1590:1613'>　之明徴也其兼言馬何也卿乗夏縵則馬之纓勒各</span><br/>
<span class='tline' id='l83' data-llen='1613:1621'>　有等級明矣</span><br/>
<span class='tline' id='l84' data-llen='1621:1633'>羣居五人則長者必異席</span><br/>
<span class='tline' id='l85' data-llen='1633:1656'>　公食大夫禮蒲筵常加萑席㝷四人共席必倍尋始</span><br/>
<span class='tline' id='l86' data-llen='1656:1678'>　可容然則三尺三寸三分有竒者蓋獨坐之席也</span><br/>
<span class='tline' id='l87' data-llen='1678:1685'>祭祀不為尸</span><br/>
<span class='tline' id='l88' data-llen='1685:1711'><a onclick="displayPageImage('KR1d0072', 'WYG', '001-5b' );" name="001-5b" class="pb">[001-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1711:1734'>　父主祭則子不得為尸也不然祭必有尸安得盡孤</span><br/>
<span class='tline' id='l90' data-llen='1734:1757'>　子為之祭統夫祭之道孫為王父尸所使為尸者於</span><br/>
<span class='tline' id='l91' data-llen='1757:1780'>　祭者子行也曰子行則知不用主祭者之子矣其曰</span><br/>
<span class='tline' id='l92' data-llen='1780:1803'>　父北面而事之謂世父叔父也古者伯叔父統稱父</span><br/>
<span class='tline' id='l93' data-llen='1803:1826'>　文侯之命父義和是也祭禮拜獻者惟主人加爵者</span><br/>
<span class='tline' id='l94' data-llen='1826:1848'>　惟長兄弟一人衆兄弟不與故為尸者得避其父</span><br/>
<span class='tline' id='l95' data-llen='1848:1858'>聽於無聲視於無形</span><br/>
<span class='tline' id='l96' data-llen='1858:1881'>　父母愛子委曲周悉或憫其力之不足或慮其心之</span><br/>
<span class='tline' id='l97' data-llen='1881:1907'><a onclick="displayPageImage('KR1d0072', 'WYG', '001-6a' );" name="001-6a" class="pb">[001-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1907:1930'>　不安有意所欲而不忍發於言所不欲而不肯形於</span><br/>
<span class='tline' id='l99' data-llen='1930:1953'>　色者子不能曲體而微察之則父母幽隠中有不能</span><br/>
<span class='tline' id='l100' data-llen='1953:1960'>　自適者矣</span><br/>
<span class='tline' id='l101' data-llen='1960:1971'>孤子當室冠衣不純采</span><br/>
<span class='tline' id='l102' data-llen='1971:1994'>　古者三十而後娶子踰三十而除喪則父母必以耆</span><br/>
<span class='tline' id='l103' data-llen='1994:2014'>　老終矣雖純采可也故未滿三十則謂之孤</span><br/>
<span class='tline' id='l104' data-llen='2014:2022'>負劍辟咡詔之</span><br/>
<span class='tline' id='l105' data-llen='2022:2045'>　佩劍者斜繫於背辟咡詔之則斜俯童子之背形如</span><br/>
<span class='tline' id='l106' data-llen='2045:2071'><a onclick="displayPageImage('KR1d0072', 'WYG', '001-6b' );" name="001-6b" class="pb">[001-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2071:2077'>　負劍也</span><br/>
<span class='tline' id='l108' data-llen='2077:2100'>客至於寢門則主人請入為席然後出迎客客固辭主</span><br/>
<span class='tline' id='l109' data-llen='2100:2107'>人肅客而入</span><br/>
<span class='tline' id='l110' data-llen='2107:2130'>　客已至門俟拚除而後出迎則比於慢矣故至寢門</span><br/>
<span class='tline' id='l111' data-llen='2130:2153'>　然後請入為席客固辭不敢重煩主人出入也主人</span><br/>
<span class='tline' id='l112' data-llen='2153:2176'>　必先入或人有宜避物有宜徹必入視然後無失禮</span><br/>
<span class='tline' id='l113' data-llen='2176:2199'>　也主人肅客而入者肅以為禮而自入為席也主人</span><br/>
<span class='tline' id='l114' data-llen='2199:2214'>　請入為席二句連讀義始可通</span><br/>
<span class='tline' id='l115' data-llen='2214:2240'><a onclick="displayPageImage('KR1d0072', 'WYG', '001-7a' );" name="001-7a" class="pb">[001-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2240:2263'>凡為長者糞之禮必加帚於箕上以袂拘而退其塵不</span><br/>
<span class='tline' id='l117' data-llen='2263:2275'>及長者以箕自鄉而扱之</span><br/>
<span class='tline' id='l118' data-llen='2275:2298'>　按少儀汜埽曰埽埽席前曰拚此曰為長者糞則席</span><br/>
<span class='tline' id='l119' data-llen='2298:2321'>　前也拚席不用帚加於箕上示不用也少儀拚席不</span><br/>
<span class='tline' id='l120' data-llen='2321:2344'>　以鬛即此篇所謂以袂拘而退也執箕膺擖即此篇</span><br/>
<span class='tline' id='l121' data-llen='2344:2367'>　所謂以箕自鄉而扱也其義相表裏但據少儀則凡</span><br/>
<span class='tline' id='l122' data-llen='2367:2390'>　拚席皆然據此篇則専用之長者所傳㣲異耳　鄭</span><br/>
<span class='tline' id='l123' data-llen='2390:2413'>　任鑰曰加帚於箕上者始進兩手奉箕以為恭也繼</span><br/>
<span class='tline' id='l124' data-llen='2413:2439'><a onclick="displayPageImage('KR1d0072', 'WYG', '001-7b' );" name="001-7b" class="pb">[001-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2439:2462'>　則置箕於地一手舉帚一手舉袂以拘塵終則弛袂</span><br/>
<span class='tline' id='l126' data-llen='2462:2476'>　一手取箕一手舉帚而扱之</span><br/>
<span class='tline' id='l127' data-llen='2476:2483'>奉席如橋衡</span><br/>
<span class='tline' id='l128' data-llen='2483:2506'>　卷席之法宜與縳幣畧同卷其兩端而中稍穹横奉</span><br/>
<span class='tline' id='l129' data-llen='2506:2523'>　之則左右如衡之平而中穹者如橋</span><br/>
<span class='tline' id='l130' data-llen='2523:2531'>將即席容母怍</span><br/>
<span class='tline' id='l131' data-llen='2531:2554'>　不㛠於禮即席之頃必有怍容蓋心不安定故外若</span><br/>
<span class='tline' id='l132' data-llen='2554:2577'>　無所措宋李文靖云後生新進相見之頃尚至愧怍</span><br/>
<span class='tline' id='l133' data-llen='2577:2603'><a onclick="displayPageImage('KR1d0072', 'WYG', '001-8a' );" name="001-8a" class="pb">[001-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2603:2619'>　失容是也下文執爾顔正恐其怍</span><br/>
<span class='tline' id='l135' data-llen='2619:2628'>兩手摳衣去齊尺</span><br/>
<span class='tline' id='l136' data-llen='2628:2651'>　齊裳下緝也摳衣去裳之下齊尺便坐而整飭以為</span><br/>
<span class='tline' id='l137' data-llen='2651:2674'>　儀也若齊去地尺則當曰攝齊去地尺玉藻圈豚行</span><br/>
<span class='tline' id='l138' data-llen='2674:2697'>　不舉足齊如流席上亦然則登席不攝齊明矣　或</span><br/>
<span class='tline' id='l139' data-llen='2697:2720'>　疑衣之長若與裳相差則裳之章恐為所掩然寗戚</span><br/>
<span class='tline' id='l140' data-llen='2720:2743'>　之歌曰短布單衣適至骭韓退之銘辭曰佩玉長裾</span><br/>
<span class='tline' id='l141' data-llen='2743:2766'>　不利走趨則衣必覆裳而不逹其下齊可知矣古者</span><br/>
<span class='tline' id='l142' data-llen='2766:2792'><a onclick="displayPageImage('KR1d0072', 'WYG', '001-8b' );" name="001-8b" class="pb">[001-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2792:2811'>　衣裳之外尚加鞸則不以相掩為病明矣</span><br/>
<span class='tline' id='l144' data-llen='2811:2828'>先生書䇿琴瑟在前坐而遷之戒勿越</span><br/>
<span class='tline' id='l145' data-llen='2828:2841'>　古者席地而坐故有此戒</span><br/>
<span class='tline' id='l146' data-llen='2841:2846'>執爾顔</span><br/>
<span class='tline' id='l147' data-llen='2846:2866'>　凡坐暫為矜莊久則不能自持故以執戒之</span><br/>
<span class='tline' id='l148' data-llen='2866:2875'>長者不及毋儳言</span><br/>
<span class='tline' id='l149' data-llen='2875:2898'>　周官㕓人注立而以物求市者曰儳儳者急於求市</span><br/>
<span class='tline' id='l150' data-llen='2898:2916'>　徃徃人不與言而强攙以言故以為比</span><br/>
<span class='tline' id='l151' data-llen='2916:2942'><a onclick="displayPageImage('KR1d0072', 'WYG', '001-9a' );" name="001-9a" class="pb">[001-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='2942:2947'>毋雷同</span><br/>
<span class='tline' id='l153' data-llen='2947:2970'>　雷聲或小或大或疾或徐或震或洊隨地皆然終古</span><br/>
<span class='tline' id='l154' data-llen='2970:2979'>　不易故曰雷同</span><br/>
<span class='tline' id='l155' data-llen='2979:2985'>燭不見跋</span><br/>
<span class='tline' id='l156' data-llen='2985:3008'>　舊説炬將盡則藏其餘恐客見以夜久辭非也易炬</span><br/>
<span class='tline' id='l157' data-llen='3008:3031'>　不愈見夜久而速客之退乎此承上燭至起而言即</span><br/>
<span class='tline' id='l158' data-llen='3031:3054'>　主人固留亦不見跋而必退也詩曰厭厭夜飲燕禮</span><br/>
<span class='tline' id='l159' data-llen='3054:3076'>　無算樂後有執燭為燭之文故以不見跋為之節</span><br/>
<span class='tline' id='l160' data-llen='3076:3102'><a onclick="displayPageImage('KR1d0072', 'WYG', '001-9b' );" name="001-9b" class="pb">[001-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3102:3113'>遊毋倨立毋跛坐毋箕</span><br/>
<span class='tline' id='l162' data-llen='3113:3136'>　嬉遊之時易至傲慢其立易跛其坐易箕若禮法之</span><br/>
<span class='tline' id='l163' data-llen='3136:3148'>　地則不必用此為戒矣</span><br/>
<span class='tline' id='l164' data-llen='3148:3154'>斂髪毋髢</span><br/>
<span class='tline' id='l165' data-llen='3154:3177'>　以纚韜髪有定制無事以垂為戒也婦人寡髪益以</span><br/>
<span class='tline' id='l166' data-llen='3177:3200'>　髢若男子則第斂其髪不得施髢嫌為婦飾也莊子</span><br/>
<span class='tline' id='l167' data-llen='3200:3223'>　曰秃而施髢亦謂婦人若男子雖秃不得施以秃者</span><br/>
<span class='tline' id='l168' data-llen='3223:3237'>　不免知之也施髢則可免矣</span><br/>
<span class='tline' id='l169' data-llen='3237:3264'><a onclick="displayPageImage('KR1d0072', 'WYG', '001-10a' );" name="001-10a" class="pb">[001-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3264:3275'>就屨跪而舉之屏於側</span><br/>
<span class='tline' id='l171' data-llen='3275:3298'>　長者就屨則跪而舉之以適長者屏於側待長者著</span><br/>
<span class='tline' id='l172' data-llen='3298:3313'>　屨也下節乃鄉長者而屨之儀</span><br/>
<span class='tline' id='l173' data-llen='3313:3320'>諸母不潄裳</span><br/>
<span class='tline' id='l174' data-llen='3320:3343'>　舊説敬父之道亦所以逺别非也曰諸母則非以例</span><br/>
<span class='tline' id='l175' data-llen='3343:3362'>　父之羣妾也蓋體兄弟之心而逹其敬爾</span><br/>
<span class='tline' id='l176' data-llen='3362:3385'>姑姊妹女子子已嫁而反兄弟弗與同席而坐弗與同</span><br/>
<span class='tline' id='l177' data-llen='3385:3390'>器而食</span><br/>
<span class='tline' id='l178' data-llen='3390:3417'><a onclick="displayPageImage('KR1d0072', 'WYG', '001-10b' );" name="001-10b" class="pb">[001-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3417:3440'>　逺同等之嫌第曰女子已嫁而反可矣列言姑姊妹</span><br/>
<span class='tline' id='l180' data-llen='3440:3460'>　女子子者見踰等及尊卑懸絶者不必嫌也</span><br/>
<span class='tline' id='l181' data-llen='3460:3472'>故買妾不知其姓則卜之</span><br/>
<span class='tline' id='l182' data-llen='3472:3495'>　卜之以决其為同姓與否非决其吉凶古者有姓有</span><br/>
<span class='tline' id='l183' data-llen='3495:3518'>　氏氏者庶姓之别於下者也魯之姬姓也季孟臧展</span><br/>
<span class='tline' id='l184' data-llen='3518:3541'>　氏也齊之姜姓也崔慶欒髙氏也周道繋之以姓而</span><br/>
<span class='tline' id='l185' data-llen='3541:3564'>　不别雖百世而婚姻不通若第知其氏則數世以後</span><br/>
<span class='tline' id='l186' data-llen='3564:3587'>　有同姓而通婚者矣惟門祚顯赫姓與氏始並著單</span><br/>
<span class='tline' id='l187' data-llen='3587:3614'><a onclick="displayPageImage('KR1d0072', 'WYG', '001-11a' );" name="001-11a" class="pb">[001-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3614:3637'>　㣲轉徙則氏存而姓失者多矣故妻之姓氏並著者</span><br/>
<span class='tline' id='l189' data-llen='3637:3660'>　為多而妾或但知其氏其出㣲也喪服小記復與書</span><br/>
<span class='tline' id='l190' data-llen='3660:3683'>　銘男子稱名婦人書姓與伯仲若不知其姓則書氏</span><br/>
<span class='tline' id='l191' data-llen='3683:3706'>　為氏存而姓失者多故禮文備此　或曰知其氏則</span><br/>
<span class='tline' id='l192' data-llen='3706:3729'>　知其姓矣不知古以王父之字為氏最易相混如晉</span><br/>
<span class='tline' id='l193' data-llen='3729:3752'>　有欒氏齊亦有欒氏齊有國氏鄭亦有國氏魯卿同</span><br/>
<span class='tline' id='l194' data-llen='3752:3774'>　時有二叔氏若式㣲轉徙安知其氏之所從出乎</span><br/>
<span class='tline' id='l195' data-llen='3774:3784'>主人未辯客不虚口</span><br/>
<span class='tline' id='l196' data-llen='3784:3811'><a onclick="displayPageImage('KR1d0072', 'WYG', '001-11b' );" name="001-11b" class="pb">[001-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3811:3834'>　客雖已飽而主人未辯必㣲有所食而不虚口嫌於</span><br/>
<span class='tline' id='l198' data-llen='3834:3845'>　憎棄主人之品味也</span><br/>
<span class='tline' id='l199' data-llen='3845:3852'>共飯不澤手</span><br/>
<span class='tline' id='l200' data-llen='3852:3875'>　與人飯則先自盥濯不可使有汗澤非當食而摩手</span><br/>
<span class='tline' id='l201' data-llen='3875:3898'>　也古人於事尊親賓長之禮無㣲不逹而坐則以席</span><br/>
<span class='tline' id='l202' data-llen='3898:3921'>　飯則以手非智不若後人也其體驗於天理者蓋詳</span><br/>
<span class='tline' id='l203' data-llen='3921:3944'>　而所以便其口體則有不暇悉也　按飯黍毋以箸</span><br/>
<span class='tline' id='l204' data-llen='3944:3967'>　似餘食皆用箸毋摶飯及此條又似専用手未詳何</span><br/>
<span class='tline' id='l205' data-llen='3967:3994'><a onclick="displayPageImage('KR1d0072', 'WYG', '001-12a' );" name="001-12a" class="pb">[001-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='3994:3998'>　故</span><br/>
<span class='tline' id='l207' data-llen='3998:4006'>毋放飯毋流歠</span><br/>
<span class='tline' id='l208' data-llen='4006:4024'>　放飯者餘粒散布流歠者餘瀝沾濺也</span><br/>
<span class='tline' id='l209' data-llen='4024:4047'>卒食客自前跪徹飯齊以授相者主人興辭於客然後</span><br/>
<span class='tline' id='l210' data-llen='4047:4051'>客坐</span><br/>
<span class='tline' id='l211' data-llen='4051:4074'>　禮無不報飯齊主人所親設雖敵者亦宜自徹惟降</span><br/>
<span class='tline' id='l212' data-llen='4074:4097'>　等乃自前跽以致其恭主人興辭辭其跪非辭自徹</span><br/>
<span class='tline' id='l213' data-llen='4097:4120'>　也主人辭而客坐時相者已受所徹而降也若敵者</span><br/>
<span class='tline' id='l214' data-llen='4120:4147'><a onclick="displayPageImage('KR1d0072', 'WYG', '001-12b' );" name="001-12b" class="pb">[001-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4147:4170'>　則自徹而不跽主人無所用其辭故禮無其文不得</span><br/>
<span class='tline' id='l216' data-llen='4170:4193'>　據為不自徹之徴至公食大夫乃君臣之禮故賓自</span><br/>
<span class='tline' id='l217' data-llen='4193:4216'>　取粱與醬以降而不敢以授人徹時亦不跽乃事之</span><br/>
<span class='tline' id='l218' data-llen='4216:4239'>　體宜然注疏重複倫類舉彼以證此多所發明然必</span><br/>
<span class='tline' id='l219' data-llen='4239:4258'>　各就其事分别觀之然後輕重之差見焉</span><br/>
<span class='tline' id='l220' data-llen='4258:4274'>侍飲於長者酒進則起拜受於尊所</span><br/>
<span class='tline' id='l221' data-llen='4274:4297'>　疏謂此記與燕禮合與士相見玉藻違而燕及鄉飲</span><br/>
<span class='tline' id='l222' data-llen='4297:4320'>　酒禮不聞拜受於尊所疑文不具非也禮以義起各</span><br/>
<span class='tline' id='l223' data-llen='4320:4347'><a onclick="displayPageImage('KR1d0072', 'WYG', '001-13a' );" name="001-13a" class="pb">[001-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4347:4370'>　縁其事經所舉乃國政官司之守記所傳乃鄉黨燕</span><br/>
<span class='tline' id='l225' data-llen='4370:4393'>　私之儀其事夲異不可比而同燕者君飲其臣之典</span><br/>
<span class='tline' id='l226' data-llen='4393:4416'>　禮也士相見玉藻所稱則偶值君之稍事而賜之飲</span><br/>
<span class='tline' id='l227' data-llen='4416:4439'>　非獻酢正禮故越席以拜卒爵而俟其義比於司正</span><br/>
<span class='tline' id='l228' data-llen='4439:4462'>　舉觶者之導飲宰夫之先嘗若燕則宰夫為獻主自</span><br/>
<span class='tline' id='l229' data-llen='4462:4485'>　宜待君之卒爵而後飲猶侍食於君有嘗羞者則俟</span><br/>
<span class='tline' id='l230' data-llen='4485:4508'>　君之食然後食也此記乃私家偶然之飲長者酌於</span><br/>
<span class='tline' id='l231' data-llen='4508:4531'>　尊所自宜就其所拜受若燕及鄉飲酒禮則賓之受</span><br/>
<span class='tline' id='l232' data-llen='4531:4558'><a onclick="displayPageImage('KR1d0072', 'WYG', '001-13b' );" name="001-13b" class="pb">[001-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4558:4581'>　爵有席位主人酌致有常儀安得羣就尊所樊然淆</span><br/>
<span class='tline' id='l234' data-llen='4581:4615'>　亂而漫無統紀乎<span class='krp-note'>記特舉卑者之拜受於/尊所則敵者無此儀</span>侍飲於父</span><br/>
<span class='tline' id='l235' data-llen='4615:4638'>　兄師長異於君臣不宜有宰夫先嘗有司導飲之義</span><br/>
<span class='tline' id='l236' data-llen='4638:4661'>　則俟長者之釂而後飲宜也若祭祀旅酬子弟舉觶</span><br/>
<span class='tline' id='l237' data-llen='4661:4684'>　於父兄則有先父兄而飲者亦取導飲之意禮之各</span><br/>
<span class='tline' id='l238' data-llen='4684:4707'>　以義起而即乎人心類如此　祭禮惟見尊彝與酌</span><br/>
<span class='tline' id='l239' data-llen='4707:4730'>　數而五齊三酒之寒温無文竊疑尸賓主人正爵必</span><br/>
<span class='tline' id='l240' data-llen='4730:4753'>　四五舉雖春秋仲月不能凍飲况嚴冬乎儐尸之俎</span><br/>
<span class='tline' id='l241' data-llen='4753:4780'><a onclick="displayPageImage('KR1d0072', 'WYG', '001-14a' );" name="001-14a" class="pb">[001-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4780:4803'>　猶燅而後進楚辭挫糟凍飲惟盛夏為然竊意齊酒</span><br/>
<span class='tline' id='l243' data-llen='4803:4834'>　必經火齊而後以注於尊罍<span class='krp-note'>器大有盖幂/可久而不寒</span>及三貳再</span><br/>
<span class='tline' id='l244' data-llen='4834:4857'>　貳則仍以温者益之其法必已見於天子諸侯祭饗</span><br/>
<span class='tline' id='l245' data-llen='4857:4880'>　之禮故卿大夫以下文略耳循數推理祭祀饗燕正</span><br/>
<span class='tline' id='l246' data-llen='4880:4903'>　禮有酌數者必就尊彞酌獻其餘卿大夫士相飲雖</span><br/>
<span class='tline' id='l247' data-llen='4903:4926'>　陳尊而未必皆於尊酌之故韓奕之詩曰清酒百壺</span><br/>
<span class='tline' id='l248' data-llen='4926:4949'>　必酌於尊則安用百壺此記曰酒進則起拜受於尊</span><br/>
<span class='tline' id='l249' data-llen='4949:4972'>　所則并非士大夫相飲之正禮也若正禮不宜有少</span><br/>
<span class='tline' id='l250' data-llen='4972:4999'><a onclick="displayPageImage('KR1d0072', 'WYG', '001-14b' );" name="001-14b" class="pb">[001-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4999:5022'>　者先列坐之事必偶然㑹聚少長皆坐及時而陳尊</span><br/>
<span class='tline' id='l252' data-llen='5022:5045'>　故曰酒進其當受爵者至是始起敵者則立而待獻</span><br/>
<span class='tline' id='l253' data-llen='5045:5068'>　卑者乃趨尊所以拜受耳雖祭祀之嚴主人所獻不</span><br/>
<span class='tline' id='l254' data-llen='5068:5091'>　過祝侑長賓長兄弟衆賓之長則㝷常燕飲主人酌</span><br/>
<span class='tline' id='l255' data-llen='5091:5125'>　獻不過所為設飲及為客者<span class='krp-note'>公父文伯飲南官敬/叔酒以路堵父為客</span>至</span><br/>
<span class='tline' id='l256' data-llen='5125:5157'>　衆賓則獻敵者宜使人代酌<span class='krp-note'>如冠禮使贊者/酌而後賓受之</span>降等之</span><br/>
<span class='tline' id='l257' data-llen='5157:5185'>　客别有行爵者<span class='krp-note'>如無/算爵</span>其拜受於尊所必長者加禮而</span><br/>
<span class='tline' id='l258' data-llen='5185:5208'>　欲親酌故就拜而辭焉若衆人皆然亦不勝其擾矣</span><br/>
<span class='tline' id='l259' data-llen='5208:5235'><a onclick="displayPageImage('KR1d0072', 'WYG', '001-15a' );" name="001-15a" class="pb">[001-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5235:5258'>　或曰齊酒理固宜温而周官食醫職飲齊視冬時何</span><br/>
<span class='tline' id='l261' data-llen='5258:5281'>　也彼謂六飲食後用以潄演無妨於寒非獻酬之飲</span><br/>
<span class='tline' id='l262' data-llen='5281:5285'>　也</span><br/>
<span class='tline' id='l263' data-llen='5285:5291'>餕餘不祭</span><br/>
<span class='tline' id='l264' data-llen='5291:5314'>　按饋食禮餕餘皆祭此云不祭者疑朝夕恒食子婦</span><br/>
<span class='tline' id='l265' data-llen='5314:5337'>　佐餕父母舅姑既祭則子婦不更祭也宗廟之祭尸</span><br/>
<span class='tline' id='l266' data-llen='5337:5360'>　亦餕鬼神之餘尸祭故其下餕者皆祭若朝夕恒食</span><br/>
<span class='tline' id='l267' data-llen='5360:5383'>　而餕是以人之餘事鬼神先炊雖卑亦不敢以䙝也</span><br/>
<span class='tline' id='l268' data-llen='5383:5410'><a onclick="displayPageImage('KR1d0072', 'WYG', '001-15b' );" name="001-15b" class="pb">[001-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5410:5420'>父不祭子夫不祭妻</span><br/>
<span class='tline' id='l270' data-llen='5420:5443'>　此自為一莭與上文不相䝉不祭謂不親饋獻也父</span><br/>
<span class='tline' id='l271' data-llen='5443:5466'>　祭子則使其子主之無子則使其兄弟或兄弟之子</span><br/>
<span class='tline' id='l272' data-llen='5466:5489'>　主之夫祭妻畧同蓋饋獻必拜非尊者所宜親也舊</span><br/>
<span class='tline' id='l273' data-llen='5489:5512'>　説妻子所進不祭而食未安舍賓祭而外人之恒饌</span><br/>
<span class='tline' id='l274' data-llen='5512:5535'>　無非妻子所進者　祭法王下祭殤五蓋使人舉其</span><br/>
<span class='tline' id='l275' data-llen='5535:5558'>　事喪服小記婦之喪虞卒哭其夫若子主之謂無子</span><br/>
<span class='tline' id='l276' data-llen='5558:5581'>　又無兄弟之子者不得不以夫主然必無拜而饋獻</span><br/>
<span class='tline' id='l277' data-llen='5581:5608'><a onclick="displayPageImage('KR1d0072', 'WYG', '001-16a' );" name="001-16a" class="pb">[001-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5608:5625'>　之義若有子則夫雖與事而不主也</span><br/>
<span class='tline' id='l279' data-llen='5625:5630'>言不惰</span><br/>
<span class='tline' id='l280' data-llen='5630:5653'>　父母有疾必志氣明清乃能虚中以體事言而惰是</span><br/>
<span class='tline' id='l281' data-llen='5653:5670'>　無守氣也於侍養之莭必多疎忽矣</span><br/>
<span class='tline' id='l282' data-llen='5670:5679'>有憂者側席而坐</span><br/>
<span class='tline' id='l283' data-llen='5679:5702'>　兄百川有言未有禮變於外而内行不變其常節者</span><br/>
<span class='tline' id='l284' data-llen='5702:5725'>　豈惟天屬之疾身家之患哉凡國邑侵削師旅撓敗</span><br/>
<span class='tline' id='l285' data-llen='5725:5748'>　荒祲札厲以及三黨閔凶師友在難皆宜揆其分誼</span><br/>
<span class='tline' id='l286' data-llen='5748:5775'><a onclick="displayPageImage('KR1d0072', 'WYG', '001-16b' );" name="001-16b" class="pb">[001-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5775:5787'>　寢處飲食以喪禮差之</span><br/>
<span class='tline' id='l288' data-llen='5787:5796'>獻田宅者操書致</span><br/>
<span class='tline' id='l289' data-llen='5796:5819'>　采地君所賜不當私獻諸人或受君之賜久而復歸</span><br/>
<span class='tline' id='l290' data-llen='5819:5842'>　諸公或前人受之子孫不敢専而歸之如春秋傳所</span><br/>
<span class='tline' id='l291' data-llen='5842:5865'>　載伯石歸邑子尾多受邑而稍致諸君子産為豐施</span><br/>
<span class='tline' id='l292' data-llen='5865:5873'>　歸州田之類</span><br/>
<span class='tline' id='l293' data-llen='5873:5879'>尊卑垂帨</span><br/>
<span class='tline' id='l294' data-llen='5879:5902'>　雖尊卑異等彼此皆垂帨故特表而出之舊説尊卑</span><br/>
<span class='tline' id='l295' data-llen='5902:5929'><a onclick="displayPageImage('KR1d0072', 'WYG', '001-17a' );" name="001-17a" class="pb">[001-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='5929:5952'>　相等則然非也此主賓授受之禮雖有尊卑其儀則</span><br/>
<span class='tline' id='l297' data-llen='5952:5975'>　同若尊卑懸絶君於士大夫之獻則無親授之禮矣</span><br/>
<span class='tline' id='l298' data-llen='5975:5983'>飾羔鴈者以繢</span><br/>
<span class='tline' id='l299' data-llen='5983:6006'>　禮所謂執鴈奠鴈皆舒鴈也觀與羔並列而可覆以</span><br/>
<span class='tline' id='l300' data-llen='6006:6029'>　繢則為家禽可知雉用死以難生得也夏用腒以死</span><br/>
<span class='tline' id='l301' data-llen='6029:6052'>　者亦難以時得也若鴻鴈則必以機弋罻羅致之豈</span><br/>
<span class='tline' id='l302' data-llen='6052:6071'>　能生得而聽人之畜擾且隨地可立具哉</span><br/>
<span class='tline' id='l303' data-llen='6071:6082'>已受命君言不宿於家</span><br/>
<span class='tline' id='l304' data-llen='6082:6109'><a onclick="displayPageImage('KR1d0072', 'WYG', '001-17b' );" name="001-17b" class="pb">[001-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6109:6132'>　出車之詩至于牧而曰自天子所謂我來矣則不宿</span><br/>
<span class='tline' id='l306' data-llen='6132:6155'>　於家三代之逹禮也聘禮必待使者告禰載旜而後</span><br/>
<span class='tline' id='l307' data-llen='6155:6175'>　入朝受命正以君有命即不得更至於家耳</span><br/>
<span class='tline' id='l308' data-llen='6175:6198'>禮曰君子抱孫不抱子此言孫可以為王父尸子不可</span><br/>
<span class='tline' id='l309' data-llen='6198:6204'>以為父尸</span><br/>
<span class='tline' id='l310' data-llen='6204:6227'>　疏引春秋傳晉祀夏郊以董伯為尸尚書傳帝乃稱</span><br/>
<span class='tline' id='l311' data-llen='6227:6250'>　王而入唐郊以丹朱為尸謂祭天亦有尸非也曰夏</span><br/>
<span class='tline' id='l312' data-llen='6250:6273'>　郊曰唐郊蓋配享者之尸也董伯夏之未裔丹朱堯</span><br/>
<span class='tline' id='l313' data-llen='6273:6300'><a onclick="displayPageImage('KR1d0072', 'WYG', '001-18a' );" name="001-18a" class="pb">[001-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6300:6323'>　之子即此可知祭天無尸矣張子謂周官節服氏郊</span><br/>
<span class='tline' id='l315' data-llen='6323:6341'>　祀送逆尸從車不害為后稷之尸得之</span><br/>
<span class='tline' id='l316' data-llen='6341:6354'>君知所以為尸者則自下之</span><br/>
<span class='tline' id='l317' data-llen='6354:6377'>　君致齊則不出齊宫尸亦宜然不宜道遇此散齊時</span><br/>
<span class='tline' id='l318' data-llen='6377:6405'>　事也祫祭尸非一人或以家故入齊宫有先後<span class='krp-note'>卿大/夫散</span></span><br/>
<span class='tline' id='l319' data-llen='6405:6449'>　<span class='krp-note'>齊於家以官政家事不可曠也尸無他故散齊/皆宜在公宫有故則未及致齊之前皆可入也</span>而散</span><br/>
<span class='tline' id='l320' data-llen='6449:6472'>　齊期内或有朝賓聘客君亦不容不出故有與尸相</span><br/>
<span class='tline' id='l321' data-llen='6472:6495'>　遇之禮曰知者既卜而知其為尸則自此見之必下</span><br/>
<span class='tline' id='l322' data-llen='6495:6522'><a onclick="displayPageImage('KR1d0072', 'WYG', '001-18b' );" name="001-18b" class="pb">[001-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6522:6526'>　也</span><br/>
<span class='tline' id='l324' data-llen='6526:6535'>尸必式乗必以几</span><br/>
<span class='tline' id='l325' data-llen='6535:6558'>　君自下以其將為神像也尸不下以其既攝尊位也</span><br/>
<span class='tline' id='l326' data-llen='6558:6589'>　惟式而不見君之下為安<span class='krp-note'>猶聘使見主君/迎拜則旋辟</span>疏謂廟門</span><br/>
<span class='tline' id='l327' data-llen='6589:6612'>　之外尸尊未伸不敢亢禮似未得其義　舊説几尊</span><br/>
<span class='tline' id='l328' data-llen='6612:6635'>　者所憑以養安故尸之乗車用之似用之車上車上</span><br/>
<span class='tline' id='l329' data-llen='6635:6658'>　無用几法昏禮婦乗以几從者二人坐持几謂登車</span><br/>
<span class='tline' id='l330' data-llen='6658:6681'>　時用之也凡登車皆以綏尸貴安重舒泰故用几婦</span><br/>
<span class='tline' id='l331' data-llen='6681:6708'><a onclick="displayPageImage('KR1d0072', 'WYG', '001-19a' );" name="001-19a" class="pb">[001-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6708:6731'>　人始嫁用几恐於壻前失容也　坐而後憑几尸式</span><br/>
<span class='tline' id='l333' data-llen='6731:6754'>　則立乘可知矣以是知用以登車也　周公有事於</span><br/>
<span class='tline' id='l334' data-llen='6754:6777'>　泰山以太公為尸五嶽視三公姜姓乃四嶽裔胄也</span><br/>
<span class='tline' id='l335' data-llen='6777:6797'>　以是推之外祀之尸非其苖裔則疇以爵等</span><br/>
<span class='tline' id='l336' data-llen='6797:6802'>不勝喪</span><br/>
<span class='tline' id='l337' data-llen='6802:6825'>　喪雖主哀而視聽少昏則附身附棺之事悔無可追</span><br/>
<span class='tline' id='l338' data-llen='6825:6848'>　筋力既困則含禭賻贈君長親賓之臨禮不能答皆</span><br/>
<span class='tline' id='l339' data-llen='6848:6857'>　所謂不勝喪也</span><br/>
<span class='tline' id='l340' data-llen='6857:6884'><a onclick="displayPageImage('KR1d0072', 'WYG', '001-19b' );" name="001-19b" class="pb">[001-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6884:6907'>知生者弔知死者傷知生而不知死弔而不傷知死而</span><br/>
<span class='tline' id='l342' data-llen='6907:6916'>不知生傷而不弔</span><br/>
<span class='tline' id='l343' data-llen='6916:6939'>　弔而不傷謂與死者不相知雖弔其子哀情不可作</span><br/>
<span class='tline' id='l344' data-llen='6939:6962'>　而致也傷而不弔乃禮之變蓋或與死者相知於異</span><br/>
<span class='tline' id='l345' data-llen='6962:6986'>　國同事於異時其子未之或知而往弔則嫌於以父之</span><br/>
<span class='tline' id='l346' data-llen='6986:7009'>　行自居而使主人心愕焉故心則傷之而不行弔禮</span><br/>
<span class='tline' id='l347' data-llen='7009:7040'>　耳若親交鄰里雖不識其子可不弔乎<span class='krp-note'>注以所致之/辭別弔與傷</span></span><br/>
<span class='tline' id='l348' data-llen='7040:7059'>　<span class='krp-note'>而所舉弔辭義皆/傷死未足為據</span></span><br/>
<span class='tline' id='l349' data-llen='7059:7086'><a onclick="displayPageImage('KR1d0072', 'WYG', '001-20a' );" name="001-20a" class="pb">[001-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7086:7099'>送喪不由徑送葬不辟塗潦</span><br/>
<span class='tline' id='l351' data-llen='7099:7122'>　送喪謂死於他國而族姻朋友送其柩以歸者不由</span><br/>
<span class='tline' id='l352' data-llen='7122:7145'>　徑不辟塗潦互相備也　送葬必執紼若避塗潦恐</span><br/>
<span class='tline' id='l353' data-llen='7145:7153'>　柩因之傾側</span><br/>
<span class='tline' id='l354' data-llen='7153:7170'>國君撫式大夫下之大夫撫式士下之</span><br/>
<span class='tline' id='l355' data-llen='7170:7192'>　撫問其人而式以禮之非式齊牛入里必式之類</span><br/>
<span class='tline' id='l356' data-llen='7192:7199'>刑不上大夫</span><br/>
<span class='tline' id='l357' data-llen='7199:7222'>　刑不上大夫賈誼所謂造請室而請罪聞命而自裁</span><br/>
<span class='tline' id='l358' data-llen='7222:7249'><a onclick="displayPageImage('KR1d0072', 'WYG', '001-20b' );" name="001-20b" class="pb">[001-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7249:7272'>　是也乃罪之猶可寛假者至九伐之法雖國君不免</span><br/>
<span class='tline' id='l360' data-llen='7272:7295'>　於殘况卿大夫乎故周官有爵者與王之同族刑殺</span><br/>
<span class='tline' id='l361' data-llen='7295:7308'>　於甸師氏其義並行不悖</span><br/>
<span class='tline' id='l362' data-llen='7308:7313'>士載言</span><br/>
<span class='tline' id='l363' data-llen='7313:7336'>　周官土訓掌道地圖以詔地事道地慝以辨地物誦</span><br/>
<span class='tline' id='l364' data-llen='7336:7359'>　訓掌道方志以詔觀事道方慝以詔辟忌以知地俗</span><br/>
<span class='tline' id='l365' data-llen='7359:7382'>　王廵狩則夾王車所謂載言應主此類其不指名何</span><br/>
<span class='tline' id='l366' data-llen='7382:7405'>　官之屬而統之曰士者如朝覲㑹同太史協禮事太</span><br/>
<span class='tline' id='l367' data-llen='7405:7432'><a onclick="displayPageImage('KR1d0072', 'WYG', '001-21a' );" name="001-21a" class="pb">[001-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7432:7455'>　師抱天時師有功大司馬執律以先愷樂士師掌軍</span><br/>
<span class='tline' id='l369' data-llen='7455:7478'>　旅㑹同之誓誥王廵狩殷國大行人辨其位正其等</span><br/>
<span class='tline' id='l370' data-llen='7478:7501'>　協其禮其屬士必皆載故籍以待事疏専以盟㑹之</span><br/>
<span class='tline' id='l371' data-llen='7501:7509'>　辭釋恐未安</span><br/>
<span class='tline' id='l372' data-llen='7509:7519'>前有車騎則載飛鴻</span><br/>
<span class='tline' id='l373' data-llen='7519:7542'>　趙武靈王變服以習騎射則要荒二服之有騎法舊</span><br/>
<span class='tline' id='l374' data-llen='7542:7565'>　矣周官四翟之隸於王官者使各服其服執其兵則</span><br/>
<span class='tline' id='l375' data-llen='7565:7588'>　王廵狩征伐戎夷君長散處并雍河淮間者必與庶</span><br/>
<span class='tline' id='l376' data-llen='7588:7615'><a onclick="displayPageImage('KR1d0072', 'WYG', '001-21b' );" name="001-21b" class="pb">[001-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='7615:7638'>　邦君同㑹時事有車有騎宜也朝㑹者衆必各以其</span><br/>
<span class='tline' id='l378' data-llen='7638:7652'>　班序之故載飛鴻以示其義</span><br/>
<span class='tline' id='l379' data-llen='7652:7662'>前有士師則載虎皮</span><br/>
<span class='tline' id='l380' data-llen='7662:7693'>　士師在前無警備之理蓋太師之誤也<span class='krp-note'>注疏皆以士/師為兵衆或</span></span><br/>
<span class='tline' id='l381' data-llen='7693:7721'>　<span class='krp-note'>爾時尚/未譌</span>雖天子征廵或所過之地正值蒐閲築城鑿</span><br/>
<span class='tline' id='l382' data-llen='7721:7744'>　池而衆聚焉或諸侯奉王命討不庭而師屯焉亦宜</span><br/>
<span class='tline' id='l383' data-llen='7744:7752'>　舉類以示衆</span><br/>
<span class='tline' id='l384' data-llen='7752:7762'>招摇在上急繕其怒</span><br/>
<span class='tline' id='l385' data-llen='7762:7789'><a onclick="displayPageImage('KR1d0072', 'WYG', '001-22a' );" name="001-22a" class="pb">[001-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='7789:7812'>　偏戰必備三軍有主有輔决機制勝挫鋭乗瑕或先</span><br/>
<span class='tline' id='l387' data-llen='7812:7835'>　用左右或先用前軍招摇所指則將士奮勇推鋒而</span><br/>
<span class='tline' id='l388' data-llen='7835:7853'>　前或敦陳鏖戰以守所謂急繕其怒也</span><br/>
<span class='tline' id='l389' data-llen='7853:7863'>父之讎弗與共戴天</span><br/>
<span class='tline' id='l390' data-llen='7863:7886'>　周官調人有辟諸海外之法蓋過誤而殺傷或在八</span><br/>
<span class='tline' id='l391' data-llen='7886:7909'>　議不得已而宥之以逺者然正其名曰辟則孝子必</span><br/>
<span class='tline' id='l392' data-llen='7909:7921'>　伸其志亦不復加罪也</span><br/>
<span class='tline' id='l393' data-llen='7921:7943'>逮事父母則諱王父母不逮事父母則不諱王父母</span><br/>
<span class='tline' id='l394' data-llen='7943:7970'><a onclick="displayPageImage('KR1d0072', 'WYG', '001-22b' );" name="001-22b" class="pb">[001-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='7970:7993'>　此即子與父同諱之禮蓋諱王父母所諱也王父之</span><br/>
<span class='tline' id='l396' data-llen='7993:8016'>　諸父兄弟王母之父母兄弟皆父母所諱而已所不</span><br/>
<span class='tline' id='l397' data-llen='8016:8039'>　必諱也故於父母之前亦不敢舉其名若王父母則</span><br/>
<span class='tline' id='l398' data-llen='8039:8062'>　恩隆義重豈以父母之存沒間哉大功小功不諱則</span><br/>
<span class='tline' id='l399' data-llen='8062:8075'>　旁期皆諱矣况王父母乎</span><br/>
<span class='tline' id='l400' data-llen='8075:8083'>大功小功不諱</span><br/>
<span class='tline' id='l401' data-llen='8083:8106'>　大功小功以同等言如外祖父母之小功則諱矣與</span><br/>
<span class='tline' id='l402' data-llen='8106:8124'>　從祖昆弟名同則諱豈國俗或有異耶</span><br/>
<span class='tline' id='l403' data-llen='8124:8151'><a onclick="displayPageImage('KR1d0072', 'WYG', '001-23a' );" name="001-23a" class="pb">[001-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8151:8163'>外事以剛日内事以柔日</span><br/>
<span class='tline' id='l405' data-llen='8163:8186'>　内外不宜以國中郊外為斷社稷在庫門之内天子</span><br/>
<span class='tline' id='l406' data-llen='8186:8209'>　大學在國中皆不得為内事惟王宫之五祀或不得</span><br/>
<span class='tline' id='l407' data-llen='8209:8216'>　為外事耳</span><br/>
<span class='tline' id='l408' data-llen='8216:8223'>卜筮不過三</span><br/>
<span class='tline' id='l409' data-llen='8223:8246'>　陳從王曰再三之凟易所明戒記者豈専據春秋傳</span><br/>
<span class='tline' id='l410' data-llen='8246:8260'>　郊三卜禮四卜非禮而言與</span><br/>
<span class='tline' id='l411' data-llen='8260:8283'>卜筮者先聖王之所以使民信時日敬鬼神畏法令也</span><br/>
<span class='tline' id='l412' data-llen='8283:8310'><a onclick="displayPageImage('KR1d0072', 'WYG', '001-23b' );" name="001-23b" class="pb">[001-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8310:8333'>　古者立法施令必降命於社稷宗廟山川五祀正祭</span><br/>
<span class='tline' id='l414' data-llen='8333:8356'>　之後而祭之時日必决於卜筮故民知敬鬼神信時</span><br/>
<span class='tline' id='l415' data-llen='8356:8379'>　日則益知法令之可畏三者合而為一其義乃著離</span><br/>
<span class='tline' id='l416' data-llen='8379:8402'>　之則畏法令與卜筮全無交渉易曰聖人以神道設</span><br/>
<span class='tline' id='l417' data-llen='8402:8411'>　教亦謂此類耳</span><br/>
<span class='tline' id='l418' data-llen='8411:8424'>所以使民决嫌疑定猶與也</span><br/>
<span class='tline' id='l419' data-llen='8424:8439'>　决嫌疑如買妾不知其姓之類</span><br/>
<span class='tline' id='l420' data-llen='8439:8449'>疑而筮之則弗非也</span><br/>
<span class='tline' id='l421' data-llen='8449:8476'><a onclick="displayPageImage('KR1d0072', 'WYG', '001-24a' );" name="001-24a" class="pb">[001-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8476:8499'>　既問於筮不可復以私意擬議謂占者所决為非也</span><br/>
<span class='tline' id='l423' data-llen='8499:8522'>若僕者降等則受不然則否若僕者降等則撫僕之手</span><br/>
<span class='tline' id='l424' data-llen='8522:8531'>不然則自下拘之</span><br/>
<span class='tline' id='l425' data-llen='8531:8554'>　僕者降等雖可受然必撫其手以示不敢當敵者雖</span><br/>
<span class='tline' id='l426' data-llen='8554:8575'>　不可徑受而僕終不可以不授故自下拘取之</span><br/>
<span class='tline' id='l427' data-llen='8575:8593'>乗路馬必朝服載鞭䇿不敢授綏左必式</span><br/>
<span class='tline' id='l428' data-llen='8593:8616'>　曰乗路馬蓋始以馬駕路而閑習之所以别於乗路</span><br/>
<span class='tline' id='l429' data-llen='8616:8639'>　車也必朝服僕與車左右之所同也載鞭䇿不敢授</span><br/>
<span class='tline' id='l430' data-llen='8639:8666'><a onclick="displayPageImage('KR1d0072', 'WYG', '001-24b' );" name="001-24b" class="pb">[001-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='8666:8689'>　綏謂御者也蓋不敢授左右以綏而使自登乗君之</span><br/>
<span class='tline' id='l432' data-llen='8689:8712'>　乗車不敢曠左左必式已前見而覆舉左必式者明</span><br/>
<span class='tline' id='l433' data-llen='8712:8735'>　不獨陪乗必式調駕時亦必式也右不式者時視險</span><br/>
<span class='tline' id='l434' data-llen='8735:8758'>　易而登下無常也　舊説自馭以行不敢使車右以</span><br/>
<span class='tline' id='l435' data-llen='8758:8781'>　綏授已似據周官有自左馭之文然惟太僕前王則</span><br/>
<span class='tline' id='l436' data-llen='8781:8803'>　然非乗倅車者之常儀也果自左馭尚可以式乎</span><br/>
<span class='tline' id='l437' data-llen='8803:8811'>歩路馬必中道</span><br/>
<span class='tline' id='l438' data-llen='8811:8834'>　曰歩路馬所以别於乗也謂無事時行之以逹其氣</span><br/>
<span class='tline' id='l439' data-llen='8834:8861'><a onclick="displayPageImage('KR1d0072', 'WYG', '001-25a' );" name="001-25a" class="pb">[001-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='8861:8871'>　非然則馬以生疾</span><br/>
<span class='tline' id='l441' data-llen='8871:8874'>　</span><br/>
<span class='tline' id='l442' data-llen='8874:8877'>　</span><br/>
<span class='tline' id='l443' data-llen='8877:8880'>　</span><br/>
<span class='tline' id='l444' data-llen='8880:8883'>　</span><br/>
<span class='tline' id='l445' data-llen='8883:8886'>　</span><br/>
<span class='tline' id='l446' data-llen='8886:8889'>　</span><br/>
<span class='tline' id='l447' data-llen='8889:8892'>　</span><br/>
<span class='tline' id='l448' data-llen='8892:8919'><a onclick="displayPageImage('KR1d0072', 'WYG', '001-25b' );" name="001-25b" class="pb">[001-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='8919:8922'>　</span><br/>
<span class='tline' id='l450' data-llen='8922:8925'>　</span><br/>
<span class='tline' id='l451' data-llen='8925:8928'>　</span><br/>
<span class='tline' id='l452' data-llen='8928:8931'>　</span><br/>
<span class='tline' id='l453' data-llen='8931:8934'>　</span><br/>
<span class='tline' id='l454' data-llen='8934:8937'>　</span><br/>
<span class='tline' id='l455' data-llen='8937:8940'>　</span><br/>
<span class='tline' id='l456' data-llen='8940:8949'>　禮記析疑卷一</span><br/>
</p>
<p><br/>
</p>
  </div>
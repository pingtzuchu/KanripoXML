<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0072', 'WYG', '044-1a' );" name="044-1a" class="pb">[044-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　禮記析疑卷四十五</span><br/>
<span class='tline' id='l10' data-llen='202:223'>　　　　　　　　　　翰林院侍講銜方苞撰</span><br/>
<span class='tline' id='l11' data-llen='223:229'>　　射義</span><br/>
<span class='tline' id='l12' data-llen='229:252'>内志正外體直然後持弓矢審固持弓矢審固然後可</span><br/>
<span class='tline' id='l13' data-llen='252:264'>以言中此可以觀徳行矣</span><br/>
<span class='tline' id='l14' data-llen='264:287'>　内志正則無分雜故觀之審外體直則無懈惰故握</span><br/>
<span class='tline' id='l15' data-llen='287:310'>　之固然其正其直非可以旦夕矯强而合也故可以</span><br/>
<span class='tline' id='l16' data-llen='310:336'><a onclick="displayPageImage('KR1d0072', 'WYG', '044-1b' );" name="044-1b" class="pb">[044-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='336:342'>　觀徳行</span><br/>
<span class='tline' id='l18' data-llen='342:351'>騶虞者樂官備也</span><br/>
<span class='tline' id='l19' data-llen='351:374'>　騶牧虞衡皆得其職則賢才衆多而任舉審當可知</span><br/>
<span class='tline' id='l20' data-llen='374:389'>　矣注以一發五豝為義似未安</span><br/>
<span class='tline' id='l21' data-llen='389:410'>故明乎其節之志以不失其事則功成而徳行立</span><br/>
<span class='tline' id='l22' data-llen='410:430'>　明乎其節之志故徳行立不失其事故功成</span><br/>
<span class='tline' id='l23' data-llen='430:447'>是故古者天子以射選諸侯卿大夫士</span><br/>
<span class='tline' id='l24' data-llen='447:470'>　選以助祭也倦怠跛踦不可以行禮射以辨之必强</span><br/>
<span class='tline' id='l25' data-llen='470:496'><a onclick="displayPageImage('KR1d0072', 'WYG', '044-2a' );" name="044-2a" class="pb">[044-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='496:519'>　有力而能比於禮樂始得與執事焉下獨言試士者</span><br/>
<span class='tline' id='l27' data-llen='519:542'>　諸侯卿大夫雖不預執事廟有定位若諸侯所貢士</span><br/>
<span class='tline' id='l28' data-llen='542:565'>　射不中則不得與祭也知然者朝會之期羣侯咸在</span><br/>
<span class='tline' id='l29' data-llen='565:588'>　不能盡與執事卿大夫或老耄不能執事或形體不</span><br/>
<span class='tline' id='l30' data-llen='588:611'>　完如晉郤克眇衛孫良夫跛而為正卿宗廟大事豈</span><br/>
<span class='tline' id='l31' data-llen='611:634'>　容不涖祭義君牽牲卿大夫序從盖雖不與執事必</span><br/>
<span class='tline' id='l32' data-llen='634:643'>　在序從之列也</span><br/>
<span class='tline' id='l33' data-llen='643:663'>故事之盡禮樂而可數為以立徳行者莫若射</span><br/>
<span class='tline' id='l34' data-llen='663:689'><a onclick="displayPageImage('KR1d0072', 'WYG', '044-2b' );" name="044-2b" class="pb">[044-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='689:712'>　自卿大夫以下雖有禮事不得用樂即從君賓祭不</span><br/>
<span class='tline' id='l36' data-llen='712:735'>　過禮容寓於目樂聲入於耳不能人人身其事而盡</span><br/>
<span class='tline' id='l37' data-llen='735:758'>　其志也惟射則要節而行儀雖慎而猶恐其或失循</span><br/>
<span class='tline' id='l38' data-llen='758:781'>　聲而發聴雖審而猶恐其有違故曰盡禮樂盖禮與</span><br/>
<span class='tline' id='l39' data-llen='781:804'>　樂交動於一時而人人盡志於此可以立徳行也郊</span><br/>
<span class='tline' id='l40' data-llen='804:827'>　廟朝廷之事雖禮樂具備而不可數舉惟射則無地</span><br/>
<span class='tline' id='l41' data-llen='827:850'>　無時不可以習故聖王務此以政教可即此而通也</span><br/>
<span class='tline' id='l42' data-llen='850:861'>諸侯歲獻貢士於天子</span><br/>
<span class='tline' id='l43' data-llen='861:887'><a onclick="displayPageImage('KR1d0072', 'WYG', '044-3a' );" name="044-3a" class="pb">[044-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='887:910'>　千八百國所貢之士王朝豈能盡用以義揆之凡試</span><br/>
<span class='tline' id='l45' data-llen='910:933'>　之而得與於祭者必使入太學三年大比留王朝者</span><br/>
<span class='tline' id='l46' data-llen='933:956'>　不過十之一二而餘歸其國以備上士二十七人之</span><br/>
<span class='tline' id='l47' data-llen='956:979'>　選盖惟成國之卿乃命於天子使大夫庶士一任其</span><br/>
<span class='tline' id='l48' data-llen='979:1002'>　自置設遇回遹昬庸之君專任宵壬則民受其病故</span><br/>
<span class='tline' id='l49' data-llen='1002:1025'>　必試於王朝教之成均以習知其才行而後備官於</span><br/>
<span class='tline' id='l50' data-llen='1025:1048'>　其國司士又以三年稽侯國之士任而進退其爵禄</span><br/>
<span class='tline' id='l51' data-llen='1048:1071'>　所以能使天下為一家中國為一人也　歲獻毎歲</span><br/>
<span class='tline' id='l52' data-llen='1071:1097'><a onclick="displayPageImage('KR1d0072', 'WYG', '044-3b' );" name="044-3b" class="pb">[044-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1097:1120'>　職貢也貢士雖以三歲為期而必與毎歲歸職貢者</span><br/>
<span class='tline' id='l54' data-llen='1120:1143'>　偕是當歲獻之時貢士也漢制上公車者與計吏偕</span><br/>
<span class='tline' id='l55' data-llen='1143:1150'>　盖其遺制</span><br/>
<span class='tline' id='l56' data-llen='1150:1173'>此天子之所以養諸侯而兵不用諸侯自為正之具也</span><br/>
<span class='tline' id='l57' data-llen='1173:1196'>　自為正者正身以正其國也射以繹已之鵠不中則</span><br/>
<span class='tline' id='l58' data-llen='1196:1219'>　反求諸身如是而臣不肅民不安者未之有也以善</span><br/>
<span class='tline' id='l59' data-llen='1219:1229'>　養人恃有此具耳</span><br/>
<span class='tline' id='l60' data-llen='1229:1247'>賁軍之將亡國之大夫與為人後者不入</span><br/>
<span class='tline' id='l61' data-llen='1247:1273'><a onclick="displayPageImage('KR1d0072', 'WYG', '044-4a' );" name="044-4a" class="pb">[044-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1273:1296'>　後大宗小宗乃先王經禮故注謂宗族既為其人立</span><br/>
<span class='tline' id='l63' data-llen='1296:1319'>　後而此人復求為之後然禮無二後雖末世無此况</span><br/>
<span class='tline' id='l64' data-llen='1319:1342'>　風教盛隆之世乎與繼父同居繼父無主後同財而</span><br/>
<span class='tline' id='l65' data-llen='1342:1361'>　祭其祖禰因為之服期此之謂為人後耳</span><br/>
<span class='tline' id='l66' data-llen='1361:1368'>蓋㢙有存者</span><br/>
<span class='tline' id='l67' data-llen='1368:1391'>　公罔之裘所語鄉黨自好者尚可勉而至若好學不</span><br/>
<span class='tline' id='l68' data-llen='1391:1414'>　倦則智識日進於髙明好禮不變則操行不易於危</span><br/>
<span class='tline' id='l69' data-llen='1414:1437'>　險耄期稱道不亂則年髙徳劭而教澤及人視之裘</span><br/>
<span class='tline' id='l70' data-llen='1437:1463'><a onclick="displayPageImage('KR1d0072', 'WYG', '044-4b' );" name="044-4b" class="pb">[044-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1463:1479'>　所語者益難故能自信者尢少也</span><br/>
<span class='tline' id='l72' data-llen='1479:1490'>射不中則不得為諸侯</span><br/>
<span class='tline' id='l73' data-llen='1490:1513'>　屢讓屢削地絀爵即不至於易位亦不可以為成國</span><br/>
<span class='tline' id='l74' data-llen='1513:1536'>　矣必如是然後君臣盡志於習禮竭心於擇士所以</span><br/>
<span class='tline' id='l75' data-llen='1536:1548'>　野無遺賢萬邦咸寜也</span><br/>
<span class='tline' id='l76' data-llen='1548:1560'>已射於澤而后射於射宫</span><br/>
<span class='tline' id='l77' data-llen='1560:1583'>　古者辟雍泮宫必近水澤而為之則澤乃學宫也宜</span><br/>
<span class='tline' id='l78' data-llen='1583:1606'>　在近郊射宫宜在國中近於公宫為君與羣臣國子</span><br/>
<span class='tline' id='l79' data-llen='1606:1632'><a onclick="displayPageImage('KR1d0072', 'WYG', '044-5a' );" name="044-5a" class="pb">[044-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1632:1648'>　習射之地雖於傳無徴理則宜然</span><br/>
<span class='tline' id='l81' data-llen='1648:1663'>若夫不肖之人則彼將安能以中</span><br/>
<span class='tline' id='l82' data-llen='1663:1686'>　此道其常盖亂賊姦兇則毎有過人之技勇不可以</span><br/>
<span class='tline' id='l83' data-llen='1686:1699'>　羿與逢蒙之善射為疑也</span><br/>
<span class='tline' id='l84' data-llen='1699:1702'>　</span><br/>
<span class='tline' id='l85' data-llen='1702:1705'>　</span><br/>
<span class='tline' id='l86' data-llen='1705:1708'>　</span><br/>
<span class='tline' id='l87' data-llen='1708:1711'>　</span><br/>
<span class='tline' id='l88' data-llen='1711:1737'><a onclick="displayPageImage('KR1d0072', 'WYG', '044-5b' );" name="044-5b" class="pb">[044-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1737:1740'>　</span><br/>
<span class='tline' id='l90' data-llen='1740:1743'>　</span><br/>
<span class='tline' id='l91' data-llen='1743:1746'>　</span><br/>
<span class='tline' id='l92' data-llen='1746:1749'>　</span><br/>
<span class='tline' id='l93' data-llen='1749:1752'>　</span><br/>
<span class='tline' id='l94' data-llen='1752:1755'>　</span><br/>
<span class='tline' id='l95' data-llen='1755:1758'>　</span><br/>
<span class='tline' id='l96' data-llen='1758:1769'>　禮記析疑卷四十五</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0072', 'WYG', '018-1a' );" name="018-1a" class="pb">[018-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　禮記析疑卷十八</span><br/>
<span class='tline' id='l10' data-llen='200:221'>　　　　　　　　　　翰林院侍講銜方苞撰</span><br/>
<span class='tline' id='l11' data-llen='221:227'>　　少儀</span><br/>
<span class='tline' id='l12' data-llen='227:250'>　篇中所載事父兄師長之儀皆童子時所當服行也</span><br/>
<span class='tline' id='l13' data-llen='250:273'>　其中事君承公卿接賓客交朋友祭祀朝聘㑹同軍</span><br/>
<span class='tline' id='l14' data-llen='273:296'>　旅燕食獻遺皆成人所有事而儀度辭令必講習於</span><br/>
<span class='tline' id='l15' data-llen='296:317'>　童子時故統之曰少儀注疏詁少為小似未安</span><br/>
<span class='tline' id='l16' data-llen='317:343'><a onclick="displayPageImage('KR1d0072', 'WYG', '018-1b' );" name="018-1b" class="pb">[018-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='343:349'>不得階主</span><br/>
<span class='tline' id='l18' data-llen='349:372'>　將命者主通賓客不得主進見之人末由自通也邵</span><br/>
<span class='tline' id='l19' data-llen='372:379'>　氏説得之</span><br/>
<span class='tline' id='l20' data-llen='379:388'>適者曰某固願見</span><br/>
<span class='tline' id='l21' data-llen='388:411'>　惟閒名宜稱將命者葢欲將命者以名閒於主人也</span><br/>
<span class='tline' id='l22' data-llen='411:434'>　曰願見於將命者曰朝夕於將命者則辭不當物矣</span><br/>
<span class='tline' id='l23' data-llen='434:457'>　葢以敵者而請見無論同國異國因縁㑹合必有其</span><br/>
<span class='tline' id='l24' data-llen='457:480'>　由主人已知其名故第曰某固願見也亟見則交親</span><br/>
<span class='tline' id='l25' data-llen='480:506'><a onclick="displayPageImage('KR1d0072', 'WYG', '018-2a' );" name="018-2a" class="pb">[018-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='506:526'>　第曰某願朝見某願夕見無庸更溢一辭矣</span><br/>
<span class='tline' id='l27' data-llen='526:534'>適有䘮者曰比</span><br/>
<span class='tline' id='l28' data-llen='534:557'>　比附也願自附於執事之人也　與左傳莫與比而</span><br/>
<span class='tline' id='l29' data-llen='557:565'>　事吾君同義</span><br/>
<span class='tline' id='l30' data-llen='565:579'>適公卿之䘮則曰聽役於司徒</span><br/>
<span class='tline' id='l31' data-llen='579:602'>　周官三公六卿之䘮宰夫與職䘮率官有司而治之</span><br/>
<span class='tline' id='l32' data-llen='602:625'>　凡有爵者之䘮職䘮以國之䘮禮涖其禁令而惟曰</span><br/>
<span class='tline' id='l33' data-llen='625:648'>　聽役於司徒何也宰夫職䘮掌其禮度及禁令而已</span><br/>
<span class='tline' id='l34' data-llen='648:674'><a onclick="displayPageImage('KR1d0072', 'WYG', '018-2b' );" name="018-2b" class="pb">[018-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='674:697'>　州長則凡州之大䘮身莅其事黨正則教其禮事掌</span><br/>
<span class='tline' id='l36' data-llen='697:720'>　其戒令遂匠納車鄉遂之民共正柩下棺復土凡䘮</span><br/>
<span class='tline' id='l37' data-llen='720:737'>　之役事涖而共之者皆司徒之屬也</span><br/>
<span class='tline' id='l38' data-llen='737:745'>受立授立不坐</span><br/>
<span class='tline' id='l39' data-llen='745:768'>　受立而跪則近於諂而形授者之倨授立而跪則重</span><br/>
<span class='tline' id='l40' data-llen='768:779'>　勞受者之以跪答也</span><br/>
<span class='tline' id='l41' data-llen='779:788'>始入而辭曰辭矣</span><br/>
<span class='tline' id='l42' data-llen='788:809'>　將入門主人先客故始入卽詔以讓客使先也</span><br/>
<span class='tline' id='l43' data-llen='809:835'><a onclick="displayPageImage('KR1d0072', 'WYG', '018-3a' );" name="018-3a" class="pb">[018-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='835:850'>排闔脱屨於户内者一人而已矣</span><br/>
<span class='tline' id='l45' data-llen='850:873'>　皆同等則年長者一人脱屨於户内若有異爵者及</span><br/>
<span class='tline' id='l46' data-llen='873:896'>　族姻行輩之長者在則年長者亦不敢以長自居而</span><br/>
<span class='tline' id='l47' data-llen='896:903'>　用此禮也</span><br/>
<span class='tline' id='l48' data-llen='903:909'>不疑在躬</span><br/>
<span class='tline' id='l49' data-llen='909:932'>　此節皆以接人之禮言凡性之直者及久相狎者多</span><br/>
<span class='tline' id='l50' data-llen='932:955'>　疑人有身過以為戲謔既失忠敬之道尤人情所忌</span><br/>
<span class='tline' id='l51' data-llen='955:978'>　故戒之若朋友有過而知之審則當忠告亦不宜為</span><br/>
<span class='tline' id='l52' data-llen='978:1004'><a onclick="displayPageImage('KR1d0072', 'WYG', '018-3b' );" name="018-3b" class="pb">[018-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1004:1009'>　疑辭</span><br/>
<span class='tline' id='l54' data-llen='1009:1015'>不度民械</span><br/>
<span class='tline' id='l55' data-llen='1015:1033'>　度謂試其與已稱否恐以欲得相疑也</span><br/>
<span class='tline' id='l56' data-llen='1033:1039'>不訾重器</span><br/>
<span class='tline' id='l57' data-llen='1039:1062'>　訾與齊語訾其相質之訾同葢擬議其所值也觀君</span><br/>
<span class='tline' id='l58' data-llen='1062:1079'>　子之衣服服劍乘馬不價義與此類</span><br/>
<span class='tline' id='l59' data-llen='1079:1086'>拚席不以鬛</span><br/>
<span class='tline' id='l60' data-llen='1086:1093'>　用袂拘也</span><br/>
<span class='tline' id='l61' data-llen='1093:1119'><a onclick="displayPageImage('KR1d0072', 'WYG', '018-4a' );" name="018-4a" class="pb">[018-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1119:1124'>不貳問</span><br/>
<span class='tline' id='l63' data-llen='1124:1145'>　專問一事不可更端或卜不吉而更以筮問也</span><br/>
<span class='tline' id='l64' data-llen='1145:1150'>手無容</span><br/>
<span class='tline' id='l65' data-llen='1150:1173'>　不以手修容也如循面拂鬚之類燕居則可對尊長</span><br/>
<span class='tline' id='l66' data-llen='1173:1180'>　則為不敬</span><br/>
<span class='tline' id='l67' data-llen='1180:1203'>執君之乘車則坐僕者右帶劍負良綏申之面拖諸幦</span><br/>
<span class='tline' id='l68' data-llen='1203:1214'>以散綏升執轡然後步</span><br/>
<span class='tline' id='l69' data-llen='1214:1236'>　此與曲禮車將駕節可互證坐統初升及既歩而</span><br/>
<span class='tline' id='l70' data-llen='1236:1262'><a onclick="displayPageImage('KR1d0072', 'WYG', '018-4b' );" name="018-4b" class="pb">[018-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1262:1285'>　言初升取貳綏跪乘既驅五步而立則又跪而執轡</span><br/>
<span class='tline' id='l72' data-llen='1285:1308'>　也曲禮取貳綏即此記所謂良綏散綏也綏之本應</span><br/>
<span class='tline' id='l73' data-llen='1308:1342'>　結於車上<span class='krp-note'>獻車者説綏而執之/故知常時結於車上</span>故僕者自取散綏以</span><br/>
<span class='tline' id='l74' data-llen='1342:1365'>　升而置良綏於背更從背繚而出於前故曰申之面</span><br/>
<span class='tline' id='l75' data-llen='1365:1388'>　也負綏而必申之面者僕常鄉車前也必負綏而繚</span><br/>
<span class='tline' id='l76' data-llen='1388:1407'>　於前者君登則側身左轉而授綏為便也</span><br/>
<span class='tline' id='l77' data-llen='1407:1413'>師役曰罷</span><br/>
<span class='tline' id='l78' data-llen='1413:1436'>　師不得已而後用役不得已而後興君民上下無不</span><br/>
<span class='tline' id='l79' data-llen='1436:1462'><a onclick="displayPageImage('KR1d0072', 'WYG', '018-5a' );" name="018-5a" class="pb">[018-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1462:1479'>　願其罷休故在師中者用以為禮辭</span><br/>
<span class='tline' id='l81' data-llen='1479:1484'>不旁狎</span><br/>
<span class='tline' id='l82' data-llen='1484:1506'>　君子不身為狎即人有相狎者亦不可近其旁也</span><br/>
<span class='tline' id='l83' data-llen='1506:1513'>有亡而無疾</span><br/>
<span class='tline' id='l84' data-llen='1513:1531'>　亡者以禮去國所謂有故而去非逃也</span><br/>
<span class='tline' id='l85' data-llen='1531:1549'>車馬之美匪匪翼翼鸞和之美肅肅雍雍</span><br/>
<span class='tline' id='l86' data-llen='1549:1572'>　僕者御得其道則車馬匪匪翼翼君子在車聞鸞和</span><br/>
<span class='tline' id='l87' data-llen='1572:1584'>　之聲則其容肅肅雍雍</span><br/>
<span class='tline' id='l88' data-llen='1584:1610'><a onclick="displayPageImage('KR1d0072', 'WYG', '018-5b' );" name="018-5b" class="pb">[018-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1610:1633'>問國君之子長㓜長則曰能從社稷之事矣㓜則曰能</span><br/>
<span class='tline' id='l90' data-llen='1633:1656'>御未能御問大夫之子長㓜長則曰能從樂人之事矣</span><br/>
<span class='tline' id='l91' data-llen='1656:1679'>㓜則曰能正於樂人未能正於樂人問士之子長㓜長</span><br/>
<span class='tline' id='l92' data-llen='1679:1696'>則曰能耕矣㓜則曰能負薪未能負薪</span><br/>
<span class='tline' id='l93' data-llen='1696:1719'>　大夫之子皆入成均大樂正小樂正教之故以正於</span><br/>
<span class='tline' id='l94' data-llen='1719:1742'>　樂人為言士之子非秀者不得入鄉學故以耕與負</span><br/>
<span class='tline' id='l95' data-llen='1742:1765'>　薪為言若國君之子雖六藝在所必學而不應以僕</span><br/>
<span class='tline' id='l96' data-llen='1765:1788'>　御為言古者臣子之侍君父並曰御射義小大莫處</span><br/>
<span class='tline' id='l97' data-llen='1788:1814'><a onclick="displayPageImage('KR1d0072', 'WYG', '018-6a' );" name="018-6a" class="pb">[018-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1814:1837'>　御於君所内則父歿母存冢子御食是也祭祀之終</span><br/>
<span class='tline' id='l99' data-llen='1837:1860'>　有嗣舉奠之禮故長曰能從宗廟社稷之事將冠則</span><br/>
<span class='tline' id='l100' data-llen='1860:1883'>　能問寢視膳侍御於君孺子則不能故㓜則曰能御</span><br/>
<span class='tline' id='l101' data-llen='1883:1906'>　未能御也曲禮以言大夫之子則義當為射御之御</span><br/>
<span class='tline' id='l102' data-llen='1906:1929'>　葢國子學六藝御其最下者國君之子禮辭不當與</span><br/>
<span class='tline' id='l103' data-llen='1929:1937'>　大夫之子同</span><br/>
<span class='tline' id='l104' data-llen='1937:1949'>婦人吉事雖有君賜肅拜</span><br/>
<span class='tline' id='l105' data-llen='1949:1972'>　祭禮主婦獻尸受尸酢及獻祝侑佐食致爵於主人</span><br/>
<span class='tline' id='l106' data-llen='1972:1998'><a onclick="displayPageImage('KR1d0072', 'WYG', '018-6b' );" name="018-6b" class="pb">[018-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='1998:2021'>　受主人致爵自不得用肅拜所謂吉事乃平常嘉禮</span><br/>
<span class='tline' id='l108' data-llen='2021:2044'>　慶事與族姻為禮止於肅拜而有君賜亦然玊藻有</span><br/>
<span class='tline' id='l109' data-llen='2044:2057'>　慶非君賜不賀蓋此類也</span><br/>
<span class='tline' id='l110' data-llen='2057:2068'>亦曰乘壺酒束脩一犬</span><br/>
<span class='tline' id='l111' data-llen='2068:2082'>　或下有闕文或此句亦衍也</span><br/>
<span class='tline' id='l112' data-llen='2082:2097'>劍則啓櫝蓋襲之加夫襓與劍焉</span><br/>
<span class='tline' id='l113' data-llen='2097:2118'>　襲因也重也反櫝蓋以承櫝底是因而重之也</span><br/>
<span class='tline' id='l114' data-llen='2118:2125'>小飯而亟之</span><br/>
<span class='tline' id='l115' data-llen='2125:2151'><a onclick="displayPageImage('KR1d0072', 'WYG', '018-7a' );" name="018-7a" class="pb">[018-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2151:2174'>　亟之非速咽恐有問也葢雖後君子而已常恐君子</span><br/>
<span class='tline' id='l117' data-llen='2174:2191'>　早已則已當隨之故不敢任意需緩</span><br/>
<span class='tline' id='l118' data-llen='2191:2201'>酌尸之僕如君之僕</span><br/>
<span class='tline' id='l119' data-llen='2201:2224'>　舊説犯軷時飲僕非也周官大馭掌馭玉路以祀及</span><br/>
<span class='tline' id='l120' data-llen='2224:2247'>　犯軷王自左馭馭下祝登受轡遂驅之則犯軷時僕</span><br/>
<span class='tline' id='l121' data-llen='2247:2270'>　無受飲之事明矣下云及祭酌僕則正祭之後始酌</span><br/>
<span class='tline' id='l122' data-llen='2270:2293'>　僕明矣祭之末有畀煇胞翟閽况君之御僕乎其酌</span><br/>
<span class='tline' id='l123' data-llen='2293:2316'>　以獻僕宜使膳宰或禮官之屬與大射禮司馬正獻</span><br/>
<span class='tline' id='l124' data-llen='2316:2342'><a onclick="displayPageImage('KR1d0072', 'WYG', '018-7b' );" name="018-7b" class="pb">[018-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2342:2366'>　獲者司射獻釋獲者司馬師獻𨽻僕與巾車獲者之</span><br/>
<span class='tline' id='l126' data-llen='2366:2389'>　禮同曰其在車則有受飲而不在車者葢王朝大馭</span><br/>
<span class='tline' id='l127' data-llen='2389:2412'>　為中大夫爵列疇六官之貳親且貴王入郊宫祖廟</span><br/>
<span class='tline' id='l128' data-llen='2412:2444'>　宜從王以入<span class='krp-note'>祭畢然後先出升/車以待王之出</span>則宜與諸公卿同受</span><br/>
<span class='tline' id='l129' data-llen='2444:2467'>　爵於壇廟若王時巡蒐狩省耕省斂偶有燕飲及稍</span><br/>
<span class='tline' id='l130' data-llen='2467:2490'>　事而賜僕以飲則宜在車耳諸侯之僕亦然惟尸之</span><br/>
<span class='tline' id='l131' data-llen='2490:2506'>　僕宜常在車故總見其受飲之儀</span><br/>
<span class='tline' id='l132' data-llen='2506:2520'>飲酒者禨者醮者有折俎不坐</span><br/>
<span class='tline' id='l133' data-llen='2520:2546'><a onclick="displayPageImage('KR1d0072', 'WYG', '018-8a' );" name="018-8a" class="pb">[018-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2546:2569'>　燕禮大射禮必徹俎然後脱屨升堂坐此飲酒之正</span><br/>
<span class='tline' id='l135' data-llen='2569:2601'>　禮也禨與醮宜用脯醢有折俎時少<span class='krp-note'>冠醮有乾肉折/俎但酌而無酬</span></span><br/>
<span class='tline' id='l136' data-llen='2601:2638'>　<span class='krp-note'>酢曰醮則親賓偶聚而有稍/事皆宜用醮不獨冠禮為然</span>故記者因舉正禮而并</span><br/>
<span class='tline' id='l137' data-llen='2638:2659'>　著之疏謂飲酒者即謂禨冠則三字為贅設矣</span><br/>
<span class='tline' id='l138' data-llen='2659:2672'>其有折俎者取祭反之不坐</span><br/>
<span class='tline' id='l139' data-llen='2672:2694'>　上言有折俎不坐此明取祭反之之後乃得坐也</span><br/>
<span class='tline' id='l140' data-llen='2694:2700'>道瞽亦然</span><br/>
<span class='tline' id='l141' data-llen='2700:2720'>　道瞽亦然為句言道瞽者亦當以在者告也</span><br/>
<span class='tline' id='l142' data-llen='2720:2746'><a onclick="displayPageImage('KR1d0072', 'WYG', '018-8b' );" name="018-8b" class="pb">[018-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2746:2756'>執燭不讓不辭不歌</span><br/>
<span class='tline' id='l144' data-llen='2756:2779'>　主人歡心未盡而以火繼之所謂厭厭夜飲不醉無</span><br/>
<span class='tline' id='l145' data-llen='2779:2802'>　歸也故此時衆賓傳飲不讓不辭并不得相和而歌</span><br/>
<span class='tline' id='l146' data-llen='2802:2825'>　惟務盡主人之歡成禮以退也金華應氏謂執燭之</span><br/>
<span class='tline' id='l147' data-llen='2825:2848'>　人不暇為此非也凡燕食之禮執事之有司并無相</span><br/>
<span class='tline' id='l148' data-llen='2848:2869'>　讓相辭及歌詩之禮安得執燭者獨有此戒禁</span><br/>
<span class='tline' id='l149' data-llen='2869:2872'>　</span><br/>
<span class='tline' id='l150' data-llen='2872:2882'>　禮記析疑卷十八</span><br/>
</p>
<p><br/>
</p>
  </div>
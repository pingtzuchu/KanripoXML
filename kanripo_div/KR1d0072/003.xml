<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0072', 'WYG', '003-1a' );" name="003-1a" class="pb">[003-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　禮記析疑卷三</span><br/>
<span class='tline' id='l10' data-llen='198:219'>　　　　　　　　　　翰林院侍講銜方苞撰</span><br/>
<span class='tline' id='l11' data-llen='219:225'>　　檀弓</span><br/>
<span class='tline' id='l12' data-llen='225:237'>公儀仲子之喪檀弓免焉</span><br/>
<span class='tline' id='l13' data-llen='237:260'>　聘使至他國主君賜饔先薦於祖考卜一尸或昭或</span><br/>
<span class='tline' id='l14' data-llen='260:283'>　穆則子姓未有不從者而卒於他邦朋友為之祖免</span><br/>
<span class='tline' id='l15' data-llen='283:306'>　以從之者非主喪之子姓耳仲子舍通孫立庶子故</span><br/>
<span class='tline' id='l16' data-llen='306:332'><a onclick="displayPageImage('KR1d0072', 'WYG', '003-1b' );" name="003-1b" class="pb">[003-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='332:352'>　以子不在之服感動之　何居謂義何所處</span><br/>
<span class='tline' id='l18' data-llen='352:366'>昔者文王舍伯邑考而立武王</span><br/>
<span class='tline' id='l19' data-llen='366:389'>　伯邑考疑無子未可為舍孫立子之證設有子而未</span><br/>
<span class='tline' id='l20' data-llen='389:410'>　立武王周公封建所必先未有不見於書傳者</span><br/>
<span class='tline' id='l21' data-llen='410:422'>㣲子舍其孫腯而立衍也</span><br/>
<span class='tline' id='l22' data-llen='422:445'>　非獨從殷禮也作賓定國以成其仁舍孫立弟以明</span><br/>
<span class='tline' id='l23' data-llen='445:468'>　其義其事與泰伯不嗣傳國於仲雍畧同泰伯蓋不</span><br/>
<span class='tline' id='l24' data-llen='468:491'>　忍挾商之天下并不欲受周之封國皆遭變而止於</span><br/>
<span class='tline' id='l25' data-llen='491:517'><a onclick="displayPageImage('KR1d0072', 'WYG', '003-2a' );" name="003-2a" class="pb">[003-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='517:535'>　至善孔子所以目為三仁稱其至徳也</span><br/>
<span class='tline' id='l27' data-llen='535:544'>事君有犯而無隠</span><br/>
<span class='tline' id='l28' data-llen='544:567'>　疏引晏嬰之事以證注蓋據左傳既以告於公故與</span><br/>
<span class='tline' id='l29' data-llen='567:590'>　叔向語而及之但非記者本義記謂不隠情以成君</span><br/>
<span class='tline' id='l30' data-llen='590:596'>　之過耳</span><br/>
<span class='tline' id='l31' data-llen='596:604'>左右就養有方</span><br/>
<span class='tline' id='l32' data-llen='604:627'>　古者列國分土君臣甚親不獨公孤卿大夫及朝廷</span><br/>
<span class='tline' id='l33' data-llen='627:650'>　之士朝夕御於君所即鄉遂公邑都家羣吏凡有事</span><br/>
<span class='tline' id='l34' data-llen='650:676'><a onclick="displayPageImage('KR1d0072', 'WYG', '003-2b' );" name="003-2b" class="pb">[003-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='676:699'>　於郊野亦各承其事故曰左右就養也視學養老則</span><br/>
<span class='tline' id='l36' data-llen='699:722'>　學校之官左右供奉郊望類蜡師田朝㑹則所至之</span><br/>
<span class='tline' id='l37' data-llen='722:736'>　地有司左右供奉故曰有方</span><br/>
<span class='tline' id='l38' data-llen='736:752'>季武子成寢杜氏之葬在西階之下</span><br/>
<span class='tline' id='l39' data-llen='752:775'>　古者萬民族葬墓大夫掌之兆域必在郊野卿大夫</span><br/>
<span class='tline' id='l40' data-llen='775:798'>　居國中即休沐之居亦宜在私邑無縁有成寢而墓</span><br/>
<span class='tline' id='l41' data-llen='798:821'>　在階下之事蓋周禮久廢勢家縱侈作苑囿於郊野</span><br/>
<span class='tline' id='l42' data-llen='821:844'>　因成寢室以恣淫樂也觀魯公薨於臺下則强臣則</span><br/>
<span class='tline' id='l43' data-llen='844:870'><a onclick="displayPageImage('KR1d0072', 'WYG', '003-3a' );" name="003-3a" class="pb">[003-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='870:893'>　而象之苑囿中各有寢室可知矣吴夫差宿有妃嬙</span><br/>
<span class='tline' id='l45' data-llen='893:916'>　嬪御焉鄭伯有之臣曰吾公在壑谷則當時列國君</span><br/>
<span class='tline' id='l46' data-llen='916:927'>　臣之淫侈皆可見矣</span><br/>
<span class='tline' id='l47' data-llen='927:941'>道隆則從而隆道汚則從而汚</span><br/>
<span class='tline' id='l48' data-llen='941:964'>　疏以父在父沒别隆汚非也伯魚子上皆為父後之</span><br/>
<span class='tline' id='l49' data-llen='964:987'>　子而遇出母之喪皆父在之時則張子謂道隆道汚</span><br/>
<span class='tline' id='l50' data-llen='987:1010'>　就所出之母以定之無疑矣蓋或見出同而過有小</span><br/>
<span class='tline' id='l51' data-llen='1010:1015'>　大也</span><br/>
<span class='tline' id='l52' data-llen='1015:1041'><a onclick="displayPageImage('KR1d0072', 'WYG', '003-3b' );" name="003-3b" class="pb">[003-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1041:1064'>吾聞之古也墓而不墳今丘也東西南北之人也不可</span><br/>
<span class='tline' id='l54' data-llen='1064:1077'>以弗識也於是封之崇四尺</span><br/>
<span class='tline' id='l55' data-llen='1077:1100'>　周官冡人以爵等為丘封之度與其樹數墓大夫掌</span><br/>
<span class='tline' id='l56' data-llen='1100:1123'>　邦墓之地域正其位掌其度數墓而不墳蓋殷道故</span><br/>
<span class='tline' id='l57' data-llen='1123:1146'>　曰古也惟興之日從新國之法自防叔奔魯未有起</span><br/>
<span class='tline' id='l58' data-llen='1146:1169'>　家為大夫者當從殷禮孔子封識蓋以義起故自白</span><br/>
<span class='tline' id='l59' data-llen='1169:1173'>　之</span><br/>
<span class='tline' id='l60' data-llen='1173:1178'>防墓崩</span><br/>
<span class='tline' id='l61' data-llen='1178:1204'><a onclick="displayPageImage('KR1d0072', 'WYG', '003-4a' );" name="003-4a" class="pb">[003-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1204:1227'>　古者墓而不墳正為封土嵗久必崩壊也今始為封</span><br/>
<span class='tline' id='l63' data-llen='1227:1250'>　而甚雨敗之自不得不更築遭事之變惟隠自痛而</span><br/>
<span class='tline' id='l64' data-llen='1250:1273'>　無可言者是以不應及三告則不得不以其故語之</span><br/>
<span class='tline' id='l65' data-llen='1273:1277'>　矣</span><br/>
<span class='tline' id='l66' data-llen='1277:1283'>遂命覆醢</span><br/>
<span class='tline' id='l67' data-llen='1283:1306'>　醢朝夕必陳之物而可久留故命以巾冪覆之旬日</span><br/>
<span class='tline' id='l68' data-llen='1306:1329'>　中勿以醢進也若已陳之醢則宜命徹不宜覆之也</span><br/>
<span class='tline' id='l69' data-llen='1329:1352'>喪三日而殯凡附於身者必誠必信勿之有悔焉耳矣</span><br/>
<span class='tline' id='l70' data-llen='1352:1378'><a onclick="displayPageImage('KR1d0072', 'WYG', '003-4b' );" name="003-4b" class="pb">[003-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1378:1400'>三月而葬凡附於棺者必誠必信勿之有悔焉耳矣</span><br/>
<span class='tline' id='l72' data-llen='1400:1417'>　誠者物必堅良也信者用無僭忒也</span><br/>
<span class='tline' id='l73' data-llen='1417:1431'>喪三年以為極亡則弗之忘矣</span><br/>
<span class='tline' id='l74' data-llen='1431:1454'>　亡以人子而言蓋喪期雖以三年為極至於哀慕之</span><br/>
<span class='tline' id='l75' data-llen='1454:1477'>　心則至於身亡之後而弗能忘猶三年問所謂子之</span><br/>
<span class='tline' id='l76' data-llen='1477:1487'>　於親至死不窮也</span><br/>
<span class='tline' id='l77' data-llen='1487:1503'>孔子少孤不知其墓殯於五父之衢</span><br/>
<span class='tline' id='l78' data-llen='1503:1526'>　司馬遷野合之誣鄭康成以註此記故孔氏子孫輯</span><br/>
<span class='tline' id='l79' data-llen='1526:1552'><a onclick="displayPageImage('KR1d0072', 'WYG', '003-5a' );" name="003-5a" class="pb">[003-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1552:1575'>　家語以别白之備載前母施氏生九女妾生孟皮聖</span><br/>
<span class='tline' id='l81' data-llen='1575:1598'>　父年餘七十孟皮廢疾乃求婚於顔父年齒不倫故</span><br/>
<span class='tline' id='l82' data-llen='1598:1621'>　誤傳為野合其情甚蹙穎逹奉詔疏鄭注不敢正言</span><br/>
<span class='tline' id='l83' data-llen='1621:1644'>　其非故謂馬鄭之説與家語文義無殊乃不得已之</span><br/>
<span class='tline' id='l84' data-llen='1644:1667'>　游辭耳不知遷以身被宫刑為百世之垢乃於自古</span><br/>
<span class='tline' id='l85' data-llen='1667:1690'>　聖賢皆傳誣妄語以汚之於堯則曰知子丹朱不肖</span><br/>
<span class='tline' id='l86' data-llen='1690:1713'>　念以天下授丹朱則天下病而丹朱受其利授舜則</span><br/>
<span class='tline' id='l87' data-llen='1713:1736'>　天下得其利而丹朱病堯曰終不以天下之病而利</span><br/>
<span class='tline' id='l88' data-llen='1736:1762'><a onclick="displayPageImage('KR1d0072', 'WYG', '003-5b' );" name="003-5b" class="pb">[003-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1762:1785'>　一人於湯則曰吾甚武號曰武王於文王則曰隂行</span><br/>
<span class='tline' id='l90' data-llen='1785:1808'>　善又曰閎夭之徒求有莘氏美女驪戎文馬有熊九</span><br/>
<span class='tline' id='l91' data-llen='1808:1831'>　駟他竒怪物因殷嬖臣費仲而獻之用此脱羑里之</span><br/>
<span class='tline' id='l92' data-llen='1831:1854'>　囚而得専征伐果爾則是諸臣陷君於不義而文王</span><br/>
<span class='tline' id='l93' data-llen='1854:1877'>　之立身曽魯叔孫婼之不若也且方是時伯夷太公</span><br/>
<span class='tline' id='l94' data-llen='1877:1900'>　召公畢公安在乃懐姦挾詐而為此回面汚行之舉</span><br/>
<span class='tline' id='l95' data-llen='1900:1923'>　乎於武王則曰以輕劍擊紂以黄鉞斬其頭懸太白</span><br/>
<span class='tline' id='l96' data-llen='1923:1946'>　之旗衛武公則傳為弑君兄而簒立之賊孟子則勸</span><br/>
<span class='tline' id='l97' data-llen='1946:1972'><a onclick="displayPageImage('KR1d0072', 'WYG', '003-6a' );" name="003-6a" class="pb">[003-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1972:1995'>　齊伐燕曰此文武之時不可失也又傳戰國游言曰</span><br/>
<span class='tline' id='l99' data-llen='1995:2018'>　啓與交黨攻益而奪之天下謂禹名傳天下於益實</span><br/>
<span class='tline' id='l100' data-llen='2018:2041'>　令啓自取之其無忌憚至此則至聖身無可疵而重</span><br/>
<span class='tline' id='l101' data-llen='2041:2064'>　誣其父母何足怪哉自漢唐以来羣儒皆欲辨其誣</span><br/>
<span class='tline' id='l102' data-llen='2064:2087'>　而未得其要領故特著之　穎逹謂非全不知墓之</span><br/>
<span class='tline' id='l103' data-llen='2087:2110'>　處所乃不知柩之所在是也自殷以前墓而不墳鄹</span><br/>
<span class='tline' id='l104' data-llen='2110:2133'>　大夫雖仕於魯其官卑自當守殷禮不封不樹古無</span><br/>
<span class='tline' id='l105' data-llen='2133:2156'>　墓祭聖母少寡謹於禮法無為數適墓所故久而失</span><br/>
<span class='tline' id='l106' data-llen='2156:2182'><a onclick="displayPageImage('KR1d0072', 'WYG', '003-6b' );" name="003-6b" class="pb">[003-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2182:2205'>　迷此事理之無足怪者五父之衢必聖父平生游處</span><br/>
<span class='tline' id='l108' data-llen='2205:2228'>　熟習之地度當年送葬者必多故殯焉以發人之疑</span><br/>
<span class='tline' id='l109' data-llen='2228:2251'>　而啓問端卒於此焉得之陳氏謂必無殯於路衢之</span><br/>
<span class='tline' id='l110' data-llen='2251:2274'>　理不知遭事之變不可以循故常與棺入肂而加攢</span><br/>
<span class='tline' id='l111' data-llen='2274:2297'>　塗并象西階為壁以依肂為簷以吐霤而廬於其側</span><br/>
<span class='tline' id='l112' data-llen='2297:2332'>　非禮之可以義起者乎<span class='krp-note'>今聖墓之右有子貢築/室舊址亦古禮所未有</span>若竟</span><br/>
<span class='tline' id='l113' data-llen='2332:2355'>　無郰曼父之母則如之何孔子無不知父所葬之方</span><br/>
<span class='tline' id='l114' data-llen='2355:2378'>　所而宴然終身之理如知其在防而終不知柩之所</span><br/>
<span class='tline' id='l115' data-llen='2378:2404'><a onclick="displayPageImage('KR1d0072', 'WYG', '003-7a' );" name="003-7a" class="pb">[003-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2404:2427'>　在則近其地而别葬焉可也既得之則身為司冦不</span><br/>
<span class='tline' id='l117' data-llen='2427:2446'>　可不從周法而合葬與鄹大夫卒時異矣</span><br/>
<span class='tline' id='l118' data-llen='2446:2467'>有虞氏瓦棺夏后氏堲周殷人棺椁周人牆置翣</span><br/>
<span class='tline' id='l119' data-llen='2467:2490'>　曰有虞氏瓦棺則夏后氏以木矣堲周者殯葬時以</span><br/>
<span class='tline' id='l120' data-llen='2490:2513'>　堲周於外以護棺也故殷人因之加槨焉　疏謂堲</span><br/>
<span class='tline' id='l121' data-llen='2513:2536'>　土為陶冶之形大小得容棺似未安既有瓦棺又為</span><br/>
<span class='tline' id='l122' data-llen='2536:2559'>　瓦槨則廣輪有加而陶冶益難義無所取蓋即以甓</span><br/>
<span class='tline' id='l123' data-llen='2559:2582'>　周於棺外耳殷以後之槨以衆材攢塗乃用堲周之</span><br/>
<span class='tline' id='l124' data-llen='2582:2608'><a onclick="displayPageImage('KR1d0072', 'WYG', '003-7b' );" name="003-7b" class="pb">[003-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2608:2618'>　意而以木易堲耳</span><br/>
<span class='tline' id='l126' data-llen='2618:2624'>齊斬之情</span><br/>
<span class='tline' id='l127' data-llen='2624:2638'>　古者父在為母期故兼言齊</span><br/>
<span class='tline' id='l128' data-llen='2638:2644'>末之卜也</span><br/>
<span class='tline' id='l129' data-llen='2644:2667'>　馬驚敗車御者之過不應讓卜國且不名而姓非稱</span><br/>
<span class='tline' id='l130' data-llen='2667:2690'>　也古者軍事御與右皆卜吉然後用今賁父敗績是</span><br/>
<span class='tline' id='l131' data-llen='2690:2713'>　卜不應故曰末之卜也古末莫通魯論末之也已記</span><br/>
<span class='tline' id='l132' data-llen='2713:2725'>　不忍一日末有所歸也</span><br/>
<span class='tline' id='l133' data-llen='2725:2751'><a onclick="displayPageImage('KR1d0072', 'WYG', '003-8a' );" name="003-8a" class="pb">[003-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2751:2762'>死而不弔者三畏厭溺</span><br/>
<span class='tline' id='l135' data-llen='2762:2785'>　傷死之禮起於生前之恩義設周親昵好而死於非</span><br/>
<span class='tline' id='l136' data-llen='2785:2808'>　命則痛隱更深豈反有不弔之禮蓋奔赴而號泣呼</span><br/>
<span class='tline' id='l137' data-llen='2808:2831'>　搶不復置弔辭以重傷主人之心也　朱軾曰孔氏</span><br/>
<span class='tline' id='l138' data-llen='2831:2854'>　云非理横死謂以非理而横死於畏厭溺者非謂畏</span><br/>
<span class='tline' id='l139' data-llen='2854:2865'>　厭溺皆非理横死也</span><br/>
<span class='tline' id='l140' data-llen='2865:2879'>先王制禮行道之人皆弗忍也</span><br/>
<span class='tline' id='l141' data-llen='2879:2902'>　行道之人猶言塗之人塗之人寡兄弟者皆有不忍</span><br/>
<span class='tline' id='l142' data-llen='2902:2928'><a onclick="displayPageImage('KR1d0072', 'WYG', '003-8b' );" name="003-8b" class="pb">[003-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2928:2950'>　之心而不聞有易喪期者以先王制禮不敢過也</span><br/>
<span class='tline' id='l144' data-llen='2950:2973'>伯魚之母死期而猶哭夫子聞之曰誰與哭者門人曰</span><br/>
<span class='tline' id='l145' data-llen='2973:2991'>鯉也夫子曰嘻其甚也伯魚聞之遂除之</span><br/>
<span class='tline' id='l146' data-llen='2991:3014'>　為父後者為出母無服而伯魚得為期何也為出母</span><br/>
<span class='tline' id='l147' data-llen='3014:3037'>　無服喪者不祭故也父在則父主祭嗣舉奠之禮輕</span><br/>
<span class='tline' id='l148' data-llen='3037:3060'>　雖暫廢可也此聖人縁情而變禮者韓愈以兄命服</span><br/>
<span class='tline' id='l149' data-llen='3060:3083'>　嫂以期未有非之者故曰禮雖先王未之有可以義</span><br/>
<span class='tline' id='l150' data-llen='3083:3088'>　起也</span><br/>
<span class='tline' id='l151' data-llen='3088:3114'><a onclick="displayPageImage('KR1d0072', 'WYG', '003-9a' );" name="003-9a" class="pb">[003-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3114:3137'>曽子謂子思曰伋吾執親之喪也水漿不入於口者七</span><br/>
<span class='tline' id='l153' data-llen='3137:3140'>日</span><br/>
<span class='tline' id='l154' data-llen='3140:3163'>　曽子至性過人每疑古禮或失於寡恩小功不税及</span><br/>
<span class='tline' id='l155' data-llen='3163:3186'>　朋友之墓有宿草而不哭是也其問喪於夫子時親</span><br/>
<span class='tline' id='l156' data-llen='3186:3209'>　尚存未知孝子不食之情狀若何其後身執親喪自</span><br/>
<span class='tline' id='l157' data-llen='3209:3232'>　覺三日不食於哀親之分尚若未盡故與子思商論</span><br/>
<span class='tline' id='l158' data-llen='3232:3255'>　而子思直言其不可過所以能傳曽子之學守孔子</span><br/>
<span class='tline' id='l159' data-llen='3255:3278'>　之道也注謂以疾時禮之不如己已失之而疏云誇</span><br/>
<span class='tline' id='l160' data-llen='3278:3304'><a onclick="displayPageImage('KR1d0072', 'WYG', '003-9b' );" name="003-9b" class="pb">[003-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3304:3316'>　已能執親之喪益誤矣</span><br/>
<span class='tline' id='l162' data-llen='3316:3326'>徒使我不誠於伯髙</span><br/>
<span class='tline' id='l163' data-llen='3326:3340'>　注宜作忠信則無禮何傳乎</span><br/>
<span class='tline' id='l164' data-llen='3340:3351'>喪爾親使民未有聞焉</span><br/>
<span class='tline' id='l165' data-llen='3351:3374'>　民未有聞未聞其哀毁之異衆也韓退之裴少尹墓</span><br/>
<span class='tline' id='l166' data-llen='3374:3386'>　誌居喪必有聞從鄭注</span><br/>
<span class='tline' id='l167' data-llen='3386:3401'>非致齊也非疾也不晝夜居於内</span><br/>
<span class='tline' id='l168' data-llen='3401:3424'>　經傳中内外所指各異此内謂正寢喪祭致齊及有</span><br/>
<span class='tline' id='l169' data-llen='3424:3451'><a onclick="displayPageImage('KR1d0072', 'WYG', '003-10a' );" name="003-10a" class="pb">[003-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3451:3487'>　憂居之<span class='krp-note'>文王世子篇素服居外亦謂/正寢蓋對内宫而為外也</span>國君則路寢之</span><br/>
<span class='tline' id='l171' data-llen='3487:3510'>　外别有小寢為夫人嬪婦進御之所士大夫所宿止</span><br/>
<span class='tline' id='l172' data-llen='3510:3533'>　則即其妻之正内内則雖及七十同藏無間是也所</span><br/>
<span class='tline' id='l173' data-llen='3533:3556'>　謂禫而從御吉祭而復寢國君則小寢士大夫則内</span><br/>
<span class='tline' id='l174' data-llen='3556:3579'>　寢也所謂致齊於内散齊於外者内謂路寢之室外</span><br/>
<span class='tline' id='l175' data-llen='3579:3602'>　謂路寢之堂也散齊七日國君猶出御路寢之堂以</span><br/>
<span class='tline' id='l176' data-llen='3602:3625'>　聽政士大夫猶赴公朝治官事其退還於家猶得於</span><br/>
<span class='tline' id='l177' data-llen='3625:3648'>　正寢之堂接親賔家臣故曰散齊於外也致齊三日</span><br/>
<span class='tline' id='l178' data-llen='3648:3675'><a onclick="displayPageImage('KR1d0072', 'WYG', '003-10b' );" name="003-10b" class="pb">[003-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3675:3698'>　則國君惟居路寢之室不復聽政於堂士大夫則入</span><br/>
<span class='tline' id='l180' data-llen='3698:3721'>　居君之齊宫而不返其私室故曰致齊於内也曽子</span><br/>
<span class='tline' id='l181' data-llen='3721:3744'>　問卿大夫将為尸於公受宿矣而有齊衰内喪則出</span><br/>
<span class='tline' id='l182' data-llen='3744:3767'>　舍於公館以待事則凡有執於祀事者必入宿於君</span><br/>
<span class='tline' id='l183' data-llen='3767:3775'>　之齊宫明矣</span><br/>
<span class='tline' id='l184' data-llen='3775:3787'>衰與其不當物也寧無衰</span><br/>
<span class='tline' id='l185' data-llen='3787:3810'>　升縷不同親疎重輕之等也山隂陸氏謂尊者服精</span><br/>
<span class='tline' id='l186' data-llen='3810:3833'>　卑者服粗據雜記大夫為其父母兄弟之未為大夫</span><br/>
<span class='tline' id='l187' data-llen='3833:3860'><a onclick="displayPageImage('KR1d0072', 'WYG', '003-11a' );" name="003-11a" class="pb">[003-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3860:3883'>　者之喪服如士服而言不知此數條乃劉歆所増竄</span><br/>
<span class='tline' id='l189' data-llen='3883:3892'>　在禮端衰無等</span><br/>
<span class='tline' id='l190' data-llen='3892:3904'>小子識之我未之能行也</span><br/>
<span class='tline' id='l191' data-llen='3904:3927'>　未之能行非謙言也聖人明於幽明死生鬼神反不</span><br/>
<span class='tline' id='l192' data-llen='3927:3940'>　能有如慕如疑之情狀也</span><br/>
<span class='tline' id='l193' data-llen='3940:3954'>孔子蚤作負手曵杖消摇於門</span><br/>
<span class='tline' id='l194' data-llen='3954:3977'>　消摇於門蓋全其所受而歸故知將死而志氣甚自</span><br/>
<span class='tline' id='l195' data-llen='3977:4000'>　得也疏乃云放蕩以自寛縱示不能以禮自持謬矣</span><br/>
<span class='tline' id='l196' data-llen='4000:4027'><a onclick="displayPageImage('KR1d0072', 'WYG', '003-11b' );" name="003-11b" class="pb">[003-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4027:4047'>孔子之喪二三子皆經而出羣居則絰出則否</span><br/>
<span class='tline' id='l198' data-llen='4047:4070'>　所傳不一或以為羣居時則絰出則否也孔子沒門</span><br/>
<span class='tline' id='l199' data-llen='4070:4086'>　人三年然後歸是以羣居則絰與</span><br/>
<span class='tline' id='l200' data-llen='4086:4106'>主人既祖填池推柩而反之降婦人而后行禮</span><br/>
<span class='tline' id='l201' data-llen='4106:4129'>　既夕禮朝祖之後載柩而束之商祝飾柩一池設披</span><br/>
<span class='tline' id='l202' data-llen='4129:4152'>　屬引所謂填池即繋魚下垂池中所謂魚躍拂池也</span><br/>
<span class='tline' id='l203' data-llen='4152:4175'>　於是商祝御柩乃祖而婦人降於階間蓋曰御柩則</span><br/>
<span class='tline' id='l204' data-llen='4175:4198'>　已轉柩而郷南矣故推柩而反之降婦人而行受弔</span><br/>
<span class='tline' id='l205' data-llen='4198:4225'><a onclick="displayPageImage('KR1d0072', 'WYG', '003-12a' );" name="003-12a" class="pb">[003-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4225:4248'>　之禮記文辭事夲明注疏未喻其義乃易填池為奠</span><br/>
<span class='tline' id='l207' data-llen='4248:4271'>　徹謂曽子来弔當既徹祖奠之後設遣奠之時主人</span><br/>
<span class='tline' id='l208' data-llen='4271:4294'>　乃徹去遣奠更設祖奠又令婦人升堂至将旦婦人</span><br/>
<span class='tline' id='l209' data-llen='4294:4317'>　從堂更降而行遣奠之禮不惟於記文絶不可通獨</span><br/>
<span class='tline' id='l210' data-llen='4317:4340'>　不思祖與遣隔日若弔當遣奠之時而又反宿則葬</span><br/>
<span class='tline' id='l211' data-llen='4340:4363'>　期且為之更易矣况曽子云祖胡為其不可以反宿</span><br/>
<span class='tline' id='l212' data-llen='4363:4386'>　則為葬前一日朝祖後之事顯然而可憑臆為無稽</span><br/>
<span class='tline' id='l213' data-llen='4386:4392'>　之説乎</span><br/>
<span class='tline' id='l214' data-llen='4392:4419'><a onclick="displayPageImage('KR1d0072', 'WYG', '003-12b' );" name="003-12b" class="pb">[003-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4419:4439'>謀人之軍師敗則死之謀人之邦邑危則亡之</span><br/>
<span class='tline' id='l216' data-llen='4439:4462'>　軍偏師也師大衆也危則亡之者避賢者路不敢賴</span><br/>
<span class='tline' id='l217' data-llen='4462:4485'>　寵専謀以覆人之邦邑也注謂非義退苟非義則不</span><br/>
<span class='tline' id='l218' data-llen='4485:4508'>　當著為教矣古者人臣有故而去非盡負罪出亡也</span><br/>
<span class='tline' id='l219' data-llen='4508:4531'>　春秋傳宋鄭有難華元子産皆出奔國人復之而後</span><br/>
<span class='tline' id='l220' data-llen='4531:4546'>　入蓋時勢所宜亡無害於義也</span><br/>
<span class='tline' id='l221' data-llen='4546:4569'>哀則哀矣而難為繼也夫禮為可傳也為可繼也故哭</span><br/>
<span class='tline' id='l222' data-llen='4569:4574'>踊有節</span><br/>
<span class='tline' id='l223' data-llen='4574:4601'><a onclick="displayPageImage('KR1d0072', 'WYG', '003-13a' );" name="003-13a" class="pb">[003-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4601:4624'>　鳥獸失其羣匹鳴號躑躅亦有如不欲生者而過時</span><br/>
<span class='tline' id='l225' data-llen='4624:4647'>　則亡故君子貴有繼也　疏謂使後人難繼學非也</span><br/>
<span class='tline' id='l226' data-llen='4647:4666'>　為可傳謂他人易從為可繼謂本身難繼</span><br/>
<span class='tline' id='l227' data-llen='4666:4689'>叔孫武叔之母死既小斂舉者出尸出户袒且投其冠</span><br/>
<span class='tline' id='l228' data-llen='4689:4698'>括髪子游曰知禮</span><br/>
<span class='tline' id='l229' data-llen='4698:4721'>　衛司冦恵子之喪子㳺嘗正其舍適立庶之失矣叔</span><br/>
<span class='tline' id='l230' data-llen='4721:4744'>　孫州仇毁仲尼不可與莊語故反言以譏之俾學者</span><br/>
<span class='tline' id='l231' data-llen='4744:4763'>　喻其意而州仇聞之亦無所施其怨怒也</span><br/>
<span class='tline' id='l232' data-llen='4763:4790'><a onclick="displayPageImage('KR1d0072', 'WYG', '003-13b' );" name="003-13b" class="pb">[003-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4790:4805'>從母之夫舅之妻二夫人相為服</span><br/>
<span class='tline' id='l234' data-llen='4805:4828'>　二夫人皆對甥而言母之族三故甥服從母而不及</span><br/>
<span class='tline' id='l235' data-llen='4828:4851'>　其夫服舅而不及其妻時有甥依舅以居而兼服其</span><br/>
<span class='tline' id='l236' data-llen='4851:4874'>　妻依從母以居而兼服其夫者故習禮者詫之以為</span><br/>
<span class='tline' id='l237' data-llen='4874:4897'>　君子未之言也疏義甚明不知陳氏集説何故以臆</span><br/>
<span class='tline' id='l238' data-llen='4897:4903'>　説易之</span><br/>
<span class='tline' id='l239' data-llen='4903:4911'>鼎鼎爾則小人</span><br/>
<span class='tline' id='l240' data-llen='4911:4934'>　陶潛詩鼎鼎百年内似以馳騖追逐為義此讀書不</span><br/>
<span class='tline' id='l241' data-llen='4934:4961'><a onclick="displayPageImage('KR1d0072', 'WYG', '003-14a' );" name="003-14a" class="pb">[003-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4961:4970'>　求甚解之病也</span><br/>
<span class='tline' id='l243' data-llen='4970:4984'>嫂叔之無服也蓋推而逺之也</span><br/>
<span class='tline' id='l244' data-llen='4984:5007'>　朱軾曰喪服記夫之所為兄弟服妻降一等乃後人</span><br/>
<span class='tline' id='l245' data-llen='5007:5022'>　杜撰勉齋經傳通解刪之是也</span><br/>
<span class='tline' id='l246' data-llen='5022:5045'>公叔木有同母異父之昆弟死問於子游子游曰其大</span><br/>
<span class='tline' id='l247' data-llen='5045:5068'>功乎狄儀有同母異父之昆弟死問於子夏子夏曰我</span><br/>
<span class='tline' id='l248' data-llen='5068:5091'>未之前聞也魯人則為之齊衰狄儀行齊衰今之齊衰</span><br/>
<span class='tline' id='l249' data-llen='5091:5098'>狄儀之問也</span><br/>
<span class='tline' id='l250' data-llen='5098:5125'><a onclick="displayPageImage('KR1d0072', 'WYG', '003-14b' );" name="003-14b" class="pb">[003-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5125:5148'>　同母異父則途之人也不宜有兄弟之稱稱兄弟俗</span><br/>
<span class='tline' id='l252' data-llen='5148:5171'>　言之鄙倍也為之服是謂悖徳而傷父之志知禮如</span><br/>
<span class='tline' id='l253' data-llen='5171:5194'>　子游不宜有大功之疑子夏既未之前聞亦不宜更</span><br/>
<span class='tline' id='l254' data-llen='5194:5217'>　舉魯人之慝禮豈魯人亦心知其非而紿託聖人諸</span><br/>
<span class='tline' id='l255' data-llen='5217:5238'>　賢之言以自解飾傳聞既久記者遂不能辨與</span><br/>
<span class='tline' id='l256' data-llen='5238:5261'>子思之母死於衛栁若謂子思曰子聖人之後也四方</span><br/>
<span class='tline' id='l257' data-llen='5261:5284'>於子乎觀禮子蓋慎諸子思曰吾何慎哉吾聞之有其</span><br/>
<span class='tline' id='l258' data-llen='5284:5307'>禮無其財君子弗行也有其禮有其財無其時君子弗</span><br/>
<span class='tline' id='l259' data-llen='5307:5334'><a onclick="displayPageImage('KR1d0072', 'WYG', '003-15a' );" name="003-15a" class="pb">[003-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5334:5342'>行也吾何慎哉</span><br/>
<span class='tline' id='l261' data-llen='5342:5365'>　禮父沒為父後者於出母無服則嫁母亦宜同無所</span><br/>
<span class='tline' id='l262' data-llen='5365:5388'>　用其慎也不忍質言其故故以無其時為辭蓋母死</span><br/>
<span class='tline' id='l263' data-llen='5388:5408'>　於父沒之後而已為父後則無禮之可行矣</span><br/>
<span class='tline' id='l264' data-llen='5408:5431'>小斂之奠子游曰於東方曽子曰於西方斂斯席矣小</span><br/>
<span class='tline' id='l265' data-llen='5431:5445'>斂之奠在西方魯禮之末失也</span><br/>
<span class='tline' id='l266' data-llen='5445:5468'>　始死脯醢之奠就尸牀小斂有斂席無奠席大斂加</span><br/>
<span class='tline' id='l267' data-llen='5468:5491'>　設奠席在斂席之西魯禮末失小斂即設奠席於西</span><br/>
<span class='tline' id='l268' data-llen='5491:5518'><a onclick="displayPageImage('KR1d0072', 'WYG', '003-15b' );" name="003-15b" class="pb">[003-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5518:5541'>　曽子習而未察故云斂斯席矣謂始死之奠無席小</span><br/>
<span class='tline' id='l270' data-llen='5541:5555'>　斂斯設奠席也疏義似未晰</span><br/>
<span class='tline' id='l271' data-llen='5555:5575'>子蒲卒哭者呼滅子臯曰若是野哉哭者改之</span><br/>
<span class='tline' id='l272' data-llen='5575:5598'>　子蒲名滅無考疑滅非考終之辭哭者呼號以死為</span><br/>
<span class='tline' id='l273' data-llen='5598:5607'>　滅故子臯正之</span><br/>
<span class='tline' id='l274' data-llen='5607:5614'>有無惡乎齊</span><br/>
<span class='tline' id='l275' data-llen='5614:5637'>　齊謂分之所際也周官食醫職羮齊飲齊寒熱之分</span><br/>
<span class='tline' id='l276' data-llen='5637:5660'>　際也考工記金有六齊多少之分際也月令火齊必</span><br/>
<span class='tline' id='l277' data-llen='5660:5687'><a onclick="displayPageImage('KR1d0072', 'WYG', '003-16a' );" name="003-16a" class="pb">[003-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5687:5710'>　得緩急大小之分際也此則以貧富之齊為豐約之</span><br/>
<span class='tline' id='l279' data-llen='5710:5725'>　齊凡經傳中言齊者皆可類推</span><br/>
<span class='tline' id='l280' data-llen='5725:5733'>司徒旅歸四布</span><br/>
<span class='tline' id='l281' data-llen='5733:5756'>　適公卿之喪曰聽役於司徒周官州長黨正閭師各</span><br/>
<span class='tline' id='l282' data-llen='5756:5779'>　掌其地之喪紀乃司徒之屬也故獻子之喪得使司</span><br/>
<span class='tline' id='l283' data-llen='5779:5788'>　徒之下士歸布</span><br/>
<span class='tline' id='l284' data-llen='5788:5797'>今一日而三斬板</span><br/>
<span class='tline' id='l285' data-llen='5797:5820'>　斬板與詩削屢之削同義蓋脱下版而疊於上砉然</span><br/>
<span class='tline' id='l286' data-llen='5820:5847'><a onclick="displayPageImage('KR1d0072', 'WYG', '003-16b' );" name="003-16b" class="pb">[003-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='5847:5869'>　開解有似於斬削注疏謂斬束版之繩未當事理</span><br/>
<span class='tline' id='l288' data-llen='5869:5876'>父兄命赴者</span><br/>
<span class='tline' id='l289' data-llen='5876:5899'>　赴於君則大夫亦宜親命赴者父兄不得代赴於族</span><br/>
<span class='tline' id='l290' data-llen='5899:5922'>　姻則孝子心絶志摧匍匐啼號如不欲生豈能一一</span><br/>
<span class='tline' id='l291' data-llen='5922:5945'>　親命即士亦必委之父兄不得以士喪禮惟載赴於</span><br/>
<span class='tline' id='l292' data-llen='5945:5968'>　君而謂凡所赴皆親命以大夫喪禮既亡遂强定父</span><br/>
<span class='tline' id='l293' data-llen='5968:5988'>　兄命赴為大夫之禮而赴於君亦不親命也</span><br/>
<span class='tline' id='l294' data-llen='5988:5999'>既殯旬而布材與明器</span><br/>
<span class='tline' id='l295' data-llen='5999:6026'><a onclick="displayPageImage('KR1d0072', 'WYG', '003-17a' );" name="003-17a" class="pb">[003-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6026:6049'>　士喪禮筮宅後有井椁之文故注謂材為椁材此禮</span><br/>
<span class='tline' id='l297' data-llen='6049:6072'>　惟士則然若天子諸侯用輴則菆塗以為椁於輴上</span><br/>
<span class='tline' id='l298' data-llen='6072:6095'>　尚書顧命伯相命士須材乃用為明器及抗木與折</span><br/>
<span class='tline' id='l299' data-llen='6095:6118'>　之材也周官小宗伯葬獻器不言獻材以抗木與折</span><br/>
<span class='tline' id='l300' data-llen='6118:6142'>　亦包於𦵏器中耳大夫攢於西序塗不暨於棺則椁</span><br/>
<span class='tline' id='l301' data-llen='6142:6154'>　已在肂亦不與士禮同</span><br/>
<span class='tline' id='l302' data-llen='6154:6169'>父母之喪哭無時使必知其反也</span><br/>
<span class='tline' id='l303' data-llen='6169:6192'>　朱軾曰哭無時蓋念念不忘哀慕惟君命不可違故</span><br/>
<span class='tline' id='l304' data-llen='6192:6219'><a onclick="displayPageImage('KR1d0072', 'WYG', '003-17b' );" name="003-17b" class="pb">[003-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6219:6243'>　事畢而反必祭而哭告大夫士既葬公政入於家既卒</span><br/>
<span class='tline' id='l306' data-llen='6243:6267'>　哭金革之事無辟則事在國中郊野者必時使之可知</span><br/>
<span class='tline' id='l307' data-llen='6267:6290'>　矣文繋於哭無時之下明此為既葬卒哭後之禮也</span><br/>
<span class='tline' id='l308' data-llen='6290:6311'>有殯聞逺兄弟之喪雖緦必往非兄弟雖鄰不往</span><br/>
<span class='tline' id='l309' data-llen='6311:6334'>　朱軾曰雖鄰不往以未葬也若卒哭而後弔生可已</span><br/>
<span class='tline' id='l310' data-llen='6334:6343'>　哭死烏容已乎</span><br/>
<span class='tline' id='l311' data-llen='6343:6356'>所識其兄弟不同居者皆弔</span><br/>
<span class='tline' id='l312' data-llen='6356:6379'>　知死而不知生傷而不弔子且不弔况其兄弟不同</span><br/>
<span class='tline' id='l313' data-llen='6379:6406'><a onclick="displayPageImage('KR1d0072', 'WYG', '003-18a' );" name="003-18a" class="pb">[003-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6406:6429'>　居者乎知生者弔弔所以哀生也此人吾所識則其</span><br/>
<span class='tline' id='l315' data-llen='6429:6452'>　兄弟不同居者死吾皆往弔所識在死者之側則於</span><br/>
<span class='tline' id='l316' data-llen='6452:6475'>　喪次弔之若其兄弟死在異國則弔於所識之家伯</span><br/>
<span class='tline' id='l317' data-llen='6475:6498'>　髙死於衛孔子使子貢為之主曰為爾哭也来者拜</span><br/>
<span class='tline' id='l318' data-llen='6498:6514'>　之朋友尚為主受弔則兄弟可知</span><br/>
<span class='tline' id='l319' data-llen='6514:6537'>天子之殯也菆塗龍輴以椁加斧于椁上畢塗屋天子</span><br/>
<span class='tline' id='l320' data-llen='6537:6542'>之禮也</span><br/>
<span class='tline' id='l321' data-llen='6542:6565'>　注疏皆云既塗叢木加斧後更為屋於上而盡塗之</span><br/>
<span class='tline' id='l322' data-llen='6565:6592'><a onclick="displayPageImage('KR1d0072', 'WYG', '003-18b' );" name="003-18b" class="pb">[003-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6592:6615'>　如以布帛為屋則不可更塗以瓦甓則輴車重不能</span><br/>
<span class='tline' id='l324' data-llen='6615:6638'>　勝而不可引與設輴之義相左蓋攢本加之龍輴之</span><br/>
<span class='tline' id='l325' data-llen='6638:6661'>　上以為椁四面畢塗塗乾然後加幄如大夫攢外有</span><br/>
<span class='tline' id='l326' data-llen='6661:6684'>　幬士肂外有帷顔桞曰天子龍輴而椁幬諸侯輴而</span><br/>
<span class='tline' id='l327' data-llen='6684:6702'>　設幬則屋即幬而加於攢木之外明矣</span><br/>
<span class='tline' id='l328' data-llen='6702:6725'>魯哀公誄孔丘曰天不遺耆老莫相予位焉嗚呼哀哉</span><br/>
<span class='tline' id='l329' data-llen='6725:6729'>尼父</span><br/>
<span class='tline' id='l330' data-llen='6729:6752'>　左傳子貢曰君其不沒於魯乎夫子之言曰禮失則</span><br/>
<span class='tline' id='l331' data-llen='6752:6779'><a onclick="displayPageImage('KR1d0072', 'WYG', '003-19a' );" name="003-19a" class="pb">[003-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='6779:6802'>　則昏名失則愆失智為昏失所為愆生不能用死而</span><br/>
<span class='tline' id='l333' data-llen='6802:6826'>　誄之非禮也稱一人非名也君兩失之周公制禮諡以</span><br/>
<span class='tline' id='l334' data-llen='6826:6849'>　易名誄以表行誄不列行諡不昭徳而以字為諡無</span><br/>
<span class='tline' id='l335' data-llen='6849:6872'>　非失禮失名者以見聖而不用稱名而上干其過甚</span><br/>
<span class='tline' id='l336' data-llen='6872:6889'>　大故獨舉二者而無暇及乎其餘耳</span><br/>
<span class='tline' id='l337' data-llen='6889:6900'>祥而縞是月禫徙月樂</span><br/>
<span class='tline' id='l338' data-llen='6900:6923'>　二十四月期盡以二十五月之初舉大祥之祭是月</span><br/>
<span class='tline' id='l339' data-llen='6923:6946'>　之末舉禫祭過是月而樂作如此則與二十五月而</span><br/>
<span class='tline' id='l340' data-llen='6946:6973'><a onclick="displayPageImage('KR1d0072', 'WYG', '003-19b' );" name="003-19b" class="pb">[003-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='6973:6996'>　畢及中月而禫皆不相背魯人既祥而歌孔子曰踰</span><br/>
<span class='tline' id='l342' data-llen='6996:7019'>　月則其善也踰月可歌則亦可樂矣記云禫而内無</span><br/>
<span class='tline' id='l343' data-llen='7019:7042'>　哭者樂作矣故也蓋禫而樂者禮之常故孟獻子縣</span><br/>
<span class='tline' id='l344' data-llen='7042:7058'>　而不樂孔子以為加於人一等也</span><br/>
<span class='tline' id='l345' data-llen='7058:7066'>君於士有賜帟</span><br/>
<span class='tline' id='l346' data-llen='7066:7083'>　曰有者不盡然盡然則有司供之矣</span><br/>
<span class='tline' id='l347' data-llen='7083:7086'>　</span><br/>
<span class='tline' id='l348' data-llen='7086:7095'>　禮記析疑卷三</span><br/>
</p>
<p><br/>
</p>
  </div>
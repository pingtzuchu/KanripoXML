<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0072', 'WYG', '032-1a' );" name="032-1a" class="pb">[032-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　禮記析疑卷三十二</span><br/>
<span class='tline' id='l10' data-llen='202:222'>　　　　　　　　　翰林院侍講銜方苞撰</span><br/>
<span class='tline' id='l11' data-llen='222:228'>　　表記</span><br/>
<span class='tline' id='l12' data-llen='228:251'>子言之歸乎君子隱而顯不矜而莊不厲而威不言而</span><br/>
<span class='tline' id='l13' data-llen='251:254'>信</span><br/>
<span class='tline' id='l14' data-llen='254:277'>　孔子將歸老於魯慮二三子因道之不行而自弛置</span><br/>
<span class='tline' id='l15' data-llen='277:300'>　故告以君子不得志於時果能修身以見於世尚可</span><br/>
<span class='tline' id='l16' data-llen='300:326'><a onclick="displayPageImage('KR1d0072', 'WYG', '032-1b' );" name="032-1b" class="pb">[032-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='326:349'>　以化及於人也隱者身之晦也顯者道之明也身可</span><br/>
<span class='tline' id='l18' data-llen='349:372'>　晦而道不可不明道明則教可傳人可化不矜而莊</span><br/>
<span class='tline' id='l19' data-llen='372:395'>　則人望其容貌而不生慢易焉不厲而威有過者畏</span><br/>
<span class='tline' id='l20' data-llen='395:418'>　其聞知小人見之而厭然是也不言而信曾子避寇</span><br/>
<span class='tline' id='l21' data-llen='418:441'>　而沈猶武城人皆諒之小邾人重季路之要言是也</span><br/>
<span class='tline' id='l22' data-llen='441:464'>　　君子之道闇然而日章闇然故隱日章故顯不矜</span><br/>
<span class='tline' id='l23' data-llen='464:482'>　不厲不言隱也而莊而威而信則顯矣</span><br/>
<span class='tline' id='l24' data-llen='482:501'>君子不失足於人不失色於人不失口於人</span><br/>
<span class='tline' id='l25' data-llen='501:527'><a onclick="displayPageImage('KR1d0072', 'WYG', '032-2a' );" name="032-2a" class="pb">[032-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='527:550'>　不失足於人孔子之不見陽貨是也不失色於人王</span><br/>
<span class='tline' id='l27' data-llen='550:573'>　勃然變乎色而孟子不為之變是也不失口於人不</span><br/>
<span class='tline' id='l28' data-llen='573:596'>　與王驩言是也　樂正子從子敖之齊齊諸臣就右</span><br/>
<span class='tline' id='l29' data-llen='596:619'>　師之位而與之言是謂失足於人足容不恭失之小</span><br/>
<span class='tline' id='l30' data-llen='619:624'>　者耳</span><br/>
<span class='tline' id='l31' data-llen='624:642'>是故君子貌足畏也色足憚也言足信也</span><br/>
<span class='tline' id='l32' data-llen='642:665'>　君子之貌色豈惟不可失於人苟能一依於禮且可</span><br/>
<span class='tline' id='l33' data-llen='665:688'>　以抑人之邪心其於言也平生無諾責則雖遇變故</span><br/>
<span class='tline' id='l34' data-llen='688:714'><a onclick="displayPageImage('KR1d0072', 'WYG', '032-2b' );" name="032-2b" class="pb">[032-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='714:728'>　而不能復亦不害為足信也</span><br/>
<span class='tline' id='l36' data-llen='728:738'>祭極敬不繼之以樂</span><br/>
<span class='tline' id='l37' data-llen='738:757'>　祭之終獻酬笑語衎而易弛故以樂為戒</span><br/>
<span class='tline' id='l38' data-llen='757:763'>篤以不揜</span><br/>
<span class='tline' id='l39' data-llen='763:786'>　篤則所行皆實不必自揜飾　李光地曰篤實行道</span><br/>
<span class='tline' id='l40' data-llen='786:809'>　險夷一致不可困迫非光輝之謂也　君子之徳輝</span><br/>
<span class='tline' id='l41' data-llen='809:832'>　未有不著於外者然皆篤實之不可揜非有意於自</span><br/>
<span class='tline' id='l42' data-llen='832:838'>　表著也</span><br/>
<span class='tline' id='l43' data-llen='838:864'><a onclick="displayPageImage('KR1d0072', 'WYG', '032-3a' );" name="032-3a" class="pb">[032-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='864:870'>恭以逺恥</span><br/>
<span class='tline' id='l45' data-llen='870:893'>　傲惰則或承之羞屈諂則反以召侮故惟恭為能逺</span><br/>
<span class='tline' id='l46' data-llen='893:897'>　恥</span><br/>
<span class='tline' id='l47' data-llen='897:914'>君子不以一日使其躬儳焉如不終日</span><br/>
<span class='tline' id='l48' data-llen='914:937'>　莊敬日强則作徳日休無時而不泰然安肆日偷則</span><br/>
<span class='tline' id='l49' data-llen='937:960'>　從欲心勞馳騖追逐儳焉如不終日故君子不敢一</span><br/>
<span class='tline' id='l50' data-llen='960:983'>　日而安肆也　周官廛人注立而市物者為儳坐列</span><br/>
<span class='tline' id='l51' data-llen='983:1003'>　販賣乃可久待立而求市勢不可以終日也</span><br/>
<span class='tline' id='l52' data-llen='1003:1029'><a onclick="displayPageImage('KR1d0072', 'WYG', '032-3b' );" name="032-3b" class="pb">[032-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1029:1038'>仁者天下之表也</span><br/>
<span class='tline' id='l54' data-llen='1038:1061'>　仁者人心所同鄉一日克己復禮天下歸仁焉故曰</span><br/>
<span class='tline' id='l55' data-llen='1061:1068'>　天下之表</span><br/>
<span class='tline' id='l56' data-llen='1068:1077'>報者天下之利也</span><br/>
<span class='tline' id='l57' data-llen='1077:1100'>　利者義之和也喪服自世父母叔父母以下多曰報</span><br/>
<span class='tline' id='l58' data-llen='1100:1123'>　盖彼此互致其所當致則恩義洽而無睽乖利莫大</span><br/>
<span class='tline' id='l59' data-llen='1123:1134'>　焉况人事之酬酢乎</span><br/>
<span class='tline' id='l60' data-llen='1134:1146'>以徳報怨則寛身之仁也</span><br/>
<span class='tline' id='l61' data-llen='1146:1172'><a onclick="displayPageImage('KR1d0072', 'WYG', '032-4a' );" name="032-4a" class="pb">[032-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1172:1195'>　怨者猶以徳報則物莫之傷而身之所處寛然矣然</span><br/>
<span class='tline' id='l63' data-llen='1195:1216'>　意主於寛身則非仁之正也故謂之寛身之仁</span><br/>
<span class='tline' id='l64' data-llen='1216:1238'>厚於仁者薄於義親而不尊厚於義者薄於仁尊而</span><br/>
<span class='tline' id='l65' data-llen='1238:1242'>不親</span><br/>
<span class='tline' id='l66' data-llen='1242:1253'>　此謂氣質有偏勝者</span><br/>
<span class='tline' id='l67' data-llen='1253:1261'>考道以為無失</span><br/>
<span class='tline' id='l68' data-llen='1261:1284'>　至道者於道知之盡行之至也義道者能因事而制</span><br/>
<span class='tline' id='l69' data-llen='1284:1307'>　其宜也下此則於道未有聞亦不能真知事之宜而</span><br/>
<span class='tline' id='l70' data-llen='1307:1333'><a onclick="displayPageImage('KR1d0072', 'WYG', '032-4b' );" name="032-4b" class="pb">[032-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1333:1356'>　制之但或監於成憲或稽於衆言而不敢大悖於義</span><br/>
<span class='tline' id='l72' data-llen='1356:1365'>　故為無失而已</span><br/>
<span class='tline' id='l73' data-llen='1365:1388'>子言之仁有數義有長短小大中心憯怛愛人之仁也</span><br/>
<span class='tline' id='l74' data-llen='1388:1411'>率法而强之資仁者也詩曰豐水有芑武王豈不仕貽</span><br/>
<span class='tline' id='l75' data-llen='1411:1434'>厥孫謀以燕翼子數世之仁也國風曰我躬不閱遑恤</span><br/>
<span class='tline' id='l76' data-llen='1434:1443'>我後終身之仁也</span><br/>
<span class='tline' id='l77' data-llen='1443:1466'>　仁自親親之殺以至仁民愛物各有分數而不可混</span><br/>
<span class='tline' id='l78' data-llen='1466:1489'>　淆若妻子之愛上同於父母恩及禽獸而功不加於</span><br/>
<span class='tline' id='l79' data-llen='1489:1515'><a onclick="displayPageImage('KR1d0072', 'WYG', '032-5a' );" name="032-5a" class="pb">[032-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1515:1538'>　百姓則反有害於仁義之長短小大則必以所處之</span><br/>
<span class='tline' id='l81' data-llen='1538:1561'>　時位與所值之事變權衡焉取其大者長者而毋以</span><br/>
<span class='tline' id='l82' data-llen='1561:1584'>　小者短者害之　中心憯怛與率法而行資力淺深</span><br/>
<span class='tline' id='l83' data-llen='1584:1606'>　之數也數世之仁與終身之仁功施久近之數也</span><br/>
<span class='tline' id='l84' data-llen='1606:1629'>仁之為器重其為道逺舉者莫能勝也行者莫能致也</span><br/>
<span class='tline' id='l85' data-llen='1629:1652'>取數多者仁也夫勉於仁者不亦難乎是故君子以義</span><br/>
<span class='tline' id='l86' data-llen='1652:1671'>度人則難為人以人望人則賢者可知己矣</span><br/>
<span class='tline' id='l87' data-llen='1671:1694'>　此言君子自待宜厚責人宜輕也盖必天理純固而</span><br/>
<span class='tline' id='l88' data-llen='1694:1720'><a onclick="displayPageImage('KR1d0072', 'WYG', '032-5b' );" name="032-5b" class="pb">[032-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1720:1743'>　後謂之仁一時一事所行得宜即可謂之義義之難</span><br/>
<span class='tline' id='l90' data-llen='1743:1766'>　不若仁之難也然君子欲盡人道則仁雖任重道逺</span><br/>
<span class='tline' id='l91' data-llen='1766:1789'>　而不可不勉為其難至於度人苟律以義之精義之</span><br/>
<span class='tline' id='l92' data-llen='1789:1812'>　全則難為人矣惟以衆人望人則一事偶合猶賢於</span><br/>
<span class='tline' id='l93' data-llen='1812:1835'>　無一合者少依於義猶賢於背而馳者荀卿云君子</span><br/>
<span class='tline' id='l94' data-llen='1835:1852'>　度己則以繩接人則用紲亦此意也</span><br/>
<span class='tline' id='l95' data-llen='1852:1875'>子曰中心安仁者天下一人而已矣大雅曰徳輶如毛</span><br/>
<span class='tline' id='l96' data-llen='1875:1898'>民鮮克舉之我儀圖之惟仲山甫舉之愛莫助之小雅</span><br/>
<span class='tline' id='l97' data-llen='1898:1924'><a onclick="displayPageImage('KR1d0072', 'WYG', '032-6a' );" name="032-6a" class="pb">[032-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1924:1947'>曰高山仰止景行行止子曰詩之好仁如此鄉道而行</span><br/>
<span class='tline' id='l99' data-llen='1947:1970'>中道而廢忘身之老也不知年數之不足也俛焉日有</span><br/>
<span class='tline' id='l100' data-llen='1970:1978'>孶孶斃而后已</span><br/>
<span class='tline' id='l101' data-llen='1978:2001'>　引詩見中心安仁者雖不可企及苟能如詩人之好</span><br/>
<span class='tline' id='l102' data-llen='2001:2024'>　仁日有孶孶斃而后巳雖利仁之事終亦可以至於</span><br/>
<span class='tline' id='l103' data-llen='2024:2040'>　安仁也　當作中道不廢文誤也</span><br/>
<span class='tline' id='l104' data-llen='2040:2062'>仁之難成久矣人人失其所好故仁者之過易辭也</span><br/>
<span class='tline' id='l105' data-llen='2062:2085'>　此承上二章言即不能日有孶孶死而后巳但不失</span><br/>
<span class='tline' id='l106' data-llen='2085:2111'><a onclick="displayPageImage('KR1d0072', 'WYG', '032-6b' );" name="032-6b" class="pb">[032-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2111:2134'>　其所好而有志於仁則雖有過必不至於大惡而人</span><br/>
<span class='tline' id='l108' data-llen='2134:2152'>　亦易諒示人不可畏其難成而不好也</span><br/>
<span class='tline' id='l109' data-llen='2152:2157'>信近情</span><br/>
<span class='tline' id='l110' data-llen='2157:2180'>　凡事以情實則近於信矣曰近信者如言或以實而</span><br/>
<span class='tline' id='l111' data-llen='2180:2193'>　不能復然其道自可復也</span><br/>
<span class='tline' id='l112' data-llen='2193:2216'>是故聖人之制行也不制以已使民有所勸勉愧恥以</span><br/>
<span class='tline' id='l113' data-llen='2216:2221'>行其言</span><br/>
<span class='tline' id='l114' data-llen='2221:2244'>　使聖人制行以己則中人之不能行者不知其可恥</span><br/>
<span class='tline' id='l115' data-llen='2244:2270'><a onclick="displayPageImage('KR1d0072', 'WYG', '032-7a' );" name="032-7a" class="pb">[032-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2270:2288'>　惟制法以民然後衆有所勸有所愧也</span><br/>
<span class='tline' id='l117' data-llen='2288:2300'>衣服以移之朋友以極之</span><br/>
<span class='tline' id='l118' data-llen='2300:2324'>　㳺惰之士垂緌五寸不齒之人𤣥寇縞武所謂衣服</span><br/>
<span class='tline' id='l119' data-llen='2324:2347'>　以移之也鄉論秀士而升之司徒則與選士為羣司</span><br/>
<span class='tline' id='l120' data-llen='2347:2370'>　徒論選士之秀者而升之學曰俊士則與國子為羣</span><br/>
<span class='tline' id='l121' data-llen='2370:2393'>　其不率教者則簡右鄉移之左簡左鄉移之右不變</span><br/>
<span class='tline' id='l122' data-llen='2393:2414'>　移之郊移之遂屏之逺方終身不齒所謂朋友</span><br/>
<span class='tline' id='l123' data-llen='2414:2435'>　以極之也此所以使民勸勉愧恥而行有壹也</span><br/>
<span class='tline' id='l124' data-llen='2435:2461'><a onclick="displayPageImage('KR1d0072', 'WYG', '032-7b' );" name="032-7b" class="pb">[032-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2461:2471'>恥有其徳而無其行</span><br/>
<span class='tline' id='l126' data-llen='2471:2494'>　世豈有有其徳而無其行者是非君子之言也或曰</span><br/>
<span class='tline' id='l127' data-llen='2494:2517'>　義理之明於心亦徳也然遭變而毁其行者多矣如</span><br/>
<span class='tline' id='l128' data-llen='2517:2526'>　揚雄之類是也</span><br/>
<span class='tline' id='l129' data-llen='2526:2546'>詩云維鵜在梁不濡其翼彼其之子不稱其服</span><br/>
<span class='tline' id='l130' data-llen='2546:2569'>　國君以治官而擇人猶漁人以捕魚而畜鵜也小人</span><br/>
<span class='tline' id='l131' data-llen='2569:2592'>　任官而職不舉如鵜在梁而翼不濡可恥孰甚焉儒</span><br/>
<span class='tline' id='l132' data-llen='2592:2615'>　者服其服而容辭徳行不足以實之與夫衰絰端冕</span><br/>
<span class='tline' id='l133' data-llen='2615:2641'><a onclick="displayPageImage('KR1d0072', 'WYG', '032-8a' );" name="032-8a" class="pb">[032-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2641:2654'>　甲胄而色不稱皆此類也</span><br/>
<span class='tline' id='l135' data-llen='2654:2671'>君子之所謂義者貴賤皆有事於天下</span><br/>
<span class='tline' id='l136' data-llen='2671:2694'>　下文獨舉天子諸侯盖貴極於人君義不可以無事</span><br/>
<span class='tline' id='l137' data-llen='2694:2717'>　則臣下不待言矣若士農工賈而棄其業則謂之罷</span><br/>
<span class='tline' id='l138' data-llen='2717:2731'>　士罷民先王之世罰必及焉</span><br/>
<span class='tline' id='l139' data-llen='2731:2754'>子曰下之事上也雖有庇民之大徳不敢有君民之心</span><br/>
<span class='tline' id='l140' data-llen='2754:2760'>仁之厚也</span><br/>
<span class='tline' id='l141' data-llen='2760:2783'>　孔子之時齊之陳氏魯之三桓晉之三族皆以私恩</span><br/>
<span class='tline' id='l142' data-llen='2783:2809'><a onclick="displayPageImage('KR1d0072', 'WYG', '032-8b' );" name="032-8b" class="pb">[032-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2809:2832'>　小惠自結於民以傾其君乃亂賊之心不可復以仁</span><br/>
<span class='tline' id='l144' data-llen='2832:2855'>　義責之矣等而上之則齊桓晉文少立勤王之功遂</span><br/>
<span class='tline' id='l145' data-llen='2855:2878'>　有屬服羣侯之志孔子盖深痛僭亂之由而發此嘆</span><br/>
<span class='tline' id='l146' data-llen='2878:2902'>　故舉舜禹文王周公以為事上之凖則而孟子則明著</span><br/>
<span class='tline' id='l147' data-llen='2902:2925'>　其義而曰五霸者三王之罪人也齊桓晉文之盛身</span><br/>
<span class='tline' id='l148' data-llen='2925:2948'>　沒而争奪簒弑之禍興其國終奪於强臣以視舜禹</span><br/>
<span class='tline' id='l149' data-llen='2948:2971'>　文王周公之受福於天者何如乎而况三桓三族田</span><br/>
<span class='tline' id='l150' data-llen='2971:2994'>　氏專務回邪而欲以惡徳求福乎受方國獨舉文王</span><br/>
<span class='tline' id='l151' data-llen='2994:3020'><a onclick="displayPageImage('KR1d0072', 'WYG', '032-9a' );" name="032-9a" class="pb">[032-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3020:3043'>　者舜禹周公所事皆聖賢之君而文王所事者紂遭</span><br/>
<span class='tline' id='l153' data-llen='3043:3066'>　君臣之變以新天命而厥徳不回其所為良獨難耳</span><br/>
<span class='tline' id='l154' data-llen='3066:3089'>后稷天下之為烈也豈一手一足哉惟欲行之浮於名</span><br/>
<span class='tline' id='l155' data-llen='3089:3097'>也故自謂便人</span><br/>
<span class='tline' id='l156' data-llen='3097:3120'>　當作名之浮於行也盖后稷之烈至矣而未嘗自尚</span><br/>
<span class='tline' id='l157' data-llen='3120:3143'>　其功而世人動自謂有功於人惟欲名之浮於行耳</span><br/>
<span class='tline' id='l158' data-llen='3143:3155'>凱以強教之弟以説安之</span><br/>
<span class='tline' id='l159' data-llen='3155:3178'>　先王之教其順而易者固無所用強至如喪期之禁</span><br/>
<span class='tline' id='l160' data-llen='3178:3204'><a onclick="displayPageImage('KR1d0072', 'WYG', '032-9b' );" name="032-9b" class="pb">[032-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3204:3227'>　食色戰陳之忘軀命任負之代長老明知為人情所</span><br/>
<span class='tline' id='l162' data-llen='3227:3250'>　難而取必焉未始非強教也謂之凱者鼓之舞之如</span><br/>
<span class='tline' id='l163' data-llen='3250:3273'>　戰期必勝而以凱入也説安獨舉弟者君父之事雖</span><br/>
<span class='tline' id='l164' data-llen='3273:3296'>　服勤犯難人心所安不必有以説之若事兄事長已</span><br/>
<span class='tline' id='l165' data-llen='3296:3319'>　所勤施人亦以此致於已故喪服於旁親皆曰報記</span><br/>
<span class='tline' id='l166' data-llen='3319:3342'>　曰禮得其報則樂知人亦以此致於已則説而安之</span><br/>
<span class='tline' id='l167' data-llen='3342:3346'>　矣</span><br/>
<span class='tline' id='l168' data-llen='3346:3362'>命之於民也親而不尊鬼尊而不親</span><br/>
<span class='tline' id='l169' data-llen='3362:3389'><a onclick="displayPageImage('KR1d0072', 'WYG', '032-10a' );" name="032-10a" class="pb">[032-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3389:3412'>　三代以前誓師而外教令無不平易近人者盤庚遷</span><br/>
<span class='tline' id='l171' data-llen='3412:3435'>　殷民不適有居在位者胥動以浮言而諄復化誘如</span><br/>
<span class='tline' id='l172' data-llen='3435:3458'>　父兄之語子弟言及斷棄用罰則稱髙后及其祖父</span><br/>
<span class='tline' id='l173' data-llen='3458:3477'>　以臨之可徴古民之畏鬼神過於教令矣</span><br/>
<span class='tline' id='l174' data-llen='3477:3482'>賊而蔽</span><br/>
<span class='tline' id='l175' data-llen='3482:3505'>　李光地曰謂以煩文縟節相督責而昧於情理之宜</span><br/>
<span class='tline' id='l176' data-llen='3505:3515'>殷周之道不勝其敝</span><br/>
<span class='tline' id='l177' data-llen='3515:3538'>　非殷周之道有敝也俗之敝立法以禁之而法之中</span><br/>
<span class='tline' id='l178' data-llen='3538:3565'><a onclick="displayPageImage('KR1d0072', 'WYG', '032-10b' );" name="032-10b" class="pb">[032-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3565:3579'>　又生敝焉則終無以勝之矣</span><br/>
<span class='tline' id='l180' data-llen='3579:3586'>有忠利之教</span><br/>
<span class='tline' id='l181' data-llen='3586:3606'>　上思利民忠也以忠於利民為教故入人深</span><br/>
<span class='tline' id='l182' data-llen='3606:3629'>事君大言入則望大利小言入則望小利故君子不以</span><br/>
<span class='tline' id='l183' data-llen='3629:3643'>小言受大禄不以大言受小禄</span><br/>
<span class='tline' id='l184' data-llen='3643:3666'>　利者利於國利於民也事有大小而言隨之故所望</span><br/>
<span class='tline' id='l185' data-llen='3666:3689'>　亦異所入者大言而君加以小禄則終不能行其言</span><br/>
<span class='tline' id='l186' data-llen='3689:3713'>　而道有所屈矣故不可受而當引身以退其曰朝廷不</span><br/>
<span class='tline' id='l187' data-llen='3713:3740'><a onclick="displayPageImage('KR1d0072', 'WYG', '032-11a' );" name="032-11a" class="pb">[032-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3740:3763'>　辭賤者百官隨分以効功不以大言受小禄者君子</span><br/>
<span class='tline' id='l189' data-llen='3763:3772'>　為道而自重也</span><br/>
<span class='tline' id='l190' data-llen='3772:3779'>事君不下達</span><br/>
<span class='tline' id='l191' data-llen='3779:3797'>　待君之求不自干進或因人以求進也</span><br/>
<span class='tline' id='l192' data-llen='3797:3812'>邇臣守和宰正百官大臣慮四方</span><br/>
<span class='tline' id='l193' data-llen='3812:3835'>　侍御僕從朝夕君側必能可否相濟然後君徳正宰</span><br/>
<span class='tline' id='l194' data-llen='3835:3858'>　正百官則内治修大臣慮四方則外患弭宰非不慮</span><br/>
<span class='tline' id='l195' data-llen='3858:3881'>　四方大臣非不各正其官屬也而職任所專則不可</span><br/>
<span class='tline' id='l196' data-llen='3881:3908'><a onclick="displayPageImage('KR1d0072', 'WYG', '032-11b' );" name="032-11b" class="pb">[032-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='3908:3931'>　混唐虞百揆亮采惠疇四岳賓諸侯成周一相治内</span><br/>
<span class='tline' id='l198' data-llen='3931:3943'>　二相分陜盖古制如此</span><br/>
<span class='tline' id='l199' data-llen='3943:3957'>事君三違而不出竟則利禄也</span><br/>
<span class='tline' id='l200' data-llen='3957:3980'>　去國無至於三之理盖諫謀屢不用也此謂羇旅之</span><br/>
<span class='tline' id='l201' data-llen='3980:4003'>　臣必出境以明義若父母之邦則歸禄與政焉可也</span><br/>
<span class='tline' id='l202' data-llen='4003:4012'>君子不以辭盡人</span><br/>
<span class='tline' id='l203' data-llen='4012:4035'>　人有虚言而無實用者又或訥於口而明於心皆不</span><br/>
<span class='tline' id='l204' data-llen='4035:4043'>　得以辭盡之</span><br/>
<span class='tline' id='l205' data-llen='4043:4070'><a onclick="displayPageImage('KR1d0072', 'WYG', '032-12a' );" name="032-12a" class="pb">[032-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4070:4081'>天下有道則行有枝葉</span><br/>
<span class='tline' id='l207' data-llen='4081:4104'>　行有枝葉如事父兄接賓旅睦親黨其儀節益詳也</span><br/>
<span class='tline' id='l208' data-llen='4104:4127'>　惟有道時乃能然生民狹隘使民酷烈則救死而恐</span><br/>
<span class='tline' id='l209' data-llen='4127:4138'>　不贍奚暇治禮義哉</span><br/>
<span class='tline' id='l210' data-llen='4138:4161'>是故君子於有喪者之側不能賻焉則不問其所費於</span><br/>
<span class='tline' id='l211' data-llen='4161:4184'>有病者之側不能饋焉則不問其所欲有客不能館則</span><br/>
<span class='tline' id='l212' data-llen='4184:4191'>不問其所舎</span><br/>
<span class='tline' id='l213' data-llen='4191:4214'>　不能賻不能饋不能館而漫為是問是飾為枝葉之</span><br/>
<span class='tline' id='l214' data-llen='4214:4241'><a onclick="displayPageImage('KR1d0072', 'WYG', '032-12b' );" name="032-12b" class="pb">[032-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4241:4252'>　言而聴者亦將薄之</span><br/>
<span class='tline' id='l216' data-llen='4252:4264'>君子淡以成小人甘以壞</span><br/>
<span class='tline' id='l217' data-llen='4264:4281'>　水惟淡故味不變醴則甘而易敗也</span><br/>
<span class='tline' id='l218' data-llen='4281:4297'>是故君子與其有諾責也寜有已怨</span><br/>
<span class='tline' id='l219' data-llen='4297:4320'>　初有怨而後解釋怨猶可已若負諾責則怨望無已</span><br/>
<span class='tline' id='l220' data-llen='4320:4324'>　時</span><br/>
<span class='tline' id='l221' data-llen='4324:4344'>昔三代明王皆事天地之神明無非卜筮之用</span><br/>
<span class='tline' id='l222' data-llen='4344:4364'>　雖圜丘方澤牛亦須卜故曰無非卜筮之用</span><br/>
<span class='tline' id='l223' data-llen='4364:4391'><a onclick="displayPageImage('KR1d0072', 'WYG', '032-13a' );" name="032-13a" class="pb">[032-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4391:4402'>不敢以其私䙝事上帝</span><br/>
<span class='tline' id='l225' data-llen='4402:4425'>　大饗不問卜舊説專指季秋明堂之饗以事義揆之</span><br/>
<span class='tline' id='l226' data-llen='4425:4448'>　惟圜丘方澤期日一定大司樂有明文若當冬夏日</span><br/>
<span class='tline' id='l227' data-llen='4448:4471'>　至王喪未殯祭亦宜廢既殯則嗣王越紼而徃故無</span><br/>
<span class='tline' id='l228' data-llen='4471:4493'>　所用卜若四郊迎氣之日或王有微疾不能行禮</span><br/>
<span class='tline' id='l229' data-llen='4493:4516'>　或期功重喪未殯不能致其誠壹則不宜以此而廢</span><br/>
<span class='tline' id='l230' data-llen='4516:4539'>　郊必俟疾愈喪期少逺而後卜日所謂不敢以其私</span><br/>
<span class='tline' id='l231' data-llen='4539:4562'>　䙝事上帝謂此類耳明堂大饗以季秋之月而無定</span><br/>
<span class='tline' id='l232' data-llen='4562:4589'><a onclick="displayPageImage('KR1d0072', 'WYG', '032-13b' );" name="032-13b" class="pb">[032-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4589:4612'>　期禮宜卜日與祀五帝同羣言紛亂經傳無徴惟以</span><br/>
<span class='tline' id='l234' data-llen='4612:4627'>　事理為衡以俟後之君子可也</span><br/>
<span class='tline' id='l235' data-llen='4627:4633'>不犯日月</span><br/>
<span class='tline' id='l236' data-llen='4633:4656'>　李光地曰不犯日月恐是遭喪後當郊社常祭之日</span><br/>
<span class='tline' id='l237' data-llen='4656:4675'>　自啟至反哭避此日非他祭卜日之謂也</span><br/>
<span class='tline' id='l238' data-llen='4675:4689'>諸侯非其國不以筮卜宅寢室</span><br/>
<span class='tline' id='l239' data-llen='4689:4712'>　卜宅寢室主國卜之也客不筮恐人疑主國卜宅寢</span><br/>
<span class='tline' id='l240' data-llen='4712:4735'>　室以處之所以愛敬客也卜重於筮注云不以筮恐</span><br/>
<span class='tline' id='l241' data-llen='4735:4762'><a onclick="displayPageImage('KR1d0072', 'WYG', '032-14a' );" name="032-14a" class="pb">[032-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='4762:4785'>　人疑卜之人轉不疑乎天子道以筮諸侯乃道以龜</span><br/>
<span class='tline' id='l243' data-llen='4785:4804'>　乎天子不卜處大廟亦所至之國不卜耳</span><br/>
<span class='tline' id='l244' data-llen='4804:4827'>君子敬則用祭器是以不廢日月不違龜筮以敬事其</span><br/>
<span class='tline' id='l245' data-llen='4827:4843'>君長是以上不凟於民下不䙝於上</span><br/>
<span class='tline' id='l246' data-llen='4843:4866'>　此人臣膳君之禮天子適諸侯或諸侯燕於諸臣之</span><br/>
<span class='tline' id='l247' data-llen='4866:4889'>　家則用祭器卜日而請之春秋傳陳敬仲飲桓公酒</span><br/>
<span class='tline' id='l248' data-llen='4889:4912'>　曰臣卜其晝盖古有此禮若天子諸侯禮朝聘之賓</span><br/>
<span class='tline' id='l249' data-llen='4912:4935'>　雖用祭器而無卜日之禮且不宜曰以敬事其君長</span><br/>
<span class='tline' id='l250' data-llen='4935:4962'><a onclick="displayPageImage('KR1d0072', 'WYG', '032-14b' );" name="032-14b" class="pb">[032-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='4962:4965'>　</span><br/>
<span class='tline' id='l252' data-llen='4965:4968'>　</span><br/>
<span class='tline' id='l253' data-llen='4968:4971'>　</span><br/>
<span class='tline' id='l254' data-llen='4971:4974'>　</span><br/>
<span class='tline' id='l255' data-llen='4974:4977'>　</span><br/>
<span class='tline' id='l256' data-llen='4977:4980'>　</span><br/>
<span class='tline' id='l257' data-llen='4980:4983'>　</span><br/>
<span class='tline' id='l258' data-llen='4983:4994'>　禮記析疑卷三十二</span><br/>
</p>
<p><br/>
</p>
  </div>
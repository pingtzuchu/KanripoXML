<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1d0072', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部四</span><br/>
<span class='tline' id='l9' data-llen='196:219'>　禮記析疑　　　　　　禮類三<span class='krp-note'>禮記之屬/</span></span><br/>
<span class='tline' id='l10' data-llen='219:225'>　　提要</span><br/>
<span class='tline' id='l11' data-llen='225:246'>　　　　<span class='krp-note'>臣/</span>等謹按禮記析疑四十六卷</span><br/>
<span class='tline' id='l12' data-llen='246:269'>　　　國朝方苞撰苞有周官集註已著録是書亦融</span><br/>
<span class='tline' id='l13' data-llen='269:292'>　　　　㑹舊說斷以己意如文王世子以大司成即</span><br/>
<span class='tline' id='l14' data-llen='292:315'>　　　　大司樂辨註疏以周官大樂正為大司樂師</span><br/>
<span class='tline' id='l15' data-llen='315:338'>　　　　氏為大司成之非於郊特牲郊血大饗腥序</span><br/>
<span class='tline' id='l16' data-llen='338:364'><a onclick="displayPageImage('KR1d0072', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　　　　薦璧用樂薦血實柴之次一條謂凡經傳中</span><br/>
<span class='tline' id='l18' data-llen='387:410'>　　　　言郊禮而有獻薦者皆為薦稷之事其論至</span><br/>
<span class='tline' id='l19' data-llen='410:433'>　　　　為明晰於饗禘有樂而食嘗無樂一條取荆</span><br/>
<span class='tline' id='l20' data-llen='433:456'>　　　　南馮氏之言引楚茨之詩以為嘗當有樂於</span><br/>
<span class='tline' id='l21' data-llen='456:479'>　　　　内則天子之閣一條謂疏以閣為庖厨非是</span><br/>
<span class='tline' id='l22' data-llen='479:502'>　　　　盖閣所以置果蔬飴餌也又付豚一條注疏</span><br/>
<span class='tline' id='l23' data-llen='502:525'>　　　　解為豚全而羊析不知是豚牂共鼎羊以羔</span><br/>
<span class='tline' id='l24' data-llen='525:548'>　　　　耳於喪服小記慈母與妾母不世祭一條謂</span><br/>
<span class='tline' id='l25' data-llen='548:574'><a onclick="displayPageImage('KR1d0072', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='574:597'>　　　　庶子之子立禰廟則可以祭父之生母於士</span><br/>
<span class='tline' id='l27' data-llen='597:620'>　　　　不攝大夫士攝大夫惟宗子一條謂大夫以</span><br/>
<span class='tline' id='l28' data-llen='620:643'>　　　　公事出而家人攝祭則義當使親子弟雖無</span><br/>
<span class='tline' id='l29' data-llen='643:666'>　　　　爵者可攝無攝以宗子之義也祭之日一獻</span><br/>
<span class='tline' id='l30' data-llen='666:689'>　　　　一條謂祭禮獻酬交錯所以和通神人不冝</span><br/>
<span class='tline' id='l31' data-llen='689:712'>　　　　獻飲未終而爵命羣臣以間之惟特假於廟</span><br/>
<span class='tline' id='l32' data-llen='712:735'>　　　　故簡其禮而用一獻今注謂一獻一酳尸疏</span><br/>
<span class='tline' id='l33' data-llen='735:758'>　　　　謂其節當在後編者誤列於前皆具有所見</span><br/>
<span class='tline' id='l34' data-llen='758:784'><a onclick="displayPageImage('KR1d0072', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:807'>　　　　足備禮家之一解他如謂執雁奠皆為舒雁</span><br/>
<span class='tline' id='l36' data-llen='807:830'>　　　　非雁鴻之雁不知禮用雁贄取其不失時能</span><br/>
<span class='tline' id='l37' data-llen='830:853'>　　　　守節也若舒雁則何守節之有又謂深衣純</span><br/>
<span class='tline' id='l38' data-llen='853:876'>　　　　袂縁純邉純即縁也縁字疑衍其意葢謂當</span><br/>
<span class='tline' id='l39' data-llen='876:899'>　　　　純袂純邉案鄭注曰縁緆也孔疏曰既夕謂</span><br/>
<span class='tline' id='l40' data-llen='899:922'>　　　　鄭注在幅曰緷在下曰緆方民慤曰褎口謂</span><br/>
<span class='tline' id='l41' data-llen='922:945'>　　　　之袂裳下謂之縁衣側謂之邉其純皆半寸</span><br/>
<span class='tline' id='l42' data-llen='945:968'>　　　　縁字自有典則非衍字也凡斯之類未免武</span><br/>
<span class='tline' id='l43' data-llen='968:994'><a onclick="displayPageImage('KR1d0072', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='994:1016'>　　　㫁然無傷於宏㫖其最不可訓者莫如别為</span><br/>
<span class='tline' id='l45' data-llen='1016:1038'>　　　考定文王世子一篇刪文王有疾至武王九</span><br/>
<span class='tline' id='l46' data-llen='1038:1060'>　　　十三而終一段又刪不能涖阼踐阼而治八</span><br/>
<span class='tline' id='l47' data-llen='1060:1082'>　　　字及虞夏商周有師保有疑丞一段周公抗</span><br/>
<span class='tline' id='l48' data-llen='1082:1104'>　　　世子法於伯禽一段成王幼至不可慎也一</span><br/>
<span class='tline' id='l49' data-llen='1104:1126'>　　　段未世子之記一段夫禮記糅雜先儒言之</span><br/>
<span class='tline' id='l50' data-llen='1126:1148'>　　　者不一然刪定六經惟聖人能之孟子疑武</span><br/>
<span class='tline' id='l51' data-llen='1148:1170'>　　　成不可信然未聞奮筆刪削也朱子改大學</span><br/>
<span class='tline' id='l52' data-llen='1170:1196'><a onclick="displayPageImage('KR1d0072', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1196:1218'>　　　刋孝經後儒且有異同王柏呉澄簒亂古今</span><br/>
<span class='tline' id='l54' data-llen='1218:1240'>　　　則至今為世詬厲矣苞在近時號為學者此</span><br/>
<span class='tline' id='l55' data-llen='1240:1262'>　　　書亦頗有可採惟此一節則不師宋儒之所</span><br/>
<span class='tline' id='l56' data-llen='1262:1284'>　　　長而效其所短殊病乖方今録存其書而辨</span><br/>
<span class='tline' id='l57' data-llen='1284:1306'>　　　其謬于此為後來之烱戒焉乾隆四十四年</span><br/>
<span class='tline' id='l58' data-llen='1306:1317'>　　　　八月恭校上</span><br/>
<span class='tline' id='l59' data-llen='1317:1348'>　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l60' data-llen='1348:1373'>　　　　　　　　　總　校　官<span class='krp-note'>臣/</span>陸　費　墀</span><br/>
<span class='tline' id='l62' data-llen='1393:1419'><a onclick="displayPageImage('KR1d0072', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l63' data-llen='1419:1427'>禮記析疑原序</span><br/>
<span class='tline' id='l64' data-llen='1427:1450'>自明以来傳註列於學官者於禮則陳氏集説學者弗</span><br/>
<span class='tline' id='l65' data-llen='1450:1473'>心饜也壬辰癸巳間余始悉心焉視之若皆可通及切</span><br/>
<span class='tline' id='l66' data-llen='1473:1496'>究其義則多未審者因就所疑而辨析焉蓋禮經之散</span><br/>
<span class='tline' id='l67' data-llen='1496:1519'>亡久矣羣儒各記所聞記者非一時之人所記非一代</span><br/>
<span class='tline' id='l68' data-llen='1519:1542'>之制必欲㑹其説於一其道無由第於所指之事所措</span><br/>
<span class='tline' id='l69' data-llen='1542:1565'>之言無失焉斯已矣然其事多畧舉一端而始末不具</span><br/>
<span class='tline' id='l70' data-llen='1565:1588'>無可稽㝷其言或本不當義或簡脱而字遺解者於千</span><br/>
<span class='tline' id='l71' data-llen='1588:1614'><a onclick="displayPageImage('KR1d0072', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l72' data-llen='1614:1637'>百載後意測而懸衡焉其焉能以無失乎注疏之學莫</span><br/>
<span class='tline' id='l73' data-llen='1637:1660'>善於三禮其參伍倫類彼此互證用心與力可謂艱矣</span><br/>
<span class='tline' id='l74' data-llen='1660:1683'>宋元諸儒因其説而紬繹焉其於辭義之顯然者亦既</span><br/>
<span class='tline' id='l75' data-llen='1683:1706'>無可疑矣而隠深者則多未及焉用此知古書之藴非</span><br/>
<span class='tline' id='l76' data-llen='1706:1729'>一士之智一代之學所能盡也然惟前之人既闢其徑</span><br/>
<span class='tline' id='l77' data-llen='1729:1752'>涂而言有端緒然後繼事者得由其間而入焉乃或以</span><br/>
<span class='tline' id='l78' data-llen='1752:1775'>己所得瑕疵前人而忘其用力之艱過矣余之為是學</span><br/>
<span class='tline' id='l79' data-llen='1775:1798'>也義得於記之本文者十五六因辨陳説而審詳焉者</span><br/>
<span class='tline' id='l80' data-llen='1798:1824'><a onclick="displayPageImage('KR1d0072', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l81' data-llen='1824:1847'>十三四是固陳氏之有以發余也既而復校以衛正叔</span><br/>
<span class='tline' id='l82' data-llen='1847:1870'>集解去其同於舊説者而他書則未暇徧檢蓋治經者</span><br/>
<span class='tline' id='l83' data-llen='1870:1893'>求其義之明而已豈必説之自己出哉後之學者有欲</span><br/>
<span class='tline' id='l84' data-llen='1893:1915'>匯衆説而整齊之則次以時代而録其先出者可矣</span><br/>
</p>
<p><br/>
</p>
  </div>
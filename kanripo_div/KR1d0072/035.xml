<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0072', 'WYG', '035-1a' );" name="035-1a" class="pb">[035-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　禮記析疑卷三十五</span><br/>
<span class='tline' id='l10' data-llen='202:222'>　　　　　　　　　翰林院侍講銜方苞撰</span><br/>
<span class='tline' id='l11' data-llen='222:228'>　　問喪</span><br/>
<span class='tline' id='l12' data-llen='228:244'>惻怛之心痛疾之意傷腎乾肝焦肺</span><br/>
<span class='tline' id='l13' data-llen='244:267'>　有人遭兄之喪腹中若豸蟲之動自丹田之右逆上</span><br/>
<span class='tline' id='l14' data-llen='267:290'>　達左脅轉而右旋徧於胸膈以藥石攻之不效醫士</span><br/>
<span class='tline' id='l15' data-llen='290:313'>　楊芳初聞之曰此喪禮傷腎乾肝焦肺也起自丹田</span><br/>
<span class='tline' id='l16' data-llen='313:339'><a onclick="displayPageImage('KR1d0072', 'WYG', '035-1b' );" name="035-1b" class="pb">[035-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='339:362'>　之右腎氣逆也達於左脅肝病也旋徧於胸膈肺病</span><br/>
<span class='tline' id='l18' data-llen='362:391'>　也故先王制禮辟踊袒號以動體安心下氣<span class='krp-note'>叩之果/以父母</span></span><br/>
<span class='tline' id='l19' data-llen='391:424'>　<span class='krp-note'>在不敢號踊以相/感動哽咽而致此</span>當其時不知用此故成痼疾惟熊</span><br/>
<span class='tline' id='l20' data-llen='424:447'>　經鳥申久而後可漸减也其人因學導引之術微有</span><br/>
<span class='tline' id='l21' data-llen='447:460'>　瘳氣結而不通者終其身</span><br/>
<span class='tline' id='l22' data-llen='460:478'>三日不舉火故鄰里為之糜粥以飲食之</span><br/>
<span class='tline' id='l23' data-llen='478:501'>　喪事充遽親者致其哀内外御者各有執事無暇舉</span><br/>
<span class='tline' id='l24' data-llen='501:524'>　火故鄰里為之糜粥庶民則五家之鄰可共庶士則</span><br/>
<span class='tline' id='l25' data-llen='524:550'><a onclick="displayPageImage('KR1d0072', 'WYG', '035-2a' );" name="035-2a" class="pb">[035-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='550:573'>　二十五家之里始足以周事先王教民以厚自死喪</span><br/>
<span class='tline' id='l27' data-llen='573:596'>　相恤始故感人者深而成俗易也糜之厚以食朋交</span><br/>
<span class='tline' id='l28' data-llen='596:619'>　姻亞承事者粥之薄以食三日不食以下旁親及孝</span><br/>
<span class='tline' id='l29' data-llen='619:642'>　子之疾病者三日水漿不入惟士大夫可勉若庶人</span><br/>
<span class='tline' id='l30' data-llen='642:660'>　身自執事而後行則亦不能不食粥矣</span><br/>
<span class='tline' id='l31' data-llen='660:672'>故哭泣辟踊盡哀而止矣</span><br/>
<span class='tline' id='l32' data-llen='672:695'>　止謂附身附棺之事皆畢更無可以致愛於親惟自</span><br/>
<span class='tline' id='l33' data-llen='695:718'>　盡其哀而止耳雖心絶志悲無如之何故不得已而</span><br/>
<span class='tline' id='l34' data-llen='718:744'><a onclick="displayPageImage('KR1d0072', 'WYG', '035-2b' );" name="035-2b" class="pb">[035-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='744:752'>　以鬼享之也</span><br/>
<span class='tline' id='l36' data-llen='752:773'>冠至尊也不居肉袒之體也故為之免以代之也</span><br/>
<span class='tline' id='l37' data-llen='773:796'>　居如考工記居材居角之居安置之義也言冠為服</span><br/>
<span class='tline' id='l38' data-llen='796:819'>　之至尊不可安置於肉袒者之身故為免以代冠也</span><br/>
<span class='tline' id='l39' data-llen='819:842'>　　以此知賓祭之袒露裼衣而不肉袒也親始死悲</span><br/>
<span class='tline' id='l40' data-llen='842:865'>　哀志滿氣盈故袒而踊之以動體安心下氣若賓祭</span><br/>
<span class='tline' id='l41' data-llen='865:888'>　割牲則露裼衣以示敬可已冕旒而肉袒非所以為</span><br/>
<span class='tline' id='l42' data-llen='888:932'>　儀也<span class='krp-note'>郊特牲君袒而割牲明堂位君肉袒迎牲於門/割牲以薦神尚不肉袒而肉袒以迎牲於門何</span></span><br/>
<span class='tline' id='l43' data-llen='932:958'><a onclick="displayPageImage('KR1d0072', 'WYG', '035-3a' );" name="035-3a" class="pb">[035-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='958:978'>　<span class='krp-note'>義乎明堂位莽歆/所偽造未可據也</span></span><br/>
<span class='tline' id='l45' data-llen='978:994'>然則秃者不免傴者不袒跛者不踊</span><br/>
<span class='tline' id='l46' data-llen='994:1017'>　秃者不宜廢袒踊餘皆然注有一疾則并廢其二似</span><br/>
<span class='tline' id='l47' data-llen='1017:1040'>　不若陳氏集説為安下文云不可以備禮則非全廢</span><br/>
<span class='tline' id='l48' data-llen='1040:1045'>　明矣</span><br/>
<span class='tline' id='l49' data-llen='1045:1068'>免者以何為也曰不冠者之所服也禮曰童子不緦惟</span><br/>
<span class='tline' id='l50' data-llen='1068:1085'>當室緦緦者其免也當室則免而杖矣</span><br/>
<span class='tline' id='l51' data-llen='1085:1108'>　李光地曰怪成人袒時須著免今非成人袒亦著免</span><br/>
<span class='tline' id='l52' data-llen='1108:1134'><a onclick="displayPageImage('KR1d0072', 'WYG', '035-3b' );" name="035-3b" class="pb">[035-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1134:1157'>　故問之不冠者之所服謂童子未冠故著免也緦者</span><br/>
<span class='tline' id='l54' data-llen='1157:1175'>　其免謂為族人緦者由為父母著免也</span><br/>
<span class='tline' id='l55' data-llen='1175:1178'>　</span><br/>
<span class='tline' id='l56' data-llen='1178:1181'>　</span><br/>
<span class='tline' id='l57' data-llen='1181:1184'>　</span><br/>
<span class='tline' id='l58' data-llen='1184:1187'>　</span><br/>
<span class='tline' id='l59' data-llen='1187:1190'>　</span><br/>
<span class='tline' id='l60' data-llen='1190:1201'>　禮記析疑卷三十五</span><br/>
</p>
<p><br/>
</p>
  </div>
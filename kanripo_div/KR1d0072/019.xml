<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0072', 'WYG', '019-1a' );" name="019-1a" class="pb">[019-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　禮記析疑卷十九</span><br/>
<span class='tline' id='l10' data-llen='200:221'>　　　　　　　　　　翰林院侍講銜方苞撰</span><br/>
<span class='tline' id='l11' data-llen='221:227'>　　學記</span><br/>
<span class='tline' id='l12' data-llen='227:233'>就賢體逺</span><br/>
<span class='tline' id='l13' data-llen='233:248'>　體逺體恤幽逺小民之疾苦也</span><br/>
<span class='tline' id='l14' data-llen='248:263'>君子如欲化民成俗其必由學乎</span><br/>
<span class='tline' id='l15' data-llen='263:286'>　教學之法莫備於周凡有地治者皆兼教事不獨師</span><br/>
<span class='tline' id='l16' data-llen='286:312'><a onclick="displayPageImage('KR1d0072', 'WYG', '019-1b' );" name="019-1b" class="pb">[019-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='312:335'>　儒也雖農工商賈少時皆受小學於里塾不獨秀民</span><br/>
<span class='tline' id='l18' data-llen='335:358'>　也是以無人不明於倫理而仁讓之心易生無事不</span><br/>
<span class='tline' id='l19' data-llen='358:381'>　為之制防而邪惡之塗自閉故化民成俗其本由於</span><br/>
<span class='tline' id='l20' data-llen='381:404'>　聖人之徳化而謂專由於學者文武周公之徳化至</span><br/>
<span class='tline' id='l21' data-llen='404:427'>　昭穆而不能承矣而賴其禮教以相維持者且數百</span><br/>
<span class='tline' id='l22' data-llen='427:450'>　年東漢及前明之衰政亂於上而義明於下以其開</span><br/>
<span class='tline' id='l23' data-llen='450:473'>　國之初君臣上下皆知教學為治本而積為禮俗也</span><br/>
<span class='tline' id='l24' data-llen='473:487'>家有塾黨有庠術有序國有學</span><br/>
<span class='tline' id='l25' data-llen='487:513'><a onclick="displayPageImage('KR1d0072', 'WYG', '019-2a' );" name="019-2a" class="pb">[019-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='513:536'>　陳氏集説謂術宜為州不若注易為遂之當也葢舉</span><br/>
<span class='tline' id='l27' data-llen='536:559'>　州黨而遺鄉學則事無統紀且未知野法之異同於</span><br/>
<span class='tline' id='l28' data-llen='559:582'>　鄉舉細於野舉大則知互舉以見義而凡家稍縣都</span><br/>
<span class='tline' id='l29' data-llen='582:605'>　之采地及散在鄉遂稍縣畺之公邑苟地邑民居相</span><br/>
<span class='tline' id='l30' data-llen='605:628'>　等則建學立師考挍賓興更無異法矣周官司徒考</span><br/>
<span class='tline' id='l31' data-llen='628:650'>　徳興賢詳於六鄉勸耕課織詳於六遂正此義也</span><br/>
<span class='tline' id='l32' data-llen='650:673'>比年入學中年考挍一年視離經辨志三年視敬業樂</span><br/>
<span class='tline' id='l33' data-llen='673:696'>羣五年視博習親師七年視論學取友謂之小成九年</span><br/>
<span class='tline' id='l34' data-llen='696:722'><a onclick="displayPageImage('KR1d0072', 'WYG', '019-2b' );" name="019-2b" class="pb">[019-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='722:737'>知類通達强立而不反謂之大成</span><br/>
<span class='tline' id='l36' data-llen='737:760'>　臨川吳氏謂七年以上皆小學之事九年則入大學</span><br/>
<span class='tline' id='l37' data-llen='760:783'>　之次年自始入小學通數為九年非也小學九年始</span><br/>
<span class='tline' id='l38' data-llen='783:806'>　教之數日七年尚未學書豈可責以離經辨志葢謂</span><br/>
<span class='tline' id='l39' data-llen='806:829'>　入大學也經書多十五以前所誦習故一年内挍其</span><br/>
<span class='tline' id='l40' data-llen='829:852'>　成熟與否既成熟則離經而辨其志所趨向耳以入</span><br/>
<span class='tline' id='l41' data-llen='852:875'>　大學為始九年而大成乃中人所難况可責之成童</span><br/>
<span class='tline' id='l42' data-llen='875:898'>　以後乎　不曰毎年而曰比者兼明學者各以年時</span><br/>
<span class='tline' id='l43' data-llen='898:924'><a onclick="displayPageImage('KR1d0072', 'WYG', '019-3a' );" name="019-3a" class="pb">[019-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='924:947'>　比次而入也　十五入大學又期年則志必有所嚮</span><br/>
<span class='tline' id='l45' data-llen='947:970'>　而不能自掩矣為之師者非徒辨之而已也使志在</span><br/>
<span class='tline' id='l46' data-llen='970:993'>　利禄則必告以名義之重志在藝術則宜示以小道</span><br/>
<span class='tline' id='l47' data-llen='993:1015'>　之輕必至九年出學始各以其所就進退棄取之</span><br/>
<span class='tline' id='l48' data-llen='1015:1038'>　自一年以至七年四曰視者為師者以是布為教即</span><br/>
<span class='tline' id='l49' data-llen='1038:1061'>　以是程其學也九年則不復言視者知類通達强立</span><br/>
<span class='tline' id='l50' data-llen='1061:1084'>　而不反非教者所能程惟學者之自致焉耳周官之</span><br/>
<span class='tline' id='l51' data-llen='1084:1107'>　法自族師至州長按時月以書其徳行道藝而後鄉</span><br/>
<span class='tline' id='l52' data-llen='1107:1133'><a onclick="displayPageImage('KR1d0072', 'WYG', '019-3b' );" name="019-3b" class="pb">[019-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1133:1156'>　大夫賓興焉大學之法自一年至九年積日累月以</span><br/>
<span class='tline' id='l54' data-llen='1156:1179'>　驗察之然後升於司馬以辨其材葢自一命以上所</span><br/>
<span class='tline' id='l55' data-llen='1179:1202'>　代者天工苟非其人則天職以曠所治者民事苟非</span><br/>
<span class='tline' id='l56' data-llen='1202:1225'>　其人則民病以滋故教之不可以不詳取之不可以</span><br/>
<span class='tline' id='l57' data-llen='1225:1248'>　不慎也自唐宋以後教士以課試之文章而决以有</span><br/>
<span class='tline' id='l58' data-llen='1248:1271'>　司俄頃之心目即所取不失亦無以知其人賢能而</span><br/>
<span class='tline' id='l59' data-llen='1271:1284'>　使之亮天工治民事可乎</span><br/>
<span class='tline' id='l60' data-llen='1284:1291'>蛾子時術之</span><br/>
<span class='tline' id='l61' data-llen='1291:1317'><a onclick="displayPageImage('KR1d0072', 'WYG', '019-4a' );" name="019-4a" class="pb">[019-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1317:1327'>　術宜即銜字之誤</span><br/>
<span class='tline' id='l63' data-llen='1327:1337'>皮弁祭菜示敬道也</span><br/>
<span class='tline' id='l64' data-llen='1337:1360'>　服以皮弁示王公所以持國保民者惟道故敬修焉</span><br/>
<span class='tline' id='l65' data-llen='1360:1383'>　而非徒佔畢之業即學者他日以道事君之根源也</span><br/>
<span class='tline' id='l66' data-llen='1383:1406'>　祭以芹藻示先聖先師所以維世立教者惟道故敬</span><br/>
<span class='tline' id='l67' data-llen='1406:1429'>　承焉而不以鼎烹為隆即學者終世以道檢身之凖</span><br/>
<span class='tline' id='l68' data-llen='1429:1434'>　則也</span><br/>
<span class='tline' id='l69' data-llen='1434:1445'>時觀而弗語存其心也</span><br/>
<span class='tline' id='l70' data-llen='1445:1471'><a onclick="displayPageImage('KR1d0072', 'WYG', '019-4b' );" name="019-4b" class="pb">[019-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1471:1494'>　語黙動静時時有以觀示之而不語以所以然之故</span><br/>
<span class='tline' id='l72' data-llen='1494:1507'>　俾學者存其心以體道也</span><br/>
<span class='tline' id='l73' data-llen='1507:1517'>凡學官先事士先志</span><br/>
<span class='tline' id='l74' data-llen='1517:1540'>　古者四十而後仕出學之後從容蓄徳者近二十年</span><br/>
<span class='tline' id='l75' data-llen='1540:1563'>　不宜有未學而仕者而曰官先事何也葢國子弟及</span><br/>
<span class='tline' id='l76' data-llen='1563:1586'>　公卿之子有世邑者或將冠既冠而嗣封守則有人</span><br/>
<span class='tline' id='l77' data-llen='1586:1609'>　民社稷之事宫正宫伯所掌宿衛之士庶子則有陛</span><br/>
<span class='tline' id='l78' data-llen='1609:1632'>　枑周廬之事司士所作升於司馬之士諸子所作羣</span><br/>
<span class='tline' id='l79' data-llen='1632:1658'><a onclick="displayPageImage('KR1d0072', 'WYG', '019-5a' );" name="019-5a" class="pb">[019-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1658:1681'>　子及國子之倅㑹同賓客則有從王之事軍旅則有</span><br/>
<span class='tline' id='l81' data-llen='1681:1704'>　守宫廟及邊境之事其人雖未為命士而已各有官</span><br/>
<span class='tline' id='l82' data-llen='1704:1727'>　守平居無事時或仍來學於太學虎門庠序則就師</span><br/>
<span class='tline' id='l83' data-llen='1727:1740'>　講問必以其職事為先也</span><br/>
<span class='tline' id='l84' data-llen='1740:1750'>藏焉修焉息焉游焉</span><br/>
<span class='tline' id='l85' data-llen='1750:1773'>　藏入學時也入學之時則修其正業退息之時則遊</span><br/>
<span class='tline' id='l86' data-llen='1773:1778'>　於藝</span><br/>
<span class='tline' id='l87' data-llen='1778:1787'>多其訊言及于數</span><br/>
<span class='tline' id='l88' data-llen='1787:1813'><a onclick="displayPageImage('KR1d0072', 'WYG', '019-5b' );" name="019-5b" class="pb">[019-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1813:1836'>　不能罕譬而喻故多其訊不能約而達故言及于數</span><br/>
<span class='tline' id='l90' data-llen='1836:1859'>　　理明則言約而達若循誦習傳而胷中實無所主</span><br/>
<span class='tline' id='l91' data-llen='1859:1882'>　以此待問則有反覆敷言游移枝蔓而指意終不可</span><br/>
<span class='tline' id='l92' data-llen='1882:1894'>　明者故曰言及于數也</span><br/>
<span class='tline' id='l93' data-llen='1894:1914'>進而不顧其安使人不由其誠教人不盡其材</span><br/>
<span class='tline' id='l94' data-llen='1914:1937'>　若誠心望學者之進則進之必顧其安不顧其安即</span><br/>
<span class='tline' id='l95' data-llen='1937:1952'>　不由其誠即材之所以不盡也</span><br/>
<span class='tline' id='l96' data-llen='1952:1973'>夫然故隠其學而疾其師苦其難而不知其益也</span><br/>
<span class='tline' id='l97' data-llen='1973:1999'><a onclick="displayPageImage('KR1d0072', 'WYG', '019-6a' );" name="019-6a" class="pb">[019-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='1999:2022'>　惟教者不顧其安而求之也佛故學者匿其不知之</span><br/>
<span class='tline' id='l99' data-llen='2022:2045'>　實而冒為知匿其不能之實而冐為能所謂隠其學</span><br/>
<span class='tline' id='l100' data-llen='2045:2049'>　也</span><br/>
<span class='tline' id='l101' data-llen='2049:2065'>當其可之謂時不陵節而施之謂孫</span><br/>
<span class='tline' id='l102' data-llen='2065:2088'>　舊説二句義無别當其可者十歳學書計十二學樂</span><br/>
<span class='tline' id='l103' data-llen='2088:2111'>　誦詩年力可任則及時而授也不陵節者春誦夏絃</span><br/>
<span class='tline' id='l104' data-llen='2111:2134'>　秋禮冬書前業未終不更授以他務也若雜然並授</span><br/>
<span class='tline' id='l105' data-llen='2134:2157'>　是陵其節而必至兩無所成矣故曰雜施而不孫則</span><br/>
<span class='tline' id='l106' data-llen='2157:2183'><a onclick="displayPageImage('KR1d0072', 'WYG', '019-6b' );" name="019-6b" class="pb">[019-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2183:2191'>　壊亂而不修</span><br/>
<span class='tline' id='l108' data-llen='2191:2203'>燕朋逆其師燕辟廢其學</span><br/>
<span class='tline' id='l109' data-llen='2203:2226'>　燕安也安於朋比之人則必至於逆其師安於邪僻</span><br/>
<span class='tline' id='l110' data-llen='2226:2238'>　之事則必至於廢其學</span><br/>
<span class='tline' id='l111' data-llen='2238:2252'>道而弗牽强而弗抑開而弗達</span><br/>
<span class='tline' id='l112' data-llen='2252:2275'>　於力行則道以前路而不牽以迫促之於立志則强</span><br/>
<span class='tline' id='l113' data-llen='2275:2298'>　以進取而不抑以畏阻之於致知則開其端緒而不</span><br/>
<span class='tline' id='l114' data-llen='2298:2307'>　達以使自得之</span><br/>
<span class='tline' id='l115' data-llen='2307:2333'><a onclick="displayPageImage('KR1d0072', 'WYG', '019-7a' );" name="019-7a" class="pb">[019-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2333:2341'>道而弗牽則和</span><br/>
<span class='tline' id='l117' data-llen='2341:2364'>　牽謂曵之使前也導以前路而不牽則知教者望其</span><br/>
<span class='tline' id='l118' data-llen='2364:2381'>　行而操之不蹙其愠心化而為和矣</span><br/>
<span class='tline' id='l119' data-llen='2381:2389'>强而弗抑則易</span><br/>
<span class='tline' id='l120' data-llen='2389:2412'>　學者之所知所能不可强而志則不可不强愷以强</span><br/>
<span class='tline' id='l121' data-llen='2412:2435'>　教之是也學者之所行所言可抑而志則不可抑强</span><br/>
<span class='tline' id='l122' data-llen='2435:2458'>　之猶恐其不能進取而或抑之則重以為難而自沮</span><br/>
<span class='tline' id='l123' data-llen='2458:2463'>　䘮矣</span><br/>
<span class='tline' id='l124' data-llen='2463:2489'><a onclick="displayPageImage('KR1d0072', 'WYG', '019-7b' );" name="019-7b" class="pb">[019-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2489:2507'>善歌者使人繼其聲善教者使人繼其志</span><br/>
<span class='tline' id='l126' data-llen='2507:2530'>　管絃律度成數可循而善歌者則必有心通神遇之</span><br/>
<span class='tline' id='l127' data-llen='2530:2553'>　妙使聞者入耳而動心然後有繼其音者術業記問</span><br/>
<span class='tline' id='l128' data-llen='2553:2576'>　教法有定而善教者則必有深造自得之處使學者</span><br/>
<span class='tline' id='l129' data-llen='2576:2599'>　傾心而鄉道然後有繼其志者故盡乎師道者惟孔</span><br/>
<span class='tline' id='l130' data-llen='2599:2620'>　孟次則程朱是以其教至今不廢而志可繼也</span><br/>
<span class='tline' id='l131' data-llen='2620:2625'>㣲而臧</span><br/>
<span class='tline' id='l132' data-llen='2625:2648'>　㣲者㣲辭相感動無用正言極論也臧者即人之心</span><br/>
<span class='tline' id='l133' data-llen='2648:2674'><a onclick="displayPageImage('KR1d0072', 'WYG', '019-8a' );" name="019-8a" class="pb">[019-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2674:2684'>　聞者皆知其善也</span><br/>
<span class='tline' id='l135' data-llen='2684:2694'>能為長然後能為君</span><br/>
<span class='tline' id='l136' data-llen='2694:2717'>　凡為長者於所屬之吏必知其職業之難易并知其</span><br/>
<span class='tline' id='l137' data-llen='2717:2740'>　才質之美惡然後能使喻己之志如臂指之使而事</span><br/>
<span class='tline' id='l138' data-llen='2740:2763'>　不曠於所治之民必知其生理之難易并知其習俗</span><br/>
<span class='tline' id='l139' data-llen='2763:2786'>　之美惡然後能使喻上之教如風草之偃而化可成</span><br/>
<span class='tline' id='l140' data-llen='2786:2809'>　至於君不過所屬所治者愈多而所喻愈博其道實</span><br/>
<span class='tline' id='l141' data-llen='2809:2815'>　無二也</span><br/>
<span class='tline' id='l142' data-llen='2815:2841'><a onclick="displayPageImage('KR1d0072', 'WYG', '019-8b' );" name="019-8b" class="pb">[019-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='2841:2864'>善問者如攻堅木先其易者後其節目及其久也相説</span><br/>
<span class='tline' id='l144' data-llen='2864:2874'>以解不善問者反此</span><br/>
<span class='tline' id='l145' data-llen='2874:2897'>　木之有節處似目最堅而難攻相説以解即以攻木</span><br/>
<span class='tline' id='l146' data-llen='2897:2920'>　言與莊子所謂斵輪徐則甘而不固甘字義畧同蓋</span><br/>
<span class='tline' id='l147' data-llen='2920:2943'>　攻而不入如相苦者及順理而解如相説也　待其</span><br/>
<span class='tline' id='l148' data-llen='2943:2966'>　從容仍以鐘聲言不應攻木雜出正義且後其節目</span><br/>
<span class='tline' id='l149' data-llen='2966:2989'>　語意亦未終相説以解下承以不善問者反此則非</span><br/>
<span class='tline' id='l150' data-llen='2989:3000'>　謂相證而曉解明矣</span><br/>
<span class='tline' id='l151' data-llen='3000:3026'><a onclick="displayPageImage('KR1d0072', 'WYG', '019-9a' );" name="019-9a" class="pb">[019-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3026:3037'>待其從容然後盡其聲</span><br/>
<span class='tline' id='l153' data-llen='3037:3058'>　從容悠裕也必悠裕聲乃得盡尚書從容以和</span><br/>
<span class='tline' id='l154' data-llen='3058:3081'>古之學者比物醜類鼓無當於五聲五聲弗得不和水</span><br/>
<span class='tline' id='l155' data-llen='3081:3104'>無當於五色五色弗得不章學無當於五官五官弗得</span><br/>
<span class='tline' id='l156' data-llen='3104:3120'>不治師無當於五服五服弗得不親</span><br/>
<span class='tline' id='l157' data-llen='3120:3143'>　執一物以求其理未必能盡是物之理也比方衆物</span><br/>
<span class='tline' id='l158' data-llen='3143:3166'>　則彼此互證而理無不盡矣下四者皆外若無涉而</span><br/>
<span class='tline' id='l159' data-llen='3166:3189'>　中實相資之喻窮理者知此然後能參互衆理以盡</span><br/>
<span class='tline' id='l160' data-llen='3189:3215'><a onclick="displayPageImage('KR1d0072', 'WYG', '019-9b' );" name="019-9b" class="pb">[019-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3215:3221'>　其變也</span><br/>
<span class='tline' id='l162' data-llen='3221:3244'>君子曰大徳不官大道不器大信不約大時不齊察於</span><br/>
<span class='tline' id='l163' data-llen='3244:3256'>此四者可以有志於本矣</span><br/>
<span class='tline' id='l164' data-llen='3256:3279'>　上節求之於萬殊以觀其㑹通此節探之於一本以</span><br/>
<span class='tline' id='l165' data-llen='3279:3287'>　成其變化也</span><br/>
<span class='tline' id='l166' data-llen='3287:3290'>　</span><br/>
<span class='tline' id='l167' data-llen='3290:3293'>　</span><br/>
<span class='tline' id='l168' data-llen='3293:3303'>　禮記析疑卷十九</span><br/>
</p>
<p><br/>
</p>
  </div>
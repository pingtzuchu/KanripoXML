<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0072', 'WYG', '034-1a' );" name="034-1a" class="pb">[034-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:202'>　禮記析疑卷三十四</span><br/>
<span class='tline' id='l10' data-llen='202:223'>　　　　　　　　　　翰林院侍講銜方苞撰</span><br/>
<span class='tline' id='l11' data-llen='223:229'>　　奔喪</span><br/>
<span class='tline' id='l12' data-llen='229:236'>望其國竟哭</span><br/>
<span class='tline' id='l13' data-llen='236:259'>　竟哭終不止也過國他國也至竟至本國之界也望</span><br/>
<span class='tline' id='l14' data-llen='259:282'>　其國望見國都也過國至竟哭盡哀而止望見國都</span><br/>
<span class='tline' id='l15' data-llen='282:293'>　則行哭至家不止也</span><br/>
<span class='tline' id='l16' data-llen='293:319'><a onclick="displayPageImage('KR1d0072', 'WYG', '034-1b' );" name="034-1b" class="pb">[034-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='319:342'>至於家入門左升自西階殯東西面坐哭盡哀括髮袒</span><br/>
<span class='tline' id='l18' data-llen='342:363'>降堂東即位西鄉哭成踊襲絰于序東絞帶反位</span><br/>
<span class='tline' id='l19' data-llen='363:386'>　襲絰于序東陳氏集説謂掩其袒而加要絰非也初</span><br/>
<span class='tline' id='l20' data-llen='386:409'>　袒至是襲初括髮至是加首絰下絞帶乃要絰也若</span><br/>
<span class='tline' id='l21' data-llen='409:431'>　絞帶即襲絰之絰則不宜覆舉矣下節襲絰絞帶</span><br/>
<span class='tline' id='l22' data-llen='431:454'>　即位連而及之可見絰乃首絰　陳氏謂襲絰為加</span><br/>
<span class='tline' id='l23' data-llen='454:477'>　要絰盖以又哭三哭尚括髮疑此時不宜先加絰也</span><br/>
<span class='tline' id='l24' data-llen='477:500'>　不知小斂環絰小斂後奉尸夷堂襲絰帶踊是括髮</span><br/>
<span class='tline' id='l25' data-llen='500:526'><a onclick="displayPageImage('KR1d0072', 'WYG', '034-2a' );" name="034-2a" class="pb">[034-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='526:549'>　後加絰絰後仍可括髮也疏謂惟斂殯時括髮不當</span><br/>
<span class='tline' id='l27' data-llen='549:572'>　斂殯大夫加素弁士加素委貌於括髮之上得之盖</span><br/>
<span class='tline' id='l28' data-llen='572:595'>　環絰即加弁與委貌之上及斂殯袒踊時税弁與委</span><br/>
<span class='tline' id='l29' data-llen='595:618'>　貌仍然括髮也即以此記證之聞喪不得行成服而</span><br/>
<span class='tline' id='l30' data-llen='618:641'>　後奔者至家括髮則絰後不礙括髮明矣　首絰腰</span><br/>
<span class='tline' id='l31' data-llen='641:664'>　帶同謂之絰對帶而言則首絰也此節襲絰於序東</span><br/>
<span class='tline' id='l32' data-llen='664:687'>　絞帶是也對免而言則腰絰也奔母之喪襲免絰於</span><br/>
<span class='tline' id='l33' data-llen='687:694'>　序東是也</span><br/>
<span class='tline' id='l34' data-llen='694:720'><a onclick="displayPageImage('KR1d0072', 'WYG', '034-2b' );" name="034-2b" class="pb">[034-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='720:743'>婦人奔喪升自東階殯東西面坐哭盡哀東髽即位與</span><br/>
<span class='tline' id='l36' data-llen='743:749'>主人拾踊</span><br/>
<span class='tline' id='l37' data-llen='749:772'>　疏謂男子免於東序故知婦人亦髽於東序非也婦</span><br/>
<span class='tline' id='l38' data-llen='772:795'>　人迎客送客不下堂主人位在東序齊衰以下奔喪</span><br/>
<span class='tline' id='l39' data-llen='795:818'>　者復免於此外賓属耳目焉而婦人於此變容飾可</span><br/>
<span class='tline' id='l40' data-llen='818:841'>　乎其不言髽於東房者婦人變飾必於房中不必言</span><br/>
<span class='tline' id='l41' data-llen='841:845'>　耳</span><br/>
<span class='tline' id='l42' data-llen='845:868'>奔喪者不及殯先之墓北面坐哭盡哀主人之待之也</span><br/>
<span class='tline' id='l43' data-llen='868:894'><a onclick="displayPageImage('KR1d0072', 'WYG', '034-3a' );" name="034-3a" class="pb">[034-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='894:917'>即位於墓左婦人墓右成踊盡哀括髮東即主人位絰</span><br/>
<span class='tline' id='l45' data-llen='917:940'>絞帶哭成踊拜賓反位成踊相者告事畢遂冠歸入門</span><br/>
<span class='tline' id='l46' data-llen='940:963'>左北面哭盡哀括髮袒成踊東即位拜賓成踊賓出主</span><br/>
<span class='tline' id='l47' data-llen='963:982'>人拜送有賓後至者則拜之成踊送賓如初</span><br/>
<span class='tline' id='l48' data-llen='982:1005'>　葬日袒不得親葬事哀痛中迫不宜反不袒盖除喪</span><br/>
<span class='tline' id='l49' data-llen='1005:1028'>　而後歸於墓猶袒則不及殯者不必言矣　於墓不</span><br/>
<span class='tline' id='l50' data-llen='1028:1051'>　言送賓以下齊衰送賓則斬衰送賓不必言也不及</span><br/>
<span class='tline' id='l51' data-llen='1051:1074'>　殯與不得奔喪者皆言五哭而及殯者不言義亦如</span><br/>
<span class='tline' id='l52' data-llen='1074:1100'><a onclick="displayPageImage('KR1d0072', 'WYG', '034-3b' );" name="034-3b" class="pb">[034-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1100:1104'>　此</span><br/>
<span class='tline' id='l54' data-llen='1104:1127'>齊衰以下不及殯先之墓西面哭盡哀免麻于東方即</span><br/>
<span class='tline' id='l55' data-llen='1127:1150'>位與主人哭成踊襲有賓則主人拜賓送賓賓有後至</span><br/>
<span class='tline' id='l56' data-llen='1150:1173'>者拜之如初相者告事畢遂冠歸入門左北面哭盡哀</span><br/>
<span class='tline' id='l57' data-llen='1173:1192'>免袒成踊東即位拜賓成踊賓出主人拜送</span><br/>
<span class='tline' id='l58' data-llen='1192:1215'>　奔喪至家子則西面齊衰以下則北面于墓子則北</span><br/>
<span class='tline' id='l59' data-llen='1215:1238'>　面齊衰以下則西面者攒於西序葬於北方子皆正</span><br/>
<span class='tline' id='l60' data-llen='1238:1261'>　鄉齊衰以下皆旁鄉也言襲則袒可知葬日主人袒</span><br/>
<span class='tline' id='l61' data-llen='1261:1287'><a onclick="displayPageImage('KR1d0072', 'WYG', '034-4a' );" name="034-4a" class="pb">[034-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1287:1310'>　衆主人否不及殯而之墓齊衰以下皆袒者過禮以</span><br/>
<span class='tline' id='l63' data-llen='1310:1333'>　志痛也然曰遂冠歸入門左又曰拜賓成踊則惟同</span><br/>
<span class='tline' id='l64' data-llen='1333:1356'>　宫之親乃然　主人北面適長及衆子皆然故齊衰</span><br/>
<span class='tline' id='l65' data-llen='1356:1379'>　以下不得踐主人之位　知生者弔此賓與奔喪者</span><br/>
<span class='tline' id='l66' data-llen='1379:1402'>　相識故聞其歸而來弔也拜賓送賓必主人喪無二</span><br/>
<span class='tline' id='l67' data-llen='1402:1420'>　主也主人與賓哭踊則奔喪者亦如之</span><br/>
<span class='tline' id='l68' data-llen='1420:1431'>賓出主人拜送于門外</span><br/>
<span class='tline' id='l69' data-llen='1431:1454'>　獨此送賓於門外者非殯所也若殯所則非君夫人</span><br/>
<span class='tline' id='l70' data-llen='1454:1480'><a onclick="displayPageImage('KR1d0072', 'WYG', '034-4b' );" name="034-4b" class="pb">[034-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1480:1503'>　弔無送於門外特言主人者獨主喪者一人拜送餘</span><br/>
<span class='tline' id='l72' data-llen='1503:1508'>　則否</span><br/>
<span class='tline' id='l73' data-llen='1508:1519'>於五哭拜賓送賓如初</span><br/>
<span class='tline' id='l74' data-llen='1519:1542'>　奔喪及殯者不言五哭既及殯則一循其常節不待</span><br/>
<span class='tline' id='l75' data-llen='1542:1565'>　言也不及殯則曰于五哭相者告事畢盖既踰卒哭</span><br/>
<span class='tline' id='l76' data-llen='1565:1588'>　之期故特明五哭後即止無算哭踊是之謂事畢也</span><br/>
<span class='tline' id='l77' data-llen='1588:1611'>　此舉五哭拜賓送賓如初恐疑聞喪不得奔於常節</span><br/>
<span class='tline' id='l78' data-llen='1611:1634'>　有變耳注䟽乃謂迫公事哀殺不復有朝夕哭繆矣</span><br/>
<span class='tline' id='l79' data-llen='1634:1660'><a onclick="displayPageImage('KR1d0072', 'WYG', '034-5a' );" name="034-5a" class="pb">[034-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1660:1683'>　聞喪而不得奔則哀親倍切自痛倍深何故反殺初</span><br/>
<span class='tline' id='l81' data-llen='1683:1706'>　喪既無無算哭踊並止朝夕哭設歸不及殯則五哭</span><br/>
<span class='tline' id='l82' data-llen='1706:1729'>　而畢事矣除喪而後歸則於家不哭矣先王制禮乃</span><br/>
<span class='tline' id='l83' data-llen='1729:1752'>　拂人情悖事理如是乎然則事未畢不過將事之日</span><br/>
<span class='tline' id='l84' data-llen='1752:1775'>　輟哭耳其餘日哀至則哭孰禁之者而曰哀殺哭可</span><br/>
<span class='tline' id='l85' data-llen='1775:1798'>　止旅寓他邦所居乃彼國之館也而曰館舎賓所專</span><br/>
<span class='tline' id='l86' data-llen='1798:1812'>　有可以作廬亦弗思之甚矣</span><br/>
<span class='tline' id='l87' data-llen='1812:1835'>遂除於家不哭主人之待之也無變於服與之哭不踊</span><br/>
<span class='tline' id='l88' data-llen='1835:1861'><a onclick="displayPageImage('KR1d0072', 'WYG', '034-5b' );" name="034-5b" class="pb">[034-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1861:1884'>　服除於墓至家不哭與養有疾者不喪服同義盖世</span><br/>
<span class='tline' id='l90' data-llen='1884:1907'>　父叔父同居或大父母尚存即吉已久忽衰絰而哭</span><br/>
<span class='tline' id='l91' data-llen='1907:1930'>　或心以為忌也主人之無變於服其義亦然與之哭</span><br/>
<span class='tline' id='l92' data-llen='1930:1953'>　哀生者遭大故而身不得親也不與之踊以前既要</span><br/>
<span class='tline' id='l93' data-llen='1953:1976'>　節而踊凶禮不可再舉也袒踊之節豈外加之文哉</span><br/>
<span class='tline' id='l94' data-llen='1976:1999'>凡為位非親喪齊衰以下皆即位哭盡哀而東免絰即</span><br/>
<span class='tline' id='l95' data-llen='1999:2022'>位袒成踊襲拜賓反位哭成踊送賓反位相者告就次</span><br/>
<span class='tline' id='l96' data-llen='2022:2045'>三日五哭卒主人出送賓衆主人兄弟皆出門哭止相</span><br/>
<span class='tline' id='l97' data-llen='2045:2071'><a onclick="displayPageImage('KR1d0072', 'WYG', '034-6a' );" name="034-6a" class="pb">[034-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2071:2092'>者告事畢成服拜賓若所為位家逺則成服而徃</span><br/>
<span class='tline' id='l99' data-llen='2092:2115'>　此當為諸父昆弟死於他國而本國宗親為位以哭</span><br/>
<span class='tline' id='l100' data-llen='2115:2138'>　之禮主人應主其人之喪者或以親或以長也告就</span><br/>
<span class='tline' id='l101' data-llen='2138:2161'>　次者聞喪不入内雖一夕必有次也若所為位家逺</span><br/>
<span class='tline' id='l102' data-llen='2161:2184'>　則成服而後徃者近則為位而哭之次日即可以徃</span><br/>
<span class='tline' id='l103' data-llen='2184:2207'>　不必待成服也首言非親喪者若親喪在外無論逺</span><br/>
<span class='tline' id='l104' data-llen='2207:2230'>　近即日奔迎無為位而哭之禮也舊説此以私事出</span><br/>
<span class='tline' id='l105' data-llen='2230:2253'>　未奔者果爾則於他國為位不應有衆主人兄弟故</span><br/>
<span class='tline' id='l106' data-llen='2253:2279'><a onclick="displayPageImage('KR1d0072', 'WYG', '034-6b' );" name="034-6b" class="pb">[034-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2279:2302'>　復遷就其説謂既奔喪至家則喪家之主人為之拜</span><br/>
<span class='tline' id='l108' data-llen='2302:2325'>　賓送賓衆主人兄弟亦謂在喪家者於文義事情俱</span><br/>
<span class='tline' id='l109' data-llen='2325:2348'>　不可通　成服拜賓句當在三日五哭卒下舊説五</span><br/>
<span class='tline' id='l110' data-llen='2348:2371'>　哭之明日然後成服誤矣定制三日成服五哭而告</span><br/>
<span class='tline' id='l111' data-llen='2371:2394'>　事畢今併五哭於三日内以亟赴喪家故變而就近</span><br/>
<span class='tline' id='l112' data-llen='2394:2417'>　也若緩成服之期何不三日成服而從容以畢五哭</span><br/>
<span class='tline' id='l113' data-llen='2417:2440'>　乎父母之喪三日成服而羣喪乃以四日於義何居</span><br/>
<span class='tline' id='l114' data-llen='2440:2463'>　且服尚未成安得告事畢必錯簡也　此出送賓亦</span><br/>
<span class='tline' id='l115' data-llen='2463:2489'><a onclick="displayPageImage('KR1d0072', 'WYG', '034-7a' );" name="034-7a" class="pb">[034-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2489:2512'>　以殯不在也　舊説人臣奉君命以出非聞父母之</span><br/>
<span class='tline' id='l117' data-llen='2512:2528'>　喪不得為位亦可為聞外喪之證</span><br/>
<span class='tline' id='l118' data-llen='2528:2535'>凡為位不奠</span><br/>
<span class='tline' id='l119' data-llen='2535:2558'>　張子云為哭位亦有神位不奠非不祭也不如喪奠</span><br/>
<span class='tline' id='l120' data-llen='2558:2581'>　之久設以新易舊耳竊疑喪奠之久設以魄體在柩</span><br/>
<span class='tline' id='l121' data-llen='2581:2605'>　仍以生人之道事之不知親之饗也何時耳既𦵏之</span><br/>
<span class='tline' id='l122' data-llen='2605:2628'>　後祭於宗廟然後以鬼神享之聞喪於異地為位而</span><br/>
<span class='tline' id='l123' data-llen='2628:2651'>　哭在喪所者自設朝夕之奠於尸柩前而遥設祭奠</span><br/>
<span class='tline' id='l124' data-llen='2651:2677'><a onclick="displayPageImage('KR1d0072', 'WYG', '034-7b' );" name="034-7b" class="pb">[034-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2677:2700'>　不亦虚乎宗廟正祭惟適長主之衆子不得私祭而</span><br/>
<span class='tline' id='l126' data-llen='2700:2723'>　聞旁親之喪各設祭奠不已濫乎如此類注疏終不</span><br/>
<span class='tline' id='l127' data-llen='2723:2728'>　可破</span><br/>
<span class='tline' id='l128' data-llen='2728:2739'>大夫哭諸侯不敢拜賓</span><br/>
<span class='tline' id='l129' data-llen='2739:2762'>　諸侯以朝聘薨於異國世子國卿當出迎柩在國卿</span><br/>
<span class='tline' id='l130' data-llen='2762:2785'>　大夫當次於公館朝夕哭臨於朝異國之臣有聘問</span><br/>
<span class='tline' id='l131' data-llen='2785:2808'>　或過賓者聞其國君喪未有不入唁者大夫哭諸侯</span><br/>
<span class='tline' id='l132' data-llen='2808:2831'>　不敢拜賓盖謂此也如舊説則其文當曰大夫哭舊</span><br/>
<span class='tline' id='l133' data-llen='2831:2857'><a onclick="displayPageImage('KR1d0072', 'WYG', '034-8a' );" name="034-8a" class="pb">[034-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2857:2880'>　君　知子必出迎者世子君行則守而曾子問君出</span><br/>
<span class='tline' id='l135' data-llen='2880:2903'>　疆而薨其入也子皆從柩必聞訃而出迎也知在國</span><br/>
<span class='tline' id='l136' data-llen='2903:2926'>　卿大夫哭臨者君雖未知喪臣服矣則哭臨不必待</span><br/>
<span class='tline' id='l137' data-llen='2926:2938'>　子之歸但不敢拜賓耳</span><br/>
<span class='tline' id='l138' data-llen='2938:2953'>諸臣在他國為位而哭不敢拜賓</span><br/>
<span class='tline' id='l139' data-llen='2953:2976'>　聘禮使者在他國君薨赴者未至則哭於巷衰於館</span><br/>
<span class='tline' id='l140' data-llen='2976:2999'>　赴者至則衰而出無受弔之禮此云不敢拜賓盖主</span><br/>
<span class='tline' id='l141' data-llen='2999:3017'>　國君臣及他國同為聘使者必相唁也</span><br/>
<span class='tline' id='l142' data-llen='3017:3043'><a onclick="displayPageImage('KR1d0072', 'WYG', '034-8b' );" name="034-8b" class="pb">[034-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3043:3056'>與諸侯為兄弟亦為位而哭</span><br/>
<span class='tline' id='l144' data-llen='3056:3079'>　與諸侯為兄弟鄭注謂親族婚姻在異國者正義引</span><br/>
<span class='tline' id='l145' data-llen='3079:3102'>　小記與諸侯為兄弟者服斬證此為異姓皆非也在</span><br/>
<span class='tline' id='l146' data-llen='3102:3125'>　禮非為後者不敢拜賓故重耳對秦使稽顙而不拜</span><br/>
<span class='tline' id='l147' data-llen='3125:3148'>　况兄弟乎服斬與不敢拜賓並行不悖未足為證也</span><br/>
<span class='tline' id='l148' data-llen='3148:3162'>所識者弔先哭于家而後之墓</span><br/>
<span class='tline' id='l149' data-llen='3162:3185'>　知生者弔知死者傷齊衰以下不及殯先之墓情迫</span><br/>
<span class='tline' id='l150' data-llen='3185:3208'>　於見死者之窀穸也所識者弔則先哭於家意主於</span><br/>
<span class='tline' id='l151' data-llen='3208:3234'><a onclick="displayPageImage('KR1d0072', 'WYG', '034-9a' );" name="034-9a" class="pb">[034-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3234:3244'>　通生者之情款也</span><br/>
<span class='tline' id='l153' data-llen='3244:3253'>凡喪父在父為主</span><br/>
<span class='tline' id='l154' data-llen='3253:3276'>　雜記父為長子杖則其子不以杖即位小記父不主</span><br/>
<span class='tline' id='l155' data-llen='3276:3299'>　庶子之喪則孫以杖即位可也言禮之常此記乃衆</span><br/>
<span class='tline' id='l156' data-llen='3299:3322'>　子無子禮以窮而變者盖尊者來弔父不得不為之</span><br/>
<span class='tline' id='l157' data-llen='3322:3345'>　主即弔賓卑亦不得使其兄弟為主嫌於自尊而不</span><br/>
<span class='tline' id='l158' data-llen='3345:3352'>　與為禮也</span><br/>
<span class='tline' id='l159' data-llen='3352:3364'>父沒兄弟同居各主其喪</span><br/>
<span class='tline' id='l160' data-llen='3364:3390'><a onclick="displayPageImage('KR1d0072', 'WYG', '034-9b' );" name="034-9b" class="pb">[034-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3390:3413'>　鄭注各為其妻子之喪為主非也父雖在不主衆子</span><br/>
<span class='tline' id='l162' data-llen='3413:3436'>　庶婦之喪父既沒各主妻子私喪不待言矣此承上</span><br/>
<span class='tline' id='l163' data-llen='3436:3459'>　文而言衆子之無子者父沒則同居之兄弟得各主</span><br/>
<span class='tline' id='l164' data-llen='3459:3482'>　其喪也盖慮兄弟衆多或徙家異國或同國異居或</span><br/>
<span class='tline' id='l165' data-llen='3482:3506'>　逺出不返必待異居之長適來主其喪則祭𦵏之事</span><br/>
<span class='tline' id='l166' data-llen='3506:3527'>　不可舉故使同居者主之此禮之以權制者也</span><br/>
<span class='tline' id='l167' data-llen='3527:3541'>親同長者主之不同親者主之</span><br/>
<span class='tline' id='l168' data-llen='3541:3564'>　此二句皆謂主兄弟無子者之喪如適長異居同居</span><br/>
<span class='tline' id='l169' data-llen='3564:3591'><a onclick="displayPageImage('KR1d0072', 'WYG', '034-10a' );" name="034-10a" class="pb">[034-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3591:3614'>　者四三人民俗之偷或有以同母為更親而越次主</span><br/>
<span class='tline' id='l171' data-llen='3614:3637'>　其喪者故禮經具此以示天顯不可紊也古者大功</span><br/>
<span class='tline' id='l172' data-llen='3637:3655'>　同財若期大功同居則必以親者主之</span><br/>
<span class='tline' id='l173' data-llen='3655:3663'>拜賓則尚左手</span><br/>
<span class='tline' id='l174' data-llen='3663:3686'>　逸喪禮言吉喪者雖聞喪而已在喪期之外也惟小</span><br/>
<span class='tline' id='l175' data-llen='3686:3694'>　功緦麻則然</span><br/>
<span class='tline' id='l176' data-llen='3694:3711'>凡奔喪有大夫至袒拜之成踊而后襲</span><br/>
<span class='tline' id='l177' data-llen='3711:3734'>　此聞喪不得奔喪於異國受弔唁之禮當袒之時而</span><br/>
<span class='tline' id='l178' data-llen='3734:3761'><a onclick="displayPageImage('KR1d0072', 'WYG', '034-10b' );" name="034-10b" class="pb">[034-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3761:3779'>　大夫至則袒而拜之非特為大夫袒也</span><br/>
<span class='tline' id='l180' data-llen='3779:3782'>　</span><br/>
<span class='tline' id='l181' data-llen='3782:3785'>　</span><br/>
<span class='tline' id='l182' data-llen='3785:3788'>　</span><br/>
<span class='tline' id='l183' data-llen='3788:3791'>　</span><br/>
<span class='tline' id='l184' data-llen='3791:3794'>　</span><br/>
<span class='tline' id='l185' data-llen='3794:3797'>　</span><br/>
<span class='tline' id='l186' data-llen='3797:3808'>　禮記析疑卷三十四</span><br/>
</p>
<p><br/>
</p>
  </div>
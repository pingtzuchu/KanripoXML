<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0007', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:197'>欽定四庫全書　　　　　經部二</span><br/>
<span class='tline' id='l9' data-llen='197:214'>　尚書全解　　　　　　　書𩔖</span><br/>
<span class='tline' id='l10' data-llen='214:220'>　　提要</span><br/>
<span class='tline' id='l11' data-llen='220:246'>　　　　<span class='krp-note'>臣/</span>等謹案尚書全解四十卷宋林之竒撰之</span><br/>
<span class='tline' id='l12' data-llen='246:269'>　　　　竒字少穎號拙齊侯官人官至宗正丞事蹟</span><br/>
<span class='tline' id='l13' data-llen='269:292'>　　　　具宋史儒林傳之竒辭禄家居博考諸儒之</span><br/>
<span class='tline' id='l14' data-llen='292:315'>　　　　説以成是書宋志作五十八卷此本僅標題</span><br/>
<span class='tline' id='l15' data-llen='315:338'>　　　　四十卷考其孫畊後序稱脱稿之初為門人</span><br/>
<span class='tline' id='l16' data-llen='338:364'><a onclick="displayPageImage('KR1b0007', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　　　　吕祖謙持去諸生傳録僅十得二三書肆急</span><br/>
<span class='tline' id='l18' data-llen='387:410'>　　　　于鋟梓遂訛以傳訛至淳祐辛丑畊從陳元</span><br/>
<span class='tline' id='l19' data-llen='410:433'>　　　　鳯得宇文氏所傳書説拾遺手稿一冊乃康</span><br/>
<span class='tline' id='l20' data-llen='433:456'>　　　　誥至君陳之文乙巳得建安余氏所刻完本</span><br/>
<span class='tline' id='l21' data-llen='456:479'>　　　　始知麻沙所刻自洛誥以下皆偽續又得葉</span><br/>
<span class='tline' id='l22' data-llen='479:502'>　　　　真所藏林李二先生書解參校證騐釐為四</span><br/>
<span class='tline' id='l23' data-llen='502:525'>　　　　十卷然則宋志所載乃麻沙偽本之卷數朱</span><br/>
<span class='tline' id='l24' data-llen='525:548'>　　　　子所謂洛誥以後非林氏解者此本則畊所</span><br/>
<span class='tline' id='l25' data-llen='548:574'><a onclick="displayPageImage('KR1b0007', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='574:597'>　　　　重編朱子未見夏僎作尚書解時亦未見故</span><br/>
<span class='tline' id='l27' data-llen='597:620'>　　　　所引之竒之説亦至洛誥止也然畊既稱之</span><br/>
<span class='tline' id='l28' data-llen='620:643'>　　　　竒初稿為吕祖謙持去則祖謙必見完書何</span><br/>
<span class='tline' id='l29' data-llen='643:666'>　　　　以東萊書説始於洛誥以下云續之竒之書</span><br/>
<span class='tline' id='l30' data-llen='666:689'>　　　　毋乃畊又有所増修託之乃祖歟自宋迨明</span><br/>
<span class='tline' id='l31' data-llen='689:712'>　　　　流傳既久又佚其三十四卷多方一篇通志</span><br/>
<span class='tline' id='l32' data-llen='712:735'>　　　　堂刊九經解竭力購之弗能補也惟永樂大</span><br/>
<span class='tline' id='l33' data-llen='735:758'>　　　　典修自明初其時猶見舊刻故所載之竒書</span><br/>
<span class='tline' id='l34' data-llen='758:784'><a onclick="displayPageImage('KR1b0007', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='784:807'>　　　　解此篇獨存今録而補之乃得復還舊觀之</span><br/>
<span class='tline' id='l36' data-llen='807:830'>　　　　竒是書頗多異説如以陽鳥為地名三俊為</span><br/>
<span class='tline' id='l37' data-llen='830:853'>　　　　常伯常任準人皆未嘗依傍前人至其辨析</span><br/>
<span class='tline' id='l38' data-llen='853:876'>　　　　異同貫串史事覃思積悟實卓然成一家言</span><br/>
<span class='tline' id='l39' data-llen='876:899'>　　　　雖真贋錯雜不可廢也屢經散佚而卒能完</span><br/>
<span class='tline' id='l40' data-llen='899:922'>　　　　善亦其精神刻摯有足以自傳者矣前有自</span><br/>
<span class='tline' id='l41' data-llen='922:945'>　　　　序一篇述尚書始末甚詳然舛誤特甚漢書</span><br/>
<span class='tline' id='l42' data-llen='945:968'>　　　　藝文志巳明云古文尚書孔安國獻之遭巫</span><br/>
<span class='tline' id='l43' data-llen='968:994'><a onclick="displayPageImage('KR1b0007', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='994:1017'>　　　　蠱不列於學官而用偽孔傳序藏於家之説</span><br/>
<span class='tline' id='l45' data-llen='1017:1040'>　　　　倂謂劉歆未見儒林傳明言伏生壁藏其書</span><br/>
<span class='tline' id='l46' data-llen='1040:1063'>　　　　漢興亡數十篇獨得二十九篇而用衛宏古</span><br/>
<span class='tline' id='l47' data-llen='1063:1086'>　　　　文尚書序使女傳言之説倂謂齊語難曉尤</span><br/>
<span class='tline' id='l48' data-llen='1086:1109'>　　　　其致謬之大綱閻若璩諸人已有明辨兹不</span><br/>
<span class='tline' id='l49' data-llen='1109:1129'>　　　　具論焉乾隆四十二年七月恭校上</span><br/>
<span class='tline' id='l50' data-llen='1129:1161'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l51' data-llen='1161:1187'>　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l53' data-llen='1206:1232'><a onclick="displayPageImage('KR1b0007', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l54' data-llen='1232:1240'>欽定四庫全書</span><br/>
<span class='tline' id='l55' data-llen='1240:1248'>　尚書全解序</span><br/>
<span class='tline' id='l56' data-llen='1248:1271'>理義者人心之所同然也聖人之於經所以關百聖而</span><br/>
<span class='tline' id='l57' data-llen='1271:1294'>不慙蔽天地而無恥者葢出於人心之所同然而已苟</span><br/>
<span class='tline' id='l58' data-llen='1294:1317'>不出於人心之所同然則異論曲說非吾聖人之所謂</span><br/>
<span class='tline' id='l59' data-llen='1317:1340'>道也孔子曰君子之於天下也無適也無莫也義之與</span><br/>
<span class='tline' id='l60' data-llen='1340:1363'>比竊謂學者之於經苟不知義之與比先立適莫於胷</span><br/>
<span class='tline' id='l61' data-llen='1363:1386'>中或以甲之說為可從以乙之說為不可從以乙之說</span><br/>
<span class='tline' id='l62' data-llen='1386:1412'><a onclick="displayPageImage('KR1b0007', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l63' data-llen='1412:1435'>為可從以甲之說為不可從如此則私議鋒起好惡閧</span><br/>
<span class='tline' id='l64' data-llen='1435:1458'>然將不勝其惑矣安能合人心之所同然哉苟欲合人</span><br/>
<span class='tline' id='l65' data-llen='1458:1481'>心之所同然以義為主無適無莫平心定氣博採諸儒</span><br/>
<span class='tline' id='l66' data-llen='1481:1504'>之說而去取之苟合於義雖近世學者之說亦在所取</span><br/>
<span class='tline' id='l67' data-llen='1504:1527'>苟不合於義雖先儒之說亦所不取如此則將卓然不</span><br/>
<span class='tline' id='l68' data-llen='1527:1550'>牽於好惡而聖人之經㫖將煥然而明矣書孔子之所</span><br/>
<span class='tline' id='l69' data-llen='1550:1573'>定凡百篇孔子之前書之多寡不可得而見書緯云孔</span><br/>
<span class='tline' id='l70' data-llen='1573:1596'>子得黄帝元孫帝魁凡三千二百四十篇為尚書斷近</span><br/>
<span class='tline' id='l71' data-llen='1596:1622'><a onclick="displayPageImage('KR1b0007', 'WYG', '000-5a' );" name="000-5a" class="pb">[000-5a] <img width="20"  src="/static/img/kanseki-5.png"/></a></span><br/>
<span class='tline' id='l72' data-llen='1622:1645'>取逺定其可為世法者百二十篇為簡書此說不然古</span><br/>
<span class='tline' id='l73' data-llen='1645:1668'>書簡質必不如是之多也班孟堅藝文志於古今書外</span><br/>
<span class='tline' id='l74' data-llen='1668:1691'>又有周書七十一篇劉向云周時號今葢孔子所論百</span><br/>
<span class='tline' id='l75' data-llen='1691:1714'>篇之餘於周時所刪去者纔七十一篇自周以前疑愈</span><br/>
<span class='tline' id='l76' data-llen='1714:1737'>少矣謂有三千餘篇非也孔子百篇遭秦火無存至漢</span><br/>
<span class='tline' id='l77' data-llen='1737:1760'>時伏生口授得二十八篇後又得偽泰誓一篇為二十</span><br/>
<span class='tline' id='l78' data-llen='1760:1783'>九篇孔壁之書既出孔安國定其可數者二十五篇又</span><br/>
<span class='tline' id='l79' data-llen='1783:1806'>别出舜典益稷盤庚康王之誥共為五十八篇其文以</span><br/>
<span class='tline' id='l80' data-llen='1806:1832'><a onclick="displayPageImage('KR1b0007', 'WYG', '000-5b' );" name="000-5b" class="pb">[000-5b] <img width="20"  src="/static/img/kanseki-5.png"/></a></span><br/>
<span class='tline' id='l81' data-llen='1832:1856'>𨽻書存古文故謂之古文尚書此書之成遭巫蠱而不</span><br/>
<span class='tline' id='l82' data-llen='1856:1879'>出漢儒聞孔氏之書有五十八篇遂以張霸之徒造偽</span><br/>
<span class='tline' id='l83' data-llen='1879:1902'>書二十四篇為古文尚書兩漢儒者之所傳大抵霸偽</span><br/>
<span class='tline' id='l84' data-llen='1902:1925'>本也其實未嘗見真古文尚書也故杜預註左氏傳韋</span><br/>
<span class='tline' id='l85' data-llen='1925:1948'>昭注國語趙岐注孟子凡所舉書出於二十五篇之中</span><br/>
<span class='tline' id='l86' data-llen='1948:1971'>皆指為逸書其實未嘗逸也劉歆當西漢之末欲立古</span><br/>
<span class='tline' id='l87' data-llen='1971:1994'>文書學官移書責諸博士甚力然歆之所見皆霸偽本</span><br/>
<span class='tline' id='l88' data-llen='1994:2017'>亦非真古文書也以至賈馬鄭服之輩亦皆不見古文</span><br/>
<span class='tline' id='l89' data-llen='2017:2043'><a onclick="displayPageImage('KR1b0007', 'WYG', '000-6a' );" name="000-6a" class="pb">[000-6a] <img width="20"  src="/static/img/kanseki-5.png"/></a></span><br/>
<span class='tline' id='l90' data-llen='2043:2066'>書至於晉齊之間然後其書漸出及開皇二年求遺書</span><br/>
<span class='tline' id='l91' data-llen='2066:2089'>得舜典然後其書大備嗚呼聖人之經可謂多厄矣遭</span><br/>
<span class='tline' id='l92' data-llen='2089:2112'>秦火失其半其半存者又隱而不出自漢武帝巫蠱事</span><br/>
<span class='tline' id='l93' data-llen='2112:2135'>起至隋開皇二年凡六百七十餘年然後五十八篇得</span><br/>
<span class='tline' id='l94' data-llen='2135:2158'>傳於學者而大備是可歎也孔氏書始出皆用隷書至</span><br/>
<span class='tline' id='l95' data-llen='2158:2181'>唐天寶間詔衛衡改古文從今文書今之所傳乃唐天</span><br/>
<span class='tline' id='l96' data-llen='2181:2204'>寶所定之本也此葢書之始末也學必欲知書之木未</span><br/>
<span class='tline' id='l97' data-llen='2204:2227'>者葢有伏生之書有孔壁續出之書夫五十八篇皆帝</span><br/>
<span class='tline' id='l98' data-llen='2227:2253'><a onclick="displayPageImage('KR1b0007', 'WYG', '000-6b' );" name="000-6b" class="pb">[000-6b] <img width="20"  src="/static/img/kanseki-5.png"/></a></span><br/>
<span class='tline' id='l99' data-llen='2253:2276'>王所定之書有坦然明白而易曉者有艱深聱牙而難</span><br/>
<span class='tline' id='l100' data-llen='2276:2299'>曉者如湯誓湯誥均成湯時誥令如說命高宗肜日均</span><br/>
<span class='tline' id='l101' data-llen='2299:2322'>高宗時語言如蔡仲之命㣲子之命康誥皆周公誥命</span><br/>
<span class='tline' id='l102' data-llen='2322:2345'>然而艱易顯晦迴然不同者葢有伏生之書有孔壁續</span><br/>
<span class='tline' id='l103' data-llen='2345:2369'>出之書其文易曉不煩訓詁可通者如大禹謨𦙍征五</span><br/>
<span class='tline' id='l104' data-llen='2369:2392'>子之歌仲虺之誥湯誥伊訓太甲三篇咸有一徳說命</span><br/>
<span class='tline' id='l105' data-llen='2392:2415'>三篇泰誓三篇武成旅獒㣲子之命蔡仲之命周官君</span><br/>
<span class='tline' id='l106' data-llen='2415:2438'>陳畢命君牙冏命此二十五篇皆孔壁續出其文易曉</span><br/>
<span class='tline' id='l107' data-llen='2438:2464'><a onclick="displayPageImage('KR1b0007', 'WYG', '000-7a' );" name="000-7a" class="pb">[000-7a] <img width="20"  src="/static/img/kanseki-5.png"/></a></span><br/>
<span class='tline' id='l108' data-llen='2464:2487'>餘乃伏生之書多艱深聱牙不可易通伏生之書所以</span><br/>
<span class='tline' id='l109' data-llen='2487:2510'>艱深不可通者伏生齊人也齊人之語多艱深難曉如</span><br/>
<span class='tline' id='l110' data-llen='2510:2533'>公羊亦齊人也故傳春秋語亦艱深如昉於此乎登來</span><br/>
<span class='tline' id='l111' data-llen='2533:2556'>之也何休注曰齊人語以是知齊人語多難曉者伏生</span><br/>
<span class='tline' id='l112' data-llen='2556:2579'>編此書往往雜齊人語於其中故有難曉者衛宏序古</span><br/>
<span class='tline' id='l113' data-llen='2579:2602'>文尚書言伏生老不能正言使其女傳言敎晁錯齊人</span><br/>
<span class='tline' id='l114' data-llen='2602:2625'>語多與潁川異晁錯所不知者二三僅以其意屬讀而</span><br/>
<span class='tline' id='l115' data-llen='2625:2648'>已觀此可見以是知凡書之所難曉者未必帝王之書</span><br/>
<span class='tline' id='l116' data-llen='2648:2674'><a onclick="displayPageImage('KR1b0007', 'WYG', '000-7b' );" name="000-7b" class="pb">[000-7b] <img width="20"  src="/static/img/kanseki-5.png"/></a></span><br/>
<span class='tline' id='l117' data-llen='2674:2684'>本如是傳者汨之矣</span><br/>
<span class='tline' id='l118' data-llen='2684:2707'>畊自兒時侍先君旴江官舎郡齋修刋禮樂書先君實</span><br/>
<span class='tline' id='l119' data-llen='2707:2730'>董其事與益國周公誠齋楊先生書問往來訂正訛舛</span><br/>
<span class='tline' id='l120' data-llen='2730:2753'>甚悉暇日因與言曰吾家先拙齋書解今傳於世者自</span><br/>
<span class='tline' id='l121' data-llen='2753:2776'>洛誥以後皆訛葢是書初成門人東萊吕祖謙伯㳟取</span><br/>
<span class='tline' id='l122' data-llen='2776:2799'>其全本以歸諸生傳録十無二三書坊急於鋟梓不復</span><br/>
<span class='tline' id='l123' data-llen='2799:2822'>參訂訛以傳訛非一日矣先君猶記鄉曲故家及嘗從</span><br/>
<span class='tline' id='l124' data-llen='2822:2846'>先拙齋遊者録得全文及歸方尋訪未𫉬不幸此志莫</span><br/>
<span class='tline' id='l125' data-llen='2846:2872'><a onclick="displayPageImage('KR1b0007', 'WYG', '000-8a' );" name="000-8a" class="pb">[000-8a] <img width="20"  src="/static/img/kanseki-5.png"/></a></span><br/>
<span class='tline' id='l126' data-llen='2872:2895'>償畊早孤稍知讀書則日夕在念慮間汨汨科舉業由</span><br/>
<span class='tline' id='l127' data-llen='2895:2918'>鄉選入太學跋渉困苦如是者三十餘年淳祐辛丑僥</span><br/>
<span class='tline' id='l128' data-llen='2918:2941'>倖末第閑居需次得理故書日與抑齋今觀文陳公虛</span><br/>
<span class='tline' id='l129' data-llen='2941:2964'>齋今文昌趙公參考講求摳趨請益抑齋出示北山先</span><br/>
<span class='tline' id='l130' data-llen='2964:2987'>生手蹟具言居官婺女日從東萊先生學東萊言吾少</span><br/>
<span class='tline' id='l131' data-llen='2987:3010'>侍親官於閩從林少頴先生學且具知先拙齋授書之</span><br/>
<span class='tline' id='l132' data-llen='3010:3033'>由時抑齋方閱六經䟽義尤加意於林吕之學虛齋亦</span><br/>
<span class='tline' id='l133' data-llen='3033:3056'>倣朱文公辯孔安國書著本㫖畊得互相詰難其間凡</span><br/>
<span class='tline' id='l134' data-llen='3056:3082'><a onclick="displayPageImage('KR1b0007', 'WYG', '000-8b' );" name="000-8b" class="pb">[000-8b] <img width="20"  src="/static/img/kanseki-5.png"/></a></span><br/>
<span class='tline' id='l135' data-llen='3082:3105'>諸家講解搜訪無遺一日友人陳元鳯儀叔攜書說拾</span><br/>
<span class='tline' id='l136' data-llen='3105:3128'>遺一集示余蠧蝕其表蠅頭細書云得之宇文故家葢</span><br/>
<span class='tline' id='l137' data-llen='3128:3151'>宇文之先曽從拙齋學親傳之稾也其集從康誥至君</span><br/>
<span class='tline' id='l138' data-llen='3151:3174'>陳此後又無之遂以鋟本參較康誥酒誥梓材召誥皆</span><br/>
<span class='tline' id='l139' data-llen='3174:3197'>同鋟本自洛誥至君陳與鋟本異其詳倍之至是益信</span><br/>
<span class='tline' id='l140' data-llen='3197:3220'>書坊之本誤矣當令兒輩作大字本謄出以元集歸之</span><br/>
<span class='tline' id='l141' data-llen='3220:3243'>然猶未有他本可以參訂也又一朋友云建安書坊余</span><br/>
<span class='tline' id='l142' data-llen='3243:3266'>氏數年前新刋一本謂之三山林少頴先生尚書全解</span><br/>
<span class='tline' id='l143' data-llen='3266:3292'><a onclick="displayPageImage('KR1b0007', 'WYG', '000-9a' );" name="000-9a" class="pb">[000-9a] <img width="20"  src="/static/img/kanseki-5.png"/></a></span><br/>
<span class='tline' id='l144' data-llen='3292:3315'>此集葢得其真刋成僅數月而書坊火今板本不存矣</span><br/>
<span class='tline' id='l145' data-llen='3315:3338'>余亦未之信因徧索諸鬻書者乙巳仲春一老丈鶉衣</span><br/>
<span class='tline' id='l146' data-llen='3338:3361'>銜袖踉蹡入門喜甚揖余而言曰吾為君求得青氈矣</span><br/>
<span class='tline' id='l147' data-llen='3361:3384'>開視果新板以尚書全解標題書坊果建安余氏即倍</span><br/>
<span class='tline' id='l148' data-llen='3384:3407'>其價以鬻之以所謄本參較自洛誥至君陳及顧命以</span><br/>
<span class='tline' id='l149' data-llen='3407:3430'>後至卷終皆真本向者麻沙之本自洛誥以後果偽矣</span><br/>
<span class='tline' id='l150' data-llen='3430:3453'>朋友轉相借觀以為得所未見既而畊暫攝郷校學録</span><br/>
<span class='tline' id='l151' data-llen='3453:3476'>葉君真里之耆儒嘗從勉齋遊其先世亦從拙齋學與</span><br/>
<span class='tline' id='l152' data-llen='3476:3502'><a onclick="displayPageImage('KR1b0007', 'WYG', '000-9b' );" name="000-9b" class="pb">[000-9b] <img width="20"  src="/static/img/kanseki-5.png"/></a></span><br/>
<span class='tline' id='l153' data-llen='3502:3525'>東萊同時又出家藏寫本林李二先生書解及詩說相</span><br/>
<span class='tline' id='l154' data-llen='3525:3548'>示較之首尾並同葢得此本而益有證驗矣嗟夫此書</span><br/>
<span class='tline' id='l155' data-llen='3548:3571'>先拙齋初著之時每日誦正經自首至尾一遍雖有他</span><br/>
<span class='tline' id='l156' data-llen='3571:3594'>務不輟貫穿諸家旁搜逺紹㑹而稡之該括詳盡不應</span><br/>
<span class='tline' id='l157' data-llen='3594:3617'>於洛誥以後詳略如出二手今以諸本參較真贗曉然</span><br/>
<span class='tline' id='l158' data-llen='3617:3640'>信而有證可以傳而無疑矣書解自麻沙初刻繼而婺</span><br/>
<span class='tline' id='l159' data-llen='3640:3663'>女及蜀中皆有本然承襲舛訛竟莫能辨柯山夏氏解</span><br/>
<span class='tline' id='l160' data-llen='3663:3686'>多引林氏說自洛誥以後則略之僅有一二語亦從舊</span><br/>
<span class='tline' id='l161' data-llen='3686:3713'><a onclick="displayPageImage('KR1b0007', 'WYG', '000-10a' );" name="000-10a" class="pb">[000-10a] <img width="20"  src="/static/img/kanseki-5.png"/></a></span><br/>
<span class='tline' id='l162' data-llen='3713:3736'>本往往傳訛東萊解只於禹貢引林三山數叚他未之</span><br/>
<span class='tline' id='l163' data-llen='3736:3759'>詳東萊非隱其師之說葢拙齋已解者東萊不復解而</span><br/>
<span class='tline' id='l164' data-llen='3759:3782'>唯條暢其義嗟夫書自安國而後不知其幾家我先拙</span><br/>
<span class='tline' id='l165' data-llen='3782:3805'>齋裒集該括自壯及耄用心如此之勤用力如此之深</span><br/>
<span class='tline' id='l166' data-llen='3805:3828'>始克成書而傳襲謬誤後學無從考證我先君家庭授</span><br/>
<span class='tline' id='l167' data-llen='3828:3851'>受中更散亡極意搜訪竟無從得畊恪遵先志乂三十</span><br/>
<span class='tline' id='l168' data-llen='3851:3874'>餘年旁詢博問且疑且信及得宇文私録又得余氏新</span><br/>
<span class='tline' id='l169' data-llen='3874:3897'>刋全解又得葉學録家藏寫本稽驗新故訂正真贗參</span><br/>
<span class='tline' id='l170' data-llen='3897:3924'><a onclick="displayPageImage('KR1b0007', 'WYG', '000-10b' );" name="000-10b" class="pb">[000-10b] <img width="20"  src="/static/img/kanseki-5.png"/></a></span><br/>
<span class='tline' id='l171' data-llen='3924:3947'>合舊聞而後釋然以無疑確然而始定然則著書傳後</span><br/>
<span class='tline' id='l172' data-llen='3947:3970'>豈易云乎哉畊既喜先拙齋之書獲全又喜先君縣丞</span><br/>
<span class='tline' id='l173' data-llen='3970:3993'>之志始遂顧小子何力之有抑天不欲廢墜斯文故久</span><br/>
<span class='tline' id='l174' data-llen='3993:4016'>鬱而獲伸與不然何壁藏汲冡之復出也淳祐丁未之</span><br/>
<span class='tline' id='l175' data-llen='4016:4039'>嵗石鼓冷㕔事力甚㣲學廪粗給當路諸公不賜鄙夷</span><br/>
<span class='tline' id='l176' data-llen='4039:4062'>捐金撥田悉有所助三年之間補葺經創石鼔兩學輪</span><br/>
<span class='tline' id='l177' data-llen='4062:4085'>奐鼎新書版舊帙缺者復全於是慨然而思曰我先君</span><br/>
<span class='tline' id='l178' data-llen='4085:4108'>未償之志孰有切於此者吾先世未全之書豈容緩於</span><br/>
<span class='tline' id='l179' data-llen='4108:4135'><a onclick="displayPageImage('KR1b0007', 'WYG', '000-11a' );" name="000-11a" class="pb">[000-11a] <img width="20"  src="/static/img/kanseki-5.png"/></a></span><br/>
<span class='tline' id='l180' data-llen='4135:4158'>此者實為子孫之責也乃㑹書院新租嵗入之積因郡</span><br/>
<span class='tline' id='l181' data-llen='4158:4181'>庠憲臺撥鏹之羡撙學㕔清俸公給之餘計日命工以</span><br/>
<span class='tline' id='l182' data-llen='4181:4204'>此全書亟鋟諸梓字稍加大匠必用良版以千計字以</span><br/>
<span class='tline' id='l183' data-llen='4204:4227'>五十萬計釐為四十卷始於己酉之孟冬迨明年夏五</span><br/>
<span class='tline' id='l184' data-llen='4227:4250'>月而畢是書之傳也亦難矣哉亦豈苟然哉舊本多訛</span><br/>
<span class='tline' id='l185' data-llen='4250:4273'>畊偕次兒駿伯重加㸃校凡是正七千餘字今為善本</span><br/>
<span class='tline' id='l186' data-llen='4273:4296'>庻有補於後學淳祐庚戌夏五嗣孝孫迪功郎衡州州</span><br/>
<span class='tline' id='l187' data-llen='4296:4311'>學敎授兼石鼔書院山長畊謹書</span><br/>
<span class='tline' id='l188' data-llen='4311:4338'><a onclick="displayPageImage('KR1b0007', 'WYG', '000-11b' );" name="000-11b" class="pb">[000-11b] <img width="20"  src="/static/img/kanseki-5.png"/></a></span><br/>
<span class='tline' id='l189' data-llen='4338:4361'>觀林君耕叟序述其先王父全書始末兩世訪求志亦</span><br/>
<span class='tline' id='l190' data-llen='4361:4384'>苦矣先是抑齋陳先生為僕言閩學源流開教甚悉迺</span><br/>
<span class='tline' id='l191' data-llen='4384:4407'>知始於紫㣲吕公載道而南而拙齋先生實親承心學</span><br/>
<span class='tline' id='l192' data-llen='4407:4430'>拙齋著書多而於尚書尤注意即少頴先生書解是也</span><br/>
<span class='tline' id='l193' data-llen='4430:4453'>然自洛誥以後傳者失真世不得見其全書為恨先生</span><br/>
<span class='tline' id='l194' data-llen='4453:4476'>之猶子諱子沖登癸丑科為南豐簿嘗分敎盱江再轉</span><br/>
<span class='tline' id='l195' data-llen='4476:4499'>為丞僕頃在庠序尚及識縣丞公於丈席縣丞公在盱</span><br/>
<span class='tline' id='l196' data-llen='4499:4522'>據勘遺文多矣獨於拙齋全書散逸之餘訪求而未得</span><br/>
<span class='tline' id='l197' data-llen='4522:4549'><a onclick="displayPageImage('KR1b0007', 'WYG', '000-12a' );" name="000-12a" class="pb">[000-12a] <img width="20"  src="/static/img/kanseki-5.png"/></a></span><br/>
<span class='tline' id='l198' data-llen='4549:4572'>不幸齎志以沒又數十年而先生之孫畊始克摹就豈</span><br/>
<span class='tline' id='l199' data-llen='4572:4595'>其書之泰阨固自有時邪拙齋雖不克竟其用而傳聖</span><br/>
<span class='tline' id='l200' data-llen='4595:4618'>賢之心壽斯文之脉其功大矣縣丞公尅志世其學而</span><br/>
<span class='tline' id='l201' data-llen='4618:4641'>略不獲施於用至畊而全書始出以傳惟拙齋之學卓</span><br/>
<span class='tline' id='l202' data-llen='4641:4664'>然光明久而益昌何庸繪畫畊字耕叟為衡州教授暨</span><br/>
<span class='tline' id='l203' data-llen='4664:4687'>先生甫三世其孜孜問學多識往行好修者也君子曰</span><br/>
<span class='tline' id='l204' data-llen='4687:4710'>無忝厥祖淳祐十年七月既望後學盱江鄧均拜手書</span><br/>
<span class='tline' id='l205' data-llen='4710:4720'>於湖南漕司湘山觀</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0007', 'WYG', '005-1a' );" name="005-1a" class="pb">[005-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:189'>欽定四庫全書</span><br/>
<span class='tline' id='l9' data-llen='189:198'>　尚書全解卷五</span><br/>
<span class='tline' id='l10' data-llen='198:219'>　　　　　　　　　　　　宋　林之竒　撰</span><br/>
<span class='tline' id='l11' data-llen='219:233'>皐陶謨　　　　　　　虞書</span><br/>
<span class='tline' id='l12' data-llen='233:253'>皐陶謨曰若稽古皐陶曰允迪厥徳謨明弼諧</span><br/>
<span class='tline' id='l13' data-llen='253:276'>　謨如器之有模立之於此萬世之所取正也謨有二</span><br/>
<span class='tline' id='l14' data-llen='276:300'>　或出於祖宗之謨所以循法於子孫如𦙍征曰聖有</span><br/>
<span class='tline' id='l15' data-llen='300:323'>　謨訓明徵定保伊訓曰聖謨洋洋是也或出於臣之</span><br/>
<span class='tline' id='l16' data-llen='323:349'><a onclick="displayPageImage('KR1b0007', 'WYG', '005-1b' );" name="005-1b" class="pb">[005-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='349:372'>　謨所以告戒於君者大禹謨皐陶謨是也據皐陶謨</span><br/>
<span class='tline' id='l18' data-llen='372:395'>　一篇從首至尾皆是禹相與荅問之言而乃謂之謨</span><br/>
<span class='tline' id='l19' data-llen='395:418'>　者蓋雖與禹相荅問其實陳於帝舜之前此其所以</span><br/>
<span class='tline' id='l20' data-llen='418:441'>　謂之謨史記曰帝舜朝禹皐陶相與語帝前此說是</span><br/>
<span class='tline' id='l21' data-llen='441:464'>　也夫惟相語帝前故揚子雲曰皐陶以之為帝謨不</span><br/>
<span class='tline' id='l22' data-llen='464:487'>　曰為禹謨也曰若稽古皐陶曰允迪厥徳謨明弼諧</span><br/>
<span class='tline' id='l23' data-llen='487:510'>　者典謨皆稱若稽古而其辭則異典主於記載堯舜</span><br/>
<span class='tline' id='l24' data-llen='510:533'>　之事篇名曰典故於堯曰放勲欽明文思安安允恭</span><br/>
<span class='tline' id='l25' data-llen='533:559'><a onclick="displayPageImage('KR1b0007', 'WYG', '005-2a' );" name="005-2a" class="pb">[005-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='559:582'>　克讓光被四表格于上下於舜曰重華協于帝濬哲</span><br/>
<span class='tline' id='l27' data-llen='582:605'>　文明温恭允塞此皆稱述堯舜之徳也謨主於記載</span><br/>
<span class='tline' id='l28' data-llen='605:628'>　禹皐陶之言后克艱厥后臣克艱厥臣而下皆禹之</span><br/>
<span class='tline' id='l29' data-llen='628:651'>　謨也允迪厥徳謨明弼諧而下皆皐陶之謨也名篇</span><br/>
<span class='tline' id='l30' data-llen='651:674'>　曰謨故即以其言屬於若稽古之下猶言其謨之如</span><br/>
<span class='tline' id='l31' data-llen='674:697'>　此也然而大禹謨又增文命敷于四海祗承于帝二</span><br/>
<span class='tline' id='l32' data-llen='697:720'>　句者此見禹成治水之功聲教訖于四海然後為帝</span><br/>
<span class='tline' id='l33' data-llen='720:743'>　陳謨也皐陶直言謨而已故不載陳謨之故而直述</span><br/>
<span class='tline' id='l34' data-llen='743:769'><a onclick="displayPageImage('KR1b0007', 'WYG', '005-2b' );" name="005-2b" class="pb">[005-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='769:792'>　其言也薛氏以文命敷于四海為禹徳以允迪厥徳</span><br/>
<span class='tline' id='l36' data-llen='792:815'>　謨明弼諧為皐陶之徳至於下文禹曰俞如何其文</span><br/>
<span class='tline' id='l37' data-llen='815:838'>　無所屬則謂其間當有脱文此蓋未深考典謨命名</span><br/>
<span class='tline' id='l38' data-llen='838:861'>　之㫖而欲以其體合而為一其說之不通則委曲遷</span><br/>
<span class='tline' id='l39' data-llen='861:884'>　就而為己意蓋薛氏之於經遇其說之不通則多欲</span><br/>
<span class='tline' id='l40' data-llen='884:907'>　變易經文而就己意如洪範王省惟歲卿士惟月師</span><br/>
<span class='tline' id='l41' data-llen='907:930'>　尹惟日以下則欲屬於五紀於康誥惟三月哉生魄</span><br/>
<span class='tline' id='l42' data-llen='930:953'>　周公初基作新大邑于東國洛而下數句則欲屬於</span><br/>
<span class='tline' id='l43' data-llen='953:979'><a onclick="displayPageImage('KR1b0007', 'WYG', '005-3a' );" name="005-3a" class="pb">[005-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='979:1002'>　洛誥周公拜手稽首曰上皆徇私立義輕議聖人之</span><br/>
<span class='tline' id='l45' data-llen='1002:1025'>　經不知古人多聞闕疑慎言其餘予甞以為王氏於</span><br/>
<span class='tline' id='l46' data-llen='1025:1048'>　經失之泥泥則多鑿薛氏於經失之易易故多欲變</span><br/>
<span class='tline' id='l47' data-llen='1048:1071'>　易經文以就己意蓋矯枉過直者此古君子之通患</span><br/>
<span class='tline' id='l48' data-llen='1071:1094'>　也允迪厥徳謨明弼諧此臯陶之謨也先儒以謂人</span><br/>
<span class='tline' id='l49' data-llen='1094:1117'>　君當信蹈行古人之徳謀廣聦明以輔諧其政以謨</span><br/>
<span class='tline' id='l50' data-llen='1117:1140'>　明為謀廣聦明以弼諧為輔諧其政上二字加廣聦</span><br/>
<span class='tline' id='l51' data-llen='1140:1163'>　下二字加其政然後成文臯陶之言必不如是之迂</span><br/>
<span class='tline' id='l52' data-llen='1163:1189'><a onclick="displayPageImage('KR1b0007', 'WYG', '005-3b' );" name="005-3b" class="pb">[005-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1189:1212'>　也王氏曰迪道也允迪謂允當於道苟以允迪為允</span><br/>
<span class='tline' id='l54' data-llen='1212:1235'>　當於道而下又加厥徳二字豈不為贅哉要之此二</span><br/>
<span class='tline' id='l55' data-llen='1235:1258'>　説皆以人君之蹈行其徳故與下文齟齬而不合予</span><br/>
<span class='tline' id='l56' data-llen='1258:1281'>　甞聞之劉文昭信曰迪如啓迪之迪如冏命曰迪上</span><br/>
<span class='tline' id='l57' data-llen='1281:1304'>　以非先王之典是也言人臣欲以至誠啓迪人君之</span><br/>
<span class='tline' id='l58' data-llen='1304:1327'>　徳則其謨不可以不明謨不明則不能開陳道義以</span><br/>
<span class='tline' id='l59' data-llen='1327:1350'>　啓迪人主之徳謨明矣而欲弼人主之為則不可以</span><br/>
<span class='tline' id='l60' data-llen='1350:1373'>　不諧弼不諧則詆訐太甚非所謂優遊厭飫而入之</span><br/>
<span class='tline' id='l61' data-llen='1373:1399'><a onclick="displayPageImage('KR1b0007', 'WYG', '005-4a' );" name="005-4a" class="pb">[005-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1399:1422'>　也謨明弼諧則事君之義盡於此矣臯陶言此者將</span><br/>
<span class='tline' id='l63' data-llen='1422:1434'>　與禹推此道以事舜也</span><br/>
<span class='tline' id='l64' data-llen='1434:1457'>禹曰俞如何臯陶曰都愼厥身修思永惇叙九族庶明</span><br/>
<span class='tline' id='l65' data-llen='1457:1466'>勵翼邇可逺在兹</span><br/>
<span class='tline' id='l66' data-llen='1466:1489'>　禹於是然其言既然其言遂問謨明弼諧之道當如</span><br/>
<span class='tline' id='l67' data-llen='1489:1512'>　何也臯陶曰都者善其問也言人臣欲謨明弼諧以</span><br/>
<span class='tline' id='l68' data-llen='1512:1535'>　啓迪人主之徳則當使人君慎厥身修蓋古之欲明</span><br/>
<span class='tline' id='l69' data-llen='1535:1558'>　明徳於天下者物格而後知至知至而後意誠意誠</span><br/>
<span class='tline' id='l70' data-llen='1558:1584'><a onclick="displayPageImage('KR1b0007', 'WYG', '005-4b' );" name="005-4b" class="pb">[005-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1584:1607'>　而後心正心正而後身修身修而後家齊家齊而後</span><br/>
<span class='tline' id='l72' data-llen='1607:1630'>　國治國治而後天下平自天子至於庶人一是皆以</span><br/>
<span class='tline' id='l73' data-llen='1630:1653'>　修身為本其本亂而末治者否矣其所厚者薄而所</span><br/>
<span class='tline' id='l74' data-llen='1653:1676'>　薄者厚未之有也古之所以明明徳於天下始於格</span><br/>
<span class='tline' id='l75' data-llen='1676:1699'>　物致知正心誠意者凡欲以修身而已身既修矣則</span><br/>
<span class='tline' id='l76' data-llen='1699:1722'>　擴而充之至於家齊而後國治國治而後天下平無</span><br/>
<span class='tline' id='l77' data-llen='1722:1745'>　不可者然而修身者又不可不思為長乆之道動而</span><br/>
<span class='tline' id='l78' data-llen='1745:1768'>　世為天下道行而世為天下法言而世為天下則此</span><br/>
<span class='tline' id='l79' data-llen='1768:1794'><a onclick="displayPageImage('KR1b0007', 'WYG', '005-5a' );" name="005-5a" class="pb">[005-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1794:1817'>　其所謂思永也欲身修而思永當以何為先惇敘九</span><br/>
<span class='tline' id='l81' data-llen='1817:1840'>　族庶明勵翼此其所以當先惇厚也敘次也惇敘九</span><br/>
<span class='tline' id='l82' data-llen='1840:1863'>　族謂親親也庶明近臣也勵勉也翼輔也近臣皆勉</span><br/>
<span class='tline' id='l83' data-llen='1863:1886'>　勵以翼已謂尊賢也蓋親親者仁之本也尊賢者知</span><br/>
<span class='tline' id='l84' data-llen='1886:1909'>　之本也人君之治天下其極至於仁知不可勝用而</span><br/>
<span class='tline' id='l85' data-llen='1909:1932'>　其原則必本於親親尊賢之二者邇可逺在兹者謂</span><br/>
<span class='tline' id='l86' data-llen='1932:1955'>　修之於此而效見於彼者在此二者而已中庸論治</span><br/>
<span class='tline' id='l87' data-llen='1955:1978'>　天下有九經修身也尊賢也親親也敬大臣也體羣</span><br/>
<span class='tline' id='l88' data-llen='1978:2004'><a onclick="displayPageImage('KR1b0007', 'WYG', '005-5b' );" name="005-5b" class="pb">[005-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2004:2027'>　臣也子庶民也來百工也柔逺人也懷諸侯也自修</span><br/>
<span class='tline' id='l90' data-llen='2027:2050'>　身至於敬大臣體羣臣則其夲立矣自其本而推之</span><br/>
<span class='tline' id='l91' data-llen='2050:2073'>　無所施而不可堯舜之治天下禹臯陶稷契之陳謨</span><br/>
<span class='tline' id='l92' data-llen='2073:2086'>　於君其敘未甞不本於此</span><br/>
<span class='tline' id='l93' data-llen='2086:2109'>禹拜昌言曰俞臯陶曰都在知人在安民禹曰吁咸若</span><br/>
<span class='tline' id='l94' data-llen='2109:2132'>時惟帝其難之知人則哲能官人安民則惠黎民懷之</span><br/>
<span class='tline' id='l95' data-llen='2132:2155'>能哲而惠何憂乎驩兜何遷乎有苗何畏乎巧言令色</span><br/>
<span class='tline' id='l96' data-llen='2155:2159'>孔壬</span><br/>
<span class='tline' id='l97' data-llen='2159:2185'><a onclick="displayPageImage('KR1b0007', 'WYG', '005-6a' );" name="005-6a" class="pb">[005-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2185:2208'>　禹拜昌言曰俞則其昌盛之言也故拜而然之孟子</span><br/>
<span class='tline' id='l99' data-llen='2208:2231'>　曰禹聞善言則拜蓋謂此也禹既然其言矣臯陶於</span><br/>
<span class='tline' id='l100' data-llen='2231:2254'>　是又推廣其義而欲盡乎邇可逺在兹之道者必在</span><br/>
<span class='tline' id='l101' data-llen='2254:2277'>　乎自尊賢之知而推之以盡夫知人之哲自親親之</span><br/>
<span class='tline' id='l102' data-llen='2277:2300'>　仁而推之以盡夫愛民之恵然後可也禹曰吁歎辭</span><br/>
<span class='tline' id='l103' data-llen='2300:2323'>　也將使舜敬重其言而行之故歎之也咸若時者猶</span><br/>
<span class='tline' id='l104' data-llen='2323:2346'>　言若兹惟帝其難之謂皐陶之言如此帝當難其言</span><br/>
<span class='tline' id='l105' data-llen='2346:2369'>　而行之也所以在於難其言而行之者蓋知人始於</span><br/>
<span class='tline' id='l106' data-llen='2369:2395'><a onclick="displayPageImage('KR1b0007', 'WYG', '005-6b' );" name="005-6b" class="pb">[005-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2395:2418'>　尊賢自尊賢而推之至於無所不知無所不知則能</span><br/>
<span class='tline' id='l108' data-llen='2418:2441'>　官人安民始於親親由親親而推之至於惠則無所</span><br/>
<span class='tline' id='l109' data-llen='2441:2464'>　不愛無所不愛故黎民懷之此盖所以推廣皐陶之</span><br/>
<span class='tline' id='l110' data-llen='2464:2487'>　言而發明其義也知人則哲能官人則盡乎知人之</span><br/>
<span class='tline' id='l111' data-llen='2487:2510'>　道而知不可勝用也安民則恵黎民懐之則盡乎安</span><br/>
<span class='tline' id='l112' data-llen='2510:2533'>　民之道而仁不可勝用也仁且知聖人之事備矣此</span><br/>
<span class='tline' id='l113' data-llen='2533:2556'>　其所以何憂乎驩兜何遷乎有苖何畏乎巧言令色</span><br/>
<span class='tline' id='l114' data-llen='2556:2579'>　孔壬也巧言令色孔壬謂共工也靜言庸違象恭故</span><br/>
<span class='tline' id='l115' data-llen='2579:2605'><a onclick="displayPageImage('KR1b0007', 'WYG', '005-7a' );" name="005-7a" class="pb">[005-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2605:2628'>　言巧言令色孔壬言甚佞也與嘉言孔彰之孔同舜</span><br/>
<span class='tline' id='l117' data-llen='2628:2651'>　既流共工放驩兜竄三苗矣而其戰戰兢兢之心惟</span><br/>
<span class='tline' id='l118' data-llen='2651:2674'>　恐又有如此之人復出而為惡故未甞敢忘憂畏之</span><br/>
<span class='tline' id='l119' data-llen='2674:2697'>　心禹則以謂苟能用皐陶此言而盡乎知人之哲安</span><br/>
<span class='tline' id='l120' data-llen='2697:2720'>　民之惠則不復憂畏如此之人矣共工驩兜其大姦</span><br/>
<span class='tline' id='l121' data-llen='2720:2743'>　大佞在朝廷之上故以憂畏言之三苖為諸侯在外</span><br/>
<span class='tline' id='l122' data-llen='2743:2766'>　故但曰遷而已蓋小人在朝廷之上者尤為可憂畏</span><br/>
<span class='tline' id='l123' data-llen='2766:2789'>　也不言何畏乎共工而言巧言令色孔壬者蓋言共</span><br/>
<span class='tline' id='l124' data-llen='2789:2815'><a onclick="displayPageImage('KR1b0007', 'WYG', '005-7b' );" name="005-7b" class="pb">[005-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2815:2838'>　工之所為如此其為可憂畏又甚於驩兜有苖也若</span><br/>
<span class='tline' id='l126' data-llen='2838:2861'>　但言何畏乎共工則未足以盡其義也自先儒王氏</span><br/>
<span class='tline' id='l127' data-llen='2861:2884'>　皆以惟帝其難之為指堯而言之獨張横渠以帝為</span><br/>
<span class='tline' id='l128' data-llen='2884:2907'>　舜所以必從張横渠之説者蓋禹不當謂堯為帝於</span><br/>
<span class='tline' id='l129' data-llen='2907:2930'>　大禹謨帝徳廣運已論之詳矣而又四凶之誅在舜</span><br/>
<span class='tline' id='l130' data-llen='2930:2953'>　歴試之時當堯之時雖知其大惡大姦然而未甞有</span><br/>
<span class='tline' id='l131' data-llen='2953:2976'>　可誅之罪故釋之而不誅非憂之畏之而不敢誅也</span><br/>
<span class='tline' id='l132' data-llen='2976:2999'>　苟以惟帝其難之為指堯而言則是禹之意以堯未</span><br/>
<span class='tline' id='l133' data-llen='2999:3025'><a onclick="displayPageImage('KR1b0007', 'WYG', '005-8a' );" name="005-8a" class="pb">[005-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3025:3048'>　能盡其知人安民之意故曰何憂乎驩兜何遷乎有</span><br/>
<span class='tline' id='l135' data-llen='3048:3071'>　苖何畏乎巧言令色孔壬審如是説則禹之言是所</span><br/>
<span class='tline' id='l136' data-llen='3071:3094'>　以貶堯非所以稱美之矣又與帝徳廣運異矣不如</span><br/>
<span class='tline' id='l137' data-llen='3094:3117'>　張横渠之言為善夫所謂四凶之為大姦大佞皆在</span><br/>
<span class='tline' id='l138' data-llen='3117:3140'>　所憂畏此但言驩兜共工有苖而不及於鯀蓋所謂</span><br/>
<span class='tline' id='l139' data-llen='3140:3152'>　子為父隱直在其中矣</span><br/>
<span class='tline' id='l140' data-llen='3152:3175'>皐陶曰都亦行有九徳亦言其人有徳乃言曰載采采</span><br/>
<span class='tline' id='l141' data-llen='3175:3198'>　禹既以知人為難皐陶又為詳言知人之道以謂苟</span><br/>
<span class='tline' id='l142' data-llen='3198:3224'><a onclick="displayPageImage('KR1b0007', 'WYG', '005-8b' );" name="005-8b" class="pb">[005-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3224:3247'>　得其要則其為之亦不難也據龜山曰知人安民此</span><br/>
<span class='tline' id='l144' data-llen='3247:3270'>　皐陶謨一篇之體要也九徳而下至於庶績其凝皆</span><br/>
<span class='tline' id='l145' data-llen='3270:3293'>　知人之事也自天敘有典而下皆安民之道也非知</span><br/>
<span class='tline' id='l146' data-llen='3293:3316'>　人使九徳咸事而能安民者未之有也此説為是中</span><br/>
<span class='tline' id='l147' data-llen='3316:3339'>　庸曰取人以身言必已之有是徳然後可以求於人</span><br/>
<span class='tline' id='l148' data-llen='3339:3362'>　也故曰亦行有九徳謂用人之道必在履之於身先</span><br/>
<span class='tline' id='l149' data-llen='3362:3385'>　有是九徳然後可以求他人有徳然求他人有徳不</span><br/>
<span class='tline' id='l150' data-llen='3385:3408'>　可以信其空言而遂以為有徳也故必言其行事深</span><br/>
<span class='tline' id='l151' data-llen='3408:3434'><a onclick="displayPageImage('KR1b0007', 'WYG', '005-9a' );" name="005-9a" class="pb">[005-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3434:3457'>　切著明者乃可以信其徳故曰乃言曰載采采載行</span><br/>
<span class='tline' id='l153' data-llen='3457:3480'>　也采事也謂稱其人之有徳必言其人之所行某事</span><br/>
<span class='tline' id='l154' data-llen='3480:3503'>　以為驗也如四岳薦舜曰有鰥在下曰虞舜此所謂</span><br/>
<span class='tline' id='l155' data-llen='3503:3526'>　言其人有徳也而曰瞽子父頑母嚚象傲克諧以孝</span><br/>
<span class='tline' id='l156' data-llen='3526:3549'>　烝烝乂不格姦此所謂載采采也蓋觀人之法苟不</span><br/>
<span class='tline' id='l157' data-llen='3549:3572'>　求之於躬行之際而徒信其言語文辭聲音笑貌之</span><br/>
<span class='tline' id='l158' data-llen='3572:3595'>　間則小人縁情飾偽得以僥倖而進惟取人之際必</span><br/>
<span class='tline' id='l159' data-llen='3595:3611'>　考其行實則小人無所容其間也</span><br/>
<span class='tline' id='l160' data-llen='3611:3637'><a onclick="displayPageImage('KR1b0007', 'WYG', '005-9b' );" name="005-9b" class="pb">[005-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3637:3660'>禹曰何皐陶曰寛而栗柔而立愿而恭亂而敬擾而毅</span><br/>
<span class='tline' id='l162' data-llen='3660:3680'>直而温簡而廉剛而塞彊而義彰厥有常吉哉</span><br/>
<span class='tline' id='l163' data-llen='3680:3703'>　禹於是問皐陶九徳之目皐陶以九徳之目而告之</span><br/>
<span class='tline' id='l164' data-llen='3703:3726'>　也自寛而栗柔而立愿而恭亂而敬擾而毅直而温</span><br/>
<span class='tline' id='l165' data-llen='3726:3749'>　簡而廉剛而塞彊而義人之徳不出於此九者易曰</span><br/>
<span class='tline' id='l166' data-llen='3749:3772'>　君子以成徳為行日可見之行也君子之徳必至於</span><br/>
<span class='tline' id='l167' data-llen='3772:3795'>　成然後為行徳而不至於成則德非其徳也寛而不</span><br/>
<span class='tline' id='l168' data-llen='3795:3818'>　栗柔而不立至於剛而不塞彊而不義皆非成德也</span><br/>
<span class='tline' id='l169' data-llen='3818:3845'><a onclick="displayPageImage('KR1b0007', 'WYG', '005-10a' );" name="005-10a" class="pb">[005-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3845:3868'>　徳之非成是皆有以賊其徳而徳不為我有惟寛而</span><br/>
<span class='tline' id='l171' data-llen='3868:3891'>　能栗柔而能立至於剛而能塞彊而能義然後謂之</span><br/>
<span class='tline' id='l172' data-llen='3891:3914'>　成徳德至於成然後可用也聖人備道而全美故其</span><br/>
<span class='tline' id='l173' data-llen='3914:3937'>　徳無所不盡自非聖人不能無所偏惟其有所偏故</span><br/>
<span class='tline' id='l174' data-llen='3937:3960'>　自古帝王於其一時之人才必有長養而成就之因</span><br/>
<span class='tline' id='l175' data-llen='3960:3983'>　其所偏而長其善救其失苟於九徳之中而有一徳</span><br/>
<span class='tline' id='l176' data-llen='3983:4006'>　之成則可謂之小成矣由此而積之至於九徳無所</span><br/>
<span class='tline' id='l177' data-llen='4006:4029'>　不備然後謂之大成故觀人之道必以此九徳而察</span><br/>
<span class='tline' id='l178' data-llen='4029:4056'><a onclick="displayPageImage('KR1b0007', 'WYG', '005-10b' );" name="005-10b" class="pb">[005-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4056:4079'>　其人材之成與未成也寛則易失之放縱故必能莊</span><br/>
<span class='tline' id='l180' data-llen='4079:4102'>　栗然後為成徳柔則易失之懦弱故必有以立志然</span><br/>
<span class='tline' id='l181' data-llen='4102:4125'>　後為成徳愿則易失於樸野則必成以恭亂者有濟</span><br/>
<span class='tline' id='l182' data-llen='4125:4148'>　亂之材如武王所謂亂臣十人是也易失於輕忽故</span><br/>
<span class='tline' id='l183' data-llen='4148:4171'>　當成之以敬順擾者多失於無斷故以果毅成之直</span><br/>
<span class='tline' id='l184' data-llen='4171:4194'>　者多失於不能容物故以温和成之簡者易失於略</span><br/>
<span class='tline' id='l185' data-llen='4194:4217'>　故必濟之以亷隅剛者多失於上氣而好爭故必濟</span><br/>
<span class='tline' id='l186' data-llen='4217:4240'>　之以塞實强則無所屈撓多不中節故成之必在合</span><br/>
<span class='tline' id='l187' data-llen='4240:4267'><a onclick="displayPageImage('KR1b0007', 'WYG', '005-11a' );" name="005-11a" class="pb">[005-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4267:4290'>　義上九字者人之性質所固有者下九字所以成其</span><br/>
<span class='tline' id='l189' data-llen='4290:4313'>　德也恭之與敬剛之與强其義亦相近此蓋隨冝立</span><br/>
<span class='tline' id='l190' data-llen='4313:4336'>　文唐孔氏䟽云恭在貌敬在心愿者遲鈍失於外儀</span><br/>
<span class='tline' id='l191' data-llen='4336:4359'>　故言恭以表貌亂者輕物内失於心故稱敬以顯情</span><br/>
<span class='tline' id='l192' data-llen='4359:4382'>　又曰剛是性也强是志也當官而行無所避忌剛也</span><br/>
<span class='tline' id='l193' data-llen='4382:4405'>　執已所是不為衆撓强也剛强相近此説是也皐陶</span><br/>
<span class='tline' id='l194' data-llen='4405:4428'>　言此者蓋謂苟能以此九徳觀其人才之成不成全</span><br/>
<span class='tline' id='l195' data-llen='4428:4451'>　不全則知人之道無復餘藴矣彰厥有常吉哉者言</span><br/>
<span class='tline' id='l196' data-llen='4451:4478'><a onclick="displayPageImage('KR1b0007', 'WYG', '005-11b' );" name="005-11b" class="pb">[005-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4478:4501'>　雖以此九徳觀夫人才之成不成又必其徳之有常</span><br/>
<span class='tline' id='l198' data-llen='4501:4524'>　者然後可以為徳一作一輟未足以為徳也且以一</span><br/>
<span class='tline' id='l199' data-llen='4524:4547'>　徳之常明之如霍光可謂有濟亂之才耳而其為人</span><br/>
<span class='tline' id='l200' data-llen='4547:4570'>　在漢武帝左右小心謹徳未甞有過是其能亂而敬</span><br/>
<span class='tline' id='l201' data-llen='4570:4593'>　而其出入殿門進止有常處郎僕射竊識視之不失</span><br/>
<span class='tline' id='l202' data-llen='4593:4616'>　尺寸者二十餘年此其亂而敬之有常者哉武帝以</span><br/>
<span class='tline' id='l203' data-llen='4616:4639'>　是知其可用故其末年托以遺孤卒能擁昭立宣不</span><br/>
<span class='tline' id='l204' data-llen='4639:4662'>　負社稷之寄彼於九徳之一能守有常武帝彰而用</span><br/>
<span class='tline' id='l205' data-llen='4662:4689'><a onclick="displayPageImage('KR1b0007', 'WYG', '005-12a' );" name="005-12a" class="pb">[005-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4689:4712'>　之其成效已如此况於九徳咸事則其效冝如何哉</span><br/>
<span class='tline' id='l207' data-llen='4712:4735'>　皐陶以是為知人之要信彰厥有常哉此徳惟一動</span><br/>
<span class='tline' id='l208' data-llen='4735:4745'>　罔不吉也有徵矣</span><br/>
<span class='tline' id='l209' data-llen='4745:4767'>日宣三德夙夜浚明有家日嚴祗敬六德亮采有邦</span><br/>
<span class='tline' id='l210' data-llen='4767:4790'>　自日宣三徳而下此又言知人之道見於官人者則</span><br/>
<span class='tline' id='l211' data-llen='4790:4813'>　是其義也南豐曽舍人曰以天下之才為天下用則</span><br/>
<span class='tline' id='l212' data-llen='4813:4836'>　用天下而有餘以一己之才為天下用則為天下用</span><br/>
<span class='tline' id='l213' data-llen='4836:4859'>　而不足蓋為天子者奄有天下之廣必能盡用天下</span><br/>
<span class='tline' id='l214' data-llen='4859:4886'><a onclick="displayPageImage('KR1b0007', 'WYG', '005-12b' );" name="005-12b" class="pb">[005-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4886:4909'>　之才兼收並蓄罔有或遺然後能成天下之治故必</span><br/>
<span class='tline' id='l216' data-llen='4909:4932'>　用是九徳之人自寛而栗至强而義者無所不容無</span><br/>
<span class='tline' id='l217' data-llen='4932:4955'>　所不受蓋所謂丘陵積土以為髙江漢積水以為大</span><br/>
<span class='tline' id='l218' data-llen='4955:4978'>　大人合并以為公也惟其以是天下之才選為天下</span><br/>
<span class='tline' id='l219' data-llen='4978:5001'>　之用則雖天下之大不足治也至於諸侯則其地不</span><br/>
<span class='tline' id='l220' data-llen='5001:5024'>　若天子之廣其民不若天子之衆故於九德之中能</span><br/>
<span class='tline' id='l221' data-llen='5024:5047'>　用其六則足以保其社稷和其人民矣卿大夫之於</span><br/>
<span class='tline' id='l222' data-llen='5047:5070'>　諸侯又其小者故九德能用其三則可以保宗廟此</span><br/>
<span class='tline' id='l223' data-llen='5070:5097'><a onclick="displayPageImage('KR1b0007', 'WYG', '005-13a' );" name="005-13a" class="pb">[005-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5097:5120'>　言所處之勢有廣狹則所用之人亦有多寡也宣達</span><br/>
<span class='tline' id='l225' data-llen='5120:5143'>　也孔氏以浚明為須明行之以浚為須於義無所據</span><br/>
<span class='tline' id='l226' data-llen='5143:5166'>　案古文書浚明與濬哲字同用則知浚明者是亦宣</span><br/>
<span class='tline' id='l227' data-llen='5166:5189'>　達之意言卿大夫能日夜宣達三徳之人使之顯明</span><br/>
<span class='tline' id='l228' data-llen='5189:5212'>　足以保卿大夫之家日嚴祗敬者謂敬重其人也王</span><br/>
<span class='tline' id='l229' data-llen='5212:5235'>　氏以為貌嚴行祗心敬亦不必如此之分别也要之</span><br/>
<span class='tline' id='l230' data-llen='5235:5258'>　既曰嚴又曰祗又曰敬但謂好賢樂善之心有加而</span><br/>
<span class='tline' id='l231' data-llen='5258:5281'>　無己也言諸侯能敬重六徳之人與之共事則足以</span><br/>
<span class='tline' id='l232' data-llen='5281:5308'><a onclick="displayPageImage('KR1b0007', 'WYG', '005-13b' );" name="005-13b" class="pb">[005-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5308:5331'>　保其諸侯之邦亮采者輔其事也諸侯有民人焉有</span><br/>
<span class='tline' id='l234' data-llen='5331:5354'>　社稷焉故其於六德之人必與之共事至卿大夫則</span><br/>
<span class='tline' id='l235' data-llen='5354:5377'>　但宣達之而已言各有所當也據言三德六德但謂</span><br/>
<span class='tline' id='l236' data-llen='5377:5400'>　有九徳之中有三有六不必指定其徳以充三六之</span><br/>
<span class='tline' id='l237' data-llen='5400:5423'>　數鄭氏以謂三德自簡而廉以下六德自亂而敬以</span><br/>
<span class='tline' id='l238' data-llen='5423:5446'>　下信斯言也是直而温以上大夫之所不得有愿而</span><br/>
<span class='tline' id='l239' data-llen='5446:5463'>　恭以上諸侯之所不得用豈非誣也</span><br/>
<span class='tline' id='l240' data-llen='5463:5486'>翕受敷施九德咸事俊乂在官百僚師師百工惟時撫</span><br/>
<span class='tline' id='l241' data-llen='5486:5513'><a onclick="displayPageImage('KR1b0007', 'WYG', '005-14a' );" name="005-14a" class="pb">[005-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5513:5522'>于五辰庶績其凝</span><br/>
<span class='tline' id='l243' data-llen='5522:5545'>　此言天子官人之道也言為天子者必能於此九徳</span><br/>
<span class='tline' id='l244' data-llen='5545:5568'>　之人兼收並蓄合而受之既合而受之於是敷而施</span><br/>
<span class='tline' id='l245' data-llen='5568:5591'>　之職位之間使九徳之人咸事其事者蓋其所治者</span><br/>
<span class='tline' id='l246' data-llen='5591:5614'>　愈大則其所用者必盡天下之材也俊乂在官孔氏</span><br/>
<span class='tline' id='l247' data-llen='5614:5637'>　謂俊德治能之士並在官焉馬鄭云才能過千人為</span><br/>
<span class='tline' id='l248' data-llen='5637:5660'>　俊百人為乂要之但謂才無小太皆使之居官有職</span><br/>
<span class='tline' id='l249' data-llen='5660:5683'>　位也孟子曰晉平公之於亥唐也入云則入坐云則</span><br/>
<span class='tline' id='l250' data-llen='5683:5710'><a onclick="displayPageImage('KR1b0007', 'WYG', '005-14b' );" name="005-14b" class="pb">[005-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5710:5733'>　坐食云則食雖蔬食菜羹未甞不飽也蓋不敢不飽</span><br/>
<span class='tline' id='l252' data-llen='5733:5756'>　也然終於此而已弗與共天位也弗與治天職也弗</span><br/>
<span class='tline' id='l253' data-llen='5756:5779'>　與食天禄也士之尊賢者非王公之尊賢也蓋王公</span><br/>
<span class='tline' id='l254' data-llen='5779:5802'>　之尊賢必在與之共天位治天職食天禄也苟不與</span><br/>
<span class='tline' id='l255' data-llen='5802:5825'>　是則未足以盡其尊賢之意也皐陶論天子用人必</span><br/>
<span class='tline' id='l256' data-llen='5825:5848'>　在使九德咸事俊乂在官百僚師師百工惟時諸侯</span><br/>
<span class='tline' id='l257' data-llen='5848:5871'>　之用人必在夫亮采至於卿大夫但言宣達顯明而</span><br/>
<span class='tline' id='l258' data-llen='5871:5894'>　已蓋所處之勢然也俊乂既在官矣於是百官皆相</span><br/>
<span class='tline' id='l259' data-llen='5894:5921'><a onclick="displayPageImage('KR1b0007', 'WYG', '005-15a' );" name="005-15a" class="pb">[005-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5921:5944'>　師法而百工之事各得其時也孔氏云百官皆是言</span><br/>
<span class='tline' id='l261' data-llen='5944:5967'>　政無非既以時為是又以是為政無非此説為迂百</span><br/>
<span class='tline' id='l262' data-llen='5967:5990'>　僚百工皆指百官也師師指其人而言之故曰百僚</span><br/>
<span class='tline' id='l263' data-llen='5990:6013'>　惟時指其事而言之故曰百工其實一也撫于五辰</span><br/>
<span class='tline' id='l264' data-llen='6013:6036'>　言使百官各舉其職以順此五辰之時則衆工皆興</span><br/>
<span class='tline' id='l265' data-llen='6036:6059'>　也五辰之説張諫議論甚詳其説以謂本生於亥壯</span><br/>
<span class='tline' id='l266' data-llen='6059:6082'>　於卯成於未此三辰者皆木所終始也就其壯而言</span><br/>
<span class='tline' id='l267' data-llen='6082:6105'>　之則寅卯正木之辰而春之盛徳實在也火生於寅</span><br/>
<span class='tline' id='l268' data-llen='6105:6132'><a onclick="displayPageImage('KR1b0007', 'WYG', '005-15b' );" name="005-15b" class="pb">[005-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6132:6155'>　壯於午成於戌此三辰者皆火所終始也就其壯而</span><br/>
<span class='tline' id='l270' data-llen='6155:6178'>　言之則巳午正火之辰而夏之盛德實在也金生於</span><br/>
<span class='tline' id='l271' data-llen='6178:6201'>　巳壯於酉成於丑此三辰者皆金所終始也就其壯</span><br/>
<span class='tline' id='l272' data-llen='6201:6224'>　而言之則申酉正金之辰而秋之盛德實在也水生</span><br/>
<span class='tline' id='l273' data-llen='6224:6247'>　於申壯於子成於辰此三辰者皆水所終始也就其</span><br/>
<span class='tline' id='l274' data-llen='6247:6270'>　壯而言之則亥子正水之辰而冬之盛徳實在也土</span><br/>
<span class='tline' id='l275' data-llen='6270:6293'>　包載五行而寄王於四季則辰戌丑未皆土之辰焉</span><br/>
<span class='tline' id='l276' data-llen='6293:6316'>　蓋五行之時分而言之則為十二辰合而言之則為</span><br/>
<span class='tline' id='l277' data-llen='6316:6343'><a onclick="displayPageImage('KR1b0007', 'WYG', '005-16a' );" name="005-16a" class="pb">[005-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6343:6366'>　五辰其實一也蓋百官既得其職以撫順於五行之</span><br/>
<span class='tline' id='l279' data-llen='6366:6389'>　時五行既得其順矣則三光全而寒暑平五榖熟而</span><br/>
<span class='tline' id='l280' data-llen='6389:6412'>　草木茂此庶績所以其凝也凝成也自翕受敷施至</span><br/>
<span class='tline' id='l281' data-llen='6412:6435'>　於庶績其凝此天子官人本末先後之序也皐陶之</span><br/>
<span class='tline' id='l282' data-llen='6435:6458'>　論官人於天子曰翕受敷施固無可疑者其於諸侯</span><br/>
<span class='tline' id='l283' data-llen='6458:6481'>　局之以六大夫則限之以三此則學者以意逆志而</span><br/>
<span class='tline' id='l284' data-llen='6481:6504'>　得之不可泥其文於章句之間也薛氏曰古之知言</span><br/>
<span class='tline' id='l285' data-llen='6504:6527'>　者忘言而取意故言無不通後之學者膠於言而責</span><br/>
<span class='tline' id='l286' data-llen='6527:6554'><a onclick="displayPageImage('KR1b0007', 'WYG', '005-16b' );" name="005-16b" class="pb">[005-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6554:6577'>　其實故多疑多疑故多説天子用九諸侯用六大夫</span><br/>
<span class='tline' id='l288' data-llen='6577:6600'>　用三言不得不爾其實未必然也孔子曰天子有爭</span><br/>
<span class='tline' id='l289' data-llen='6600:6623'>　臣七人諸侯五人大夫三人使諸侯而有爭臣七人</span><br/>
<span class='tline' id='l290' data-llen='6623:6646'>　安待謂之僭天子故觀書者取其意而已矣此論善</span><br/>
<span class='tline' id='l291' data-llen='6646:6650'>　哉</span><br/>
<span class='tline' id='l292' data-llen='6650:6673'>無教逸欲有邦兢兢業業一日二日萬㡬無曠庶官天</span><br/>
<span class='tline' id='l293' data-llen='6673:6680'>工人其代之</span><br/>
<span class='tline' id='l294' data-llen='6680:6703'>　王氏曰天子當以勤儉率天下諸侯不當以逸欲敎</span><br/>
<span class='tline' id='l295' data-llen='6703:6730'><a onclick="displayPageImage('KR1b0007', 'WYG', '005-17a' );" name="005-17a" class="pb">[005-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6730:6753'>　有邦蓋天子逸欲於上則諸侯化之亦將肆其逸欲</span><br/>
<span class='tline' id='l297' data-llen='6753:6776'>　以盤樂怠傲於下使有邦者皆肆其逸欲則生民之</span><br/>
<span class='tline' id='l298' data-llen='6776:6799'>　受其禍可勝計哉而其源則自夫上之人以逸樂導</span><br/>
<span class='tline' id='l299' data-llen='6799:6822'>　之也誠使為天子者澹然無營清心寡欲舉天下之</span><br/>
<span class='tline' id='l300' data-llen='6822:6845'>　聲色貨利曽不足以動其心彼諸侯者其敢肆其逸</span><br/>
<span class='tline' id='l301' data-llen='6845:6868'>　欲於下哉故無敎逸欲有邦者此誠端本清源之道</span><br/>
<span class='tline' id='l302' data-llen='6868:6891'>　也兢兢戒愼也業業危懼也幾政也言當戒慎萬事</span><br/>
<span class='tline' id='l303' data-llen='6891:6914'>　之政也上文既言官人之道至於撫于五辰庶績其</span><br/>
<span class='tline' id='l304' data-llen='6914:6941'><a onclick="displayPageImage('KR1b0007', 'WYG', '005-17b' );" name="005-17b" class="pb">[005-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6941:6964'>　凝則是治定功成以常人之情當國家無事之時則</span><br/>
<span class='tline' id='l306' data-llen='6964:6987'>　易安於逸樂而無戒愼危懼之心此則危敗禍亂之</span><br/>
<span class='tline' id='l307' data-llen='6987:7010'>　所自萌也故戒之曰無敎逸欲有邦兢兢業業一日</span><br/>
<span class='tline' id='l308' data-llen='7010:7033'>　二日萬幾言一日二日之間而危亡禍亂之幾至於</span><br/>
<span class='tline' id='l309' data-llen='7033:7056'>　萬其可畏如此可不盡其戒慎危懼之意哉無曠庶</span><br/>
<span class='tline' id='l310' data-llen='7056:7079'>　官言非獨天子當兢兢業業於上又當勸勉羣臣之</span><br/>
<span class='tline' id='l311' data-llen='7079:7102'>　在官者使之各㳟爾位而無曠其職所以必欲無曠</span><br/>
<span class='tline' id='l312' data-llen='7102:7125'>　庶官者蓋凡設官分職其所治之事無非代天之事</span><br/>
<span class='tline' id='l313' data-llen='7125:7152'><a onclick="displayPageImage('KR1b0007', 'WYG', '005-18a' );" name="005-18a" class="pb">[005-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7152:7175'>　也使一官之或曠則廢天之職矣天子雖兢兢業業</span><br/>
<span class='tline' id='l315' data-llen='7175:7198'>　於上而百官有司廢天秩於下是亦危亂之道也故</span><br/>
<span class='tline' id='l316' data-llen='7198:7221'>　皐陶之陳謨勑戒既曰一日二日萬幾又曰無曠庶</span><br/>
<span class='tline' id='l317' data-llen='7221:7244'>　官天工人其代之其意蓋欲后克艱厥后臣克艱厥</span><br/>
<span class='tline' id='l318' data-llen='7244:7263'>　臣以盡乎君臣之道而共保無為之治也</span><br/>
<span class='tline' id='l319' data-llen='7263:7286'>天敘有典勑我五典五惇哉天秩有禮自我五禮有庸</span><br/>
<span class='tline' id='l320' data-llen='7286:7309'>哉同寅協恭和衷哉天命有徳五服五章哉天討有罪</span><br/>
<span class='tline' id='l321' data-llen='7309:7322'>五刑五用哉政事懋哉懋哉</span><br/>
<span class='tline' id='l322' data-llen='7322:7349'><a onclick="displayPageImage('KR1b0007', 'WYG', '005-18b' );" name="005-18b" class="pb">[005-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7349:7372'>　下文申結天工人其代之之義湯誥曰惟皇上帝降</span><br/>
<span class='tline' id='l324' data-llen='7372:7395'>　衷于下民若有恒性克綏厥猷惟后言民有物則之</span><br/>
<span class='tline' id='l325' data-llen='7395:7418'>　性好惡之情無非出於天之所以降衷者為君者惟</span><br/>
<span class='tline' id='l326' data-llen='7418:7441'>　能克綏厥猷而已人之生也其人倫之典天也故其</span><br/>
<span class='tline' id='l327' data-llen='7441:7464'>　彞倫有自然之敘矣人君勑之以為五典使父子有</span><br/>
<span class='tline' id='l328' data-llen='7464:7487'>　親君臣有義夫婦有别長幼有敘朋友有信五者各</span><br/>
<span class='tline' id='l329' data-llen='7487:7510'>　致其厚蓋所以助乎天之所敘也謂人之生交際之</span><br/>
<span class='tline' id='l330' data-llen='7510:7533'>　禮天已定其差等有自然之秩矣人君自己為五禮</span><br/>
<span class='tline' id='l331' data-llen='7533:7560'><a onclick="displayPageImage('KR1b0007', 'WYG', '005-19a' );" name="005-19a" class="pb">[005-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7560:7583'>　以吉禮事邦國之鬼神示以凶禮哀邦國之憂以賔</span><br/>
<span class='tline' id='l333' data-llen='7583:7606'>　禮親邦國以軍禮同邦國以嘉禮親萬民五者各得</span><br/>
<span class='tline' id='l334' data-llen='7606:7629'>　其常所以助夫天之所秩也勑有典自有禮必在夫</span><br/>
<span class='tline' id='l335' data-llen='7629:7652'>　君臣共致其寅畏㳟謹衷善之意然後可以施化故</span><br/>
<span class='tline' id='l336' data-llen='7652:7675'>　曰同寅協㳟和衷哉既曰寅又曰㳟又曰衷亦與所</span><br/>
<span class='tline' id='l337' data-llen='7675:7698'>　謂嚴祗敬同謂其寅畏之意有加而無已也蘇氏曰</span><br/>
<span class='tline' id='l338' data-llen='7698:7721'>　此二者道德事非君臣同其誠敬莫能致之若天命</span><br/>
<span class='tline' id='l339' data-llen='7721:7744'>　有德討有罪則政事也勉之而已天命有徳凡有徳</span><br/>
<span class='tline' id='l340' data-llen='7744:7771'><a onclick="displayPageImage('KR1b0007', 'WYG', '005-19b' );" name="005-19b" class="pb">[005-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7771:7794'>　則順乎天道順乎天道天之所命也人君於是制為</span><br/>
<span class='tline' id='l342' data-llen='7794:7818'>　五服以章之五服鄭博士曰自衮冕至於𤣥冕自九</span><br/>
<span class='tline' id='l343' data-llen='7818:7841'>　章至於一章是也天討有罪凡有罪者則悖乎天道</span><br/>
<span class='tline' id='l344' data-llen='7841:7864'>　悖乎天道則天之所討也人君於是制為五刑以用</span><br/>
<span class='tline' id='l345' data-llen='7864:7887'>　之五刑墨劓剕宫大辟是也天命有德討有罪施之</span><br/>
<span class='tline' id='l346' data-llen='7887:7910'>　於刑賞之間必在夫君臣共勉於政事然後可以勸</span><br/>
<span class='tline' id='l347' data-llen='7910:7933'>　懲天下故曰政事懋哉懋哉敘有典秩有禮則君臣</span><br/>
<span class='tline' id='l348' data-llen='7933:7956'>　同寅協㳟和衷以助夫天之所敘秩命有徳討有罪</span><br/>
<span class='tline' id='l349' data-llen='7956:7983'><a onclick="displayPageImage('KR1b0007', 'WYG', '005-20a' );" name="005-20a" class="pb">[005-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7983:8006'>　則君臣懋於政事以助夫天之所予奪君臣之間盡</span><br/>
<span class='tline' id='l351' data-llen='8006:8029'>　道如此則可謂能兢兢業業一日二日萬幾無曠庶</span><br/>
<span class='tline' id='l352' data-llen='8029:8052'>　官以代天工矣此皐陶諄諄為帝陳謨也典禮言勑</span><br/>
<span class='tline' id='l353' data-llen='8052:8075'>　我自我而命有德討有罪不言我者楊龜山曰典禮</span><br/>
<span class='tline' id='l354' data-llen='8075:8098'>　必自天子出故曰勑我曰自我若夫爵人于朝與衆</span><br/>
<span class='tline' id='l355' data-llen='8098:8121'>　共之刑人於市與衆弃之雖天子不得而私焉此説</span><br/>
<span class='tline' id='l356' data-llen='8121:8144'>　是也典曰五惇服曰五章刑曰五用而至於禮則獨</span><br/>
<span class='tline' id='l357' data-llen='8144:8167'>　曰有庸者王氏曰五典五服五刑之所施非一人之</span><br/>
<span class='tline' id='l358' data-llen='8167:8194'><a onclick="displayPageImage('KR1b0007', 'WYG', '005-20b' );" name="005-20b" class="pb">[005-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8194:8217'>　身若五禮則取於一人之身而楊龜山以其説為不</span><br/>
<span class='tline' id='l360' data-llen='8217:8240'>　然龜山之說曰禮雖有五而其用則非一如五禮上</span><br/>
<span class='tline' id='l361' data-llen='8240:8263'>　自天地社稷宗廟下至山林川澤以及四方百物皆</span><br/>
<span class='tline' id='l362' data-llen='8263:8287'>　有祭焉而其儀章器物各從其𩔖不可以數計吉凶</span><br/>
<span class='tline' id='l363' data-llen='8287:8310'>　軍賔嘉亦莫不然故曰有庸然馬融本則直作五庸</span><br/>
<span class='tline' id='l364' data-llen='8310:8333'>　與五惇五章五用無以異然世逺難以折中姑兩存</span><br/>
<span class='tline' id='l365' data-llen='8333:8337'>　之</span><br/>
<span class='tline' id='l366' data-llen='8337:8360'>天聦明自我民聦明天明畏自我民明威達于上下敬</span><br/>
<span class='tline' id='l367' data-llen='8360:8387'><a onclick="displayPageImage('KR1b0007', 'WYG', '005-21a' );" name="005-21a" class="pb">[005-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8387:8392'>哉有土</span><br/>
<span class='tline' id='l369' data-llen='8392:8415'>　古文書畏與威二字通用其義一也孔氏以上一句</span><br/>
<span class='tline' id='l370' data-llen='8415:8438'>　屬於天命有徳言因民而降之福民所歸者天必命</span><br/>
<span class='tline' id='l371' data-llen='8438:8461'>　之下一句屬於天討有罪言天明可畏亦因民成其</span><br/>
<span class='tline' id='l372' data-llen='8461:8484'>　畏民所叛者天必討之案吕刑云德威惟畏徳明惟</span><br/>
<span class='tline' id='l373' data-llen='8484:8507'>　明是明與畏字相對而言明者天之所彰也畏者天</span><br/>
<span class='tline' id='l374' data-llen='8507:8530'>　之所畏也孔氏既以明畏屬於天討有罪矣故遂以</span><br/>
<span class='tline' id='l375' data-llen='8530:8553'>　聦明屬於彰有徳豈天之彰有徳則用其聦明而討</span><br/>
<span class='tline' id='l376' data-llen='8553:8580'><a onclick="displayPageImage('KR1b0007', 'WYG', '005-21b' );" name="005-21b" class="pb">[005-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8580:8603'>　有罪則不用其聦明者乎此説不通而王氏張諫議</span><br/>
<span class='tline' id='l378' data-llen='8603:8626'>　則又以聦明主於典禮而言明畏主於命徳討罪而</span><br/>
<span class='tline' id='l379' data-llen='8626:8649'>　言夫明畏主於命徳討罪無可疑者而以聦明為主</span><br/>
<span class='tline' id='l380' data-llen='8649:8672'>　典禮則失之泥要之二句只一意蓋所以緫結上文</span><br/>
<span class='tline' id='l381' data-llen='8672:8695'>　而盡其義亦不必分説泰誓曰天視自我民視天聽</span><br/>
<span class='tline' id='l382' data-llen='8695:8718'>　自我民聽此正為命徳討罪而言也言天之聦明能</span><br/>
<span class='tline' id='l383' data-llen='8718:8741'>　鑒察善惡故其吉凶禍福之應未甞有豪釐之差為</span><br/>
<span class='tline' id='l384' data-llen='8741:8764'>　人君欲觀其聦明明畏無觀諸他觀之民而已天有</span><br/>
<span class='tline' id='l385' data-llen='8764:8791'><a onclick="displayPageImage('KR1b0007', 'WYG', '005-22a' );" name="005-22a" class="pb">[005-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8791:8814'>　聦明之道而其聞見則付之於民民之所聞天之聦</span><br/>
<span class='tline' id='l387' data-llen='8814:8837'>　也民之所見天之明也天有明畏之道而其好惡則</span><br/>
<span class='tline' id='l388' data-llen='8837:8860'>　付之於民民之所好天之明也民之所惡天之畏也</span><br/>
<span class='tline' id='l389' data-llen='8860:8883'>　蓋公天下之聞見好惡而襃貶則天之聦明明畏不</span><br/>
<span class='tline' id='l390' data-llen='8883:8906'>　外是矣是道也達乎上下者一理而已下焉民之所</span><br/>
<span class='tline' id='l391' data-llen='8906:8929'>　以好惡向背者此道也上焉天之所以吉凶禍福者</span><br/>
<span class='tline' id='l392' data-llen='8929:8952'>　亦此道也所以必在察乎民之意以察天之意此理</span><br/>
<span class='tline' id='l393' data-llen='8952:8975'>　而達於上下本無有二民之好惡向背則天之吉凶</span><br/>
<span class='tline' id='l394' data-llen='8975:9002'><a onclick="displayPageImage('KR1b0007', 'WYG', '005-22b' );" name="005-22b" class="pb">[005-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='9002:9025'>　禍福應之如影響矣故有土者不可不敬如此敬於</span><br/>
<span class='tline' id='l396' data-llen='9025:9042'>　民則敬於天矣敬於天則民歸之矣</span><br/>
<span class='tline' id='l397' data-llen='9042:9065'>皐陶曰朕言惠可底行禹曰俞乃言底可績皐陶曰予</span><br/>
<span class='tline' id='l398' data-llen='9065:9076'>未有知思曰賛賛襄哉</span><br/>
<span class='tline' id='l399' data-llen='9076:9099'>　自允迪厥徳以下至敬哉有土皐陶之所以為帝陳</span><br/>
<span class='tline' id='l400' data-llen='9099:9122'>　謨盡於此矣不可以有加矣於是又申誥之曰朕言</span><br/>
<span class='tline' id='l401' data-llen='9122:9145'>　惠可底行謂我之言順於理可底而行其意蓋以謂</span><br/>
<span class='tline' id='l402' data-llen='9145:9168'>　我徒能言之耳至於行之則在乎舜與禹也禹曰俞</span><br/>
<span class='tline' id='l403' data-llen='9168:9195'><a onclick="displayPageImage('KR1b0007', 'WYG', '005-23a' );" name="005-23a" class="pb">[005-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9195:9218'>　者然其惠可底行之言既然其言而又謂汝之言不</span><br/>
<span class='tline' id='l405' data-llen='9218:9241'>　但見於空言而已亦可以致行其功蓋欲勉皐陶以</span><br/>
<span class='tline' id='l406' data-llen='9241:9264'>　共行其知人安民之言也皐陶曰予未有知思曰賛</span><br/>
<span class='tline' id='l407' data-llen='9264:9287'>　賛襄哉襄哉者言禹雖勉皐陶共行安民知人之言</span><br/>
<span class='tline' id='l408' data-llen='9287:9310'>　而皐陶猶辭讓不敢當也孔氏曰我未有所知未能</span><br/>
<span class='tline' id='l409' data-llen='9310:9333'>　思致於善徒亦賛奏上古行事而言之信如孔氏說</span><br/>
<span class='tline' id='l410' data-llen='9333:9356'>　則曰之一字遂為衍文蓋上下文勢已足雖不加曰</span><br/>
<span class='tline' id='l411' data-llen='9356:9379'>　字猶成文義也張横渠薛氏皆以曰當作日字下文</span><br/>
<span class='tline' id='l412' data-llen='9379:9406'><a onclick="displayPageImage('KR1b0007', 'WYG', '005-23b' );" name="005-23b" class="pb">[005-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9406:9430'>　予思日孜孜相𩔖此説比先儒為優雖治經者不當</span><br/>
<span class='tline' id='l414' data-llen='9430:9453'>　變易經字以就已意然而考之於經曰之與日大抵</span><br/>
<span class='tline' id='l415' data-llen='9453:9476'>　多相亂如洛誥曰今王即命日釋文一音作曰吕刑</span><br/>
<span class='tline' id='l416' data-llen='9476:9499'>　曰今爾罔不由慰日勤釋文一音作曰以是知日字</span><br/>
<span class='tline' id='l417' data-llen='9499:9522'>　曰字經文多相亂而此下文又有予思日孜孜與此</span><br/>
<span class='tline' id='l418' data-llen='9522:9546'>　思曰賛賛襄哉文勢正相𩔖故張横渠薛氏皆以為</span><br/>
<span class='tline' id='l419' data-llen='9546:9569'>　日此蓋有憑據而云非率意而為此説故可從也賛</span><br/>
<span class='tline' id='l420' data-llen='9569:9592'>　賛襄哉者孔氏以謂賛奏上古行事而言之薛氏曰</span><br/>
<span class='tline' id='l421' data-llen='9592:9619'><a onclick="displayPageImage('KR1b0007', 'WYG', '005-24a' );" name="005-24a" class="pb">[005-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9619:9642'>　日夜進進不已知進而不知退知上而不知下也蓋</span><br/>
<span class='tline' id='l423' data-llen='9642:9665'>　爾雅襄字惟有二訓其一訓除其一訓上既不可訓</span><br/>
<span class='tline' id='l424' data-llen='9665:9688'>　除而用爾雅訓故遂以訓上必曰賛賛上哉故其説</span><br/>
<span class='tline' id='l425' data-llen='9688:9711'>　不得不如此鄭氏雖知爾雅二訓不可從又以襄字</span><br/>
<span class='tline' id='l426' data-llen='9711:9734'>　訓暢言我未有所知所思徒賛明帝徳暢我忠言其</span><br/>
<span class='tline' id='l427' data-llen='9734:9757'>　説尤為無據惟王氏曰襄成也思一一賛襄以成禹</span><br/>
<span class='tline' id='l428' data-llen='9757:9780'>　之功也案春秋左氏傳定十五年葬定公雨不克襄</span><br/>
<span class='tline' id='l429' data-llen='9780:9803'>　事杜元凱曰襄成也王氏之訓蓋出諸此此説為善</span><br/>
<span class='tline' id='l430' data-llen='9803:9830'><a onclick="displayPageImage('KR1b0007', 'WYG', '005-24b' );" name="005-24b" class="pb">[005-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9830:9853'>　皐陶之意蓋以謂使我獨底可績則未能為禹之助</span><br/>
<span class='tline' id='l432' data-llen='9853:9862'>　以成其功而已</span><br/>
<span class='tline' id='l433' data-llen='9862:9865'>　</span><br/>
<span class='tline' id='l434' data-llen='9865:9868'>　</span><br/>
<span class='tline' id='l435' data-llen='9868:9871'>　</span><br/>
<span class='tline' id='l436' data-llen='9871:9874'>　</span><br/>
<span class='tline' id='l437' data-llen='9874:9877'>　</span><br/>
<span class='tline' id='l438' data-llen='9877:9886'>　尚書全解卷五</span><br/>
</p>
<p><br/>
</p>
  </div>
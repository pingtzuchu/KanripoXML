<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1b0007', 'WYG', '030-1a' );" name="030-1a" class="pb">[030-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:200'>　尚書全解卷三十</span><br/>
<span class='tline' id='l10' data-llen='200:221'>　　　　　　　　　　　　宋　林之奇　撰</span><br/>
<span class='tline' id='l11' data-llen='221:235'>召誥　　　　　　　　周書</span><br/>
<span class='tline' id='l12' data-llen='235:256'>成王在豐欲宅洛邑使召公先相宅作召誥召誥</span><br/>
<span class='tline' id='l13' data-llen='256:279'>　周自后稷在唐虞之際以播種百榖教民稼穡之故</span><br/>
<span class='tline' id='l14' data-llen='279:302'>　始封於邰生民之詩曰即有邰家室是也稷之子不</span><br/>
<span class='tline' id='l15' data-llen='302:325'>　窋當夏后政衰去稷不務以故失其官自邰出奔于</span><br/>
<span class='tline' id='l16' data-llen='325:351'><a onclick="displayPageImage('KR1b0007', 'WYG', '030-1b' );" name="030-1b" class="pb">[030-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='351:374'>　戎狄之間公劉者不窋之孫也雖竄于戎狄之間能</span><br/>
<span class='tline' id='l18' data-llen='374:397'>　脩后稷之業勤恤愛民民咸歸之於是始立國于豳</span><br/>
<span class='tline' id='l19' data-llen='397:420'>　公劉詩曰豳居允荒是也太史公曰公劉子慶節立</span><br/>
<span class='tline' id='l20' data-llen='420:443'>　國于豳誤矣公劉雖立國于豳然其地西近戎北近</span><br/>
<span class='tline' id='l21' data-llen='443:466'>　狄故其十世孫太王嗣立狄人侵之太王不忍殘其</span><br/>
<span class='tline' id='l22' data-llen='466:489'>　民以自存於是去豳踰梁山而邑于岐山之下緜之</span><br/>
<span class='tline' id='l23' data-llen='489:512'>　詩曰至于岐下聿來胥宇是也文王之立初由居岐</span><br/>
<span class='tline' id='l24' data-llen='512:535'>　及其旣已克崇而有之於是自岐而遷于豐文王有</span><br/>
<span class='tline' id='l25' data-llen='535:561'><a onclick="displayPageImage('KR1b0007', 'WYG', '030-2a' );" name="030-2a" class="pb">[030-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='561:584'>　聲之詩曰作邑于豐是也武王之立又自豐而遷于</span><br/>
<span class='tline' id='l27' data-llen='584:607'>　鎬文王有聲詩曰宅是鎬京是也邰卽漢之右扶風</span><br/>
<span class='tline' id='l28' data-llen='607:630'>　漦縣豳者漢之右扶風栒邑縣豳鄉是也岐者漢右</span><br/>
<span class='tline' id='l29' data-llen='630:653'>　扶風美陽縣岐山是也卽禹貢所謂導岍及岐其邑</span><br/>
<span class='tline' id='l30' data-llen='653:676'>　在岐山之下豐者漢右扶風霸縣鄷水是也卽禹貢</span><br/>
<span class='tline' id='l31' data-llen='676:699'>　所謂東㑹于灃其邑在鄷水之西鎬者漢長安西南</span><br/>
<span class='tline' id='l32' data-llen='699:722'>　有昆明池北鎬陂是也岐在邰之西北無百里豳又</span><br/>
<span class='tline' id='l33' data-llen='722:745'>　在岐西北四百里餘是公劉自邰而西徙于豳太王</span><br/>
<span class='tline' id='l34' data-llen='745:771'><a onclick="displayPageImage('KR1b0007', 'WYG', '030-2b' );" name="030-2b" class="pb">[030-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='771:794'>　自豳而東徙于岐也豐在岐山東南二百餘里鎬去</span><br/>
<span class='tline' id='l36' data-llen='794:817'>　豐二十五里皆是自西而東也武王旣克殷遷九鼎</span><br/>
<span class='tline' id='l37' data-llen='817:840'>　于洛之郟鄏其意已欲宅洛矣史記周本紀載武王</span><br/>
<span class='tline' id='l38' data-llen='840:863'>　之言曰我南望三塗北望岳鄙顧詹有河粤詹雒伊</span><br/>
<span class='tline' id='l39' data-llen='863:886'>　毋逺天室營周居于雒邑而後去是宅洛者武王之</span><br/>
<span class='tline' id='l40' data-llen='886:909'>　本志也武王雖有宅雒之志然其克啇也天下未集</span><br/>
<span class='tline' id='l41' data-llen='909:932'>　而遽即世成王以幼沖嗣立而周公攝政管蔡武庚</span><br/>
<span class='tline' id='l42' data-llen='932:955'>　肆其不軌之謀以間王室周公方興師討叛左枝右</span><br/>
<span class='tline' id='l43' data-llen='955:981'><a onclick="displayPageImage('KR1b0007', 'WYG', '030-3a' );" name="030-3a" class="pb">[030-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='981:1004'>　梧之不暇宅雒之事未能為也至其攝政七年周公</span><br/>
<span class='tline' id='l45' data-llen='1004:1027'>　制禮作樂已致太平將歸政于成王故營洛邑以卒</span><br/>
<span class='tline' id='l46' data-llen='1027:1050'>　武王之志而後歸政也史記曰武王在豐使召公復</span><br/>
<span class='tline' id='l47' data-llen='1050:1073'>　營洛如武王之意周公復申卜視卒營築居九鼎焉</span><br/>
<span class='tline' id='l48' data-llen='1073:1096'>　左傳亦曰成王定鼎于郟鄏是其宅雒者以卒武王</span><br/>
<span class='tline' id='l49' data-llen='1096:1119'>　之志也周禮曰以土圭之法測土深正日景以求地</span><br/>
<span class='tline' id='l50' data-llen='1119:1142'>　中日南則景短多暑日北則景長多寒日東則景夕</span><br/>
<span class='tline' id='l51' data-llen='1142:1165'>　多風日西則景朝多隂日至之景尺有五寸謂之地</span><br/>
<span class='tline' id='l52' data-llen='1165:1191'><a onclick="displayPageImage('KR1b0007', 'WYG', '030-3b' );" name="030-3b" class="pb">[030-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1191:1214'>　中天地之所合也四時之所交也風雨之所㑹也隂</span><br/>
<span class='tline' id='l54' data-llen='1214:1237'>　陽之所和也然則百物阜安乃建王國焉然則武王</span><br/>
<span class='tline' id='l55' data-llen='1237:1260'>　有宅洛之意而周公成王成之者誠以洛為地中五</span><br/>
<span class='tline' id='l56' data-llen='1260:1283'>　服諸侯之朝覲貢賦道里為均故建以為都以居九</span><br/>
<span class='tline' id='l57' data-llen='1283:1306'>　鼎而㑹諸侯于此焉篇内有曰王來紹上帝自服于</span><br/>
<span class='tline' id='l58' data-llen='1306:1329'>　土中而車攻之詩羙宣王復會諸侯于東都而其詩</span><br/>
<span class='tline' id='l59' data-llen='1329:1352'>　謂之復古則自宣王之前其會諸侯蓋皆于此而萬</span><br/>
<span class='tline' id='l60' data-llen='1352:1375'>　乘之君則當在于鎬以宗廟社稷之所在而王業之</span><br/>
<span class='tline' id='l61' data-llen='1375:1401'><a onclick="displayPageImage('KR1b0007', 'WYG', '030-4a' );" name="030-4a" class="pb">[030-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1401:1424'>　所本故也不獨此也周之西土廹近邊徼故雖其前</span><br/>
<span class='tline' id='l63' data-llen='1424:1447'>　世積德累仁而常有夷狄之患太王以來至為之遷</span><br/>
<span class='tline' id='l64' data-llen='1447:1470'>　都去國以避之自豳而岐又自岐而之豐鎬皆自西</span><br/>
<span class='tline' id='l65' data-llen='1470:1493'>　而東周公猶以為未也又東營洛邑以逆為後世之</span><br/>
<span class='tline' id='l66' data-llen='1493:1516'>　備及犬戎之亂平王卒遷而居之雖其孱弱無以紹</span><br/>
<span class='tline' id='l67' data-llen='1516:1539'>　文武成康之緒而其所以遷者是亦周公之意也婁</span><br/>
<span class='tline' id='l68' data-llen='1539:1562'>　敬曰成王即位周公之屬傅相焉乃營成周居雒以</span><br/>
<span class='tline' id='l69' data-llen='1562:1585'>　為此天下中諸侯四方納貢獻道里均矣有德則易</span><br/>
<span class='tline' id='l70' data-llen='1585:1611'><a onclick="displayPageImage('KR1b0007', 'WYG', '030-4b' );" name="030-4b" class="pb">[030-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1611:1634'>　以王無德則易以亡夫人之愛其子孫天下之常情</span><br/>
<span class='tline' id='l72' data-llen='1634:1657'>　也先王之奄有天下以傳之子孫固冝緜緜延延於</span><br/>
<span class='tline' id='l73' data-llen='1657:1680'>　萬年而不絶惟其子孫之賢不肖厯祚之短長不可</span><br/>
<span class='tline' id='l74' data-llen='1680:1703'>　得而必然其創業垂統深根固蒂為不可㧞之勢以</span><br/>
<span class='tline' id='l75' data-llen='1703:1726'>　遺之者未嘗不盡也乃謂周公之心苟其無德則欲</span><br/>
<span class='tline' id='l76' data-llen='1726:1749'>　其易以亡必無此理當三監之難雖其元惡渠魁皆</span><br/>
<span class='tline' id='l77' data-llen='1749:1772'>　已殱夷而其黨姦同惡之人其頑梗未能遽革將使</span><br/>
<span class='tline' id='l78' data-llen='1772:1795'>　之密邇王室以馴服其心而洛之地距妹邦下逺則</span><br/>
<span class='tline' id='l79' data-llen='1795:1821'><a onclick="displayPageImage('KR1b0007', 'WYG', '030-5a' );" name="030-5a" class="pb">[030-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1821:1844'>　不難于遷居故其宅洛也瀍水之西則建以為都而</span><br/>
<span class='tline' id='l81' data-llen='1844:1867'>　居九鼎謂之郟鄏亦謂之東都亦謂之王城瀍水之</span><br/>
<span class='tline' id='l82' data-llen='1867:1890'>　東則以居殷頑民而遷之謂之成周漢地里志有曰</span><br/>
<span class='tline' id='l83' data-llen='1890:1913'>　河南郡河南縣注云故郟鄏地成王遷九鼎周公致</span><br/>
<span class='tline' id='l84' data-llen='1913:1936'>　太平營以為都是為王城至平王居之洛陽縣注云</span><br/>
<span class='tline' id='l85' data-llen='1936:1959'>　周公遷殷民是為成周春秋昭公三十二年晉合諸</span><br/>
<span class='tline' id='l86' data-llen='1959:1982'>　侯于狄泉以其地大成周之城居敬王蓋王城之與</span><br/>
<span class='tline' id='l87' data-llen='1982:2005'>　成周雖已營之而未之都也幽王有犬戎之禍平王</span><br/>
<span class='tline' id='l88' data-llen='2005:2031'><a onclick="displayPageImage('KR1b0007', 'WYG', '030-5b' );" name="030-5b" class="pb">[030-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2031:2054'>　始遷王城至敬王與王子朝爭國子朝之黨多居王</span><br/>
<span class='tline' id='l90' data-llen='2054:2077'>　城敬王始都成周成周之地自敬王以前未建以為</span><br/>
<span class='tline' id='l91' data-llen='2077:2100'>　都至敬王始居之此晉所以合諸侯而城之也王城</span><br/>
<span class='tline' id='l92' data-llen='2100:2123'>　成周雖皆洛之地然王城在西周城在東故子朝在</span><br/>
<span class='tline' id='l93' data-llen='2123:2146'>　王城謂之西王而敬王謂之東王也是則周自太王</span><br/>
<span class='tline' id='l94' data-llen='2146:2169'>　至敬王其遷都建國皆是自西而東也說者乃謂周</span><br/>
<span class='tline' id='l95' data-llen='2169:2192'>　公之營洛邑即自鎬還而居之此說太史公已辨之</span><br/>
<span class='tline' id='l96' data-llen='2192:2215'>　矣其言曰學者皆稱周伐紂以營洛邑其實不然武</span><br/>
<span class='tline' id='l97' data-llen='2215:2241'><a onclick="displayPageImage('KR1b0007', 'WYG', '030-6a' );" name="030-6a" class="pb">[030-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2241:2264'>　王營之成王使召公卜居九鼎焉而周復都豐鎬至</span><br/>
<span class='tline' id='l99' data-llen='2264:2287'>　犬戎敗幽王周乃東遷于雒邑則成王未嘗都雒也</span><br/>
<span class='tline' id='l100' data-llen='2287:2310'>　明矣周官曰歸于宗周畢命曰王朝歩自宗周宗周</span><br/>
<span class='tline' id='l101' data-llen='2310:2333'>　鎬京也豈得為成王都雒也哉說者又謂幽王之前</span><br/>
<span class='tline' id='l102' data-llen='2333:2356'>　蓋有自雒而遷于鎬故幽王之敗而平王東遷此事</span><br/>
<span class='tline' id='l103' data-llen='2356:2379'>　雖無所經見而周之遷徙皆自西而東蓋其勢然也</span><br/>
<span class='tline' id='l104' data-llen='2379:2402'>　未有自洛而遷于鎬者也成王當是時在于豐地欲</span><br/>
<span class='tline' id='l105' data-llen='2402:2425'>　居於洛邑以為東都使召公先往相其所居之居因</span><br/>
<span class='tline' id='l106' data-llen='2425:2451'><a onclick="displayPageImage('KR1b0007', 'WYG', '030-6b' );" name="030-6b" class="pb">[030-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2451:2474'>　卜而營之王與周公繼至召公乃于庶殷丕作之時</span><br/>
<span class='tline' id='l108' data-llen='2474:2497'>　取幣以錫周公因告王以厯年享國之長短無不自</span><br/>
<span class='tline' id='l109' data-llen='2497:2520'>　己求之者時周公欲成洛邑而後歸政于王王將總</span><br/>
<span class='tline' id='l110' data-llen='2520:2543'>　萬㡬而治天下故欲王戒愼恐懼以祈天永命此召</span><br/>
<span class='tline' id='l111' data-llen='2543:2566'>　誥所以作也清廟之詩曰周公旣成洛邑朝諸侯率</span><br/>
<span class='tline' id='l112' data-llen='2566:2589'>　以祀文王焉是時周公尚攝則宅洛者周公也而此</span><br/>
<span class='tline' id='l113' data-llen='2589:2612'>　序乃言成王焉正與康誥序言旣伐管叔蔡叔同義</span><br/>
<span class='tline' id='l114' data-llen='2612:2635'>惟二月旣望越六日乙未王朝歩自周則至于豐惟太</span><br/>
<span class='tline' id='l115' data-llen='2635:2661'><a onclick="displayPageImage('KR1b0007', 'WYG', '030-7a' );" name="030-7a" class="pb">[030-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2661:2684'>保先周公相宅越若來三月惟丙午朏越三日戊申太</span><br/>
<span class='tline' id='l117' data-llen='2684:2707'>保朝至于洛卜宅厥旣得卜則經營越三日庚戌太保</span><br/>
<span class='tline' id='l118' data-llen='2707:2730'>乃以庶殷攻位于洛汭越五日甲寅位成若翼日乙卯</span><br/>
<span class='tline' id='l119' data-llen='2730:2753'>周公朝至于洛則達觀于新邑營越三日丁巳用牲于</span><br/>
<span class='tline' id='l120' data-llen='2753:2776'>郊牛二越翼日戊午乃社于新邑牛一羊一豕一越七</span><br/>
<span class='tline' id='l121' data-llen='2776:2799'>日甲子周公乃朝用書命庶殷侯甸男邦伯厥旣命殷</span><br/>
<span class='tline' id='l122' data-llen='2799:2806'>庶庶殷丕作</span><br/>
<span class='tline' id='l123' data-llen='2806:2829'>　後漢律歴志曰日月相推日舒月速當其同謂之合</span><br/>
<span class='tline' id='l124' data-llen='2829:2855'><a onclick="displayPageImage('KR1b0007', 'WYG', '030-7b' );" name="030-7b" class="pb">[030-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2855:2878'>　朔相與爲衡分天之中謂之望望者於月之半月當</span><br/>
<span class='tline' id='l126' data-llen='2878:2901'>　日衝日光照月光圓滿而相向當猶人之相望也漢</span><br/>
<span class='tline' id='l127' data-llen='2901:2924'>　志曰周公攝政七年二月乙亥朔庚寅望後六日得</span><br/>
<span class='tline' id='l128' data-llen='2924:2947'>　乙未故召誥曰惟二月旣望越六日乙未又其三月</span><br/>
<span class='tline' id='l129' data-llen='2947:2970'>　甲辰朔三日丙午召誥曰惟三月丙午朏月采篇曰</span><br/>
<span class='tline' id='l130' data-llen='2970:2993'>　三日曰朏此篇記成王之至豐以二月之乙未召公</span><br/>
<span class='tline' id='l131' data-llen='2993:3016'>　之至洛以三月之戊申而必先言二月旣望三月惟</span><br/>
<span class='tline' id='l132' data-llen='3016:3039'>　丙午朏者唐孔氏曰治歴者必先正朔望故史官因</span><br/>
<span class='tline' id='l133' data-llen='3039:3065'><a onclick="displayPageImage('KR1b0007', 'WYG', '030-8a' );" name="030-8a" class="pb">[030-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3065:3088'>　紀之將言望後之事必以望紀之將言朏後之事必</span><br/>
<span class='tline' id='l135' data-llen='3088:3111'>　以朏紀之猶今之人將言日必先言朔是也三月之</span><br/>
<span class='tline' id='l136' data-llen='3111:3134'>　朏丙午也於丙午之後戊申之日以越三日言之則</span><br/>
<span class='tline' id='l137' data-llen='3134:3157'>　知二月之乙未言越六日旣望之爲庚寅可知矣周</span><br/>
<span class='tline' id='l138' data-llen='3157:3180'>　謂宗周鎬京也成王以乙未之旦行自鎬京則至于</span><br/>
<span class='tline' id='l139' data-llen='3180:3203'>　豐以營洛之事告文王之廟示不敢専也鎬豐去二</span><br/>
<span class='tline' id='l140' data-llen='3203:3227'>　十五里故朝𤼵鎬京則可以至于豐不待淹日也文</span><br/>
<span class='tline' id='l141' data-llen='3227:3250'>　王都豐故豐有文王廟必至于豐而後使召公相宅</span><br/>
<span class='tline' id='l142' data-llen='3250:3276'><a onclick="displayPageImage('KR1b0007', 'WYG', '030-8b' );" name="030-8b" class="pb">[030-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3276:3300'>　則其為告文王廟必矣既告廟矣則使太保先周公而</span><br/>
<span class='tline' id='l144' data-llen='3300:3323'>　行徃洛水之傍而相視其可居之處也越若來者林</span><br/>
<span class='tline' id='l145' data-llen='3323:3346'>　子和薛博士皆以爲召公順周公之謀以來陳少南</span><br/>
<span class='tline' id='l146' data-llen='3346:3369'>　則以爲順王命以行使此諸家以越若來爲絶句則</span><br/>
<span class='tline' id='l147' data-llen='3369:3392'>　以若爲順周公與順王命猶可也今旣能依先儒以</span><br/>
<span class='tline' id='l148' data-llen='3392:3415'>　越若來三月惟丙午朏爲絶句則其說不通矣蓋即</span><br/>
<span class='tline' id='l149' data-llen='3415:3438'>　所謂哉生明月之三日也朏以紀歴耳而上曰越若</span><br/>
<span class='tline' id='l150' data-llen='3438:3461'>　來安得以爲順周公與王命哉此只當從先儒之說</span><br/>
<span class='tline' id='l151' data-llen='3461:3487'><a onclick="displayPageImage('KR1b0007', 'WYG', '030-9a' );" name="030-9a" class="pb">[030-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3487:3510'>　以二月之後依順而來次三月也戊申三月之五日</span><br/>
<span class='tline' id='l153' data-llen='3510:3533'>　也乙未二月之二十一日其月小盡故三月得甲辰</span><br/>
<span class='tline' id='l154' data-llen='3533:3556'>　朔五日爲戊申太保以戊申之旦至于洛蓋十四日</span><br/>
<span class='tline' id='l155' data-llen='3556:3579'>　而至也旣至洛矣即以其日卜之龜䇿以謀所居也</span><br/>
<span class='tline' id='l156' data-llen='3579:3602'>　周官太卜國大遷大師則貞龜盤庚之遷亳大王之</span><br/>
<span class='tline' id='l157' data-llen='3602:3625'>　遷岐衞文公之遷楚丘未嘗不卜也召公之卜也其</span><br/>
<span class='tline' id='l158' data-llen='3625:3648'>　至誠之所感召可以通天地神眀故其應也如響此</span><br/>
<span class='tline' id='l159' data-llen='3648:3671'>　其所以得吉卜也我卜河朔黎水我乃卜澗水東瀍</span><br/>
<span class='tline' id='l160' data-llen='3671:3697'><a onclick="displayPageImage('KR1b0007', 'WYG', '030-9b' );" name="030-9b" class="pb">[030-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3697:3720'>　水西我又卜瀍水東所謂宅卜也惟洛食所謂得吉</span><br/>
<span class='tline' id='l162' data-llen='3720:3743'>　卜也洪範曰謀及乃心謀及卿士謀及庶人謀及卜</span><br/>
<span class='tline' id='l163' data-llen='3743:3766'>　筮營洛之謀成王君臣旣有定議矣於是謀及卜筮</span><br/>
<span class='tline' id='l164' data-llen='3766:3789'>　也太王之遷岐聿來胥宇而後爰契我龜文公之遷</span><br/>
<span class='tline' id='l165' data-llen='3789:3812'>　楚丘望楚與堂而後卜云其吉皆此類也卜旣吉矣</span><br/>
<span class='tline' id='l166' data-llen='3812:3835'>　則人謀鬼謀無有差忒此所以經之營之而規度其</span><br/>
<span class='tline' id='l167' data-llen='3835:3858'>　朝市宗廟郊社之位於戊申之三日庚戌三月之七</span><br/>
<span class='tline' id='l168' data-llen='3858:3881'>　日太保乃以衆殷民治其位于洛水之北於庚戌之</span><br/>
<span class='tline' id='l169' data-llen='3881:3908'><a onclick="displayPageImage('KR1b0007', 'WYG', '030-10a' );" name="030-10a" class="pb">[030-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3908:3931'>　五日甲寅三月之十一日朝市宗廟郊社之位其規</span><br/>
<span class='tline' id='l171' data-llen='3931:3954'>　模皆成也禹貢導河東過洛汭而導洛東北入于河</span><br/>
<span class='tline' id='l172' data-llen='3954:3977'>　則洛汭爲洛水之北也可知禹貢曰導洛東北㑹于</span><br/>
<span class='tline' id='l173' data-llen='3977:4000'>　澗瀍則澗瀍皆在洛之北而王城在瀍之西成周在</span><br/>
<span class='tline' id='l174' data-llen='4000:4023'>　瀍之東雖澗在瀍之西而澗瀍皆在洛之北故位于</span><br/>
<span class='tline' id='l175' data-llen='4023:4046'>　洛汭也周公則以位成之明日三月之十二日其旦</span><br/>
<span class='tline' id='l176' data-llen='4046:4069'>　至于洛則徧觀新邑所營之位也方是時周公攝政</span><br/>
<span class='tline' id='l177' data-llen='4069:4092'>　營洛之事周公主之召公則與之相為先後而成之</span><br/>
<span class='tline' id='l178' data-llen='4092:4119'><a onclick="displayPageImage('KR1b0007', 'WYG', '030-10b' );" name="030-10b" class="pb">[030-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4119:4142'>　故卜宅攻位者召公也周公則達觀之而遂以命殷</span><br/>
<span class='tline' id='l180' data-llen='4142:4165'>　庶也若翼日者亦與越若來之若同位成而周公適</span><br/>
<span class='tline' id='l181' data-llen='4165:4188'>　觀之則將命庶殷諸侯以工役之事於是先告祭於</span><br/>
<span class='tline' id='l182' data-llen='4188:4211'>　天地社稷也越三日丁巳用牲于郊牛二告祭於天</span><br/>
<span class='tline' id='l183' data-llen='4211:4234'>　地也郊祭天之名也而用牛二者先儒以為后稷配</span><br/>
<span class='tline' id='l184' data-llen='4234:4257'>　故也不如王博士曰昊天有成命郊祀天地也蓋祭</span><br/>
<span class='tline' id='l185' data-llen='4257:4280'>　亦可以郊言之惟郊於天地故用牛二也丁巳者乙</span><br/>
<span class='tline' id='l186' data-llen='4280:4303'>　卯之三日三月十四日也越翼日戊午乃社于新邑</span><br/>
<span class='tline' id='l187' data-llen='4303:4330'><a onclick="displayPageImage('KR1b0007', 'WYG', '030-11a' );" name="030-11a" class="pb">[030-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4330:4353'>　牛一羊一豕一告祭于社稷也牛一羊一豕一用太</span><br/>
<span class='tline' id='l189' data-llen='4353:4376'>　牢也葉博士曰記曰社稷太牢古之祭未有社而不</span><br/>
<span class='tline' id='l190' data-llen='4376:4399'>　及稷者載芟春籍田而祈社稷良耜秋報社稷蓋祭</span><br/>
<span class='tline' id='l191' data-llen='4399:4422'>　社而稷從之其來尚矣此說是也旣告祭于天地社</span><br/>
<span class='tline' id='l192' data-llen='4422:4445'>　稷矣周公乃以戊午之七日三月之二十一日甲子</span><br/>
<span class='tline' id='l193' data-llen='4445:4468'>　之旦冊書以命衆殷民及侯甸男服之邦伯使興功</span><br/>
<span class='tline' id='l194' data-llen='4468:4491'>　也古者有大工役必以賦功屬役之事著于書規模</span><br/>
<span class='tline' id='l195' data-llen='4491:4514'>　旣定然後役興焉蘇氏引春秋傳士彌牟營成周計</span><br/>
<span class='tline' id='l196' data-llen='4514:4541'><a onclick="displayPageImage('KR1b0007', 'WYG', '030-11b' );" name="030-11b" class="pb">[030-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4541:4564'>　丈數揣髙卑度厚薄仭溝洫物土方議逺邇量事期</span><br/>
<span class='tline' id='l198' data-llen='4564:4587'>　計徒庸慮財用書餱糧以令役于諸侯屬役賦文書</span><br/>
<span class='tline' id='l199' data-llen='4587:4610'>　以授師而效諸劉子以此為書是也如宣公十一年</span><br/>
<span class='tline' id='l200' data-llen='4610:4633'>　楚令尹蒍艾獵城沂使封人慮事以授司徒量功命</span><br/>
<span class='tline' id='l201' data-llen='4633:4656'>　日分財用平版榦稱畚築程土物議逺邇略基址具</span><br/>
<span class='tline' id='l202' data-llen='4656:4679'>　餱糧度有司事三旬而成不愆于素是亦用書之遺</span><br/>
<span class='tline' id='l203' data-llen='4679:4702'>　意也邦伯先儒謂即州牧也特言邦伯者王氏曰公</span><br/>
<span class='tline' id='l204' data-llen='4702:4725'>　以書命邦伯而邦伯以公命命諸侯也厥旣命殷庶</span><br/>
<span class='tline' id='l205' data-llen='4725:4752'><a onclick="displayPageImage('KR1b0007', 'WYG', '030-12a' );" name="030-12a" class="pb">[030-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4752:4775'>　庶殷丕作者言周公旣用書以命庶殷役之以土木</span><br/>
<span class='tline' id='l207' data-llen='4775:4798'>　之事而庶殷之民莫不大作趨事赴功惟恐不及也</span><br/>
<span class='tline' id='l208' data-llen='4798:4821'>　夫成王之民營洛蓋以殷民之頑將遷之以自近也</span><br/>
<span class='tline' id='l209' data-llen='4821:4844'>　今日召公率之以攻位而位成周公命之以書而丕</span><br/>
<span class='tline' id='l210' data-llen='4844:4867'>　作雖頑民之難化者猶然則其說以使民可知夫孰</span><br/>
<span class='tline' id='l211' data-llen='4867:4890'>　以爲厲已哉召公之經營洛邑自戊午距甲寅凡七</span><br/>
<span class='tline' id='l212' data-llen='4890:4913'>　日而後成周公繼至自乙卯達觀于新邑營距甲子</span><br/>
<span class='tline' id='l213' data-llen='4913:4936'>　凡十日而用書命殷庶庶殷大作周召之規模其敏</span><br/>
<span class='tline' id='l214' data-llen='4936:4963'><a onclick="displayPageImage('KR1b0007', 'WYG', '030-12b' );" name="030-12b" class="pb">[030-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4963:4986'>　如此緫而計之自成王之至豐乙未之日距甲子凡</span><br/>
<span class='tline' id='l216' data-llen='4986:5009'>　一月耳萬年之業成於一月之間此豈後世可得而</span><br/>
<span class='tline' id='l217' data-llen='5009:5014'>　及哉</span><br/>
<span class='tline' id='l218' data-llen='5014:5037'>太保乃以庶邦冢君出取幣乃復入錫周公曰拜手稽</span><br/>
<span class='tline' id='l219' data-llen='5037:5060'>首旅王若公誥告庶殷越自乃御事嗚呼皇天上帝改</span><br/>
<span class='tline' id='l220' data-llen='5060:5083'>厥元子兹大國殷之命惟王受命無疆惟休亦無疆惟</span><br/>
<span class='tline' id='l221' data-llen='5083:5106'>恤嗚呼曷其柰何弗敬天旣遐終大邦殷之命兹殷多</span><br/>
<span class='tline' id='l222' data-llen='5106:5129'>先哲王在天越厥後王後民兹服厥命厥終智藏瘝在</span><br/>
<span class='tline' id='l223' data-llen='5129:5156'><a onclick="displayPageImage('KR1b0007', 'WYG', '030-13a' );" name="030-13a" class="pb">[030-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5156:5179'>夫知保抱攜持厥婦子以哀籲天徂厥亡出執嗚呼天</span><br/>
<span class='tline' id='l225' data-llen='5179:5197'>亦哀于四方民其眷命用懋王其疾敬德</span><br/>
<span class='tline' id='l226' data-llen='5197:5220'>　周之興也自武王以其聦明齊聖應天順人不忍斯</span><br/>
<span class='tline' id='l227' data-llen='5220:5243'>　民墜於塗炭之中親以干戈伐紂克商而後斯民有</span><br/>
<span class='tline' id='l228' data-llen='5243:5266'>　更生之望雖民心之歸於周者如水之就下獸之走</span><br/>
<span class='tline' id='l229' data-llen='5266:5289'>　壙然武王即位未幾而遽即世成王以幼沖嗣立而</span><br/>
<span class='tline' id='l230' data-llen='5289:5312'>　三叔挾武庚以間王室周之世蓋岌岌矣當是時安</span><br/>
<span class='tline' id='l231' data-llen='5312:5335'>　危存亡之機間不容髮幸而周公攝政旣引兵東征</span><br/>
<span class='tline' id='l232' data-llen='5335:5362'><a onclick="displayPageImage('KR1b0007', 'WYG', '030-13b' );" name="030-13b" class="pb">[030-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5362:5385'>　誅伐暴亂以靖四方而又制禮作樂建立法度粉澤</span><br/>
<span class='tline' id='l234' data-llen='5385:5408'>　王業七年之間政無不舉而事無不興民心之歸於</span><br/>
<span class='tline' id='l235' data-llen='5408:5431'>　周者日益固而不可解而周之根本蓋有泰山之安</span><br/>
<span class='tline' id='l236' data-llen='5431:5454'>　矣雖周公歸政而成王緫萬幾以臨羣臣可以無慮</span><br/>
<span class='tline' id='l237' data-llen='5454:5477'>　也然武王欲營洛邑以定九鼎之志未之成也周公</span><br/>
<span class='tline' id='l238' data-llen='5477:5500'>　不可以不成武王之志而後歸政焉故當攝政之七</span><br/>
<span class='tline' id='l239' data-llen='5500:5523'>　年大營洛邑以其一爲定九鼎㑹諸侯之地以其一</span><br/>
<span class='tline' id='l240' data-llen='5523:5546'>　爲遷殷頑之地如此則周公之規模計慮以恢我國</span><br/>
<span class='tline' id='l241' data-llen='5546:5573'><a onclick="displayPageImage('KR1b0007', 'WYG', '030-14a' );" name="030-14a" class="pb">[030-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5573:5596'>　家者盡於此矣可以歸政也召公之意以謂夾輔成</span><br/>
<span class='tline' id='l243' data-llen='5596:5619'>　王以措天下於太平者周公之功卜宅於洛以卒武</span><br/>
<span class='tline' id='l244' data-llen='5619:5642'>　王之志者亦周公之功故率諸侯致禮於周公而歸</span><br/>
<span class='tline' id='l245' data-llen='5642:5665'>　功焉然成王將自此發號施令以君臨萬國一號一</span><br/>
<span class='tline' id='l246' data-llen='5665:5688'>　令其得失善惡實治亂興衰之所繫不可以不愼也</span><br/>
<span class='tline' id='l247' data-llen='5688:5711'>　故因諸侯之咸在而遂誥王以天命之無常戒懼之</span><br/>
<span class='tline' id='l248' data-llen='5711:5734'>　不可怠也周公以工役之書命庶殷而庶殷之頑莫</span><br/>
<span class='tline' id='l249' data-llen='5734:5757'>　不丕作則周公之所以推其誠信以感斯民者至矣</span><br/>
<span class='tline' id='l250' data-llen='5757:5784'><a onclick="displayPageImage('KR1b0007', 'WYG', '030-14b' );" name="030-14b" class="pb">[030-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5784:5807'>　洛邑之成蓋不日也故召公於是率侯甸男服之衆</span><br/>
<span class='tline' id='l252' data-llen='5807:5831'>　國大君出取幣乃復入以鍚周公而致禮焉必以幣者</span><br/>
<span class='tline' id='l253' data-llen='5831:5854'>　所以將見其厚意也孟子曰㳟敬者幣之未將者也</span><br/>
<span class='tline' id='l254' data-llen='5854:5877'>　㳟敬而無實君子不可虚拘故古者賓主交際之禮</span><br/>
<span class='tline' id='l255' data-llen='5877:5900'>　雖有㳟敬之心必有幣以將之也拜手稽首旅王若</span><br/>
<span class='tline' id='l256' data-llen='5900:5923'>　公者先儒曰召公稱成王命以賜周公曰敢拜手稽</span><br/>
<span class='tline' id='l257' data-llen='5923:5946'>　首陳王所冝順周公之事蓋以若訓順也召公之所</span><br/>
<span class='tline' id='l258' data-llen='5946:5969'>　陳者謂成王將緫萬幾戒以天命之難諶戒懼之心</span><br/>
<span class='tline' id='l259' data-llen='5969:5996'><a onclick="displayPageImage('KR1b0007', 'WYG', '030-15a' );" name="030-15a" class="pb">[030-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5996:6019'>　不可須㬰離豈陳所宜順周公之事哉王氏曰陳成</span><br/>
<span class='tline' id='l261' data-llen='6019:6042'>　王欲宅洛之意順周公用書命庶殷邦伯之事則以</span><br/>
<span class='tline' id='l262' data-llen='6042:6065'>　此一句分而爲二其說又不如先儒惟蘇氏曰旅讀</span><br/>
<span class='tline' id='l263' data-llen='6065:6088'>　如庭實旅百之旅諸侯之幣旅王及公者尊周公也</span><br/>
<span class='tline' id='l264' data-llen='6088:6111'>　此說爲勝說者又謂營洛邑者召公相宅而攻位周</span><br/>
<span class='tline' id='l265' data-llen='6111:6134'>　公則達觀新邑營而用書以命之召公之至洛以三</span><br/>
<span class='tline' id='l266' data-llen='6134:6157'>　月之五日戊申周公之至洛以三月之十二日乙卯</span><br/>
<span class='tline' id='l267' data-llen='6157:6180'>　成王則惟在鎬京也然此篇旣言旅王則王亦在洛</span><br/>
<span class='tline' id='l268' data-llen='6180:6207'><a onclick="displayPageImage('KR1b0007', 'WYG', '030-15b' );" name="030-15b" class="pb">[030-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6207:6230'>　可知矣惟召公之至洛所以卜宅而攻位周公之至</span><br/>
<span class='tline' id='l270' data-llen='6230:6253'>　洛所以達觀而用書故記載其至之之日成王無事</span><br/>
<span class='tline' id='l271' data-llen='6253:6276'>　故不載其至之之日也說者又謂召公之作誥戒以</span><br/>
<span class='tline' id='l272' data-llen='6276:6299'>　誥庶殷及御事而已使王在洛而誥之則不宜斥王</span><br/>
<span class='tline' id='l273' data-llen='6299:6322'>　爲沖子又曰有王雖小又曰王乃初服君臣之分不</span><br/>
<span class='tline' id='l274' data-llen='6322:6345'>　應如是也此又不然周召居師保之官以夾輔成王</span><br/>
<span class='tline' id='l275' data-llen='6345:6368'>　其於成王不獨君臣之分也蓋有師保之禮焉故可</span><br/>
<span class='tline' id='l276' data-llen='6368:6391'>　以沖子言之洛誥篇周公以沖子呼成王召誥篇召</span><br/>
<span class='tline' id='l277' data-llen='6391:6418'><a onclick="displayPageImage('KR1b0007', 'WYG', '030-16a' );" name="030-16a" class="pb">[030-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6418:6441'>　公以沖子呼成王夫何不可哉召誥洛誥一體也周</span><br/>
<span class='tline' id='l279' data-llen='6441:6464'>　召蓋亦一體也誥告庶殷越自乃御事者先儒曰召</span><br/>
<span class='tline' id='l280' data-llen='6464:6487'>　公所陳戒王云我爲言誥以告汝庶殷之諸侯下自</span><br/>
<span class='tline' id='l281' data-llen='6487:6510'>　汝御事欲令君臣皆聽之其實指以戒王諸侯皆在</span><br/>
<span class='tline' id='l282' data-llen='6510:6533'>　託以爲言也此說是也大國即殷也元子指紂也殷</span><br/>
<span class='tline' id='l283' data-llen='6533:6556'>　自湯以來傳世三十有一奄有四海普天之下莫不</span><br/>
<span class='tline' id='l284' data-llen='6556:6579'>　臣服豈非大國乎紂者帝乙之適子故以元稱之元</span><br/>
<span class='tline' id='l285' data-llen='6579:6602'>　長也㣲子與紂俱帝乙之子㣲子之命旣以㣲子爲</span><br/>
<span class='tline' id='l286' data-llen='6602:6629'><a onclick="displayPageImage('KR1b0007', 'WYG', '030-16b' );" name="030-16b" class="pb">[030-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6629:6652'>　元子矣此又以紂爲元子者吕氏春秋云紂之母生</span><br/>
<span class='tline' id='l288' data-llen='6652:6675'>　㣲子尚爲妾已而爲妻後生紂紂父欲立啓爲太子</span><br/>
<span class='tline' id='l289' data-llen='6675:6698'>　太史據法而爭之曰有妻之子不可立妾之子故紂</span><br/>
<span class='tline' id='l290' data-llen='6698:6721'>　爲後自其長少之序言之故㣲子爲元子自其適庶</span><br/>
<span class='tline' id='l291' data-llen='6721:6744'>　之分而言之故以紂爲元子各有所當也此言天命</span><br/>
<span class='tline' id='l292' data-llen='6744:6767'>　之無常苟無其德雖紂之元子而有此大國元子則</span><br/>
<span class='tline' id='l293' data-llen='6767:6790'>　其分爲正大國則其勢爲强皇天上帝亦改其命而</span><br/>
<span class='tline' id='l294' data-llen='6790:6813'>　命有德者以代之也天旣以紂之無德而改其命當</span><br/>
<span class='tline' id='l295' data-llen='6813:6840'><a onclick="displayPageImage('KR1b0007', 'WYG', '030-17a' );" name="030-17a" class="pb">[030-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6840:6863'>　是時也惟周世世修德可以上當天意而膺其景命</span><br/>
<span class='tline' id='l297' data-llen='6863:6886'>　此武王所以自諸侯而爲天子成王繼武王而受命</span><br/>
<span class='tline' id='l298' data-llen='6886:6909'>　作君也王之受命蓋欲其子子孫孫緜緜延延席龜</span><br/>
<span class='tline' id='l299' data-llen='6909:6932'>　鼎之業雖千萬世而不絶則其休可謂無疆矣然其</span><br/>
<span class='tline' id='l300' data-llen='6932:6955'>　休無疆則其憂亦無疆也蓋有一日之休則亦有一</span><br/>
<span class='tline' id='l301' data-llen='6955:6978'>　日之恤有一歲之休則亦有一歲之恤有無疆之休</span><br/>
<span class='tline' id='l302' data-llen='6978:7001'>　則亦有無疆之恤無逸曰無皇曰今日耽樂乃非民</span><br/>
<span class='tline' id='l303' data-llen='7001:7024'>　攸訓非天攸若時人丕則有愆一日之耽樂冝若無</span><br/>
<span class='tline' id='l304' data-llen='7024:7051'><a onclick="displayPageImage('KR1b0007', 'WYG', '030-17b' );" name="030-17b" class="pb">[030-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='7051:7074'>　害也而天下後世之禍或萌于此故有無疆之恤乃</span><br/>
<span class='tline' id='l306' data-llen='7074:7097'>　能保其無疆之休也無疆惟休亦無疆惟恤正猶所</span><br/>
<span class='tline' id='l307' data-llen='7097:7120'>　謂一則以喜一則以懼也唐太宗時突厥請入朝帝</span><br/>
<span class='tline' id='l308' data-llen='7120:7143'>　謂侍臣曰向日突厥之彊憑陵中夏用是驕恣以失</span><br/>
<span class='tline' id='l309' data-llen='7143:7166'>　其民今自請入朝非困窮肯如是乎朕聞之且喜且</span><br/>
<span class='tline' id='l310' data-llen='7166:7189'>　懼何則突厥衰則邊境安故喜然朕或失道他日亦</span><br/>
<span class='tline' id='l311' data-llen='7189:7212'>　將如突厥能無懼乎又嘗謂侍臣曰朕有二喜一懼</span><br/>
<span class='tline' id='l312' data-llen='7212:7235'>　比年豐稔長安斗粟直三四錢一喜也北虜久服邊</span><br/>
<span class='tline' id='l313' data-llen='7235:7262'><a onclick="displayPageImage('KR1b0007', 'WYG', '030-18a' );" name="030-18a" class="pb">[030-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7262:7285'>　鄙無虞二喜也治安則驕侈易生驕侈則危亡立至</span><br/>
<span class='tline' id='l315' data-llen='7285:7308'>　此一懼也召公所謂無疆惟休亦無疆惟恤太宗其</span><br/>
<span class='tline' id='l316' data-llen='7308:7331'>　深知之矣蓋惟其懼于未然故所以卒無懼正觀之</span><br/>
<span class='tline' id='l317' data-llen='7331:7354'>　治豈無所自哉惟其無疆之恤乃能保無疆之休故</span><br/>
<span class='tline' id='l318' data-llen='7354:7377'>　嗟歎而言曰何其柰何不敬乎蓋欲其造次顛沛惟</span><br/>
<span class='tline' id='l319' data-llen='7377:7400'>　敬是行也有一言可以盡畏天之道者敬而已敬天</span><br/>
<span class='tline' id='l320' data-llen='7400:7423'>　之怒無敢戲豫敬天之渝無敢馳驅則天豈庸釋我</span><br/>
<span class='tline' id='l321' data-llen='7423:7446'>　哉敬之羣臣進戒嗣王之詩曰敬之敬之天惟顯思</span><br/>
<span class='tline' id='l322' data-llen='7446:7473'><a onclick="displayPageImage('KR1b0007', 'WYG', '030-18b' );" name="030-18b" class="pb">[030-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7473:7496'>　命不易哉凡以人君能敬以事天則天之眷顧於我</span><br/>
<span class='tline' id='l324' data-llen='7496:7519'>　無有窮已也使紂誠知敬之是行而行之則周安得</span><br/>
<span class='tline' id='l325' data-llen='7519:7542'>　而有之耶此召公所以戒王不可不敬也天旣遐終</span><br/>
<span class='tline' id='l326' data-llen='7542:7565'>　大邦殷之命者前旣略言天之改殷家之命矣此又</span><br/>
<span class='tline' id='l327' data-llen='7565:7588'>　詳言紂不能席先王之餘慶致其敬以畏天而使不</span><br/>
<span class='tline' id='l328' data-llen='7588:7611'>　仁者在髙位播其惡于衆此民之所以怨咨而天遂</span><br/>
<span class='tline' id='l329' data-llen='7611:7634'>　遐終其命也遐終者唐孔氏曰言其去而不復反也</span><br/>
<span class='tline' id='l330' data-llen='7634:7657'>　此殷家多有先哲王雖旣死矣而其精神在天故其</span><br/>
<span class='tline' id='l331' data-llen='7657:7684'><a onclick="displayPageImage('KR1b0007', 'WYG', '030-19a' );" name="030-19a" class="pb">[030-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7684:7707'>　餘慶有以庇覆其後世之王及其民皆得以服天命</span><br/>
<span class='tline' id='l333' data-llen='7707:7730'>　而不替先哲王所以享國者惟敬之故也殷先哲王</span><br/>
<span class='tline' id='l334' data-llen='7730:7753'>　雖在天而後王後民藉其餘慶以復天命者亦惟敬</span><br/>
<span class='tline' id='l335' data-llen='7753:7776'>　之故也酒誥曰在昔殷先哲王迪畏天顯小民惟兹</span><br/>
<span class='tline' id='l336' data-llen='7776:7799'>　殷先哲王之天顯之為可畏則其敬可知矣此所為</span><br/>
<span class='tline' id='l337' data-llen='7799:7822'>　精神在天而其餘慶有以保佑後人使不失其敬以</span><br/>
<span class='tline' id='l338' data-llen='7822:7845'>　服天命也殷家自湯至于武丁賢聖之君六七作故</span><br/>
<span class='tline' id='l339' data-llen='7845:7868'>　曰多先哲王也人之死也雖體魄則降魂氣在上然</span><br/>
<span class='tline' id='l340' data-llen='7868:7895'><a onclick="displayPageImage('KR1b0007', 'WYG', '030-19b' );" name="030-19b" class="pb">[030-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7895:7919'>　非哲王則不能在天也朱子𤼵内翰曰太史儒者不</span><br/>
<span class='tline' id='l342' data-llen='7919:7942'>　言鬼神而言有物何也曰人之死各反其根體魄隂</span><br/>
<span class='tline' id='l343' data-llen='7942:7965'>　也故降而在下魂氣陽也故升而在上升則無不之</span><br/>
<span class='tline' id='l344' data-llen='7965:7988'>　矣今也魄降而氣不化非物而何故聖人死曰神賢</span><br/>
<span class='tline' id='l345' data-llen='7988:8011'>　人之死曰鬼衆人死曰物聖人清明在躬氣志如神</span><br/>
<span class='tline' id='l346' data-llen='8011:8034'>　故五帝配上帝傅說上比列星賢人得其所歸衆人</span><br/>
<span class='tline' id='l347' data-llen='8034:8057'>　則知富貴生死而已其思慮不出于心腹之間祍席</span><br/>
<span class='tline' id='l348' data-llen='8057:8080'>　之上夸張于世自以為利焉物欲蔽之不能自反其</span><br/>
<span class='tline' id='l349' data-llen='8080:8107'><a onclick="displayPageImage('KR1b0007', 'WYG', '030-20a' );" name="030-20a" class="pb">[030-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='8107:8130'>　初故謂之物以此觀之則精神之在天必哲王也觀</span><br/>
<span class='tline' id='l351' data-llen='8130:8153'>　盤庚之篇言髙后丕乃崇降罪疾又曰故有爽德自</span><br/>
<span class='tline' id='l352' data-llen='8153:8176'>　上其罰汝蓋以殷之先哲王在天故也厥終指紂也</span><br/>
<span class='tline' id='l353' data-llen='8176:8199'>　商家之祚至紂而終也故啇之君自帝乙以前皆能</span><br/>
<span class='tline' id='l354' data-llen='8199:8222'>　兢兢業業直内以敬而天命之所眷顧多士曰自成</span><br/>
<span class='tline' id='l355' data-llen='8222:8245'>　湯至于帝乙罔不明德恤祀亦惟天丕建保乂有殷</span><br/>
<span class='tline' id='l356' data-llen='8245:8268'>　殷王亦罔敢失帝罔不配天其澤是也惟紂其謂已</span><br/>
<span class='tline' id='l357' data-llen='8268:8291'>　有天命謂敬不足行而啇家之業自此終矣紂旣不</span><br/>
<span class='tline' id='l358' data-llen='8291:8318'><a onclick="displayPageImage('KR1b0007', 'WYG', '030-20b' );" name="030-20b" class="pb">[030-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8318:8341'>　敬以失天之意故其在位在職者無非小人也觀殷</span><br/>
<span class='tline' id='l360' data-llen='8341:8364'>　家之所謂賢人君子可以勱相國家者莫如三人故</span><br/>
<span class='tline' id='l361' data-llen='8364:8387'>　㣲子則遯于荒野箕子則佯狂而為之奴比干則直</span><br/>
<span class='tline' id='l362' data-llen='8387:8410'>　諫而遭剖心之禍則當世之所謂智者莫不藏於山</span><br/>
<span class='tline' id='l363' data-llen='8410:8433'>　澤之間也智者旣藏則其在位在職豈有利澤加於</span><br/>
<span class='tline' id='l364' data-llen='8433:8456'>　百姓哉惟病民而已蓋其四方之多罪逋逃是崇是</span><br/>
<span class='tline' id='l365' data-llen='8456:8479'>　長是信是使是以為大夫卿士俾暴虐於百姓則是</span><br/>
<span class='tline' id='l366' data-llen='8479:8502'>　病於民者在也惟其在位在職者為民之病故民皆</span><br/>
<span class='tline' id='l367' data-llen='8502:8529'><a onclick="displayPageImage('KR1b0007', 'WYG', '030-21a' );" name="030-21a" class="pb">[030-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8529:8552'>　有離散之心夫人皆知保抱其子攜持其婦以哀痛</span><br/>
<span class='tline' id='l369' data-llen='8552:8575'>　乎天其意蓋謂我何罪于天而至此哉旣呼天矣於</span><br/>
<span class='tline' id='l370' data-llen='8575:8598'>　是往而出亡又見囚執也夫上下之勢聚則為君臣</span><br/>
<span class='tline' id='l371' data-llen='8598:8621'>　散則為仇讐有以得民之心則民相與歸之雖欲却</span><br/>
<span class='tline' id='l372' data-llen='8621:8644'>　而揮之不可得也無以得民之心則民相與叛之雖</span><br/>
<span class='tline' id='l373' data-llen='8644:8667'>　欲刼而留之不可得也紂旣聚羣不逞于朝以播其</span><br/>
<span class='tline' id='l374' data-llen='8667:8690'>　惡于衆旣失民心矣則民之徃而出亡乃其所也紂</span><br/>
<span class='tline' id='l375' data-llen='8690:8713'>　又從而囚執之此非徒不足以威民而使之畏乃重</span><br/>
<span class='tline' id='l376' data-llen='8713:8740'><a onclick="displayPageImage('KR1b0007', 'WYG', '030-21b' );" name="030-21b" class="pb">[030-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8740:8763'>　失民之心也天之心不忍斯民困于淫刑峻罰不自</span><br/>
<span class='tline' id='l378' data-llen='8763:8786'>　聊生亦惻然而哀之故監于下土有能勉力以行敬</span><br/>
<span class='tline' id='l379' data-llen='8786:8809'>　者則眷顧而命之以伐紂而有天下周之興自后稷</span><br/>
<span class='tline' id='l380' data-llen='8809:8832'>　公劉以來積德累功而文武之聖正當紂之世此天</span><br/>
<span class='tline' id='l381' data-llen='8832:8855'>　之所以眷命而作周也王旣繼文武而有天下則其</span><br/>
<span class='tline' id='l382' data-llen='8855:8878'>　於敬德也不可不疾惟恐不及也蓋使王之敬德於</span><br/>
<span class='tline' id='l383' data-llen='8878:8901'>　文武則福禄之來方興而未艾與天地相為長久使</span><br/>
<span class='tline' id='l384' data-llen='8901:8924'>　其不敬則亦是紂而已矣非文武在天之意也舜之</span><br/>
<span class='tline' id='l385' data-llen='8924:8951'><a onclick="displayPageImage('KR1b0007', 'WYG', '030-22a' );" name="030-22a" class="pb">[030-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8951:8974'>　告禹曰天之歴數在爾躬允執其中四海困窮天禄</span><br/>
<span class='tline' id='l387' data-llen='8974:8997'>　永終夫敬德者允執其中之謂也天之歴數無脩短</span><br/>
<span class='tline' id='l388' data-llen='8997:9020'>　允執其中則雖至於萬年可也苟四海困窮則天禄</span><br/>
<span class='tline' id='l389' data-llen='9020:9038'>　永終矣此正召公所以戒成王之意也</span><br/>
<span class='tline' id='l390' data-llen='9038:9061'>相古先民有夏天迪從子保面稽天若今時旣墜厥命</span><br/>
<span class='tline' id='l391' data-llen='9061:9084'>今相有殷天廸格保面稽天若今時旣墜厥命今沖子</span><br/>
<span class='tline' id='l392' data-llen='9084:9107'>嗣則無遺壽耉曰其稽我古人之德矧曰其有能稽謀</span><br/>
<span class='tline' id='l393' data-llen='9107:9130'>自天嗚呼有王雖小元子哉其丕能諴于小民今休王</span><br/>
<span class='tline' id='l394' data-llen='9130:9157'><a onclick="displayPageImage('KR1b0007', 'WYG', '030-22b' );" name="030-22b" class="pb">[030-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='9157:9180'>不敢後用顧畏于民碞王來紹上帝自服于土中旦曰</span><br/>
<span class='tline' id='l396' data-llen='9180:9203'>其作大邑其自時配皇天毖祀于上下其自時中乂王</span><br/>
<span class='tline' id='l397' data-llen='9203:9213'>厥有成命治民今休</span><br/>
<span class='tline' id='l398' data-llen='9213:9236'>　前旣言紂以不敬之故不能席其先哲王之餘慶以</span><br/>
<span class='tline' id='l399' data-llen='9236:9259'>　服天命聚小人於朝俾之肆其暴虐以殘害於爾百</span><br/>
<span class='tline' id='l400' data-llen='9259:9282'>　姓天旣哀四方之民無辜而罹其凶害己勦絶其命</span><br/>
<span class='tline' id='l401' data-llen='9282:9305'>　而改命我周邦矣則周王固不可不以商為監而勉</span><br/>
<span class='tline' id='l402' data-llen='9305:9328'>　行敬德者然周之所繼者商也周固當以商為監商</span><br/>
<span class='tline' id='l403' data-llen='9328:9355'><a onclick="displayPageImage('KR1b0007', 'WYG', '030-23a' );" name="030-23a" class="pb">[030-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9355:9378'>　之所繼者夏也啇其可不以夏為監乎詩曰殷監不</span><br/>
<span class='tline' id='l405' data-llen='9378:9401'>　逺在夏后之世則周之監其在殷之世也明矣天以</span><br/>
<span class='tline' id='l406' data-llen='9401:9424'>　禹之聖德而眷命有夏復以桀之不敬而墜其命墜</span><br/>
<span class='tline' id='l407' data-llen='9424:9447'>　夏之命則商以敬德而伐之紂復以不敬而天墜其</span><br/>
<span class='tline' id='l408' data-llen='9447:9470'>　命周之伐殷正如殷之伐夏使王不能戰戰兢兢以</span><br/>
<span class='tline' id='l409' data-llen='9470:9493'>　盡其寅畏之誠而敬德不賛則天墜其命亦將如殷</span><br/>
<span class='tline' id='l410' data-llen='9493:9516'>　矣此所以又兼夏商以為言也相視也古先民有夏</span><br/>
<span class='tline' id='l411' data-llen='9516:9539'>　指禹也禹貴為天子而謂之先民者胡博士曰古者</span><br/>
<span class='tline' id='l412' data-llen='9539:9566'><a onclick="displayPageImage('KR1b0007', 'WYG', '030-23b' );" name="030-23b" class="pb">[030-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9566:9589'>　先昔曰先民言古先民者甚久之辭也言我視古先</span><br/>
<span class='tline' id='l414' data-llen='9589:9612'>　民有夏之君如禹者其所行之敬德未嘗以須臾廢</span><br/>
<span class='tline' id='l415' data-llen='9612:9635'>　故天道而從之視之如子而保之此夏之所以享天</span><br/>
<span class='tline' id='l416' data-llen='9635:9658'>　休命而君天下也天于有夏之君道而從之視之如</span><br/>
<span class='tline' id='l417' data-llen='9658:9681'>　子而保之則天之于我其仁愛也至矣而有夏之君</span><br/>
<span class='tline' id='l418' data-llen='9681:9704'>　又能面考天意而順之夫天意之所在惟敬德者則</span><br/>
<span class='tline' id='l419' data-llen='9704:9727'>　佑之也面考天意而順之不過勉行敬德以逹天之</span><br/>
<span class='tline' id='l420' data-llen='9727:9750'>　休而已今是桀不能行禹所以順天之道故天以墜</span><br/>
<span class='tline' id='l421' data-llen='9750:9777'><a onclick="displayPageImage('KR1b0007', 'WYG', '030-24a' );" name="030-24a" class="pb">[030-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9777:9800'>　其王天下之命也今復相視有殷之君如湯者其所</span><br/>
<span class='tline' id='l423' data-llen='9800:9823'>　行之敬德亦未嘗以須㬰廢故天道而保格之有殷</span><br/>
<span class='tline' id='l424' data-llen='9823:9846'>　之君亦能面考天意而順之今是紂不能行湯所以</span><br/>
<span class='tline' id='l425' data-llen='9846:9869'>　順天之道故天以墜其王天下之命也予惟相視夏</span><br/>
<span class='tline' id='l426' data-llen='9869:9892'>　殷之君其始也廸從子保迪格保非天私之也以其</span><br/>
<span class='tline' id='l427' data-llen='9892:9915'>　敬德故也其終也皆非其命惟天偏疾之也以其不</span><br/>
<span class='tline' id='l428' data-llen='9915:9938'>　敬德故也大抵天之降災祥惟視德之所在德則與</span><br/>
<span class='tline' id='l429' data-llen='9938:9961'>　否則亡如影響焉無有毫釐之差也當禹湯以其聖</span><br/>
<span class='tline' id='l430' data-llen='9961:9988'><a onclick="displayPageImage('KR1b0007', 'WYG', '030-24b' );" name="030-24b" class="pb">[030-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9988:10011'>　德克當天心冝其天意之眷顧不容釋也然使一日</span><br/>
<span class='tline' id='l432' data-llen='10011:10034'>　不敬德則命不可恃故禹湯未嘗以天命之所佑助</span><br/>
<span class='tline' id='l433' data-llen='10034:10057'>　而有驕怠其云為動作未嘗不順天也蓋使禹湯不</span><br/>
<span class='tline' id='l434' data-llen='10057:10080'>　知所以順天則其墜厥命不至於桀紂之世使桀紂</span><br/>
<span class='tline' id='l435' data-llen='10080:10103'>　而知敬德則天迪從子保格保將千萬年而不替也</span><br/>
<span class='tline' id='l436' data-llen='10103:10126'>　以是知天之於禹湯桀紂非有好惡於其間也唯視</span><br/>
<span class='tline' id='l437' data-llen='10126:10149'>　其敬德與不敬德而已矣有夏言古先民有夏有殷</span><br/>
<span class='tline' id='l438' data-llen='10149:10172'>　不言者蒙上文也蘇氏以從子為與子謂我觀夏殷</span><br/>
<span class='tline' id='l439' data-llen='10172:10199'><a onclick="displayPageImage('KR1b0007', 'WYG', '030-25a' );" name="030-25a" class="pb">[030-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='10199:10222'>　之世天之迪夏也迪其與子而保安之其迪殷也迪</span><br/>
<span class='tline' id='l441' data-llen='10222:10245'>　其能用伊尹格天之臣而保安之其意謂堯以天下</span><br/>
<span class='tline' id='l442' data-llen='10245:10268'>　傳之舜舜以天下傳之禹皆不私其子而傳之賢至</span><br/>
<span class='tline' id='l443' data-llen='10268:10291'>　禹始以其子啓為可以托天下故傳之子所以迪夏</span><br/>
<span class='tline' id='l444' data-llen='10291:10314'>　則言從子也夫以從子為與子言迪其與子而保之</span><br/>
<span class='tline' id='l445' data-llen='10314:10337'>　雖非經之本義猶為可説也至於以格為用伊尹格</span><br/>
<span class='tline' id='l446' data-llen='10337:10361'>　天之臣此則不可夫經之言格之一字蘇氏旣以為格</span><br/>
<span class='tline' id='l447' data-llen='10361:10384'>　天又以格天為伊尹又以湯能用伊尹格天之臣其</span><br/>
<span class='tline' id='l448' data-llen='10384:10411'><a onclick="displayPageImage('KR1b0007', 'WYG', '030-25b' );" name="030-25b" class="pb">[030-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10411:10434'>　蔓衍附會一至於此則何說之不可為哉故此只當</span><br/>
<span class='tline' id='l450' data-llen='10434:10457'>　從王氏說夏言從子殷言格之至相備爾與夏言服</span><br/>
<span class='tline' id='l451' data-llen='10457:10480'>　天命殷言受天命同意此蓋史官經緯其文以成述</span><br/>
<span class='tline' id='l452' data-llen='10480:10503'>　作之體書之内如此類多矣不可以一一為之說也</span><br/>
<span class='tline' id='l453' data-llen='10503:10526'>　唐孔氏曰此說二代興亡其意同也於禹言從而子</span><br/>
<span class='tline' id='l454' data-llen='10526:10549'>　安之則天於湯亦子安之故於湯因上文直言格保</span><br/>
<span class='tline' id='l455' data-llen='10549:10572'>　此正王氏之意蓋格與惟帝降格于夏之格同天旣</span><br/>
<span class='tline' id='l456' data-llen='10572:10595'>　以紂之不敬厥德墜其命而改命周邦今成王以幼</span><br/>
<span class='tline' id='l457' data-llen='10595:10622'><a onclick="displayPageImage('KR1b0007', 'WYG', '030-26a' );" name="030-26a" class="pb">[030-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10622:10645'>　沖之資而繼武王之大業故其措天下於泰山之安</span><br/>
<span class='tline' id='l459' data-llen='10645:10668'>　以無忝乃祖考者冝如何哉惟於壽耉之人無所遺</span><br/>
<span class='tline' id='l460' data-llen='10668:10691'>　矣則可以保天之命也古之聖王尊禮黄髮屬任以</span><br/>
<span class='tline' id='l461' data-llen='10691:10714'>　政者蓋以其更歴天下之事練習為治之體故也昔</span><br/>
<span class='tline' id='l462' data-llen='10714:10737'>　鬻熊年九十餘見文王文王曰老矣熊曰君若使臣</span><br/>
<span class='tline' id='l463' data-llen='10737:10760'>　捕虎臣已老矣使臣坐而䇿國事臣年尚未也蓋非</span><br/>
<span class='tline' id='l464' data-llen='10760:10783'>　老成之人則不能深謀逺慮以輔成人主之德然年</span><br/>
<span class='tline' id='l465' data-llen='10783:10806'>　少未更事者於老成之人則狎侮之者多矣秦穆公</span><br/>
<span class='tline' id='l466' data-llen='10806:10833'><a onclick="displayPageImage('KR1b0007', 'WYG', '030-26b' );" name="030-26b" class="pb">[030-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10833:10856'>　賢君也其於蹇叔猶曰爾何知中壽爾墓之木拱矣</span><br/>
<span class='tline' id='l468' data-llen='10856:10879'>　而况於他人乎故成王沖子嗣位尤不可以遺壽耇</span><br/>
<span class='tline' id='l469' data-llen='10879:10902'>　者謂其欲以稽考古人之德故也古人嘗以是而興</span><br/>
<span class='tline' id='l470' data-llen='10902:10925'>　者吾必因之嘗以是而敗者吾必改之然非老成之</span><br/>
<span class='tline' id='l471' data-llen='10925:10948'>　人多識前言往行則我雖欲稽於古人其道無由故</span><br/>
<span class='tline' id='l472' data-llen='10948:10971'>　考稽古人之德者必有壽耇為吾之股肱心膂而後</span><br/>
<span class='tline' id='l473' data-llen='10971:10994'>　可稽古人之德固為善矣况能稽謀於天則其善又</span><br/>
<span class='tline' id='l474' data-llen='10994:11017'>　如何哉蓋道之大原出於天古人之所為亦惟法天</span><br/>
<span class='tline' id='l475' data-llen='11017:11044'><a onclick="displayPageImage('KR1b0007', 'WYG', '030-27a' );" name="030-27a" class="pb">[030-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='11044:11067'>　而禹湯以敬徳之故而天迪從子保格保桀紂以不</span><br/>
<span class='tline' id='l477' data-llen='11067:11090'>　敬徳之故而旣墜厥命其善可法其惡可鑒稽古人</span><br/>
<span class='tline' id='l478' data-llen='11090:11113'>　之徳者不可不知也然幼沖之人何自而知之此所</span><br/>
<span class='tline' id='l479' data-llen='11113:11136'>　以必有賴於壽耇者也稽古人之徳固當以禹湯之</span><br/>
<span class='tline' id='l480' data-llen='11136:11159'>　遺範為吾之楷則然禹湯之所以成其德者亦惟面</span><br/>
<span class='tline' id='l481' data-llen='11159:11182'>　稽天若故也治天下必欲無一不合於禹湯斯可也</span><br/>
<span class='tline' id='l482' data-llen='11182:11205'>　然又能無一不合於天則其德無以加矣成王武王</span><br/>
<span class='tline' id='l483' data-llen='11205:11228'>　長子也故又嗟歎曰王雖幼冲乃元子也其大能以</span><br/>
<span class='tline' id='l484' data-llen='11228:11255'><a onclick="displayPageImage('KR1b0007', 'WYG', '030-27b' );" name="030-27b" class="pb">[030-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='11255:11278'>　至諴感于小民則於今為羙欲感於小民則王當不</span><br/>
<span class='tline' id='l486' data-llen='11278:11301'>　敢後用顧畏民碞也先儒及王氏皆以民碞為僭言</span><br/>
<span class='tline' id='l487' data-llen='11301:11324'>　民有僭而不信者不可不省顧而畏愼之也其說不</span><br/>
<span class='tline' id='l488' data-llen='11324:11347'>　如蘇氏曰碞險也民猶水也水能載舟亦能覆舟物</span><br/>
<span class='tline' id='l489' data-llen='11347:11370'>　無險於民者矣惟民之從違無常而有險之道則王</span><br/>
<span class='tline' id='l490' data-llen='11370:11393'>　者顧之而不忘畏之而不忽所不當後而用之也蓋</span><br/>
<span class='tline' id='l491' data-llen='11393:11416'>　無先於此者矣先於此則可以諴于小民故也王之</span><br/>
<span class='tline' id='l492' data-llen='11416:11439'>　來此洛邑繼上帝之命而有事於此天地之中者蓋</span><br/>
<span class='tline' id='l493' data-llen='11439:11466'><a onclick="displayPageImage('KR1b0007', 'WYG', '030-28a' );" name="030-28a" class="pb">[030-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='11466:11489'>　以周公之言其建為大邑於此其使成王自是以配</span><br/>
<span class='tline' id='l495' data-llen='11489:11512'>　皇天也言王來紹上帝則當是時成王在洛可知矣</span><br/>
<span class='tline' id='l496' data-llen='11512:11535'>　而說者以成王惟在豐鎬未嘗來也其悞亦明矣君</span><br/>
<span class='tline' id='l497' data-llen='11535:11558'>　前臣名故召公稱周公之言以為旦曰也欒鍼欒書</span><br/>
<span class='tline' id='l498' data-llen='11558:11581'>　之子也在君之前雖其父名亦稱之蓋以君臣之分</span><br/>
<span class='tline' id='l499' data-llen='11581:11604'>　不可以父子之私而廢之也况於周召乎天與帝一</span><br/>
<span class='tline' id='l500' data-llen='11604:11627'>　也苟言及覆燾髙眀之德者皆可指而稱之非有異</span><br/>
<span class='tline' id='l501' data-llen='11627:11650'>　義也故書之所記蓋多有連稱天與帝者此但變文</span><br/>
<span class='tline' id='l502' data-llen='11650:11677'><a onclick="displayPageImage('KR1b0007', 'WYG', '030-28b' );" name="030-28b" class="pb">[030-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11677:11700'>　而已益稷曰以昭事上帝天其申命用休洪範曰帝</span><br/>
<span class='tline' id='l504' data-llen='11700:11723'>　乃震怒不畀洪範九疇天乃鍚禹洪範九疇泰誓曰</span><br/>
<span class='tline' id='l505' data-llen='11723:11746'>　天祐下民作之君作之師惟其克相上帝康誥曰我</span><br/>
<span class='tline' id='l506' data-llen='11746:11769'>　西土惟時怙冒聞于上帝帝休天乃大命文王殪戎</span><br/>
<span class='tline' id='l507' data-llen='11769:11792'>　殷此篇曰王來紹上帝又曰其自時配皇天若此之</span><br/>
<span class='tline' id='l508' data-llen='11792:11815'>　類皆變文也紹上帝即配皇天也必欲從而為之說</span><br/>
<span class='tline' id='l509' data-llen='11815:11838'>　則鑿矣王氏曰帝天德而紹之者王王人道也皇天</span><br/>
<span class='tline' id='l510' data-llen='11838:11861'>　道也惟道為能建中惟建中為能配天道中天而宅</span><br/>
<span class='tline' id='l511' data-llen='11861:11888'><a onclick="displayPageImage('KR1b0007', 'WYG', '030-29a' );" name="030-29a" class="pb">[030-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11888:11911'>　之建中以配天道非特紹上帝而已來紹上帝者王</span><br/>
<span class='tline' id='l513' data-llen='11911:11934'>　之事也配皇天者皇之事也此鑿說也漢郊祀志曰</span><br/>
<span class='tline' id='l514' data-llen='11934:11957'>　其神嘗以夜東方來若雄雉其聲殷殷如野雞夜鳴</span><br/>
<span class='tline' id='l515' data-llen='11957:11980'>　顔師古曰上言雄雉下言野雞史駁文也書之先言</span><br/>
<span class='tline' id='l516' data-llen='11980:12003'>　帝而後言天者顔師古所謂駁文也夫天下之中天</span><br/>
<span class='tline' id='l517' data-llen='12003:12026'>　地之所合也四時之所交也風雨之所㑹也隂陽之</span><br/>
<span class='tline' id='l518' data-llen='12026:12049'>　所和也故宅中土則可以祀天地而神歆之矣蓋欲</span><br/>
<span class='tline' id='l519' data-llen='12049:12072'>　配皇天則於上下之祀不可不愼愼於祀天地神祗</span><br/>
<span class='tline' id='l520' data-llen='12072:12099'><a onclick="displayPageImage('KR1b0007', 'WYG', '030-29b' );" name="030-29b" class="pb">[030-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='12099:12122'>　然後可以治民也故周公謂作大邑於此以舉祭祀</span><br/>
<span class='tline' id='l522' data-llen='12122:12145'>　之典而後能配皇天又當於此土中致其治也洛誥</span><br/>
<span class='tline' id='l523' data-llen='12145:12168'>　曰王肈稱殷禮又曰稱秩元祀又曰夙夜毖祀即毖</span><br/>
<span class='tline' id='l524' data-llen='12168:12191'>　祀于上下也作邑之事今王旣有成命矣使召公相</span><br/>
<span class='tline' id='l525' data-llen='12191:12214'>　宅卜吉也則攻位而位成周公又達觀之而用書以</span><br/>
<span class='tline' id='l526' data-llen='12214:12237'>　命庶殷此王有成命也惟能於此治民則於今為美</span><br/>
<span class='tline' id='l527' data-llen='12237:12260'>　矣召公之戒成王大意謂天命之無常桀以不敬厥</span><br/>
<span class='tline' id='l528' data-llen='12260:12283'>　德而墜禹之命紂以不敬厥德而墜湯之命欲成王</span><br/>
<span class='tline' id='l529' data-llen='12283:12310'><a onclick="displayPageImage('KR1b0007', 'WYG', '030-30a' );" name="030-30a" class="pb">[030-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='12310:12333'>　體夫禹湯所以順天之道以祈天永命而已旣而所</span><br/>
<span class='tline' id='l531' data-llen='12333:12356'>　言惟欲王之諴于小民又欲王之治民則皆以為今</span><br/>
<span class='tline' id='l532' data-llen='12356:12379'>　休者蓋天之聦眀雖無所不聞無所不見而其視聽</span><br/>
<span class='tline' id='l533' data-llen='12379:12402'>　則本於斯民民之所歸天未有不佑之也民之所棄</span><br/>
<span class='tline' id='l534' data-llen='12402:12425'>　天未有不禍之也成王之能諴于小民能治民則信</span><br/>
<span class='tline' id='l535' data-llen='12425:12448'>　為美矣所謂敬德無大於此天豈容釋之哉苟為不</span><br/>
<span class='tline' id='l536' data-llen='12448:12471'>　然誕慢矯詐以欺斯民般樂怠傲以困斯民則雖宅</span><br/>
<span class='tline' id='l537' data-llen='12471:12487'>　土中而祀于上下天命豈私之哉</span><br/>
<span class='tline' id='l538' data-llen='12487:12514'><a onclick="displayPageImage('KR1b0007', 'WYG', '030-30b' );" name="030-30b" class="pb">[030-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='12514:12537'>王先服殷御事比介于我有周御事節性惟日其邁王</span><br/>
<span class='tline' id='l540' data-llen='12537:12560'>敬作所不可不敬德我不可不監于有夏亦不可不監</span><br/>
<span class='tline' id='l541' data-llen='12560:12583'>于有殷我不敢知曰有夏服天命惟有歴年我不敢知</span><br/>
<span class='tline' id='l542' data-llen='12583:12606'>曰不其延惟不敬厥徳乃早墜厥命我不敢知曰有殷</span><br/>
<span class='tline' id='l543' data-llen='12606:12629'>受天命惟有歴年我不敢知曰不其延惟不敬厥德乃</span><br/>
<span class='tline' id='l544' data-llen='12629:12652'>早墜厥命今王嗣受厥命我亦惟兹二國命嗣若功王</span><br/>
<span class='tline' id='l545' data-llen='12652:12675'>乃初服嗚呼若生子罔不在厥初生自貽哲命今天其</span><br/>
<span class='tline' id='l546' data-llen='12675:12698'>命哲命吉凶命歴年知今我初服宅新邑肆惟王其疾</span><br/>
<span class='tline' id='l547' data-llen='12698:12725'><a onclick="displayPageImage('KR1b0007', 'WYG', '030-31a' );" name="030-31a" class="pb">[030-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='12725:12748'>敬德王其德之用祈天永命其惟王勿以小民淫用非</span><br/>
<span class='tline' id='l549' data-llen='12748:12771'>彝亦敢殄戮用乂民若有功其惟王位在德元小民乃</span><br/>
<span class='tline' id='l550' data-llen='12771:12794'>惟刑用于天下越王顯上下勤恤其曰我受天命丕若</span><br/>
<span class='tline' id='l551' data-llen='12794:12817'>有夏歴年式勿替有殷歴年欲王以小民受天永命拜</span><br/>
<span class='tline' id='l552' data-llen='12817:12840'>手稽首曰予小臣敢以王之讎民百君子越友民保受</span><br/>
<span class='tline' id='l553' data-llen='12840:12863'>王威命眀德王末有成命王亦顯我非敢勤惟㳟奉幣</span><br/>
<span class='tline' id='l554' data-llen='12863:12873'>用供王能祈天永命</span><br/>
<span class='tline' id='l555' data-llen='12873:12896'>　成王之營洛邑而遷殷頑民者蓋以其更紂武庚之</span><br/>
<span class='tline' id='l556' data-llen='12896:12923'><a onclick="displayPageImage('KR1b0007', 'WYG', '030-31b' );" name="030-31b" class="pb">[030-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12923:12946'>　亂其頑狠無恥之心未能以遽革故使之宻邇王室</span><br/>
<span class='tline' id='l558' data-llen='12946:12969'>　以馴致於善然其遷之也豈能空瀍水之西移其舊</span><br/>
<span class='tline' id='l559' data-llen='12969:12992'>　民而使殷民居之哉蓋使周民與殷民雜居故也惟</span><br/>
<span class='tline' id='l560' data-llen='12992:13015'>　周民與殷民雜居故有殷治事之臣亦有周治事之</span><br/>
<span class='tline' id='l561' data-llen='13015:13038'>　臣然殷之小大草竊姦宄驕淫矜夸靡所不為而周</span><br/>
<span class='tline' id='l562' data-llen='13038:13061'>　人以文武美教善化漸漬之日久莫不歸於士君子</span><br/>
<span class='tline' id='l563' data-llen='13061:13084'>　之域其善惡相反不啻若薰蕕白黒之殊其勢不能</span><br/>
<span class='tline' id='l564' data-llen='13084:13107'>　以同居也自非上之人有以迪之其能使之和叶而</span><br/>
<span class='tline' id='l565' data-llen='13107:13134'><a onclick="displayPageImage('KR1b0007', 'WYG', '030-32a' );" name="030-32a" class="pb">[030-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='13134:13157'>　為一哉故召公旣欲王諴于小民又欲王治民則遂</span><br/>
<span class='tline' id='l567' data-llen='13157:13180'>　告以王先服殷御事比介于我有周御事也有周御</span><br/>
<span class='tline' id='l568' data-llen='13180:13203'>　事其於朝廷之教令如草之從風無事於服之也所</span><br/>
<span class='tline' id='l569' data-llen='13203:13226'>　當先者惟訓服殷家舊治事之臣除其暴虐而消其</span><br/>
<span class='tline' id='l570' data-llen='13226:13249'>　貪鄙使之親比介助我周家治事之臣和叶而為一</span><br/>
<span class='tline' id='l571' data-llen='13249:13272'>　則可以諴于小民亦可以治民矣欲服殷御事無他</span><br/>
<span class='tline' id='l572' data-llen='13272:13295'>　節性而已孟子曰性無有不善水無有不下殷之御</span><br/>
<span class='tline' id='l573' data-llen='13295:13318'>　事當成王之世天下之所謂惡人也周之御事天下</span><br/>
<span class='tline' id='l574' data-llen='13318:13345'><a onclick="displayPageImage('KR1b0007', 'WYG', '030-32b' );" name="030-32b" class="pb">[030-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='13345:13368'>　之所謂善人也雖有羙惡之異然原夫殷御事所禀</span><br/>
<span class='tline' id='l576' data-llen='13368:13391'>　於天之性未喪之前與周之御事有以異哉惟上之</span><br/>
<span class='tline' id='l577' data-llen='13391:13414'>　人有以唱之遂陷溺其良心而不義之習遂與性成</span><br/>
<span class='tline' id='l578' data-llen='13414:13437'>　寖淫日久牢不可遏必有以節之而後可也節之者</span><br/>
<span class='tline' id='l579' data-llen='13437:13460'>　非强其所無也以其所固有之性還以治之去其不</span><br/>
<span class='tline' id='l580' data-llen='13460:13483'>　善而反之善也有以節之則臣民將遷善逺罪而不</span><br/>
<span class='tline' id='l581' data-llen='13483:13506'>　自知惟日其進於善也故曰惟日其邁董仲舒曰積</span><br/>
<span class='tline' id='l582' data-llen='13506:13529'>　善在身猶長日加益而人不知也惟日其邁正仲舒</span><br/>
<span class='tline' id='l583' data-llen='13529:13556'><a onclick="displayPageImage('KR1b0007', 'WYG', '030-33a' );" name="030-33a" class="pb">[030-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='13556:13579'>　長日加益之譬也王氏曰當眀政刑以節之此不知</span><br/>
<span class='tline' id='l585' data-llen='13579:13602'>　道者之言湯誥曰惟皇上帝降衷于下民若有常性</span><br/>
<span class='tline' id='l586' data-llen='13602:13625'>　克綏厥猷惟后夫所貴乎后者因斯民有常性順以</span><br/>
<span class='tline' id='l587' data-llen='13625:13648'>　治之而已矣若眀其政刑為可以節性豈所謂若有</span><br/>
<span class='tline' id='l588' data-llen='13648:13671'>　常性哉其身正不令而行其身不正雖令不從欲節</span><br/>
<span class='tline' id='l589' data-llen='13671:13694'>　民之性惟王能敬德則殷之御事翕然而化矣故曰</span><br/>
<span class='tline' id='l590' data-llen='13694:13717'>　王敬作所不可不敬德王氏曰敬德者所以作所蘇</span><br/>
<span class='tline' id='l591' data-llen='13717:13740'>　氏曰作所者所作政事也此皆於所字强生義理其</span><br/>
<span class='tline' id='l592' data-llen='13740:13767'><a onclick="displayPageImage('KR1b0007', 'WYG', '030-33b' );" name="030-33b" class="pb">[030-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='13767:13790'>　辭為費當從先儒之說謂其不可以不敬德王當敬</span><br/>
<span class='tline' id='l594' data-llen='13790:13813'>　作之也敬作猶言敬為即周官所謂作德也王旣當</span><br/>
<span class='tline' id='l595' data-llen='13813:13836'>　敬德則不可不以夏殷爲監也不可不以夏殷爲監</span><br/>
<span class='tline' id='l596' data-llen='13836:13859'>　者以夏殷之歴年脩短惟在敬德與不敬德故也其</span><br/>
<span class='tline' id='l597' data-llen='13859:13882'>　曰我不可不監于有夏亦不可不監于有殷孔子所</span><br/>
<span class='tline' id='l598' data-llen='13882:13905'>　謂周監于二代者其原蓋出於此有夏之服天命以</span><br/>
<span class='tline' id='l599' data-llen='13905:13928'>　王天下傳十有七王四百三十一年固多歴年也至</span><br/>
<span class='tline' id='l600' data-llen='13928:13951'>　桀嗣位而夏之天命於是而殄㓕則其不延長矣此</span><br/>
<span class='tline' id='l601' data-llen='13951:13978'><a onclick="displayPageImage('KR1b0007', 'WYG', '030-34a' );" name="030-34a" class="pb">[030-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='13978:14001'>　非我之所敢知也惟敬德則多歴年所桀不敬厥德</span><br/>
<span class='tline' id='l603' data-llen='14001:14024'>　則早墜厥命此則我知之矣故不可不監于有夏也</span><br/>
<span class='tline' id='l604' data-llen='14024:14047'>　有殷之受天命以王天下傳二十有八王六百二十</span><br/>
<span class='tline' id='l605' data-llen='14047:14070'>　九年固多歴年也至紂嗣位而殷之天命於是而殄</span><br/>
<span class='tline' id='l606' data-llen='14070:14093'>　絶則其不延長矣此非我之所敢知也惟敬德則多</span><br/>
<span class='tline' id='l607' data-llen='14093:14116'>　歴年所紂不敬厥德則早墜厥命此則我知之矣故</span><br/>
<span class='tline' id='l608' data-llen='14116:14139'>　不可以不監于有殷也古人之於天命不以為必有</span><br/>
<span class='tline' id='l609' data-llen='14139:14162'>　不以為必無而每致於不可測知之域惟人事之脩</span><br/>
<span class='tline' id='l610' data-llen='14162:14189'><a onclick="displayPageImage('KR1b0007', 'WYG', '030-34b' );" name="030-34b" class="pb">[030-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='14189:14212'>　於昭昭赫赫之間者則未嘗不盡言之也故召公於</span><br/>
<span class='tline' id='l612' data-llen='14212:14235'>　夏殷之有歴年及不其延皆曰我不敢知者疑之之</span><br/>
<span class='tline' id='l613' data-llen='14235:14258'>　辭也至於敬德則有歴年不敬德則墜厥命蓋無可</span><br/>
<span class='tline' id='l614' data-llen='14258:14280'>　疑者季路問事鬼神子曰未能事人焉能事鬼曰</span><br/>
<span class='tline' id='l615' data-llen='14280:14303'>　敢問死曰未知生焉知死鬼神與死夫子不之告也</span><br/>
<span class='tline' id='l616' data-llen='14303:14326'>　而告以事人知生蓋能事人則能事鬼矣知生則知</span><br/>
<span class='tline' id='l617' data-llen='14326:14349'>　死矣此正召公之意由是觀之夫子罕言命與不語</span><br/>
<span class='tline' id='l618' data-llen='14349:14372'>　怪神者非故匿而不言也不可以正言之也正言之</span><br/>
<span class='tline' id='l619' data-llen='14372:14399'><a onclick="displayPageImage('KR1b0007', 'WYG', '030-35a' );" name="030-35a" class="pb">[030-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='14399:14422'>　則學者舎人事而求天命鬼神於難知之際為巫覡</span><br/>
<span class='tline' id='l621' data-llen='14422:14445'>　瞽史之事矣惟夏殷之受命其所以歴祚之長短不</span><br/>
<span class='tline' id='l622' data-llen='14445:14468'>　可得而知者惟其敬與不敬之異則今王繼此二代</span><br/>
<span class='tline' id='l623' data-llen='14468:14491'>　而受天命以王天下亦當思惟此二國長短之命以</span><br/>
<span class='tline' id='l624' data-llen='14491:14514'>　繼其功也繼其功則脩人事不責天命不過敬德而</span><br/>
<span class='tline' id='l625' data-llen='14514:14537'>　已夏以敬德而有歴年殷亦以敬德而有歴年皆其</span><br/>
<span class='tline' id='l626' data-llen='14537:14560'>　功效也成王旣嗣其命其可不嗣其功哉王惟敬德</span><br/>
<span class='tline' id='l627' data-llen='14560:14583'>　乃可以享天休命緜緜而不絶况今周公旣營洛邑</span><br/>
<span class='tline' id='l628' data-llen='14583:14610'><a onclick="displayPageImage('KR1b0007', 'WYG', '030-35b' );" name="030-35b" class="pb">[030-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='14610:14633'>　乃歸政於成王正成王初聽政以有事於萬幾之務</span><br/>
<span class='tline' id='l630' data-llen='14633:14656'>　一號令之所發一賞罰之所施天下之民將拭目而</span><br/>
<span class='tline' id='l631' data-llen='14656:14679'>　視傾耳而聽實治亂安危之所自始故髙宗曰以台</span><br/>
<span class='tline' id='l632' data-llen='14679:14702'>　正于四方台恐德弗類兹故弗言㳟黙思道誠以聽</span><br/>
<span class='tline' id='l633' data-llen='14702:14725'>　政之初不可不愼也故召公謂王政之隆替蓋萌於</span><br/>
<span class='tline' id='l634' data-llen='14725:14748'>　初服之日若人之生子其善惡之習無不在於初生</span><br/>
<span class='tline' id='l635' data-llen='14748:14771'>　之日也習之善則為善人習之惡則為惡人矣孔子</span><br/>
<span class='tline' id='l636' data-llen='14771:14794'>　曰少成若天性習慣如自然古之人其所以薰陶美</span><br/>
<span class='tline' id='l637' data-llen='14794:14821'><a onclick="displayPageImage('KR1b0007', 'WYG', '030-36a' );" name="030-36a" class="pb">[030-36a] <img width="20"  src="/static/img/kanseki-5.png"/></a></span><br/>
<span class='tline' id='l638' data-llen='14821:14844'>　質而優入於聖域者惟其孩提之日教之有素也若</span><br/>
<span class='tline' id='l639' data-llen='14844:14867'>　孟母之擇鄰曽子之殺豚以食其子是矣苟初生之</span><br/>
<span class='tline' id='l640' data-llen='14867:14890'>　日習於善則是自貽哲命也蓋天以正性而命於人</span><br/>
<span class='tline' id='l641' data-llen='14890:14913'>　初無上智下愚之别其所以為上智下愚者於已取</span><br/>
<span class='tline' id='l642' data-llen='14913:14936'>　之而已矣故曰自貽哲命言人之秉哲者雖命於天</span><br/>
<span class='tline' id='l643' data-llen='14936:14959'>　而其所以能哲者乃自遺之也孟子曰自暴者不足</span><br/>
<span class='tline' id='l644' data-llen='14959:14982'>　與有言也自棄者不足與有為也惟下愚者自暴自</span><br/>
<span class='tline' id='l645' data-llen='14982:15005'>　棄則哲者豈非自貽乎然則王之於初服其治亂安</span><br/>
<span class='tline' id='l646' data-llen='15005:15032'><a onclick="displayPageImage('KR1b0007', 'WYG', '030-36b' );" name="030-36b" class="pb">[030-36b] <img width="20"  src="/static/img/kanseki-5.png"/></a></span><br/>
<span class='tline' id='l647' data-llen='15032:15055'>　危無非自取之也可不愼哉今天其命哲命吉凶命</span><br/>
<span class='tline' id='l648' data-llen='15055:15078'>　歴年者言天之於人或命之哲或命之以吉與凶或</span><br/>
<span class='tline' id='l649' data-llen='15078:15101'>　命之以歴年此三者豈人之所能為哉天實命之也</span><br/>
<span class='tline' id='l650' data-llen='15101:15124'>　然天命之以哲而不能使之必哲能命之以歴年而</span><br/>
<span class='tline' id='l651' data-llen='15124:15147'>　不能使之必歴年其所以哲所以吉所以歴年之長</span><br/>
<span class='tline' id='l652' data-llen='15147:15170'>　者非天也人也其所以不哲所以凶所以歴年不其</span><br/>
<span class='tline' id='l653' data-llen='15170:15193'>　延者非天也人也天非人不因人非天不成天始之</span><br/>
<span class='tline' id='l654' data-llen='15193:15216'>　而人終之也今天知我王初有事於萬幾而居新邑</span><br/>
<span class='tline' id='l655' data-llen='15216:15243'><a onclick="displayPageImage('KR1b0007', 'WYG', '030-37a' );" name="030-37a" class="pb">[030-37a] <img width="20"  src="/static/img/kanseki-5.png"/></a></span><br/>
<span class='tline' id='l656' data-llen='15243:15266'>　洛其命之哲與不哲吉與凶歴年與不歴年蓋决於</span><br/>
<span class='tline' id='l657' data-llen='15266:15289'>　此日則王之敬德其可緩哉正當惟此德之用造次</span><br/>
<span class='tline' id='l658' data-llen='15289:15312'>　必於是顚沛必於是以祈于天而永其命也祈非祈</span><br/>
<span class='tline' id='l659' data-llen='15312:15335'>　禱之祈也敬德者所以祈之也蓋敬德以祈之其諸</span><br/>
<span class='tline' id='l660' data-llen='15335:15358'>　異乎人之祈之與此所謂祈正與詩言自求多福之</span><br/>
<span class='tline' id='l661' data-llen='15358:15381'>　求同早墜厥命者非天實促之也在我者遏而絶之</span><br/>
<span class='tline' id='l662' data-llen='15381:15404'>　也祈天永命者非天實延之也在我者引而伸之也</span><br/>
<span class='tline' id='l663' data-llen='15404:15427'>　孟子曰禍福無不自己求之者此之謂也王旣惟德</span><br/>
<span class='tline' id='l664' data-llen='15427:15454'><a onclick="displayPageImage('KR1b0007', 'WYG', '030-37b' );" name="030-37b" class="pb">[030-37b] <img width="20"  src="/static/img/kanseki-5.png"/></a></span><br/>
<span class='tline' id='l665' data-llen='15454:15477'>　之用則推之以治天下國家豈以刑罰而繩斯民哉</span><br/>
<span class='tline' id='l666' data-llen='15477:15500'>　故王不當以此小民過用非常之故亦敢殄戮以治</span><br/>
<span class='tline' id='l667' data-llen='15500:15523'>　其民如殷俗之靡其淫用非彝也為日久矣然不教</span><br/>
<span class='tline' id='l668' data-llen='15523:15546'>　而殺之是果於殺戮也豈可以乂民乎當武庚之旣</span><br/>
<span class='tline' id='l669' data-llen='15546:15569'>　滅而殷之遺民有留居於衞者有遷於成周者然其</span><br/>
<span class='tline' id='l670' data-llen='15569:15592'>　染紂之化皆未之革必有以教之而後可故成王之</span><br/>
<span class='tline' id='l671' data-llen='15592:15615'>　告康叔旣謂不可以其民亂非彝而速用刑罰不可</span><br/>
<span class='tline' id='l672' data-llen='15615:15638'>　以其湎于酒而庸殺召公之告成王又謂不可以淫</span><br/>
<span class='tline' id='l673' data-llen='15638:15665'><a onclick="displayPageImage('KR1b0007', 'WYG', '030-38a' );" name="030-38a" class="pb">[030-38a] <img width="20"  src="/static/img/kanseki-5.png"/></a></span><br/>
<span class='tline' id='l674' data-llen='15665:15688'>　用非彝而敢殄戮此皆忠厚之心也非縱釋有罪也</span><br/>
<span class='tline' id='l675' data-llen='15688:15711'>　百姓有過在予一人故也王氏曰不敢慢小民而淫</span><br/>
<span class='tline' id='l676' data-llen='15711:15734'>　用非彝亦當敢於殄戮有罪以乂民也凡書之告戒</span><br/>
<span class='tline' id='l677' data-llen='15734:15757'>　以不殺之言者王氏皆以為使之殺也蘇氏破其說</span><br/>
<span class='tline' id='l678' data-llen='15757:15780'>　矣正猶治獄之吏持心近厚者惟求所以生之持心</span><br/>
<span class='tline' id='l679' data-llen='15780:15803'>　近薄者惟求所以殺之若有功其惟王位在德元小</span><br/>
<span class='tline' id='l680' data-llen='15803:15826'>　民乃惟刑用于天下越王顯先儒及王氏皆以若訓</span><br/>
<span class='tline' id='l681' data-llen='15826:15849'>　順惟蘇氏曰民之有過罪在我及其有功則王亦有</span><br/>
<span class='tline' id='l682' data-llen='15849:15876'><a onclick="displayPageImage('KR1b0007', 'WYG', '030-38b' );" name="030-38b" class="pb">[030-38b] <img width="20"  src="/static/img/kanseki-5.png"/></a></span><br/>
<span class='tline' id='l683' data-llen='15876:15899'>　德何也王之位民德之先倡也如此則法用於天下</span><br/>
<span class='tline' id='l684' data-llen='15899:15922'>　而王亦顯矣此說得之蓋民之於德不能自有功也</span><br/>
<span class='tline' id='l685' data-llen='15922:15945'>　必在上之人有以倡之而後小民效之則民皆有功</span><br/>
<span class='tline' id='l686' data-llen='15945:15968'>　矣民之有功獨非王之功乎故王顯也惟王之顯在</span><br/>
<span class='tline' id='l687' data-llen='15968:15991'>　於小民故當君臣之間盡其憂勤其言曰我周之受</span><br/>
<span class='tline' id='l688' data-llen='15991:16014'>　天命大於有夏歴年之長用勿廢有殷歴年之長夏</span><br/>
<span class='tline' id='l689' data-llen='16014:16037'>　殷歴年以能化小民之故欲王以此小民而祈天永</span><br/>
<span class='tline' id='l690' data-llen='16037:16060'>　命也蓋王惟德之用雖可以祈天永命然使小民尚</span><br/>
<span class='tline' id='l691' data-llen='16060:16087'><a onclick="displayPageImage('KR1b0007', 'WYG', '030-39a' );" name="030-39a" class="pb">[030-39a] <img width="20"  src="/static/img/kanseki-5.png"/></a></span><br/>
<span class='tline' id='l692' data-llen='16087:16110'>　淫用非彝而不足其上則天或絶之矣故必王敬厥</span><br/>
<span class='tline' id='l693' data-llen='16110:16133'>　德于上而小民儀刑于下上下好德如一則天豈用</span><br/>
<span class='tline' id='l694' data-llen='16133:16156'>　釋之哉孟子曰民為貴得乎邱民而為天子故祈天</span><br/>
<span class='tline' id='l695' data-llen='16156:16179'>　永命必在于小民也讎民殷之頑民也殷為讎民則</span><br/>
<span class='tline' id='l696' data-llen='16179:16202'>　友民者周民也讎民謂之百君子者君子之稱不一</span><br/>
<span class='tline' id='l697' data-llen='16202:16225'>　而足有德之稱君子和而不同之類是也有位之稱</span><br/>
<span class='tline' id='l698' data-llen='16225:16248'>　君子學道則愛人之類是也有凡人皆稱之者今之</span><br/>
<span class='tline' id='l699' data-llen='16248:16271'>　君子過則順之之類是也故此讎民而謂之君子正</span><br/>
<span class='tline' id='l700' data-llen='16271:16298'><a onclick="displayPageImage('KR1b0007', 'WYG', '030-39b' );" name="030-39b" class="pb">[030-39b] <img width="20"  src="/static/img/kanseki-5.png"/></a></span><br/>
<span class='tline' id='l701' data-llen='16298:16321'>　猶頑民而謂之多士也周民㴠濡累世之仁政同心</span><br/>
<span class='tline' id='l702' data-llen='16321:16344'>　同德以輔成文武之基業有大勲勞於王室而殷之</span><br/>
<span class='tline' id='l703' data-llen='16344:16367'>　餘民新從武庚三叔之亂舊染汙俗於我周家不無</span><br/>
<span class='tline' id='l704' data-llen='16367:16390'>　嫌貳使成王之心置親踈輕重于其間則亂之所由</span><br/>
<span class='tline' id='l705' data-llen='16390:16413'>　起也張子房曰所封皆平生故人所誅皆平生仇怨</span><br/>
<span class='tline' id='l706' data-llen='16413:16436'>　此屬恐見疑及誅故聚而謀反耳召公之心慮此故</span><br/>
<span class='tline' id='l707' data-llen='16436:16459'>　欲成王先服殷御事比介于我有周御事又拜手稽</span><br/>
<span class='tline' id='l708' data-llen='16459:16482'>　首而言曰我雖小臣敢以殷民及周民安受王之威</span><br/>
<span class='tline' id='l709' data-llen='16482:16509'><a onclick="displayPageImage('KR1b0007', 'WYG', '030-40a' );" name="030-40a" class="pb">[030-40a] <img width="20"  src="/static/img/kanseki-5.png"/></a></span><br/>
<span class='tline' id='l710' data-llen='16509:16532'>　命與眀德而奉行之則王終有成命而顯於天下也</span><br/>
<span class='tline' id='l711' data-llen='16532:16555'>　蓋謂王能一視殷周之民無有或讎或友之間則周</span><br/>
<span class='tline' id='l712' data-llen='16555:16578'>　之社稷其萬年永保矣我非敢以此爲勤也惟敬奉</span><br/>
<span class='tline' id='l713' data-llen='16578:16601'>　其幣帛用供於王欲王之能祈天命而已此太保召</span><br/>
<span class='tline' id='l714' data-llen='16601:16624'>　公愛君之心也詳考此篇其大意在於祈天永命而</span><br/>
<span class='tline' id='l715' data-llen='16624:16647'>　其所以祈天永命者敬德而已蓋敬德在人而永命</span><br/>
<span class='tline' id='l716' data-llen='16647:16670'>　在天脩其在人者而在天者自至如炊之必熟耕之</span><br/>
<span class='tline' id='l717' data-llen='16670:16693'>　必穫也苟其德之不建而晏然自以為天命之在我</span><br/>
<span class='tline' id='l718' data-llen='16693:16720'><a onclick="displayPageImage('KR1b0007', 'WYG', '030-40b' );" name="030-40b" class="pb">[030-40b] <img width="20"  src="/static/img/kanseki-5.png"/></a></span><br/>
<span class='tline' id='l719' data-llen='16720:16743'>　此則紂之謂已有天命也其亡不旋踵矣魯哀公問</span><br/>
<span class='tline' id='l720' data-llen='16743:16766'>　孔子曰國家存亡信有天命惟非人也孔子曰存亡</span><br/>
<span class='tline' id='l721' data-llen='16766:16789'>　禍福皆已而已天災地妖不能加也唐德宗謂自古</span><br/>
<span class='tline' id='l722' data-llen='16789:16812'>　興衰皆有天命今之厄運恐不在人陸贄曰天所視</span><br/>
<span class='tline' id='l723' data-llen='16812:16835'>　聽皆因於人非人事之外自有天命人事治而天降</span><br/>
<span class='tline' id='l724' data-llen='16835:16858'>　亂未之有也人事亂而天降康亦未之有也大抵臨</span><br/>
<span class='tline' id='l725' data-llen='16858:16881'>　亂之君莫不自以為有天命令皆覺悟天下安得危</span><br/>
<span class='tline' id='l726' data-llen='16881:16904'>　亡之事乎故召公於成王之初服即以此告之賢者</span><br/>
<span class='tline' id='l727' data-llen='16904:16931'><a onclick="displayPageImage('KR1b0007', 'WYG', '030-41a' );" name="030-41a" class="pb">[030-41a] <img width="20"  src="/static/img/kanseki-5.png"/></a></span><br/>
<span class='tline' id='l728' data-llen='16931:16954'>　之愛君必止亂於未形而閑邪于未然若其已然而</span><br/>
<span class='tline' id='l729' data-llen='16954:16978'>　後救之則衆人之所皆能也何頼于賢乎成王之成厥</span><br/>
<span class='tline' id='l730' data-llen='16978:16987'>　德蓋有自來也</span><br/>
<span class='tline' id='l731' data-llen='16987:16990'>　</span><br/>
<span class='tline' id='l732' data-llen='16990:16993'>　</span><br/>
<span class='tline' id='l733' data-llen='16993:16996'>　</span><br/>
<span class='tline' id='l734' data-llen='16996:16999'>　</span><br/>
<span class='tline' id='l735' data-llen='16999:17002'>　</span><br/>
<span class='tline' id='l736' data-llen='17002:17029'><a onclick="displayPageImage('KR1b0007', 'WYG', '030-41b' );" name="030-41b" class="pb">[030-41b] <img width="20"  src="/static/img/kanseki-5.png"/></a></span><br/>
<span class='tline' id='l737' data-llen='17029:17032'>　</span><br/>
<span class='tline' id='l738' data-llen='17032:17035'>　</span><br/>
<span class='tline' id='l739' data-llen='17035:17038'>　</span><br/>
<span class='tline' id='l740' data-llen='17038:17041'>　</span><br/>
<span class='tline' id='l741' data-llen='17041:17044'>　</span><br/>
<span class='tline' id='l742' data-llen='17044:17047'>　</span><br/>
<span class='tline' id='l743' data-llen='17047:17050'>　</span><br/>
<span class='tline' id='l744' data-llen='17050:17060'>　尚書全解卷三十</span><br/>
</p>
<p><br/>
</p>
  </div>
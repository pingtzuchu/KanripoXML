<div id="txtcont" class="span9" style="position: relative;">
    <p><br/>
<span class='tline' id='l7' data-llen='155:181'><a onclick="displayPageImage('KR1b0056', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='181:196'>欽定四庫全書　　　　經部二</span><br/>
<span class='tline' id='l9' data-llen='196:212'>　書經衷論　　　　　　書𩔖</span><br/>
<span class='tline' id='l10' data-llen='212:218'>　　提要</span><br/>
<span class='tline' id='l11' data-llen='218:237'>　　　　<span class='krp-note'>臣/</span>等謹案書經衷論四卷</span><br/>
<span class='tline' id='l12' data-llen='237:260'>　　　國朝張英撰英有易經衷論已著錄此書不全</span><br/>
<span class='tline' id='l13' data-llen='260:283'>　　　　載經文但每篇各立標題而逐條繫説亦如</span><br/>
<span class='tline' id='l14' data-llen='283:306'>　　　　其説易之例凡虞書六十三條夏書三十二</span><br/>
<span class='tline' id='l15' data-llen='306:329'>　　　　條商書五十二條周書一百六十七條前有</span><br/>
<span class='tline' id='l16' data-llen='329:355'><a onclick="displayPageImage('KR1b0056', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='355:378'>　　　　康熙二十一年正月進書原序一篇時英方</span><br/>
<span class='tline' id='l18' data-llen='378:390'>　　　　以翰林學士侍</span><br/>
<span class='tline' id='l19' data-llen='390:414'>　　講幄故因事敷陳頗𩔖宋人講義之體其説多採</span><br/>
<span class='tline' id='l20' data-llen='414:437'>　　　　録舊文而㕘新義如益稷篇稱其有暨益稷</span><br/>
<span class='tline' id='l21' data-llen='437:460'>　　　　之文故借此二字以名其篇乃林希逸之説</span><br/>
<span class='tline' id='l22' data-llen='460:483'>　　　　甘誓篇稱啟未接行陣而能素明軍旅之事</span><br/>
<span class='tline' id='l23' data-llen='483:506'>　　　　足見古人學無不貫乃吕祖謙之説微子篇</span><br/>
<span class='tline' id='l24' data-llen='506:529'>　　　　稱比干答微子之言當無異於箕子故不復</span><br/>
<span class='tline' id='l25' data-llen='529:555'><a onclick="displayPageImage('KR1b0056', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='555:578'>　　　　著乃孔安國之説君牙篇稱古來制誥之辭</span><br/>
<span class='tline' id='l27' data-llen='578:601'>　　　　必自述祖功宗徳而因及其臣子之祖父此</span><br/>
<span class='tline' id='l28' data-llen='601:625'>　　　　立言之體乃朱子語𩔖之説至以髙宗肜日</span><br/>
<span class='tline' id='l29' data-llen='625:648'>　　　　為祖已訓祖庚之書西伯戡黎為武王之事</span><br/>
<span class='tline' id='l30' data-llen='648:671'>　　　　皆不從蔡氏而從金履祥通鑑前編頗總括</span><br/>
<span class='tline' id='l31' data-llen='671:694'>　　　　羣言不拘門戸其以牧誓庸蜀羌髳微盧彭</span><br/>
<span class='tline' id='l32' data-llen='694:717'>　　　　濮為在友邦冡君外舉小國之君連及之而</span><br/>
<span class='tline' id='l33' data-llen='717:740'>　　　　不用蔡氏八國近周西都陳氏舉逺槩近之</span><br/>
<span class='tline' id='l34' data-llen='740:766'><a onclick="displayPageImage('KR1b0056', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='766:789'>　　　　説以君奭為周公召公共相勉勵輔翼成王</span><br/>
<span class='tline' id='l36' data-llen='789:812'>　　　　之言而不用諸家留之慰之之説則皆所自</span><br/>
<span class='tline' id='l37' data-llen='812:835'>　　　　創之解核諸經義亦較為精切雖卷帙無多</span><br/>
<span class='tline' id='l38' data-llen='835:858'>　　　　而平正通達勝支離曼衍者多矣乾隆四十</span><br/>
<span class='tline' id='l39' data-llen='858:871'>　　　　二年五月恭校上</span><br/>
<span class='tline' id='l40' data-llen='871:903'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l41' data-llen='903:929'>　　　　　　　　　　總　校　官　<span class='krp-note'>臣/</span>　陸費墀</span><br/>
<span class='tline' id='l43' data-llen='949:975'><a onclick="displayPageImage('KR1b0056', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='975:983'>書經衷論原序</span><br/>
<span class='tline' id='l45' data-llen='983:1009'><span class='krp-note'>臣/</span>竊惟人君之以道治天下至堯舜禹湯文武之盛而</span><br/>
<span class='tline' id='l46' data-llen='1009:1032'>極矣人臣之以道事其君至臯夔伊傅旦奭之盛而極</span><br/>
<span class='tline' id='l47' data-llen='1032:1056'>矣迄今相去數千載當日之言論謀畫綱紀設施與夫仁</span><br/>
<span class='tline' id='l48' data-llen='1056:1079'>愛忠懇之心諧弼綢繆之計雖散見於六經旁流於諸</span><br/>
<span class='tline' id='l49' data-llen='1079:1102'>史而宏綱鉅節之所統㑹則莫偹於尚書使後之人猶</span><br/>
<span class='tline' id='l50' data-llen='1102:1125'>得於方䇿之中想像唐虞三代之君臣如見其形容若</span><br/>
<span class='tline' id='l51' data-llen='1125:1148'>聆其謦咳而不覺有時代曠遠之隔者則由其文至古</span><br/>
<span class='tline' id='l52' data-llen='1148:1174'><a onclick="displayPageImage('KR1b0056', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1174:1200'>其意至厚其㫖趣至宏遠流連往復而可以不窮也<span class='krp-note'>臣/</span></span><br/>
<span class='tline' id='l54' data-llen='1200:1205'>自供奉</span><br/>
<span class='tline' id='l55' data-llen='1205:1214'>内廷之初正値我</span><br/>
<span class='tline' id='l56' data-llen='1214:1237'>皇上討論二典講貫三謨窮究精研無微不徹由是而</span><br/>
<span class='tline' id='l57' data-llen='1237:1260'>下逮商周誓誥之篇靡不再四㝷繹凡㫺人之所謂苦</span><br/>
<span class='tline' id='l58' data-llen='1260:1269'>其奥博而難通者</span><br/>
<span class='tline' id='l59' data-llen='1269:1292'>皇上必深求義理之歸而亦不辭夫章句誦讀之勞二</span><br/>
<span class='tline' id='l60' data-llen='1292:1315'>帝三王之言與夫古賢臣之所以告其君者朝夕浸灌</span><br/>
<span class='tline' id='l61' data-llen='1315:1341'><a onclick="displayPageImage('KR1b0056', 'WYG', '000-4a' );" name="000-4a" class="pb">[000-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1341:1346'>淪浹于</span><br/>
<span class='tline' id='l63' data-llen='1346:1369'>聖心至深且渥也故以言乎典學則高宗遜志之勤以</span><br/>
<span class='tline' id='l64' data-llen='1369:1392'>言乎服遠則虞廷干羽之格以言乎六府三事則九功</span><br/>
<span class='tline' id='l65' data-llen='1392:1410'>之時叙以言乎官人亮采則九德之日嚴</span><br/>
<span class='tline' id='l66' data-llen='1410:1434'>皇上以聖學之高深𤼵爲治功之淳茂豈僅稽古不倦</span><br/>
<span class='tline' id='l67' data-llen='1434:1453'>而已哉<span class='krp-note'>臣/</span>質愚學陋寡識尠聞毎當</span><br/>
<span class='tline' id='l68' data-llen='1453:1476'>講筵餘暇退入直廬伏讀尚書偶有一知半見錄以紀</span><br/>
<span class='tline' id='l69' data-llen='1476:1499'>之積久遂至成帙非敢自持臆説皆折衷于㫺人之言</span><br/>
<span class='tline' id='l70' data-llen='1499:1525'><a onclick="displayPageImage('KR1b0056', 'WYG', '000-4b' );" name="000-4b" class="pb">[000-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1525:1544'>依篇章次第分爲衷論四卷又以四年來在</span><br/>
<span class='tline' id='l72' data-llen='1544:1560'>内廷編輯之書不敢自覆其短冒陳</span><br/>
<span class='tline' id='l73' data-llen='1560:1571'>九重乙夜之覽伏念我</span><br/>
<span class='tline' id='l74' data-llen='1571:1595'>皇上于尚書全編心源脗合精義黙符每𤼵一義遠超</span><br/>
<span class='tline' id='l75' data-llen='1595:1609'>漢宋諸儒之説<span class='krp-note'>臣/</span>忝侍</span><br/>
<span class='tline' id='l76' data-llen='1609:1636'>左右聞之熟矣如<span class='krp-note'>臣/</span>謭陋膚言𩔖培塿伏于泰岱之前</span><br/>
<span class='tline' id='l77' data-llen='1636:1659'>爝火耀于日月之下彌自增其悚惕云爾康熙二十一</span><br/>
<span class='tline' id='l78' data-llen='1659:1672'>年正月<span class='krp-note'>臣/</span>張英謹序</span><br/>
</p>
<p><br/>
</p>
  </div>
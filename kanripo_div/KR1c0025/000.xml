<div id="txtcont" class="span9" style="position: relative;">
    <p><br/>
<span class='tline' id='l7' data-llen='153:179'><a onclick="displayPageImage('KR1c0025', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='179:194'>欽定四庫全書　　　　經部三</span><br/>
<span class='tline' id='l9' data-llen='194:209'>　詩攷　　　　　　　　詩類</span><br/>
<span class='tline' id='l10' data-llen='209:215'>　　提要</span><br/>
<span class='tline' id='l11' data-llen='215:241'>　　　　<span class='krp-note'>臣/</span>等謹案詩攷一卷宋王應麟撰隋書經籍</span><br/>
<span class='tline' id='l12' data-llen='241:264'>　　　　志云齊詩魏代已亡魯詩亡於西晉韓詩雖</span><br/>
<span class='tline' id='l13' data-llen='264:287'>　　　　存無傳之者今三家詩惟韓詩外傳僅存所</span><br/>
<span class='tline' id='l14' data-llen='287:310'>　　　　謂韓故韓内傳韓説者亦並佚矣應麟檢諸</span><br/>
<span class='tline' id='l15' data-llen='310:333'>　　　　書所引集以成帙曰韓詩曰魯詩曰齊詩以</span><br/>
<span class='tline' id='l16' data-llen='333:359'><a onclick="displayPageImage('KR1c0025', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='359:382'>　　　　存三家逸文又旁搜廣討曰詩異字異義曰</span><br/>
<span class='tline' id='l18' data-llen='382:405'>　　　　逸詩以附綴其後毎條各著其所出所引韓</span><br/>
<span class='tline' id='l19' data-llen='405:428'>　　　　詩較夥齊魯二家僅寥寥數條葢韓最後亡</span><br/>
<span class='tline' id='l20' data-llen='428:451'>　　　　唐以來註書之家引其説者多也卷末别為</span><br/>
<span class='tline' id='l21' data-llen='451:474'>　　　　補遺以掇拾所缺其蒐輯頗為勤摯明董斯</span><br/>
<span class='tline' id='l22' data-llen='474:497'>　　　　張嘗摘其遺漏十九條其中子華子清風婉</span><br/>
<span class='tline' id='l23' data-llen='497:520'>　　　　兮一條本北宋偽書不得謂之疎畧近人因</span><br/>
<span class='tline' id='l24' data-llen='520:543'>　　　　應麟之書撰三家詩拾遺十卷其所採録又</span><br/>
<span class='tline' id='l25' data-llen='543:569'><a onclick="displayPageImage('KR1c0025', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='569:592'>　　　　多斯張之所未蒐併摘應麟所録逸詩如楚</span><br/>
<span class='tline' id='l27' data-llen='592:615'>　　　　詞之駕辨夏侯元辨樂論之網罟豐年穆天</span><br/>
<span class='tline' id='l28' data-llen='615:638'>　　　　子傳之黄竹吕氏春秋之燕燕破斧葛天八</span><br/>
<span class='tline' id='l29' data-llen='638:661'>　　　　闋尚書大傳之晳陽南陽初慮朱干苓落歸</span><br/>
<span class='tline' id='l30' data-llen='661:684'>　　　　來縵縵皆子書雜説且不當録及殷以前所</span><br/>
<span class='tline' id='l31' data-llen='684:707'>　　　　言亦不為無理然古書散佚蒐採為難後人</span><br/>
<span class='tline' id='l32' data-llen='707:730'>　　　　踵事増修較創始易於為力篳路藍縷終當</span><br/>
<span class='tline' id='l33' data-llen='730:753'>　　　　以應麟為首庸也乾隆四十六年正月恭校</span><br/>
<span class='tline' id='l34' data-llen='753:779'><a onclick="displayPageImage('KR1c0025', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='779:786'>　　　　上</span><br/>
<span class='tline' id='l36' data-llen='786:818'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l37' data-llen='818:844'>　　　　　　　　總　校　官　<span class='krp-note'>臣/</span>　陸　費　墀</span><br/>
<span class='tline' id='l39' data-llen='864:890'><a onclick="displayPageImage('KR1c0025', 'WYG', '000-3a' );" name="000-3a" class="pb">[000-3a] <img width="20"  src="/static/img/kanseki-5.png"/></a></span><br/>
<span class='tline' id='l40' data-llen='890:897'>　詩攷自序</span><br/>
<span class='tline' id='l41' data-llen='897:920'>漢言詩者四家師異指殊賈逵撰齊魯韓與毛氏異同</span><br/>
<span class='tline' id='l42' data-llen='920:943'>梁崔靈恩采三家本為集注今惟毛傳鄭箋孤行韓㢙</span><br/>
<span class='tline' id='l43' data-llen='943:966'>存外傳而魯齊詩亡久矣諸儒説詩壹以毛鄭為宗未</span><br/>
<span class='tline' id='l44' data-llen='966:989'>有參攷三家者獨朱文公集傳閎意眇指卓然千載之</span><br/>
<span class='tline' id='l45' data-llen='989:1012'>上言關雎則取匡衡柏舟婦人之詩則取劉向笙詩有</span><br/>
<span class='tline' id='l46' data-llen='1012:1035'>聲無辭則取儀禮上天甚神則取戰國䇿何以恤我則</span><br/>
<span class='tline' id='l47' data-llen='1035:1058'>取左氏傳抑戒自儆昊天有成命道成王之德則取國</span><br/>
<span class='tline' id='l48' data-llen='1058:1084'><a onclick="displayPageImage('KR1c0025', 'WYG', '000-3b' );" name="000-3b" class="pb">[000-3b] <img width="20"  src="/static/img/kanseki-5.png"/></a></span><br/>
<span class='tline' id='l49' data-llen='1084:1107'>語陟降庭止則取漢書注賓之初筵飲酒悔過則取韓</span><br/>
<span class='tline' id='l50' data-llen='1107:1130'>詩序不可休思是用不就彼岨者岐皆從韓詩禹敷下</span><br/>
<span class='tline' id='l51' data-llen='1130:1153'>土方又證諸楚辭一洗末師專已守殘之陋學者諷詠</span><br/>
<span class='tline' id='l52' data-llen='1153:1176'>涵濡而自得之躍如也文公語門人文選注多韓詩章</span><br/>
<span class='tline' id='l53' data-llen='1176:1199'>句嘗欲寫出應麟竊觀傳記所述三家緒言尚多有之</span><br/>
<span class='tline' id='l54' data-llen='1199:1222'>罔羅遺軼傅以説文爾雅諸書稡為一編以扶微學廣</span><br/>
<span class='tline' id='l55' data-llen='1222:1245'>異義亦文公之意云爾讀集傳者或有攷於斯王應麟</span><br/>
<span class='tline' id='l56' data-llen='1245:1252'>伯厚甫自序</span><br/>
</p>
<p><br/>
</p>
  </div>
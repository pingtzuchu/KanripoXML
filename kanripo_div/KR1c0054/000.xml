<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1c0054', 'WYG', '000-1a' );" name="000-1a" class="pb">[000-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:198'>欽定四庫全書　　　　經部三</span><br/>
<span class='tline' id='l9' data-llen='198:213'>　續詩傳鳥名卷　　　　詩類</span><br/>
<span class='tline' id='l10' data-llen='213:219'>　　提要</span><br/>
<span class='tline' id='l11' data-llen='219:241'>　　　　<span class='krp-note'>臣/</span>等謹案續詩𫝊鳥名卷三卷</span><br/>
<span class='tline' id='l12' data-llen='241:264'>　　　國朝毛竒齡撰竒齡作毛詩續傳以避仇佚之</span><br/>
<span class='tline' id='l13' data-llen='264:287'>　　　　後從隣人吳氏子得卷末鳥名一巻與其門</span><br/>
<span class='tline' id='l14' data-llen='287:310'>　　　　人莫春園張文檒共緝綴之衍為三巻大意</span><br/>
<span class='tline' id='l15' data-llen='310:335'>　　　　在續毛訓而正朱𫝊每條皆先列集𫝊之文</span><br/>
<span class='tline' id='l16' data-llen='335:361'><a onclick="displayPageImage('KR1c0054', 'WYG', '000-1b' );" name="000-1b" class="pb">[000-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='361:384'>　　　　於前而一一辨其得失考訓釋毛詩草木蟲</span><br/>
<span class='tline' id='l18' data-llen='384:407'>　　　　魚者自吳陸璣以後作者實繁朱子作詩集</span><br/>
<span class='tline' id='l19' data-llen='407:431'>　　　　𫝊大㫖在發明美刺之㫖而名物訓詁則其</span><br/>
<span class='tline' id='l20' data-llen='431:454'>　　　　所畧竒齡此書則惟以考證為主故其説較</span><br/>
<span class='tline' id='l21' data-llen='454:478'>　　　　詳惟恃其博辨往往于朱子集𫝊多所吹求</span><br/>
<span class='tline' id='l22' data-llen='478:501'>　　　　而所言亦不免于踈舛如竒齡所作毛詩省</span><br/>
<span class='tline' id='l23' data-llen='501:524'>　　　　篇既以齊風鷄鳴為讒人此書又用舊説為</span><br/>
<span class='tline' id='l24' data-llen='524:547'>　　　　賢妃之告旦前後自相矛盾鷦鷯之名桃蟲</span><br/>
<span class='tline' id='l25' data-llen='547:573'><a onclick="displayPageImage('KR1c0054', 'WYG', '000-2a' );" name="000-2a" class="pb">[000-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='573:596'>　　　　猶竊脂之名桑扈原不因水而名竒齡乃謂</span><br/>
<span class='tline' id='l27' data-llen='596:619'>　　　　所棲所食俱不在桃以喙鋭如錐專剖葦中</span><br/>
<span class='tline' id='l28' data-llen='619:642'>　　　　蟲食之謂之掏蟲掏桃字通尤杜撰無理至</span><br/>
<span class='tline' id='l29' data-llen='642:665'>　　　　于解睍睆黄鳥用毛萇舊訓于義本長乃謂</span><br/>
<span class='tline' id='l30' data-llen='665:688'>　　　　鸎字從二目一八其二目者離二之目一八</span><br/>
<span class='tline' id='l31' data-llen='688:711'>　　　　者艮八之喙又謂鶯字從二火離為目目本</span><br/>
<span class='tline' id='l32' data-llen='711:734'>　　　　離火尚書洪範伏傳以五事之目屬五行之</span><br/>
<span class='tline' id='l33' data-llen='734:757'>　　　　火鶯首之戴兩火即鸎之戴兩目此雖王安</span><br/>
<span class='tline' id='l34' data-llen='757:783'><a onclick="displayPageImage('KR1c0054', 'WYG', '000-2b' );" name="000-2b" class="pb">[000-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='783:806'>　　　　石之字説不穿鑿至此矣然大致引證賅洽</span><br/>
<span class='tline' id='l36' data-llen='806:829'>　　　　頗多有據録而存之以廣考訂固不害于多</span><br/>
<span class='tline' id='l37' data-llen='829:850'>　　　　識之義爾乾隆四十六年三月恭校上</span><br/>
<span class='tline' id='l38' data-llen='850:882'>　　　　　　　總纂官<span class='krp-note'>臣/</span>紀昀<span class='krp-note'>臣/</span>陸錫熊<span class='krp-note'>臣/</span>孫士毅</span><br/>
<span class='tline' id='l39' data-llen='882:908'>　　　　　　　　　總　校　官　<span class='krp-note'>臣/</span>陸　費　墀</span><br/>
</p>
<p><br/>
</p>
  </div>
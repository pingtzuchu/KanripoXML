<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0057', 'WYG', '079-1a' );" name="079-1a" class="pb">[079-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　禮記集說卷七十九　　　　宋　衛湜　撰</span><br/>
<span class='tline' id='l10' data-llen='212:225'>明堂也者明諸侯之尊卑也</span><br/>
<span class='tline' id='l11' data-llen='225:241'>　鄭氏曰朝於此所以正儀辨等也</span><br/>
<span class='tline' id='l12' data-llen='241:264'>　孔氏曰欲顯明諸侯之尊卑故就尊嚴之處以朝之</span><br/>
<span class='tline' id='l13' data-llen='264:280'>　大司馬職云設儀辨位以等邦國</span><br/>
<span class='tline' id='l14' data-llen='280:303'>　山隂陸氏曰諸侯阼階之東西面北上諸伯西階之</span><br/>
<span class='tline' id='l15' data-llen='303:326'>　西東面北上是之謂明諸侯之尊卑若諸侯北面而</span><br/>
<span class='tline' id='l16' data-llen='326:352'><a onclick="displayPageImage('KR1d0057', 'WYG', '079-1b' );" name="079-1b" class="pb">[079-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='352:373'>　見天子曰覲諸公東面諸侯西面曰朝異是矣</span><br/>
<span class='tline' id='l18' data-llen='373:396'>昔殷紂亂天下脯鬼侯以饗諸侯是以周公相武王以</span><br/>
<span class='tline' id='l19' data-llen='396:419'>伐紂武王崩成王幼弱周公踐天子之位以治天下六</span><br/>
<span class='tline' id='l20' data-llen='419:440'>年朝諸侯於明堂制禮作樂頒度量而天下大服</span><br/>
<span class='tline' id='l21' data-llen='440:463'>　鄭氏曰脯鬼侯謂以人内爲薦羞惡之甚也踐猶履</span><br/>
<span class='tline' id='l22' data-llen='463:486'>　也頒讀爲班度謂丈尺髙卑廣狹也量謂豆區斗斛</span><br/>
<span class='tline' id='l23' data-llen='486:495'>　筐筥所容受也</span><br/>
<span class='tline' id='l24' data-llen='495:518'>　孔氏曰此一節明周公有勲勞之事周本紀鬼侯作</span><br/>
<span class='tline' id='l25' data-llen='518:544'><a onclick="displayPageImage('KR1d0057', 'WYG', '079-2a' );" name="079-2a" class="pb">[079-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='544:567'>　九侯家語云武王崩成王年十三鄭康成以爲年十</span><br/>
<span class='tline' id='l27' data-llen='567:590'>　歲周公攝政三年天下太平六年始制作者書傳云</span><br/>
<span class='tline' id='l28' data-llen='590:613'>　周公將制禮作樂優游三年然後營洛邑以期天下</span><br/>
<span class='tline' id='l29' data-llen='613:636'>　之心於是四方民大和㑹周公曰示之以力役且猶</span><br/>
<span class='tline' id='l30' data-llen='636:659'>　至而况導之以禮樂乎其度量六年則頒故鄭註尚</span><br/>
<span class='tline' id='l31' data-llen='659:682'>　書康王之誥云攝政六年頒度量制禮樂成王即位</span><br/>
<span class='tline' id='l32' data-llen='682:690'>　乃始用之也</span><br/>
<span class='tline' id='l33' data-llen='690:713'>　嚴陵方氏曰紂之亂不止於脯鬼侯蓋舉其甚者以</span><br/>
<span class='tline' id='l34' data-llen='713:739'><a onclick="displayPageImage('KR1d0057', 'WYG', '079-2b' );" name="079-2b" class="pb">[079-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='739:762'>　明武王之所以伐也詩言維師尚父時維鷹揚涼彼</span><br/>
<span class='tline' id='l36' data-llen='762:785'>　武王肆伐大商則相武王者不止周公經之所言將</span><br/>
<span class='tline' id='l37' data-llen='785:808'>　以明周公之勲勞爾幼言其年之未長弱言其才之</span><br/>
<span class='tline' id='l38' data-llen='808:831'>　未强人生十年曰幼學二十曰弱冠武王卒成王年</span><br/>
<span class='tline' id='l39' data-llen='831:854'>　十三則處於幼弱之間不曰居天子之位而曰踐者</span><br/>
<span class='tline' id='l40' data-llen='854:877'>　與文王世子言踐阼同義所謂鬼侯豈髙宗所伐之</span><br/>
<span class='tline' id='l41' data-llen='877:900'>　鬼方與攝政六年始朝諸侯於明堂者將以七年致</span><br/>
<span class='tline' id='l42' data-llen='900:923'>　政於成王故也必待天下大服然後致政周公之志</span><br/>
<span class='tline' id='l43' data-llen='923:949'><a onclick="displayPageImage('KR1d0057', 'WYG', '079-3a' );" name="079-3a" class="pb">[079-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='949:972'>　槩可見矣禮寓於形容制之然後其形成樂寓於聲</span><br/>
<span class='tline' id='l45' data-llen='972:995'>　音作之然後其聲出度量寓於器用頒之然後其用</span><br/>
<span class='tline' id='l46' data-llen='995:1018'>　廣器之所宜頒者不止於度量有規矩權衡準繩止</span><br/>
<span class='tline' id='l47' data-llen='1018:1041'>　一二者為言何也蓋度者分寸丈尺引也以之度長</span><br/>
<span class='tline' id='l48' data-llen='1041:1064'>　短故謂之五度其形則起於璧羨而禮寓之矣量者</span><br/>
<span class='tline' id='l49' data-llen='1064:1087'>　龠合升斗斛也以之量多少故謂之五量其聲則中</span><br/>
<span class='tline' id='l50' data-llen='1087:1110'>　於黄鍾而樂寓之矣先王以為度量不存則禮樂之</span><br/>
<span class='tline' id='l51' data-llen='1110:1133'>　文熄故作此使天下後世有考然則禮樂者出自度</span><br/>
<span class='tline' id='l52' data-llen='1133:1159'><a onclick="displayPageImage('KR1d0057', 'WYG', '079-3b' );" name="079-3b" class="pb">[079-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1159:1182'>　量度量者寓諸禮樂此主乎禮樂故止言度量而已</span><br/>
<span class='tline' id='l54' data-llen='1182:1205'>　山隂陸氏曰秦誓三篇數紂之惡初曰焚炙忠良刳</span><br/>
<span class='tline' id='l55' data-llen='1205:1228'>　剔孕婦次曰剥喪元良賊虐諫輔後曰斮朝渉之脛</span><br/>
<span class='tline' id='l56' data-llen='1228:1251'>　剖賢人之心放黜師保囚奴正士今曰脯鬼侯而已</span><br/>
<span class='tline' id='l57' data-llen='1251:1274'>　則以明堂朝諸侯故也明堂所含義衆所謂明諸侯</span><br/>
<span class='tline' id='l58' data-llen='1274:1297'>　之尊卑亦以此孟子言伊尹說湯以伐夏救民故書</span><br/>
<span class='tline' id='l59' data-llen='1297:1320'>　伊尹主伐事伊尹相湯是也孟子言周公相武王誅</span><br/>
<span class='tline' id='l60' data-llen='1320:1343'>　紂伐奄故記以周公主伐事周公相武王是也若太</span><br/>
<span class='tline' id='l61' data-llen='1343:1369'><a onclick="displayPageImage('KR1d0057', 'WYG', '079-4a' );" name="079-4a" class="pb">[079-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1369:1392'>　公者涼彼武王而已所謂涼於力爲薄成王雖㓜不</span><br/>
<span class='tline' id='l63' data-llen='1392:1415'>　弱公不復踐天子之位也且成王弱武王託孤在公</span><br/>
<span class='tline' id='l64' data-llen='1415:1438'>　公於是焉辭攝以爲潔則可也以爲聖人則不足矣</span><br/>
<span class='tline' id='l65' data-llen='1438:1461'>　六年朝諸侯蓋自成王除喪始至是六年也周官曰</span><br/>
<span class='tline' id='l66' data-llen='1461:1484'>　六年五服一朝即此朝於明堂蓋城王諒闇百官緫</span><br/>
<span class='tline' id='l67' data-llen='1484:1507'>　己以聽周公自其常禮及喪畢成王尚幼是以周公</span><br/>
<span class='tline' id='l68' data-llen='1507:1530'>　權冝踐天子之位制禮作樂作陽也制隂也隂制而</span><br/>
<span class='tline' id='l69' data-llen='1530:1541'>　陽作之禮樂之事也</span><br/>
<span class='tline' id='l70' data-llen='1541:1567'><a onclick="displayPageImage('KR1d0057', 'WYG', '079-4b' );" name="079-4b" class="pb">[079-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1567:1590'>　石林葉氏曰天子三朝外朝以大詢内朝以日視朝</span><br/>
<span class='tline' id='l72' data-llen='1590:1613'>　燕朝退而聽政諸侯來朝則見於大廟明堂以頒朔</span><br/>
<span class='tline' id='l73' data-llen='1613:1636'>　而已周公攝政七年成王既冠將復辟而歸以天下</span><br/>
<span class='tline' id='l74' data-llen='1636:1659'>　知周公攝政之久未知成王之尊於是因六年五服</span><br/>
<span class='tline' id='l75' data-llen='1659:1682'>　之朝合九夷八蠻六戎五狄之君而並見然猶不敢</span><br/>
<span class='tline' id='l76' data-llen='1682:1705'>　正大廟之朝是以即明堂而權制其位蓋天子無事</span><br/>
<span class='tline' id='l77' data-llen='1705:1728'>　四時之朝見於廟歲以一服有事而㑹不廵狩而同</span><br/>
<span class='tline' id='l78' data-llen='1728:1751'>　則爲宫於郊設方明而祭之蕃服世一見未有與諸</span><br/>
<span class='tline' id='l79' data-llen='1751:1777'><a onclick="displayPageImage('KR1d0057', 'WYG', '079-5a' );" name="079-5a" class="pb">[079-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1777:1800'>　侯併朝者也司士所掌朝儀之位與朝士所掌外朝</span><br/>
<span class='tline' id='l81' data-llen='1800:1823'>　之法皆自有定制明堂位蓋周公之爲故記禮者以</span><br/>
<span class='tline' id='l82' data-llen='1823:1846'>　爲周公朝諸侯之位其曰負斧扆南鄉而立是雖仍</span><br/>
<span class='tline' id='l83' data-llen='1846:1869'>　攝政之稱謂公曰天子然負扆而立則成王自不失</span><br/>
<span class='tline' id='l84' data-llen='1869:1892'>　南面而坐周公但從成王立於其側耳中間言武王</span><br/>
<span class='tline' id='l85' data-llen='1892:1915'>　崩成王㓜弱周公踐天子之位者亦與成王同坐立</span><br/>
<span class='tline' id='l86' data-llen='1915:1938'>　於斧扆之間周公曷嘗正天子之位而居之乎禮所</span><br/>
<span class='tline' id='l87' data-llen='1938:1961'>　記甚明陋儒初不悟雖荀卿猶云周公履天子之籍</span><br/>
<span class='tline' id='l88' data-llen='1961:1987'><a onclick="displayPageImage('KR1d0057', 'WYG', '079-5b' );" name="079-5b" class="pb">[079-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1987:2010'>　若固有之以爲以枝代主君臣易位學者由是紛紛</span><br/>
<span class='tline' id='l90' data-llen='2010:2026'>　至於今有異言何周公之不幸也</span><br/>
<span class='tline' id='l91' data-llen='2026:2049'>　長樂陳氏曰昔周公作禮樂以爲將大作恐天下莫</span><br/>
<span class='tline' id='l92' data-llen='2049:2072'>　我知也將小作是爲人子不能揚父之功徳也故優</span><br/>
<span class='tline' id='l93' data-llen='2072:2095'>　游三年而不能作然後營洛以期天下之心而四方</span><br/>
<span class='tline' id='l94' data-llen='2095:2118'>　諸侯各率其黨以攻其廷示之力役且猶至此況導</span><br/>
<span class='tline' id='l95' data-llen='2118:2141'>　之以禮樂乎此六年朝諸侯於明堂所以制禮作樂</span><br/>
<span class='tline' id='l96' data-llen='2141:2164'>　頒度量於天下也蓋律吕之器寓於隂陽隂陽之數</span><br/>
<span class='tline' id='l97' data-llen='2164:2190'><a onclick="displayPageImage('KR1d0057', 'WYG', '079-6a' );" name="079-6a" class="pb">[079-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2190:2213'>　周於十二陽六爲律隂六爲吕其本於黄鍾一也故</span><br/>
<span class='tline' id='l99' data-llen='2213:2236'>　度起於黃鍾之長其方象矩所以度長短也禮之意</span><br/>
<span class='tline' id='l100' data-llen='2236:2259'>　寓焉量起於黄鍾之龠其員象規所以量多寡也樂</span><br/>
<span class='tline' id='l101' data-llen='2259:2282'>　之意寓焉禮雖起於度未有不資於量故荀卿論禮</span><br/>
<span class='tline' id='l102' data-llen='2282:2305'>　必齊以度量樂雖起於量未有不資於度故樂記論</span><br/>
<span class='tline' id='l103' data-llen='2305:2328'>　樂必稽之度數王制謂用器兵車不中度布帛廣狹</span><br/>
<span class='tline' id='l104' data-llen='2328:2351'>　不中量皆禮之所禁典同以十有二律為之度數十</span><br/>
<span class='tline' id='l105' data-llen='2351:2374'>　有二聲為之齊量皆樂之所本是禮樂道也度量器</span><br/>
<span class='tline' id='l106' data-llen='2374:2400'><a onclick="displayPageImage('KR1d0057', 'WYG', '079-6b' );" name="079-6b" class="pb">[079-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2400:2423'>　也周公制禮作樂而頒度量則以道寓器以器明道</span><br/>
<span class='tline' id='l108' data-llen='2423:2446'>　夫然後天下得以因器㑹道中心說而誠服矣語所</span><br/>
<span class='tline' id='l109' data-llen='2446:2469'>　謂謹權量四方之政行焉者此也方其始頒也出以</span><br/>
<span class='tline' id='l110' data-llen='2469:2492'>　内宰掌以司市及其既頒也慮其或不一也以合方</span><br/>
<span class='tline' id='l111' data-llen='2492:2515'>　氏一之慮其或不同也以行人同之其同民心出治</span><br/>
<span class='tline' id='l112' data-llen='2515:2538'>　道如此天下惡有不大服者哉然此特禮樂與政而</span><br/>
<span class='tline' id='l113' data-llen='2538:2561'>　已未及夫刑也禮樂刑政相爲表裏而王道備其極</span><br/>
<span class='tline' id='l114' data-llen='2561:2587'>　未始不一也故又以服大刑而天下大服終焉<span class='krp-note'>樂書/</span></span><br/>
<span class='tline' id='l115' data-llen='2587:2613'><a onclick="displayPageImage('KR1d0057', 'WYG', '079-7a' );" name="079-7a" class="pb">[079-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2613:2637'>　新安王氏曰書𫝊稱五年營成周六年制禮作樂七</span><br/>
<span class='tline' id='l117' data-llen='2637:2660'>　年致政於成王明年王乃即政以周書洛誥等篇考</span><br/>
<span class='tline' id='l118' data-llen='2660:2683'>　之不合此稱六年朝諸侯於明堂七年致政於成王</span><br/>
<span class='tline' id='l119' data-llen='2683:2706'>　亦未可盡信洛誥稱在十有二月周公誕保文武受</span><br/>
<span class='tline' id='l120' data-llen='2706:2729'>　命惟七年則七年致政明矣然七年春召公營洛周</span><br/>
<span class='tline' id='l121' data-llen='2729:2752'>　公乃命殷民丕作則大誥東征殺武庚命微子於是</span><br/>
<span class='tline' id='l122' data-llen='2752:2775'>　唐叔得禾王命唐叔歸於周公其事皆在六年至七</span><br/>
<span class='tline' id='l123' data-llen='2775:2797'>　年春方營洛邑則朝諸侯於明堂決不在六年也</span><br/>
<span class='tline' id='l124' data-llen='2797:2823'><a onclick="displayPageImage('KR1d0057', 'WYG', '079-7b' );" name="079-7b" class="pb">[079-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2823:2846'>　講義曰制禮樂以暢中和之化頒度量以一天下之</span><br/>
<span class='tline' id='l126' data-llen='2846:2850'>　俗</span><br/>
<span class='tline' id='l127' data-llen='2850:2873'>七年致政於成王成王以周公爲有勲勞於天下是以</span><br/>
<span class='tline' id='l128' data-llen='2873:2896'>封周公於曲阜地方七百里革車千乘命魯公世世祀</span><br/>
<span class='tline' id='l129' data-llen='2896:2906'>周公以天子之禮樂</span><br/>
<span class='tline' id='l130' data-llen='2906:2929'>　鄭氏曰致政以王事歸授之王功曰勲事功曰勞曲</span><br/>
<span class='tline' id='l131' data-llen='2929:2952'>　阜魯地上公之封地方五百里加魯以四等之附庸</span><br/>
<span class='tline' id='l132' data-llen='2952:2975'>　方百里者二十四并五五二十五積四十九開方之</span><br/>
<span class='tline' id='l133' data-llen='2975:3001'><a onclick="displayPageImage('KR1d0057', 'WYG', '079-8a' );" name="079-8a" class="pb">[079-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3001:3024'>　得七百里革車兵車也兵車千乘成國之賦也詩魯</span><br/>
<span class='tline' id='l135' data-llen='3024:3047'>　頌曰王謂叔父建爾元子俾侯于魯大啓爾宇爲周</span><br/>
<span class='tline' id='l136' data-llen='3047:3070'>　室輔乃命魯公俾侯于東錫之山川土田附庸又曰</span><br/>
<span class='tline' id='l137' data-llen='3070:3093'>　公車千乘朱英緑縢世世祀周公以天子之禮樂同</span><br/>
<span class='tline' id='l138' data-llen='3093:3107'>　之於周尊之也魯公謂伯禽</span><br/>
<span class='tline' id='l139' data-llen='3107:3130'>　孔氏曰洛誥云朕復子明辟是以王事歸授之也自</span><br/>
<span class='tline' id='l140' data-llen='3130:3153'>　此以下皆為周公有勲勞之事故成王特賜魯家用</span><br/>
<span class='tline' id='l141' data-llen='3153:3176'>　天子之禮兼四代服器案費誓序云魯侯伯禽宅曲</span><br/>
<span class='tline' id='l142' data-llen='3176:3202'><a onclick="displayPageImage('KR1d0057', 'WYG', '079-8b' );" name="079-8b" class="pb">[079-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3202:3225'>　阜又臣瓉註漢書云魯城内有曲阜逶迤長八九里</span><br/>
<span class='tline' id='l144' data-llen='3225:3248'>　魯受上公五百里之封又加四等附庸四等謂侯伯</span><br/>
<span class='tline' id='l145' data-llen='3248:3271'>　子男也案大司徒註云公無附庸侯附庸九同伯附</span><br/>
<span class='tline' id='l146' data-llen='3271:3294'>　庸七同子附庸五同男附庸三同緫爲二十四同同</span><br/>
<span class='tline' id='l147' data-llen='3294:3317'>　謂百里也既受五百里之封五五二十五爲二十五</span><br/>
<span class='tline' id='l148' data-llen='3317:3340'>　同又加二十四同故云積四十九開方計之得七百</span><br/>
<span class='tline' id='l149' data-llen='3340:3364'>　里案左𫝊云成國不過半天子之軍案論語千乘之</span><br/>
<span class='tline' id='l150' data-llen='3364:3387'>　賦居地方三百一十六里有畸諸侯之地三百里而</span><br/>
<span class='tline' id='l151' data-llen='3387:3413'><a onclick="displayPageImage('KR1d0057', 'WYG', '079-9a' );" name="079-9a" class="pb">[079-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3413:3436'>　下未成國也公則五百里侯四百里計地餘有千乘</span><br/>
<span class='tline' id='l153' data-llen='3436:3459'>　謂之成國鄭引詩魯頌閟宫文證魯廣開土宇兵車</span><br/>
<span class='tline' id='l154' data-llen='3459:3482'>　千乘同之於周者謂同此周公於周之天子也知魯</span><br/>
<span class='tline' id='l155' data-llen='3482:3505'>　公謂伯禽者伯禽歸魯周公不之魯故公羊文十三</span><br/>
<span class='tline' id='l156' data-llen='3505:3528'>　年傳封魯公以爲周公也周公拜乎前魯公拜乎後</span><br/>
<span class='tline' id='l157' data-llen='3528:3551'>　曰生以養周公死以爲周公主然則周公之魯乎曰</span><br/>
<span class='tline' id='l158' data-llen='3551:3571'>　不之魯也曷爲不之魯欲天下之一乎周也</span><br/>
<span class='tline' id='l159' data-llen='3571:3594'>　長樂劉氏曰周公攝天子之政於外抗世子之法於</span><br/>
<span class='tline' id='l160' data-llen='3594:3620'><a onclick="displayPageImage('KR1d0057', 'WYG', '079-9b' );" name="079-9b" class="pb">[079-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3620:3643'>　伯禽習成王以君天下之道於内成王有過則撻伯</span><br/>
<span class='tline' id='l162' data-llen='3643:3666'>　禽而教法行焉道徳立焉成王由是以大成也生其</span><br/>
<span class='tline' id='l163' data-llen='3666:3689'>　身者武王也成其徳存其位者周公也蓋二十有二</span><br/>
<span class='tline' id='l164' data-llen='3689:3712'>　始聽天下之政而周公復歸臣位者禮北面以事成</span><br/>
<span class='tline' id='l165' data-llen='3712:3735'>　王然未足盡周公之芳烈也攝政七年緝文王之舊</span><br/>
<span class='tline' id='l166' data-llen='3735:3758'>　政廣敷於四海以盡其性以順天命三才由之各安</span><br/>
<span class='tline' id='l167' data-llen='3758:3781'>　其位萬彚由之各遂其生然後采唐虞夏殷之善法</span><br/>
<span class='tline' id='l168' data-llen='3781:3804'>　緝熙有周之猷爲以成一代之典著於六官以遺成</span><br/>
<span class='tline' id='l169' data-llen='3804:3831'><a onclick="displayPageImage('KR1d0057', 'WYG', '079-10a' );" name="079-10a" class="pb">[079-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3831:3854'>　王俾踐於躬以爲萬世仁民之矩度措周之徳隆於</span><br/>
<span class='tline' id='l171' data-llen='3854:3877'>　唐虞距今未有能迨之者文武成康之徳遂配於天</span><br/>
<span class='tline' id='l172' data-llen='3877:3900'>　地覆載萬物無有窮也者周公之芳烈也故成王以</span><br/>
<span class='tline' id='l173' data-llen='3900:3914'>　周公有勲勞於天下者以此</span><br/>
<span class='tline' id='l174' data-llen='3914:3937'>　山隂陸氏曰先儒謂武王十二月崩成王年十歲三</span><br/>
<span class='tline' id='l175' data-llen='3937:3960'>　年之喪二十五月而畢則成王喪除年十三矣周公</span><br/>
<span class='tline' id='l176' data-llen='3960:3983'>　於是乃攝政至此七年王二十矣故以王事歸授之</span><br/>
<span class='tline' id='l177' data-llen='3983:4006'>　王王功曰勲言勲則國功民功從之矣事功曰勞言</span><br/>
<span class='tline' id='l178' data-llen='4006:4033'><a onclick="displayPageImage('KR1d0057', 'WYG', '079-10b' );" name="079-10b" class="pb">[079-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4033:4045'>　勞則治功戰功從之矣</span><br/>
<span class='tline' id='l180' data-llen='4045:4068'>　嚴陵方氏曰七年致政於成王即洛誥言惟周公誕</span><br/>
<span class='tline' id='l181' data-llen='4068:4091'>　保文武受命惟七年是矣周公之功格于上下宜成</span><br/>
<span class='tline' id='l182' data-llen='4091:4114'>　王有以報之詩言建爾元子俾侯于魯若是則封周</span><br/>
<span class='tline' id='l183' data-llen='4114:4137'>　公之子而已然封周公之子以承周公之祀是乃所</span><br/>
<span class='tline' id='l184' data-llen='4137:4160'>　以封周公歟故經之言如此孟子言齊魯之地方百</span><br/>
<span class='tline' id='l185' data-llen='4160:4183'>　里蓋伯禽以侯爵受封故也周官大司徒言諸侯之</span><br/>
<span class='tline' id='l186' data-llen='4183:4206'>　地方四百里其食者參之則其食者百里矣王氏謂</span><br/>
<span class='tline' id='l187' data-llen='4206:4233'><a onclick="displayPageImage('KR1d0057', 'WYG', '079-11a' );" name="079-11a" class="pb">[079-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4233:4256'>　并附庸言之則為四方百里孔子以為顓臾昔者先</span><br/>
<span class='tline' id='l189' data-llen='4256:4279'>　王以為東䝉主且在邦域之中以為東䝉主非魯有</span><br/>
<span class='tline' id='l190' data-llen='4279:4302'>　其地也且在邦域之中則附庸故也并附庸止於方</span><br/>
<span class='tline' id='l191' data-llen='4302:4325'>　四百里而此又言方七百里者是亦兼附庸而已以</span><br/>
<span class='tline' id='l192' data-llen='4325:4348'>　理推之并附庸而方四百里者侯之常封也并附庸</span><br/>
<span class='tline' id='l193' data-llen='4348:4371'>　而方七百里者非常之封也以諸侯則常封而已詩</span><br/>
<span class='tline' id='l194' data-llen='4371:4394'>　言錫之山川土田附庸以其出於非常故特曰錫焉</span><br/>
<span class='tline' id='l195' data-llen='4394:4417'>　詩言俾侯于魯書言魯侯伯禽則魯受侯爵也明矣</span><br/>
<span class='tline' id='l196' data-llen='4417:4444'><a onclick="displayPageImage('KR1d0057', 'WYG', '079-11b' );" name="079-11b" class="pb">[079-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4444:4467'>　然魯既受爵而此又或稱魯公者蓋公侯皆有國者</span><br/>
<span class='tline' id='l198' data-llen='4467:4490'>　之所通以伯子男之稱侯則侯之稱公不為過矣國</span><br/>
<span class='tline' id='l199' data-llen='4490:4513'>　君之子稱公子亦以是也革車兵車設之以革也千</span><br/>
<span class='tline' id='l200' data-llen='4513:4536'>　乘謂出千乘之賦也井田之法方里為井十井為乘</span><br/>
<span class='tline' id='l201' data-llen='4536:4559'>　百里之國適千乘也出車賦以給軍故以革車言之</span><br/>
<span class='tline' id='l202' data-llen='4559:4582'>　詩又言公車千乘者以輸國言之則曰公車以給軍</span><br/>
<span class='tline' id='l203' data-llen='4582:4595'>　言之則曰革車其實一也</span><br/>
<span class='tline' id='l204' data-llen='4595:4618'>　慶源輔氏曰始言周公相武王伐紂未至於天下大</span><br/>
<span class='tline' id='l205' data-llen='4618:4645'><a onclick="displayPageImage('KR1d0057', 'WYG', '079-12a' );" name="079-12a" class="pb">[079-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4645:4668'>　服則公之職未終也然則周公之攝也欲終己事而</span><br/>
<span class='tline' id='l207' data-llen='4668:4691'>　已終己之事所以終文武之事成王以流言之故始</span><br/>
<span class='tline' id='l208' data-llen='4691:4714'>　蓋有疑於周公矣及其感金縢之事視天變之速然</span><br/>
<span class='tline' id='l209' data-llen='4714:4737'>　後悔其前日之非既悔而褒崇周公故不能無過當</span><br/>
<span class='tline' id='l210' data-llen='4737:4760'>　命魯公世世祀周公以天子之禮樂豈以周公常攝</span><br/>
<span class='tline' id='l211' data-llen='4760:4774'>　天子之位邪非周公之意矣</span><br/>
<span class='tline' id='l212' data-llen='4774:4797'>　盱江李氏曰或問魯用王禮如何曰成王以周公勲</span><br/>
<span class='tline' id='l213' data-llen='4797:4820'>　勞命魯世世祀周公以天子之禮樂周公尊矣故稱</span><br/>
<span class='tline' id='l214' data-llen='4820:4847'><a onclick="displayPageImage('KR1d0057', 'WYG', '079-12b' );" name="079-12b" class="pb">[079-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4847:4870'>　文王郊后稷皆倣王禮而不備焉周公而上王祀可</span><br/>
<span class='tline' id='l216' data-llen='4870:4893'>　也魯頌曰皇皇后帝皇祖后稷饗以騂犧是饗是冝</span><br/>
<span class='tline' id='l217' data-llen='4893:4916'>　降福既多安有非禮而頌之云乎周公而下則僭矣</span><br/>
<span class='tline' id='l218' data-llen='4916:4939'>　隱五年九月考仲子之宫初獻六羽公問於衆仲始</span><br/>
<span class='tline' id='l219' data-llen='4939:4947'>　用諸侯禮也</span><br/>
<span class='tline' id='l220' data-llen='4947:4970'>　新安王氏曰此漢儒夸辭不可信也周禮雖曰諸公</span><br/>
<span class='tline' id='l221' data-llen='4970:4993'>　之地五百里蓋兼附庸言之然其制實未嘗行故孟</span><br/>
<span class='tline' id='l222' data-llen='4993:5016'>　子曰周公封於魯太公封於齊為方百里安得有七</span><br/>
<span class='tline' id='l223' data-llen='5016:5043'><a onclick="displayPageImage('KR1d0057', 'WYG', '079-13a' );" name="079-13a" class="pb">[079-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5043:5066'>　百里之地而封之天子之畿方千里其地百同魯之</span><br/>
<span class='tline' id='l225' data-llen='5066:5089'>　地若方七百里凡四十九同蓋半天子之國矣且周</span><br/>
<span class='tline' id='l226' data-llen='5089:5112'>　公身為三公又為東伯是謂上公周公既没伯禽乃</span><br/>
<span class='tline' id='l227' data-llen='5112:5135'>　是魯侯列侯之國方七百里非特成王不以封魯伯</span><br/>
<span class='tline' id='l228' data-llen='5135:5158'>　禽亦不敢受也魯頌所謂公車千乘公徒三萬其辭</span><br/>
<span class='tline' id='l229' data-llen='5158:5181'>　不無溢美天子地方千里謂之萬乘若魯地方七百</span><br/>
<span class='tline' id='l230' data-llen='5181:5197'>　里半天子之畿何止有車千乘耶</span><br/>
<span class='tline' id='l231' data-llen='5197:5220'>　伊川程氏曰成王之賜伯禽之受俱非也以愚觀之</span><br/>
<span class='tline' id='l232' data-llen='5220:5247'><a onclick="displayPageImage('KR1d0057', 'WYG', '079-13b' );" name="079-13b" class="pb">[079-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5247:5270'>　成王未必賜伯禽未必受蓋魯人僭用天子禮樂耳</span><br/>
<span class='tline' id='l234' data-llen='5270:5293'>是以魯君孟春乗大路載弧韣旂十有二旒日月之章</span><br/>
<span class='tline' id='l235' data-llen='5293:5308'>祀帝于郊配以后稷天子之禮也</span><br/>
<span class='tline' id='l236' data-llen='5308:5331'>　鄭氏曰孟春建子之月魯之始郊日以至大路殷之</span><br/>
<span class='tline' id='l237' data-llen='5331:5354'>　祭天車也弧旌旗所以張幅也其衣曰韣天子之旌</span><br/>
<span class='tline' id='l238' data-llen='5354:5376'>　旗畫日月帝謂蒼帝靈威仰也昊天上帝魯不祭</span><br/>
<span class='tline' id='l239' data-llen='5376:5399'>　孔氏曰下云季夏六月禘禮若是夏之季夏非禘祭</span><br/>
<span class='tline' id='l240' data-llen='5399:5422'>　之月即是周之季夏明此孟春亦周之孟春又雜記</span><br/>
<span class='tline' id='l241' data-llen='5422:5449'><a onclick="displayPageImage('KR1d0057', 'WYG', '079-14a' );" name="079-14a" class="pb">[079-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5449:5472'>　孟獻子曰正月日至以有事於上帝故鄭知建子之</span><br/>
<span class='tline' id='l243' data-llen='5472:5495'>　月也郊特牲云周之始郊日以至鄭既破周為魯故</span><br/>
<span class='tline' id='l244' data-llen='5495:5518'>　此云魯郊日以至祭天尚質大路一就知是祭天所</span><br/>
<span class='tline' id='l245' data-llen='5518:5541'>　用尊敬周公故用先代殷禮牲用殷白牡車乗殷大</span><br/>
<span class='tline' id='l246' data-llen='5541:5564'>　路也弧以竹為之其形為弓以張縿之幅故考工記</span><br/>
<span class='tline' id='l247' data-llen='5564:5587'>　弧旌枉矢以象弧也此弓衣謂之為韣周禮日月為</span><br/>
<span class='tline' id='l248' data-llen='5587:5610'>　常又王建大常此云日月之章與天子同也后稷唯</span><br/>
<span class='tline' id='l249' data-llen='5610:5628'>　配靈威仰不配昊天上帝故知魯不祭</span><br/>
<span class='tline' id='l250' data-llen='5628:5655'><a onclick="displayPageImage('KR1d0057', 'WYG', '079-14b' );" name="079-14b" class="pb">[079-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5655:5678'>　嚴陵方氏曰周制郊以建子之月所以迎其氣之生</span><br/>
<span class='tline' id='l252' data-llen='5678:5701'>　禘於建巳之月所以順其位之正此魯所以於孟春</span><br/>
<span class='tline' id='l253' data-llen='5701:5724'>　祀帝於郊季夏禘周公於大廟魯人郊禘不用周之</span><br/>
<span class='tline' id='l254' data-llen='5724:5747'>　牲路而用商之牲路何也蓋止用時王之禮者諸侯</span><br/>
<span class='tline' id='l255' data-llen='5747:5770'>　之事通用先王之禮者天子之事經言天子之禮其</span><br/>
<span class='tline' id='l256' data-llen='5770:5793'>　以是歟故郊特牲言諸侯祭以白牡乗大路而謂之</span><br/>
<span class='tline' id='l257' data-llen='5793:5816'>　僭也凡旂建於車者皆言載此曰載弧韣旂則以建</span><br/>
<span class='tline' id='l258' data-llen='5816:5839'>　之於大路故也覲禮言載龍旂弧韣則與此同義十</span><br/>
<span class='tline' id='l259' data-llen='5839:5866'><a onclick="displayPageImage('KR1d0057', 'WYG', '079-15a' );" name="079-15a" class="pb">[079-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5866:5889'>　有二旈則天之數也日月之章則天之明也郊所以</span><br/>
<span class='tline' id='l261' data-llen='5889:5912'>　明天道其謂是歟周官司常日月為常交龍為旂此</span><br/>
<span class='tline' id='l262' data-llen='5912:5935'>　言日月之章謂之載常可也乃謂之載旂者常謂之</span><br/>
<span class='tline' id='l263' data-llen='5935:5958'>　旂猶公侯伯子男通謂之諸侯歟且大司馬言王載</span><br/>
<span class='tline' id='l264' data-llen='5958:5981'>　大常諸侯載旂魯公以諸侯而用天子之禮故雖有</span><br/>
<span class='tline' id='l265' data-llen='5981:6002'>　日月之章而止謂之旂焉此亦隆殺之微意也</span><br/>
<span class='tline' id='l266' data-llen='6002:6025'>　山隂陸氏曰孟春不言正月著魯卜郊卜日其從之</span><br/>
<span class='tline' id='l267' data-llen='6025:6030'>　疾也</span><br/>
<span class='tline' id='l268' data-llen='6030:6057'><a onclick="displayPageImage('KR1d0057', 'WYG', '079-15b' );" name="079-15b" class="pb">[079-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6057:6080'>　榖梁曰我十二月下辛卜正月上辛如不從則以正</span><br/>
<span class='tline' id='l270' data-llen='6080:6103'>　月下辛卜二月上辛如不從則以二月下辛卜三月</span><br/>
<span class='tline' id='l271' data-llen='6103:6126'>　上辛如不從則不郊矣人臣用天子之禮樂故其言</span><br/>
<span class='tline' id='l272' data-llen='6126:6149'>　婉而成章如此據郊特牲戴冕璪十有二旒則天數</span><br/>
<span class='tline' id='l273' data-llen='6149:6168'>　也旂十有二旒龍章而設日月以象天也</span><br/>
<span class='tline' id='l274' data-llen='6168:6191'>　慶源輔氏曰變公為君以下所云非公之事也後言</span><br/>
<span class='tline' id='l275' data-llen='6191:6203'>　君卷冕立于阼亦以此</span><br/>
<span class='tline' id='l276' data-llen='6203:6226'>　新安王氏曰鄭謂孟春建子之月魯之始郊日以至</span><br/>
<span class='tline' id='l277' data-llen='6226:6253'><a onclick="displayPageImage('KR1d0057', 'WYG', '079-16a' );" name="079-16a" class="pb">[079-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6253:6276'>　大路殷祭天車也天子之旌旗畫日月帝蒼帝靈威</span><br/>
<span class='tline' id='l279' data-llen='6276:6299'>　仰也魯不祭昊天上帝鄭說也周天子有日至之郊</span><br/>
<span class='tline' id='l280' data-llen='6299:6322'>　以報本有啓蟄之郊以祈榖其祭天車用玉路旗用</span><br/>
<span class='tline' id='l281' data-llen='6322:6345'>　日月之常魯僭天子禮亦不敢盡同是以有祈榖之</span><br/>
<span class='tline' id='l282' data-llen='6345:6368'>　郊無日至之郊祈榖於孟春郊而後耕則孟春乃建</span><br/>
<span class='tline' id='l283' data-llen='6368:6391'>　寅之月非建子也不敢乗天子玉路又不肯乗同姓</span><br/>
<span class='tline' id='l284' data-llen='6391:6414'>　金路故乗殷之大路常畫日月天子建之旂畫交龍</span><br/>
<span class='tline' id='l285' data-llen='6414:6437'>　同姓諸侯建之常十有二旒旂則九旒而已今不敢</span><br/>
<span class='tline' id='l286' data-llen='6437:6464'><a onclick="displayPageImage('KR1d0057', 'WYG', '079-16b' );" name="079-16b" class="pb">[079-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6464:6487'>　全用天子之旂故於旂上畫日月之章綴以十有二</span><br/>
<span class='tline' id='l288' data-llen='6487:6503'>　旒此皆用天子禮而不敢盡同也</span><br/>
<span class='tline' id='l289' data-llen='6503:6526'>季夏六月以禘禮祀周公於大廟牲用白牡尊用犧象</span><br/>
<span class='tline' id='l290' data-llen='6526:6549'>山罍鬱尊用黄目灌用玉瓉大圭薦用玉豆雕篹爵用</span><br/>
<span class='tline' id='l291' data-llen='6549:6565'>玉琖仍雕加以璧㪚璧角爼用梡嶡</span><br/>
<span class='tline' id='l292' data-llen='6565:6588'>　鄭氏曰季夏建巳之月也禘大祭也周公曰大廟魯</span><br/>
<span class='tline' id='l293' data-llen='6588:6611'>　公曰世室羣公稱宫白牡殷牲也尊酒器也犧尊以</span><br/>
<span class='tline' id='l294' data-llen='6611:6634'>　沙羽為畫飾象骨飾之鬱鬯之器也黄彛也灌酌鬱</span><br/>
<span class='tline' id='l295' data-llen='6634:6661'><a onclick="displayPageImage('KR1d0057', 'WYG', '079-17a' );" name="079-17a" class="pb">[079-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6661:6684'>　尊以獻也瓉形如槃容五升以大圭為柄是謂圭瓉</span><br/>
<span class='tline' id='l297' data-llen='6684:6707'>　篹籩屬也以竹為之彫刻飾其直者也爵君所進於</span><br/>
<span class='tline' id='l298' data-llen='6707:6730'>　尸也仍因也因爵之形為之飾也加加爵也散角皆</span><br/>
<span class='tline' id='l299' data-llen='6730:6749'>　以璧飾其口也梡始有四足也嶡為之距</span><br/>
<span class='tline' id='l300' data-llen='6749:6772'>　孔氏曰自此至下也一節明禘禮祀周公於大廟文</span><br/>
<span class='tline' id='l301' data-llen='6772:6795'>　物具備之儀牲用牡者尊敬周公不用己代之牲故</span><br/>
<span class='tline' id='l302' data-llen='6795:6818'>　用殷牲尊用犧象山罍者用天子之尊也犧犧尊也</span><br/>
<span class='tline' id='l303' data-llen='6818:6841'>　犧讀如沙沙鳯凰也刻畫鳯凰之象於尊其形婆娑</span><br/>
<span class='tline' id='l304' data-llen='6841:6868'><a onclick="displayPageImage('KR1d0057', 'WYG', '079-17b' );" name="079-17b" class="pb">[079-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6868:6891'>　然或作獻字齊人之聲誤爾此犧尊周禮春夏之祭</span><br/>
<span class='tline' id='l306' data-llen='6891:6914'>　朝踐堂上薦血腥時用以盛醴齊君及夫人所酌以</span><br/>
<span class='tline' id='l307' data-llen='6914:6937'>　獻尸也象象尊也以象骨飾之此象尊周禮春夏之</span><br/>
<span class='tline' id='l308' data-llen='6937:6960'>　祭堂上薦朝事竟尸入室饋食時用以盛盎齊君及</span><br/>
<span class='tline' id='l309' data-llen='6960:6983'>　夫人所酌以獻尸也山罍謂夏后氏之尊天子於追</span><br/>
<span class='tline' id='l310' data-llen='6983:7006'>　饗朝饗之祭再獻所用今襃崇周公禘祭雜用山尊</span><br/>
<span class='tline' id='l311' data-llen='7006:7029'>　不知何節所用也鬱尊用黄目者鬱謂鬱鬯酒黄目</span><br/>
<span class='tline' id='l312' data-llen='7029:7052'>　嘗烝所用尊崇周公於夏禘用之灌用玉瓉大圭者</span><br/>
<span class='tline' id='l313' data-llen='7052:7079'><a onclick="displayPageImage('KR1d0057', 'WYG', '079-18a' );" name="079-18a" class="pb">[079-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7079:7102'>　灌謂酌鬱鬯獻尸求神也酌之所用玉瓉以玉飾瓉</span><br/>
<span class='tline' id='l315' data-llen='7102:7125'>　故曰玉瓉薦用玉豆者謂所薦菹醢之屬也以玉飾</span><br/>
<span class='tline' id='l316' data-llen='7125:7148'>　豆故曰玉豆下云殷玉豆是也雕篹者與豆連文故</span><br/>
<span class='tline' id='l317' data-llen='7148:7171'>　知籩屬形似筥亦薦時所用篹既用竹不可刻飾故</span><br/>
<span class='tline' id='l318' data-llen='7171:7194'>　知雕鏤其柄鄭註飾其直直謂柄也爵用玉琖仍雕</span><br/>
<span class='tline' id='l319' data-llen='7194:7217'>　者爵君酌酒獻尸杯也琖夏后氏爵名以玉飾之故</span><br/>
<span class='tline' id='l320' data-llen='7217:7240'>　曰玉琖加以璧散璧角者加謂尸入室饋食竟夫人</span><br/>
<span class='tline' id='l321' data-llen='7240:7263'>　酌盎齊亞獻名為再獻又名為加以其非正獻故謂</span><br/>
<span class='tline' id='l322' data-llen='7263:7290'><a onclick="displayPageImage('KR1d0057', 'WYG', '079-18b' );" name="079-18b" class="pb">[079-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7290:7314'>　之加于時薦加籩豆也此時夫人用璧角内宰所謂瑶</span><br/>
<span class='tline' id='l324' data-llen='7314:7337'>　爵也瑶是玉名爵是緫號璧是玉之形制角是爵之</span><br/>
<span class='tline' id='l325' data-llen='7337:7361'>　所受名異而實一也其璧散者是夫人再獻訖諸侯為</span><br/>
<span class='tline' id='l326' data-llen='7361:7384'>　賔用之以獻尸雖非正爵是夫人加爵之後故此緫</span><br/>
<span class='tline' id='l327' data-llen='7384:7407'>　稱加先散後角便文也爼用椀嶡者兩代爼也虞爼</span><br/>
<span class='tline' id='l328' data-llen='7407:7430'>　名椀案禮圖云椀長二尺四寸廣一尺二寸髙一尺</span><br/>
<span class='tline' id='l329' data-llen='7430:7453'>　諸臣加雲氣天子犧飾之夏爼名嶡嶡亦如椀直有</span><br/>
<span class='tline' id='l330' data-llen='7453:7476'>　腳曰椀虞氏尚質未有餘飾也加腳中央横木曰嶡</span><br/>
<span class='tline' id='l331' data-llen='7476:7503'><a onclick="displayPageImage('KR1d0057', 'WYG', '079-19a' );" name="079-19a" class="pb">[079-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7503:7512'>　夏世漸文故也</span><br/>
<span class='tline' id='l333' data-llen='7512:7535'>　長樂劉氏曰以禘禮祀周公於大廟者此謂后稷之</span><br/>
<span class='tline' id='l334' data-llen='7535:7558'>　廟在魯者也魯有閟宫則姜嫄之廟也魯郊於天以</span><br/>
<span class='tline' id='l335' data-llen='7558:7581'>　后稷配非無廟也周公薨於周而廟祀於魯三年之</span><br/>
<span class='tline' id='l336' data-llen='7581:7604'>　喪始畢則以天子之禮樂禘祀周公之主於后稷之</span><br/>
<span class='tline' id='l337' data-llen='7604:7627'>　廟所以審諦其昭穆之序也然後周公之主始安於</span><br/>
<span class='tline' id='l338' data-llen='7627:7640'>　其廟之祀禘祫由之行焉</span><br/>
<span class='tline' id='l339' data-llen='7640:7663'>　長樂陳氏曰以天子之禮禘於廟而牲則用白牡者</span><br/>
<span class='tline' id='l340' data-llen='7663:7690'><a onclick="displayPageImage('KR1d0057', 'WYG', '079-19b' );" name="079-19b" class="pb">[079-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7690:7713'>　異乎周官牧人所謂陽祀用騂牲書言文王騂牛一</span><br/>
<span class='tline' id='l342' data-llen='7713:7736'>　者也蓋以周公之勲勞不必有於天下故推而上之</span><br/>
<span class='tline' id='l343' data-llen='7736:7759'>　以同乎王然無以别之則不足以辨君臣之分詩曰</span><br/>
<span class='tline' id='l344' data-llen='7759:7782'>　周公皇祖白牡騂剛乃其意也犧者牛也而用事於</span><br/>
<span class='tline' id='l345' data-llen='7782:7805'>　耕者也象者西方之獸而致用以白者也於尊必以</span><br/>
<span class='tline' id='l346' data-llen='7805:7828'>　牛重本也必以象誠在内也罍也者貯酒而給於尊</span><br/>
<span class='tline' id='l347' data-llen='7828:7851'>　也詩曰缾之罄矣維罍之恥則罍之為器大矣謂之</span><br/>
<span class='tline' id='l348' data-llen='7851:7874'>　罍者有雷之象蓋雷出於時則利於物而反之則為</span><br/>
<span class='tline' id='l349' data-llen='7874:7901'><a onclick="displayPageImage('KR1d0057', 'WYG', '079-20a' );" name="079-20a" class="pb">[079-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7901:7924'>　災器之名罍警之而已經曰終日飲酒而不得醉先</span><br/>
<span class='tline' id='l351' data-llen='7924:7947'>　王所以備禍乃其意也山也者止而安者也而罍以</span><br/>
<span class='tline' id='l352' data-llen='7947:7970'>　山者所以安於神司尊彛有山尊與此類也玉者陽</span><br/>
<span class='tline' id='l353' data-llen='7970:7993'>　精之純而通神明者也故於瓉所以用玉圭者銳而</span><br/>
<span class='tline' id='l354' data-llen='7993:8016'>　有生物之利也故瓉之柄所以用圭豆之飾與瓉同</span><br/>
<span class='tline' id='l355' data-llen='8016:8039'>　意篹則以竹而無事於雕雕之者以其質而有取乎</span><br/>
<span class='tline' id='l356' data-llen='8039:8062'>　文也璧者圜而有天體之象散者散而非致飾者也</span><br/>
<span class='tline' id='l357' data-llen='8062:8085'>　角者剛而能制以為酒戒也玉為陽故君以玉琖獻</span><br/>
<span class='tline' id='l358' data-llen='8085:8112'><a onclick="displayPageImage('KR1d0057', 'WYG', '079-20b' );" name="079-20b" class="pb">[079-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8112:8135'>　尸璧之體有降於玉故賔長以之然散於角亦非所</span><br/>
<span class='tline' id='l360' data-llen='8135:8158'>　以施於尊者禮曰賤者獻以散卑者舉角是也言加</span><br/>
<span class='tline' id='l361' data-llen='8158:8166'>　則知非正爵</span><br/>
<span class='tline' id='l362' data-llen='8166:8190'>　嚴陵方氏曰大𫝊曰王者禘其祖之所自出以其祖</span><br/>
<span class='tline' id='l363' data-llen='8190:8213'>　配之蓋帝嚳者周祖之所自出也故祭法曰周人禘</span><br/>
<span class='tline' id='l364' data-llen='8213:8236'>　禮而已凡六畜皆謂之牲蓋取夫能生之而後可殺</span><br/>
<span class='tline' id='l365' data-llen='8236:8259'>　故也所謂黄目即黄彝也而又曰鬱尊者以鬱鬯之</span><br/>
<span class='tline' id='l366' data-llen='8259:8282'>　所實也瓉柄之形必以圭者圭為東方之器東方純</span><br/>
<span class='tline' id='l367' data-llen='8282:8309'><a onclick="displayPageImage('KR1d0057', 'WYG', '079-21a' );" name="079-21a" class="pb">[079-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8309:8332'>　陽君道也故用圭至於夫人則用璋而已以其隂雜</span><br/>
<span class='tline' id='l369' data-llen='8332:8355'>　之故也與聘君以圭聘夫人以璋同意郊特牲曰灌</span><br/>
<span class='tline' id='l370' data-llen='8355:8378'>　以圭璋用玉氣也名雖不同至於用玊則一而已然</span><br/>
<span class='tline' id='l371' data-llen='8378:8401'>　此止及璋者蓋舉大足以兼小而婦人之從夫可知</span><br/>
<span class='tline' id='l372' data-llen='8401:8424'>　矣天子飾豆以玉諸侯以象玉豆則天子之豆也以</span><br/>
<span class='tline' id='l373' data-llen='8424:8447'>　玉以象則與笏之所用同義且琖則爵而已一升曰</span><br/>
<span class='tline' id='l374' data-llen='8447:8470'>　爵四升曰角五升曰散唯其所容有加於琖也故又</span><br/>
<span class='tline' id='l375' data-llen='8470:8478'>　因以為加焉</span><br/>
<span class='tline' id='l376' data-llen='8478:8505'><a onclick="displayPageImage('KR1d0057', 'WYG', '079-21b' );" name="079-21b" class="pb">[079-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8505:8528'>　馬氏曰黄目者以黄金為目也郊特牲曰黄目鬱氣</span><br/>
<span class='tline' id='l378' data-llen='8528:8551'>　之上尊也黄者中也目者氣之清明者也言酌於中</span><br/>
<span class='tline' id='l379' data-llen='8551:8574'>　而清明於外也玉豆所薦謂菹醢之屬水草之和氣</span><br/>
<span class='tline' id='l380' data-llen='8574:8597'>　也雕篹所薦謂陸産之物也凡器飾之以玉者皆貴</span><br/>
<span class='tline' id='l381' data-llen='8597:8604'>　文之意也</span><br/>
<span class='tline' id='l382' data-llen='8604:8627'>　山隂陸氏曰言禘禮祀周公於大廟則以禘祀公而</span><br/>
<span class='tline' id='l383' data-llen='8627:8650'>　已非以禘公也用卜而後用之用重此也以二之而</span><br/>
<span class='tline' id='l384' data-llen='8650:8673'>　已據加以璧散璧角玉琖仍雕言雕則玉不純矣下</span><br/>
<span class='tline' id='l385' data-llen='8673:8700'><a onclick="displayPageImage('KR1d0057', 'WYG', '079-22a' );" name="079-22a" class="pb">[079-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8700:8723'>　於周故也灌用圭璋故加用璧郊特牲曰束帛加璧</span><br/>
<span class='tline' id='l387' data-llen='8723:8746'>　先言璧散蓋禮正獻以小為貴者加獻尚大正獻以</span><br/>
<span class='tline' id='l388' data-llen='8746:8769'>　大為貴者加獻尚小夏后氏以楬豆殷玉豆周獻豆</span><br/>
<span class='tline' id='l389' data-llen='8769:8792'>　今曰薦用玉豆外無他豆也有虞氏以梡夏后氏以</span><br/>
<span class='tline' id='l390' data-llen='8792:8814'>　嶡殷以椇周以房俎今曰梡嶡梡嶡外無他爼也</span><br/>
<span class='tline' id='l391' data-llen='8814:8837'>　新安王氏曰周官有鬯人鬱人不知鬱謂之秬鬯鬯</span><br/>
<span class='tline' id='l392' data-llen='8837:8860'>　人供之煮鬱金和鬯酒謂之鬱鬯鬱人掌之天子賜</span><br/>
<span class='tline' id='l393' data-llen='8860:8883'>　諸侯以圭瓉則諸侯可用鬱鬯宣王嘗以圭瓉秬鬯</span><br/>
<span class='tline' id='l394' data-llen='8883:8910'><a onclick="displayPageImage('KR1d0057', 'WYG', '079-22b' );" name="079-22b" class="pb">[079-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8910:8933'>　二卣賜文侯周公在東都曰成王嘗以秬鬯二卣命</span><br/>
<span class='tline' id='l396' data-llen='8933:8957'>　周公禋於文王武王則秬鬯圭瓉魯公必受此賜無疑</span><br/>
<span class='tline' id='l397' data-llen='8957:8980'>　案禮秋嘗冬烝灌用黄彝黄彝即黄目賜諸侯或一</span><br/>
<span class='tline' id='l398' data-llen='8980:9003'>　卣或二卣不言黄彝何也卣乃中尊蓋黄彝别名或</span><br/>
<span class='tline' id='l399' data-llen='9003:9026'>　謂尊有三彝爲上卣爲中罍爲下失其義矣凡灌天</span><br/>
<span class='tline' id='l400' data-llen='9026:9049'>　子諸侯用圭瓉后夫人用璋瓉瓉者其槃圭其柄也</span><br/>
<span class='tline' id='l401' data-llen='9049:9072'>　故鬱尊有黄目灌有圭瓉雖魯人得用然瓉有大圭</span><br/>
<span class='tline' id='l402' data-llen='9072:9082'>　未免僭天子之禮</span><br/>
<span class='tline' id='l403' data-llen='9082:9109'><a onclick="displayPageImage('KR1d0057', 'WYG', '079-23a' );" name="079-23a" class="pb">[079-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9109:9132'>升歌清廟下管象朱干玉戚冕而舞大武皮弁素積裼</span><br/>
<span class='tline' id='l405' data-llen='9132:9155'>而舞大夏昩東夷之樂也任南蠻之樂也納夷蠻之樂</span><br/>
<span class='tline' id='l406' data-llen='9155:9167'>於大廟言廣魯於天下也</span><br/>
<span class='tline' id='l407' data-llen='9167:9190'>　鄭氏曰清廟周頌也象謂周頌武也以管播之朱干</span><br/>
<span class='tline' id='l408' data-llen='9190:9213'>　赤大盾也戚斧也冕冠名也諸公之服自衮冕而下</span><br/>
<span class='tline' id='l409' data-llen='9213:9236'>　如王之服也大武周舞也大夏夏舞也周禮韎師掌</span><br/>
<span class='tline' id='l410' data-llen='9236:9255'>　敎韎樂詩曰以雅以南以籥不僭廣大也</span><br/>
<span class='tline' id='l411' data-llen='9255:9278'>　孔氏曰升升堂也升樂工於廟堂而歌清廟詩也清</span><br/>
<span class='tline' id='l412' data-llen='9278:9305'><a onclick="displayPageImage('KR1d0057', 'WYG', '079-23b' );" name="079-23b" class="pb">[079-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9305:9328'>　廟以文王有清明之徳祭之於廟而作頌也下堂下</span><br/>
<span class='tline' id='l414' data-llen='9328:9351'>　也管匏竹在堂下故云下管堂下吹管以播象武之</span><br/>
<span class='tline' id='l415' data-llen='9351:9374'>　詩故云下管象也案詩維清奏象舞襄二十九年見</span><br/>
<span class='tline' id='l416' data-llen='9374:9397'>　舞象箾南籥知非文王樂必以爲大武武王樂者以</span><br/>
<span class='tline' id='l417' data-llen='9397:9420'>　經云升歌清廟下管象以父詩在上子詩在下故知</span><br/>
<span class='tline' id='l418' data-llen='9420:9443'>　爲武王樂也朱干玉戚者赤盾玉飾斧也冕而舞大</span><br/>
<span class='tline' id='l419' data-llen='9443:9466'>　武者王著衮冕執赤盾玉斧而舞武王伐紂之樂也</span><br/>
<span class='tline' id='l420' data-llen='9466:9489'>　上云下管象謂吹大武詩此云舞大武謂大武之舞</span><br/>
<span class='tline' id='l421' data-llen='9489:9516'><a onclick="displayPageImage('KR1d0057', 'WYG', '079-24a' );" name="079-24a" class="pb">[079-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9516:9539'>　也皮弁三王之服裼見美也大夏夏禹之樂也王又</span><br/>
<span class='tline' id='l423' data-llen='9539:9562'>　服皮弁裼而舞夏后氏之樂也六冕是周制故用冕</span><br/>
<span class='tline' id='l424' data-llen='9562:9585'>　而舞周樂皮弁是三王服故用皮弁舞夏樂也周樂</span><br/>
<span class='tline' id='l425' data-llen='9585:9608'>　是武武質故不裼夏家樂文文故裼也若諸侯之祭</span><br/>
<span class='tline' id='l426' data-llen='9608:9631'>　各服所祭之冕而舞祭統冕而緫干以樂皇尸是也</span><br/>
<span class='tline' id='l427' data-llen='9631:9654'>　鄭引周禮韎師以證經之昧樂又引小雅鼔鍾之詩</span><br/>
<span class='tline' id='l428' data-llen='9654:9677'>　以證南蠻之樂任即南也周公徳廣非唯用四代之</span><br/>
<span class='tline' id='l429' data-llen='9677:9700'>　樂亦爲蠻夷所歸故賜奏蠻夷之樂於庭也唯言夷</span><br/>
<span class='tline' id='l430' data-llen='9700:9727'><a onclick="displayPageImage('KR1d0057', 'WYG', '079-24b' );" name="079-24b" class="pb">[079-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9727:9750'>　蠻則戎狄可知或云正樂既不得六代故蠻夷唯與</span><br/>
<span class='tline' id='l432' data-llen='9750:9773'>　二方也白虎通云樂元語曰東夷之樂曰朝離萬物</span><br/>
<span class='tline' id='l433' data-llen='9773:9796'>　微離地而生樂持矛舞助時生也南夷樂曰南南任</span><br/>
<span class='tline' id='l434' data-llen='9796:9819'>　也任養萬物樂持羽舞助時養也西夷樂曰味味昧</span><br/>
<span class='tline' id='l435' data-llen='9819:9842'>　也萬物衰老取晦昩之義樂持㦸舞助時殺也北夷</span><br/>
<span class='tline' id='l436' data-llen='9842:9865'>　樂曰禁言萬物禁藏樂持干舞助時藏也此東曰昧</span><br/>
<span class='tline' id='l437' data-llen='9865:9888'>　西曰株離與白虎通相反納夷蠻之樂於大廟者言</span><br/>
<span class='tline' id='l438' data-llen='9888:9909'>　皆於大廟奏之廣魯欲使如天子示於天下也</span><br/>
<span class='tline' id='l439' data-llen='9909:9936'><a onclick="displayPageImage('KR1d0057', 'WYG', '079-25a' );" name="079-25a" class="pb">[079-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9936:9959'>　馬氏曰歌者人聲也匏管者竹聲也堂上以人聲歌</span><br/>
<span class='tline' id='l441' data-llen='9959:9982'>　清廟者所以貴文也堂下以匏竹奏象武者所以賤</span><br/>
<span class='tline' id='l442' data-llen='9982:10005'>　武也周公之徳妙而不可知所可知者見於文徳武</span><br/>
<span class='tline' id='l443' data-llen='10005:10028'>　功而已文徳成於制作之間武功存於征伐之際故</span><br/>
<span class='tline' id='l444' data-llen='10028:10051'>　章其武功則錫之以武樂彰其文徳則錫之以夏樂</span><br/>
<span class='tline' id='l445' data-llen='10051:10074'>　蓋武之盛莫盛於大武而文之盛莫盛於大夏冕者</span><br/>
<span class='tline' id='l446' data-llen='10074:10097'>　文服也服冕服而舞大武者以文止武之意也皮弁</span><br/>
<span class='tline' id='l447' data-llen='10097:10120'>　素積者服之質也舞大夏則服之所以守其文也裼</span><br/>
<span class='tline' id='l448' data-llen='10120:10147'><a onclick="displayPageImage('KR1d0057', 'WYG', '079-25b' );" name="079-25b" class="pb">[079-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10147:10170'>　者服之見美也及弁素積掩蔽其文而不顯故裼衣</span><br/>
<span class='tline' id='l450' data-llen='10170:10178'>　所以顯之也</span><br/>
<span class='tline' id='l451' data-llen='10178:10201'>　山隂陸氏曰言下而管象則升歌之人下而又管衆</span><br/>
<span class='tline' id='l452' data-llen='10201:10224'>　也即言下管象嫌歌象同作祭統言而嫌明堂位下</span><br/>
<span class='tline' id='l453' data-llen='10224:10247'>　管象同作也仲尼燕居言而嫌前下管象同作也然</span><br/>
<span class='tline' id='l454' data-llen='10247:10270'>　則文王世子何以不嫌逺也舞莫重於武宿夜故冕</span><br/>
<span class='tline' id='l455' data-llen='10270:10293'>　而襲以舞大武弁而裼以舞大夏内則十三舞勺成</span><br/>
<span class='tline' id='l456' data-llen='10293:10316'>　童舞象二十舞大夏不言大武大武蓋深矣又在其</span><br/>
<span class='tline' id='l457' data-llen='10316:10343'><a onclick="displayPageImage('KR1d0057', 'WYG', '079-26a' );" name="079-26a" class="pb">[079-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10343:10366'>　後　又新說曰積與弁文服也皮與素則隂矣故以</span><br/>
<span class='tline' id='l459' data-llen='10366:10389'>　舞大夏干與戚武器也而朱與玉則陽矣故以舞大</span><br/>
<span class='tline' id='l460' data-llen='10389:10412'>　武此隂陽相成之義陽以隂成之故裼武也而以舞</span><br/>
<span class='tline' id='l461' data-llen='10412:10435'>　大夏隂以陽成之故冕文也而以舞大武　又曰大</span><br/>
<span class='tline' id='l462' data-llen='10435:10458'>　饗之禮與宗廟同故亦升歌清廟下管象而舞大武</span><br/>
<span class='tline' id='l463' data-llen='10458:10481'>　大夏燕居所謂升歌清廟下管象武繼之夏籥序興</span><br/>
<span class='tline' id='l464' data-llen='10481:10504'>　是也養老之禮則異於大饗故升清廟下管象其舞</span><br/>
<span class='tline' id='l465' data-llen='10504:10527'>　則大武而已無夏也蓋武降大夏一等文王世子登</span><br/>
<span class='tline' id='l466' data-llen='10527:10554'><a onclick="displayPageImage('KR1d0057', 'WYG', '079-26b' );" name="079-26b" class="pb">[079-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10554:10577'>　歌清廟下管象舞大武是也燕禮則有勺而無大武</span><br/>
<span class='tline' id='l468' data-llen='10577:10600'>　蓋勺降大武一等儀禮所謂升歌鹿鳴下管新宫遂</span><br/>
<span class='tline' id='l469' data-llen='10600:10612'>　合舞樂合樂則勺是也</span><br/>
<span class='tline' id='l470' data-llen='10612:10635'>　嚴陵方氏曰武爲征伐之名夏爲文明之地武王以</span><br/>
<span class='tline' id='l471' data-llen='10635:10658'>　征伐之大功而戡亂於商故其樂謂之大武夏后以</span><br/>
<span class='tline' id='l472' data-llen='10658:10681'>　文明之大徳而受禪於舜故其樂謂之大夏以武為</span><br/>
<span class='tline' id='l473' data-llen='10681:10704'>　征伐之名故武王之號因以同其樂以夏為文明之</span><br/>
<span class='tline' id='l474' data-llen='10704:10727'>　地故夏后之樂因以同其國焉然則大武者武舞也</span><br/>
<span class='tline' id='l475' data-llen='10727:10754'><a onclick="displayPageImage('KR1d0057', 'WYG', '079-27a' );" name="079-27a" class="pb">[079-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10754:10777'>　大夏者文舞也干必以朱戚必以玉者文舞也干必</span><br/>
<span class='tline' id='l477' data-llen='10777:10800'>　以朱戚必以玉者朱為含陽之色玉為陽精之純朱</span><br/>
<span class='tline' id='l478' data-llen='10800:10823'>　玉徳也以見先王有徳而立武焉弁必以皮積必以</span><br/>
<span class='tline' id='l479' data-llen='10823:10846'>　素者皮無經緯之文素無繪繡之功皮素質也以見</span><br/>
<span class='tline' id='l480' data-llen='10846:10869'>　先王不以文而滅質焉於武言干戚以見文之有羽</span><br/>
<span class='tline' id='l481' data-llen='10869:10892'>　籥於夏言裼則知武之為襲其言亦相備而已然其</span><br/>
<span class='tline' id='l482' data-llen='10892:10915'>　樂先文王之歌而後武王之武者時之序也其舞先</span><br/>
<span class='tline' id='l483' data-llen='10915:10938'>　武王之武而後夏后氏之文者事之序也先王之時</span><br/>
<span class='tline' id='l484' data-llen='10938:10965'><a onclick="displayPageImage('KR1d0057', 'WYG', '079-27b' );" name="079-27b" class="pb">[079-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10965:10988'>　祭必用夷樂蓋中天下而革立四海之民而役之得</span><br/>
<span class='tline' id='l486' data-llen='10988:11011'>　其歡心使鼔舞焉以承祭祀君子之所樂也故周官</span><br/>
<span class='tline' id='l487' data-llen='11011:11034'>　有韎師及旄人鞮鞻氏之職者以此東方曰夷而與</span><br/>
<span class='tline' id='l488' data-llen='11034:11057'>　蠻戎狄通謂之四夷者猶之公伯子男通謂之諸侯</span><br/>
<span class='tline' id='l489' data-llen='11057:11080'>　也且四夷之習俗雖各不同至於與夏相反皆易而</span><br/>
<span class='tline' id='l490' data-llen='11080:11103'>　無文則一而已然而夷樂有東南而無西北者亦隆</span><br/>
<span class='tline' id='l491' data-llen='11103:11126'>　殺之微也東為四夷之長對蠻之小為大焉周官專</span><br/>
<span class='tline' id='l492' data-llen='11126:11150'>　以韎師掌之者以此周之化自北而南南於豐鎬為尤</span><br/>
<span class='tline' id='l493' data-llen='11150:11177'><a onclick="displayPageImage('KR1d0057', 'WYG', '079-28a' );" name="079-28a" class="pb">[079-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='11177:11200'>　逺焉詩言以雅以南經言胥鼔南者以此昔成王欲</span><br/>
<span class='tline' id='l495' data-llen='11200:11223'>　報周公勲勞故其命以樂也以諸侯為未足又命之</span><br/>
<span class='tline' id='l496' data-llen='11223:11246'>　用天子之樂以時王為未足又命之用先王之樂以</span><br/>
<span class='tline' id='l497' data-llen='11246:11269'>　中國為未足又命之用四夷之樂則所用廣矣故曰</span><br/>
<span class='tline' id='l498' data-llen='11269:11279'>　言廣魯於天下也</span><br/>
<span class='tline' id='l499' data-llen='11279:11302'>　長樂陳氏曰考之於經舞干羽於兩階則文舞於東</span><br/>
<span class='tline' id='l500' data-llen='11302:11325'>　階武舞於西階武舞常在先文舞常在後何則書言</span><br/>
<span class='tline' id='l501' data-llen='11325:11348'>　舞干羽則先干而後羽樂記言及干戚羽旄謂之樂</span><br/>
<span class='tline' id='l502' data-llen='11348:11375'><a onclick="displayPageImage('KR1d0057', 'WYG', '079-28b' );" name="079-28b" class="pb">[079-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11375:11398'>　則先干戚而後羽旄郊特牲明堂位祭統皆言朱干</span><br/>
<span class='tline' id='l504' data-llen='11398:11421'>　玉戚冕而舞大武皮弁素積裼而舞大夏則先大武</span><br/>
<span class='tline' id='l505' data-llen='11421:11444'>　而後大夏詩簡兮言碩人俁俁公庭萬舞乃言左手</span><br/>
<span class='tline' id='l506' data-llen='11444:11467'>　執籥右手秉翟則先萬舞而後籥翟漢之樂亦先武</span><br/>
<span class='tline' id='l507' data-llen='11467:11490'>　徳之舞而後文始之舞唐之樂亦先七徳之舞而後</span><br/>
<span class='tline' id='l508' data-llen='11490:11513'>　九功之舞然皆先武而後文蓋曰武以威衆而平難</span><br/>
<span class='tline' id='l509' data-llen='11513:11535'>　文以附衆而守成平難常在於先守成常在於後</span><br/>
<span class='tline' id='l510' data-llen='11535:11558'>　又曰周之興也功莫大於武功樂莫大於武舞故無</span><br/>
<span class='tline' id='l511' data-llen='11558:11585'><a onclick="displayPageImage('KR1d0057', 'WYG', '079-29a' );" name="079-29a" class="pb">[079-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11585:11608'>　大武以祭服之冕舞大夏則朝服之皮弁而已干所</span><br/>
<span class='tline' id='l513' data-llen='11608:11631'>　以自蔽戚所以待敵朱干白金以飾其背記曰朱干</span><br/>
<span class='tline' id='l514' data-llen='11631:11654'>　設錫是也玉戚剥玉以飾其柄楚工尹路曰剥圭以</span><br/>
<span class='tline' id='l515' data-llen='11654:11677'>　爲槭柲是也蓋朱所以象事玉所以象徳武以自蔽</span><br/>
<span class='tline' id='l516' data-llen='11677:11700'>　者為主而待敵者非徳也故其宣布著見以為事者</span><br/>
<span class='tline' id='l517' data-llen='11700:11723'>　欲自蔽而已至於持以待敵者温純之徳爾此武舞</span><br/>
<span class='tline' id='l518' data-llen='11723:11746'>　之道也籥所以為聲翟所以為文聲由陽來故執籥</span><br/>
<span class='tline' id='l519' data-llen='11746:11769'>　於左文由隂作故秉翟於右此文舞之道也天子之</span><br/>
<span class='tline' id='l520' data-llen='11769:11796'><a onclick="displayPageImage('KR1d0057', 'WYG', '079-29b' );" name="079-29b" class="pb">[079-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11796:11819'>　樂如此則魯有之康周公故也世衰禮廢魯不特用</span><br/>
<span class='tline' id='l522' data-llen='11819:11842'>　於周公之廟而羣廟亦用焉故子家駒譏之不特用</span><br/>
<span class='tline' id='l523' data-llen='11842:11865'>　於魯之羣廟而諸侯之廟亦用焉故郊特牲譏之以</span><br/>
<span class='tline' id='l524' data-llen='11865:11887'>　至八佾作於季氏之庭萬舞振於文夫人之側則</span><br/>
<span class='tline' id='l525' data-llen='11887:11909'>　先王之樂掃地可知矣祭統曰朱干玉戚以舞大</span><br/>
<span class='tline' id='l526' data-llen='11909:11932'>　武八佾以舞大夏公羊曰朱干玉戚以舞大夏八佾</span><br/>
<span class='tline' id='l527' data-llen='11932:11956'>　以舞大武蓋公羊所𫝊者誤也然朱干玉戚之舞國</span><br/>
<span class='tline' id='l528' data-llen='11956:11979'>　君躬與焉祭統曰君執干戚就舞位冕而緫干　又</span><br/>
<span class='tline' id='l529' data-llen='11979:12006'><a onclick="displayPageImage('KR1d0057', 'WYG', '079-30a' );" name="079-30a" class="pb">[079-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='12006:12029'>　曰王者舞先王之樂明有法也舞當代之樂明有制</span><br/>
<span class='tline' id='l531' data-llen='12029:12052'>　也舞四夷之樂明有懐也蓋四夷之樂東曰韎南曰</span><br/>
<span class='tline' id='l532' data-llen='12052:12075'>　任西曰侏離北曰禁或以其服色名之或以其聲音</span><br/>
<span class='tline' id='l533' data-llen='12075:12098'>　名之服色則韎是也聲音則侏離是也其他不可以</span><br/>
<span class='tline' id='l534' data-llen='12098:12121'>　考鞮鞻氏掌四夷之樂旄人掌敎四夷之樂韎師則</span><br/>
<span class='tline' id='l535' data-llen='12121:12145'>　掌敎東夷之樂而已然韎師之樂施於祭祀大饗而旄</span><br/>
<span class='tline' id='l536' data-llen='12145:12168'>　人鞮鞻之樂施於祭祀與燕者蓋東於四夷為長饗</span><br/>
<span class='tline' id='l537' data-llen='12168:12191'>　於燕為重觀韎師曰師旄人鞮鞻曰人與氏師則序</span><br/>
<span class='tline' id='l538' data-llen='12191:12218'><a onclick="displayPageImage('KR1d0057', 'WYG', '079-30b' );" name="079-30b" class="pb">[079-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='12218:12241'>　於前而人與氏序於後則夷樂之别可知矣先王之</span><br/>
<span class='tline' id='l540' data-llen='12241:12264'>　於夷樂雖或用之然夷不可以亂華哇不可以雜雅</span><br/>
<span class='tline' id='l541' data-llen='12264:12287'>　蓋亦後之而弗先外之而弗内也觀夾谷之㑹侏儒</span><br/>
<span class='tline' id='l542' data-llen='12287:12310'>　之樂奏於前而孔子譏之東漢元日磾國之樂作於</span><br/>
<span class='tline' id='l543' data-llen='12310:12333'>　庭而陳禪非之則魯納夷蠻之樂於大廟蓋陳之於</span><br/>
<span class='tline' id='l544' data-llen='12333:12357'>　門而已唐之時皆奏於四門之外豈古之遺制歟升歌</span><br/>
<span class='tline' id='l545' data-llen='12357:12371'>　清廟下管象說見文王世子</span><br/>
<span class='tline' id='l546' data-llen='12371:12390'>　慶源輔氏曰言廣大周公之徳於天下也</span><br/>
<span class='tline' id='l547' data-llen='12390:12417'><a onclick="displayPageImage('KR1d0057', 'WYG', '079-31a' );" name="079-31a" class="pb">[079-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='12417:12440'>君卷冕立于阼夫人副禕立于房中君肉袒迎牲于門</span><br/>
<span class='tline' id='l549' data-llen='12440:12463'>夫人薦豆籩卿大夫賛君命婦賛夫人各揚其職百官</span><br/>
<span class='tline' id='l550' data-llen='12463:12475'>廢職服大刑而天下大服</span><br/>
<span class='tline' id='l551' data-llen='12475:12498'>　鄭氏曰副首飾也詩云副笄六珈周禮追師掌王后</span><br/>
<span class='tline' id='l552' data-llen='12498:12521'>　之首服爲副褘王后之上服唯魯及王者之後夫人</span><br/>
<span class='tline' id='l553' data-llen='12521:12544'>　服之諸侯夫人則自揄翟而下賛佐也命婦於内則</span><br/>
<span class='tline' id='l554' data-llen='12544:12567'>　世婦也於外則大夫之妻也祭祀世婦以下佐夫人</span><br/>
<span class='tline' id='l555' data-llen='12567:12590'>　揚舉也大刑重罪也天下大服知周公之徳冝饗此</span><br/>
<span class='tline' id='l556' data-llen='12590:12617'><a onclick="displayPageImage('KR1d0057', 'WYG', '079-31b' );" name="079-31b" class="pb">[079-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12617:12621'>　也</span><br/>
<span class='tline' id='l558' data-llen='12621:12644'>　孔氏曰前經明祀周公所用器物此經明祀周公之</span><br/>
<span class='tline' id='l559' data-llen='12644:12667'>　時君與夫人卿大夫命婦行禮之儀尸初入之時君</span><br/>
<span class='tline' id='l560' data-llen='12667:12690'>　待於阼階夫人立於東房中魯之大廟如天子明堂</span><br/>
<span class='tline' id='l561' data-llen='12690:12713'>　得立房中者房則東南之室也緫稱房爾副是首飾</span><br/>
<span class='tline' id='l562' data-llen='12713:12736'>　以其覆被頭首鄭引詩鄘風言宣姜首著副珈而又</span><br/>
<span class='tline' id='l563' data-llen='12736:12759'>　以笄六玉加於副上引周禮追師證副是王后首服</span><br/>
<span class='tline' id='l564' data-llen='12759:12782'>　案周禮褘衣揄翟闕翟等皆是后之所服褘衣則后</span><br/>
<span class='tline' id='l565' data-llen='12782:12809'><a onclick="displayPageImage('KR1d0057', 'WYG', '079-32a' );" name="079-32a" class="pb">[079-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='12809:12832'>　服之上者故鄭云褘王后之上服也迎牲于門謂祼</span><br/>
<span class='tline' id='l567' data-llen='12832:12855'>　鬯之後牲入之時迎於門也夫人薦豆籩者謂朝踐</span><br/>
<span class='tline' id='l568' data-llen='12855:12878'>　及饋孰并酳尸之時也卿大夫助君謂初迎牲幣告</span><br/>
<span class='tline' id='l569' data-llen='12878:12901'>　及終祭也命婦助夫人謂薦豆籩及祭祀之屬當祭</span><br/>
<span class='tline' id='l570' data-llen='12901:12924'>　之時令百官各揚舉其職如有廢職不供服之以大</span><br/>
<span class='tline' id='l571' data-llen='12924:12947'>　刑以此祭周公文物備具禮儀整肅百官供命天下</span><br/>
<span class='tline' id='l572' data-llen='12947:12961'>　大服明周公之徳冝合如此</span><br/>
<span class='tline' id='l573' data-llen='12961:12984'>　長樂陳氏曰阼者明陽之地房者幽隂之地君於阼</span><br/>
<span class='tline' id='l574' data-llen='12984:13011'><a onclick="displayPageImage('KR1d0057', 'WYG', '079-32b' );" name="079-32b" class="pb">[079-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='13011:13034'>　法陽之道夫人於房體隂之道天子六冕有衮冕諸</span><br/>
<span class='tline' id='l576' data-llen='13034:13057'>　侯出而有君道故其冕亦如之而王后六衣亦有褘</span><br/>
<span class='tline' id='l577' data-llen='13057:13080'>　衣以從王祭祀諸侯之夫人從夫之爵則禮當服焉</span><br/>
<span class='tline' id='l578' data-llen='13080:13093'>　鄭氏以爲二王之後誤矣</span><br/>
<span class='tline' id='l579' data-llen='13093:13116'>　嚴陵方氏曰卷冕即衮冕也三公一命衮若有加則</span><br/>
<span class='tline' id='l580' data-llen='13116:13139'>　賜而王亦被衮以象天以其九章之盛服之有章者</span><br/>
<span class='tline' id='l581' data-llen='13139:13162'>　窮於此故也首飾以副為名者首以髪為正飾則副</span><br/>
<span class='tline' id='l582' data-llen='13162:13185'>　之故也君立阼夫人立房中所以順隂陽之位而已</span><br/>
<span class='tline' id='l583' data-llen='13185:13212'><a onclick="displayPageImage('KR1d0057', 'WYG', '079-33a' );" name="079-33a" class="pb">[079-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='13212:13235'>　袒則肉體露故曰肉袒然人勞則如是必肉袒迎牲</span><br/>
<span class='tline' id='l585' data-llen='13235:13258'>　将以親射親割而致其力故也迎牲于門則薦豆籩</span><br/>
<span class='tline' id='l586' data-llen='13258:13281'>　于室可知牲則於外男子之事故君迎之豆籩則膳</span><br/>
<span class='tline' id='l587' data-llen='13281:13304'>　羞婦人之事故夫人薦焉與五官奉六牲六官奉六</span><br/>
<span class='tline' id='l588' data-llen='13304:13327'>　齍同義經有言籩豆何也凡籩則豆從之周豆則籩</span><br/>
<span class='tline' id='l589' data-llen='13327:13350'>　不必從也故禮器言天子諸侯之豆數郷飲酒言五</span><br/>
<span class='tline' id='l590' data-llen='13350:13372'>　十六十之豆數未有特言籩者若晉侯饗季孫宿</span><br/>
<span class='tline' id='l591' data-llen='13372:13394'>　有加籩而武子辭則雖或特言籩固亦有豆矣周</span><br/>
<span class='tline' id='l592' data-llen='13394:13421'><a onclick="displayPageImage('KR1d0057', 'WYG', '079-33b' );" name="079-33b" class="pb">[079-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='13421:13444'>　官籩人掌四籩之實醢人掌四豆之實其序則先籩</span><br/>
<span class='tline' id='l594' data-llen='13444:13467'>　人而後醢人焉蓋以籩尊而豆卑故也及其並陳則</span><br/>
<span class='tline' id='l595' data-llen='13467:13490'>　籩居邊而豆居裏然則以尊卑言故曰籩豆以内外</span><br/>
<span class='tline' id='l596' data-llen='13490:13513'>　言故曰豆籩其實一也君與夫人祭主也心專其事</span><br/>
<span class='tline' id='l597' data-llen='13513:13536'>　焉卿大夫命婦臣妾也則賛其事而已各揚其職若</span><br/>
<span class='tline' id='l598' data-llen='13536:13560'>　司徒奉牛司馬奉羊司空奉豕司寇奉犬之類也其職</span><br/>
<span class='tline' id='l599' data-llen='13560:13583'>　雖揚又不可侵官故言各焉莊子曰庖人雖不治庖</span><br/>
<span class='tline' id='l600' data-llen='13583:13606'>　尸祝不越樽爼而代之蓋謂是矣廢職則職不揚矣</span><br/>
<span class='tline' id='l601' data-llen='13606:13633'><a onclick="displayPageImage('KR1d0057', 'WYG', '079-34a' );" name="079-34a" class="pb">[079-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='13633:13652'>　服大刑肆師於祭之日誅其怠慢者是矣</span><br/>
<span class='tline' id='l603' data-llen='13652:13675'>　山隂陸氏曰君出迎牲卿大夫從矣而後夫人薦豆</span><br/>
<span class='tline' id='l604' data-llen='13675:13698'>　籩命婦賛夫人男女相辟别嫌也君卷冕立于阼夫</span><br/>
<span class='tline' id='l605' data-llen='13698:13721'>　人副褘立于房中亦以此命婦賛夫人言賛不言相</span><br/>
<span class='tline' id='l606' data-llen='13721:13738'>　優魯也據卿大夫相君命婦相夫人</span><br/>
<span class='tline' id='l607' data-llen='13738:13761'>　慶源輔氏曰周公人臣而用天子禮樂之祭冝人之</span><br/>
<span class='tline' id='l608' data-llen='13761:13784'>　心有所不服今也執事之臣各舉其職而無怠慢之</span><br/>
<span class='tline' id='l609' data-llen='13784:13807'>　意至於一有廢職而不舉者則亦自服於大刑至此</span><br/>
<span class='tline' id='l610' data-llen='13807:13834'><a onclick="displayPageImage('KR1d0057', 'WYG', '079-34b' );" name="079-34b" class="pb">[079-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='13834:13857'>　然後知天下大服而不以周公爲不可用天子禮樂</span><br/>
<span class='tline' id='l612' data-llen='13857:13867'>　也此皆魯人誇詞</span><br/>
<span class='tline' id='l613' data-llen='13867:13890'>是故夏礿秋嘗冬烝春社秋省而遂大蜡天子之祭也</span><br/>
<span class='tline' id='l614' data-llen='13890:13913'>　鄭氏曰不言春祠魯在東方王東廵守以春或闕之</span><br/>
<span class='tline' id='l615' data-llen='13913:13936'>　省讀為獮獮秋田名也春田祭社秋田祀祊大蜡嵗</span><br/>
<span class='tline' id='l616' data-llen='13936:13948'>　十二月索鬼神而祭之</span><br/>
<span class='tline' id='l617' data-llen='13948:13971'>　孔氏曰此一經明魯得祭之事魯在東方朝常以春</span><br/>
<span class='tline' id='l618' data-llen='13971:13994'>　當朝之年以朝闕祭廵守在二月不於正月祭者諸</span><br/>
<span class='tline' id='l619' data-llen='13994:14021'><a onclick="displayPageImage('KR1d0057', 'WYG', '079-35a' );" name="079-35a" class="pb">[079-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='14021:14044'>　侯預前待乎竟故也祭社祀祊大司馬職文祊當為</span><br/>
<span class='tline' id='l621' data-llen='14044:14055'>　方四方勾芒之屬也</span><br/>
<span class='tline' id='l622' data-llen='14055:14078'>　長樂陳氏曰夏以飲為主故於祭謂之礿秋以薦新</span><br/>
<span class='tline' id='l623' data-llen='14078:14101'>　為主故於祭謂之嘗冬則物之衆而可進也故謂之</span><br/>
<span class='tline' id='l624' data-llen='14101:14124'>　烝春言社則知秋獮者亦祀方也詩曰以社以方是</span><br/>
<span class='tline' id='l625' data-llen='14124:14148'>　也秋言獮則春社亦蒐也𫝊曰春蒐夏苖秋獮冬狩</span><br/>
<span class='tline' id='l626' data-llen='14148:14153'>　是也</span><br/>
<span class='tline' id='l627' data-llen='14153:14176'>　嚴陵方氏曰言夏礿秋嘗冬烝而不及春祠與王制</span><br/>
<span class='tline' id='l628' data-llen='14176:14203'><a onclick="displayPageImage('KR1d0057', 'WYG', '079-35b' );" name="079-35b" class="pb">[079-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='14203:14226'>　言烝則不礿同義其所異者特彼以礿為春祭爾春</span><br/>
<span class='tline' id='l630' data-llen='14226:14249'>　祭闕祠而不闕社者祠則君之所獨社則民之所同</span><br/>
<span class='tline' id='l631' data-llen='14249:14272'>　故也社與省春與秋皆有之其所異者春社以祈為</span><br/>
<span class='tline' id='l632' data-llen='14272:14295'>　主秋社以報為主春省以耕為主秋省以斂為主爾</span><br/>
<span class='tline' id='l633' data-llen='14295:14318'>　此於社言春以該秋於省言秋以該春其實一也大</span><br/>
<span class='tline' id='l634' data-llen='14318:14341'>　蜡必言遂者與大司馬言遂以蒐田之遂同蓋秋省</span><br/>
<span class='tline' id='l635' data-llen='14341:14364'>　則百物成矣蜡所以報百物於其成而後百物可報</span><br/>
<span class='tline' id='l636' data-llen='14364:14387'>　故也省非祭名而與祭併言之者以此凡此亦諸侯</span><br/>
<span class='tline' id='l637' data-llen='14387:14414'><a onclick="displayPageImage('KR1d0057', 'WYG', '079-36a' );" name="079-36a" class="pb">[079-36a] <img width="20"  src="/static/img/kanseki-5.png"/></a></span><br/>
<span class='tline' id='l638' data-llen='14414:14431'>　之所同然特魯行之蓋禮有所隆爾</span><br/>
<span class='tline' id='l639' data-llen='14431:14454'>　講義曰此不言春祠先儒謂魯在東方王以春東巡</span><br/>
<span class='tline' id='l640' data-llen='14454:14477'>　狩則魯闕春祭朝常用春當朝之年則亦闕祭非也</span><br/>
<span class='tline' id='l641' data-llen='14477:14491'>　特經有脫文耳祭不可闕也</span><br/>
<span class='tline' id='l642' data-llen='14491:14514'>　馬氏曰天子大蜡八凡此者天子之祭也而魯以周</span><br/>
<span class='tline' id='l643' data-llen='14514:14524'>　公之功故得用之</span><br/>
<span class='tline' id='l644' data-llen='14524:14547'>大廟天子明堂庫門天子臯門雉門天子應門振木鐸</span><br/>
<span class='tline' id='l645' data-llen='14547:14556'>於朝天子之政也</span><br/>
<span class='tline' id='l646' data-llen='14556:14583'><a onclick="displayPageImage('KR1d0057', 'WYG', '079-36b' );" name="079-36b" class="pb">[079-36b] <img width="20"  src="/static/img/kanseki-5.png"/></a></span><br/>
<span class='tline' id='l647' data-llen='14583:14606'>　鄭氏曰廟及門如天子之制天子五門臯庫雉應路</span><br/>
<span class='tline' id='l648' data-llen='14606:14629'>　魯有庫雉路則諸侯三門與臯之言髙也詩云乃立</span><br/>
<span class='tline' id='l649' data-llen='14629:14652'>　臯門臯門有伉乃立應門應門將將天子將發號令</span><br/>
<span class='tline' id='l650' data-llen='14652:14661'>　必以木鐸警衆</span><br/>
<span class='tline' id='l651' data-llen='14661:14684'>　孔氏曰此一經明魯門及廟制周公大廟制似天子</span><br/>
<span class='tline' id='l652' data-llen='14684:14707'>　明堂魯之庫門制似天子臯門魯之雉門制似天子</span><br/>
<span class='tline' id='l653' data-llen='14707:14730'>　應門制度髙大如天子不必事事皆同也引大雅文</span><br/>
<span class='tline' id='l654' data-llen='14730:14746'>　王緜之詩證諸侯有臯門應門也</span><br/>
<span class='tline' id='l655' data-llen='14746:14773'><a onclick="displayPageImage('KR1d0057', 'WYG', '079-37a' );" name="079-37a" class="pb">[079-37a] <img width="20"  src="/static/img/kanseki-5.png"/></a></span><br/>
<span class='tline' id='l656' data-llen='14773:14796'>　盱江李氏曰鄭以為魯行天子之禮魯之大廟既如</span><br/>
<span class='tline' id='l657' data-llen='14796:14819'>　明堂則周之大廟亦如明堂矣若周之大廟制如明</span><br/>
<span class='tline' id='l658' data-llen='14819:14842'>　堂魯之大廟又如明堂則是魯之大廟如周之大廟</span><br/>
<span class='tline' id='l659' data-llen='14842:14865'>　也何不曰大廟天子大廟而云明堂哉斯蓋魯行天</span><br/>
<span class='tline' id='l660' data-llen='14865:14888'>　子禮樂饗帝告朔當放於周然以人臣不敢立天子</span><br/>
<span class='tline' id='l661' data-llen='14888:14911'>　政敎之堂故於周公之廟略擬明堂之制以備其禮</span><br/>
<span class='tline' id='l662' data-llen='14911:14923'>　非周之宗廟如明堂也</span><br/>
<span class='tline' id='l663' data-llen='14923:14946'>　山隂陸氏曰此言作大廟以天子明堂之制作庫門</span><br/>
<span class='tline' id='l664' data-llen='14946:14973'><a onclick="displayPageImage('KR1d0057', 'WYG', '079-37b' );" name="079-37b" class="pb">[079-37b] <img width="20"  src="/static/img/kanseki-5.png"/></a></span><br/>
<span class='tline' id='l665' data-llen='14973:14996'>　以天子臯門之制作雉門以天子應門之制鄭司農</span><br/>
<span class='tline' id='l666' data-llen='14996:15019'>　云天子五門外曰臯門二曰雉門三曰庫門四曰應</span><br/>
<span class='tline' id='l667' data-llen='15019:15042'>　門五曰路門庫門中門也周官所謂中門之禁蓋在</span><br/>
<span class='tline' id='l668' data-llen='15042:15065'>　是矣禮宰夫執木鐸以令于宫自寢門至于庫門以</span><br/>
<span class='tline' id='l669' data-llen='15065:15089'>　此君復于庫門亦以此莊公之喪既𦵏而絰不入庫</span><br/>
<span class='tline' id='l670' data-llen='15089:15112'>　門亦以此君有憂則素服哭于庫門之外亦以此然</span><br/>
<span class='tline' id='l671' data-llen='15112:15135'>　則左宗廟右社稷在庫門之外雉門之内故君出疆</span><br/>
<span class='tline' id='l672' data-llen='15135:15158'>　薨入自闕孔子與於蜡賔出遊於觀之上此大廟在</span><br/>
<span class='tline' id='l673' data-llen='15158:15185'><a onclick="displayPageImage('KR1d0057', 'WYG', '079-38a' );" name="079-38a" class="pb">[079-38a] <img width="20"  src="/static/img/kanseki-5.png"/></a></span><br/>
<span class='tline' id='l674' data-llen='15185:15208'>　雉門之内之證也厙門應在内今在外者魯王禮也</span><br/>
<span class='tline' id='l675' data-llen='15208:15231'>　使雉門之外又有門焉據天子一曰臯門二然後曰</span><br/>
<span class='tline' id='l676' data-llen='15231:15236'>　雉門</span><br/>
<span class='tline' id='l677' data-llen='15236:15259'>　長樂陳氏曰臯者始事之辭記曰臯某復周官有臯</span><br/>
<span class='tline' id='l678' data-llen='15259:15282'>　舞皆始意也五門始於此故曰臯王之庫藏在焉故</span><br/>
<span class='tline' id='l679' data-llen='15282:15305'>　曰庫有雉之象故曰雉對於路門而為布政敎之所</span><br/>
<span class='tline' id='l680' data-llen='15305:15328'>　故曰應五門以路為大故曰路此言庫雉而不言路</span><br/>
<span class='tline' id='l681' data-llen='15328:15351'>　者以路為門之大天子諸侯無嫌於不同故也古人</span><br/>
<span class='tline' id='l682' data-llen='15351:15378'><a onclick="displayPageImage('KR1d0057', 'WYG', '079-38b' );" name="079-38b" class="pb">[079-38b] <img width="20"  src="/static/img/kanseki-5.png"/></a></span><br/>
<span class='tline' id='l683' data-llen='15378:15401'>　出一號發一令皆聲以警之故振木鐸於朝鐸有以</span><br/>
<span class='tline' id='l684' data-llen='15401:15424'>　金為之則取乎義而於時為秋秋則其氣肅而以殺</span><br/>
<span class='tline' id='l685' data-llen='15424:15447'>　爲主故所用多在乎武事周官鼔人以金鐸通鼔司</span><br/>
<span class='tline' id='l686' data-llen='15447:15470'>　馬振鐸是已有以木為之則取乎仁而於時為春春</span><br/>
<span class='tline' id='l687' data-llen='15470:15493'>　則其氣温而以生為主故所用多在乎文周官小宰</span><br/>
<span class='tline' id='l688' data-llen='15493:15516'>　小司徒皆云正嵗率其屬而振之以徇於市而語稱</span><br/>
<span class='tline' id='l689' data-llen='15516:15539'>　孔子之徳亦曰天將以夫子為木鐸是也此皆天子</span><br/>
<span class='tline' id='l690' data-llen='15539:15545'>　之政也</span><br/>
<span class='tline' id='l691' data-llen='15545:15572'><a onclick="displayPageImage('KR1d0057', 'WYG', '079-39a' );" name="079-39a" class="pb">[079-39a] <img width="20"  src="/static/img/kanseki-5.png"/></a></span><br/>
<span class='tline' id='l692' data-llen='15572:15595'>　清江劉氏曰此經有五門之名而無五門之實以詩</span><br/>
<span class='tline' id='l693' data-llen='15595:15618'>　書禮春秋考之天子有臯應畢無庫雉路諸侯有庫</span><br/>
<span class='tline' id='l694' data-llen='15618:15641'>　雉路無臯應畢天子三門諸侯三門門同而名不同</span><br/>
<span class='tline' id='l695' data-llen='15641:15664'>　何以言之詩曰乃立臯門乃立應門書曰二人爵弁</span><br/>
<span class='tline' id='l696' data-llen='15664:15687'>　執惠立于畢門之内又曰王出在應門之内此皆言</span><br/>
<span class='tline' id='l697' data-llen='15687:15710'>　天子也畢門或謂之虎門蓋王在國則虎賁氏守王</span><br/>
<span class='tline' id='l698' data-llen='15710:15733'>　之宫蓋居此門故太保命仲桓南宫毛俾爰齊侯吕</span><br/>
<span class='tline' id='l699' data-llen='15733:15756'>　伋以二干戈虎賁百人逆子釗于南門之外指虎賁</span><br/>
<span class='tline' id='l700' data-llen='15756:15783'><a onclick="displayPageImage('KR1d0057', 'WYG', '079-39b' );" name="079-39b" class="pb">[079-39b] <img width="20"  src="/static/img/kanseki-5.png"/></a></span><br/>
<span class='tline' id='l701' data-llen='15783:15806'>　而言故曰虎門又或謂之路門蓋建路鼓於北門之</span><br/>
<span class='tline' id='l702' data-llen='15806:15829'>　外大僕司之指路鼔而言故曰路門無道庫雉者非</span><br/>
<span class='tline' id='l703' data-llen='15829:15852'>　天子門故也明堂位所言蓋魯用王禮故門制同王</span><br/>
<span class='tline' id='l704' data-llen='15852:15875'>　門而名不同也諸侯有路寢路寢之門是謂路門此</span><br/>
<span class='tline' id='l705' data-llen='15875:15898'>　諸侯三門也春秋曰雉門及兩觀災譏兩觀不譏雉</span><br/>
<span class='tline' id='l706' data-llen='15898:15921'>　門也無道臯應畢者非諸侯門故也天子三朝諸侯</span><br/>
<span class='tline' id='l707' data-llen='15921:15944'>　三朝天子外朝在臯門外治朝在應門内内朝在畢</span><br/>
<span class='tline' id='l708' data-llen='15944:15967'>　門内畢蹕也王出至此則蹕也師氏掌焉應應也王</span><br/>
<span class='tline' id='l709' data-llen='15967:15994'><a onclick="displayPageImage('KR1d0057', 'WYG', '079-40a' );" name="079-40a" class="pb">[079-40a] <img width="20"  src="/static/img/kanseki-5.png"/></a></span><br/>
<span class='tline' id='l710' data-llen='15994:16017'>　居治朝正天下之政海内莫不敬應也臯告也播告</span><br/>
<span class='tline' id='l711' data-llen='16017:16040'>　萬民謀大事也此亦春秋大言天子諸侯外朝在庫</span><br/>
<span class='tline' id='l712' data-llen='16040:16063'>　門之内治朝在雉門之内内朝在路門之内謂之庫</span><br/>
<span class='tline' id='l713' data-llen='16063:16086'>　雉者諸侯不敢戚天子名門以其所近也庫者府庫</span><br/>
<span class='tline' id='l714' data-llen='16086:16109'>　所在也雉者治朝所在也雉猶治也路者路寢所在</span><br/>
<span class='tline' id='l715' data-llen='16109:16132'>　也此亦小言諸侯也其建國之神位左宗廟右社稷</span><br/>
<span class='tline' id='l716' data-llen='16132:16155'>　皆夾治朝此春秋所云閒于兩社為公室輔者是也</span><br/>
<span class='tline' id='l717' data-llen='16155:16178'>　嚴陵方氏曰天子五門自内而出一曰路門路大也</span><br/>
<span class='tline' id='l718' data-llen='16178:16205'><a onclick="displayPageImage('KR1d0057', 'WYG', '079-40b' );" name="079-40b" class="pb">[079-40b] <img width="20"  src="/static/img/kanseki-5.png"/></a></span><br/>
<span class='tline' id='l719' data-llen='16205:16228'>　正寢之門二曰應門應和也路門倡之應門和之三</span><br/>
<span class='tline' id='l720' data-llen='16228:16251'>　曰雉門觀闕築於此四曰庫門器械藏於此夫觀闕</span><br/>
<span class='tline' id='l721' data-llen='16251:16274'>　所以垂象爲民極則築之於五門之中亦冝矣器械</span><br/>
<span class='tline' id='l722' data-llen='16274:16297'>　所以除戎器戒不虞則備之於外門之内亦冝矣五</span><br/>
<span class='tline' id='l723' data-llen='16297:16320'>　曰臯門臯緩也近則廹逺則緩臯門為五門之逺者</span><br/>
<span class='tline' id='l724' data-llen='16320:16343'>　故也名以庫門而比天子臯門之制名以雉門而比</span><br/>
<span class='tline' id='l725' data-llen='16343:16366'>　天子應門之制自外而入則臯門近庫門故庫門比</span><br/>
<span class='tline' id='l726' data-llen='16366:16389'>　臯門之制自内而出則應門近雉門故雉門比應門</span><br/>
<span class='tline' id='l727' data-llen='16389:16416'><a onclick="displayPageImage('KR1d0057', 'WYG', '079-41a' );" name="079-41a" class="pb">[079-41a] <img width="20"  src="/static/img/kanseki-5.png"/></a></span><br/>
<span class='tline' id='l728' data-llen='16416:16439'>　之制臯門在外故自外入言之雉門在内故自内出</span><br/>
<span class='tline' id='l729' data-llen='16439:16462'>　言之且庫雉者天子之所獨臯應諸侯之所同必以</span><br/>
<span class='tline' id='l730' data-llen='16462:16485'>　天子所獨者為名取其别於諸侯也止於諸侯所同</span><br/>
<span class='tline' id='l731' data-llen='16485:16508'>　者為制又以降於天子也周官小宰帥治官之屬而</span><br/>
<span class='tline' id='l732' data-llen='16508:16531'>　觀治象之法徇以木鐸曰不用法者國有常刑以至</span><br/>
<span class='tline' id='l733' data-llen='16531:16554'>　郷師士師宫正亦莫不用焉此非天子之政乎書曰</span><br/>
<span class='tline' id='l734' data-llen='16554:16573'>　每歲孟春遒人以木鐸徇于路亦此意也</span><br/>
<span class='tline' id='l735' data-llen='16573:16576'>　</span><br/>
<span class='tline' id='l736' data-llen='16576:16603'><a onclick="displayPageImage('KR1d0057', 'WYG', '079-41b' );" name="079-41b" class="pb">[079-41b] <img width="20"  src="/static/img/kanseki-5.png"/></a></span><br/>
<span class='tline' id='l737' data-llen='16603:16606'>　</span><br/>
<span class='tline' id='l738' data-llen='16606:16609'>　</span><br/>
<span class='tline' id='l739' data-llen='16609:16612'>　</span><br/>
<span class='tline' id='l740' data-llen='16612:16615'>　</span><br/>
<span class='tline' id='l741' data-llen='16615:16618'>　</span><br/>
<span class='tline' id='l742' data-llen='16618:16621'>　</span><br/>
<span class='tline' id='l743' data-llen='16621:16624'>　</span><br/>
<span class='tline' id='l744' data-llen='16624:16635'>　禮記集說卷七十九</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0057', 'WYG', '029-1a' );" name="029-1a" class="pb">[029-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　禮記集說卷二十九　　　　宋　衛湜　撰</span><br/>
<span class='tline' id='l10' data-llen='212:235'>天子無事與諸侯相見曰朝考禮正刑一徳以尊於天</span><br/>
<span class='tline' id='l11' data-llen='235:258'>子天子賜諸侯樂則以柷將之賜伯子男樂則以鼗將</span><br/>
<span class='tline' id='l12' data-llen='258:281'>之諸侯賜弓矢然後征賜鈇鉞然後殺賜圭瓉然後為</span><br/>
<span class='tline' id='l13' data-llen='281:294'>鬯未賜圭瓉則資鬯於天子</span><br/>
<span class='tline' id='l14' data-llen='294:317'>　鄭氏曰事謂征伐柷鼗皆所以節樂將謂執以致命</span><br/>
<span class='tline' id='l15' data-llen='317:336'>　瓉鬯爵也鬯秬酒也得其器乃敢為其事</span><br/>
<span class='tline' id='l16' data-llen='336:362'><a onclick="displayPageImage('KR1d0057', 'WYG', '029-1b' );" name="029-1b" class="pb">[029-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='362:385'>　孔氏曰此一節論諸侯朝天子天子賜之事朝謂常</span><br/>
<span class='tline' id='l18' data-llen='385:408'>　朝雖四時而來朝朝是總名也諸侯相與朝王之時</span><br/>
<span class='tline' id='l19' data-llen='408:431'>　考校禮儀正定刑法専一道徳以尊崇天子不言樂</span><br/>
<span class='tline' id='l20' data-llen='431:454'>　者禮中兼之凡與人之物置其所與大者於地執其</span><br/>
<span class='tline' id='l21' data-llen='454:477'>　小者以致命於人將行也謂執以行命案漢禮器制</span><br/>
<span class='tline' id='l22' data-llen='477:500'>　度柷狀如漆筩中有椎將作樂先擊之鼗如小鼓長</span><br/>
<span class='tline' id='l23' data-llen='500:523'>　柄旁有耳摇之使自擊柷之節樂節一曲之始其事</span><br/>
<span class='tline' id='l24' data-llen='523:546'>　寛故以將諸侯之命鼗所以節一唱之終其事狹故</span><br/>
<span class='tline' id='l25' data-llen='546:572'><a onclick="displayPageImage('KR1d0057', 'WYG', '029-2a' );" name="029-2a" class="pb">[029-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='572:595'>　以將伯子男之命賜弓矢謂八命作牧者宗伯註云</span><br/>
<span class='tline' id='l27' data-llen='595:618'>　謂侯伯有功徳者加命得専征伐此謂征伐當州之</span><br/>
<span class='tline' id='l28' data-llen='618:641'>　内若九命為二伯則得専征一方五侯九伯也若七</span><br/>
<span class='tline' id='l29' data-llen='641:664'>　命以下不得弓矢之賜則尚書大傳所謂以兵屬於</span><br/>
<span class='tline' id='l30' data-llen='664:687'>　得専征伐者此弓矢則尚書彤弓一彤矢百盧弓一</span><br/>
<span class='tline' id='l31' data-llen='687:710'>　盧矢百於周禮則唐弓大弓合七而成規者賜鈇鉞</span><br/>
<span class='tline' id='l32' data-llen='710:733'>　則謂上公九命者賜鈇鉞然後得専討晉文侯雖受</span><br/>
<span class='tline' id='l33' data-llen='733:756'>　賜弓矢不受鈇鉞不得専殺故執衛侯歸之於京師</span><br/>
<span class='tline' id='l34' data-llen='756:782'><a onclick="displayPageImage('KR1d0057', 'WYG', '029-2b' );" name="029-2b" class="pb">[029-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='782:805'>　賜圭瓉亦謂上公九命者若未賜圭瓉則用璋瓉鬯</span><br/>
<span class='tline' id='l36' data-llen='805:828'>　者釀秬黍為酒和以鬱金之草謂之鬱鬯不以鬱和</span><br/>
<span class='tline' id='l37' data-llen='828:838'>　則直謂之鬯而已</span><br/>
<span class='tline' id='l38' data-llen='838:861'>　臨川王氏曰䟽言晉文不受鈇鉞不得専殺然鄰國</span><br/>
<span class='tline' id='l39' data-llen='861:879'>　有此大惡雖不受鈇鉞冝亦得討殺之</span><br/>
<span class='tline' id='l40' data-llen='879:902'>　長樂劉氏曰天子無征伐之事而與諸侯相見曰朝</span><br/>
<span class='tline' id='l41' data-llen='902:925'>　者五載一朝四時更至也因其朝而較其治否故考</span><br/>
<span class='tline' id='l42' data-llen='925:948'>　禮以觀其用中無過不及也正刑以觀其用法有義</span><br/>
<span class='tline' id='l43' data-llen='948:974'><a onclick="displayPageImage('KR1d0057', 'WYG', '029-3a' );" name="029-3a" class="pb">[029-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='974:997'>　不義也一徳以觀其所執有中不中也三者皆協於</span><br/>
<span class='tline' id='l45' data-llen='997:1020'>　中則不失乎為邦之道足以尊天子庇萬民矣於是</span><br/>
<span class='tline' id='l46' data-llen='1020:1043'>　天子賜之樂所以崇其徳也諸侯之樂則將之以柷</span><br/>
<span class='tline' id='l47' data-llen='1043:1066'>　者軒縣之器備則其作也以柷先之伯子男則將之</span><br/>
<span class='tline' id='l48' data-llen='1066:1089'>　以鼗者軒縣之器不備則其作也以鼗先之必持所</span><br/>
<span class='tline' id='l49' data-llen='1089:1108'>　先以致天子之命而衆器從焉古之道也</span><br/>
<span class='tline' id='l50' data-llen='1108:1131'>　長樂陳氏曰周官凡諸侯之邦交嵗相問也旅相聘</span><br/>
<span class='tline' id='l51' data-llen='1131:1154'>　也世相朝也若夫天子無事則與之相朝不特以世</span><br/>
<span class='tline' id='l52' data-llen='1154:1180'><a onclick="displayPageImage('KR1d0057', 'WYG', '029-3b' );" name="029-3b" class="pb">[029-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1180:1203'>　而已考禮所以杜其僭僻正刑所以防其淫暴一徳</span><br/>
<span class='tline' id='l54' data-llen='1203:1226'>　所以同其趨向如此則禮刑正而無異政之國道徳</span><br/>
<span class='tline' id='l55' data-llen='1226:1249'>　一而無異教之民此尊天子之道也書曰睦乃四鄰</span><br/>
<span class='tline' id='l56' data-llen='1249:1272'>　以蕃王室此之謂也春秋書滕侯薛侯來朝榖梁曰</span><br/>
<span class='tline' id='l57' data-llen='1272:1295'>　天子無事與諸侯相朝正也考禮脩徳所以尊天子</span><br/>
<span class='tline' id='l58' data-llen='1295:1318'>　也其言盖本諸此獻車馬者執䇿綏獻甲者執胄皆</span><br/>
<span class='tline' id='l59' data-llen='1318:1341'>　以其所先者將之也下之獻上如此則上之賜下亦</span><br/>
<span class='tline' id='l60' data-llen='1341:1364'>　如之書曰下管鼗鼓合止柷敔是下管合樂則擊柷</span><br/>
<span class='tline' id='l61' data-llen='1364:1390'><a onclick="displayPageImage('KR1d0057', 'WYG', '029-4a' );" name="029-4a" class="pb">[029-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1390:1413'>　也周禮小師掌教鼗鼓柷敔瞽矇掌播鼗柷敔眡瞭</span><br/>
<span class='tline' id='l63' data-llen='1413:1436'>　掌凡樂事播鼗擊磬是擊柷者必播鼗播鼗者不必</span><br/>
<span class='tline' id='l64' data-llen='1436:1459'>　擊柷也傳曰能征不義者賜以弓矢能誅有罪者賜</span><br/>
<span class='tline' id='l65' data-llen='1459:1482'>　以鈇鉞孝道備者賜之以秬鬯賜弓矢然後征賜鈇</span><br/>
<span class='tline' id='l66' data-llen='1482:1505'>　鉞然後殺則天下無異法賜圭瓉然後為鬯則天下</span><br/>
<span class='tline' id='l67' data-llen='1505:1524'>　無異禮命之教然後為學則天下無異教</span><br/>
<span class='tline' id='l68' data-llen='1524:1547'>　山隂陸氏曰相見主言天子見與不見在天子也考</span><br/>
<span class='tline' id='l69' data-llen='1547:1565'>　禮正刑一徳主言諸侯固諸侯之事也</span><br/>
<span class='tline' id='l70' data-llen='1565:1591'><a onclick="displayPageImage('KR1d0057', 'WYG', '029-4b' );" name="029-4b" class="pb">[029-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1591:1614'>　石林葉氏曰諸侯四時見於天子其禮雖不同合而</span><br/>
<span class='tline' id='l72' data-llen='1614:1637'>　言之皆朝也諸侯自相見亦曰朝者猶之公侯伯子</span><br/>
<span class='tline' id='l73' data-llen='1637:1660'>　男皆謂之君不害其同名也古者四時之朝皆有常</span><br/>
<span class='tline' id='l74' data-llen='1660:1683'>　期唯王有巡守征伐之事也則有時見殷見之禮非</span><br/>
<span class='tline' id='l75' data-llen='1683:1706'>　此則遣卿大夫士以聘問於王方其朝覲㑹同則所</span><br/>
<span class='tline' id='l76' data-llen='1706:1729'>　謂無事也先王於無事之時猶以為憂禮所以辨上</span><br/>
<span class='tline' id='l77' data-llen='1729:1752'>　下定民志一失名分則為亂故曰考禮刑所以詰姦</span><br/>
<span class='tline' id='l78' data-llen='1752:1775'>　慝刑暴亂一過用法則為虐故使之正刑徳所以先</span><br/>
<span class='tline' id='l79' data-llen='1775:1801'><a onclick="displayPageImage('KR1d0057', 'WYG', '029-5a' );" name="029-5a" class="pb">[029-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1801:1824'>　身而化民不齊則疑衆駭俗故使之一徳諸侯朝而</span><br/>
<span class='tline' id='l81' data-llen='1824:1847'>　三者備莫不知協力以尊天子此先王之所以能守</span><br/>
<span class='tline' id='l82' data-llen='1847:1870'>　成功也雖然於考禮而不言樂於正刑而不言政於</span><br/>
<span class='tline' id='l83' data-llen='1870:1893'>　一徳而不言道何也盖樂自上賜政自上出道自上</span><br/>
<span class='tline' id='l84' data-llen='1893:1916'>　揆非諸侯所得専而禮刑也下所執守徳也己所自</span><br/>
<span class='tline' id='l85' data-llen='1916:1939'>　脩於禮能考則樂達而可廣也於刑能正則政成而</span><br/>
<span class='tline' id='l86' data-llen='1939:1962'>　可報也於徳能一則道行而可以同俗也堂上之樂</span><br/>
<span class='tline' id='l87' data-llen='1962:1985'>　以柷將之故賜諸侯堂下之樂以鼗將之故賜伯子</span><br/>
<span class='tline' id='l88' data-llen='1985:2011'><a onclick="displayPageImage('KR1d0057', 'WYG', '029-5b' );" name="029-5b" class="pb">[029-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2011:2034'>　男書曰下管鼗鼓合止柷敔何也盖戛擊鳴球搏拊</span><br/>
<span class='tline' id='l90' data-llen='2034:2057'>　琴瑟以詠舜所以治神人作於堂上者也鼗鼓柷敔</span><br/>
<span class='tline' id='l91' data-llen='2057:2080'>　笙鏞以間所以治鳥獸作於堂下者也堂下之樂為</span><br/>
<span class='tline' id='l92' data-llen='2080:2103'>　卑以鼗將之未必有柷堂上之樂為尊以柷將之亦</span><br/>
<span class='tline' id='l93' data-llen='2103:2126'>　必有鼗至於方伯則不特賜樂而已賜弓矢鈇鉞使</span><br/>
<span class='tline' id='l94' data-llen='2126:2149'>　之得征殺也賜圭瓉使之得為鬯也盖征者上伐下</span><br/>
<span class='tline' id='l95' data-llen='2149:2159'>　之辭敵國不相征</span><br/>
<span class='tline' id='l96' data-llen='2159:2182'>　馬氏曰春朝夏宗秋覲冬遇皆所以為朝也禮與刑</span><br/>
<span class='tline' id='l97' data-llen='2182:2208'><a onclick="displayPageImage('KR1d0057', 'WYG', '029-6a' );" name="029-6a" class="pb">[029-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2208:2231'>　天子之所出而諸侯則謹其法而已所謂一徳者使</span><br/>
<span class='tline' id='l99' data-llen='2231:2254'>　之同謀協慮而不敢有二心也凡此皆所以尊於天</span><br/>
<span class='tline' id='l100' data-llen='2254:2277'>　子征與殺先王所以致天討弓矢鈇鉞皆先王之所</span><br/>
<span class='tline' id='l101' data-llen='2277:2300'>　以致天討之器諸侯必俟天子之賜然後得以征伐</span><br/>
<span class='tline' id='l102' data-llen='2300:2323'>　者盖臣無有作威而所用則唯君之所賜而已以征</span><br/>
<span class='tline' id='l103' data-llen='2323:2346'>　對殺則殺為重以弓矢對鈇鉞則鈇鉞為重諸侯之</span><br/>
<span class='tline' id='l104' data-llen='2346:2369'>　出討有罪未賜鈇鉞而有所不敢殺則亦征之而已</span><br/>
<span class='tline' id='l105' data-llen='2369:2392'>　記曰獻莫重於祼傳曰禘自既灌而徃者吾不欲觀</span><br/>
<span class='tline' id='l106' data-llen='2392:2418'><a onclick="displayPageImage('KR1d0057', 'WYG', '029-6b' );" name="029-6b" class="pb">[029-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2418:2441'>　之矣則是鬯為禮之至也孔子亦曰鬯者敬之至也</span><br/>
<span class='tline' id='l108' data-llen='2441:2464'>　以鬯為敬之至則天子未賜圭瓉則諸侯有所不敢</span><br/>
<span class='tline' id='l109' data-llen='2464:2487'>　也雖然宗廟之禮不可廢未賜圭瓉則資鬯於天子</span><br/>
<span class='tline' id='l110' data-llen='2487:2498'>　而所用者璋瓉而已</span><br/>
<span class='tline' id='l111' data-llen='2498:2521'>　延平周氏曰考禮正刑言其在外者一徳言其在内</span><br/>
<span class='tline' id='l112' data-llen='2521:2544'>　者出禮則入刑出刑則入徳故其序如此禮非諸侯</span><br/>
<span class='tline' id='l113' data-llen='2544:2567'>　之所可制者衆矣獨以鬯為言者僭莫僭於祭鬯者</span><br/>
<span class='tline' id='l114' data-llen='2567:2590'>　九獻之首而芬芳下達於淵泉為諸侯者其道足以</span><br/>
<span class='tline' id='l115' data-llen='2590:2616'><a onclick="displayPageImage('KR1d0057', 'WYG', '029-7a' );" name="029-7a" class="pb">[029-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2616:2639'>　首出於一國而其徳足以下達然後賜以圭瓉使自</span><br/>
<span class='tline' id='l117' data-llen='2639:2662'>　為鬯不爾則資鬯於天子示其所以事神明者不足</span><br/>
<span class='tline' id='l118' data-llen='2662:2673'>　於己而有待於上也</span><br/>
<span class='tline' id='l119' data-llen='2673:2696'>　嚴陵方氏曰考禮者考天子之禮而行之也正刑者</span><br/>
<span class='tline' id='l120' data-llen='2696:2719'>　正天子之刑而用之也行天子之禮則禮樂自天子</span><br/>
<span class='tline' id='l121' data-llen='2719:2742'>　出矣用天子之刑則征伐自天子出矣禮樂征伐皆</span><br/>
<span class='tline' id='l122' data-llen='2742:2765'>　出自天子則諸侯豈有異心者哉故能一徳以尊於</span><br/>
<span class='tline' id='l123' data-llen='2765:2788'>　天子也夫朝所以明君臣之禮正尊卑之位而已故</span><br/>
<span class='tline' id='l124' data-llen='2788:2814'><a onclick="displayPageImage('KR1d0057', 'WYG', '029-7b' );" name="029-7b" class="pb">[029-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2814:2837'>　言朝則以尊天子繼之柷鼗皆所以合樂而為之始</span><br/>
<span class='tline' id='l126' data-llen='2837:2860'>　也以樂之始者將之則樂之終者從之矣凡欲省而</span><br/>
<span class='tline' id='l127' data-llen='2860:2883'>　不欲煩故其所將者如此是禮也言侯伯子男而不</span><br/>
<span class='tline' id='l128' data-llen='2883:2906'>　言公者於侯言諸則公在其中矣弓矢利以用於逺</span><br/>
<span class='tline' id='l129' data-llen='2906:2929'>　鈇鉞利以用於近征者以行於逺為主故賜弓矢然</span><br/>
<span class='tline' id='l130' data-llen='2929:2952'>　後得専征殺者以制於近為主故賜鈇鉞然後得専</span><br/>
<span class='tline' id='l131' data-llen='2952:2975'>　殺鬯即秬鬯也秬黍一稃二米和氣所生以為酒曰</span><br/>
<span class='tline' id='l132' data-llen='2975:2996'>　鬯以其至和之氣鬯焉故也資言取彼以利此</span><br/>
<span class='tline' id='l133' data-llen='2996:3022'><a onclick="displayPageImage('KR1d0057', 'WYG', '029-8a' );" name="029-8a" class="pb">[029-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3022:3045'>　李氏曰先王之制器無非隂陽之理也凡聲陽也隂</span><br/>
<span class='tline' id='l135' data-llen='3045:3068'>　陽有時而通因用隂以招陽方者陽之象也柷方而</span><br/>
<span class='tline' id='l136' data-llen='3068:3091'>　二尺四寸以為廣三八之數也尺八寸以為深三六</span><br/>
<span class='tline' id='l137' data-llen='3091:3114'>　之數也陽成於三而八六少隂老隂之數以陽之成</span><br/>
<span class='tline' id='l138' data-llen='3114:3124'>　必隂所以合樂也</span><br/>
<span class='tline' id='l139' data-llen='3124:3147'>天子命之教然後為學小學在公宫南之左大學在郊</span><br/>
<span class='tline' id='l140' data-llen='3147:3159'>天子曰辟廱諸侯曰頖宫</span><br/>
<span class='tline' id='l141' data-llen='3159:3182'>　鄭氏曰學所以學士之宫尚書傳曰百里之國二十</span><br/>
<span class='tline' id='l142' data-llen='3182:3208'><a onclick="displayPageImage('KR1d0057', 'WYG', '029-8b' );" name="029-8b" class="pb">[029-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3208:3231'>　里之郊七十里之國九里之郊五十里之國三里之</span><br/>
<span class='tline' id='l144' data-llen='3231:3254'>　郊此小學大學殷之制辟明也廱和也所以明和天</span><br/>
<span class='tline' id='l145' data-llen='3254:3269'>　下頖之言班也所以班政教也</span><br/>
<span class='tline' id='l146' data-llen='3269:3292'>　孔氏曰此一節論天子命諸侯立學及學名之事此</span><br/>
<span class='tline' id='l147' data-llen='3292:3315'>　是殷制故鄭氏引書傳明之若周制則司馬法云天</span><br/>
<span class='tline' id='l148' data-llen='3315:3338'>　子畿内千里百里為郊聘禮註云逺郊上公五十里</span><br/>
<span class='tline' id='l149' data-llen='3338:3361'>　侯伯三十里子男十里近郊各半之知者以書序君</span><br/>
<span class='tline' id='l150' data-llen='3361:3384'>　陳分正東郊註云東郊周之近郊盖五十里今河南</span><br/>
<span class='tline' id='l151' data-llen='3384:3410'><a onclick="displayPageImage('KR1d0057', 'WYG', '029-9a' );" name="029-9a" class="pb">[029-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3410:3433'>　洛陽相去則然以天子近郊半逺郊則知諸侯亦然</span><br/>
<span class='tline' id='l153' data-llen='3433:3456'>　鄭知小學大學殷之制者以下文云殷人養國老於</span><br/>
<span class='tline' id='l154' data-llen='3456:3479'>　右學養庶老於左學則左學小右學大此經云小學</span><br/>
<span class='tline' id='l155' data-llen='3479:3502'>　在公宫南之左故知殷制也周則大學在國小學在</span><br/>
<span class='tline' id='l156' data-llen='3502:3525'>　西郊下文具也釋詁云辟君也君則尊明鄭註云明</span><br/>
<span class='tline' id='l157' data-llen='3525:3548'>　和天下者謂使天下之人習學於此悉皆明達諧和</span><br/>
<span class='tline' id='l158' data-llen='3548:3571'>　也頖是分判之意故為班案詩註云築土廱水之外</span><br/>
<span class='tline' id='l159' data-llen='3571:3594'>　圎如璧註又云頖之言半以南通水北無也二註不</span><br/>
<span class='tline' id='l160' data-llen='3594:3620'><a onclick="displayPageImage('KR1d0057', 'WYG', '029-9b' );" name="029-9b" class="pb">[029-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3620:3636'>　同者此註解其義詩註解其形也</span><br/>
<span class='tline' id='l162' data-llen='3636:3659'>　横渠張氏曰此小學是教國子胄子之幼小者未能</span><br/>
<span class='tline' id='l163' data-llen='3659:3682'>　入大學則其學在宫之左右此言大學在郊非天子</span><br/>
<span class='tline' id='l164' data-llen='3682:3705'>　諸侯所視之大學所視之大學必在國中無有在郊</span><br/>
<span class='tline' id='l165' data-llen='3705:3728'>　之理此大學即郊學也對小學而言大爾非國子胄</span><br/>
<span class='tline' id='l166' data-llen='3728:3751'>　子俊造所居但國之設學校必欲均故於四郊為之</span><br/>
<span class='tline' id='l167' data-llen='3751:3774'>　立學學者之就學無甚逺之差也逺郊近郊必各有</span><br/>
<span class='tline' id='l168' data-llen='3774:3797'>　學但以井邑多少地里近逺而設必處其均郊學則</span><br/>
<span class='tline' id='l169' data-llen='3797:3824'><a onclick="displayPageImage('KR1d0057', 'WYG', '029-10a' );" name="029-10a" class="pb">[029-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3824:3847'>　郷遂大夫教之國中大學則天子諸侯所自視者也</span><br/>
<span class='tline' id='l171' data-llen='3847:3870'>　郊學雖非俊造國胄之所居亦有時而徃如行禮於</span><br/>
<span class='tline' id='l172' data-llen='3870:3893'>　其間使不帥教者觀之辟廱周天子之學也頖宫周</span><br/>
<span class='tline' id='l173' data-llen='3893:3916'>　諸侯之學也辟廱之制必是水中心為辟廱環水之</span><br/>
<span class='tline' id='l174' data-llen='3916:3939'>　外四面者四學也故言東序西序辟廱最尊處中必</span><br/>
<span class='tline' id='l175' data-llen='3939:3962'>　禮先聖先師於其間故言臨廱拜老漢禮猶然周以</span><br/>
<span class='tline' id='l176' data-llen='3962:3985'>　前四學之内無水亦必無辟廱厯代或尚左或尚右</span><br/>
<span class='tline' id='l177' data-llen='3985:4008'>　置瞽於其間則謂之瞽宗說禮者見頖宫周學也遂</span><br/>
<span class='tline' id='l178' data-llen='4008:4035'><a onclick="displayPageImage('KR1d0057', 'WYG', '029-10b' );" name="029-10b" class="pb">[029-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4035:4049'>　以為天子之學此又錯亂也</span><br/>
<span class='tline' id='l180' data-llen='4049:4072'>　長樂劉氏曰大國三卿次國二卿則其所有之民未</span><br/>
<span class='tline' id='l181' data-llen='4072:4095'>　始不教之以五品之道故明於五刑以弼五教唐虞</span><br/>
<span class='tline' id='l182' data-llen='4095:4118'>　尚之矣奚俟於天子之命哉此經謂立小學大學於</span><br/>
<span class='tline' id='l183' data-llen='4118:4141'>　國以登其鄉之賢能養而成之薦之於王以為士大</span><br/>
<span class='tline' id='l184' data-llen='4141:4156'>　夫也此所謂天子命之教者乎</span><br/>
<span class='tline' id='l185' data-llen='4156:4179'>　長樂陳氏曰夫諸侯之學小學在内大學在外故王</span><br/>
<span class='tline' id='l186' data-llen='4179:4202'>　制言小學在公宫南之左大學在郊以其選士由内</span><br/>
<span class='tline' id='l187' data-llen='4202:4229'><a onclick="displayPageImage('KR1d0057', 'WYG', '029-11a' );" name="029-11a" class="pb">[029-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4229:4252'>　以升於外然後達於京故也天子之學小學居外大</span><br/>
<span class='tline' id='l189' data-llen='4252:4275'>　學居内故文王世子言凡語于郊逺之於成均取爵</span><br/>
<span class='tline' id='l190' data-llen='4275:4298'>　於上尊以其選士由外以升於内然後達於朝故也</span><br/>
<span class='tline' id='l191' data-llen='4298:4321'>　明堂位曰米廪有虞氏之庠也序夏后氏之序也瞽</span><br/>
<span class='tline' id='l192' data-llen='4321:4344'>　宗殷學也頖宫周學也頖宫則泮水也其制半於辟</span><br/>
<span class='tline' id='l193' data-llen='4344:4367'>　廱而水盖闕於北方也諸侯樂縣闕其南而泮水闕</span><br/>
<span class='tline' id='l194' data-llen='4367:4390'>　其北者闕南而存北所以便其觀也闕北而存南所</span><br/>
<span class='tline' id='l195' data-llen='4390:4413'>　以便人之觀也頖宫大學也魯之大學在郊故將有</span><br/>
<span class='tline' id='l196' data-llen='4413:4440'><a onclick="displayPageImage('KR1d0057', 'WYG', '029-11b' );" name="029-11b" class="pb">[029-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4440:4463'>　事於上帝則於之先有事焉然則序與瞽宗盖亦設</span><br/>
<span class='tline' id='l198' data-llen='4463:4486'>　於頖宫之左右而米廩其公宫南之小學歟餘見後</span><br/>
<span class='tline' id='l199' data-llen='4486:4504'>　有虞氏養國老於上庠說<span class='krp-note'>禮書/</span></span><br/>
<span class='tline' id='l200' data-llen='4504:4527'>　嚴陵方氏曰命之教然後為學所以一道徳也言小</span><br/>
<span class='tline' id='l201' data-llen='4527:4550'>　學在左則以見大學之在右言大學在郊則以見小</span><br/>
<span class='tline' id='l202' data-llen='4550:4573'>　學之在國小學所以處學之小者大學所以處學之</span><br/>
<span class='tline' id='l203' data-llen='4573:4596'>　大者若洒埽應對之類則小學之道也若致知格物</span><br/>
<span class='tline' id='l204' data-llen='4596:4619'>　之類則大學之道也小學之道方生而進大學之道</span><br/>
<span class='tline' id='l205' data-llen='4619:4646'><a onclick="displayPageImage('KR1d0057', 'WYG', '029-12a' );" name="029-12a" class="pb">[029-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4646:4669'>　已成而定方生而進者冝養之於内已成而定者可</span><br/>
<span class='tline' id='l207' data-llen='4669:4692'>　達之於外故或在國或在郊者以此為制也非特諸</span><br/>
<span class='tline' id='l208' data-llen='4692:4715'>　侯為然雖天子亦然舉小以見大也必在宫之南者</span><br/>
<span class='tline' id='l209' data-llen='4715:4738'>　即文明之方故也然以虞殷之制言之則如此或謂</span><br/>
<span class='tline' id='l210' data-llen='4738:4761'>　諸侯之大學在郊小學在國盖選士由内以及外理</span><br/>
<span class='tline' id='l211' data-llen='4761:4784'>　或然也以夏周之制言之則如此謂之大學小學則</span><br/>
<span class='tline' id='l212' data-llen='4784:4807'>　天子諸侯之所同謂之辟廱頖宫則天子諸侯之所</span><br/>
<span class='tline' id='l213' data-llen='4807:4830'>　異同焉者道也異焉者制也以義言之辟主法言其</span><br/>
<span class='tline' id='l214' data-llen='4830:4857'><a onclick="displayPageImage('KR1d0057', 'WYG', '029-12b' );" name="029-12b" class="pb">[029-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4857:4880'>　立於禮廱主和言其成於樂天子之為學所以教天</span><br/>
<span class='tline' id='l216' data-llen='4880:4903'>　下者如斯而已諸侯之為學亦莫不以禮樂教之然</span><br/>
<span class='tline' id='l217' data-llen='4903:4926'>　其為教也視天子為未全故以頖言之曰宫則以有</span><br/>
<span class='tline' id='l218' data-llen='4926:4949'>　堂室奥阼處學者故也言諸侯之處學者如此則天</span><br/>
<span class='tline' id='l219' data-llen='4949:4955'>　子可知</span><br/>
<span class='tline' id='l220' data-llen='4955:4978'>　山隂陸氏曰據此天子大學盖在郊矣先儒謂周置</span><br/>
<span class='tline' id='l221' data-llen='4978:5001'>　師保之官居虎門之側則學非一處也以予考之虎</span><br/>
<span class='tline' id='l222' data-llen='5001:5024'>　門之側正在王宫南之左其小學與盛徳篇曰明堂</span><br/>
<span class='tline' id='l223' data-llen='5024:5051'><a onclick="displayPageImage('KR1d0057', 'WYG', '029-13a' );" name="029-13a" class="pb">[029-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5051:5074'>　者所以明諸侯之尊卑也外水曰辟廱然則明堂在</span><br/>
<span class='tline' id='l225' data-llen='5074:5097'>　國之南大學又在明堂外與靈臺同處盖相望也尚</span><br/>
<span class='tline' id='l226' data-llen='5097:5120'>　書大傳曰古之王者必立大學小學公卿大夫元士</span><br/>
<span class='tline' id='l227' data-llen='5120:5143'>　之適子十有三年始入小學則小學在國中為冝故</span><br/>
<span class='tline' id='l228' data-llen='5143:5166'>　小學在王宫南之左大學在郊其在東郊西郊又非</span><br/>
<span class='tline' id='l229' data-llen='5166:5189'>　此學也經曰周人養國老於東膠養庶老於虞庠虞</span><br/>
<span class='tline' id='l230' data-llen='5189:5212'>　庠在國之西郊案天子養三老五更於大學養國老</span><br/>
<span class='tline' id='l231' data-llen='5212:5235'>　於東膠養庶老於虞庠合而養之又在東序文王世</span><br/>
<span class='tline' id='l232' data-llen='5235:5262'><a onclick="displayPageImage('KR1d0057', 'WYG', '029-13b' );" name="029-13b" class="pb">[029-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5262:5285'>　子曰適東序釋奠於先老遂設三老五更羣老之席</span><br/>
<span class='tline' id='l234' data-llen='5285:5308'>　位焉是也　又新書曰五帝大學謂之成均三王大</span><br/>
<span class='tline' id='l235' data-llen='5308:5331'>　學謂之辟廱經天子曰辟廱董仲舒曰成均五帝之</span><br/>
<span class='tline' id='l236' data-llen='5331:5354'>　學是也盖以天道設教者五帝也故大學曰成均以</span><br/>
<span class='tline' id='l237' data-llen='5354:5377'>　人道設教者三王也故大學曰辟廱天任道故於學</span><br/>
<span class='tline' id='l238' data-llen='5377:5400'>　言成人任法故於學言辟天任理故於學言均人任</span><br/>
<span class='tline' id='l239' data-llen='5400:5423'>　情故於學言廱也然五帝三代又各以所尚為大學</span><br/>
<span class='tline' id='l240' data-llen='5423:5446'>　之别名虞氏尚孝故云米廩夏后氏尚功故謂之序</span><br/>
<span class='tline' id='l241' data-llen='5446:5473'><a onclick="displayPageImage('KR1d0057', 'WYG', '029-14a' );" name="029-14a" class="pb">[029-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5473:5496'>　殷人尚聲故謂之瞽宗至周人則其文備矣故兼四</span><br/>
<span class='tline' id='l243' data-llen='5496:5519'>　代之學而言之天子謂之辟廱諸侯謂之頖宫不别</span><br/>
<span class='tline' id='l244' data-llen='5519:5542'>　名者以示與三代共之也故詩曰鎬京辟廱而明堂</span><br/>
<span class='tline' id='l245' data-llen='5542:5565'>　位曰頖宫周學也天子之大學在國小學在郊故下</span><br/>
<span class='tline' id='l246' data-llen='5565:5588'>　云周人養國老於東膠養庶老於虞庠虞庠在國之</span><br/>
<span class='tline' id='l247' data-llen='5588:5611'>　西郊是也諸侯之大學在郊小學在國此經小學在</span><br/>
<span class='tline' id='l248' data-llen='5611:5634'>　公宫南之左大學在郊是也詩之泮水曰無小無大</span><br/>
<span class='tline' id='l249' data-llen='5634:5657'>　從公于邁言邁則泮宫在郊明矣天子之大學在國</span><br/>
<span class='tline' id='l250' data-llen='5657:5684'><a onclick="displayPageImage('KR1d0057', 'WYG', '029-14b' );" name="029-14b" class="pb">[029-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5684:5707'>　者言流化欲自内出以及於諸侯諸侯之大學在郊</span><br/>
<span class='tline' id='l252' data-llen='5707:5739'>　者言流化欲自外入以接於天子也<span class='krp-note'>此說天子大學/與前牴牾與陳</span></span><br/>
<span class='tline' id='l253' data-llen='5739:5749'>　<span class='krp-note'>氏方/氏合</span></span><br/>
<span class='tline' id='l254' data-llen='5749:5772'>　臨川王氏曰古之教法徳則異之以智仁聖義中和</span><br/>
<span class='tline' id='l255' data-llen='5772:5795'>　行則同之以孝友睦婣任恤藝則盡之以禮樂射御</span><br/>
<span class='tline' id='l256' data-llen='5795:5818'>　書數淫言詖行詭怪之術不足以輔世則無所容乎</span><br/>
<span class='tline' id='l257' data-llen='5818:5841'>　其時而諸侯之所以教一皆聴命於天子天子命之</span><br/>
<span class='tline' id='l258' data-llen='5841:5864'>　矣然後興學命之厯數所以時其遲速命之權量所</span><br/>
<span class='tline' id='l259' data-llen='5864:5891'><a onclick="displayPageImage('KR1d0057', 'WYG', '029-15a' );" name="029-15a" class="pb">[029-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5891:5914'>　以節其豐殺命不在是則上之人不以教而為學者</span><br/>
<span class='tline' id='l261' data-llen='5914:5937'>　不以道也士之奔走揖遜酬酢笑語升降出入乎此</span><br/>
<span class='tline' id='l262' data-llen='5937:5960'>　則無非教者髙可以至於命其下亦不失為人用其</span><br/>
<span class='tline' id='l263' data-llen='5960:5983'>　流及乎既衰矣尚可以鼓舞羣衆俱有以異乎後世</span><br/>
<span class='tline' id='l264' data-llen='5983:6006'>　之人故當是時婦人之所能言童子之所可知有後</span><br/>
<span class='tline' id='l265' data-llen='6006:6029'>　世老師宿儒之所惑而不悟者也武夫之所道鄙人</span><br/>
<span class='tline' id='l266' data-llen='6029:6052'>　之所守有後世豪傑名士之所憚而愧者也堯舜三</span><br/>
<span class='tline' id='l267' data-llen='6052:6075'>　代從容無為同四海於一堂之上而流風遺俗咏嘆</span><br/>
<span class='tline' id='l268' data-llen='6075:6102'><a onclick="displayPageImage('KR1d0057', 'WYG', '029-15b' );" name="029-15b" class="pb">[029-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6102:6125'>　之不息凡以此也　又曰天下不可一日無教學不</span><br/>
<span class='tline' id='l270' data-llen='6125:6148'>　可一日廢於天下王制所謂命之教然後為學者何</span><br/>
<span class='tline' id='l271' data-llen='6148:6171'>　也曰學固不可一日無於天下然其教不可不資之</span><br/>
<span class='tline' id='l272' data-llen='6171:6194'>　天子資之天子道徳所以一也命之教然後為學禮</span><br/>
<span class='tline' id='l273' data-llen='6194:6217'>　乎曰立諸侯矣未有不命之教而不得立學也盖古</span><br/>
<span class='tline' id='l274' data-llen='6217:6236'>　之立國也必資禮於天子所謂命之教矣</span><br/>
<span class='tline' id='l275' data-llen='6236:6259'>天子將出征類乎上帝冝乎社造乎禰禡於所征之地</span><br/>
<span class='tline' id='l276' data-llen='6259:6282'>受命於祖受成於學出征執有罪反釋奠于學以訊馘</span><br/>
<span class='tline' id='l277' data-llen='6282:6309'><a onclick="displayPageImage('KR1d0057', 'WYG', '029-16a' );" name="029-16a" class="pb">[029-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6309:6312'>告</span><br/>
<span class='tline' id='l279' data-llen='6312:6335'>　鄭氏曰禡師祭也為兵禱其禮亦亡受命於祖告祖</span><br/>
<span class='tline' id='l280' data-llen='6335:6358'>　也受成於學定兵謀也釋菜奠幣禮先師也訊馘所</span><br/>
<span class='tline' id='l281' data-llen='6358:6381'>　生獲斷耳者詩曰執訊獲醜又曰在頖獻馘馘或為</span><br/>
<span class='tline' id='l282' data-llen='6381:6385'>　國</span><br/>
<span class='tline' id='l283' data-llen='6385:6408'>　孔氏曰此一經論天子出征所祭之事釋天云是類</span><br/>
<span class='tline' id='l284' data-llen='6408:6431'>　是禡師祭也爾雅多為釋詩然類不皆為師祭但以</span><br/>
<span class='tline' id='l285' data-llen='6431:6454'>　事類告天若以攝位事類告天謂之類以巡守事類</span><br/>
<span class='tline' id='l286' data-llen='6454:6481'><a onclick="displayPageImage('KR1d0057', 'WYG', '029-16b' );" name="029-16b" class="pb">[029-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6481:6504'>　告天亦謂之類古尚書說非時祭天謂之類肆師註</span><br/>
<span class='tline' id='l288' data-llen='6504:6527'>　云為師祭造軍法者禱氣勢之増倍其神盖蚩尤或</span><br/>
<span class='tline' id='l289' data-llen='6527:6550'>　曰黄帝也受命於祖謂出時不敢自専有所稟承祖</span><br/>
<span class='tline' id='l290' data-llen='6550:6573'>　禰皆告以祖為尊故特言祖即前文造乎禰也但前</span><br/>
<span class='tline' id='l291' data-llen='6573:6596'>　據告行此據以征伐之事故云受命然則受命於祖</span><br/>
<span class='tline' id='l292' data-llen='6596:6619'>　在造乎禰之前但前文類帝冝社禡於所征之地總</span><br/>
<span class='tline' id='l293' data-llen='6619:6642'>　說出行之時然後却本初時受命受成之事所以文</span><br/>
<span class='tline' id='l294' data-llen='6642:6665'>　倒也受成於學謂在學謀論兵事好惡可否其謀成</span><br/>
<span class='tline' id='l295' data-llen='6665:6692'><a onclick="displayPageImage('KR1d0057', 'WYG', '029-17a' );" name="029-17a" class="pb">[029-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6692:6715'>　定受此成定之謀於學也出師征伐執此有罪之人</span><br/>
<span class='tline' id='l297' data-llen='6715:6738'>　還反而歸釋菜奠幣於學以訊馘告先聖先師也訊</span><br/>
<span class='tline' id='l298' data-llen='6738:6761'>　言也是生而可言問者馘是死而截耳者釋菜奠幣</span><br/>
<span class='tline' id='l299' data-llen='6761:6784'>　案大胥職云春入學舍菜合舞文王世子云釋菜鄭</span><br/>
<span class='tline' id='l300' data-llen='6784:6807'>　註云釋菜禮輕也則釋菜唯釋蘋藻而已無牲牢幣</span><br/>
<span class='tline' id='l301' data-llen='6807:6830'>　帛文王世子又云始立學者既興器用幣註云禮樂</span><br/>
<span class='tline' id='l302' data-llen='6830:6853'>　之器成則釁之又用幣告先聖先師以器成此則徒</span><br/>
<span class='tline' id='l303' data-llen='6853:6876'>　用幣而無菜亦無牲牢也文王世子又云凡始立學</span><br/>
<span class='tline' id='l304' data-llen='6876:6903'><a onclick="displayPageImage('KR1d0057', 'WYG', '029-17b' );" name="029-17b" class="pb">[029-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6903:6926'>　者必釋奠於先聖先師及行事必以幣是釋奠有牲</span><br/>
<span class='tline' id='l306' data-llen='6926:6949'>　牢幣帛無用菜之文也熊氏以此為釋菜奠幣者獻</span><br/>
<span class='tline' id='l307' data-llen='6949:6972'>　俘馘之禮也是牲牢菜幣皆有之註云釋菜解經中</span><br/>
<span class='tline' id='l308' data-llen='6972:6995'>　釋字奠幣解經中奠字也又禮先師不云祭則似但</span><br/>
<span class='tline' id='l309' data-llen='6995:7018'>　有菜幣未必有牲牢也於事有疑未知孰是釋奠皆</span><br/>
<span class='tline' id='l310' data-llen='7018:7041'>　告先聖先師此直云先師文不具耳執訊獲醜小雅</span><br/>
<span class='tline' id='l311' data-llen='7041:7056'>　出車篇在頖獻馘魯頌泮水篇</span><br/>
<span class='tline' id='l312' data-llen='7056:7079'>　長樂陳氏曰造乎禰則造於祖可知受命於祖則用</span><br/>
<span class='tline' id='l313' data-llen='7079:7106'><a onclick="displayPageImage('KR1d0057', 'WYG', '029-18a' );" name="029-18a" class="pb">[029-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7106:7129'>　命於社可知受成於學則謀始於朝可知類冝造禡</span><br/>
<span class='tline' id='l315' data-llen='7129:7152'>　先後之次受命受成尊卑之次訊者問以言馘者截</span><br/>
<span class='tline' id='l316' data-llen='7152:7175'>　其耳釋奠於學而告之者以學者文徳之地征者威</span><br/>
<span class='tline' id='l317' data-llen='7175:7198'>　武之事於其文徳之地告以威武之功以明用武以</span><br/>
<span class='tline' id='l318' data-llen='7198:7221'>　文任威以徳而已此僖公所以在頖獻馘而國人頌</span><br/>
<span class='tline' id='l319' data-llen='7221:7244'>　其允文允武也訊馘之所告非不及廟社以其因言</span><br/>
<span class='tline' id='l320' data-llen='7244:7267'>　辟廱頖宫之事故特稱告學而已　又曰周官言貉</span><br/>
<span class='tline' id='l321' data-llen='7267:7290'>　詩與禮記爾雅言禡其實一也貉之祭盖使有司為</span><br/>
<span class='tline' id='l322' data-llen='7290:7317'><a onclick="displayPageImage('KR1d0057', 'WYG', '029-18b' );" name="029-18b" class="pb">[029-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7317:7340'>　之而立表於陳前肆師為位甸祝掌祝號既事然後</span><br/>
<span class='tline' id='l324' data-llen='7340:7363'>　誓衆而師田焉周官所謂表禡誓民是也古者將射</span><br/>
<span class='tline' id='l325' data-llen='7363:7386'>　則祭侯將卜則祭先卜將用火則祭先爟將用馬則</span><br/>
<span class='tline' id='l326' data-llen='7386:7409'>　祭馬祖然則將師田而貉祭者不特為禱而已也類</span><br/>
<span class='tline' id='l327' data-llen='7409:7417'>　冝造解見前</span><br/>
<span class='tline' id='l328' data-llen='7417:7440'>　嚴陵方氏曰自造乎禰而上則凡出之時所同也故</span><br/>
<span class='tline' id='l329' data-llen='7440:7463'>　前於天子將出亦以出言之自禡於所征之地而下</span><br/>
<span class='tline' id='l330' data-llen='7463:7486'>　則惟征之時所獨也故此於天子出征然後言之夫</span><br/>
<span class='tline' id='l331' data-llen='7486:7513'><a onclick="displayPageImage('KR1d0057', 'WYG', '029-19a' );" name="029-19a" class="pb">[029-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7513:7536'>　天子出其禮如此則萬乗之尊一人之貴不可輕舉</span><br/>
<span class='tline' id='l333' data-llen='7536:7559'>　妄動故也禡必於所征之地者以見其臨事而懼也</span><br/>
<span class='tline' id='l334' data-llen='7559:7582'>　生致之而可以問其罪曰訊死致之而效其左耳曰</span><br/>
<span class='tline' id='l335' data-llen='7582:7605'>　馘所以告成功也禮先聖先師而以成功告之則以</span><br/>
<span class='tline' id='l336' data-llen='7605:7619'>　功成乎材而材成乎學故也</span><br/>
<span class='tline' id='l337' data-llen='7619:7642'>　延平周氏曰受命非不於禰也以稟於尊者為主受</span><br/>
<span class='tline' id='l338' data-llen='7642:7665'>　成非不於朝也以謀於衆者為主訊馘之所告非不</span><br/>
<span class='tline' id='l339' data-llen='7665:7678'>　及廟社也以受成者為主</span><br/>
<span class='tline' id='l340' data-llen='7678:7705'><a onclick="displayPageImage('KR1d0057', 'WYG', '029-19b' );" name="029-19b" class="pb">[029-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7705:7728'>　馬氏曰既曰造乎禰又曰受命於祖何也盖天子之</span><br/>
<span class='tline' id='l342' data-llen='7728:7751'>　出征必先造乎禰而後受命於祖者示其不敢留尊</span><br/>
<span class='tline' id='l343' data-llen='7751:7774'>　者之命也受成於學者受成謀於學也資之於學然</span><br/>
<span class='tline' id='l344' data-llen='7774:7797'>　後行則所謀必當所出必有功有功則不可以不報</span><br/>
<span class='tline' id='l345' data-llen='7797:7817'>　故出征執有罪反釋奠於學此所以報之也</span><br/>
<span class='tline' id='l346' data-llen='7817:7840'>　山隂陸氏曰於上帝為類則於禰雖直前可也不言</span><br/>
<span class='tline' id='l347' data-llen='7840:7863'>　祖以此該之有所告而之焉謂之造於其所征罵焉</span><br/>
<span class='tline' id='l348' data-llen='7863:7886'>　謂之禡罵若武成所謂告于皇天后土所過名山大</span><br/>
<span class='tline' id='l349' data-llen='7886:7913'><a onclick="displayPageImage('KR1d0057', 'WYG', '029-20a' );" name="029-20a" class="pb">[029-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7913:7934'>　川曰今殷王受無道暴殄天物害虐烝民之類</span><br/>
<span class='tline' id='l351' data-llen='7934:7957'>　臨川王氏曰受命於祖此即載主而受命用命賞于</span><br/>
<span class='tline' id='l352' data-llen='7957:7976'>　祖是也上已造乎禰疏云即是造禰非也</span><br/>
<span class='tline' id='l353' data-llen='7976:7999'>　李氏曰師出則受命於祖遂奉命以出曰用命賞于</span><br/>
<span class='tline' id='l354' data-llen='7999:8022'>　祖是也師還則受成於學詩曰矯矯虎臣在頖獻馘</span><br/>
<span class='tline' id='l355' data-llen='8022:8045'>　是也雖然先王之所謂成者非特克敵而後謂之成</span><br/>
<span class='tline' id='l356' data-llen='8045:8068'>　也六月之詩言北伐亦曰既成我服此所謂成者武</span><br/>
<span class='tline' id='l357' data-llen='8068:8091'>　之成而已訊辭之未從者也盖小人之智不足以知</span><br/>
<span class='tline' id='l358' data-llen='8091:8118'><a onclick="displayPageImage('KR1d0057', 'WYG', '029-20b' );" name="029-20b" class="pb">[029-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8118:8141'>　君子馘斷其耳以其無聞也先王之執有罪以其無</span><br/>
<span class='tline' id='l360' data-llen='8141:8149'>　聞無知而已</span><br/>
<span class='tline' id='l361' data-llen='8149:8172'>天子諸侯無事則嵗三田一為乾豆二為賔客三為充</span><br/>
<span class='tline' id='l362' data-llen='8172:8193'>君之庖無事而不田曰不敬田不以禮曰暴天物</span><br/>
<span class='tline' id='l363' data-llen='8193:8216'>　鄭氏曰三田者夏不田盖夏時也周禮春曰蒐夏曰</span><br/>
<span class='tline' id='l364' data-llen='8216:8239'>　苗秋曰獮冬曰狩乾豆謂腊之以為祭祀豆實也庖</span><br/>
<span class='tline' id='l365' data-llen='8239:8255'>　今之厨也不敬者簡祭祀略賔客</span><br/>
<span class='tline' id='l366' data-llen='8255:8278'>　孔氏曰自此至覆巢一節論天子以下田獵之事無</span><br/>
<span class='tline' id='l367' data-llen='8278:8305'><a onclick="displayPageImage('KR1d0057', 'WYG', '029-21a' );" name="029-21a" class="pb">[029-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8305:8328'>　事謂無征伐出行喪凶之事則一嵗三時田獵獵在</span><br/>
<span class='tline' id='l369' data-llen='8328:8351'>　田中又為田除害故稱田也夏則生養之時夏禹以</span><br/>
<span class='tline' id='l370' data-llen='8351:8374'>　仁讓得天下又觸其夏名故夏不田鄭此註取春秋</span><br/>
<span class='tline' id='l371' data-llen='8374:8397'>　緯運斗樞之文周禮春曰蒐以下大司馬職文又鄭</span><br/>
<span class='tline' id='l372' data-llen='8397:8420'>　釋廢疾云嵗三田謂以下乾豆三事為田也然當以</span><br/>
<span class='tline' id='l373' data-llen='8420:8443'>　此經註為正豆實非脯而云乾者謂作醢及臡先乾</span><br/>
<span class='tline' id='l374' data-llen='8443:8466'>　其肉故云乾豆是上殺者也二為賔客中殺者也三</span><br/>
<span class='tline' id='l375' data-llen='8466:8489'>　充君庖下殺者也案榖梁桓四年范寗云上殺中心</span><br/>
<span class='tline' id='l376' data-llen='8489:8516'><a onclick="displayPageImage('KR1d0057', 'WYG', '029-21b' );" name="029-21b" class="pb">[029-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8516:8539'>　死速乾之以為豆實次殺射髀骼死差遲故為賔客</span><br/>
<span class='tline' id='l378' data-llen='8539:8562'>　下殺中腸汙泡死最遲故充庖厨又車攻毛傳云自</span><br/>
<span class='tline' id='l379' data-llen='8562:8585'>　左膘而射之達於右腢為上殺射右耳本次之射左</span><br/>
<span class='tline' id='l380' data-llen='8585:8608'>　髀達於右䯚為下殺是亦有三等之殺先宗廟次賔</span><br/>
<span class='tline' id='l381' data-llen='8608:8631'>　客尊神敬賔之義田不以禮殺傷過多暴害天所生</span><br/>
<span class='tline' id='l382' data-llen='8631:8643'>　物以禮田則下文是也</span><br/>
<span class='tline' id='l383' data-llen='8643:8666'>　長樂陳氏曰蒐苗獮狩必法於田故皆謂之田田有</span><br/>
<span class='tline' id='l384' data-llen='8666:8689'>　三禮故謂之三田則猶祭八神謂之八蜡也田必於</span><br/>
<span class='tline' id='l385' data-llen='8689:8716'><a onclick="displayPageImage('KR1d0057', 'WYG', '029-22a' );" name="029-22a" class="pb">[029-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8716:8739'>　無事之時則異夫好田獵畢弋不脩民事與喪蒐者</span><br/>
<span class='tline' id='l387' data-llen='8739:8762'>　也乾豆所以祭祀祭祀而後賔客賔客而後充庖此</span><br/>
<span class='tline' id='l388' data-llen='8762:8785'>　頤卦先所養而後所自養之意也祭祀賔客以上殺</span><br/>
<span class='tline' id='l389' data-llen='8785:8808'>　次殺充庖以下殺厚所養而薄所自養也周官大宰</span><br/>
<span class='tline' id='l390' data-llen='8808:8831'>　之九式先祭祀賔客之式而後羞服内饔先祭祀燕</span><br/>
<span class='tline' id='l391' data-llen='8831:8854'>　飲之割亨而後羞膳籩人醢人先祭祀賔客之薦羞</span><br/>
<span class='tline' id='l392' data-llen='8854:8877'>　而後内羞鹽人先祭祀賔客之鹽而後王之飴鹽是</span><br/>
<span class='tline' id='l393' data-llen='8877:8900'>　亦先所養而後自養之意也禹菲飲食而致孝乎鬼</span><br/>
<span class='tline' id='l394' data-llen='8900:8927'><a onclick="displayPageImage('KR1d0057', 'WYG', '029-22b' );" name="029-22b" class="pb">[029-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8927:8950'>　神惡衣服而致美乎黻冕是亦厚所養而薄所自養</span><br/>
<span class='tline' id='l396' data-llen='8950:8956'>　之意也</span><br/>
<span class='tline' id='l397' data-llen='8956:8979'>　嚴陵方氏曰事謂喪荒之類天子諸侯於無事之嵗</span><br/>
<span class='tline' id='l398' data-llen='8979:9002'>　然後田則其田也可謂有節矣春蒐夏苗秋獮冬狩</span><br/>
<span class='tline' id='l399' data-llen='9002:9025'>　則田所行之時也乾豆賔客充君之庖則田所為之</span><br/>
<span class='tline' id='l400' data-llen='9025:9048'>　事也所行之時有四所為之事有三故曰嵗三田也</span><br/>
<span class='tline' id='l401' data-llen='9048:9071'>　與易言田獲三品同義所謂三田如是而已公羊氏</span><br/>
<span class='tline' id='l402' data-llen='9071:9094'>　以夏不田誤矣夫乾豆所以奉神賔客所以奉人充</span><br/>
<span class='tline' id='l403' data-llen='9094:9121'><a onclick="displayPageImage('KR1d0057', 'WYG', '029-23a' );" name="029-23a" class="pb">[029-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9121:9144'>　庖所以奉己先神而後人先人而後已故其序如此</span><br/>
<span class='tline' id='l405' data-llen='9144:9167'>　周官祭祀賔客羞服之式其序其義與此合所謂乾</span><br/>
<span class='tline' id='l406' data-llen='9167:9190'>　豆者何也上言乾則知豆之實為醢下言豆則知乾</span><br/>
<span class='tline' id='l407' data-llen='9190:9213'>　之用為籩矣周官籩人掌四籩之實醢人掌四豆之</span><br/>
<span class='tline' id='l408' data-llen='9213:9236'>　實上言籩人以見醢人所掌者為豆下言醢人以見</span><br/>
<span class='tline' id='l409' data-llen='9236:9259'>　籩人所實者為乾王制言豆而不言籩周官言籩而</span><br/>
<span class='tline' id='l410' data-llen='9259:9282'>　不言豆亦互相備也且籩之為器編竹為之所冝者</span><br/>
<span class='tline' id='l411' data-llen='9282:9305'>　乾物故四籩之實皆脯鱐乾䕩之類豆之為器刳木</span><br/>
<span class='tline' id='l412' data-llen='9305:9332'><a onclick="displayPageImage('KR1d0057', 'WYG', '029-23b' );" name="029-23b" class="pb">[029-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9332:9355'>　為之所冝者湆物故四豆之實皆菹臡醓醢之類祭</span><br/>
<span class='tline' id='l414' data-llen='9355:9378'>　祀之物不止於籩豆之實而此止以是為言者盖田</span><br/>
<span class='tline' id='l415' data-llen='9378:9401'>　之所共者止於是故也若鼎俎之實則牧人共之而</span><br/>
<span class='tline' id='l416' data-llen='9401:9405'>　已</span><br/>
<span class='tline' id='l417' data-llen='9405:9428'>　馬氏曰謂祭無益故無事而不田曰不敬謂暴無傷</span><br/>
<span class='tline' id='l418' data-llen='9428:9451'>　故田不以禮曰暴天物無事而田非以從獸無厭盖</span><br/>
<span class='tline' id='l419' data-llen='9451:9474'>　田者所以供祖廟可田而不田則是謂祭無益也故</span><br/>
<span class='tline' id='l420' data-llen='9474:9497'>　曰不敬田雖以殺為上而殺之中又有禮焉故曰不</span><br/>
<span class='tline' id='l421' data-llen='9497:9524'><a onclick="displayPageImage('KR1d0057', 'WYG', '029-24a' );" name="029-24a" class="pb">[029-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9524:9544'>　以禮雖為之詭遇一朝而獲十君子不取也</span><br/>
<span class='tline' id='l423' data-llen='9544:9567'>　山隂陸氏曰據此天子諸侯闕一時田春蒐則不苗</span><br/>
<span class='tline' id='l424' data-llen='9567:9590'>　苗則不獮獮則不狩狩則不蒐春秋傳曰四時之田</span><br/>
<span class='tline' id='l425' data-llen='9590:9613'>　用三焉唯其所先得一為乾豆二為賔客三為充君</span><br/>
<span class='tline' id='l426' data-llen='9613:9618'>　之庖</span><br/>
<span class='tline' id='l427' data-llen='9618:9641'>　講義曰田不可廢亦不可過唯不可廢故無事則必</span><br/>
<span class='tline' id='l428' data-llen='9641:9664'>　田無事而不田是不知事神接人之道斯為不敬也</span><br/>
<span class='tline' id='l429' data-llen='9664:9687'>　唯不可過故其田必以禮田而不以禮是荒於田獵</span><br/>
<span class='tline' id='l430' data-llen='9687:9714'><a onclick="displayPageImage('KR1d0057', 'WYG', '029-24b' );" name="029-24b" class="pb">[029-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9714:9727'>　斯為殘暴天所生之物也</span><br/>
<span class='tline' id='l432' data-llen='9727:9750'>天子不合圍諸侯不掩羣天子殺則下大綏諸侯殺則</span><br/>
<span class='tline' id='l433' data-llen='9750:9770'>下小綏大夫殺則止佐車佐車止則百姓田獵</span><br/>
<span class='tline' id='l434' data-llen='9770:9793'>　鄭氏曰合圍掩羣為盡物也綏當為緌緌有虞氏之</span><br/>
<span class='tline' id='l435' data-llen='9793:9809'>　旌旗也下謂幣之佐車驅逆之車</span><br/>
<span class='tline' id='l436' data-llen='9809:9832'>　孔氏曰綏是登車之索緌是旌旗名明堂位云有虞</span><br/>
<span class='tline' id='l437' data-llen='9832:9855'>　氏之旂夏后氏之綏鄭註云有虞氏當言緌是旌旗</span><br/>
<span class='tline' id='l438' data-llen='9855:9878'>　無旒者周謂之大麾於周則春夏田用緌故鄭答趙</span><br/>
<span class='tline' id='l439' data-llen='9878:9905'><a onclick="displayPageImage('KR1d0057', 'WYG', '029-25a' );" name="029-25a" class="pb">[029-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9905:9928'>　商云春夏用大麾秋冬用大常弊謂仆于地也若初</span><br/>
<span class='tline' id='l441' data-llen='9928:9951'>　殺時則抗之己殺獵止之時則弊之故詩傳云天子</span><br/>
<span class='tline' id='l442' data-llen='9951:9974'>　發抗大綏諸侯發抗小綏此抗綏以表天子諸侯之</span><br/>
<span class='tline' id='l443' data-llen='9974:9997'>　獲也大司馬云乃設驅逆之車註云驅驅出禽獸使</span><br/>
<span class='tline' id='l444' data-llen='9997:10020'>　趨田者也逆逆要不得令走凡四時田獵欲止之時</span><br/>
<span class='tline' id='l445' data-llen='10020:10043'>　名不同案大司馬春火弊謂春時田獵殺獲禽獸將</span><br/>
<span class='tline' id='l446' data-llen='10043:10066'>　畢放火焚萊而後止夏車弊註云車弊驅獸之車止</span><br/>
<span class='tline' id='l447' data-llen='10066:10089'>　也謂獵人殺禽既畢布列車乗緫驅禽獸而後止秋</span><br/>
<span class='tline' id='l448' data-llen='10089:10116'><a onclick="displayPageImage('KR1d0057', 'WYG', '029-25b' );" name="029-25b" class="pb">[029-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10116:10139'>　羅弊註云秋田主用罔中殺者多也皆殺而罔止冬</span><br/>
<span class='tline' id='l450' data-llen='10139:10162'>　徒弊註云冬田主用衆物多衆得取是四時不同也</span><br/>
<span class='tline' id='l451' data-llen='10162:10185'>　大夫殺則止佐車則天子諸侯殺未止佐車也云佐</span><br/>
<span class='tline' id='l452' data-llen='10185:10208'>　車止則百姓田獵以此推之則天子殺然後諸侯殺</span><br/>
<span class='tline' id='l453' data-llen='10208:10231'>　諸侯殺然後大夫殺故詩傳云天子發然後諸侯發</span><br/>
<span class='tline' id='l454' data-llen='10231:10254'>　諸侯發然後大夫士發是也此云佐車止謂冬獵時</span><br/>
<span class='tline' id='l455' data-llen='10254:10277'>　然則大緌小緌是夏殷之法秋冬皆用緌異於周也</span><br/>
<span class='tline' id='l456' data-llen='10277:10300'>　案熊氏曰天子四時田獵皆得圍但不合耳若諸侯</span><br/>
<span class='tline' id='l457' data-llen='10300:10327'><a onclick="displayPageImage('KR1d0057', 'WYG', '029-26a' );" name="029-26a" class="pb">[029-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10327:10350'>　唯春田不圍夏秋冬皆得圍亦不合耳故曲禮云國</span><br/>
<span class='tline' id='l459' data-llen='10350:10373'>　君春田不圍澤此諸侯是畿内諸侯為天子大夫者</span><br/>
<span class='tline' id='l460' data-llen='10373:10385'>　故曲禮云大夫不掩羣</span><br/>
<span class='tline' id='l461' data-llen='10385:10408'>　嚴陵方氏曰合圍謂合藪澤而圍之也掩羣則掩禽</span><br/>
<span class='tline' id='l462' data-llen='10408:10431'>　獸之羣而已此大小多少之别也亦見曲禮國君春</span><br/>
<span class='tline' id='l463' data-llen='10431:10454'>　田不圍澤解天子殺則下大綏大夫殺則止佐車者</span><br/>
<span class='tline' id='l464' data-llen='10454:10477'>　田車之有綏田者執之以升降也田車之有佐田者</span><br/>
<span class='tline' id='l465' data-llen='10477:10500'>　用之以驅逆也下綏則示其不復有升降之節也止</span><br/>
<span class='tline' id='l466' data-llen='10500:10527'><a onclick="displayPageImage('KR1d0057', 'WYG', '029-26b' );" name="029-26b" class="pb">[029-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10527:10550'>　佐車則示其不復為驅逆之備也既殺而獲禽獸則</span><br/>
<span class='tline' id='l468' data-llen='10550:10573'>　不復有升降之節與驅逆之備而田之有節固可見</span><br/>
<span class='tline' id='l469' data-llen='10573:10596'>　矣於大夫言佐車則天子諸侯所下之綏皆正車也</span><br/>
<span class='tline' id='l470' data-llen='10596:10619'>　以大綏言天子以小綏言諸侯以佐車言大夫又所</span><br/>
<span class='tline' id='l471' data-llen='10619:10642'>　以為重輕之别與佐車止則百姓田獵者盖尊卑先</span><br/>
<span class='tline' id='l472' data-llen='10642:10665'>　後之序也大司馬之車弊亦若是已言百姓而不及</span><br/>
<span class='tline' id='l473' data-llen='10665:10688'>　士者以士之卑與百姓不必為先後之序故也既曰</span><br/>
<span class='tline' id='l474' data-llen='10688:10699'>　田又曰獵其實一也</span><br/>
<span class='tline' id='l475' data-llen='10699:10726'><a onclick="displayPageImage('KR1d0057', 'WYG', '029-27a' );" name="029-27a" class="pb">[029-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10726:10749'>　馬氏曰自天子不合圍至百姓田獵此田以禮之事</span><br/>
<span class='tline' id='l477' data-llen='10749:10772'>　也天子勢足以合圍故曰不合圍諸侯勢足以掩羣</span><br/>
<span class='tline' id='l478' data-llen='10772:10795'>　故曰不掩羣此非特田之以禮又示其有愛物之仁</span><br/>
<span class='tline' id='l479' data-llen='10795:10818'>　也曲禮曰國君春田不圍澤大夫不掩羣與此不同</span><br/>
<span class='tline' id='l480' data-llen='10818:10841'>　何也盖曲禮者周制也其禮則致詳言國君春田不</span><br/>
<span class='tline' id='l481' data-llen='10841:10864'>　圍澤則知天子得圍澤也言大夫不掩羣則知諸侯</span><br/>
<span class='tline' id='l482' data-llen='10864:10887'>　得掩羣也殷之制則致寛故曰天子不合圍諸侯不</span><br/>
<span class='tline' id='l483' data-llen='10887:10893'>　掩羣也</span><br/>
<span class='tline' id='l484' data-llen='10893:10920'><a onclick="displayPageImage('KR1d0057', 'WYG', '029-27b' );" name="029-27b" class="pb">[029-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10920:10943'>　山隂陸氏曰此正田獵之時也即春田國君不圍澤</span><br/>
<span class='tline' id='l486' data-llen='10943:10966'>　大夫不掩羣且天子言合圍不言圍澤大天子也車</span><br/>
<span class='tline' id='l487' data-llen='10966:10989'>　所乗也貶於下綏鄭氏謂佐車驅逆之車佐車有非</span><br/>
<span class='tline' id='l488' data-llen='10989:11012'>　驅逆之車故曰掌佐車之政設驅逆之車謂之驅逆</span><br/>
<span class='tline' id='l489' data-llen='11012:11033'>　驅而逆我然後殺之故曰王用三驅失前禽也</span><br/>
<span class='tline' id='l490' data-llen='11033:11056'>　廬陵胡氏曰綏登車索也已殺獵止之時不復驅車</span><br/>
<span class='tline' id='l491' data-llen='11056:11079'>　故下之下謂執綏不抗而弛綏也詩傳云天子發抗</span><br/>
<span class='tline' id='l492' data-llen='11079:11102'>　大綏諸侯發抗小綏抗謂不下也此云綏故下云止</span><br/>
<span class='tline' id='l493' data-llen='11102:11129'><a onclick="displayPageImage('KR1d0057', 'WYG', '029-28a' );" name="029-28a" class="pb">[029-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='11129:11152'>　佐車皆一類也鄭云綏作緌有虞氏之旗也案明堂</span><br/>
<span class='tline' id='l495' data-llen='11152:11175'>　位夏后氏之緌故鄭引之彼論旌旗以綏為緌可也</span><br/>
<span class='tline' id='l496' data-llen='11175:11198'>　此論獵止弛綏及止佐車皆是車一類不必易為緌</span><br/>
<span class='tline' id='l497' data-llen='11198:11221'>　也鄭多改經文非也鄭又謂下為弊云弊仆於地也</span><br/>
<span class='tline' id='l498' data-llen='11221:11244'>　案山虞植虞旗澤虞植虞旌謂田罷致禽於旌旗也</span><br/>
<span class='tline' id='l499' data-llen='11244:11267'>　植立也田罷當立旗豈有弊仆於地之理又可見綏</span><br/>
<span class='tline' id='l500' data-llen='11267:11290'>　非緌也先儒云此冬獵之時也則大綏小綏是夏殷</span><br/>
<span class='tline' id='l501' data-llen='11290:11313'>　之法故秋冬田皆用緌異於周春夏田用緌也且鄭</span><br/>
<span class='tline' id='l502' data-llen='11313:11340'><a onclick="displayPageImage('KR1d0057', 'WYG', '029-28b' );" name="029-28b" class="pb">[029-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11340:11363'>　既以緌為有虞氏之旗則夏殷周安得用之今云夏</span><br/>
<span class='tline' id='l504' data-llen='11363:11386'>　殷秋冬用緌周春夏用緌又明此大綏小綏非緌也</span><br/>
<span class='tline' id='l505' data-llen='11386:11409'>獺祭魚然後虞人入澤梁豺祭獸然後田獵鳩化為鷹</span><br/>
<span class='tline' id='l506' data-llen='11409:11432'>然後設罻羅草木零落然後入山林昆蟲未蟄不以火</span><br/>
<span class='tline' id='l507' data-llen='11432:11448'>田不麛不卵不殺胎不殀夭不覆巢</span><br/>
<span class='tline' id='l508' data-llen='11448:11471'>　鄭氏曰取物必順時侯也梁絶水取魚者罻小網也</span><br/>
<span class='tline' id='l509' data-llen='11471:11494'>　昆明也明蟲者得陽而生得隂而蔵麛卵胎夭未成</span><br/>
<span class='tline' id='l510' data-llen='11494:11513'>　物重傷之也殀斷殺也少長曰夭覆敗也</span><br/>
<span class='tline' id='l511' data-llen='11513:11540'><a onclick="displayPageImage('KR1d0057', 'WYG', '029-29a' );" name="029-29a" class="pb">[029-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11540:11563'>　孔氏曰月令止月獺祭魚孝經緯云獸蟄伏獺祭魚</span><br/>
<span class='tline' id='l513' data-llen='11563:11586'>　則十月中也是獺一嵗再祭魚此下文鳩化為鷹草</span><br/>
<span class='tline' id='l514' data-llen='11586:11609'>　木零落文相連接則謂十月時正月雖獺祭魚虞人</span><br/>
<span class='tline' id='l515' data-llen='11609:11632'>　不得入澤梁也月令九月豺乃祭獸夏小正十月豺</span><br/>
<span class='tline' id='l516' data-llen='11632:11655'>　祭獸則是九月末十月初也豺祭獸後百姓可以田</span><br/>
<span class='tline' id='l517' data-llen='11655:11678'>　獵鳩化有漸月令季夏鷹乃學習孟秋鷹乃祭鳥其</span><br/>
<span class='tline' id='l518' data-llen='11678:11701'>　鳩化為鷹則八月時也以月令二月鷹化為鳩則八</span><br/>
<span class='tline' id='l519' data-llen='11701:11724'>　月鳩化為鷹也故周禮司裘中秋獻良裘註云中秋</span><br/>
<span class='tline' id='l520' data-llen='11724:11751'><a onclick="displayPageImage('KR1d0057', 'WYG', '029-29b' );" name="029-29b" class="pb">[029-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11751:11774'>　鳩化為鷹是也罻捕鳥網也又爾雅云鳥罟謂之羅</span><br/>
<span class='tline' id='l522' data-llen='11774:11797'>　草木零落謂十月時月令季秋草木黄落則十月時</span><br/>
<span class='tline' id='l523' data-llen='11797:11820'>　也故毛詩傳云草木不折不操斧斤不入山林此謂</span><br/>
<span class='tline' id='l524' data-llen='11820:11843'>　官民總取材木若依時取者則山虞云仲冬斬陽木</span><br/>
<span class='tline' id='l525' data-llen='11843:11866'>　仲夏斬隂木不在零落之時也昆蟲未蟄不以火田</span><br/>
<span class='tline' id='l526' data-llen='11866:11889'>　謂未十月時也十月則得火田矣故羅氏蜡則作羅</span><br/>
<span class='tline' id='l527' data-llen='11889:11913'>　𥜗註云今俗放火張羅從十月以後至仲春皆得火</span><br/>
<span class='tline' id='l528' data-llen='11913:11936'>　田故司馬職云春火弊是也不麛不卵據春時特甚</span><br/>
<span class='tline' id='l529' data-llen='11936:11963'><a onclick="displayPageImage('KR1d0057', 'WYG', '029-30a' );" name="029-30a" class="pb">[029-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='11963:11986'>　不殀夭等亦然故國語云獸長麛夭鳥翼鷇卵是春</span><br/>
<span class='tline' id='l531' data-llen='11986:12009'>　尤甚此註云重傷未成物則四時皆然也國語既云</span><br/>
<span class='tline' id='l532' data-llen='12009:12028'>　獸長麛夭天與麛相連故鄭云少長曰夭</span><br/>
<span class='tline' id='l533' data-llen='12028:12051'>　長樂劉氏曰天生萬物以時聖人賛之以徳地生萬</span><br/>
<span class='tline' id='l534' data-llen='12051:12074'>　物以氣聖人賛之以禮徳正於内則時罔不和禮正</span><br/>
<span class='tline' id='l535' data-llen='12074:12097'>　於外則氣罔不順和順鍾於萬物則生成不失其冝</span><br/>
<span class='tline' id='l536' data-llen='12097:12120'>　和順浹於人心則動用不違於法此聖王所以盡人</span><br/>
<span class='tline' id='l537' data-llen='12120:12143'>　之性於上而盡萬物之性於天下也堯舜禹湯文武</span><br/>
<span class='tline' id='l538' data-llen='12143:12170'><a onclick="displayPageImage('KR1d0057', 'WYG', '029-30b' );" name="029-30b" class="pb">[029-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='12170:12193'>　之為道莫不以是先焉乃能嗣天以仁而使萬物各</span><br/>
<span class='tline' id='l540' data-llen='12193:12216'>　正其性命也故取之各有其時則物得以曲遂其生</span><br/>
<span class='tline' id='l541' data-llen='12216:12239'>　而材無不成矣用之各有其制則民得以禮節其欲</span><br/>
<span class='tline' id='l542' data-llen='12239:12248'>　而徳罔不礪矣</span><br/>
<span class='tline' id='l543' data-llen='12248:12271'>　延平周氏曰獺祭魚而下主言秋冬不麛不卵而下</span><br/>
<span class='tline' id='l544' data-llen='12271:12294'>　主言春夏若獺祭魚者莫非感隂氣之肅殺若麛與</span><br/>
<span class='tline' id='l545' data-llen='12294:12317'>　卵者莫非感陽氣之發生先王輔相天地而育萬物</span><br/>
<span class='tline' id='l546' data-llen='12317:12323'>　有道也</span><br/>
<span class='tline' id='l547' data-llen='12323:12350'><a onclick="displayPageImage('KR1d0057', 'WYG', '029-31a' );" name="029-31a" class="pb">[029-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='12350:12373'>　嚴陵方氏曰獺祭魚盖孟春之月也豺祭獸盖季秋</span><br/>
<span class='tline' id='l549' data-llen='12373:12396'>　之月也魚隂物也其性随陽而上春為陽中魚於是</span><br/>
<span class='tline' id='l550' data-llen='12396:12419'>　時則易取焉故獺祭魚而入澤梁者因以為取魚之</span><br/>
<span class='tline' id='l551' data-llen='12419:12442'>　候也獸陽物也其質乗隂而成秋為隂中獸於是時</span><br/>
<span class='tline' id='l552' data-llen='12442:12465'>　則可取焉故豺祭獸而田獵者因以為取獸之候也</span><br/>
<span class='tline' id='l553' data-llen='12465:12488'>　虞澤虞也周官有山虞有澤虞月令於季秋之月言</span><br/>
<span class='tline' id='l554' data-llen='12488:12511'>　草木黄落蟄蟲咸俯則凡此所言皆主季秋可知然</span><br/>
<span class='tline' id='l555' data-llen='12511:12534'>　考之周官則有不合特殷之制異耳麛卵已見曲禮</span><br/>
<span class='tline' id='l556' data-llen='12534:12561'><a onclick="displayPageImage('KR1d0057', 'WYG', '029-31b' );" name="029-31b" class="pb">[029-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12561:12584'>　士不取麛卵解然經言秋冝犢麛又言韭以卵則麛</span><br/>
<span class='tline' id='l558' data-llen='12584:12607'>　卵非不取也亦禁之使有節而已不覆巢者不特惡</span><br/>
<span class='tline' id='l559' data-llen='12607:12630'>　傷其孚乳而又惡其盡物之利焉且巢以仰承為順</span><br/>
<span class='tline' id='l560' data-llen='12630:12639'>　故以不覆言之</span><br/>
<span class='tline' id='l561' data-llen='12639:12662'>　山隂陸氏曰不直言入澤梁者雖入猶有紀極獺祭</span><br/>
<span class='tline' id='l562' data-llen='12662:12685'>　魚十月豺祭獸九月鳩化為鷹八月也舉其重者於</span><br/>
<span class='tline' id='l563' data-llen='12685:12708'>　其舉重淺言殺物君子之詞也退草木在下賤之也</span><br/>
<span class='tline' id='l564' data-llen='12708:12731'>　其直言入山林亦以此爾雅曰火蟲為狩即此所謂</span><br/>
<span class='tline' id='l565' data-llen='12731:12758'><a onclick="displayPageImage('KR1d0057', 'WYG', '029-32a' );" name="029-32a" class="pb">[029-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='12758:12781'>　火田然則季春出火為焚也為耕而焚非為獵而焚</span><br/>
<span class='tline' id='l567' data-llen='12781:12804'>　也即經應焚顧問昆蟲蟄否是之謂不知務麛尚迷</span><br/>
<span class='tline' id='l568' data-llen='12804:12827'>　卵尚暗先王於物無不致意焉不言孩蟲言昆蟲未</span><br/>
<span class='tline' id='l569' data-llen='12827:12850'>　蟄不以火田不嫌也不言飛鳥言鳩化為鷹然後設</span><br/>
<span class='tline' id='l570' data-llen='12850:12873'>　罻羅不嫌也據母覆巢毋殺孩蟲胎夭飛鳥毋麛毋</span><br/>
<span class='tline' id='l571' data-llen='12873:12896'>　卵言胎在天上言卵在麛下閔胎卵也一則在上一</span><br/>
<span class='tline' id='l572' data-llen='12896:12919'>　則在下亦互相挾著一視同仁不麛不卵矣又不欲</span><br/>
<span class='tline' id='l573' data-llen='12919:12942'>　殺胎也雖不殺胎殀夭亦不可雖不殀夭覆巢亦不</span><br/>
<span class='tline' id='l574' data-llen='12942:12969'><a onclick="displayPageImage('KR1d0057', 'WYG', '029-32b' );" name="029-32b" class="pb">[029-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='12969:12973'>　可</span><br/>
<span class='tline' id='l576' data-llen='12973:12996'>　長樂陳氏曰昆蟲未蟄不以火田以火伏而後蟄者</span><br/>
<span class='tline' id='l577' data-llen='12996:13019'>　畢故也然孟春啓蟄而周禮中春之田有火弊者焚</span><br/>
<span class='tline' id='l578' data-llen='13019:13042'>　圃草以田可也焚山林以田不可也月令仲春禁焚</span><br/>
<span class='tline' id='l579' data-llen='13042:13065'>　禮也郊特牲季春出火為焚非禮也春秋之時楚子</span><br/>
<span class='tline' id='l580' data-llen='13065:13082'>　田使齊侯載燧此火田之所用者與</span><br/>
<span class='tline' id='l581' data-llen='13082:13085'>　</span><br/>
<span class='tline' id='l582' data-llen='13085:13096'>　禮記集說卷二十九</span><br/>
</p>
<p><br/>
</p>
  </div>
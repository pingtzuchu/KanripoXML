<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0057', 'WYG', '151-1a' );" name="151-1a" class="pb">[151-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　禮記集説卷一百五十一　　宋　衛湜　撰</span><br/>
<span class='tline' id='l10' data-llen='214:237'>詩云瞻彼淇澳菉竹猗猗有斐君子如切如磋如琢如</span><br/>
<span class='tline' id='l11' data-llen='237:260'>磨瑟兮僩兮赫兮喧兮有斐君子終不可諠兮如切如</span><br/>
<span class='tline' id='l12' data-llen='260:283'>磋者道學也如琢如磨者自脩也瑟兮僩兮者恂慄也</span><br/>
<span class='tline' id='l13' data-llen='283:306'>赫兮喧兮者威儀也有斐君子終不可諠兮者道盛徳</span><br/>
<span class='tline' id='l14' data-llen='306:329'>至善民之不能忘也詩云於戲前王不忘君子賢其賢</span><br/>
<span class='tline' id='l15' data-llen='329:351'>而親其親小人樂其樂而利其利此以没世不忘也</span><br/>
<span class='tline' id='l16' data-llen='351:377'><a onclick="displayPageImage('KR1d0057', 'WYG', '151-1b' );" name="151-1b" class="pb">[151-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='377:400'>　鄭氏曰此心廣體胖之詩也澳隈崖也猗猗喻美盛</span><br/>
<span class='tline' id='l18' data-llen='400:423'>　斐有文章貌也諠忘也道猶言也恂字或作峻讀如</span><br/>
<span class='tline' id='l19' data-llen='423:446'>　嚴峻之峻言其容貌嚴栗也民不能忘以其意誠而</span><br/>
<span class='tline' id='l20' data-llen='446:469'>　徳著也聖人既有親賢之徳其政又有樂利於民君</span><br/>
<span class='tline' id='l21' data-llen='469:480'>　子小人各有以思之</span><br/>
<span class='tline' id='l22' data-llen='480:503'>　孔氏曰瞻彼淇澳菉竹猗猗此詩衛風淇澳之篇美</span><br/>
<span class='tline' id='l23' data-llen='503:526'>　衛武公之徳也如骨之切如角之磋如玉之琢如石</span><br/>
<span class='tline' id='l24' data-llen='526:549'>　之磨瑟然顔色矜莊僩然性行寛大赫然顔色盛美</span><br/>
<span class='tline' id='l25' data-llen='549:575'><a onclick="displayPageImage('KR1d0057', 'WYG', '151-2a' );" name="151-2a" class="pb">[151-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='575:598'>　喧然威儀宣著恂慄謂顔色莊慄有斐君子者論道</span><br/>
<span class='tline' id='l27' data-llen='598:621'>　武公盛徳至善人之愛念不能忘也於戲前王不忘</span><br/>
<span class='tline' id='l28' data-llen='621:644'>　周頌烈文之篇也於戲猶言嗚呼以文王武王意誠</span><br/>
<span class='tline' id='l29' data-llen='644:667'>　於天下故詩人歎美之云此前世之王其徳不可忘</span><br/>
<span class='tline' id='l30' data-llen='667:671'>　也</span><br/>
<span class='tline' id='l31' data-llen='671:694'>　藍田吕氏曰切磋者解割之謂也琢磨者修治之謂</span><br/>
<span class='tline' id='l32' data-llen='694:717'>　也有璞玉於此將以為圭則必先解而為圭之質將</span><br/>
<span class='tline' id='l33' data-llen='717:740'>　以為璧則必先解而為璧之質如學者之志欲止於</span><br/>
<span class='tline' id='l34' data-llen='740:766'><a onclick="displayPageImage('KR1d0057', 'WYG', '151-2b' );" name="151-2b" class="pb">[151-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='766:789'>　小善則以小善為之質欲止於至善則以至善為之</span><br/>
<span class='tline' id='l36' data-llen='789:812'>　質琢磨者即其質以修治其文小善之質止可以修</span><br/>
<span class='tline' id='l37' data-llen='812:835'>　小善之文至善之質然後可以修至善之文故如圭</span><br/>
<span class='tline' id='l38' data-llen='835:858'>　之質不能琢磨而成璧璧之質不能琢磨而成圭故</span><br/>
<span class='tline' id='l39' data-llen='858:881'>　曰如切如磋道學也如琢如磨自修也恂慄者敬其</span><br/>
<span class='tline' id='l40' data-llen='881:904'>　學也威儀者見之文也斐文之著也學止於至善積</span><br/>
<span class='tline' id='l41' data-llen='904:927'>　而為盛徳至於文章著見則入於民心者深矣此誠</span><br/>
<span class='tline' id='l42' data-llen='927:950'>　之不可揜也故民不能忘也誠之至者非特入於民</span><br/>
<span class='tline' id='l43' data-llen='950:976'><a onclick="displayPageImage('KR1d0057', 'WYG', '151-3a' );" name="151-3a" class="pb">[151-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='976:999'>　心其所以道民者澤流於後世矣賢其賢親其親君</span><br/>
<span class='tline' id='l45' data-llen='999:1019'>　子化其善也樂其樂利其利小人蒙其惠也</span><br/>
<span class='tline' id='l46' data-llen='1019:1042'>　山隂陸氏曰赫兮喧兮者威儀也者所謂威儀棣棣</span><br/>
<span class='tline' id='l47' data-llen='1042:1065'>　光美相逮如此經曰乃出揖私朝煇如也登車則有</span><br/>
<span class='tline' id='l48' data-llen='1065:1088'>　光矣徳言盛善言至亦言之法此以沒世不忘也進</span><br/>
<span class='tline' id='l49' data-llen='1088:1107'>　於武公矣武公老而如此雖死猶如此也</span><br/>
<span class='tline' id='l50' data-llen='1107:1130'>　石林葉氏曰道學求諸人自修求諸己恂慄者誠於</span><br/>
<span class='tline' id='l51' data-llen='1130:1153'>　内威儀者文於外求諸人求諸己所以有至善也故</span><br/>
<span class='tline' id='l52' data-llen='1153:1179'><a onclick="displayPageImage('KR1d0057', 'WYG', '151-3b' );" name="151-3b" class="pb">[151-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1179:1202'>　曰發慮憲求善良誠於内文於外所以有盛徳也故</span><br/>
<span class='tline' id='l54' data-llen='1202:1225'>　曰動容周旋中禮盛徳之至善則民歸之不忘也故</span><br/>
<span class='tline' id='l55' data-llen='1225:1248'>　曰有斐君子終不可諠兮有盛徳至善則民無間於</span><br/>
<span class='tline' id='l56' data-llen='1248:1271'>　君子小人皆在所不忘也然而君子懐徳故賢其所</span><br/>
<span class='tline' id='l57' data-llen='1271:1294'>　賢者義也親其所親者仁也小人懐惠故樂其所樂</span><br/>
<span class='tline' id='l58' data-llen='1294:1309'>　者亦義也利其所利者亦仁也</span><br/>
<span class='tline' id='l59' data-llen='1309:1332'>　廬陵胡氏曰民不忘羙衛武之誠沒世不忘美文武</span><br/>
<span class='tline' id='l60' data-llen='1332:1349'>　之誠夫誠至於民懐不忘其誠至矣</span><br/>
<span class='tline' id='l61' data-llen='1349:1375'><a onclick="displayPageImage('KR1d0057', 'WYG', '151-4a' );" name="151-4a" class="pb">[151-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1375:1398'>　莆陽林氏曰此詩序云美武公之徳言其表裏相稱</span><br/>
<span class='tline' id='l63' data-llen='1398:1421'>　也故能先誠其意自然脩身可觀菉竹生於水傍自</span><br/>
<span class='tline' id='l64' data-llen='1421:1444'>　然猗猗而盛斐然如君子氣象盖由切磋琢磨而成</span><br/>
<span class='tline' id='l65' data-llen='1444:1467'>　就其材如此終是令人不能忘也下文乃戴記解此</span><br/>
<span class='tline' id='l66' data-llen='1467:1490'>　詩盖訓詁之學其來也逺自漢以前有之矣道治也</span><br/>
<span class='tline' id='l67' data-llen='1490:1513'>　謂學問以治之由學問然後日漸月漬所謂自修也</span><br/>
<span class='tline' id='l68' data-llen='1513:1536'>　言其學問而治之如切如磋也日漸月漬非一朝一</span><br/>
<span class='tline' id='l69' data-llen='1536:1559'>　夕之故如琢如磨也後又引於戲前王不忘説不能</span><br/>
<span class='tline' id='l70' data-llen='1559:1585'><a onclick="displayPageImage('KR1d0057', 'WYG', '151-4b' );" name="151-4b" class="pb">[151-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1585:1608'>　忘之義謂君子所以不能忘前王者謂其賢者則知</span><br/>
<span class='tline' id='l72' data-llen='1608:1631'>　其賢其可親者則親之小人所以不能忘前王者謂</span><br/>
<span class='tline' id='l73' data-llen='1631:1654'>　民之所樂前王亦與之同其樂民之所利前王亦與</span><br/>
<span class='tline' id='l74' data-llen='1654:1672'>　之同其利君子小人不能一日忘之也</span><br/>
<span class='tline' id='l75' data-llen='1672:1695'>　新安朱氏曰此與詩云邦畿千里至止於信皆傳之</span><br/>
<span class='tline' id='l76' data-llen='1695:1718'>　三章釋止於至善淇水名澳隈也切以刀鋸琢以椎</span><br/>
<span class='tline' id='l77' data-llen='1718:1741'>　鑿皆裁物使成形質也磋以鑢錫磨以沙石皆治物</span><br/>
<span class='tline' id='l78' data-llen='1741:1764'>　使其滑澤也治骨角者既切而復磋之治玉石者既</span><br/>
<span class='tline' id='l79' data-llen='1764:1790'><a onclick="displayPageImage('KR1d0057', 'WYG', '151-5a' );" name="151-5a" class="pb">[151-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1790:1813'>　琢而復磨之皆言其治之有緒而益致其精也瑟嚴</span><br/>
<span class='tline' id='l81' data-llen='1813:1836'>　宻之貌僩武毅之貌赫喧宣著盛大之貌諠忘也道</span><br/>
<span class='tline' id='l82' data-llen='1836:1859'>　言也學謂講習討論之事自脩者省察克治之功恂</span><br/>
<span class='tline' id='l83' data-llen='1859:1882'>　慄戰懼也威可畏也儀可象也引詩而釋之以見能</span><br/>
<span class='tline' id='l84' data-llen='1882:1905'>　得至善之所由而又以賛其徳容之盛也於戲歎辭</span><br/>
<span class='tline' id='l85' data-llen='1905:1928'>　前王謂文武也君子謂後賢後王小人謂後民也此</span><br/>
<span class='tline' id='l86' data-llen='1928:1951'>　言前王所以新民者止於至善能使天下後世無一</span><br/>
<span class='tline' id='l87' data-llen='1951:1974'>　物不得其所所以既没世而人思慕之愈乆而不忘</span><br/>
<span class='tline' id='l88' data-llen='1974:2000'><a onclick="displayPageImage('KR1d0057', 'WYG', '151-5b' );" name="151-5b" class="pb">[151-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2000:2024'>　也此兩節咏嘆淫泆其味深長當孰玩之　曰復引淇</span><br/>
<span class='tline' id='l90' data-llen='2024:2047'>　澳之詩何也曰上言止於至善之理備矣然其所以</span><br/>
<span class='tline' id='l91' data-llen='2047:2070'>　求之之方與其得之之驗則未之及故又引此詩以</span><br/>
<span class='tline' id='l92' data-llen='2070:2093'>　發明之也夫如切如磋言其所以講於學者已精而</span><br/>
<span class='tline' id='l93' data-llen='2093:2116'>　益求其精也如琢如磨言其所以修於身者已宻而</span><br/>
<span class='tline' id='l94' data-llen='2116:2139'>　益求其宻也此其所以擇善固執日就月將而得止</span><br/>
<span class='tline' id='l95' data-llen='2139:2162'>　於至善之由也恂慄者嚴敬之存乎中也威儀者輝</span><br/>
<span class='tline' id='l96' data-llen='2162:2185'>　光之著乎外也此其所以脺面盎背施於四體而為</span><br/>
<span class='tline' id='l97' data-llen='2185:2211'><a onclick="displayPageImage('KR1d0057', 'WYG', '151-6a' );" name="151-6a" class="pb">[151-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2211:2234'>　止於至善之驗也盛徳至善民不能忘盖人心之所</span><br/>
<span class='tline' id='l99' data-llen='2234:2257'>　同然聖人既先得之而其充盛宣著又如此是以民</span><br/>
<span class='tline' id='l100' data-llen='2257:2280'>　皆仰之而不能忘也盛徳以身之所得而言也至善</span><br/>
<span class='tline' id='l101' data-llen='2280:2303'>　以理之所極而言也切磋琢磨求其止於是而已矣</span><br/>
<span class='tline' id='l102' data-llen='2303:2326'>　曰切磋琢磨何以為學問自修之别也曰骨角脉理</span><br/>
<span class='tline' id='l103' data-llen='2326:2349'>　可尋而切磋之功易所謂始條理之事也玉石渾全</span><br/>
<span class='tline' id='l104' data-llen='2349:2372'>　堅確而琢磨之功難所謂終條理之事也　曰引烈</span><br/>
<span class='tline' id='l105' data-llen='2372:2395'>　文之詩而言前王之没世不忘何也曰賢其賢者聞</span><br/>
<span class='tline' id='l106' data-llen='2395:2421'><a onclick="displayPageImage('KR1d0057', 'WYG', '151-6b' );" name="151-6b" class="pb">[151-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2421:2444'>　而知之仰其徳業之盛也親其親者子孫保之思其</span><br/>
<span class='tline' id='l108' data-llen='2444:2467'>　覆育之恩也樂其樂者含哺鼔腹而安其樂利其利</span><br/>
<span class='tline' id='l109' data-llen='2467:2490'>　者耕田鑿井而享其利也此皆先王盛徳至善之餘</span><br/>
<span class='tline' id='l110' data-llen='2490:2510'>　澤故雖没世而人猶思之愈乆而不能忘也</span><br/>
<span class='tline' id='l111' data-llen='2510:2533'>　龍泉葉氏曰學者以宻察之功㣲細以驗之積漸以</span><br/>
<span class='tline' id='l112' data-llen='2533:2556'>　充之誠意所貫本末光明其或文或質或淺或深疾</span><br/>
<span class='tline' id='l113' data-llen='2556:2579'>　徐反復之際式有可觀之義盖君子察之於内衆人</span><br/>
<span class='tline' id='l114' data-llen='2579:2602'>　察之於外唯其中無可愧外無可憾所以詩人之形</span><br/>
<span class='tline' id='l115' data-llen='2602:2628'><a onclick="displayPageImage('KR1d0057', 'WYG', '151-7a' );" name="151-7a" class="pb">[151-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2628:2651'>　容若此之盛也學者强為善而已非以求之於人也</span><br/>
<span class='tline' id='l117' data-llen='2651:2674'>　及其為善之至純實著見而不可掩則斯民記之矣</span><br/>
<span class='tline' id='l118' data-llen='2674:2697'>　建安真氏曰如切如磋道學也主知而言如琢如磨</span><br/>
<span class='tline' id='l119' data-llen='2697:2720'>　自脩也主行而言此言致知力行之功當並進也知</span><br/>
<span class='tline' id='l120' data-llen='2720:2743'>　到十分精處而行處有一分未宻亦未得為至善須</span><br/>
<span class='tline' id='l121' data-llen='2743:2761'>　是知極其至行亦極其至方謂之至善</span><br/>
<span class='tline' id='l122' data-llen='2761:2784'>康誥曰克明徳太甲曰顧諟天之明命帝典曰克明峻</span><br/>
<span class='tline' id='l123' data-llen='2784:2807'>徳皆自明也湯之盤銘曰苟日新日日新又日新康誥</span><br/>
<span class='tline' id='l124' data-llen='2807:2833'><a onclick="displayPageImage('KR1d0057', 'WYG', '151-7b' );" name="151-7b" class="pb">[151-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2833:2856'>曰作新民詩曰周雖舊邦其命維新是故君子無所不</span><br/>
<span class='tline' id='l126' data-llen='2856:2861'>用其極</span><br/>
<span class='tline' id='l127' data-llen='2861:2884'>　鄭氏曰克能也顧念也諟猶正也帝典堯典亦尚書</span><br/>
<span class='tline' id='l128' data-llen='2884:2907'>　篇名峻大也皆自明明徳也盤銘刻戒於盤也極猶</span><br/>
<span class='tline' id='l129' data-llen='2907:2912'>　盡也</span><br/>
<span class='tline' id='l130' data-llen='2912:2935'>　孔氏曰周公封康叔作康誥太甲伊尹戒太甲之辭</span><br/>
<span class='tline' id='l131' data-llen='2935:2958'>　盤銘湯沐浴之盤刻銘為戒必於沐浴之盤者戒之</span><br/>
<span class='tline' id='l132' data-llen='2958:2981'>　甚也苟日新苟誠也非唯沐浴自新誠使道徳日益</span><br/>
<span class='tline' id='l133' data-llen='2981:3007'><a onclick="displayPageImage('KR1d0057', 'WYG', '151-8a' );" name="151-8a" class="pb">[151-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3007:3030'>　新也非唯一日之新當使日日益新非唯日日益新</span><br/>
<span class='tline' id='l135' data-llen='3030:3053'>　又須恒常日新皆是丁寧之辭作新民者周公使康</span><br/>
<span class='tline' id='l136' data-llen='3053:3076'>　叔作新殷民也周雖舊邦其命維新此大雅文王之</span><br/>
<span class='tline' id='l137' data-llen='3076:3099'>　篇言周雖舊是諸侯之邦其受天之命謂為天子而</span><br/>
<span class='tline' id='l138' data-llen='3099:3105'>　更新也</span><br/>
<span class='tline' id='l139' data-llen='3105:3128'>　河南程氏曰克明峻徳顧諟天之明命皆自明也者</span><br/>
<span class='tline' id='l140' data-llen='3128:3136'>　皆由於明也</span><br/>
<span class='tline' id='l141' data-llen='3136:3159'>　藍田吕氏曰古者大人之學未嘗不先自明其徳然</span><br/>
<span class='tline' id='l142' data-llen='3159:3185'><a onclick="displayPageImage('KR1d0057', 'WYG', '151-8b' );" name="151-8b" class="pb">[151-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3185:3208'>　後及於天下故引湯誥太甲堯典之言以明文王湯</span><br/>
<span class='tline' id='l144' data-llen='3208:3231'>　康皆自明也新之為言革其故也理義者人心之所</span><br/>
<span class='tline' id='l145' data-llen='3231:3254'>　同然唯大人為先得之徳之不明也以民之未知乎</span><br/>
<span class='tline' id='l146' data-llen='3254:3277'>　此也徳之不行也以民之未得乎此也先知覺後知</span><br/>
<span class='tline' id='l147' data-llen='3277:3300'>　先覺覺後覺則易昏為明易惡為善變化氣質如螟</span><br/>
<span class='tline' id='l148' data-llen='3300:3323'>　蛉之肖蜾臝是豈不為新乎雖然自明明徳者亦日</span><br/>
<span class='tline' id='l149' data-llen='3323:3346'>　新也合内外之道故自新然後新民也湯之盤銘自</span><br/>
<span class='tline' id='l150' data-llen='3346:3369'>　新者也康誥文王之詩新民者也君子治己治人其</span><br/>
<span class='tline' id='l151' data-llen='3369:3395'><a onclick="displayPageImage('KR1d0057', 'WYG', '151-9a' );" name="151-9a" class="pb">[151-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3395:3409'>　究一也故曰無所不用其極</span><br/>
<span class='tline' id='l153' data-llen='3409:3432'>　嚴陵方氏曰日新者日新其徳也易曰日新之謂盛</span><br/>
<span class='tline' id='l154' data-llen='3432:3455'>　徳苟日新者言日新之有始也日日新者言日新之</span><br/>
<span class='tline' id='l155' data-llen='3455:3478'>　有繼也又日新者言日新之有加也既有始又有繼</span><br/>
<span class='tline' id='l156' data-llen='3478:3501'>　又有加則日新其徳於是為至極之為言至也所與</span><br/>
<span class='tline' id='l157' data-llen='3501:3524'>　書言君子所其無逸之所同義盖有所則有用有用</span><br/>
<span class='tline' id='l158' data-llen='3524:3546'>　則有極既有所矣其可不用其極乎故其言如此</span><br/>
<span class='tline' id='l159' data-llen='3546:3569'>　然君子之日新非特在已下以治民上以承天亦莫</span><br/>
<span class='tline' id='l160' data-llen='3569:3595'><a onclick="displayPageImage('KR1d0057', 'WYG', '151-9b' );" name="151-9b" class="pb">[151-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3595:3618'>　不然故又引詩書之言以證之則無所不用其極又</span><br/>
<span class='tline' id='l162' data-llen='3618:3624'>　在乎此</span><br/>
<span class='tline' id='l163' data-llen='3624:3647'>　山隂陸氏曰諟之在前顧之在後極至也未有不用</span><br/>
<span class='tline' id='l164' data-llen='3647:3657'>　其極而能新者也</span><br/>
<span class='tline' id='l165' data-llen='3657:3680'>　石林葉氏曰新之至於又新者徳之在己也作新民</span><br/>
<span class='tline' id='l166' data-llen='3680:3703'>　徳之在人也其命新者徳之在天也盖君子之徳至</span><br/>
<span class='tline' id='l167' data-llen='3703:3718'>　於受天之命而後極其明徳也</span><br/>
<span class='tline' id='l168' data-llen='3718:3741'>　廬陵胡氏曰日新自明也新民明民也自明明民物</span><br/>
<span class='tline' id='l169' data-llen='3741:3768'><a onclick="displayPageImage('KR1d0057', 'WYG', '151-10a' );" name="151-10a" class="pb">[151-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3768:3791'>　我一致兩造其極是謂無所不用其極極中也民不</span><br/>
<span class='tline' id='l171' data-llen='3791:3814'>　協於極者由不明也上之人能易昬為明變化氣質</span><br/>
<span class='tline' id='l172' data-llen='3814:3832'>　使之自新以趨於中道是為用其極也</span><br/>
<span class='tline' id='l173' data-llen='3832:3855'>　東萊吕氏曰易曰天行健君子以自强不息者新之</span><br/>
<span class='tline' id='l174' data-llen='3855:3878'>　謂也於穆不已天之所以為天也純亦不已文王之</span><br/>
<span class='tline' id='l175' data-llen='3878:3901'>　所以為文也其不已者新之謂也新者天之道也日</span><br/>
<span class='tline' id='l176' data-llen='3901:3924'>　月之運行萬物之發生無窮已也君子無所不用其</span><br/>
<span class='tline' id='l177' data-llen='3924:3947'>　極者知此道也其自新也以堯舜之道為必可行以</span><br/>
<span class='tline' id='l178' data-llen='3947:3974'><a onclick="displayPageImage('KR1d0057', 'WYG', '151-10b' );" name="151-10b" class="pb">[151-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3974:3997'>　堯舜之徳為必可至其新民也使是君為堯舜之君</span><br/>
<span class='tline' id='l180' data-llen='3997:4020'>　使是民為堯舜之民所謂無所不用其極也然非不</span><br/>
<span class='tline' id='l181' data-llen='4020:4031'>　息不已則不能至此</span><br/>
<span class='tline' id='l182' data-llen='4031:4054'>　延平周氏曰易曰窮理盡性窮其在己之理然後能</span><br/>
<span class='tline' id='l183' data-llen='4054:4077'>　窮其在物之理盡其在己之性然後能盡其在物之</span><br/>
<span class='tline' id='l184' data-llen='4077:4100'>　性未有不自明其在己者而能明其在物者也此君</span><br/>
<span class='tline' id='l185' data-llen='4100:4123'>　子所以貴乎自明新之無已而至於極則聖人也此</span><br/>
<span class='tline' id='l186' data-llen='4123:4133'>　君子所以用其極</span><br/>
<span class='tline' id='l187' data-llen='4133:4160'><a onclick="displayPageImage('KR1d0057', 'WYG', '151-11a' );" name="151-11a" class="pb">[151-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4160:4183'>　新安朱氏曰太甲殷書顧謂常目在之也天之明命</span><br/>
<span class='tline' id='l189' data-llen='4183:4206'>　即天之所以與我而我之所以為徳者也常目在之</span><br/>
<span class='tline' id='l190' data-llen='4206:4229'>　則無時不明矣皆自明也結所引書皆言自明已徳</span><br/>
<span class='tline' id='l191' data-llen='4229:4252'>　之意此傳之首章釋明明徳也湯之盤銘以下此傳</span><br/>
<span class='tline' id='l192' data-llen='4252:4275'>　之二章釋新民也銘名其器以自戒之辭也苟誠也</span><br/>
<span class='tline' id='l193' data-llen='4275:4298'>　湯以人之洗濯其心以去惡如沐浴其身以去垢故</span><br/>
<span class='tline' id='l194' data-llen='4298:4321'>　銘其盤言誠能一日有以滌其舊染之汚而自新則</span><br/>
<span class='tline' id='l195' data-llen='4321:4344'>　當因其已新者而日日新之又日新之不可畧有間</span><br/>
<span class='tline' id='l196' data-llen='4344:4371'><a onclick="displayPageImage('KR1d0057', 'WYG', '151-11b' );" name="151-11b" class="pb">[151-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4371:4394'>　斷也作新民鼓之舞之之謂作言振起其自新之民</span><br/>
<span class='tline' id='l198' data-llen='4394:4417'>　也詩曰周雖舊邦其命維新言周國雖舊至文王能</span><br/>
<span class='tline' id='l199' data-llen='4417:4440'>　新其徳以及於民而始受天命也是故君子無所不</span><br/>
<span class='tline' id='l200' data-llen='4440:4463'>　用其極自新新民皆欲止於至善也曰然則其曰克</span><br/>
<span class='tline' id='l201' data-llen='4463:4486'>　明徳者何也曰此言文王能明其徳也盖人莫不知</span><br/>
<span class='tline' id='l202' data-llen='4486:4509'>　徳之當明而欲明之然氣禀拘之於前物欲蔽之於</span><br/>
<span class='tline' id='l203' data-llen='4509:4532'>　後是以雖欲明而有不克也文王之心渾然天理亦</span><br/>
<span class='tline' id='l204' data-llen='4532:4555'>　無待於克之而自明矣然猶云爾者亦見其獨能明</span><br/>
<span class='tline' id='l205' data-llen='4555:4582'><a onclick="displayPageImage('KR1d0057', 'WYG', '151-12a' );" name="151-12a" class="pb">[151-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4582:4605'>　之而他人不能又以見夫未能明者之不可不致其</span><br/>
<span class='tline' id='l207' data-llen='4605:4628'>　克之之功也　曰顧諟天之明命何也曰人受天地</span><br/>
<span class='tline' id='l208' data-llen='4628:4651'>　之中以生故人之明徳非他也即天之所以命我而</span><br/>
<span class='tline' id='l209' data-llen='4651:4674'>　至善之所存也是其全體大用盖無時而不發見於</span><br/>
<span class='tline' id='l210' data-llen='4674:4697'>　日用之間人唯不察於此是以汨於人欲而不知所</span><br/>
<span class='tline' id='l211' data-llen='4697:4720'>　以自明常目在之而真若見其參於前倚於衡也則</span><br/>
<span class='tline' id='l212' data-llen='4720:4743'>　成性存存而道義出矣　曰克明峻徳何也曰言堯</span><br/>
<span class='tline' id='l213' data-llen='4743:4766'>　能明其大徳也　曰是三者固皆自明之事也然其</span><br/>
<span class='tline' id='l214' data-llen='4766:4793'><a onclick="displayPageImage('KR1d0057', 'WYG', '151-12b' );" name="151-12b" class="pb">[151-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4793:4816'>　言之亦有序乎曰康誥通言明徳而已太甲則明天</span><br/>
<span class='tline' id='l216' data-llen='4816:4839'>　之未始不為人而人之未始不為天也帝典則專言</span><br/>
<span class='tline' id='l217' data-llen='4839:4861'>　成徳之事而極其大焉其言之淺深亦畧有序矣</span><br/>
<span class='tline' id='l218' data-llen='4861:4884'>　或問盤之有銘何也曰盤者常用之器銘者自警之</span><br/>
<span class='tline' id='l219' data-llen='4884:4907'>　辭也古之聖賢兢兢業業固無時而不戒謹恐懼然</span><br/>
<span class='tline' id='l220' data-llen='4907:4930'>　猶恐其有所怠而忽忘之也是以於其常用之器各</span><br/>
<span class='tline' id='l221' data-llen='4930:4953'>　因其事而刻銘以致戒焉欲其常接乎目每警乎心</span><br/>
<span class='tline' id='l222' data-llen='4953:4976'>　而不至於忽忘之也然則沐浴之盤而其所期之辭</span><br/>
<span class='tline' id='l223' data-llen='4976:5003'><a onclick="displayPageImage('KR1d0057', 'WYG', '151-13a' );" name="151-13a" class="pb">[151-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5003:5026'>　如此何也曰人之有是徳猶其有是身也徳之本明</span><br/>
<span class='tline' id='l225' data-llen='5026:5049'>　猶其身之本潔也徳之明而利欲昬之猶身之潔而</span><br/>
<span class='tline' id='l226' data-llen='5049:5072'>　塵垢汚之也一旦存養省察之功真有以去其前日</span><br/>
<span class='tline' id='l227' data-llen='5072:5095'>　利欲之昬而日新焉則亦猶其䟽瀹澡雪而有以去</span><br/>
<span class='tline' id='l228' data-llen='5095:5118'>　其前日塵垢之汚也然既新矣而所以新之之功不</span><br/>
<span class='tline' id='l229' data-llen='5118:5141'>　繼則利欲之交將復有如前日之昬猶既潔矣而所</span><br/>
<span class='tline' id='l230' data-llen='5141:5164'>　以潔之之功不繼則塵垢之集將復有如前日之汚</span><br/>
<span class='tline' id='l231' data-llen='5164:5187'>　也故必因其已新而日日新之又日新之使其存養</span><br/>
<span class='tline' id='l232' data-llen='5187:5214'><a onclick="displayPageImage('KR1d0057', 'WYG', '151-13b' );" name="151-13b" class="pb">[151-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5214:5237'>　省察之功無少間斷則明徳常明而不復利欲之昬</span><br/>
<span class='tline' id='l234' data-llen='5237:5260'>　亦如人之一日沐浴而日日沐浴又無日而不沐浴</span><br/>
<span class='tline' id='l235' data-llen='5260:5283'>　使其䟽瀹澡雪之功無少間斷則身常潔清而不復</span><br/>
<span class='tline' id='l236' data-llen='5283:5306'>　為舊染之汚也昔成湯所以反之而至於聖者正唯</span><br/>
<span class='tline' id='l237' data-llen='5306:5329'>　有得於此故稱其徳者有曰不邇聲色不殖貨利又</span><br/>
<span class='tline' id='l238' data-llen='5329:5352'>　曰以義制事以禮制心有曰從諫弗咈改過不吝又</span><br/>
<span class='tline' id='l239' data-llen='5352:5375'>　曰與人不求備檢身若不及此皆足以見其日新之</span><br/>
<span class='tline' id='l240' data-llen='5375:5398'>　實至於所謂聖敬日躋云者則其言愈約而意愈切</span><br/>
<span class='tline' id='l241' data-llen='5398:5425'><a onclick="displayPageImage('KR1d0057', 'WYG', '151-14a' );" name="151-14a" class="pb">[151-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5425:5448'>　矣然本其所以得此又其學於伊尹而有發焉故伊</span><br/>
<span class='tline' id='l243' data-llen='5448:5471'>　尹自謂與湯咸有一徳而於復政太甲之初復以終</span><br/>
<span class='tline' id='l244' data-llen='5471:5494'>　始惟一時乃日新為丁寧之戒盖於是時太甲方且</span><br/>
<span class='tline' id='l245' data-llen='5494:5517'>　自怨自艾於桐處仁遷義而歸是亦所謂苟日新者</span><br/>
<span class='tline' id='l246' data-llen='5517:5540'>　故復推其嘗以告於湯者告之欲其日進乎此無所</span><br/>
<span class='tline' id='l247' data-llen='5540:5563'>　間斷而有以繼其烈祖之成徳也其意亦深切矣其</span><br/>
<span class='tline' id='l248' data-llen='5563:5586'>　後周之武王受師尚父丹書之戒而謂敬勝怠者吉</span><br/>
<span class='tline' id='l249' data-llen='5586:5609'>　怠勝敬者滅義勝欲者從欲勝義者凶退而於其几</span><br/>
<span class='tline' id='l250' data-llen='5609:5636'><a onclick="displayPageImage('KR1d0057', 'WYG', '151-14b' );" name="151-14b" class="pb">[151-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5636:5659'>　席觴豆刀劔户牖莫不銘焉盖聞湯之風而興起者</span><br/>
<span class='tline' id='l252' data-llen='5659:5682'>　今其遺語尚幸頗見於大戴之禮書願治之君志學</span><br/>
<span class='tline' id='l253' data-llen='5682:5705'>　之士亦不可以莫之考也曰此言新民其引此何也</span><br/>
<span class='tline' id='l254' data-llen='5705:5728'>　曰此自其本而言之盖以是為自明之至而新民之</span><br/>
<span class='tline' id='l255' data-llen='5728:5751'>　端也　曰康誥之言作新民何也曰武王之封康叔</span><br/>
<span class='tline' id='l256' data-llen='5751:5774'>　也以殷之餘民染紂汚俗而失其本心也故作康誥</span><br/>
<span class='tline' id='l257' data-llen='5774:5797'>　之書而告之以此欲其有以鼔舞而作興之使之振</span><br/>
<span class='tline' id='l258' data-llen='5797:5820'>　奮踴躍以去其惡而遷於善舍其舊而進乎新也然</span><br/>
<span class='tline' id='l259' data-llen='5820:5847'><a onclick="displayPageImage('KR1d0057', 'WYG', '151-15a' );" name="151-15a" class="pb">[151-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5847:5870'>　此豈聲色號令之所及哉亦自新而已矣曰孔氏小</span><br/>
<span class='tline' id='l261' data-llen='5870:5893'>　序以康誥為成王周公之書而子以武王言之何也</span><br/>
<span class='tline' id='l262' data-llen='5893:5916'>　曰此五峰胡氏之説也盖嘗因而考之其曰朕弟寡</span><br/>
<span class='tline' id='l263' data-llen='5916:5939'>　兄者皆為武王之自言乃得事理之實而其他證亦</span><br/>
<span class='tline' id='l264' data-llen='5939:5962'>　多小序之言不足深信於此可見然非此書大義所</span><br/>
<span class='tline' id='l265' data-llen='5962:5985'>　闗故不暇於致詳當别為讀書者言之耳　曰詩之</span><br/>
<span class='tline' id='l266' data-llen='5985:6008'>　言周雖舊邦其命惟新何也曰言周之有邦自后稷</span><br/>
<span class='tline' id='l267' data-llen='6008:6031'>　以來千有餘年至於文王聖徳日新而民亦丕變故</span><br/>
<span class='tline' id='l268' data-llen='6031:6058'><a onclick="displayPageImage('KR1d0057', 'WYG', '151-15b' );" name="151-15b" class="pb">[151-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6058:6081'>　天命之以有天下是其邦雖舊而命則新也盖民之</span><br/>
<span class='tline' id='l270' data-llen='6081:6104'>　視傚在君而天之視聼在民君徳既新則民徳必新</span><br/>
<span class='tline' id='l271' data-llen='6104:6127'>　民徳既新則天命之新亦不旋日矣　曰所謂君子</span><br/>
<span class='tline' id='l272' data-llen='6127:6150'>　無所不用其極者何也曰此結上文詩書之意也盖</span><br/>
<span class='tline' id='l273' data-llen='6150:6173'>　盤銘言自新也康誥言新民也文王詩言自新新民</span><br/>
<span class='tline' id='l274' data-llen='6173:6196'>　之極也故曰君子無所不用其極極即至善之云也</span><br/>
<span class='tline' id='l275' data-llen='6196:6211'>　用其極者求其止於是而已矣</span><br/>
<span class='tline' id='l276' data-llen='6211:6234'>　新定邵氏曰以事情揆之日日盥頮人之所同也日</span><br/>
<span class='tline' id='l277' data-llen='6234:6261'><a onclick="displayPageImage('KR1d0057', 'WYG', '151-16a' );" name="151-16a" class="pb">[151-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6261:6284'>　日沐浴恐未必然内則篇記人子之事父母亦不過</span><br/>
<span class='tline' id='l279' data-llen='6284:6307'>　五日則燂湯請浴三日具沐而已斯銘也其殆刻諸</span><br/>
<span class='tline' id='l280' data-llen='6307:6315'>　盥頮之盤歟</span><br/>
<span class='tline' id='l281' data-llen='6315:6338'>　長樂陳氏曰賢者以其昭昭使人昭昭然則欲明明</span><br/>
<span class='tline' id='l282' data-llen='6338:6361'>　徳於天下必先自明也新民者必先自新也至於所</span><br/>
<span class='tline' id='l283' data-llen='6361:6372'>　止不同亦皆至善也</span><br/>
<span class='tline' id='l284' data-llen='6372:6390'>　永嘉薛氏曰明徳峻徳也日新徳新也</span><br/>
<span class='tline' id='l285' data-llen='6390:6413'>　龍泉葉氏曰人之於徳皆自明也豈有明之者哉火</span><br/>
<span class='tline' id='l286' data-llen='6413:6440'><a onclick="displayPageImage('KR1d0057', 'WYG', '151-16b' );" name="151-16b" class="pb">[151-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6440:6463'>　有不息之光泉有不竭之流人之欲自明也窮天下</span><br/>
<span class='tline' id='l288' data-llen='6463:6486'>　之欲不能蔽其逹而行之也合天下之力不能遏如</span><br/>
<span class='tline' id='l289' data-llen='6486:6509'>　水火焉益深益熱而不可禦也聖賢親身行之則知</span><br/>
<span class='tline' id='l290' data-llen='6509:6532'>　自明之為功矣徒口耳記問而己者若之何哉新與</span><br/>
<span class='tline' id='l291' data-llen='6532:6555'>　明皆學者功用之要也新則明明則新太甲曰終始</span><br/>
<span class='tline' id='l292' data-llen='6555:6578'>　惟一時乃日新人無日新之效苟惟一善以自恕記</span><br/>
<span class='tline' id='l293' data-llen='6578:6601'>　其舊而忘其新得於昔而遺於今頺惰委靡日就耗</span><br/>
<span class='tline' id='l294' data-llen='6601:6624'>　散而其本然者忘矣有新有故者物也物已故而不</span><br/>
<span class='tline' id='l295' data-llen='6624:6651'><a onclick="displayPageImage('KR1d0057', 'WYG', '151-17a' );" name="151-17a" class="pb">[151-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6651:6674'>　復新者也此湯之所以銘也國之已故者不復新周</span><br/>
<span class='tline' id='l297' data-llen='6674:6697'>　故國也而文王能新之此詩之所以頌也一性之誠</span><br/>
<span class='tline' id='l298' data-llen='6697:6720'>　無故無新持之不倦存之若一人之於身鮮有不以</span><br/>
<span class='tline' id='l299' data-llen='6720:6743'>　新舊為别者自欺其身者也不二不息有始有卒則</span><br/>
<span class='tline' id='l300' data-llen='6743:6766'>　日新之功見矣一叚説成徳就賢之功效一叚説明</span><br/>
<span class='tline' id='l301' data-llen='6766:6789'>　徳是自明一叚前輩所以移易在前謂是解新民然</span><br/>
<span class='tline' id='l302' data-llen='6789:6803'>　細看却只是自説日新意思</span><br/>
<span class='tline' id='l303' data-llen='6803:6826'>　建安真氏曰身之有垢特形骸之礙耳然人猶知沐</span><br/>
<span class='tline' id='l304' data-llen='6826:6853'><a onclick="displayPageImage('KR1d0057', 'WYG', '151-17b' );" name="151-17b" class="pb">[151-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6853:6876'>　浴以去之惟恐塵垢存則其體汚穢至於心者神明</span><br/>
<span class='tline' id='l306' data-llen='6876:6899'>　之府甘心為利欲所溺以昬蔽之甚如積糞壤如聚</span><br/>
<span class='tline' id='l307' data-llen='6899:6922'>　蟯蚘不肯一用其力以去之是以形體為重以心性</span><br/>
<span class='tline' id='l308' data-llen='6922:6945'>　為輕也豈不繆哉唐人櫛銘曰人之有髪旦旦思理</span><br/>
<span class='tline' id='l309' data-llen='6945:6964'>　有身有心胡不如是深得成湯銘盤之意</span><br/>
<span class='tline' id='l310' data-llen='6964:6987'>　錢塘吳氏曰徳既明矣終始惟一時乃日新於是又</span><br/>
<span class='tline' id='l311' data-llen='6987:7010'>　取詩書言新者明之日新則徳益輝光新其在己者</span><br/>
<span class='tline' id='l312' data-llen='7010:7033'>　也民新則風移俗易新其在人者也命新則祈天有</span><br/>
<span class='tline' id='l313' data-llen='7033:7060'><a onclick="displayPageImage('KR1d0057', 'WYG', '151-18a' );" name="151-18a" class="pb">[151-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7060:7083'>　永新其在天者也是故君子無所不用其極極者至</span><br/>
<span class='tline' id='l315' data-llen='7083:7106'>　也至則止矣故又取詩人所言止者明之止者止於</span><br/>
<span class='tline' id='l316' data-llen='7106:7118'>　至善而已<span class='krp-note'>如愚/</span></span><br/>
<span class='tline' id='l317' data-llen='7118:7141'>詩云邦畿千里惟民所止詩云緡蠻黃鳥止於丘隅子</span><br/>
<span class='tline' id='l318' data-llen='7141:7164'>曰於止知其所止可以人而不如鳥乎詩云穆穆文王</span><br/>
<span class='tline' id='l319' data-llen='7164:7187'>於緝熙敬止為人君止於仁為人臣止於敬為人子止</span><br/>
<span class='tline' id='l320' data-llen='7187:7204'>於孝為人父止於慈與國人交止於信</span><br/>
<span class='tline' id='l321' data-llen='7204:7228'>　孔氏曰誠意在知所止引殷頌𤣥鳥之篇言殷之邦</span><br/>
<span class='tline' id='l322' data-llen='7228:7255'><a onclick="displayPageImage('KR1d0057', 'WYG', '151-18b' );" name="151-18b" class="pb">[151-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7255:7278'>　畿千里惟人所居止引小雅緡蠻之篇言黃鳥止在</span><br/>
<span class='tline' id='l324' data-llen='7278:7301'>　岑蔚丘隅之處得其所止孔子見其詩而論之云觀</span><br/>
<span class='tline' id='l325' data-llen='7301:7324'>　於鳥之所止則人亦知其所止也又大雅文王之篇</span><br/>
<span class='tline' id='l326' data-llen='7324:7347'>　言文王之徳緝熙光明又能敬其所止以自居處也</span><br/>
<span class='tline' id='l327' data-llen='7347:7370'>　河南程氏曰釋氏多言定聖人便言止如物之好須</span><br/>
<span class='tline' id='l328' data-llen='7370:7393'>　道是好物之惡須道是惡物自好惡闗我這裏甚事</span><br/>
<span class='tline' id='l329' data-llen='7393:7416'>　若説道我只定更無所為然物之好惡亦自在裏故</span><br/>
<span class='tline' id='l330' data-llen='7416:7439'>　聖人只言止所謂止如人君止於仁如人臣止於敬</span><br/>
<span class='tline' id='l331' data-llen='7439:7466'><a onclick="displayPageImage('KR1d0057', 'WYG', '151-19a' );" name="151-19a" class="pb">[151-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7466:7489'>　之類也易曰艮其止止其所也言隨其所止而止之</span><br/>
<span class='tline' id='l333' data-llen='7489:7512'>　人多不能止盖人萬物皆備遇事各因其心之所重</span><br/>
<span class='tline' id='l334' data-llen='7512:7535'>　更互而出才見得這事重便有這事出若能物各付</span><br/>
<span class='tline' id='l335' data-llen='7535:7558'>　物便自分出　又曰人多思慮不能自寧只是做他</span><br/>
<span class='tline' id='l336' data-llen='7558:7581'>　心主不定要作得心主唯是止於事為人君止於仁</span><br/>
<span class='tline' id='l337' data-llen='7581:7604'>　為人臣止於敬父子止於孝慈之類如舜之誅四凶</span><br/>
<span class='tline' id='l338' data-llen='7604:7627'>　已作此惡從而誅之舜初何與焉人不止於事只是</span><br/>
<span class='tline' id='l339' data-llen='7627:7650'>　攬他事不能使物各付物物各付物則是役物為物</span><br/>
<span class='tline' id='l340' data-llen='7650:7677'><a onclick="displayPageImage('KR1d0057', 'WYG', '151-19b' );" name="151-19b" class="pb">[151-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7677:7700'>　所役則是役於物有物必有則須止於事　又曰於</span><br/>
<span class='tline' id='l342' data-llen='7700:7723'>　止知其所止謂當止其所也夫有物必有則父止於</span><br/>
<span class='tline' id='l343' data-llen='7723:7746'>　慈子止於孝君止於仁臣止於忠萬物庻事莫不各</span><br/>
<span class='tline' id='l344' data-llen='7746:7769'>　有其所得其所則安失其所則悖聖人所以能使天</span><br/>
<span class='tline' id='l345' data-llen='7769:7795'>　下順治非能為物作則也唯止之各於其所而已<span class='krp-note'>伊/</span></span><br/>
<span class='tline' id='l346' data-llen='7795:7802'>　<span class='krp-note'>川/</span></span><br/>
<span class='tline' id='l347' data-llen='7802:7825'>　藍田吕氏曰民之所止止於邦畿而已鳥之所止止</span><br/>
<span class='tline' id='l348' data-llen='7825:7848'>　於丘隅而已是皆知其所止矣人之於學不知所止</span><br/>
<span class='tline' id='l349' data-llen='7848:7875'><a onclick="displayPageImage('KR1d0057', 'WYG', '151-20a' );" name="151-20a" class="pb">[151-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7875:7898'>　流遁失守無所適歸終亦必亡而已矣雖黃鳥之不</span><br/>
<span class='tline' id='l351' data-llen='7898:7921'>　若也故文王之學所以緝熙者在敬其所止而已所</span><br/>
<span class='tline' id='l352' data-llen='7921:7944'>　謂仁敬孝慈信者乃為人君為人臣為子爲父與國</span><br/>
<span class='tline' id='l353' data-llen='7944:7967'>　人交之至善者也其所居之地不同故所止之善不</span><br/>
<span class='tline' id='l354' data-llen='7967:7990'>　一其所以為至善則一也所謂止者猶行者之所欲</span><br/>
<span class='tline' id='l355' data-llen='7990:8013'>　至射者之所欲中雖未至也雖未中也必至必中而</span><br/>
<span class='tline' id='l356' data-llen='8013:8024'>　後已此之謂知所止</span><br/>
<span class='tline' id='l357' data-llen='8024:8047'>　石林葉氏曰邦畿千里惟民所止居而止之也緡蠻</span><br/>
<span class='tline' id='l358' data-llen='8047:8074'><a onclick="displayPageImage('KR1d0057', 'WYG', '151-20b' );" name="151-20b" class="pb">[151-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8074:8097'>　黃鳥止於丘隅擇而止之也穆穆文王於緝熙敬止</span><br/>
<span class='tline' id='l360' data-llen='8097:8105'>　安而止之也</span><br/>
<span class='tline' id='l361' data-llen='8105:8128'>　廬陵胡氏曰止得其所則善君臣父子國人止於仁</span><br/>
<span class='tline' id='l362' data-llen='8128:8151'>　敬孝慈信是為止其所雖然不明乎善雖欲擇善而</span><br/>
<span class='tline' id='l363' data-llen='8151:8168'>　止之未必得其所也故先於明明徳</span><br/>
<span class='tline' id='l364' data-llen='8168:8191'>　新安朱氏曰此與前引淇澳詩皆傳之三章釋止於</span><br/>
<span class='tline' id='l365' data-llen='8191:8214'>　至善邦畿王者之都也止居也言物各有所當止之</span><br/>
<span class='tline' id='l366' data-llen='8214:8237'>　處也緡蠻黃鳥止於丘隅岑蔚之處子曰以下孔子</span><br/>
<span class='tline' id='l367' data-llen='8237:8264'><a onclick="displayPageImage('KR1d0057', 'WYG', '151-21a' );" name="151-21a" class="pb">[151-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8264:8287'>　説詩之辭言人當知所當止之處也穆穆深逺之意</span><br/>
<span class='tline' id='l369' data-llen='8287:8310'>　於歎美辭緝繼續也熙光明也敬止言其無不敬而</span><br/>
<span class='tline' id='l370' data-llen='8310:8333'>　安所止也引此而言聖人之止無非至善五者乃其</span><br/>
<span class='tline' id='l371' data-llen='8333:8356'>　目之大者也學者於此究其精㣲之藴而又推類以</span><br/>
<span class='tline' id='l372' data-llen='8356:8378'>　盡其餘則於天下之事皆有以知所止而無疑矣</span><br/>
<span class='tline' id='l373' data-llen='8378:8401'>　曰引緡蠻之詩而系以孔子之言孔子何以有是言</span><br/>
<span class='tline' id='l374' data-llen='8401:8424'>　也曰此夫子説詩之辭也盖曰鳥於其欲止之時猶</span><br/>
<span class='tline' id='l375' data-llen='8424:8447'>　知其當止之處豈可人為萬物之靈而反不如鳥之</span><br/>
<span class='tline' id='l376' data-llen='8447:8474'><a onclick="displayPageImage('KR1d0057', 'WYG', '151-21b' );" name="151-21b" class="pb">[151-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8474:8497'>　能知所止而止之乎其所以發明人當知止之義亦</span><br/>
<span class='tline' id='l378' data-llen='8497:8520'>　深切矣　曰引文王之詩而繼以君臣父子與國人</span><br/>
<span class='tline' id='l379' data-llen='8520:8543'>　交之所止何也曰此因聖人之止以明至善之所在</span><br/>
<span class='tline' id='l380' data-llen='8543:8566'>　也盖天生烝民有物有則是以萬物庻事莫不各有</span><br/>
<span class='tline' id='l381' data-llen='8566:8589'>　當止之所但所居之位不同則所止之善不一故為</span><br/>
<span class='tline' id='l382' data-llen='8589:8612'>　人君則其所當止者在於仁為人臣則其所當止者</span><br/>
<span class='tline' id='l383' data-llen='8612:8635'>　在於敬為人子則其所當止者在於孝為人父則其</span><br/>
<span class='tline' id='l384' data-llen='8635:8658'>　所當止者在於慈與國人交則其所當止者在於信</span><br/>
<span class='tline' id='l385' data-llen='8658:8685'><a onclick="displayPageImage('KR1d0057', 'WYG', '151-22a' );" name="151-22a" class="pb">[151-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8685:8708'>　是皆天理人倫之極致發於人心之不容己者而文</span><br/>
<span class='tline' id='l387' data-llen='8708:8731'>　王之所以為法於天下可傳於後世者亦不能加毫</span><br/>
<span class='tline' id='l388' data-llen='8731:8754'>　末於是焉但衆人類為氣禀物欲之所昏故不能常</span><br/>
<span class='tline' id='l389' data-llen='8754:8777'>　敬而失其所止唯聖人之心表裏洞然無有一毫之</span><br/>
<span class='tline' id='l390' data-llen='8777:8800'>　蔽故連續光明自無不敬而所至者莫非至善不待</span><br/>
<span class='tline' id='l391' data-llen='8800:8823'>　知所止而後得所止也故傳引此詩而歴陳所止之</span><br/>
<span class='tline' id='l392' data-llen='8823:8846'>　實使天下後世得以取法焉學者於此誠有以見其</span><br/>
<span class='tline' id='l393' data-llen='8846:8869'>　發於本心之不容己者而緝熙之則其敬止之功是</span><br/>
<span class='tline' id='l394' data-llen='8869:8896'><a onclick="displayPageImage('KR1d0057', 'WYG', '151-22b' );" name="151-22b" class="pb">[151-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8896:8919'>　亦文王而已矣詩所謂上天之載無聲無臭儀刑文</span><br/>
<span class='tline' id='l396' data-llen='8919:8942'>　王萬邦作孚正此意也　曰五者之目詞約而義該</span><br/>
<span class='tline' id='l397' data-llen='8942:8965'>　矣子之説乃復有所謂究其精㣲之藴而推類以通</span><br/>
<span class='tline' id='l398' data-llen='8965:8988'>　之者何其言之衍而不切耶曰舉其徳之要而總名</span><br/>
<span class='tline' id='l399' data-llen='8988:9011'>　之則一言足矣論其所以為是一言者則其始終本</span><br/>
<span class='tline' id='l400' data-llen='9011:9034'>　末豈一言之所能盡哉得其名而不得其所以名則</span><br/>
<span class='tline' id='l401' data-llen='9034:9057'>　仁或流於姑息敬或墮於阿諛孝或陷父而慈或敗</span><br/>
<span class='tline' id='l402' data-llen='9057:9080'>　子且其為信亦未必不為尾生白公之為也又況傳</span><br/>
<span class='tline' id='l403' data-llen='9080:9107'><a onclick="displayPageImage('KR1d0057', 'WYG', '151-23a' );" name="151-23a" class="pb">[151-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9107:9130'>　之所陳姑以見物各有止之凡例其於大倫之目猶</span><br/>
<span class='tline' id='l405' data-llen='9130:9153'>　且闕其二焉苟不推類以通之則亦何以盡天下之</span><br/>
<span class='tline' id='l406' data-llen='9153:9157'>　理</span><br/>
<span class='tline' id='l407' data-llen='9157:9180'>　永嘉薛氏曰止極也仁之至義之盡也知止而後能</span><br/>
<span class='tline' id='l408' data-llen='9180:9203'>　定能定則不它矣此謂知本古人之所以大過人者</span><br/>
<span class='tline' id='l409' data-llen='9203:9226'>　無所不用其極也能知所止無所徃而不建其極也</span><br/>
<span class='tline' id='l410' data-llen='9226:9245'>　黃鳥尚知安身之所人而不求所止可乎</span><br/>
<span class='tline' id='l411' data-llen='9245:9268'>　龍泉葉氏曰學者之於道非有可止之法其所為力</span><br/>
<span class='tline' id='l412' data-llen='9268:9295'><a onclick="displayPageImage('KR1d0057', 'WYG', '151-23b' );" name="151-23b" class="pb">[151-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9295:9318'>　行而不息者將以成就其所止也故君力行以成就</span><br/>
<span class='tline' id='l414' data-llen='9318:9341'>　其所止之仁臣力行以成就其所止之敬子力行以</span><br/>
<span class='tline' id='l415' data-llen='9341:9364'>　成就其所止之孝父力行以成就其所止之慈人之</span><br/>
<span class='tline' id='l416' data-llen='9364:9387'>　行於世也苟知其所止雖行千里之逺而可以無厭</span><br/>
<span class='tline' id='l417' data-llen='9387:9410'>　其不知也則左足未舉而右足躓矣故動則入陷穽</span><br/>
<span class='tline' id='l418' data-llen='9410:9428'>　行則入網羅以至於死而不得其止也</span><br/>
<span class='tline' id='l419' data-llen='9428:9451'>　東萊吕氏曰止則一不止則二人之行也未得其所</span><br/>
<span class='tline' id='l420' data-llen='9451:9474'>　居則其心茫然不雜則亂也及得其所居則心自定</span><br/>
<span class='tline' id='l421' data-llen='9474:9501'><a onclick="displayPageImage('KR1d0057', 'WYG', '151-24a' );" name="151-24a" class="pb">[151-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9501:9526'>　矣此止則一也君子之學擇其所止而已矣<span class='krp-note'>居仁/</span></span><br/>
<span class='tline' id='l423' data-llen='9526:9549'>　建安真氏曰大學之道在止於至善為人君為人臣</span><br/>
<span class='tline' id='l424' data-llen='9549:9572'>　與國人交各有所當止止云者必至於是而不遷之</span><br/>
<span class='tline' id='l425' data-llen='9572:9595'>　謂也以君道言之有一毫未至於仁不可以言止知</span><br/>
<span class='tline' id='l426' data-llen='9595:9618'>　仁之當為或出焉或入焉亦不可以言止何謂仁克</span><br/>
<span class='tline' id='l427' data-llen='9618:9641'>　己復禮仁之體也愛人利物仁之用也為人君者内</span><br/>
<span class='tline' id='l428' data-llen='9641:9664'>　必有以去物欲之私使視聽言動無一不合乎禮外</span><br/>
<span class='tline' id='l429' data-llen='9664:9687'>　必有以廣民物之愛使鰥寡孤獨無一不遂其生此</span><br/>
<span class='tline' id='l430' data-llen='9687:9714'><a onclick="displayPageImage('KR1d0057', 'WYG', '151-24b' );" name="151-24b" class="pb">[151-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9714:9737'>　所謂仁也必有是體然後其用行焉故聖人論仁莫</span><br/>
<span class='tline' id='l432' data-llen='9737:9760'>　先於克己也人君為天下民物之主癢痾疾痛孰非</span><br/>
<span class='tline' id='l433' data-llen='9760:9783'>　同體故君道必主於仁而為仁必極其至所謂止於</span><br/>
<span class='tline' id='l434' data-llen='9783:9806'>　至善也自古帝王獨稱堯舜為至仁者以其兼體用</span><br/>
<span class='tline' id='l435' data-llen='9806:9829'>　之全無纎㣲之間故也若宋襄以不禽二毛為仁梁</span><br/>
<span class='tline' id='l436' data-llen='9829:9852'>　惠以移民移粟為仁是特區區之小善耳其可以言</span><br/>
<span class='tline' id='l437' data-llen='9852:9875'>　至乎其可遽止於是乎以此推之則臣之敬子之孝</span><br/>
<span class='tline' id='l438' data-llen='9875:9898'>　父之慈與國人交之信皆以極至為當止之地若夫</span><br/>
<span class='tline' id='l439' data-llen='9898:9925'><a onclick="displayPageImage('KR1d0057', 'WYG', '151-25a' );" name="151-25a" class="pb">[151-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9925:9948'>　以貌恭為敬以從令為孝以長惡為慈以小諒為信</span><br/>
<span class='tline' id='l441' data-llen='9948:9971'>　而曰止於是焉則非所敢知也　又曰文王於緝熙</span><br/>
<span class='tline' id='l442' data-llen='9971:9994'>　敬止此敬字舉全體而言無不敬之敬也為人臣止</span><br/>
<span class='tline' id='l443' data-llen='9994:10017'>　於敬專指敬君而言乃敬中之一事也文王之敬包</span><br/>
<span class='tline' id='l444' data-llen='10017:10026'>　得仁敬孝慈信</span><br/>
<span class='tline' id='l445' data-llen='10026:10049'>　新定邵氏曰此章所以釋止於至善之義也至善之</span><br/>
<span class='tline' id='l446' data-llen='10049:10072'>　道乃夫人安止之地自其大體而言之人之一身其</span><br/>
<span class='tline' id='l447' data-llen='10072:10095'>　生也生乎此道之中其處也處乎此道之内未有能</span><br/>
<span class='tline' id='l448' data-llen='10095:10122'><a onclick="displayPageImage('KR1d0057', 'WYG', '151-25b' );" name="151-25b" class="pb">[151-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10122:10145'>　出於範圍之外者也自其事為而言之視聽言動皆</span><br/>
<span class='tline' id='l450' data-llen='10145:10168'>　當由禮喜怒哀樂皆當中節亦未嘗無所止也古昔</span><br/>
<span class='tline' id='l451' data-llen='10168:10191'>　聖賢洞明乎此故其告語所及經指此道為所止之</span><br/>
<span class='tline' id='l452' data-llen='10191:10214'>　地曰安汝止者安乎此也曰欽厥止者欽乎此也謂</span><br/>
<span class='tline' id='l453' data-llen='10214:10237'>　之廣居謂之安宅無非推明乎此也自夫人講學不</span><br/>
<span class='tline' id='l454' data-llen='10237:10260'>　明蔽於物欲始曠其安宅而弗居血氣馳騖殆如寄</span><br/>
<span class='tline' id='l455' data-llen='10260:10283'>　身於逆旅甚者惰於荆棘投於陷穽溺於深淵而不</span><br/>
<span class='tline' id='l456' data-llen='10283:10295'>　自知也豈不重可歎哉</span><br/>
<span class='tline' id='l457' data-llen='10295:10322'><a onclick="displayPageImage('KR1d0057', 'WYG', '151-26a' );" name="151-26a" class="pb">[151-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10322:10345'>子曰聽訟吾猶人也必也使無訟乎無情者不得盡其</span><br/>
<span class='tline' id='l459' data-llen='10345:10356'>辭大畏民志此謂知本</span><br/>
<span class='tline' id='l460' data-llen='10356:10379'>　鄭氏曰情猶實也無實者多虚誕之辭聖人之聽訟</span><br/>
<span class='tline' id='l461' data-llen='10379:10402'>　與人同耳必使民無實者不敢盡其辭大畏其心志</span><br/>
<span class='tline' id='l462' data-llen='10402:10418'>　使誠其意不敢訟本謂誠其意也</span><br/>
<span class='tline' id='l463' data-llen='10418:10437'>　孔氏曰無情者以下記者釋夫子之意也</span><br/>
<span class='tline' id='l464' data-llen='10437:10460'>　河南程氏曰或問此謂知本止説聽訟吾猶人也必</span><br/>
<span class='tline' id='l465' data-llen='10460:10483'>　也使無訟乎無情者不得盡其辭大畏民志何也先</span><br/>
<span class='tline' id='l466' data-llen='10483:10510'><a onclick="displayPageImage('KR1d0057', 'WYG', '151-26b' );" name="151-26b" class="pb">[151-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10510:10533'>　生曰且舉此一事其它皆要知本聽訟則必使無訟</span><br/>
<span class='tline' id='l468' data-llen='10533:10544'>　是本也<span class='krp-note'>伊川/</span></span><br/>
<span class='tline' id='l469' data-llen='10544:10567'>　横渠張氏曰大畏民志大畏服其民志使民誠服猶</span><br/>
<span class='tline' id='l470' data-llen='10567:10590'>　神武而不殺也威徳素著則民自畏服無情者不敢</span><br/>
<span class='tline' id='l471' data-llen='10590:10613'>　盡其辭則知過必改不可幸免故無訟也此則三不</span><br/>
<span class='tline' id='l472' data-llen='10613:10634'>　欺聖人皆有之愛則不忍明則不能威則不敢</span><br/>
<span class='tline' id='l473' data-llen='10634:10657'>　清江劉氏曰聽訟能判曲直豈不為美然而聖人之</span><br/>
<span class='tline' id='l474' data-llen='10657:10674'>　意以無訟為先者貴息争於未形也</span><br/>
<span class='tline' id='l475' data-llen='10674:10701'><a onclick="displayPageImage('KR1d0057', 'WYG', '151-27a' );" name="151-27a" class="pb">[151-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10701:10724'>　延平周氏曰聖人聽訟與人同使無實之人不得盡</span><br/>
<span class='tline' id='l477' data-llen='10724:10731'>　其辭則異</span><br/>
<span class='tline' id='l478' data-llen='10731:10754'>　嚴陵方氏曰子路之折獄不及孔子之無訟召南之</span><br/>
<span class='tline' id='l479' data-llen='10754:10777'>　聽訟不及周南之無犯此所以為聖賢之辨歟夫訟</span><br/>
<span class='tline' id='l480' data-llen='10777:10800'>　者以其兩辭之情偽未辨也至若無情之人不得盡</span><br/>
<span class='tline' id='l481' data-llen='10800:10823'>　其辭豈復有訟乎非夫大畏民志固不能若是易於</span><br/>
<span class='tline' id='l482' data-llen='10823:10836'>　訟言有孚窒惕盖謂是矣</span><br/>
<span class='tline' id='l483' data-llen='10836:10859'>　馬氏曰誠其意則使民心服不可得而欺矣大畏民</span><br/>
<span class='tline' id='l484' data-llen='10859:10886'><a onclick="displayPageImage('KR1d0057', 'WYG', '151-27b' );" name="151-27b" class="pb">[151-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10886:10896'>　志者心服之謂也</span><br/>
<span class='tline' id='l486' data-llen='10896:10919'>　藍田吕氏曰孔子上好信則民莫敢不用情故誠其</span><br/>
<span class='tline' id='l487' data-llen='10919:10942'>　意則使民服民不得而欺矣大畏民志者心服之謂</span><br/>
<span class='tline' id='l488' data-llen='10942:10965'>　也中心悦而誠服如七十子之服仲尼雖巧言如簧</span><br/>
<span class='tline' id='l489' data-llen='10965:10988'>　苟無其實為天下所不容此無情者所以不得盡其</span><br/>
<span class='tline' id='l490' data-llen='10988:11007'>　辭而可使無訟是謂誠意之效故曰知本</span><br/>
<span class='tline' id='l491' data-llen='11007:11030'>　新安朱氏曰此傳之四章釋本末猶人不異於人也</span><br/>
<span class='tline' id='l492' data-llen='11030:11053'>　情實也引夫子之言而言聖人能使無實之人不敢</span><br/>
<span class='tline' id='l493' data-llen='11053:11080'><a onclick="displayPageImage('KR1d0057', 'WYG', '151-28a' );" name="151-28a" class="pb">[151-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='11080:11103'>　盡其虚誕之辭盖我之明徳既明自然有以畏服民</span><br/>
<span class='tline' id='l495' data-llen='11103:11126'>　之心志故訟不待聽而自無也觀於此言可以知本</span><br/>
<span class='tline' id='l496' data-llen='11126:11149'>　末之先後矣　曰然則聽訟無訟於明徳新民之義</span><br/>
<span class='tline' id='l497' data-llen='11149:11172'>　何所當也曰聖人徳盛仁熟所自明者皆極天下之</span><br/>
<span class='tline' id='l498' data-llen='11172:11195'>　至善故能大有以畏服其民之心志而使之不敢盡</span><br/>
<span class='tline' id='l499' data-llen='11195:11218'>　其無實之辭是以雖其聽訟無以異於衆人而自無</span><br/>
<span class='tline' id='l500' data-llen='11218:11241'>　訟之可聽盖已徳既明而民徳自新則得其本之明</span><br/>
<span class='tline' id='l501' data-llen='11241:11264'>　效也或不能然而欲區區於分争辨訟之間以求新</span><br/>
<span class='tline' id='l502' data-llen='11264:11291'><a onclick="displayPageImage('KR1d0057', 'WYG', '151-28b' );" name="151-28b" class="pb">[151-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11291:11309'>　民之效其亦末矣此傳者釋經之意也</span><br/>
<span class='tline' id='l504' data-llen='11309:11332'>　新定邵氏曰民生有欲羣居則競民之不能無訟也</span><br/>
<span class='tline' id='l505' data-llen='11332:11355'>　乆矣鼠牙雀角疑似惑人訟之未易聽察也尚矣有</span><br/>
<span class='tline' id='l506' data-llen='11355:11378'>　能裁决明審使姦猾無所遁情善良得以吐氣是亦</span><br/>
<span class='tline' id='l507' data-llen='11378:11401'>　足以為政矣然人之情偽無窮己之精力有限與其</span><br/>
<span class='tline' id='l508' data-llen='11401:11424'>　分拏鬬䦧勞吾之聽決孰若和順雍睦相安於無事</span><br/>
<span class='tline' id='l509' data-llen='11424:11447'>　是故虞芮質成未足以見文王至其目觀禮遜之俗</span><br/>
<span class='tline' id='l510' data-llen='11447:11470'>　忸怩而不忍争然後見文王道化之懿耳夫所謂大</span><br/>
<span class='tline' id='l511' data-llen='11470:11497'><a onclick="displayPageImage('KR1d0057', 'WYG', '151-29a' );" name="151-29a" class="pb">[151-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11497:11520'>　畏民志者豈必峻厲威刑使之畏懼而不敢犯哉盖</span><br/>
<span class='tline' id='l513' data-llen='11520:11543'>　其羞愧之心潛動於中則稍犯不韙措躬無地中庸</span><br/>
<span class='tline' id='l514' data-llen='11543:11566'>　所謂不怒而民威於鈇鉞是也昔夫子之仕於魯也</span><br/>
<span class='tline' id='l515' data-llen='11566:11589'>　將為司宼而沈猶氏之徒已為之息心而改行此其</span><br/>
<span class='tline' id='l516' data-llen='11589:11612'>　徳望素隆大畏民志厥有明騐儻得邦家則綏來動</span><br/>
<span class='tline' id='l517' data-llen='11612:11624'>　和使民無訟尚奚難哉</span><br/>
<span class='tline' id='l518' data-llen='11624:11647'>所謂脩身在正其心者身有所忿懥則不得其正有所</span><br/>
<span class='tline' id='l519' data-llen='11647:11670'>恐懼則不得其正有所好樂則不得其正有所憂患則</span><br/>
<span class='tline' id='l520' data-llen='11670:11697'><a onclick="displayPageImage('KR1d0057', 'WYG', '151-29b' );" name="151-29b" class="pb">[151-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11697:11720'>不得其正心不在焉視而不見聽而不聞食而不知其</span><br/>
<span class='tline' id='l522' data-llen='11720:11731'>味此謂脩身在正其心</span><br/>
<span class='tline' id='l523' data-llen='11731:11747'>　鄭氏曰懥怒貌也或作懫或作㚄</span><br/>
<span class='tline' id='l524' data-llen='11747:11770'>　孔氏曰此覆説前脩身正心之事因忿怒恐懼而違</span><br/>
<span class='tline' id='l525' data-llen='11770:11787'>　於正心既不在視聽與食不覺知也</span><br/>
<span class='tline' id='l526' data-llen='11787:11810'>　河南程氏曰或謂有忿懥恐懼好樂憂患心不得其</span><br/>
<span class='tline' id='l527' data-llen='11810:11833'>　正是無此數者心乃正乎程先生曰非是要無只是</span><br/>
<span class='tline' id='l528' data-llen='11833:11859'>　不以此動其心學者未到不動處須是執持其志<span class='krp-note'>伊/</span></span><br/>
<span class='tline' id='l529' data-llen='11859:11886'><a onclick="displayPageImage('KR1d0057', 'WYG', '151-30a' );" name="151-30a" class="pb">[151-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='11886:11893'>　<span class='krp-note'>川/</span></span><br/>
<span class='tline' id='l531' data-llen='11893:11916'>　藍田吕氏曰大人者不失其赤子之心赤子之心良</span><br/>
<span class='tline' id='l532' data-llen='11916:11939'>　心也天之所以降衷民之所以受天地之中也寂然</span><br/>
<span class='tline' id='l533' data-llen='11939:11962'>　不動虚明純一與天地相似與神明為一傳曰喜怒</span><br/>
<span class='tline' id='l534' data-llen='11962:11985'>　哀樂之未發謂之中其謂此歟此心自正不待人正</span><br/>
<span class='tline' id='l535' data-llen='11985:12008'>　而後正而賢者能勿喪不為物欲之所遷動如衡之</span><br/>
<span class='tline' id='l536' data-llen='12008:12031'>　平不加以物如鑑之明不蔽以垢乃所謂正也唯先</span><br/>
<span class='tline' id='l537' data-llen='12031:12054'>　立乎大者則小者不能奪如使忿懥恐懼好惡憂患</span><br/>
<span class='tline' id='l538' data-llen='12054:12081'><a onclick="displayPageImage('KR1d0057', 'WYG', '151-30b' );" name="151-30b" class="pb">[151-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='12081:12104'>　一奪其良心則視聽食息從而失守欲區區修身以</span><br/>
<span class='tline' id='l540' data-llen='12104:12112'>　正其外難矣</span><br/>
<span class='tline' id='l541' data-llen='12112:12135'>　石林葉氏曰有忿懥恐懼好樂憂患則心有所係矣</span><br/>
<span class='tline' id='l542' data-llen='12135:12158'>　故不得其正有係而不得正則其視也必不見聽也</span><br/>
<span class='tline' id='l543' data-llen='12158:12181'>　必不聞食也必不知其味以心不在焉故也孟子曰</span><br/>
<span class='tline' id='l544' data-llen='12181:12204'>　存其心養其性所以事天盖能正心則能存而不失</span><br/>
<span class='tline' id='l545' data-llen='12204:12227'>　故忿懥恐懼好樂憂患皆無所係此所以養性事天</span><br/>
<span class='tline' id='l546' data-llen='12227:12236'>　而脩身之道也</span><br/>
<span class='tline' id='l547' data-llen='12236:12263'><a onclick="displayPageImage('KR1d0057', 'WYG', '151-31a' );" name="151-31a" class="pb">[151-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='12263:12286'>　廬陵胡氏曰古之君子無所不用其正坐毋箕坐必</span><br/>
<span class='tline' id='l549' data-llen='12286:12309'>　正也立毋跛立必正也游毋倨行必正也視毋淫視</span><br/>
<span class='tline' id='l550' data-llen='12309:12332'>　必正也聽毋傾聽必正也言不惰言必正也動不遞</span><br/>
<span class='tline' id='l551' data-llen='12332:12355'>　動必正也至於祭則正已居則正位坐則正席射則</span><br/>
<span class='tline' id='l552' data-llen='12355:12378'>　正鵠投壺則正爵無所不用其正此無他凡以正其</span><br/>
<span class='tline' id='l553' data-llen='12378:12401'>　心也心正則先立乎大者而小者不能奪忿懥恐懼</span><br/>
<span class='tline' id='l554' data-llen='12401:12424'>　好樂憂患皆其小者爾心一為小者所奪則坐立視</span><br/>
<span class='tline' id='l555' data-llen='12424:12447'>　聽言動飲食顛倒失措而天地四方易位矣故養心</span><br/>
<span class='tline' id='l556' data-llen='12447:12474'><a onclick="displayPageImage('KR1d0057', 'WYG', '151-31b' );" name="151-31b" class="pb">[151-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12474:12497'>　不可不正然古之聖人以蒙養正盖未發之謂蒙謂</span><br/>
<span class='tline' id='l558' data-llen='12497:12520'>　喜怒哀樂未發時也能於此時養之以正則發而皆</span><br/>
<span class='tline' id='l559' data-llen='12520:12543'>　中節矣若發而後禁則扞格而難勝故正心必曰先</span><br/>
<span class='tline' id='l560' data-llen='12543:12553'>　謂正於未發之前</span><br/>
<span class='tline' id='l561' data-llen='12553:12576'>　永嘉薛氏曰中庸之學以率性為道喜怒哀樂未發</span><br/>
<span class='tline' id='l562' data-llen='12576:12599'>　謂之中有所忿懥恐懼則非所謂中而本性昬矣心</span><br/>
<span class='tline' id='l563' data-llen='12599:12622'>　者神明之舍居中虚以治五官者也心為事奪五官</span><br/>
<span class='tline' id='l564' data-llen='12622:12644'>　皆失其正非所以安神明也一正心而本性正矣</span><br/>
<span class='tline' id='l565' data-llen='12644:12671'><a onclick="displayPageImage('KR1d0057', 'WYG', '151-32a' );" name="151-32a" class="pb">[151-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='12671:12694'>　范陽張氏曰心之正體無忿懥恐懼好樂憂患也其</span><br/>
<span class='tline' id='l567' data-llen='12694:12717'>　所以為忿懥恐懼好樂憂患者皆血氣也此所以言</span><br/>
<span class='tline' id='l568' data-llen='12717:12740'>　身有所忿懥至憂患而不曰心也是心者出乎忿懥</span><br/>
<span class='tline' id='l569' data-llen='12740:12763'>　恐懼好樂憂患之外者也惟忘忿懥以至憂患則心</span><br/>
<span class='tline' id='l570' data-llen='12763:12786'>　之本體見矣故正心者視而不見聽而不聞食而不</span><br/>
<span class='tline' id='l571' data-llen='12786:12809'>　知其味則以心之正體無見無聞無味處是也一流</span><br/>
<span class='tline' id='l572' data-llen='12809:12832'>　於見聞滋味之間則心之正體偏矣故正其心者消</span><br/>
<span class='tline' id='l573' data-llen='12832:12856'>　盡血氣忘忿懥以至憂患乃可耳心體既見寂然不動</span><br/>
<span class='tline' id='l574' data-llen='12856:12883'><a onclick="displayPageImage('KR1d0057', 'WYG', '151-32b' );" name="151-32b" class="pb">[151-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='12883:12906'>　可也感而遂通亦可也此心正者之事正心者豈可</span><br/>
<span class='tline' id='l576' data-llen='12906:12919'>　遽言此哉學者不可不察</span><br/>
<span class='tline' id='l577' data-llen='12919:12942'>　東萊吕氏曰四者皆非心之正也然則如之何而謂</span><br/>
<span class='tline' id='l578' data-llen='12942:12965'>　之心正非知至意誠不足以識之今夫視聽言動求</span><br/>
<span class='tline' id='l579' data-llen='12965:12988'>　合乎禮以正其心則可謂之正心乎曰此求正其心</span><br/>
<span class='tline' id='l580' data-llen='12988:13011'>　而非心正也心正者非言語擬議所能形容也故唯</span><br/>
<span class='tline' id='l581' data-llen='13011:13028'>　知至意誠者能黙識之<span class='krp-note'>居仁/</span></span><br/>
<span class='tline' id='l582' data-llen='13028:13051'>　新安朱氏曰此傳之七章釋正心修身自此以下並</span><br/>
<span class='tline' id='l583' data-llen='13051:13078'><a onclick="displayPageImage('KR1d0057', 'WYG', '151-33a' );" name="151-33a" class="pb">[151-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='13078:13101'>　以舊文為正忿懥怒也湛然虚明隨感而應者心之</span><br/>
<span class='tline' id='l585' data-llen='13101:13124'>　正也不能操而存之而苟以應物則必反為所動而</span><br/>
<span class='tline' id='l586' data-llen='13124:13147'>　累乎其中是以不得其正耳心有不存則無以檢其</span><br/>
<span class='tline' id='l587' data-llen='13147:13170'>　身矣　或問喜怒憂懼人心之所不能無也而曰心</span><br/>
<span class='tline' id='l588' data-llen='13170:13193'>　一有是則不得其正何哉曰人之一心湛然虚明以</span><br/>
<span class='tline' id='l589' data-llen='13193:13216'>　為一身之主者固其本體而喜怒憂懼隨感而應者</span><br/>
<span class='tline' id='l590' data-llen='13216:13239'>　亦其用之所不能己者也人能即其日用之間動静</span><br/>
<span class='tline' id='l591' data-llen='13239:13262'>　之際戒慎恐懼有以存之則夫物之未感而其本體</span><br/>
<span class='tline' id='l592' data-llen='13262:13289'><a onclick="displayPageImage('KR1d0057', 'WYG', '151-33b' );" name="151-33b" class="pb">[151-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='13289:13312'>　寂然不動如鑑之空如衡之平此固心之正及其既</span><br/>
<span class='tline' id='l594' data-llen='13312:13335'>　感而其為用流行不滯凡其妍媸輕重之變皆因彼</span><br/>
<span class='tline' id='l595' data-llen='13335:13358'>　之自然而隨以應之則其喜怒憂懼之用雖各不同</span><br/>
<span class='tline' id='l596' data-llen='13358:13381'>　而吾之本心鑑空衡平之體固自若也亦何害於正</span><br/>
<span class='tline' id='l597' data-llen='13381:13404'>　哉唯其不知謹戒以操而存之使其未感則昬昧而</span><br/>
<span class='tline' id='l598' data-llen='13404:13427'>　無所知已感則昬亂而無所主是以四者之應得以</span><br/>
<span class='tline' id='l599' data-llen='13427:13450'>　動乎其中而不能自定是以當其忿懥則有是忿懥</span><br/>
<span class='tline' id='l600' data-llen='13450:13473'>　而不能平也當其恐懼則有是恐懼而不能安也以</span><br/>
<span class='tline' id='l601' data-llen='13473:13500'><a onclick="displayPageImage('KR1d0057', 'WYG', '151-34a' );" name="151-34a" class="pb">[151-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='13500:13523'>　至於好樂憂患莫不皆然則方寸之地日用之間紛</span><br/>
<span class='tline' id='l603' data-llen='13523:13546'>　紛擾擾而心之體用無不失其正矣心之體用既失</span><br/>
<span class='tline' id='l604' data-llen='13546:13569'>　其正則其身在此其心在彼泮散支離不能復相管</span><br/>
<span class='tline' id='l605' data-llen='13569:13592'>　攝其不為仰面貪看鳥囬頭錯應人者㡬希矣視而</span><br/>
<span class='tline' id='l606' data-llen='13592:13615'>　不見聽而不聞食而不知其味何足怪哉孟子所謂</span><br/>
<span class='tline' id='l607' data-llen='13615:13638'>　平旦之氣從其大體意正如此然經復有欲正其心</span><br/>
<span class='tline' id='l608' data-llen='13638:13661'>　先誠其意者盖意有未誠則念慮之間無非邪偽固</span><br/>
<span class='tline' id='l609' data-llen='13661:13684'>　無實可用力之處而不誠無物亦無肻實用其力之</span><br/>
<span class='tline' id='l610' data-llen='13684:13711'><a onclick="displayPageImage('KR1d0057', 'WYG', '151-34b' );" name="151-34b" class="pb">[151-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='13711:13734'>　人故必意之已誠然後能正其心而不肻不正其心</span><br/>
<span class='tline' id='l612' data-llen='13734:13757'>　矣大抵意誠以後規模漸濶而功夫愈宻由中以及</span><br/>
<span class='tline' id='l613' data-llen='13757:13780'>　外而功夫亦不難矣　又曰大學正心章已説盡了</span><br/>
<span class='tline' id='l614' data-llen='13780:13803'>　至脩身章又從頭説起至齊家治國章又依前説教</span><br/>
<span class='tline' id='l615' data-llen='13803:13826'>　他節節去照顧　又曰正心是就心上説脩身是就</span><br/>
<span class='tline' id='l616' data-llen='13826:13835'>　應事接物上説</span><br/>
<span class='tline' id='l617' data-llen='13835:13858'>　龍泉葉氏曰忿懥恐懼好樂憂患皆物也非心也是</span><br/>
<span class='tline' id='l618' data-llen='13858:13881'>　物交於其心不出於此必入於彼物為之制則心之</span><br/>
<span class='tline' id='l619' data-llen='13881:13908'><a onclick="displayPageImage('KR1d0057', 'WYG', '151-35a' );" name="151-35a" class="pb">[151-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='13908:13931'>　所存者寡矣無私主者心也物物而不物於物者心</span><br/>
<span class='tline' id='l621' data-llen='13931:13954'>　也舉喜怒哀樂無以見之而非無者心也正心之至</span><br/>
<span class='tline' id='l622' data-llen='13954:13977'>　至於不以一物累其心則視而必見聽而必聞食而</span><br/>
<span class='tline' id='l623' data-llen='13977:14000'>　必知其味推之於身皆一心之用也意言其所發心</span><br/>
<span class='tline' id='l624' data-llen='14000:14007'>　言其所存</span><br/>
<span class='tline' id='l625' data-llen='14007:14030'>　建安真氏曰喜怒憂懼乃心之用非惟不能無亦不</span><br/>
<span class='tline' id='l626' data-llen='14030:14053'>　可無但平居無事之時不要先有此四者在胷中如</span><br/>
<span class='tline' id='l627' data-llen='14053:14076'>　平居先有四者即是私意人若有些私意塞在胷中</span><br/>
<span class='tline' id='l628' data-llen='14076:14103'><a onclick="displayPageImage('KR1d0057', 'WYG', '151-35b' );" name="151-35b" class="pb">[151-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='14103:14126'>　便是不得其正須是涵養此心未應物時湛然虚静</span><br/>
<span class='tline' id='l630' data-llen='14126:14149'>　如鑒之明如衡之平到得應物之時方不差錯當喜</span><br/>
<span class='tline' id='l631' data-llen='14149:14172'>　而喜當怒而怒當憂而憂當懼而懼恰好則止更無</span><br/>
<span class='tline' id='l632' data-llen='14172:14195'>　過當如此方是本心之正　又曰文公鑒空衡平之</span><br/>
<span class='tline' id='l633' data-llen='14195:14218'>　體鑒空衡平之用此二句切須玩味盖未曽應物之</span><br/>
<span class='tline' id='l634' data-llen='14218:14241'>　時此心只要清明虚静不可先有一物如鑒未照物</span><br/>
<span class='tline' id='l635' data-llen='14241:14264'>　只有一箇空衡未稱物已有一箇平此乃心之本體</span><br/>
<span class='tline' id='l636' data-llen='14264:14287'>　即喜怒哀樂未曾發動渾然一理不偏不倚故謂之</span><br/>
<span class='tline' id='l637' data-llen='14287:14314'><a onclick="displayPageImage('KR1d0057', 'WYG', '151-36a' );" name="151-36a" class="pb">[151-36a] <img width="20"  src="/static/img/kanseki-5.png"/></a></span><br/>
<span class='tline' id='l638' data-llen='14314:14337'>　中也此所謂鑒空衡平之體及至事物之來隨感而</span><br/>
<span class='tline' id='l639' data-llen='14337:14360'>　應因其可喜而喜因其可怒而怒因其當憂而憂因</span><br/>
<span class='tline' id='l640' data-llen='14360:14383'>　其當懼而懼在我本未嘗先有此心但隨所感而應</span><br/>
<span class='tline' id='l641' data-llen='14383:14406'>　之耳此即中節而謂之和所謂鑒空衡平之用或問</span><br/>
<span class='tline' id='l642' data-llen='14406:14429'>　大學不要先有恐懼中庸却要恐懼何也曰聖賢之</span><br/>
<span class='tline' id='l643' data-llen='14429:14452'>　言有似同而實異也中庸只是事物未形之時常常</span><br/>
<span class='tline' id='l644' data-llen='14452:14475'>　持敬令心不昬昧而已大學之恐懼却是俗語恐怖</span><br/>
<span class='tline' id='l645' data-llen='14475:14486'>　之類自與中庸有異</span><br/>
<span class='tline' id='l646' data-llen='14486:14513'><a onclick="displayPageImage('KR1d0057', 'WYG', '151-36b' );" name="151-36b" class="pb">[151-36b] <img width="20"  src="/static/img/kanseki-5.png"/></a></span><br/>
<span class='tline' id='l647' data-llen='14513:14536'>　四明李氏曰始焉心足以制其身今也身反以戕其</span><br/>
<span class='tline' id='l648' data-llen='14536:14559'>　心故經不曰心有所忿懥而特曰身有所忿懥挈其</span><br/>
<span class='tline' id='l649' data-llen='14559:14582'>　身而言之所以明數者之累乃生於身而非生於心</span><br/>
<span class='tline' id='l650' data-llen='14582:14605'>　也然身之與心常相闗而不相違安有身為物累而</span><br/>
<span class='tline' id='l651' data-llen='14605:14628'>　心為我有者乎吾見忿怒之横生嗜好之紛起而恐</span><br/>
<span class='tline' id='l652' data-llen='14628:14651'>　懼憂患且交戰於方寸則心之存焉者寡矣故經列</span><br/>
<span class='tline' id='l653' data-llen='14651:14671'>　四者於前而繼之曰心不在焉<span class='krp-note'>元白/</span></span><br/>
<span class='tline' id='l654' data-llen='14671:14694'>　錢塘吳氏曰忿懥恐懼好樂憂患四者惟忿懥在人</span><br/>
<span class='tline' id='l655' data-llen='14694:14721'><a onclick="displayPageImage('KR1d0057', 'WYG', '151-37a' );" name="151-37a" class="pb">[151-37a] <img width="20"  src="/static/img/kanseki-5.png"/></a></span><br/>
<span class='tline' id='l656' data-llen='14721:14744'>　不可有易言懲忿書戒忿嫉是矣其餘三者如恐懼</span><br/>
<span class='tline' id='l657' data-llen='14744:14767'>　修省好賢樂友生於憂患皆學者所不能無今乃與</span><br/>
<span class='tline' id='l658' data-llen='14767:14790'>　忿懥俱以不得其正言之何歟盖所以不得其正者</span><br/>
<span class='tline' id='l659' data-llen='14790:14813'>　以其身有之也身有之者血氣所使也是私欲也故</span><br/>
<span class='tline' id='l660' data-llen='14813:14836'>　其所忿懥則是好勇鬬狠忿忘其身者也與一怒安</span><br/>
<span class='tline' id='l661' data-llen='14836:14859'>　其民者異也其所恐懼則是怯懦無勇見義不為者</span><br/>
<span class='tline' id='l662' data-llen='14859:14882'>　也與恐懼所不睹臨事而懼者異矣其所好樂則是</span><br/>
<span class='tline' id='l663' data-llen='14882:14905'>　好色好利樂驕樂逸遊者也其與好禮樂善者異矣</span><br/>
<span class='tline' id='l664' data-llen='14905:14932'><a onclick="displayPageImage('KR1d0057', 'WYG', '151-37b' );" name="151-37b" class="pb">[151-37b] <img width="20"  src="/static/img/kanseki-5.png"/></a></span><br/>
<span class='tline' id='l665' data-llen='14932:14955'>　其所憂患則是憂貧患得失者也其與憂民憂國患</span><br/>
<span class='tline' id='l666' data-llen='14955:14978'>　不知患不能者異矣此其所以不得其正也乃若喜</span><br/>
<span class='tline' id='l667' data-llen='14978:15001'>　怒哀樂發而中節何有於我哉而心之正則自若也</span><br/>
<span class='tline' id='l668' data-llen='15001:15024'>　是知不得其正者以身有之而心不在焉故也故曰</span><br/>
<span class='tline' id='l669' data-llen='15024:15050'>　心不在焉視而不見聽而不聞食而不知其味<span class='krp-note'>如愚/</span></span><br/>
<span class='tline' id='l670' data-llen='15050:15073'>　新定邵氏曰昔之聖賢固有一怒安民者矣非無忿</span><br/>
<span class='tline' id='l671' data-llen='15073:15096'>　懥也然當怒而怒所可怒者在物而不在我故怒而</span><br/>
<span class='tline' id='l672' data-llen='15096:15119'>　不遷所過者化固有恐懼修省者矣非無恐懼也然</span><br/>
<span class='tline' id='l673' data-llen='15119:15146'><a onclick="displayPageImage('KR1d0057', 'WYG', '151-38a' );" name="151-38a" class="pb">[151-38a] <img width="20"  src="/static/img/kanseki-5.png"/></a></span><br/>
<span class='tline' id='l674' data-llen='15146:15169'>　當懼而懼所可懼者在時而不在我故震雷雖驚不</span><br/>
<span class='tline' id='l675' data-llen='15169:15192'>　喪匕鬯唯仁者能好人以其無所作好也好樂如是</span><br/>
<span class='tline' id='l676' data-llen='15192:15215'>　夫奚傷天下憂吾不得不憂在我本無所憂也憂患</span><br/>
<span class='tline' id='l677' data-llen='15215:15238'>　如是夫奚損此如水中之萬象鑑中之妍媸物至則</span><br/>
<span class='tline' id='l678' data-llen='15238:15261'>　見物去則寂水之與鑑無所増減亦無所愛憎也未</span><br/>
<span class='tline' id='l679' data-llen='15261:15284'>　應物之前忿懥恐懼好樂憂患一毫不立固所以為</span><br/>
<span class='tline' id='l680' data-llen='15284:15307'>　此心之正當接物之時忿懥恐懼好樂憂患隨感而</span><br/>
<span class='tline' id='l681' data-llen='15307:15330'>　應亦孰非此心之正詩人形容文王宅心之妙必曰</span><br/>
<span class='tline' id='l682' data-llen='15330:15357'><a onclick="displayPageImage('KR1d0057', 'WYG', '151-38b' );" name="151-38b" class="pb">[151-38b] <img width="20"  src="/static/img/kanseki-5.png"/></a></span><br/>
<span class='tline' id='l683' data-llen='15357:15380'>　無然畔援無然歆羡而孔門髙弟形容夫子心術之</span><br/>
<span class='tline' id='l684' data-llen='15380:15403'>　精㣲者亦曰毋意毋必毋固毋我正以方寸之地一</span><br/>
<span class='tline' id='l685' data-llen='15403:15426'>　毫意念未始或萌如此也則夫忿懥恐懼好樂憂患</span><br/>
<span class='tline' id='l686' data-llen='15426:15449'>　四者苟有一焉豈不甚為此心之累哉盖心者身之</span><br/>
<span class='tline' id='l687' data-llen='15449:15472'>　主宰而四肢百骸之所由以聽命也心不在焉則目</span><br/>
<span class='tline' id='l688' data-llen='15472:15495'>　雖視而不見逐鹿者不見泰山是也耳雖聽而不聞</span><br/>
<span class='tline' id='l689' data-llen='15495:15518'>　端冕而聽古樂則唯恐卧是也口雖食而不知其味</span><br/>
<span class='tline' id='l690' data-llen='15518:15541'>　中懐憂惕不覺匕筯之失是也夫耳目與口之用若</span><br/>
<span class='tline' id='l691' data-llen='15541:15568'><a onclick="displayPageImage('KR1d0057', 'WYG', '151-39a' );" name="151-39a" class="pb">[151-39a] <img width="20"  src="/static/img/kanseki-5.png"/></a></span><br/>
<span class='tline' id='l692' data-llen='15568:15591'>　無預於此心而此心一或不在則隨之而俱廢由是</span><br/>
<span class='tline' id='l693' data-llen='15591:15614'>　而觀欲修其身者烏可不先正其心哉欲正其心者</span><br/>
<span class='tline' id='l694' data-llen='15614:15636'>　烏可使忿懥恐懼好樂憂患之念為此心之累哉</span><br/>
<span class='tline' id='l695' data-llen='15636:15639'>　</span><br/>
<span class='tline' id='l696' data-llen='15639:15642'>　</span><br/>
<span class='tline' id='l697' data-llen='15642:15645'>　</span><br/>
<span class='tline' id='l698' data-llen='15645:15648'>　</span><br/>
<span class='tline' id='l699' data-llen='15648:15651'>　</span><br/>
<span class='tline' id='l700' data-llen='15651:15678'><a onclick="displayPageImage('KR1d0057', 'WYG', '151-39b' );" name="151-39b" class="pb">[151-39b] <img width="20"  src="/static/img/kanseki-5.png"/></a></span><br/>
<span class='tline' id='l701' data-llen='15678:15681'>　</span><br/>
<span class='tline' id='l702' data-llen='15681:15684'>　</span><br/>
<span class='tline' id='l703' data-llen='15684:15687'>　</span><br/>
<span class='tline' id='l704' data-llen='15687:15690'>　</span><br/>
<span class='tline' id='l705' data-llen='15690:15693'>　</span><br/>
<span class='tline' id='l706' data-llen='15693:15696'>　</span><br/>
<span class='tline' id='l707' data-llen='15696:15699'>　</span><br/>
<span class='tline' id='l708' data-llen='15699:15712'>　禮記集説卷一百五十一</span><br/>
</p>
<p><br/>
</p>
  </div>
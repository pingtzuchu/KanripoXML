<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0057', 'WYG', '099-1a' );" name="099-1a" class="pb">[099-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　禮記集說卷九十九　　　　宋　衞湜　撰</span><br/>
<span class='tline' id='l10' data-llen='212:235'>賔牟賈侍坐於孔子孔子與之言及樂曰夫武之備戒</span><br/>
<span class='tline' id='l11' data-llen='235:258'>之已久何也對曰病不得其衆也咏歎之淫液之何也</span><br/>
<span class='tline' id='l12' data-llen='258:281'>對曰恐不逮事也發揚蹈厲之已蚤何也對曰及時事</span><br/>
<span class='tline' id='l13' data-llen='281:304'>也武坐致右憲左何也對曰非武坐也聲淫及商何也</span><br/>
<span class='tline' id='l14' data-llen='304:327'>對曰非武音也子曰若非武音則何音也對曰有司失</span><br/>
<span class='tline' id='l15' data-llen='327:352'>其𫝊也若非有司失其𫝊則武王之志荒矣子曰唯丘</span><br/>
<span class='tline' id='l16' data-llen='352:378'><a onclick="displayPageImage('KR1d0057', 'WYG', '099-1b' );" name="099-1b" class="pb">[099-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='378:394'>之聞諸萇𢎞亦若吾子之言是也</span><br/>
<span class='tline' id='l18' data-llen='394:417'>　鄭氏曰武謂周舞也備戒擊鼔警衆也病猶憂也以</span><br/>
<span class='tline' id='l19' data-llen='417:440'>　不得衆心為憂憂其難也咏歎淫液歌遲之也恐不</span><br/>
<span class='tline' id='l20' data-llen='440:463'>　逮事逮及也事戎事也及時事時至武事當施也致</span><br/>
<span class='tline' id='l21' data-llen='463:486'>　右憲左致謂膝至地也憲讀為軒聲之誤非武坐言</span><br/>
<span class='tline' id='l22' data-llen='486:509'>　武之事無坐也非武音言武歌在正其軍非貪商時</span><br/>
<span class='tline' id='l23' data-llen='509:533'>　人或說其義為貪商也有司典樂者也𫝊猶說也荒</span><br/>
<span class='tline' id='l24' data-llen='533:556'>　老耄也言典樂者失其說而時人妄說也書曰王耄</span><br/>
<span class='tline' id='l25' data-llen='556:582'><a onclick="displayPageImage('KR1d0057', 'WYG', '099-2a' );" name="099-2a" class="pb">[099-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='582:592'>　荒萇𢎞周大夫</span><br/>
<span class='tline' id='l27' data-llen='592:615'>　孔氏曰自此至不亦宜乎别録是賔牟賈問章賔牟</span><br/>
<span class='tline' id='l28' data-llen='615:638'>　姓賈名初論他事次及於樂問是孔子對是賔牟賈</span><br/>
<span class='tline' id='l29' data-llen='638:661'>　五問五荅但三荅是二荅非夫發語之端孔子問作</span><br/>
<span class='tline' id='l30' data-llen='661:684'>　武樂之前先擊鼓備戒其衆備戒之後久始作舞何</span><br/>
<span class='tline' id='l31' data-llen='684:707'>　也賈荅武樂令舞者久不即出是象武王伐紂憂不</span><br/>
<span class='tline' id='l32' data-llen='707:730'>　得衆心此荅是也孔子又問欲舞之前其歌聲吟咏</span><br/>
<span class='tline' id='l33' data-llen='730:753'>　之長嘆之其音連延而流液不絶吟思遲遲是貪羡</span><br/>
<span class='tline' id='l34' data-llen='753:779'><a onclick="displayPageImage('KR1d0057', 'WYG', '099-2b' );" name="099-2b" class="pb">[099-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='779:802'>　之貌何也賈荅象武王伐紂恐諸侯不至不及戰事</span><br/>
<span class='tline' id='l36' data-llen='802:825'>　此荅是也孔子又問初舞之時手足即發揚蹈地而</span><br/>
<span class='tline' id='l37' data-llen='825:848'>　猛厲故云已蚤賈以為象武王及時伐紂戰事此荅</span><br/>
<span class='tline' id='l38' data-llen='848:871'>　非下云發揚蹈厲太公之志故知非也孔子又問武</span><br/>
<span class='tline' id='l39' data-llen='871:894'>　人何忽有時而坐以右膝致地左足軒起何也坐跪</span><br/>
<span class='tline' id='l40' data-llen='894:917'>　也致至也軒起也賈荅此非是武人之坐舞法無坐</span><br/>
<span class='tline' id='l41' data-llen='917:940'>　也此荅亦非下云武亂皆坐周召之治故知非也孔</span><br/>
<span class='tline' id='l42' data-llen='940:963'>　子又以時人之意問賈云奏樂何意有貪商之聲淫</span><br/>
<span class='tline' id='l43' data-llen='963:989'><a onclick="displayPageImage('KR1d0057', 'WYG', '099-3a' );" name="099-3a" class="pb">[099-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='989:1012'>　貪也孔子大聖應知其非此是知非而故問也賈以</span><br/>
<span class='tline' id='l45' data-llen='1012:1035'>　武王應天從人不得已而伐之何容有貪商之聲故</span><br/>
<span class='tline' id='l46' data-llen='1035:1058'>　言非武音也此荅是孔子因問貪商之歌何音也賈</span><br/>
<span class='tline' id='l47' data-llen='1058:1083'>　荅典樂者失其𫝊若非失其𫝊是武王荒耄遂有貪</span><br/>
<span class='tline' id='l48' data-llen='1083:1096'>　商諸於也吾子相親之辭</span><br/>
<span class='tline' id='l49' data-llen='1096:1119'>　長樂陳氏曰古之善論兵者以威文之節制不可敵</span><br/>
<span class='tline' id='l50' data-llen='1119:1142'>　武王之仁義仁則愛人而惡人之害之也義則循理</span><br/>
<span class='tline' id='l51' data-llen='1142:1165'>　而惡人之亂之也未有下不得人和上不得天時者</span><br/>
<span class='tline' id='l52' data-llen='1165:1191'><a onclick="displayPageImage('KR1d0057', 'WYG', '099-3b' );" name="099-3b" class="pb">[099-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1191:1214'>　矣夫豈以衆之不得為病事之不逮為恐時之不及</span><br/>
<span class='tline' id='l54' data-llen='1214:1237'>　為慮哉其所以備戒如此者出而與民同患人之所</span><br/>
<span class='tline' id='l55' data-llen='1237:1260'>　畏不可不畏爾觀其誓師之辭曰肆予小子誕以爾</span><br/>
<span class='tline' id='l56' data-llen='1260:1283'>　衆士殄殱乃讎爾衆士其尚廸果毅以登乃辟功多</span><br/>
<span class='tline' id='l57' data-llen='1283:1306'>　有厚賞不廸有顯戮尚弼予一人永清四海時哉弗</span><br/>
<span class='tline' id='l58' data-llen='1306:1322'>　可失其意亦可見矣<span class='krp-note'>樂書/</span></span><br/>
<span class='tline' id='l59' data-llen='1322:1345'>　嚴陵方氏曰武之樂舞形容當時伐紂之事備者備</span><br/>
<span class='tline' id='l60' data-llen='1345:1368'>　其物而有所防戒者戒其事而有所飭若夫果得衆</span><br/>
<span class='tline' id='l61' data-llen='1368:1394'><a onclick="displayPageImage('KR1d0057', 'WYG', '099-4a' );" name="099-4a" class="pb">[099-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1394:1417'>　則無所事乎備戒矣惟其病不得衆所以然也咏者</span><br/>
<span class='tline' id='l63' data-llen='1417:1440'>　永其言歎者難其事淫則浸漬而不已液則流通而</span><br/>
<span class='tline' id='l64' data-llen='1440:1463'>　不絶凡若此者皆不逮事也發揚言手容之發揮蹈</span><br/>
<span class='tline' id='l65' data-llen='1463:1482'>　厲言足容之奮厲荒言淫甚以至於荒也</span><br/>
<span class='tline' id='l66' data-llen='1482:1505'>　馬氏曰夫武王之伐商雖出於天人之應順而有必</span><br/>
<span class='tline' id='l67' data-llen='1505:1529'>　克之理然未嘗無戒也𫝊曰聖人以必不必故無兵</span><br/>
<span class='tline' id='l68' data-llen='1529:1552'>　衆人以不必必之故多兵又曰聖人猶難之故終無</span><br/>
<span class='tline' id='l69' data-llen='1552:1575'>　難此病不得衆恐不逮事之意也若恐民之未信則</span><br/>
<span class='tline' id='l70' data-llen='1575:1601'><a onclick="displayPageImage('KR1d0057', 'WYG', '099-4b' );" name="099-4b" class="pb">[099-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1601:1624'>　曰爾無不信朕不食言恐民之未畏則曰汝不從誓</span><br/>
<span class='tline' id='l72' data-llen='1624:1647'>　言子則孥戮汝病不得衆恐不逮事之一端也發揚</span><br/>
<span class='tline' id='l73' data-llen='1647:1670'>　蹈厲之已蚤所以示其有勇敢之勢而武之始如此</span><br/>
<span class='tline' id='l74' data-llen='1670:1693'>　也發揚蹈厲之已蚤非樂其蚤也葢當其可之謂時</span><br/>
<span class='tline' id='l75' data-llen='1693:1707'>　而君子舉事欲及時而已矣</span><br/>
<span class='tline' id='l76' data-llen='1707:1730'>　延平周氏曰武王之伐紂豈得己哉順乎人應乎天</span><br/>
<span class='tline' id='l77' data-llen='1730:1753'>　而已矣順乎人應乎天猶且病其不得衆恐其不逮</span><br/>
<span class='tline' id='l78' data-llen='1753:1767'>　事則此所以終能及時事也</span><br/>
<span class='tline' id='l79' data-llen='1767:1793'><a onclick="displayPageImage('KR1d0057', 'WYG', '099-5a' );" name="099-5a" class="pb">[099-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1793:1816'>　山隂陸氏曰泰誓曰受克子非朕文考有罪惟予小</span><br/>
<span class='tline' id='l81' data-llen='1816:1839'>　子無良病不得衆若此之謂也夫以周伐殷其克之</span><br/>
<span class='tline' id='l82' data-llen='1839:1862'>　必矣八百諸侯不期而㑹然武王之志猶如此恐諸</span><br/>
<span class='tline' id='l83' data-llen='1862:1885'>　侯不逮其事葢慎之至也故曰子之所慎齊戰疾及</span><br/>
<span class='tline' id='l84' data-llen='1885:1908'>　時事也此正言太公之志如此詩曰維師尚父時維</span><br/>
<span class='tline' id='l85' data-llen='1908:1931'>　鷹揚憲讀如字憲左謂縣左膝不致地武坐左亦致</span><br/>
<span class='tline' id='l86' data-llen='1931:1954'>　也據武亂皆坐紂作靡靡之樂所謂及商者此歟對</span><br/>
<span class='tline' id='l87' data-llen='1954:1978'>　曰有司失其𫝊後商之遺聲也五字在此當承對曰</span><br/>
<span class='tline' id='l88' data-llen='1978:2004'><a onclick="displayPageImage('KR1d0057', 'WYG', '099-5b' );" name="099-5b" class="pb">[099-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='2004:2028'>　脱亂在後去聖益逺其𫝊之失者有矣而君子知其</span><br/>
<span class='tline' id='l90' data-llen='2028:2052'>　不然以在我者揆之而已若世𫝊伊尹以割烹要湯</span><br/>
<span class='tline' id='l91' data-llen='2052:2075'>　百里奚以五羊之皮干秦穆公孟子皆斷而非之是</span><br/>
<span class='tline' id='l92' data-llen='2075:2099'>　也此言聞諸萇𢎞若曾子問曰吾聞諸老耼則先儒</span><br/>
<span class='tline' id='l93' data-llen='2099:2117'>　所謂問樂於萇𢎞問禮於老耼是也</span><br/>
<span class='tline' id='l94' data-llen='2117:2140'>　慶源輔氏曰賈五荅皆是當從陸氏說見後賔牟賈</span><br/>
<span class='tline' id='l95' data-llen='2140:2163'>　意當時為知樂故孔子與之言及樂而又問之此亦</span><br/>
<span class='tline' id='l96' data-llen='2163:2186'>　與人為善之一端也病不得衆恐不逮事所謂臨事</span><br/>
<span class='tline' id='l97' data-llen='2186:2212'><a onclick="displayPageImage('KR1d0057', 'WYG', '099-6a' );" name="099-6a" class="pb">[099-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2212:2235'>　而懼也不以在己之已至者而貳之此所謂聖人之</span><br/>
<span class='tline' id='l99' data-llen='2235:2258'>　心也詩曰上帝臨女無貳爾心是恐不逮事也若非</span><br/>
<span class='tline' id='l100' data-llen='2258:2281'>　武音則何音也此夫子所以深叩之賈之言如是則</span><br/>
<span class='tline' id='l101' data-llen='2281:2305'>　其中誠有所見而不可奪者非口授耳𫝊之徒而已</span><br/>
<span class='tline' id='l102' data-llen='2305:2317'>　也唯受辭也當作去聲</span><br/>
<span class='tline' id='l103' data-llen='2317:2340'>　葉氏曰武之備戒已久武之始也久立於綴武之終</span><br/>
<span class='tline' id='l104' data-llen='2340:2363'>　也於用武之始而曰病不得其衆者諸侯之既至也</span><br/>
<span class='tline' id='l105' data-llen='2363:2386'>　用武之終而曰待諸侯之至者諸侯之未至也遲之</span><br/>
<span class='tline' id='l106' data-llen='2386:2412'><a onclick="displayPageImage('KR1d0057', 'WYG', '099-6b' );" name="099-6b" class="pb">[099-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2412:2428'>　遲者動容也又久者久立於綴也</span><br/>
<span class='tline' id='l108' data-llen='2428:2451'>賔牟賈起免席而請曰夫武之備戒之已久則既聞命</span><br/>
<span class='tline' id='l109' data-llen='2451:2474'>矣敢問遲之遲而又久何也子曰居吾語女夫樂者象</span><br/>
<span class='tline' id='l110' data-llen='2474:2497'>成者也緫干而山立武王之事也發揚蹈厲太公之志</span><br/>
<span class='tline' id='l111' data-llen='2497:2509'>也武亂皆坐周召之治也</span><br/>
<span class='tline' id='l112' data-llen='2509:2532'>　鄭氏曰遲之遲謂久立於綴居猶安坐也成謂已成</span><br/>
<span class='tline' id='l113' data-llen='2532:2555'>　之事也緫干持盾也山立猶正立也象武王持盾正</span><br/>
<span class='tline' id='l114' data-llen='2555:2578'>　立待諸侯也發揚蹈厲所以象威武時也武舞象戰</span><br/>
<span class='tline' id='l115' data-llen='2578:2604'><a onclick="displayPageImage('KR1d0057', 'WYG', '099-7a' );" name="099-7a" class="pb">[099-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2604:2627'>　鬭也亂謂失行列也失行列則皆坐象周公召公以</span><br/>
<span class='tline' id='l117' data-llen='2627:2634'>　文止武也</span><br/>
<span class='tline' id='l118' data-llen='2634:2657'>　孔氏曰賔牟賈前所荅孔子之問雖為孔子所許賈</span><br/>
<span class='tline' id='l119' data-llen='2657:2680'>　猶有不曉者故反請問於孔子也免席避席也既聞</span><br/>
<span class='tline' id='l120' data-llen='2680:2703'>　命謂既為孔子所許也問備戒已久立於綴亦是遲</span><br/>
<span class='tline' id='l121' data-llen='2703:2726'>　而又久何意如此孔子為賔牟賈說其將舞之事言</span><br/>
<span class='tline' id='l122' data-llen='2726:2749'>　作樂所以倣象其成功舞人緫持干盾以正立似山</span><br/>
<span class='tline' id='l123' data-llen='2749:2772'>　而不動摇也舞人發揚蹈厲象太公威武鷹揚之志</span><br/>
<span class='tline' id='l124' data-llen='2772:2798'><a onclick="displayPageImage('KR1d0057', 'WYG', '099-7b' );" name="099-7b" class="pb">[099-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2798:2821'>　横渠張氏曰緫干而山立是舞中有一人而象武王</span><br/>
<span class='tline' id='l126' data-llen='2821:2844'>　之治者然以就舞位而樂尸飬老必天子有時而親</span><br/>
<span class='tline' id='l127' data-llen='2844:2867'>　為也發揚蹈厲之已蚤此則是太公之志及時事而</span><br/>
<span class='tline' id='l128' data-llen='2867:2890'>　動也武亂皆坐周召之治此象武功成周召以文治</span><br/>
<span class='tline' id='l129' data-llen='2890:2913'>　也坐者無事於武也　又曰樂器有相周召之治與</span><br/>
<span class='tline' id='l130' data-llen='2913:2936'>　其有雅太公之志乎雅者正也直已而行正也故訊</span><br/>
<span class='tline' id='l131' data-llen='2936:2959'>　疾蹈厲者太公之事邪詩亦有雅亦正言而直歌之</span><br/>
<span class='tline' id='l132' data-llen='2959:2970'>　無隠諷誦諫之巧也</span><br/>
<span class='tline' id='l133' data-llen='2970:2996'><a onclick="displayPageImage('KR1d0057', 'WYG', '099-8a' );" name="099-8a" class="pb">[099-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2996:3019'>　嚴陵方氏曰免席而徒立所以致敬更端而問故以</span><br/>
<span class='tline' id='l135' data-llen='3019:3042'>　請言之上遲音穉葢待也所謂待諸侯之至也下遲</span><br/>
<span class='tline' id='l136' data-llen='3042:3065'>　宜如字蓋遲未至於久遲而又久則遲之至也如下</span><br/>
<span class='tline' id='l137' data-llen='3065:3088'>　文所言至武之遲久皆其事也居吾語汝者以免席</span><br/>
<span class='tline' id='l138' data-llen='3088:3111'>　而請故命之居席將以告之樂象成者以其成功形</span><br/>
<span class='tline' id='l139' data-llen='3111:3134'>　見於樂也緫干與祭統所言同曰緫固足以該戚且</span><br/>
<span class='tline' id='l140' data-llen='3134:3157'>　干所以自防戚所以致誅於此又見武王之用武無</span><br/>
<span class='tline' id='l141' data-llen='3157:3180'>　事於致誅姑自為之防耳發揚蹈厲見乎手足之鼔</span><br/>
<span class='tline' id='l142' data-llen='3180:3206'><a onclick="displayPageImage('KR1d0057', 'WYG', '099-8b' );" name="099-8b" class="pb">[099-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3206:3229'>　舞手足之鼔舞存乎心之所之故曰太公之志亂謂</span><br/>
<span class='tline' id='l144' data-llen='3229:3252'>　治其行列之亂太公之志即武王之志也以武莫若</span><br/>
<span class='tline' id='l145' data-llen='3252:3275'>　太公故繫之以太公而已周召之治即武王之治也</span><br/>
<span class='tline' id='l146' data-llen='3275:3292'>　以文莫若周召故繫之以周召而已</span><br/>
<span class='tline' id='l147' data-llen='3292:3315'>　馬氏曰遲之遲而又乆言其久立於綴久立於綴者</span><br/>
<span class='tline' id='l148' data-llen='3315:3338'>　所以待諸侯之至也夫武之遲久非特以待諸侯之</span><br/>
<span class='tline' id='l149' data-llen='3338:3361'>　至而已故孔子自樂之象成以至於周道四達禮樂</span><br/>
<span class='tline' id='l150' data-llen='3361:3384'>　交通而反復以告之也緫干而山立所以見其靜也</span><br/>
<span class='tline' id='l151' data-llen='3384:3410'><a onclick="displayPageImage('KR1d0057', 'WYG', '099-9a' );" name="099-9a" class="pb">[099-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3410:3433'>　發揚蹈厲所以見其動也靜者動之主動者靜之役</span><br/>
<span class='tline' id='l153' data-llen='3433:3457'>　主則宜逸故緫干而山立臣則致勞故發揚蹈厲𫝊</span><br/>
<span class='tline' id='l154' data-llen='3457:3480'>　曰上無為也下亦無為也則下與上同徳下與上同</span><br/>
<span class='tline' id='l155' data-llen='3480:3503'>　徳則不臣下有為也而上亦有為也是上與下同道</span><br/>
<span class='tline' id='l156' data-llen='3503:3518'>　上與下同道則不主此其意也</span><br/>
<span class='tline' id='l157' data-llen='3518:3541'>　山隂陸氏曰緫干而山立武王之事也言君之事如</span><br/>
<span class='tline' id='l158' data-llen='3541:3564'>　此發揚蹈厲太公之志也言將之事如此武亂皆坐</span><br/>
<span class='tline' id='l159' data-llen='3564:3574'>　凡譁亂使坐則定</span><br/>
<span class='tline' id='l160' data-llen='3574:3600'><a onclick="displayPageImage('KR1d0057', 'WYG', '099-9b' );" name="099-9b" class="pb">[099-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3600:3623'>　慶源輔氏曰賔牟賈蓋當時之知樂者也故孔子以</span><br/>
<span class='tline' id='l162' data-llen='3623:3646'>　武樂問之賈五荅而夫子唯之以一言初未嘗有所</span><br/>
<span class='tline' id='l163' data-llen='3646:3669'>　辨明也而賈乃起敬免席而請者蓋其温良恭儉讓</span><br/>
<span class='tline' id='l164' data-llen='3669:3692'>　之徳容有以感動之也故曰誠者非自成己而已也</span><br/>
<span class='tline' id='l165' data-llen='3692:3715'>　所以成物也賈禮恭辭遜可與之言故夫子使之居</span><br/>
<span class='tline' id='l166' data-llen='3715:3738'>　而語之由是觀之賈知其一而未知其二也故孔子</span><br/>
<span class='tline' id='l167' data-llen='3738:3761'>　因而發之三句說盡武樂之義與武王伐紂之事又</span><br/>
<span class='tline' id='l168' data-llen='3761:3784'>　見當時各盡其道此蓋孔子之所自得者若其得於</span><br/>
<span class='tline' id='l169' data-llen='3784:3811'><a onclick="displayPageImage('KR1d0057', 'WYG', '099-10a' );" name="099-10a" class="pb">[099-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3811:3824'>　萇𢎞者與賈之所言合</span><br/>
<span class='tline' id='l171' data-llen='3824:3847'>且夫武始而北出再成而滅商三成而南四成而南國</span><br/>
<span class='tline' id='l172' data-llen='3847:3870'>是疆五成而分周公左召公右六成復綴以崇天子夾</span><br/>
<span class='tline' id='l173' data-llen='3870:3893'>振之而駟伐盛威於中國也分夾而進事早濟也久立</span><br/>
<span class='tline' id='l174' data-llen='3893:3904'>於綴以待諸侯之至也</span><br/>
<span class='tline' id='l175' data-llen='3904:3927'>　鄭氏曰成猶奏也毎奏武曲一終為一成始奏象觀</span><br/>
<span class='tline' id='l176' data-llen='3927:3950'>　兵孟津時也再奏象克殷時也三奏象克殷有餘力</span><br/>
<span class='tline' id='l177' data-llen='3950:3973'>　而反也四奏象南方荆蠻之國侵畔者服也五奏象</span><br/>
<span class='tline' id='l178' data-llen='3973:4000'><a onclick="displayPageImage('KR1d0057', 'WYG', '099-10b' );" name="099-10b" class="pb">[099-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4000:4023'>　周公召公分職而治也六奏象兵還振旅也復綴反</span><br/>
<span class='tline' id='l180' data-llen='4023:4046'>　位止也崇充也凡六奏以充武樂也夾振之者王與</span><br/>
<span class='tline' id='l181' data-llen='4046:4069'>　大將夾舞者振鐸以為節也駟當為四聲之誤也武</span><br/>
<span class='tline' id='l182' data-llen='4069:4092'>　舞戰象也毎奏四伐一擊一刺為一伐牧誓曰今日</span><br/>
<span class='tline' id='l183' data-llen='4092:4115'>　之事不過四伐五伐分夾而進者分猶部曲也事猶</span><br/>
<span class='tline' id='l184' data-llen='4115:4138'>　為也濟成也舞者各有部曲之列又夾振之者象用</span><br/>
<span class='tline' id='l185' data-llen='4138:4160'>　兵務於早成也久立於綴象武王伐紂待諸侯也</span><br/>
<span class='tline' id='l186' data-llen='4160:4183'>　孔氏曰此一經孔子為賔牟賈說武樂六成之意成</span><br/>
<span class='tline' id='l187' data-llen='4183:4210'><a onclick="displayPageImage('KR1d0057', 'WYG', '099-11a' );" name="099-11a" class="pb">[099-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4210:4233'>　謂曲之終成毎一曲終成而更奏故云成猶奏也武</span><br/>
<span class='tline' id='l189' data-llen='4233:4256'>　始而北出者謂初舞位最在於南頭從第一位而北</span><br/>
<span class='tline' id='l190' data-llen='4256:4279'>　出次及第二位稍北出者復綴以崇者謂最在南第</span><br/>
<span class='tline' id='l191' data-llen='4279:4302'>　一位初舞之時從此位入北至六成還反復此位六</span><br/>
<span class='tline' id='l192' data-llen='4302:4325'>　奏其曲武樂充備是功成太平周徳充滿於天下也</span><br/>
<span class='tline' id='l193' data-llen='4325:4348'>　經云天子夾振明是尊者故鄭知王與大將也武樂</span><br/>
<span class='tline' id='l194' data-llen='4348:4371'>　在庭天子尊極所以得親夾舞人為振鐸者作武樂</span><br/>
<span class='tline' id='l195' data-llen='4371:4394'>　時毎一奏中而四度擊刺象武王之伐紂四伐也盛</span><br/>
<span class='tline' id='l196' data-llen='4394:4421'><a onclick="displayPageImage('KR1d0057', 'WYG', '099-11b' );" name="099-11b" class="pb">[099-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4421:4444'>　威於中國者象武王之徳盛大威武於中國也振鐸</span><br/>
<span class='tline' id='l198' data-llen='4444:4467'>　夾舞者而前進象為事之蚤成也未舞前舞者久立</span><br/>
<span class='tline' id='l199' data-llen='4467:4490'>　於鄼綴象武王待諸侯之至也案熊氏曰前云三歩</span><br/>
<span class='tline' id='l200' data-llen='4490:4513'>　以見方此是一成也作樂一成而舞象武王北出而</span><br/>
<span class='tline' id='l201' data-llen='4513:4536'>　觀兵也作樂再成舞者從第二位至第三位象武王</span><br/>
<span class='tline' id='l202' data-llen='4536:4559'>　滅商則與前文再始以著往為一也三成謂舞者從</span><br/>
<span class='tline' id='l203' data-llen='4559:4582'>　第三位至第四位極北而南反象武王克紂而南還</span><br/>
<span class='tline' id='l204' data-llen='4582:4605'>　也四成謂武曲四成舞者從北頭第一位郤至第二</span><br/>
<span class='tline' id='l205' data-llen='4605:4632'><a onclick="displayPageImage('KR1d0057', 'WYG', '099-12a' );" name="099-12a" class="pb">[099-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4632:4655'>　位象武王伐紂之後南方之國於是疆理也五成謂</span><br/>
<span class='tline' id='l207' data-llen='4655:4678'>　從第二位至第三位分為左右象周公居左召公居</span><br/>
<span class='tline' id='l208' data-llen='4678:4701'>　右也六成復綴以崇者綴謂南頭初位舞者從第三</span><br/>
<span class='tline' id='l209' data-llen='4701:4724'>　位南至本位謂六奏充其武樂象武王之徳充滿天</span><br/>
<span class='tline' id='l210' data-llen='4724:4747'>　下此執鐸為祭天時也案祭統云君執干戚就舞位</span><br/>
<span class='tline' id='l211' data-llen='4747:4770'>　冕而緫干率其羣臣以樂皇尸又下云食三老五更</span><br/>
<span class='tline' id='l212' data-llen='4770:4792'>　於太學冕而緫干尚得親舞何以不得親執鐸乎</span><br/>
<span class='tline' id='l213' data-llen='4792:4815'>　皇氏曰武王伐紂之時王與大將親自執鐸以夾軍</span><br/>
<span class='tline' id='l214' data-llen='4815:4842'><a onclick="displayPageImage('KR1d0057', 'WYG', '099-12b' );" name="099-12b" class="pb">[099-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4842:4865'>　衆今作武樂之時令二人振鐸夾舞者象武王與大</span><br/>
<span class='tline' id='l216' data-llen='4865:4887'>　將伐紂之時矣王氏曰天子上屬謂作樂六成尊</span><br/>
<span class='tline' id='l217' data-llen='4887:4901'>　崇天子之徳矣此家語文也</span><br/>
<span class='tline' id='l218' data-llen='4901:4924'>　横渠張氏曰綴兆綴以表行列兆者場域之限也舞</span><br/>
<span class='tline' id='l219' data-llen='4924:4947'>　以八佾佾以八人為列則六十四人也六成者六奏</span><br/>
<span class='tline' id='l220' data-llen='4947:4970'>　曲終也大凡舞者必於其中以見其象周始有雍州</span><br/>
<span class='tline' id='l221' data-llen='4970:4993'>　之地及滅商所得者又有冀青猶有六州之地既得</span><br/>
<span class='tline' id='l222' data-llen='4993:5016'>　天下必須鎭撫其諸侯故三成而南鎭撫南方諸侯</span><br/>
<span class='tline' id='l223' data-llen='5016:5043'><a onclick="displayPageImage('KR1d0057', 'WYG', '099-13a' );" name="099-13a" class="pb">[099-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='5043:5066'>　也四成則見南方之國皆疆理而治也五成而分舞</span><br/>
<span class='tline' id='l225' data-llen='5066:5089'>　列皆分兩行以象周召分而治也六成復綴以崇此</span><br/>
<span class='tline' id='l226' data-llen='5089:5112'>　時必改易衣冠服飾使之充盛象治定致文也天子</span><br/>
<span class='tline' id='l227' data-llen='5112:5135'>　夾振而駟伐以舞列分為左右則緫干者在中央振</span><br/>
<span class='tline' id='l228' data-llen='5135:5158'>　鐸而舞列夾而進也駟伐者必是舞列四出象兵四</span><br/>
<span class='tline' id='l229' data-llen='5158:5181'>　出也南國是疆之後亦有不服者如淮夷是也其時</span><br/>
<span class='tline' id='l230' data-llen='5181:5204'>　須當用兵故言盛威於中國大中國之威也分夾而</span><br/>
<span class='tline' id='l231' data-llen='5204:5227'>　進夾緫干者也久立於綴亦是緫干者立於綴也以</span><br/>
<span class='tline' id='l232' data-llen='5227:5254'><a onclick="displayPageImage('KR1d0057', 'WYG', '099-13b' );" name="099-13b" class="pb">[099-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5254:5277'>　待諸侯之至舞中亦必有此象是舞人四出後改易</span><br/>
<span class='tline' id='l234' data-llen='5277:5300'>　衣冠以待其至也如言將帥之士使為諸侯必有變</span><br/>
<span class='tline' id='l235' data-llen='5300:5309'>　服為諸侯而出</span><br/>
<span class='tline' id='l236' data-llen='5309:5332'>　延平周氏曰樂以一變為一成紂都在北故武始而</span><br/>
<span class='tline' id='l237' data-llen='5332:5355'>　北出以象其觀政商郊再成以象克紂三成以象克</span><br/>
<span class='tline' id='l238' data-llen='5355:5378'>　紂而反四成以象有南國之土五成以象周召之分</span><br/>
<span class='tline' id='l239' data-llen='5378:5401'>　治六成以象武功之成韶文樂也文為陽故九成武</span><br/>
<span class='tline' id='l240' data-llen='5401:5424'>　武樂也武為隂故六成夾振之而駟伐所以象武王</span><br/>
<span class='tline' id='l241' data-llen='5424:5451'><a onclick="displayPageImage('KR1d0057', 'WYG', '099-14a' );" name="099-14a" class="pb">[099-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5451:5474'>　之躬伐伐以車為主兵事不可緩也而貴於速故曰</span><br/>
<span class='tline' id='l243' data-llen='5474:5497'>　事蚤濟也紂之亡非獨得罪於武王天下之君皆欲</span><br/>
<span class='tline' id='l244' data-llen='5497:5520'>　亡之此諸侯之所以至凡此皆所以象成也詩曰矢</span><br/>
<span class='tline' id='l245' data-llen='5520:5530'>　於牧野維予侯興</span><br/>
<span class='tline' id='l246' data-llen='5530:5553'>　長樂陳氏曰先儒謂立四表於郊丘廟庭舞人自南</span><br/>
<span class='tline' id='l247' data-llen='5553:5576'>　表向二表為一成自二表至三表為二成自三表至</span><br/>
<span class='tline' id='l248' data-llen='5576:5599'>　北表為三成乃轉而南向自一表至二為四成自二</span><br/>
<span class='tline' id='l249' data-llen='5599:5622'>　表至三為五成自三表至南表為六成則天神皆降</span><br/>
<span class='tline' id='l250' data-llen='5622:5649'><a onclick="displayPageImage('KR1d0057', 'WYG', '099-14b' );" name="099-14b" class="pb">[099-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5649:5672'>　若八變則又自南而北為七成自二表至三為八成</span><br/>
<span class='tline' id='l252' data-llen='5672:5695'>　則地祗皆出若九變又自三表至北表為九成人鬼</span><br/>
<span class='tline' id='l253' data-llen='5695:5718'>　可得而禮焉葢周都商之西南商都周之東北故武</span><br/>
<span class='tline' id='l254' data-llen='5718:5741'>　始而北出則至二表矣此三歩以見方者也再成而</span><br/>
<span class='tline' id='l255' data-llen='5741:5764'>　滅商則至三表矣此再始以著往者也三成而南則</span><br/>
<span class='tline' id='l256' data-llen='5764:5794'>　至四表矣<span class='krp-note'>家語曰三/成而南反</span>四成而南國是疆則又自北而</span><br/>
<span class='tline' id='l257' data-llen='5794:5817'>　南至二表矣五成而分周公左召公右則至三表矣</span><br/>
<span class='tline' id='l258' data-llen='5817:5847'>　此復亂以飭歸者也六成復綴以崇天子<span class='krp-note'>家語曰以/崇其天子</span></span><br/>
<span class='tline' id='l259' data-llen='5847:5874'><a onclick="displayPageImage('KR1d0057', 'WYG', '099-15a' );" name="099-15a" class="pb">[099-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5874:5897'>　則復初表矣此樂終而徳尊也蓋武始而北出則出</span><br/>
<span class='tline' id='l261' data-llen='5897:5920'>　表之東北以商居東北故也故三成而南則入表之</span><br/>
<span class='tline' id='l262' data-llen='5920:5943'>　西南以周居西南故也疆南國然後可得而分治分</span><br/>
<span class='tline' id='l263' data-llen='5943:5966'>　治然後可得而復綴分治繫於臣故散而為二復綴</span><br/>
<span class='tline' id='l264' data-llen='5966:5989'>　統於君故合而為一樂記言復綴以崇天子繼以夾</span><br/>
<span class='tline' id='l265' data-llen='5989:6012'>　振之而駟伐者又本其始也何則武舞四表所以象</span><br/>
<span class='tline' id='l266' data-llen='6012:6035'>　司馬之四表也夾振之而駟伐所以象司馬振鐸師</span><br/>
<span class='tline' id='l267' data-llen='6035:6058'>　徒皆作也夾振之而駟伐詩所謂駟騵彭彭是也復</span><br/>
<span class='tline' id='l268' data-llen='6058:6085'><a onclick="displayPageImage('KR1d0057', 'WYG', '099-15b' );" name="099-15b" class="pb">[099-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6085:6108'>　亂以飭歸國語所謂布憲施舎謂之贏亂以優柔容</span><br/>
<span class='tline' id='l270' data-llen='6108:6131'>　民是也司馬之四表三表百歩一表五十歩始則行</span><br/>
<span class='tline' id='l271' data-llen='6131:6154'>　而不驟趨中則趨而不馳走及四表則馳走之時也</span><br/>
<span class='tline' id='l272' data-llen='6154:6180'>　故五十歩而已舞之四表蓋不必然<span class='krp-note'>禮書/</span>　又曰孔</span><br/>
<span class='tline' id='l273' data-llen='6180:6203'>　子語魯太師之樂以翕如為作以繹如為成是樂以</span><br/>
<span class='tline' id='l274' data-llen='6203:6226'>　始作以變成武王之樂六成則六變而已始而北出</span><br/>
<span class='tline' id='l275' data-llen='6226:6249'>　為治兵所以尚威武也終夾振之而駟伐盛威於中</span><br/>
<span class='tline' id='l276' data-llen='6249:6272'>　國則入為振旅所以反尊卑也蓋大武之舞以鼔進</span><br/>
<span class='tline' id='l277' data-llen='6272:6299'><a onclick="displayPageImage('KR1d0057', 'WYG', '099-16a' );" name="099-16a" class="pb">[099-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6299:6322'>　以金止以鼔進則分左右夾而進之所以欲事功之</span><br/>
<span class='tline' id='l279' data-llen='6322:6345'>　蚤濟也以金止則久立於綴兆之位而遲之所以待</span><br/>
<span class='tline' id='l280' data-llen='6345:6368'>　諸侯之至也其所以如此者匪棘其欲也致天討除</span><br/>
<span class='tline' id='l281' data-llen='6368:6385'>　人害以對於天下而已<span class='krp-note'>樂書/</span></span><br/>
<span class='tline' id='l282' data-llen='6385:6408'>　嚴陵方氏曰六成復綴以崇天子者復綴則以象功</span><br/>
<span class='tline' id='l283' data-llen='6408:6431'>　成而還歸焉也舉武事者既出於天子則成武功者</span><br/>
<span class='tline' id='l284' data-llen='6431:6454'>　可不歸諸天子乎歸功所以崇之也故曰以崇天子</span><br/>
<span class='tline' id='l285' data-llen='6454:6477'>　夫成之數有多寡以象事序耳夾振之者八佾相夾</span><br/>
<span class='tline' id='l286' data-llen='6477:6504'><a onclick="displayPageImage('KR1d0057', 'WYG', '099-16b' );" name="099-16b" class="pb">[099-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6504:6527'>　而振鐸八佾相夾則合而為四矣故繼言駟伐伐謂</span><br/>
<span class='tline' id='l288' data-llen='6527:6550'>　以戈伐地也下又言分夾則知此言夾者為合矣振</span><br/>
<span class='tline' id='l289' data-llen='6550:6573'>　之以鐸所以盛其威之聲伐之以戈所以盛其威之</span><br/>
<span class='tline' id='l290' data-llen='6573:6596'>　容故曰盛威於中國也夾而聚者所以一其心分而</span><br/>
<span class='tline' id='l291' data-llen='6596:6619'>　進之所以作其氣作其氣則欲其事之速成耳故曰</span><br/>
<span class='tline' id='l292' data-llen='6619:6642'>　事早濟也然樂舞之數有曰成有曰變有曰終有曰</span><br/>
<span class='tline' id='l293' data-llen='6642:6665'>　闋有曰奏何也曰成者言樂至是而成也曰變者言</span><br/>
<span class='tline' id='l294' data-llen='6665:6688'>　樂至是而變也曰終者言樂至是而終也曰闋者言</span><br/>
<span class='tline' id='l295' data-llen='6688:6715'><a onclick="displayPageImage('KR1d0057', 'WYG', '099-17a' );" name="099-17a" class="pb">[099-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6715:6738'>　樂以是為止也曰奏者言樂以是為進也雖成可復</span><br/>
<span class='tline' id='l297' data-llen='6738:6761'>　生變可復常終可復始闋可復成奏可有加而無已</span><br/>
<span class='tline' id='l298' data-llen='6761:6784'>　故數有至於再至於三有至於六有至於九者然武</span><br/>
<span class='tline' id='l299' data-llen='6784:6807'>　之樂止於六成韶之樂至於九成者蓋二四為六一</span><br/>
<span class='tline' id='l300' data-llen='6807:6830'>　三五為九則隂數窮於六陽數窮於九武樂隂也故</span><br/>
<span class='tline' id='l301' data-llen='6830:6853'>　六成韶樂陽也故九成乾爻用九坤爻用六亦以是</span><br/>
<span class='tline' id='l302' data-llen='6853:6857'>　耳</span><br/>
<span class='tline' id='l303' data-llen='6857:6880'>　山隂陸氏曰南言化自北而南則商滅在後今言再</span><br/>
<span class='tline' id='l304' data-llen='6880:6907'><a onclick="displayPageImage('KR1d0057', 'WYG', '099-17b' );" name="099-17b" class="pb">[099-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6907:6930'>　成而商滅在此著商之滅早矣詩曰實始翦商四成</span><br/>
<span class='tline' id='l306' data-llen='6930:6953'>　而南國是疆若文王之化行乎汝濆之國猶未也至</span><br/>
<span class='tline' id='l307' data-llen='6953:6976'>　是而後疆焉則南國盡是也詩曰于疆于理至於南</span><br/>
<span class='tline' id='l308' data-llen='6976:6999'>　海如是二公分陜而治可也又如是而已矣不可以</span><br/>
<span class='tline' id='l309' data-llen='6999:7022'>　有加矣所謂六成復綴以崇天子是也王制曰天子</span><br/>
<span class='tline' id='l310' data-llen='7022:7045'>　無事與諸侯相見曰朝考禮正刑一徳以尊於天子</span><br/>
<span class='tline' id='l311' data-llen='7045:7068'>　黍離閔周失是矣春秋尊王豈得己哉大武言成不</span><br/>
<span class='tline' id='l312' data-llen='7068:7091'>　言變愧於雲門等樂六成復綴鄭氏謂毎奏一終為</span><br/>
<span class='tline' id='l313' data-llen='7091:7118'><a onclick="displayPageImage('KR1d0057', 'WYG', '099-18a' );" name="099-18a" class="pb">[099-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7118:7141'>　一成然則舞雖坐作進退不同其樂一也以崇天子</span><br/>
<span class='tline' id='l315' data-llen='7141:7164'>　如是而天子崇矣分夾而進事蚤濟也久立於綴以</span><br/>
<span class='tline' id='l316' data-llen='7164:7187'>　待諸侯之至也此一節應在上今在此言如上所謂</span><br/>
<span class='tline' id='l317' data-llen='7187:7210'>　而後能如此且天下定矣王命周召分陜以主諸侯</span><br/>
<span class='tline' id='l318' data-llen='7210:7234'>　又命太公主征不庭此周之所以治也春秋𫝊曰自</span><br/>
<span class='tline' id='l319' data-llen='7234:7257'>　陜以東周公主之自陜以西召公主之又曰昔召康</span><br/>
<span class='tline' id='l320' data-llen='7257:7280'>　公命我先君大公曰五侯九伯女實征之以夾輔周</span><br/>
<span class='tline' id='l321' data-llen='7280:7286'>　室是也</span><br/>
<span class='tline' id='l322' data-llen='7286:7313'><a onclick="displayPageImage('KR1d0057', 'WYG', '099-18b' );" name="099-18b" class="pb">[099-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7313:7336'>　馬氏曰先儒謂樂六成以尊崇天子之徳凡樂之作</span><br/>
<span class='tline' id='l324' data-llen='7336:7358'>　皆所以昭天子之徳豈特六成之末始崇天子乎</span><br/>
<span class='tline' id='l325' data-llen='7358:7381'>　金華應氏曰武樂之始終大槩不過乎蚤與久之兩</span><br/>
<span class='tline' id='l326' data-llen='7381:7404'>　節而已蹈厲之已早大將之鼔勇也分夾而蚤濟三</span><br/>
<span class='tline' id='l327' data-llen='7404:7427'>　軍之養勇也戒備之已久不敢輕大敵而易進久立</span><br/>
<span class='tline' id='l328' data-llen='7427:7450'>　以有待不敢廹諸侯而速進敏以趨天時而以蚤為</span><br/>
<span class='tline' id='l329' data-llen='7450:7473'>　貴則動如飄風之不可禦緩以聼人心而以乆為貴</span><br/>
<span class='tline' id='l330' data-llen='7473:7496'>　則靜如磐石之不可摇一急一緩俱不可偏然六成</span><br/>
<span class='tline' id='l331' data-llen='7496:7523'><a onclick="displayPageImage('KR1d0057', 'WYG', '099-19a' );" name="099-19a" class="pb">[099-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7523:7546'>　之舞其久之意常勝於蚤者聖人無貪利之心廹而</span><br/>
<span class='tline' id='l333' data-llen='7546:7569'>　後應不得已而後動也　又曰待諸侯之至此武之</span><br/>
<span class='tline' id='l334' data-llen='7569:7592'>　始事孔子言之於終者以其問至於遲久故以是言</span><br/>
<span class='tline' id='l335' data-llen='7592:7615'>且女獨未聞牧野之語乎武王克殷反商未及下車而</span><br/>
<span class='tline' id='l336' data-llen='7615:7638'>封黃帝之後於薊封帝堯之後於祝封帝舜之後於陳</span><br/>
<span class='tline' id='l337' data-llen='7638:7661'>下車而封夏后氏之後於杞投殷之後於宋封王子比</span><br/>
<span class='tline' id='l338' data-llen='7661:7684'>干之墓釋箕子之囚使之行商容而復其位庶民弛政</span><br/>
<span class='tline' id='l339' data-llen='7684:7707'>庶士倍禄濟河而西馬散之華山之陽而弗復乘牛散</span><br/>
<span class='tline' id='l340' data-llen='7707:7734'><a onclick="displayPageImage('KR1d0057', 'WYG', '099-19b' );" name="099-19b" class="pb">[099-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7734:7757'>之桃林之野而弗復服車甲衅而藏之府庫而弗復用</span><br/>
<span class='tline' id='l342' data-llen='7757:7780'>倒載干戈包之以虎皮將帥之士使為諸侯名之曰建</span><br/>
<span class='tline' id='l343' data-llen='7780:7796'>櫜然後天下知武王之不復用兵也</span><br/>
<span class='tline' id='l344' data-llen='7796:7819'>　鄭氏曰反當為及字之誤也及商謂至紂都也牧誓</span><br/>
<span class='tline' id='l345' data-llen='7819:7842'>　曰至于商郊牧野封謂故無土地者也投舉徙之辭</span><br/>
<span class='tline' id='l346' data-llen='7842:7865'>　也時武王封紂子武庚於殷墟所徙者微子也後周</span><br/>
<span class='tline' id='l347' data-llen='7865:7888'>　公更封而大之積土為封封比干墓崇賢也行猶視</span><br/>
<span class='tline' id='l348' data-llen='7888:7911'>　也使箕子視商禮樂之官賢者所處皆令反其居也</span><br/>
<span class='tline' id='l349' data-llen='7911:7938'><a onclick="displayPageImage('KR1d0057', 'WYG', '099-20a' );" name="099-20a" class="pb">[099-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7938:7961'>　弛政去其紂時苛政也倍禄復其紂時薄者也散猶</span><br/>
<span class='tline' id='l351' data-llen='7961:7984'>　放也桃林在華山旁甲鎧也衅釁字也包干戈以虎</span><br/>
<span class='tline' id='l352' data-llen='7984:8007'>　皮明能以武服兵也建讀為鍵字之誤也兵甲之衣</span><br/>
<span class='tline' id='l353' data-llen='8007:8031'>　曰櫜鍵櫜言閉藏兵甲也詩曰載櫜弓矢春秋𫝊曰</span><br/>
<span class='tline' id='l354' data-llen='8031:8054'>　垂櫜而入周禮曰櫜之欲其約也薊或為續祝或為</span><br/>
<span class='tline' id='l355' data-llen='8054:8058'>　鑄</span><br/>
<span class='tline' id='l356' data-llen='8058:8081'>　孔氏曰孔子將欲為賔牟賈論牧野之事畢周道四</span><br/>
<span class='tline' id='l357' data-llen='8081:8104'>　逹之意故云女獨未聞牧野之語乎以下文云濟河</span><br/>
<span class='tline' id='l358' data-llen='8104:8131'><a onclick="displayPageImage('KR1d0057', 'WYG', '099-20b' );" name="099-20b" class="pb">[099-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8131:8154'>　而西故鄭知此反商是及至商也未及下車言封之</span><br/>
<span class='tline' id='l360' data-llen='8154:8177'>　速也二王之後其禮大故待下車而封之投殷之後</span><br/>
<span class='tline' id='l361' data-llen='8177:8201'>　於宋者武王初封武庚於殷墟微子復其故位左𫝊</span><br/>
<span class='tline' id='l362' data-llen='8201:8224'>　云武王親釋其縛使復其所是也即徙而居宋故鄭</span><br/>
<span class='tline' id='l363' data-llen='8224:8247'>　註云所徙者微子也及武庚作亂於周公居攝時周</span><br/>
<span class='tline' id='l364' data-llen='8247:8270'>　公因即微子所封而大之故書序云成王既黜殷命</span><br/>
<span class='tline' id='l365' data-llen='8270:8293'>　命微子啟是也周本紀云封神農之後於焦此不云</span><br/>
<span class='tline' id='l366' data-llen='8293:8317'>　者舉三恪二代也商容容謂禮樂之官漢書儒林𫝊</span><br/>
<span class='tline' id='l367' data-llen='8317:8344'><a onclick="displayPageImage('KR1d0057', 'WYG', '099-21a' );" name="099-21a" class="pb">[099-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8344:8367'>　徐生善為容是善禮樂謂之容也然武城篇云式商</span><br/>
<span class='tline' id='l369' data-llen='8367:8390'>　容閭則商容是人姓名鄭不見古文故為禮樂也弛</span><br/>
<span class='tline' id='l370' data-llen='8390:8413'>　政謂庶民被紂虐政者去之倍禄庻士禄薄者倍益</span><br/>
<span class='tline' id='l371' data-llen='8413:8436'>　之車甲不復更用故衅而藏之以血塗物為釁也倒</span><br/>
<span class='tline' id='l372' data-llen='8436:8459'>　載干戈而還鎬京凡載兵之法皆刅向外今倒載者</span><br/>
<span class='tline' id='l373' data-llen='8459:8482'>　刃向國不與常同也虎皮武猛之物也用此虎皮包</span><br/>
<span class='tline' id='l374' data-llen='8482:8505'>　裹兵器示武王威猛能包制服天下兵戈或以虎皮</span><br/>
<span class='tline' id='l375' data-llen='8505:8528'>　有文欲以見文止武也封將帥之士為諸侯者以報</span><br/>
<span class='tline' id='l376' data-llen='8528:8555'><a onclick="displayPageImage('KR1d0057', 'WYG', '099-21b' );" name="099-21b" class="pb">[099-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8555:8578'>　其勞賞其功也鍵籥牡也櫜兵鎧之櫜也言鎧及兵</span><br/>
<span class='tline' id='l378' data-llen='8578:8601'>　戈悉櫜韜之置於府庫而鍵閉之故云名之曰建櫜</span><br/>
<span class='tline' id='l379' data-llen='8601:8613'>　也鄭引周禮考工記文</span><br/>
<span class='tline' id='l380' data-llen='8613:8636'>　張氏曰今衞州所理汲縣即牧野之地薊幽州縣也</span><br/>
<span class='tline' id='l381' data-llen='8636:8659'>　陳陳州宛丘縣故陳城杞汴州雍丘縣濟河而西武</span><br/>
<span class='tline' id='l382' data-llen='8659:8682'>　王伐紂事畢從懐州河陽縣南度黃河至洛州從洛</span><br/>
<span class='tline' id='l383' data-llen='8682:8698'>　城而西歸鎬京也桃林在華山旁</span><br/>
<span class='tline' id='l384' data-llen='8698:8721'>　石林葉氏曰武王克殷反商未及下車此商字下脫</span><br/>
<span class='tline' id='l385' data-llen='8721:8748'><a onclick="displayPageImage('KR1d0057', 'WYG', '099-22a' );" name="099-22a" class="pb">[099-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8748:8771'>　政字蓋武成文也鄭氏不見古文遂謂反當為及此</span><br/>
<span class='tline' id='l387' data-llen='8771:8782'>　與下誤言行商容同</span><br/>
<span class='tline' id='l388' data-llen='8782:8805'>　横渠張氏曰牧野之語古樂於旅也語說此樂之義</span><br/>
<span class='tline' id='l389' data-llen='8805:8829'>　也牧野之語語武也語中之事必是皆有此象不𫝊</span><br/>
<span class='tline' id='l390' data-llen='8829:8848'>　者恐失其𫝊或其繁多難以語言盡也</span><br/>
<span class='tline' id='l391' data-llen='8848:8871'>　延平周氏曰必封先代之後如此者示其無意於天</span><br/>
<span class='tline' id='l392' data-llen='8871:8894'>　下雖曰得之亦與先代之後共之也書曰釋箕子囚</span><br/>
<span class='tline' id='l393' data-llen='8894:8917'>　蓋釋箕子而後使之為臣又曰式商容閭蓋式之而</span><br/>
<span class='tline' id='l394' data-llen='8917:8944'><a onclick="displayPageImage('KR1d0057', 'WYG', '099-22b' );" name="099-22b" class="pb">[099-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8944:8967'>　後復其位也漢之將帥亦嘗使為諸侯然卒不若周</span><br/>
<span class='tline' id='l396' data-llen='8967:8988'>　之無虞者漢之所謂將帥非周之所謂將帥也</span><br/>
<span class='tline' id='l397' data-llen='8988:9011'>　長樂陳氏曰孔子定書正禮皆斷自唐虞此封先代</span><br/>
<span class='tline' id='l398' data-llen='9011:9034'>　之後必及黄帝者豈二帝三王之君皆出於黄帝故</span><br/>
<span class='tline' id='l399' data-llen='9034:9057'>　邪與商周禘嚳同意商王賊虐諫輔而比干以諫死</span><br/>
<span class='tline' id='l400' data-llen='9057:9080'>　囚奴正士而箕子以智奴剥喪元良而商容以仁隱</span><br/>
<span class='tline' id='l401' data-llen='9080:9103'>　皇天震怒命武王誅之夫豈使之利廣土衆民為哉</span><br/>
<span class='tline' id='l402' data-llen='9103:9126'>　蘄於繼絶世獲仁人而已死者不可復作封其墓以</span><br/>
<span class='tline' id='l403' data-llen='9126:9153'><a onclick="displayPageImage('KR1d0057', 'WYG', '099-23a' );" name="099-23a" class="pb">[099-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9153:9176'>　旌異之生者猶可因任囚者釋之而使以徳隱者起</span><br/>
<span class='tline' id='l405' data-llen='9176:9199'>　之而復其位急親賢也武城以歸馬華山放牛桃林</span><br/>
<span class='tline' id='l406' data-llen='9199:9222'>　為先釋箕子囚封比干墓式商容閭為後與此異何</span><br/>
<span class='tline' id='l407' data-llen='9222:9245'>　邪曰昔者廏焚孔子問以傷人為先而馬次之先人</span><br/>
<span class='tline' id='l408' data-llen='9245:9268'>　後物古之君子皆然夫豈武王偃兵獨先物後賢邪</span><br/>
<span class='tline' id='l409' data-llen='9268:9291'>　是知武城簡編錯誤而記之所載為不失其序封二</span><br/>
<span class='tline' id='l410' data-llen='9291:9314'>　王之後所以戒後世之為君者封比干之墓所以勸</span><br/>
<span class='tline' id='l411' data-llen='9314:9337'>　後世之為臣者式商容之閭言其始行商容而復其</span><br/>
<span class='tline' id='l412' data-llen='9337:9364'><a onclick="displayPageImage('KR1d0057', 'WYG', '099-23b' );" name="099-23b" class="pb">[099-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9364:9390'>　位言其終釋者以商容為商之禮樂失之逺矣<span class='krp-note'>樂書/</span></span><br/>
<span class='tline' id='l414' data-llen='9390:9413'>　嚴陵方氏曰牧野蓋武功所成之地而武樂所由作</span><br/>
<span class='tline' id='l415' data-llen='9413:9436'>　也故謂之牧野之語殷者湯之所遷故後世以為有</span><br/>
<span class='tline' id='l416' data-llen='9436:9459'>　天下之號若曰殷邦殷命是也商者契之所封故後</span><br/>
<span class='tline' id='l417' data-llen='9459:9482'>　世以為所都之號若曰商邑商郊是也然湯止稱曰</span><br/>
<span class='tline' id='l418' data-llen='9482:9505'>　商王書止曰商書頌止曰商頌特不忘本耳又有言</span><br/>
<span class='tline' id='l419' data-llen='9505:9528'>　湯居亳紂都朝歌者殷乃亳之地名書言將治亳殷</span><br/>
<span class='tline' id='l420' data-llen='9528:9551'>　是也朝歌之城特紂所名耳克殷則克殷之師而勝</span><br/>
<span class='tline' id='l421' data-llen='9551:9578'><a onclick="displayPageImage('KR1d0057', 'WYG', '099-24a' );" name="099-24a" class="pb">[099-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9578:9601'>　之反商則反商之政而復之於所克言殷以見紂師</span><br/>
<span class='tline' id='l423' data-llen='9601:9624'>　之衆於所反言商以見政之由舊焉下文所言皆反</span><br/>
<span class='tline' id='l424' data-llen='9624:9647'>　商政之事也封帝王之後則書所謂崇徳象賢修其</span><br/>
<span class='tline' id='l425' data-llen='9647:9670'>　禮物是也於黄帝堯舜則封於未下車之前夏商則</span><br/>
<span class='tline' id='l426' data-llen='9670:9693'>　封於既下車之後者蓋以道成於三故存二代之後</span><br/>
<span class='tline' id='l427' data-llen='9693:9716'>　以明應時損益之迹則修其禮物者止於二代而已</span><br/>
<span class='tline' id='l428' data-llen='9716:9739'>　二代而上崇徳象賢其事為畧故於下車之前封之</span><br/>
<span class='tline' id='l429' data-llen='9739:9762'>　以示其不可緩也修其禮物其事為詳故於下車之</span><br/>
<span class='tline' id='l430' data-llen='9762:9789'><a onclick="displayPageImage('KR1d0057', 'WYG', '099-24b' );" name="099-24b" class="pb">[099-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9789:9812'>　後封之以示其無敢遽焉崔氏謂黄帝堯舜之後為</span><br/>
<span class='tline' id='l432' data-llen='9812:9835'>　三恪謂夏商周為三王杜氏釋左傳三恪以為舜與</span><br/>
<span class='tline' id='l433' data-llen='9835:9858'>　二王後誤矣言黄帝而不及少昊髙陽髙辛者猶周</span><br/>
<span class='tline' id='l434' data-llen='9858:9881'>　官之序六樂易之序十三卦皆言黄帝而遽及堯舜</span><br/>
<span class='tline' id='l435' data-llen='9881:9904'>　也投有棄意實封之而名曰投豈非戒後世而然歟</span><br/>
<span class='tline' id='l436' data-llen='9904:9927'>　崇先代仁也戒後世義也舜封象於有庳曰放亦此</span><br/>
<span class='tline' id='l437' data-llen='9927:9950'>　意商容書言式閭則所以禮之此言復位則所以用</span><br/>
<span class='tline' id='l438' data-llen='9950:9973'>　之互相備焉耳馬則人乘之以致逺故言弗復乘牛</span><br/>
<span class='tline' id='l439' data-llen='9973:10000'><a onclick="displayPageImage('KR1d0057', 'WYG', '099-25a' );" name="099-25a" class="pb">[099-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='10000:10023'>　則人服之以引重故言弗復服華山桃林各以其所</span><br/>
<span class='tline' id='l441' data-llen='10023:10046'>　冝之地而散之也孔氏謂欲使自生自死疑或不然</span><br/>
<span class='tline' id='l442' data-llen='10046:10069'>　濟河而西則據當時所用事之地也倒載干戈者反</span><br/>
<span class='tline' id='l443' data-llen='10069:10092'>　其本末而載之於車以示其不復用也然大司馬若</span><br/>
<span class='tline' id='l444' data-llen='10092:10115'>　師有功則右秉鉞以示不忘戰則此倒載干戈以示</span><br/>
<span class='tline' id='l445' data-llen='10115:10138'>　不復用者蓋武之道以止為志以戈為事志者天子</span><br/>
<span class='tline' id='l446' data-llen='10138:10161'>　之所守示不復用宜矣事者司馬之所行示不忘戰</span><br/>
<span class='tline' id='l447' data-llen='10161:10166'>　宜矣</span><br/>
<span class='tline' id='l448' data-llen='10166:10193'><a onclick="displayPageImage('KR1d0057', 'WYG', '099-25b' );" name="099-25b" class="pb">[099-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10193:10216'>　山隂陸氏曰投殷之後微子也言投因致其義焉封</span><br/>
<span class='tline' id='l450' data-llen='10216:10239'>　之者恩也投之者義也易曰箕子之明夷利貞蓋比</span><br/>
<span class='tline' id='l451' data-llen='10239:10262'>　干諫而死貞而不利微子去之利而不貞臣道以正</span><br/>
<span class='tline' id='l452' data-llen='10262:10285'>　為事故武王訪箕子而投微子且投之為言以紂故</span><br/>
<span class='tline' id='l453' data-llen='10285:10308'>　也亦以微子故也以紂故以戒天下之為君者以微</span><br/>
<span class='tline' id='l454' data-llen='10308:10331'>　子故以戒天下之為臣者雖曰投之其實封也封之</span><br/>
<span class='tline' id='l455' data-llen='10331:10354'>　者以殷故也亦以微子故也以殷故以勸天下之為</span><br/>
<span class='tline' id='l456' data-llen='10354:10377'>　君者以微子故以勸天下之為臣者故曰道並行而</span><br/>
<span class='tline' id='l457' data-llen='10377:10404'><a onclick="displayPageImage('KR1d0057', 'WYG', '099-26a' );" name="099-26a" class="pb">[099-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10404:10427'>　不悖釋箕子之囚使之句使之言用之也言箕子為</span><br/>
<span class='tline' id='l459' data-llen='10427:10450'>　之使則武王可謂盛徳矣行猶視也行商容而復其</span><br/>
<span class='tline' id='l460' data-llen='10450:10473'>　位則非特式其閭而已經曰虎豹之皮示服猛也倒</span><br/>
<span class='tline' id='l461' data-llen='10473:10496'>　載干戈包之以虎皮言威武足以服猛示不復用矣</span><br/>
<span class='tline' id='l462' data-llen='10496:10519'>　茍或不然雖包制干戈能弗用乎名曰偃兵實造兵</span><br/>
<span class='tline' id='l463' data-llen='10519:10525'>　之始也</span><br/>
<span class='tline' id='l464' data-llen='10525:10548'>　廬陵胡氏曰薊即涿郡薊縣燕國之郡也孔安國司</span><br/>
<span class='tline' id='l465' data-llen='10548:10571'>　馬遷及鄭皆云燕國郡召公與周同姓陸徳明云黄</span><br/>
<span class='tline' id='l466' data-llen='10571:10598'><a onclick="displayPageImage('KR1d0057', 'WYG', '099-26b' );" name="099-26b" class="pb">[099-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10598:10621'>　帝姓姬君奭其後也然則豈黄帝之後封薊者滅絶</span><br/>
<span class='tline' id='l468' data-llen='10621:10645'>　而更封燕郡乎而皇甫謐以召公為文王庶子記𫝊</span><br/>
<span class='tline' id='l469' data-llen='10645:10669'>　無見又左𫝊富辰之言亦無燕也當考耳左氏云武</span><br/>
<span class='tline' id='l470' data-llen='10669:10692'>　王親釋微子縛使復其所此云投於宋者非也案書</span><br/>
<span class='tline' id='l471' data-llen='10692:10715'>　及周本紀武王封紂子武庚於商墟使其弟管蔡相</span><br/>
<span class='tline' id='l472' data-llen='10715:10738'>　之至周公居攝時作亂被滅成王命微子啓為宋公</span><br/>
<span class='tline' id='l473' data-llen='10738:10761'>　代商後則封微子於宋者成王非武王也將帥為諸</span><br/>
<span class='tline' id='l474' data-llen='10761:10785'>　侯即牧誓千夫長也建櫜藏兵甲也春秋𫝊垂櫜示</span><br/>
<span class='tline' id='l475' data-llen='10785:10812'><a onclick="displayPageImage('KR1d0057', 'WYG', '099-27a' );" name="099-27a" class="pb">[099-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10812:10823'>　無弓則建櫜非垂矣</span><br/>
<span class='tline' id='l477' data-llen='10823:10846'>　慶源輔氏曰先封其逺者以示近者之必封也物有</span><br/>
<span class='tline' id='l478' data-llen='10846:10869'>　本末事有終始知所先後則近道矣弛其政所以慰</span><br/>
<span class='tline' id='l479' data-llen='10869:10892'>　民倍其禄所以勸士武王之得天下所以慰民而勸</span><br/>
<span class='tline' id='l480' data-llen='10892:10915'>　士如斯而已莫非義也豈若後世之大赦天下不問</span><br/>
<span class='tline' id='l481' data-llen='10915:10938'>　義理以媚於民哉成而衅之幸其成也衅而藏之幸</span><br/>
<span class='tline' id='l482' data-llen='10938:10961'>　其不復用也武王之所以息天下之兵者固自有道</span><br/>
<span class='tline' id='l483' data-llen='10961:10984'>　凡若此者知其有不復用之理也豈若後世之人率</span><br/>
<span class='tline' id='l484' data-llen='10984:11011'><a onclick="displayPageImage('KR1d0057', 'WYG', '099-27b' );" name="099-27b" class="pb">[099-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='11011:11034'>　情而為之偃兵為造兵之本者哉將帥為諸侯師之</span><br/>
<span class='tline' id='l486' data-llen='11034:11057'>　上六是也建而櫜之其為固也甚矣武王之示不復</span><br/>
<span class='tline' id='l487' data-llen='11057:11080'>　用以其道而知之也天下知武王之不復用兵以其</span><br/>
<span class='tline' id='l488' data-llen='11080:11088'>　迹而知之也</span><br/>
<span class='tline' id='l489' data-llen='11088:11111'>　金華應氏曰武始而北出三成而南皆以河為南北</span><br/>
<span class='tline' id='l490' data-llen='11111:11134'>　大勢之限也又曰濟河而西者又以河為東西大勢</span><br/>
<span class='tline' id='l491' data-llen='11134:11158'>　之限也蓋以雍𡵨而視濮衞則周為西南而商為西</span><br/>
<span class='tline' id='l492' data-llen='11158:11163'>　北也</span><br/>
<span class='tline' id='l493' data-llen='11163:11190'><a onclick="displayPageImage('KR1d0057', 'WYG', '099-28a' );" name="099-28a" class="pb">[099-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='11190:11213'>散軍而郊射左射貍首右射騶虞而貫革之射息也裨</span><br/>
<span class='tline' id='l495' data-llen='11213:11236'>冕搢笏而虎賁之士說劒也祀乎明堂而民知孝朝覲</span><br/>
<span class='tline' id='l496' data-llen='11236:11259'>然後諸侯知所以臣耕藉然後諸侯知所以敬五者天</span><br/>
<span class='tline' id='l497' data-llen='11259:11266'>下之大教也</span><br/>
<span class='tline' id='l498' data-llen='11266:11289'>　鄭氏曰郊射為射宫於郊也左東學也右西學也貍</span><br/>
<span class='tline' id='l499' data-llen='11289:11312'>　首騶虞所以歌為節也貫革射穿甲革也裨冕衣裨</span><br/>
<span class='tline' id='l500' data-llen='11312:11335'>　衣而冠冕也裨衣衮之屬也搢猶插也賁憤怒也文</span><br/>
<span class='tline' id='l501' data-llen='11335:11350'>　王之廟為明堂制耕藉藉田也</span><br/>
<span class='tline' id='l502' data-llen='11350:11377'><a onclick="displayPageImage('KR1d0057', 'WYG', '099-28b' );" name="099-28b" class="pb">[099-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11377:11400'>　孔氏曰此一經論克商之後修文教也散軍而郊射</span><br/>
<span class='tline' id='l504' data-llen='11400:11423'>　者還鎬京止武而習文也天子於郊學而射所以擇</span><br/>
<span class='tline' id='l505' data-llen='11423:11446'>　士簡徳也左射貍首右射騶虞者東學亦在東郊貍</span><br/>
<span class='tline' id='l506' data-llen='11446:11469'>　首諸侯之所射詩也周立虞庠於西郊故知使諸侯</span><br/>
<span class='tline' id='l507' data-llen='11469:11492'>　習射於東學歌貍首詩也鄭註大射云貍首逸詩貍</span><br/>
<span class='tline' id='l508' data-llen='11492:11515'>　之言不來也其詩有射諸侯首不朝者之言因以名</span><br/>
<span class='tline' id='l509' data-llen='11515:11538'>　篇西學在西郊騶虞天子於西學中習射所歌之詩</span><br/>
<span class='tline' id='l510' data-llen='11538:11561'>　也王制云殷禮小學在公宫南之左大學在郊武王</span><br/>
<span class='tline' id='l511' data-llen='11561:11588'><a onclick="displayPageImage('KR1d0057', 'WYG', '099-29a' );" name="099-29a" class="pb">[099-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11588:11611'>　伐紂之後猶用殷制故小學射貍首大學射騶虞也</span><br/>
<span class='tline' id='l513' data-llen='11611:11634'>　鄭言為射宫於郊者據大學也貫革所謂軍射也革</span><br/>
<span class='tline' id='l514' data-llen='11634:11658'>　甲鎧也取甲鎧而張之射穿多重為善春秋𫝊養由</span><br/>
<span class='tline' id='l515' data-llen='11658:11681'>　基射穿七札是也旣習禮射於學故貫革之射止息</span><br/>
<span class='tline' id='l516' data-llen='11681:11704'>　也禆冕者覲禮云侯氏裨冕鄭云禆之言埤也天子</span><br/>
<span class='tline' id='l517' data-llen='11704:11727'>　六服大裘為上其餘為埤故鄭註云禆衣衮之屬謂</span><br/>
<span class='tline' id='l518' data-llen='11727:11750'>　從衮冕之衣以下皆是也虎賁言奔走有力如虎祀</span><br/>
<span class='tline' id='l519' data-llen='11750:11773'>　乎明堂者是文王之廟也周公攝政六年始朝諸侯</span><br/>
<span class='tline' id='l520' data-llen='11773:11800'><a onclick="displayPageImage('KR1d0057', 'WYG', '099-29b' );" name="099-29b" class="pb">[099-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11800:11823'>　於明堂當武王伐紂未有明堂故知是文王之廟制</span><br/>
<span class='tline' id='l522' data-llen='11823:11846'>　非正明堂也六服更朝故諸侯知為臣之道王耕藉</span><br/>
<span class='tline' id='l523' data-llen='11846:11865'>　田以供粢盛故諸侯知敬亦還國而耕也</span><br/>
<span class='tline' id='l524' data-llen='11865:11888'>　長樂陳氏曰武王克商行郊射之禮猶即商學而已</span><br/>
<span class='tline' id='l525' data-llen='11888:11911'>　何則周人之學有東西無左右商人之學有左右無</span><br/>
<span class='tline' id='l526' data-llen='11911:11934'>　東西地道尊右而卑左故諸侯郊射於左學天子郊</span><br/>
<span class='tline' id='l527' data-llen='11934:11957'>　射於右學然射有揖遜之取有勇力之取不主皮之</span><br/>
<span class='tline' id='l528' data-llen='11957:11980'>　射揖遜之取也貫革之射勇力之取也散軍郊射而</span><br/>
<span class='tline' id='l529' data-llen='11980:12007'><a onclick="displayPageImage('KR1d0057', 'WYG', '099-30a' );" name="099-30a" class="pb">[099-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='12007:12030'>　貫革之射息則尚揖遜不尚勇力矣今夫貍之為物</span><br/>
<span class='tline' id='l531' data-llen='12030:12053'>　其性善搏其行則止而擬度焉射者必持弓矢審固</span><br/>
<span class='tline' id='l532' data-llen='12053:12076'>　奠而後發亦擬度之意騶虞見於周南而貍首無所</span><br/>
<span class='tline' id='l533' data-llen='12076:12099'>　經見逸詩有之曽孫侯氏四正具舉大夫君子凡以</span><br/>
<span class='tline' id='l534' data-llen='12099:12122'>　庻士小大莫處御於君所以燕以射則燕則譽豈貍</span><br/>
<span class='tline' id='l535' data-llen='12122:12145'>　首之詩耶檀弓曰貍首之班然執女手之卷然豈貍</span><br/>
<span class='tline' id='l536' data-llen='12145:12168'>　首之歌邪周官司服孤之服自希冕而下如子男之</span><br/>
<span class='tline' id='l537' data-llen='12168:12192'>　服卿大夫之服自𤣥冕而下如孤之服由是觀之子</span><br/>
<span class='tline' id='l538' data-llen='12192:12219'><a onclick="displayPageImage('KR1d0057', 'WYG', '099-30b' );" name="099-30b" class="pb">[099-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='12219:12242'>　男之君視公侯伯為卑而孤卿大夫又視子男為卑</span><br/>
<span class='tline' id='l540' data-llen='12242:12265'>　此子男之君所以與孤卿大夫同服禆冕也勝商之</span><br/>
<span class='tline' id='l541' data-llen='12265:12288'>　後天子郊射以騶虞為節諸侯郊射以貍首為節而</span><br/>
<span class='tline' id='l542' data-llen='12288:12311'>　貫革之射息孤卿大夫服禆冕搢笏而虎賁之士說</span><br/>
<span class='tline' id='l543' data-llen='12311:12334'>　劒則偃武修文之意可見矣鄭康成謂裨衣衮之屬</span><br/>
<span class='tline' id='l544' data-llen='12334:12357'>　也孔穎逹因謂天子六服以大裘為上其餘為禆不</span><br/>
<span class='tline' id='l545' data-llen='12357:12380'>　亦誤乎孝經宗祀文王於明堂以配上帝則嚴父之</span><br/>
<span class='tline' id='l546' data-llen='12380:12403'>　孝莫大於此天子以孝致明堂之祀而四海之民莫</span><br/>
<span class='tline' id='l547' data-llen='12403:12430'><a onclick="displayPageImage('KR1d0057', 'WYG', '099-31a' );" name="099-31a" class="pb">[099-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='12430:12453'>　不觀化而知孝老吾老以及人之老故也大宗伯以</span><br/>
<span class='tline' id='l549' data-llen='12453:12476'>　賔禮親邦國而朝覲居其一朝春以圖天下之事覲</span><br/>
<span class='tline' id='l550' data-llen='12476:12499'>　秋以比邦國之功然後諸侯不敢不一於制節抑又</span><br/>
<span class='tline' id='l551' data-llen='12499:12522'>　知謹度以修臣道焉公田謂之藉借民力治之故也</span><br/>
<span class='tline' id='l552' data-llen='12522:12545'>　王所親耕謂之藉借民力終之故也四海之内各以</span><br/>
<span class='tline' id='l553' data-llen='12545:12568'>　其職來助祭而王必躬耕以共粢盛者以為祭不自</span><br/>
<span class='tline' id='l554' data-llen='12568:12591'>　致則如不祭以此率諸侯事其先君夫孰不知所以</span><br/>
<span class='tline' id='l555' data-llen='12591:12614'>　敬哉祭義言與此詳畧不同何也曰繼治者其道同</span><br/>
<span class='tline' id='l556' data-llen='12614:12641'><a onclick="displayPageImage('KR1d0057', 'WYG', '099-31b' );" name="099-31b" class="pb">[099-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12641:12664'>　繼亂者其道變祭義論先王治世之常法故以食老</span><br/>
<span class='tline' id='l558' data-llen='12664:12687'>　更祀先賢次於祀明堂以耕藉先於朝覲樂記論武</span><br/>
<span class='tline' id='l559' data-llen='12687:12710'>　王牧野一時之權宜故以偃武為先修文為後使民</span><br/>
<span class='tline' id='l560' data-llen='12710:12733'>　知孝為先諸侯知敬為後明堂之制周法然也武王</span><br/>
<span class='tline' id='l561' data-llen='12733:12756'>　牧野之事未必有是記者言之豈追成周之制言之</span><br/>
<span class='tline' id='l562' data-llen='12756:12765'>　歟<span class='krp-note'>樂書/</span></span><br/>
<span class='tline' id='l563' data-llen='12765:12788'>　嚴陵方氏曰軍之出也聚於行伍其入也散於阡陌</span><br/>
<span class='tline' id='l564' data-llen='12788:12811'>　散軍則軍旣入而天下無事矣然又郊射焉慮忘戰</span><br/>
<span class='tline' id='l565' data-llen='12811:12838'><a onclick="displayPageImage('KR1d0057', 'WYG', '099-32a' );" name="099-32a" class="pb">[099-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='12838:12861'>　之危故也以樂為節則異乎貫革之射矣故曰貫革</span><br/>
<span class='tline' id='l567' data-llen='12861:12884'>　之射息也裨冕搢笏示其將有事於文也說則脱而</span><br/>
<span class='tline' id='l568' data-llen='12884:12907'>　觧之也裨冕見玉藻觧虎賁周官以之名氏焉取其</span><br/>
<span class='tline' id='l569' data-llen='12907:12931'>　奔赴如虎也故春秋外𫝊曰天子有虎賁習武訓也</span><br/>
<span class='tline' id='l570' data-llen='12931:12954'>　貍首騶虞者修樂之文以偃武也裨冕搢笏者修禮</span><br/>
<span class='tline' id='l571' data-llen='12954:12977'>　之文以偃武也夫教亦多術矣此五者特其大者爾</span><br/>
<span class='tline' id='l572' data-llen='12977:13000'>　故曰大教示民之孝止云明堂之配帝而不云郊祀</span><br/>
<span class='tline' id='l573' data-llen='13000:13023'>　之配天者以天下初定禮之大者有所未暇故也其</span><br/>
<span class='tline' id='l574' data-llen='13023:13050'><a onclick="displayPageImage('KR1d0057', 'WYG', '099-32b' );" name="099-32b" class="pb">[099-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='13050:13073'>　序先散軍郊射與禆冕搢笏以修禮樂之文為急而</span><br/>
<span class='tline' id='l576' data-llen='13073:13096'>　又以樂之文為首者以樂入人易故也與内則十三</span><br/>
<span class='tline' id='l577' data-llen='13096:13119'>　學樂二十學禮同意人之行莫大於孝故繼之以祀</span><br/>
<span class='tline' id='l578' data-llen='13119:13142'>　明堂孝所以事内臣所以事外故繼之以朝覲君臣</span><br/>
<span class='tline' id='l579' data-llen='13142:13157'>　之間主敬而已故繼之以耕藉</span><br/>
<span class='tline' id='l580' data-llen='13157:13180'>　慶源輔氏曰此武王所以偃兵之梗槩也貫革之射</span><br/>
<span class='tline' id='l581' data-llen='13180:13203'>　虎賁之劒非強以息之說之也示之以郊射禮服而</span><br/>
<span class='tline' id='l582' data-llen='13203:13226'>　彼自不能不息不說也民知乎孝則無犯上作亂之</span><br/>
<span class='tline' id='l583' data-llen='13226:13253'><a onclick="displayPageImage('KR1d0057', 'WYG', '099-33a' );" name="099-33a" class="pb">[099-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='13253:13276'>　心諸侯知所以為臣知所以敬天則有尊天子畏上</span><br/>
<span class='tline' id='l585' data-llen='13276:13299'>　帝之誠此兵之所以不復用也所以者為自敬天之</span><br/>
<span class='tline' id='l586' data-llen='13299:13322'>　理也知其所以然然後能不違也孝獨不言所以孝</span><br/>
<span class='tline' id='l587' data-llen='13322:13345'>　無所以也子之孝於親夫孰知所以然哉惟有以感</span><br/>
<span class='tline' id='l588' data-llen='13345:13352'>　發之而已</span><br/>
<span class='tline' id='l589' data-llen='13352:13375'>　金華應氏曰射於郊飬老於大學非有異學也大學</span><br/>
<span class='tline' id='l590' data-llen='13375:13398'>　即在郊之學貍首騶虞之節雖有天子諸侯之異竊</span><br/>
<span class='tline' id='l591' data-llen='13398:13421'>　意因學而分左右非分學而射也若分之而天子諸</span><br/>
<span class='tline' id='l592' data-llen='13421:13448'><a onclick="displayPageImage('KR1d0057', 'WYG', '099-33b' );" name="099-33b" class="pb">[099-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='13448:13471'>　侯各射一處則非所以辨尊卑矣騶虞仁而不殺天</span><br/>
<span class='tline' id='l594' data-llen='13471:13494'>　子包容徧覆之象貍首義而善搏諸侯奔走赴功之</span><br/>
<span class='tline' id='l595' data-llen='13494:13506'>　象故射各以其詩為節</span><br/>
<span class='tline' id='l596' data-llen='13506:13529'>食三老五更於太學天子袒而割牲執醬而饋執爵而</span><br/>
<span class='tline' id='l597' data-llen='13529:13544'>酳冕而緫干所以教諸侯之弟也</span><br/>
<span class='tline' id='l598' data-llen='13544:13567'>　鄭氏曰三老五更互言之耳皆老人更知三徳五事</span><br/>
<span class='tline' id='l599' data-llen='13567:13588'>　者也冕而緫干親在舞位也周名大學曰東膠</span><br/>
<span class='tline' id='l600' data-llen='13588:13611'>　孔氏曰鄭注三徳謂正直剛柔五事謂貌言視聽思</span><br/>
<span class='tline' id='l601' data-llen='13611:13638'><a onclick="displayPageImage('KR1d0057', 'WYG', '099-34a' );" name="099-34a" class="pb">[099-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='13638:13661'>　文王世子註云象三辰五星者義相包矣天子食三</span><br/>
<span class='tline' id='l603' data-llen='13661:13684'>　老五更之時親袒衣而割牲親執醬而饋之食訖親</span><br/>
<span class='tline' id='l604' data-llen='13684:13707'>　執爵而酳口親自著冕手持干盾而舞也此冕當鷩</span><br/>
<span class='tline' id='l605' data-llen='13707:13730'>　冕享先公以饗射飬老之類天子親自飬老則諸侯</span><br/>
<span class='tline' id='l606' data-llen='13730:13745'>　亦然不言教以孝者與上互文</span><br/>
<span class='tline' id='l607' data-llen='13745:13768'>　横渠張氏曰古者飬老執醬而饋執爵而酳執干羽</span><br/>
<span class='tline' id='l608' data-llen='13768:13791'>　以就舞位天子身親如此用恱老者所以教天下之</span><br/>
<span class='tline' id='l609' data-llen='13791:13814'>　孝弟聖人之教人也是故灑埽應對為道之基本也</span><br/>
<span class='tline' id='l610' data-llen='13814:13841'><a onclick="displayPageImage('KR1d0057', 'WYG', '099-34b' );" name="099-34b" class="pb">[099-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='13841:13860'>　五更三老更疑為叟三老三人五更五人</span><br/>
<span class='tline' id='l612' data-llen='13860:13883'>　長樂陳氏曰禮運云三公在朝三老在學三賔之於</span><br/>
<span class='tline' id='l613' data-llen='13883:13906'>　鄉三卿之於國三公之於朝皆非一人為之則三老</span><br/>
<span class='tline' id='l614' data-llen='13906:13929'>　五更之於學豈皆以一人名之邪後世以尉元為三</span><br/>
<span class='tline' id='l615' data-llen='13929:13952'>　老游明根為五更之類皆以一人為之非古意也三</span><br/>
<span class='tline' id='l616' data-llen='13952:13975'>　老有成人之徳近於父者也先王以父道事之五更</span><br/>
<span class='tline' id='l617' data-llen='13975:13998'>　更事之久近於兄者也先王以兄道事之然君者所</span><br/>
<span class='tline' id='l618' data-llen='13998:14021'>　事也非事人者也其所以事人不過親袒割牲執醬</span><br/>
<span class='tline' id='l619' data-llen='14021:14048'><a onclick="displayPageImage('KR1d0057', 'WYG', '099-35a' );" name="099-35a" class="pb">[099-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='14048:14071'>　而饋執爵而酳以禮之冕而緫干以樂之而已文王</span><br/>
<span class='tline' id='l621' data-llen='14071:14094'>　世子言天子視學釋奠於先老遂設三老五更羣老</span><br/>
<span class='tline' id='l622' data-llen='14094:14117'>　之席位焉適饌省醴養老之珍具遂發咏焉言親袒</span><br/>
<span class='tline' id='l623' data-llen='14117:14140'>　割牲則適饌可知言執醬而饋則珍具可知言執爵</span><br/>
<span class='tline' id='l624' data-llen='14140:14165'>　而酳則省醴可知言冕而緫干則發咏可知<span class='krp-note'>樂書/</span></span><br/>
<span class='tline' id='l625' data-llen='14165:14188'>　嚴陵方氏曰老取其成徳更取其能歴事以其成徳</span><br/>
<span class='tline' id='l626' data-llen='14188:14211'>　故數必以三三者數之成也以能歴事故數必以五</span><br/>
<span class='tline' id='l627' data-llen='14211:14234'>　五者數之備也三老不必三人五更不必五人亦猶</span><br/>
<span class='tline' id='l628' data-llen='14234:14261'><a onclick="displayPageImage('KR1d0057', 'WYG', '099-35b' );" name="099-35b" class="pb">[099-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='14261:14284'>　三公四輔之義耳徳成而上事成而後此隆殺之别</span><br/>
<span class='tline' id='l630' data-llen='14284:14307'>　也袒而割牲所以服其勞執醬而饋所以養其隂執</span><br/>
<span class='tline' id='l631' data-llen='14307:14330'>　爵而酳所以養其陽冕而緫干所以侑其食也若是</span><br/>
<span class='tline' id='l632' data-llen='14330:14353'>　固足以教諸侯之孝矣止曰弟者以未若嚴父配帝</span><br/>
<span class='tline' id='l633' data-llen='14353:14376'>　之為大故也饋食固不止於醬以食物故執之獻孰</span><br/>
<span class='tline' id='l634' data-llen='14376:14399'>　食者操醬齊是己以酒潄口曰酳養老止於如此亦</span><br/>
<span class='tline' id='l635' data-llen='14399:14422'>　微其禮故也緫干武舞也祭統曰舞莫重於武宿夜</span><br/>
<span class='tline' id='l636' data-llen='14422:14429'>　此周道也</span><br/>
<span class='tline' id='l637' data-llen='14429:14456'><a onclick="displayPageImage('KR1d0057', 'WYG', '099-36a' );" name="099-36a" class="pb">[099-36a] <img width="20"  src="/static/img/kanseki-5.png"/></a></span><br/>
<span class='tline' id='l638' data-llen='14456:14479'>若此則周道四逹禮樂交通則夫武之遲久不亦宜乎</span><br/>
<span class='tline' id='l639' data-llen='14479:14493'>　鄭氏曰言武遲久為重禮樂</span><br/>
<span class='tline' id='l640' data-llen='14493:14516'>　孔氏曰周徳如此之後則是周之道徳四方通逹禮</span><br/>
<span class='tline' id='l641' data-llen='14516:14539'>　樂交通無所不備也凡功小者易就其時速也功大</span><br/>
<span class='tline' id='l642' data-llen='14539:14562'>　者難成其時久也周之禮樂功大故作大武之樂遲</span><br/>
<span class='tline' id='l643' data-llen='14562:14572'>　停而久不亦宜乎</span><br/>
<span class='tline' id='l644' data-llen='14572:14595'>　延平周氏曰樂者徳之聲舞者徳之形容周之始以</span><br/>
<span class='tline' id='l645' data-llen='14595:14618'>　兵戈克紂而至於祀明堂耕藉田養老更於大學然</span><br/>
<span class='tline' id='l646' data-llen='14618:14645'><a onclick="displayPageImage('KR1d0057', 'WYG', '099-36b' );" name="099-36b" class="pb">[099-36b] <img width="20"  src="/static/img/kanseki-5.png"/></a></span><br/>
<span class='tline' id='l647' data-llen='14645:14667'>　後其教大備其道四逹則樂舞之遲遲豈過也哉</span><br/>
<span class='tline' id='l648' data-llen='14667:14690'>　嚴陵方氏曰四逹者東西南北無所不逹也交通者</span><br/>
<span class='tline' id='l649' data-llen='14690:14713'>　上下内外無所不通也惟其道四逹故禮樂得以交</span><br/>
<span class='tline' id='l650' data-llen='14713:14736'>　通焉周之成功若是之遲歴時若是之久也則樂之</span><br/>
<span class='tline' id='l651' data-llen='14736:14753'>　象成亦宜夫遲久矣故曰不亦宜乎</span><br/>
<span class='tline' id='l652' data-llen='14753:14776'>　金華應氏曰帝者之徳尊而其世已逺意其淪墜之</span><br/>
<span class='tline' id='l653' data-llen='14776:14799'>　已久故封之尤急王者之徳降而其世猶近未至於</span><br/>
<span class='tline' id='l654' data-llen='14799:14822'>　圯散而無所歸故封之為次商容閒廢於家武王固</span><br/>
<span class='tline' id='l655' data-llen='14822:14849'><a onclick="displayPageImage('KR1d0057', 'WYG', '099-37a' );" name="099-37a" class="pb">[099-37a] <img width="20"  src="/static/img/kanseki-5.png"/></a></span><br/>
<span class='tline' id='l656' data-llen='14849:14872'>　已親式其閭以致敬而未敢輕起之而遽任以事也</span><br/>
<span class='tline' id='l657' data-llen='14872:14895'>　故使箕子同類之賢者先行而訪之道達殷勤而後</span><br/>
<span class='tline' id='l658' data-llen='14895:14918'>　復其位所以尊賢也牛馬縱而遂其性則物之勞者</span><br/>
<span class='tline' id='l659' data-llen='14918:14941'>　逸車甲衅而息其神則噐之動者靜干戈倒而包以</span><br/>
<span class='tline' id='l660' data-llen='14941:14964'>　虎皮則昔為武而今為文將帥俾為諸侯則昔治軍</span><br/>
<span class='tline' id='l661' data-llen='14964:14987'>　而今治民貫革之射則息之虎賁之劒則脱之所以</span><br/>
<span class='tline' id='l662' data-llen='14987:15010'>　潛消其暴戾鷙悍之習貍首騶虞以為節禆冕執笏</span><br/>
<span class='tline' id='l663' data-llen='15010:15033'>　以為容明堂朝覲耕藉養老所以開導其孝弟敬順</span><br/>
<span class='tline' id='l664' data-llen='15033:15060'><a onclick="displayPageImage('KR1d0057', 'WYG', '099-37b' );" name="099-37b" class="pb">[099-37b] <img width="20"  src="/static/img/kanseki-5.png"/></a></span><br/>
<span class='tline' id='l665' data-llen='15060:15083'>　之心凡此皆所以反前日之所為而一新天下之觀</span><br/>
<span class='tline' id='l666' data-llen='15083:15106'>　聽也其氣象甚雍容其節目甚詳密此豈一日之所</span><br/>
<span class='tline' id='l667' data-llen='15106:15129'>　能為宜乎武舞象之而舒徐遲久也然則戒之久立</span><br/>
<span class='tline' id='l668' data-llen='15129:15152'>　之久固無急於富天下之心遲之遲而又久又必緩</span><br/>
<span class='tline' id='l669' data-llen='15152:15175'>　以待天下之化大武雖武舞也實止戈之武也實修</span><br/>
<span class='tline' id='l670' data-llen='15175:15191'>　文之武也故武之詩曰勝殷遏劉</span><br/>
<span class='tline' id='l671' data-llen='15191:15214'>君子曰禮樂不可斯須去身致樂以治心則易直子諒</span><br/>
<span class='tline' id='l672' data-llen='15214:15237'>之心油然生矣易直子諒之心生則樂樂則安安則久</span><br/>
<span class='tline' id='l673' data-llen='15237:15264'><a onclick="displayPageImage('KR1d0057', 'WYG', '099-38a' );" name="099-38a" class="pb">[099-38a] <img width="20"  src="/static/img/kanseki-5.png"/></a></span><br/>
<span class='tline' id='l674' data-llen='15264:15287'>久則天天則神天則不言而信神則不怒而威致樂以</span><br/>
<span class='tline' id='l675' data-llen='15287:15293'>治心者也</span><br/>
<span class='tline' id='l676' data-llen='15293:15316'>　鄭氏曰致猶深審也子讀如不子之子油然新生好</span><br/>
<span class='tline' id='l677' data-llen='15316:15339'>　貌也善心生則寡於利欲寡於利欲則樂矣志明行</span><br/>
<span class='tline' id='l678' data-llen='15339:15362'>　成不言而見信如天也不怒而見畏如神也樂由中</span><br/>
<span class='tline' id='l679' data-llen='15362:15369'>　出故治心</span><br/>
<span class='tline' id='l680' data-llen='15369:15392'>　孔氏曰自此至盛矣名為樂化言樂能化人始至於</span><br/>
<span class='tline' id='l681' data-llen='15392:15415'>　善此經明樂以治心記者引君子之言云禮樂是治</span><br/>
<span class='tline' id='l682' data-llen='15415:15442'><a onclick="displayPageImage('KR1d0057', 'WYG', '099-38b' );" name="099-38b" class="pb">[099-38b] <img width="20"  src="/static/img/kanseki-5.png"/></a></span><br/>
<span class='tline' id='l683' data-llen='15442:15465'>　身之具故不可斯須去離於身也致謂深致詳審易</span><br/>
<span class='tline' id='l684' data-llen='15465:15488'>　謂和易直謂正直子謂子愛諒謂誠信言能深逺詳</span><br/>
<span class='tline' id='l685' data-llen='15488:15511'>　審此樂以治正其心則和易正直子愛誠信之心油</span><br/>
<span class='tline' id='l686' data-llen='15511:15534'>　油然而生矣油潤澤之貌言樂能感人使善心生也</span><br/>
<span class='tline' id='l687' data-llen='15534:15557'>　四善之心生則令人和樂利欲之發由貪鄙而來心</span><br/>
<span class='tline' id='l688' data-llen='15557:15580'>　思利欲則神勞形苦善心既生則利欲寡少性情和</span><br/>
<span class='tline' id='l689' data-llen='15580:15603'>　樂安而不躁久則人信之如天畏之如神天有四時</span><br/>
<span class='tline' id='l690' data-llen='15603:15624'>　不失故云信神是人所畏敬故云威其實一也</span><br/>
<span class='tline' id='l691' data-llen='15624:15651'><a onclick="displayPageImage('KR1d0057', 'WYG', '099-39a' );" name="099-39a" class="pb">[099-39a] <img width="20"  src="/static/img/kanseki-5.png"/></a></span><br/>
<span class='tline' id='l692' data-llen='15651:15676'>　横渠張氏曰天不言而信神不怒而威誠故信無私故威</span><br/>
<span class='tline' id='l693' data-llen='15676:15699'>　長樂陳氏曰自生則樂至不怒而威此由粗以至精</span><br/>
<span class='tline' id='l694' data-llen='15699:15722'>　自有而入無也蓋易直子諒之心生可欲者也樂者</span><br/>
<span class='tline' id='l695' data-llen='15722:15745'>　有諸已者也樂則安者充實者也安則久者有光輝</span><br/>
<span class='tline' id='l696' data-llen='15745:15768'>　者也久則天者大而化者也天則神化而不可知者</span><br/>
<span class='tline' id='l697' data-llen='15768:15791'>　也孟子之言主於學故言善言信言美言大言聖此</span><br/>
<span class='tline' id='l698' data-llen='15791:15814'>　主於樂故言易直子諒言樂言安言久言天然功則</span><br/>
<span class='tline' id='l699' data-llen='15814:15837'>　歸之於一故皆終之以神也天則不言而信者孔子</span><br/>
<span class='tline' id='l700' data-llen='15837:15864'><a onclick="displayPageImage('KR1d0057', 'WYG', '099-39b' );" name="099-39b" class="pb">[099-39b] <img width="20"  src="/static/img/kanseki-5.png"/></a></span><br/>
<span class='tline' id='l701' data-llen='15864:15887'>　所謂天何言哉四時行焉百物生焉者也神則不怒</span><br/>
<span class='tline' id='l702' data-llen='15887:15910'>　而威者易所謂神武而不殺者也　又樂書曰陂則</span><br/>
<span class='tline' id='l703' data-llen='15910:15933'>　險平則易邪則曲正則直易則易知性之所以為智</span><br/>
<span class='tline' id='l704' data-llen='15933:15956'>　也直則内敬性之所以為禮也子者天性之愛所以</span><br/>
<span class='tline' id='l705' data-llen='15956:15979'>　為仁也諒者天性之誠所以為信也致樂以治心而</span><br/>
<span class='tline' id='l706' data-llen='15979:16002'>　易直子諒之心生則於性之所受者能樂於性之所</span><br/>
<span class='tline' id='l707' data-llen='16002:16025'>　受者能樂則於事之所遇者能安於事之所遇者能</span><br/>
<span class='tline' id='l708' data-llen='16025:16048'>　安則不失其所而其徳可久矣易曰可久則賢人之</span><br/>
<span class='tline' id='l709' data-llen='16048:16075'><a onclick="displayPageImage('KR1d0057', 'WYG', '099-40a' );" name="099-40a" class="pb">[099-40a] <img width="20"  src="/static/img/kanseki-5.png"/></a></span><br/>
<span class='tline' id='l710' data-llen='16075:16098'>　徳孟子曰聖人之於天道則久者賢人之地道也天</span><br/>
<span class='tline' id='l711' data-llen='16098:16121'>　者聖人之天道也神則聖而不可知雖隂陽且不能</span><br/>
<span class='tline' id='l712' data-llen='16121:16129'>　測况於人乎</span><br/>
<span class='tline' id='l713' data-llen='16129:16152'>　嚴陵方氏曰禮樂不可斯須去身君子須臾不離道</span><br/>
<span class='tline' id='l714' data-llen='16152:16175'>　跬歩不忘孝造次不違仁夙夜以强學皆以是也斯</span><br/>
<span class='tline' id='l715' data-llen='16175:16198'>　者辨於此須者待於彼辨則離待則合斯須則一離</span><br/>
<span class='tline' id='l716' data-llen='16198:16221'>　一合之頃也禮樂之不可去身如此故言致樂以治</span><br/>
<span class='tline' id='l717' data-llen='16221:16244'>　心致禮以治躬也易直子諒之心皆以和為體故致</span><br/>
<span class='tline' id='l718' data-llen='16244:16271'><a onclick="displayPageImage('KR1d0057', 'WYG', '099-40b' );" name="099-40b" class="pb">[099-40b] <img width="20"  src="/static/img/kanseki-5.png"/></a></span><br/>
<span class='tline' id='l719' data-llen='16271:16294'>　樂以治之則油然生矣且易直者天之道以樂之始</span><br/>
<span class='tline' id='l720' data-llen='16294:16317'>　由乎天也子諒者人之道以樂之終感乎人也樂言</span><br/>
<span class='tline' id='l721' data-llen='16317:16340'>　心之無憂安言身之無危心樂乎内然後身安乎外</span><br/>
<span class='tline' id='l722' data-llen='16340:16363'>　故樂則安安而無危則固可久故安則久久而不易</span><br/>
<span class='tline' id='l723' data-llen='16363:16386'>　則其道自然故久則天自然則其用不測故天則神</span><br/>
<span class='tline' id='l724' data-llen='16386:16409'>　自然者天之道也不測者神之用也自然則莫之或</span><br/>
<span class='tline' id='l725' data-llen='16409:16432'>　疑矣故不言而信不測則莫之敢犯矣故不怒而威</span><br/>
<span class='tline' id='l726' data-llen='16432:16455'>　馬氏曰易以言其平直以言其正子以言其愛諒以</span><br/>
<span class='tline' id='l727' data-llen='16455:16482'><a onclick="displayPageImage('KR1d0057', 'WYG', '099-41a' );" name="099-41a" class="pb">[099-41a] <img width="20"  src="/static/img/kanseki-5.png"/></a></span><br/>
<span class='tline' id='l728' data-llen='16482:16505'>　言其信皆人之常性也人之性出於天而成之者樂</span><br/>
<span class='tline' id='l729' data-llen='16505:16528'>　也樂者樂得其常性也孟子曰萬物皆備於我矣反</span><br/>
<span class='tline' id='l730' data-llen='16528:16551'>　身而誠樂莫大焉安則外物所不能傾而執徳宏信</span><br/>
<span class='tline' id='l731' data-llen='16551:16574'>　道篤在此無斁在彼無惡險夷一節故安則久久者</span><br/>
<span class='tline' id='l732' data-llen='16574:16597'>　幾於化而天者以言其化也至於化則廣大有以致</span><br/>
<span class='tline' id='l733' data-llen='16597:16620'>　而髙明有以極矣故久則天至於化而不可知則為</span><br/>
<span class='tline' id='l734' data-llen='16620:16643'>　神故天則神盖天有四時春夏秋冬不言而人信之</span><br/>
<span class='tline' id='l735' data-llen='16643:16666'>　神則視之而不見聽之而不聞使天下之人齊明盛</span><br/>
<span class='tline' id='l736' data-llen='16666:16693'><a onclick="displayPageImage('KR1d0057', 'WYG', '099-41b' );" name="099-41b" class="pb">[099-41b] <img width="20"  src="/static/img/kanseki-5.png"/></a></span><br/>
<span class='tline' id='l737' data-llen='16693:16716'>　服以承祭祀洋洋乎如在其上如在其左右者以其</span><br/>
<span class='tline' id='l738' data-llen='16716:16739'>　不可知也凡此者皆樂之所致也故卒之言樂以治</span><br/>
<span class='tline' id='l739' data-llen='16739:16762'>　心然則始之治心終至於神何也盖樂生於心則其</span><br/>
<span class='tline' id='l740' data-llen='16762:16785'>　所循者天所循者天則其體也莊故由易直子諒之</span><br/>
<span class='tline' id='l741' data-llen='16785:16808'>　心而積之終至於神此與孟子所謂善信美大聖神</span><br/>
<span class='tline' id='l742' data-llen='16808:16815'>　之說類矣</span><br/>
<span class='tline' id='l743' data-llen='16815:16838'>　東萊吕氏曰禮樂不可斯須去身凡有序而和則為</span><br/>
<span class='tline' id='l744' data-llen='16838:16858'>　禮樂夫其所以然者何與不仁則禮樂息矣</span><br/>
<span class='tline' id='l745' data-llen='16858:16885'><a onclick="displayPageImage('KR1d0057', 'WYG', '099-42a' );" name="099-42a" class="pb">[099-42a] <img width="20"  src="/static/img/kanseki-5.png"/></a></span><br/>
<span class='tline' id='l746' data-llen='16885:16909'>　新安朱氏曰韓詩外𫝊子諒作慈良近是天謂體性</span><br/>
<span class='tline' id='l747' data-llen='16909:16920'>　自然神謂神妙不測</span><br/>
<span class='tline' id='l748' data-llen='16920:16943'>　建安真氏曰古之君子以禮樂為治身心之本故斯</span><br/>
<span class='tline' id='l749' data-llen='16943:16966'>　須不可去之致者極其至之謂也樂之音和平中正</span><br/>
<span class='tline' id='l750' data-llen='16966:16989'>　故致此以治心則易直子諒油然而生生則樂善端</span><br/>
<span class='tline' id='l751' data-llen='16989:17012'>　之萌自然悅豫也樂則安樂之然後安也安則久安</span><br/>
<span class='tline' id='l752' data-llen='17012:17035'>　之然後能久也久則天渾然天成無所作為也天則</span><br/>
<span class='tline' id='l753' data-llen='17035:17058'>　神變化無方不可度思也天雖無言人自信之以其</span><br/>
<span class='tline' id='l754' data-llen='17058:17085'><a onclick="displayPageImage('KR1d0057', 'WYG', '099-42b' );" name="099-42b" class="pb">[099-42b] <img width="20"  src="/static/img/kanseki-5.png"/></a></span><br/>
<span class='tline' id='l755' data-llen='17085:17108'>　不忒也神雖不怒人自畏之以其不測也生樂久安</span><br/>
<span class='tline' id='l756' data-llen='17108:17131'>　猶孟子所謂善性美大也至於天且神則大而化之</span><br/>
<span class='tline' id='l757' data-llen='17131:17154'>　矣禮以恭儉退遜為本而有節文度數之詳故致此</span><br/>
<span class='tline' id='l758' data-llen='17154:17177'>　以治身則自然嚴威夫禮樂一也然以禮治身至於</span><br/>
<span class='tline' id='l759' data-llen='17177:17200'>　嚴威而止不若樂之治心至於天且神者何也蓋天</span><br/>
<span class='tline' id='l760' data-llen='17200:17223'>　者自然之謂治身而至於嚴威則亦自然矣其效未</span><br/>
<span class='tline' id='l761' data-llen='17223:17246'>　嘗不同也但樂之於人能變化其氣質消融其渣滓</span><br/>
<span class='tline' id='l762' data-llen='17246:17269'>　故禮以順之於外而樂以和之於中此表裏交飬之</span><br/>
<span class='tline' id='l763' data-llen='17269:17296'><a onclick="displayPageImage('KR1d0057', 'WYG', '099-43a' );" name="099-43a" class="pb">[099-43a] <img width="20"  src="/static/img/kanseki-5.png"/></a></span><br/>
<span class='tline' id='l764' data-llen='17296:17319'>　功而養於中者實為之主故聖門之教立之以禮而</span><br/>
<span class='tline' id='l765' data-llen='17319:17342'>　成則以樂記禮者推明其效亦若是其至也於是又</span><br/>
<span class='tline' id='l766' data-llen='17342:17365'>　言身心無主則邪慝易乘中心斯須而不和樂則鄙</span><br/>
<span class='tline' id='l767' data-llen='17365:17388'>　詐入之外貌斯須而不莊敬則慢易入之善惡之相</span><br/>
<span class='tline' id='l768' data-llen='17388:17411'>　為消長如水火然此盛則彼衰也鄙詐易慢皆非本</span><br/>
<span class='tline' id='l769' data-llen='17411:17434'>　有而謂之心者和樂不存則鄙詐入而為之主莊敬</span><br/>
<span class='tline' id='l770' data-llen='17434:17457'>　不立則慢易入而為之主夫既為主於内非心而何</span><br/>
<span class='tline' id='l771' data-llen='17457:17480'>　猶汙泥非水也撓而濁之是亦水矣此禮樂之所以</span><br/>
<span class='tline' id='l772' data-llen='17480:17507'><a onclick="displayPageImage('KR1d0057', 'WYG', '099-43b' );" name="099-43b" class="pb">[099-43b] <img width="20"  src="/static/img/kanseki-5.png"/></a></span><br/>
<span class='tline' id='l773' data-llen='17507:17517'>　不可斯須去身也</span><br/>
<span class='tline' id='l774' data-llen='17517:17540'>　慶源輔氏曰致禮致樂與君子學以致其道之致同</span><br/>
<span class='tline' id='l775' data-llen='17540:17563'>　致謂我有以致之而彼自至也禮樂雖我之所固有</span><br/>
<span class='tline' id='l776' data-llen='17563:17586'>　然不有以致之則無以得其用故曰茍非其人道不</span><br/>
<span class='tline' id='l777' data-llen='17586:17609'>　虚行我欲仁斯仁至矣禮樂不可斯須去身是所謂</span><br/>
<span class='tline' id='l778' data-llen='17609:17632'>　禮樂固非玉帛鐘鼓之謂也致樂以治心謂常存和</span><br/>
<span class='tline' id='l779' data-llen='17632:17655'>　樂以養其心也和樂常存於内則善心油然而生矣</span><br/>
<span class='tline' id='l780' data-llen='17655:17678'>　易者天之道也直者地之道也子諒人之道也一心</span><br/>
<span class='tline' id='l781' data-llen='17678:17705'><a onclick="displayPageImage('KR1d0057', 'WYG', '099-44a' );" name="099-44a" class="pb">[099-44a] <img width="20"  src="/static/img/kanseki-5.png"/></a></span><br/>
<span class='tline' id='l782' data-llen='17705:17728'>　具三才之妙孟子曰樂則生矣生則惡可已也惡可</span><br/>
<span class='tline' id='l783' data-llen='17728:17751'>　已則不知手之舞之足之蹈之故曰生樂則安矣安</span><br/>
<span class='tline' id='l784' data-llen='17751:17774'>　如自得之則居之安仁者安仁之安則越宇宙以同</span><br/>
<span class='tline' id='l785' data-llen='17774:17797'>　時通今古於一息故悠久悠久不息則天也天則不</span><br/>
<span class='tline' id='l786' data-llen='17797:17820'>　可測識矣故曰天則神神則天之不可知者也非天</span><br/>
<span class='tline' id='l787' data-llen='17820:17843'>　之外别有所謂神也因其不言而信則謂之天因其</span><br/>
<span class='tline' id='l788' data-llen='17843:17854'>　不怒而威則謂之神</span><br/>
<span class='tline' id='l789' data-llen='17854:17857'>　</span><br/>
<span class='tline' id='l790' data-llen='17857:17884'><a onclick="displayPageImage('KR1d0057', 'WYG', '099-44b' );" name="099-44b" class="pb">[099-44b] <img width="20"  src="/static/img/kanseki-5.png"/></a></span><br/>
<span class='tline' id='l791' data-llen='17884:17887'>　</span><br/>
<span class='tline' id='l792' data-llen='17887:17890'>　</span><br/>
<span class='tline' id='l793' data-llen='17890:17893'>　</span><br/>
<span class='tline' id='l794' data-llen='17893:17896'>　</span><br/>
<span class='tline' id='l795' data-llen='17896:17899'>　</span><br/>
<span class='tline' id='l796' data-llen='17899:17902'>　</span><br/>
<span class='tline' id='l797' data-llen='17902:17905'>　</span><br/>
<span class='tline' id='l798' data-llen='17905:17916'>　禮記集説卷九十九</span><br/>
</p>
<p><br/>
</p>
  </div>
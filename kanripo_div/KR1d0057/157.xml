<div id="txtcont" class="span9" style="position: relative;">
    <p><br/>
<span class='tline' id='l7' data-llen='159:185'><a onclick="displayPageImage('KR1d0057', 'WYG', '157-1a' );" name="157-1a" class="pb">[157-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='185:193'>欽定四庫全書</span><br/>
<span class='tline' id='l9' data-llen='193:214'>　禮記集說卷一百五十七　　宋　衛湜　撰</span><br/>
<span class='tline' id='l10' data-llen='214:237'>工入升歌三終主人獻之笙入三終主人獻之閒歌三</span><br/>
<span class='tline' id='l11' data-llen='237:260'>終合樂三終工告樂備遂出一人揚觶乃立司正焉知</span><br/>
<span class='tline' id='l12' data-llen='260:270'>其能和樂而不流也</span><br/>
<span class='tline' id='l13' data-llen='270:293'>　鄭氏曰工謂樂正也樂正旣告備而降言遂出者自</span><br/>
<span class='tline' id='l14' data-llen='293:316'>　此至去不復升也流猶失禮也立司正以正禮則禮</span><br/>
<span class='tline' id='l15' data-llen='316:329'>　不失可知一人或為二人</span><br/>
<span class='tline' id='l16' data-llen='329:355'><a onclick="displayPageImage('KR1d0057', 'WYG', '157-1b' );" name="157-1b" class="pb">[157-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='355:378'>　孔氏曰此一節論郷飲酒設樂樂賔罷則以禮正之</span><br/>
<span class='tline' id='l18' data-llen='378:401'>　之事工入升歌三終謂升堂歌鹿鳴四牡皇皇者華</span><br/>
<span class='tline' id='l19' data-llen='401:424'>　每一篇而一終也主人獻之獻工也笙入三終者謂</span><br/>
<span class='tline' id='l20' data-llen='424:447'>　吹笙人入於堂下奏南陔白華華黍每一篇一終也</span><br/>
<span class='tline' id='l21' data-llen='447:470'>　主人獻之謂獻笙人也閒歌三終者閒代也謂笙歌</span><br/>
<span class='tline' id='l22' data-llen='470:493'>　已竟而堂上與堂下更代而作也堂上人先歌魚麗</span><br/>
<span class='tline' id='l23' data-llen='493:516'>　則堂下笙由庚此為一終堂上歌南有嘉魚則堂下</span><br/>
<span class='tline' id='l24' data-llen='516:539'>　笙崇丘此為二終堂上歌南山有臺則堂下笙由儀</span><br/>
<span class='tline' id='l25' data-llen='539:565'><a onclick="displayPageImage('KR1d0057', 'WYG', '157-2a' );" name="157-2a" class="pb">[157-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='565:588'>　此為三終此皆郷飲酒之文魚麗言太平年豐物多</span><br/>
<span class='tline' id='l27' data-llen='588:611'>　此采其物多酒㫖所以優賔南有嘉魚言太平君子</span><br/>
<span class='tline' id='l28' data-llen='611:634'>　有酒樂與賢者共之此采其能以禮下賢者與之燕</span><br/>
<span class='tline' id='l29' data-llen='634:657'>　樂南山有臺言太平之治以賢者為本此采其愛友</span><br/>
<span class='tline' id='l30' data-llen='657:680'>　賢者為邦家之基由庚崇丘由儀今亡其義未聞也</span><br/>
<span class='tline' id='l31' data-llen='680:703'>　合樂三終者謂堂上下歌瑟及笙並作也若工歌闗</span><br/>
<span class='tline' id='l32' data-llen='703:726'>　雎則笙吹鵲巢合之若工歌葛覃則笙吹采蘩合之</span><br/>
<span class='tline' id='l33' data-llen='726:749'>　若工歌卷耳則笙吹采蘋合之故郷飲酒云乃合樂</span><br/>
<span class='tline' id='l34' data-llen='749:775'><a onclick="displayPageImage('KR1d0057', 'WYG', '157-2b' );" name="157-2b" class="pb">[157-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='775:798'>　周南闗雎葛覃卷耳召南鵲巢采蘩采蘋是也周南</span><br/>
<span class='tline' id='l36' data-llen='798:821'>　召南國風篇也王后國君夫人房中之樂歌也闗雎</span><br/>
<span class='tline' id='l37' data-llen='821:844'>　言后妃之徳葛覃言后妃之職卷耳言后妃之志鵲</span><br/>
<span class='tline' id='l38' data-llen='844:867'>　巢言國君夫人之德采蘩言國君夫人不失職采蘋</span><br/>
<span class='tline' id='l39' data-llen='867:890'>　言卿大夫妻能循法度工告樂備遂出者工謂樂正</span><br/>
<span class='tline' id='l40' data-llen='890:913'>　工先告樂正樂正告賔以樂備而遂下堂言遂出者</span><br/>
<span class='tline' id='l41' data-llen='913:936'>　樂正自此不復升堂也郷飲酒云工告于樂正樂正</span><br/>
<span class='tline' id='l42' data-llen='936:959'>　告于賔乃降立西階東北面一人揚觶乃立司正焉</span><br/>
<span class='tline' id='l43' data-llen='959:985'><a onclick="displayPageImage('KR1d0057', 'WYG', '157-3a' );" name="157-3a" class="pb">[157-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='985:1008'>　者一人謂主人之吏也舉觶示將行旅酬也將留賔</span><br/>
<span class='tline' id='l45' data-llen='1008:1031'>　旅酬恐有懈惰故主人使相禮者一人為司正以監</span><br/>
<span class='tline' id='l46' data-llen='1031:1036'>　之也</span><br/>
<span class='tline' id='l47' data-llen='1036:1059'>　長樂陳氏曰工入升歌三終堂上之樂也則笙入三</span><br/>
<span class='tline' id='l48' data-llen='1059:1082'>　終者堂下之樂也記曰歌者在上匏竹在下貴人聲</span><br/>
<span class='tline' id='l49' data-llen='1082:1105'>　也此之謂也而歌之者一篇為一終則三終者三篇</span><br/>
<span class='tline' id='l50' data-llen='1105:1128'>　也鹿鳴燕嘉賔之詩也而歌之所以示事言今之所</span><br/>
<span class='tline' id='l51' data-llen='1128:1151'>　飲者皆嘉賔也四牡勞使臣之來也而勞之所以示</span><br/>
<span class='tline' id='l52' data-llen='1151:1177'><a onclick="displayPageImage('KR1d0057', 'WYG', '157-3b' );" name="157-3b" class="pb">[157-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1177:1200'>　勸言今之來者皆可勸者也及夫賔旣至矣而無禮</span><br/>
<span class='tline' id='l54' data-llen='1200:1223'>　樂以文之則亦不足以示情此皇皇者華之詩所以</span><br/>
<span class='tline' id='l55' data-llen='1223:1246'>　繼也其詩曰送之以禮樂言逺而有光華者乃其意</span><br/>
<span class='tline' id='l56' data-llen='1246:1269'>　也此工入之三也南陔相戒以養也而樂歌焉此與</span><br/>
<span class='tline' id='l57' data-llen='1269:1292'>　夫投壺之歌養者類矣白華孝子之潔白也而樂歌</span><br/>
<span class='tline' id='l58' data-llen='1292:1315'>　焉此與夫人饗之清廟者類矣而清廟所以示德故</span><br/>
<span class='tline' id='l59' data-llen='1315:1338'>　曰白華者示德也白華所以示其德則南陔所以示</span><br/>
<span class='tline' id='l60' data-llen='1338:1361'>　其行及夫外有行而内有德矣不得其時而飲之亦</span><br/>
<span class='tline' id='l61' data-llen='1361:1387'><a onclick="displayPageImage('KR1d0057', 'WYG', '157-4a' );" name="157-4a" class="pb">[157-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1387:1410'>　不足以行禮此華黍之所以繼作也其詩曰時和歲</span><br/>
<span class='tline' id='l63' data-llen='1410:1433'>　豐冝黍冝稷者乃其意也此笙入之三也夫示事也</span><br/>
<span class='tline' id='l64' data-llen='1433:1456'>　示勸也示情也此主人之所以事人者也示德也示</span><br/>
<span class='tline' id='l65' data-llen='1456:1479'>　行也示禮也此主人之所以成己者也故主人獻之</span><br/>
<span class='tline' id='l66' data-llen='1479:1502'>　若夫相代而為閒歌相同而為合樂則無所獻矣以</span><br/>
<span class='tline' id='l67' data-llen='1502:1525'>　其不特於主人故也間代也上下之樂於是乎代作</span><br/>
<span class='tline' id='l68' data-llen='1525:1548'>　也魚麗作於上以見物多而禮能備禮能備則其道</span><br/>
<span class='tline' id='l69' data-llen='1548:1571'>　得矣故下有由庚以繼之詩曰由庚萬物得由其道</span><br/>
<span class='tline' id='l70' data-llen='1571:1597'><a onclick="displayPageImage('KR1d0057', 'WYG', '157-4b' );" name="157-4b" class="pb">[157-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1597:1620'>　是也南有嘉魚作於上以見至誠而樂相與則其功</span><br/>
<span class='tline' id='l72' data-llen='1620:1643'>　大矣故下有崇丘以繼之詩曰崇丘萬物得極其高</span><br/>
<span class='tline' id='l73' data-llen='1643:1666'>　大是也南山有臺作於上以見得賢也自況能立太</span><br/>
<span class='tline' id='l74' data-llen='1666:1689'>　平之基則天下冝矣故下有由儀以繼之詩曰萬物</span><br/>
<span class='tline' id='l75' data-llen='1689:1712'>　之生各得其冝是也此閒歌之三也二南者王化之</span><br/>
<span class='tline' id='l76' data-llen='1712:1735'>　本正始之道者也用之郷人焉使郷大夫以之教其</span><br/>
<span class='tline' id='l77' data-llen='1735:1758'>　民用之邦國焉使諸侯以之敎其臣　又樂書曰工</span><br/>
<span class='tline' id='l78' data-llen='1758:1781'>　入升歌三終笙入三終皆繼之以主人獻之者以禮</span><br/>
<span class='tline' id='l79' data-llen='1781:1807'><a onclick="displayPageImage('KR1d0057', 'WYG', '157-5a' );" name="157-5a" class="pb">[157-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1807:1830'>　節樂於其始也閒歌三終合樂三終必繼之以一人</span><br/>
<span class='tline' id='l81' data-llen='1830:1853'>　揚觶乃立司正焉以禮節樂於其終也郷飲酒之禮</span><br/>
<span class='tline' id='l82' data-llen='1853:1876'>　作樂以行禮由禮以節樂則賔主之情斯和樂而不</span><br/>
<span class='tline' id='l83' data-llen='1876:1881'>　流矣</span><br/>
<span class='tline' id='l84' data-llen='1881:1904'>　河南程氏曰二南之分以周公主内治故以畿内之</span><br/>
<span class='tline' id='l85' data-llen='1904:1927'>　詩言文王大姒之化者屬之周南以召公掌諸侯故</span><br/>
<span class='tline' id='l86' data-llen='1927:1950'>　以畿外之詩言列國諸侯大夫之室家被文王大姒</span><br/>
<span class='tline' id='l87' data-llen='1950:1973'>　之化而成德者屬之召南此為得之謂之南者言其</span><br/>
<span class='tline' id='l88' data-llen='1973:1999'><a onclick="displayPageImage('KR1d0057', 'WYG', '157-5b' );" name="157-5b" class="pb">[157-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1999:2022'>　化自岐雍之間被于江漢之域自北而南也詩曰以</span><br/>
<span class='tline' id='l90' data-llen='2022:2032'>　雅以南即謂此也</span><br/>
<span class='tline' id='l91' data-llen='2032:2055'>　嚴陵方氏曰主人獻其所奏樂者即儀禮言卒歌主</span><br/>
<span class='tline' id='l92' data-llen='2055:2078'>　人獻工是也樂工之賤亦獻之者示上之不虚取於</span><br/>
<span class='tline' id='l93' data-llen='2078:2101'>　下也歌者在上故曰升匏竹在下故曰入升堂所以</span><br/>
<span class='tline' id='l94' data-llen='2101:2124'>　示德笙歌所以示事閒歌以示相成之義合樂以示</span><br/>
<span class='tline' id='l95' data-llen='2124:2147'>　相與之情故其别如此雖然均是詩也或歌之或笙</span><br/>
<span class='tline' id='l96' data-llen='2147:2170'>　之者以其序之先後而為之别也序之先者則歌之</span><br/>
<span class='tline' id='l97' data-llen='2170:2196'><a onclick="displayPageImage('KR1d0057', 'WYG', '157-6a' );" name="157-6a" class="pb">[157-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2196:2219'>　於上若鹿鳴四牡皇皇者蕐則曰升歌三終是矣序</span><br/>
<span class='tline' id='l99' data-llen='2219:2242'>　之後者則笙之於下若南陔白華華黍則曰笙入三</span><br/>
<span class='tline' id='l100' data-llen='2242:2265'>　終是矣至歌魚麗則笙由庚之類歌闗雎則笙鵲巢</span><br/>
<span class='tline' id='l101' data-llen='2265:2288'>　之類凡一十二篇亦莫不以序之先後而為之上下</span><br/>
<span class='tline' id='l102' data-llen='2288:2311'>　焉歌亦笙止謂歌者以笙與歌相間故也合樂兼有</span><br/>
<span class='tline' id='l103' data-llen='2311:2334'>　笙歌而通謂之樂者以其兩者相合而為樂故也上</span><br/>
<span class='tline' id='l104' data-llen='2334:2357'>　言主人獻之者獻歌工也下言主人獻之者獻笙工</span><br/>
<span class='tline' id='l105' data-llen='2357:2380'>　也閒歌合樂而不言獻者以皆有笙有歌其所奏之</span><br/>
<span class='tline' id='l106' data-llen='2380:2406'><a onclick="displayPageImage('KR1d0057', 'WYG', '157-6b' );" name="157-6b" class="pb">[157-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2406:2429'>　樂即其所獻之工故也夫鹿鳴四牡皇皇者華言君</span><br/>
<span class='tline' id='l108' data-llen='2429:2452'>　之待臣有以得其歡心若是者徳也徳成而上故升</span><br/>
<span class='tline' id='l109' data-llen='2452:2475'>　歌之以示徳南陔白華華黍言子之事親又以致其</span><br/>
<span class='tline' id='l110' data-llen='2475:2498'>　和氣若是者事也事成而下故笙入之以示事閒歌</span><br/>
<span class='tline' id='l111' data-llen='2498:2521'>　之詩六篇若嘉魚之類言賢和於上若崇丘之類言</span><br/>
<span class='tline' id='l112' data-llen='2521:2544'>　物和於下上下交和則有相成之養故閒歌之所以</span><br/>
<span class='tline' id='l113' data-llen='2544:2567'>　示相成之義也合樂之詩六篇若闗雎而下言聖人</span><br/>
<span class='tline' id='l114' data-llen='2567:2590'>　之化若鵲巢而下言賢人之化聖賢同化則有相與</span><br/>
<span class='tline' id='l115' data-llen='2590:2616'><a onclick="displayPageImage('KR1d0057', 'WYG', '157-7a' );" name="157-7a" class="pb">[157-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2616:2639'>　之情故合樂焉所以示相與之情也且鹿鳴嘉魚而</span><br/>
<span class='tline' id='l117' data-llen='2639:2662'>　下則小雅而已然不及大雅闗雎鵲巢而下則風而</span><br/>
<span class='tline' id='l118' data-llen='2662:2685'>　已然不及頌何也小雅大雅皆言政而大雅之政為</span><br/>
<span class='tline' id='l119' data-llen='2685:2708'>　大風與頌皆言德而頌之德為盛郷飲酒之禮止行</span><br/>
<span class='tline' id='l120' data-llen='2708:2731'>　之於一郷故止歌風而不歌頌歌小雅而不歌大雅</span><br/>
<span class='tline' id='l121' data-llen='2731:2754'>　夫樂衆矣止曰笙入何也以郷飲不若燕禮之大亦</span><br/>
<span class='tline' id='l122' data-llen='2754:2777'>　猶投壺不若射禮之大故止命弦而已以儀禮考之</span><br/>
<span class='tline' id='l123' data-llen='2777:2800'>　郷飲酒亦用瑟而經不言者以笙為主故也工告樂</span><br/>
<span class='tline' id='l124' data-llen='2800:2826'><a onclick="displayPageImage('KR1d0057', 'WYG', '157-7b' );" name="157-7b" class="pb">[157-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2826:2849'>　備遂出者則以反為文故也工告樂備遂出則樂豈</span><br/>
<span class='tline' id='l126' data-llen='2849:2871'>　至於淫乎一人揚觶乃立司正則酒豈至於亂乎</span><br/>
<span class='tline' id='l127' data-llen='2871:2894'>　清江劉氏曰由庚崇丘由儀此三篇皆笙詩也小序</span><br/>
<span class='tline' id='l128' data-llen='2894:2917'>　云有其義而亡其辭亡謂本無非亡逸之亡也郷飲</span><br/>
<span class='tline' id='l129' data-llen='2917:2940'>　酒鼓瑟而歌鹿鳴四牡皇皇者華然後笙入堂下磬</span><br/>
<span class='tline' id='l130' data-llen='2940:2963'>　南北面立樂南陔白華華黍燕禮亦鼓瑟歌鹿鳴四</span><br/>
<span class='tline' id='l131' data-llen='2963:2986'>　牡皇皇者華然後笙入立于縣中奏南陔白華華黍</span><br/>
<span class='tline' id='l132' data-llen='2986:3009'>　南陔以下今無以考其名篇之義然曰笙曰樂曰奏</span><br/>
<span class='tline' id='l133' data-llen='3009:3035'><a onclick="displayPageImage('KR1d0057', 'WYG', '157-8a' );" name="157-8a" class="pb">[157-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='3035:3058'>　而不言歌則有聲而無辭明矣下由庚崇丘由儀放</span><br/>
<span class='tline' id='l135' data-llen='3058:3062'>　此</span><br/>
<span class='tline' id='l136' data-llen='3062:3085'>　新安朱氏曰今案鹿鳴即謂今日燕飲之事所以導</span><br/>
<span class='tline' id='l137' data-llen='3085:3108'>　達主人之誠意而美嘉賔之德也四牡言其去家而</span><br/>
<span class='tline' id='l138' data-llen='3108:3131'>　仕於朝辭親而從王事於此乎始也皇皇者華言其</span><br/>
<span class='tline' id='l139' data-llen='3131:3154'>　將為君使而賦政於外也樂記曰宵雅肄三官其始</span><br/>
<span class='tline' id='l140' data-llen='3154:3177'>　也正謂此也蓋此三詩先王所制以為燕飲之樂用</span><br/>
<span class='tline' id='l141' data-llen='3177:3200'>　之郷人用之邦國各取其象而歌之也合樂謂歌樂</span><br/>
<span class='tline' id='l142' data-llen='3200:3226'><a onclick="displayPageImage('KR1d0057', 'WYG', '157-8b' );" name="157-8b" class="pb">[157-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3226:3249'>　衆聲俱作堂上有歌瑟堂下有笙磬合奏此詩也三</span><br/>
<span class='tline' id='l144' data-llen='3249:3272'>　終者二南各三終也燕禮記云有房中之樂註云弦</span><br/>
<span class='tline' id='l145' data-llen='3272:3295'>　歌周南召南之詩而不用鐘磬之節謂之房中者后</span><br/>
<span class='tline' id='l146' data-llen='3295:3318'>　夫人之所諷誦以事其君子是也亦有用鐘鼓奏之</span><br/>
<span class='tline' id='l147' data-llen='3318:3341'>　者諸卿大夫燕饗亦得用之故用鐘鼓婦人用之乃</span><br/>
<span class='tline' id='l148' data-llen='3341:3364'>　不用鐘鼓則謂之房中之樂也后妃夫人同是文王</span><br/>
<span class='tline' id='l149' data-llen='3364:3387'>　之化召南是文王未受命已前之事諸侯之禮故稱</span><br/>
<span class='tline' id='l150' data-llen='3387:3410'>　夫人周南是文王受命稱王之後天子之禮故稱后</span><br/>
<span class='tline' id='l151' data-llen='3410:3436'><a onclick="displayPageImage('KR1d0057', 'WYG', '157-9a' );" name="157-9a" class="pb">[157-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3436:3440'>　也</span><br/>
<span class='tline' id='l153' data-llen='3440:3463'>賔酬主人主人酬介介酬衆賔少長以齒終於沃洗者</span><br/>
<span class='tline' id='l154' data-llen='3463:3486'>焉知其能弟長而無遺矣降說屨升坐脩爵無數飲酒</span><br/>
<span class='tline' id='l155' data-llen='3486:3509'>之節朝不廢朝莫不廢夕賔出主人拜送節文終遂焉</span><br/>
<span class='tline' id='l156' data-llen='3509:3532'>知其能安燕而不亂也貴賤明隆殺辨和樂而不流弟</span><br/>
<span class='tline' id='l157' data-llen='3532:3555'>長而無遺安燕而不亂此五行者足以正身安國矣彼</span><br/>
<span class='tline' id='l158' data-llen='3555:3577'>國安而天下安故曰吾觀於郷而知王道之易易也</span><br/>
<span class='tline' id='l159' data-llen='3577:3600'>　鄭氏曰遺猶脫也忘也朝夕朝莫聽事也不廢之者</span><br/>
<span class='tline' id='l160' data-llen='3600:3626'><a onclick="displayPageImage('KR1d0057', 'WYG', '157-9b' );" name="157-9b" class="pb">[157-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3626:3646'>　旣朝乃飲先夕則罷其正也終遂猶充備也</span><br/>
<span class='tline' id='l162' data-llen='3646:3669'>　孔氏曰此明旅酬長㓜無被遺棄及飲酒無數猶能</span><br/>
<span class='tline' id='l163' data-llen='3669:3692'>　節文不至於亂又緫結上五種之事旅酬之時賔主</span><br/>
<span class='tline' id='l164' data-llen='3692:3715'>　人之黨各以少長為齒以次相旅至於職掌罍洗之</span><br/>
<span class='tline' id='l165' data-llen='3715:3738'>　人以水沃盥洗爵者皆預酬酒之限是弟長無遺也</span><br/>
<span class='tline' id='l166' data-llen='3738:3761'>　降說屨升坐者此謂無算爵之初以前皆立而行禮</span><br/>
<span class='tline' id='l167' data-llen='3761:3784'>　至此徹俎之後乃說屨升堂坐也修爵無數謂無算</span><br/>
<span class='tline' id='l168' data-llen='3784:3807'>　爵也朝後行禮禮畢乃治私家之事是朝不廢朝莫</span><br/>
<span class='tline' id='l169' data-llen='3807:3834'><a onclick="displayPageImage('KR1d0057', 'WYG', '157-10a' );" name="157-10a" class="pb">[157-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3834:3857'>　不廢夕此謂郷飲酒禮若黨正飲酒一國若狂無不</span><br/>
<span class='tline' id='l171' data-llen='3857:3880'>　醉也賔出拜送言飲畢主人備禮拜而送賔節制文</span><br/>
<span class='tline' id='l172' data-llen='3880:3903'>　章終竟申遂不有闕少是在燕樂而不至亂也彼國</span><br/>
<span class='tline' id='l173' data-llen='3903:3912'>　謂天下諸侯也</span><br/>
<span class='tline' id='l174' data-llen='3912:3935'>　新安朱氏曰弟長而無遺弟悌也敬順之意言能使</span><br/>
<span class='tline' id='l175' data-llen='3935:3953'>　少者皆承順以事長者而無所遺棄也</span><br/>
<span class='tline' id='l176' data-llen='3953:3976'>　藍田吕氏曰有貴賤隆殺之義則有别矣有别則有</span><br/>
<span class='tline' id='l177' data-llen='3976:3999'>　禮也和樂而不流安燕而不亂則有節矣有節義也</span><br/>
<span class='tline' id='l178' data-llen='3999:4026'><a onclick="displayPageImage('KR1d0057', 'WYG', '157-10b' );" name="157-10b" class="pb">[157-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='4026:4049'>　弟長而無遺則均均則仁矣仁義而且有禮行乎一</span><br/>
<span class='tline' id='l180' data-llen='4049:4072'>　郷達乎一國所謂正身安國矣舉斯術也達之天下</span><br/>
<span class='tline' id='l181' data-llen='4072:4095'>　則天下安矣故由一郷而知王道之可行於天下此</span><br/>
<span class='tline' id='l182' data-llen='4095:4101'>　禮是也</span><br/>
<span class='tline' id='l183' data-llen='4101:4124'>　嚴陵方氏曰降說屨升坐者降階說屨升堂而坐也</span><br/>
<span class='tline' id='l184' data-llen='4124:4147'>　脩爵無數者脩舉也脩爵無數可謂安燕矣然而朝</span><br/>
<span class='tline' id='l185' data-llen='4147:4170'>　不廢朝莫不廢夕以至於節文終遂焉所以知其安</span><br/>
<span class='tline' id='l186' data-llen='4170:4193'>　燕而不亂也五行行之於一身則身正而無邪施之</span><br/>
<span class='tline' id='l187' data-llen='4193:4220'><a onclick="displayPageImage('KR1d0057', 'WYG', '157-11a' );" name="157-11a" class="pb">[157-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4220:4243'>　於一國則國安而無危故曰足以正身安國以天下</span><br/>
<span class='tline' id='l189' data-llen='4243:4266'>　之本在國故曰彼國安而天下安天下安則王道成</span><br/>
<span class='tline' id='l190' data-llen='4266:4270'>　矣</span><br/>
<span class='tline' id='l191' data-llen='4270:4293'>　馬氏曰終於沃洗逮賤之謂也少長以齒能弟長也</span><br/>
<span class='tline' id='l192' data-llen='4293:4316'>　終於沃洗能無遺也降說屨升坐脩爵無數冝其醉</span><br/>
<span class='tline' id='l193' data-llen='4316:4339'>　矣然猶不廢朝夕之聽事賔出主人拜送如拜至禮</span><br/>
<span class='tline' id='l194' data-llen='4339:4362'>　焉蓋自始以至終皆有節文終遂焉此之謂安燕而</span><br/>
<span class='tline' id='l195' data-llen='4362:4368'>　不亂也</span><br/>
<span class='tline' id='l196' data-llen='4368:4395'><a onclick="displayPageImage('KR1d0057', 'WYG', '157-11b' );" name="157-11b" class="pb">[157-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4395:4418'>　廬陵胡氏曰前言正席次言司正正禮此言正身蓋</span><br/>
<span class='tline' id='l198' data-llen='4418:4441'>　席正然後禮正禮正然後身正身正則國正國正而</span><br/>
<span class='tline' id='l199' data-llen='4441:4459'>　天下正矣故繼之以國安而天下安也</span><br/>
<span class='tline' id='l200' data-llen='4459:4482'>郷飲酒之義立賔以象天立主以象地設介僎以象日</span><br/>
<span class='tline' id='l201' data-llen='4482:4505'>月立三賔以象三光古之制禮也經之以天地紀之以</span><br/>
<span class='tline' id='l202' data-llen='4505:4528'>日月參之以三光政敎之本也亨狗於東方祖陽氣之</span><br/>
<span class='tline' id='l203' data-llen='4528:4551'>發於東方也洗之在阼其水在洗東祖天地之左海也</span><br/>
<span class='tline' id='l204' data-llen='4551:4564'>尊有𤣥酒敎民不忘本也</span><br/>
<span class='tline' id='l205' data-llen='4564:4591'><a onclick="displayPageImage('KR1d0057', 'WYG', '157-12a' );" name="157-12a" class="pb">[157-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4591:4614'>　鄭氏曰日出於東僎所在也月生於西介所在也三</span><br/>
<span class='tline' id='l207' data-llen='4614:4637'>　光三大辰也天之政敎出於大辰焉祖猶法也狗所</span><br/>
<span class='tline' id='l208' data-llen='4637:4660'>　以養賔陽氣主養萬物海水之委也大古無酒用水</span><br/>
<span class='tline' id='l209' data-llen='4660:4665'>　而已</span><br/>
<span class='tline' id='l210' data-llen='4665:4688'>　孔氏曰此記者覆說郷飲酒有所法象之事前文天</span><br/>
<span class='tline' id='l211' data-llen='4688:4711'>　地共言此則析言之賔者主之所尊敬故以賔象天</span><br/>
<span class='tline' id='l212' data-llen='4711:4734'>　主供物以養賔故以主象地前經介僎象陰陽據其</span><br/>
<span class='tline' id='l213' data-llen='4734:4757'>　氣此云日月言其體昭十七年有星孛于大辰公羊</span><br/>
<span class='tline' id='l214' data-llen='4757:4784'><a onclick="displayPageImage('KR1d0057', 'WYG', '157-12b' );" name="157-12b" class="pb">[157-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4784:4807'>　曰大辰者何大火也伐為大辰北辰亦為大辰何休</span><br/>
<span class='tline' id='l216' data-llen='4807:4830'>　云大火與伐天所以示民時早晚天下取以為正故</span><br/>
<span class='tline' id='l217' data-llen='4830:4852'>　謂之大辰辰時也是天之政教出於大辰亨狗於</span><br/>
<span class='tline' id='l218' data-llen='4852:4875'>　東方覆說前文羞出自東房也洗之在阼水在洗東</span><br/>
<span class='tline' id='l219' data-llen='4875:4895'>　覆說洗當東榮也尊有𤣥酒亦覆上文也</span><br/>
<span class='tline' id='l220' data-llen='4895:4918'>　藍田吕氏曰此至篇末申言鄉飲酒之禮又有所法</span><br/>
<span class='tline' id='l221' data-llen='4918:4941'>　象前文有所未盡者皆再明之飲酒之禮莫先於賔</span><br/>
<span class='tline' id='l222' data-llen='4941:4964'>　主立賔象天立主象地禮之經也其次立介僎以輔</span><br/>
<span class='tline' id='l223' data-llen='4964:4991'><a onclick="displayPageImage('KR1d0057', 'WYG', '157-13a' );" name="157-13a" class="pb">[157-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4991:5014'>　之輔之者紀也其次立三賔以陪之陪之者參也政</span><br/>
<span class='tline' id='l225' data-llen='5014:5037'>　敎之立必有經有紀有參然後可行故飲酒之禮必</span><br/>
<span class='tline' id='l226' data-llen='5037:5060'>　有賔主介僎三賔然後可行故曰政敎之本也天地</span><br/>
<span class='tline' id='l227' data-llen='5060:5083'>　之間海居於東東則左也故洗在阼水在洗東有左</span><br/>
<span class='tline' id='l228' data-llen='5083:5089'>　海之義</span><br/>
<span class='tline' id='l229' data-llen='5089:5112'>　長樂陳氏曰禮見於賔主則立賔以象天天尊也而</span><br/>
<span class='tline' id='l230' data-llen='5112:5135'>　用賔之卑以象之蓋賔者禮所仲故也立主以象地</span><br/>
<span class='tline' id='l231' data-llen='5135:5158'>　地卑也而用主之尊以象之蓋主者禮所屈故也此</span><br/>
<span class='tline' id='l232' data-llen='5158:5185'><a onclick="displayPageImage('KR1d0057', 'WYG', '157-13b' );" name="157-13b" class="pb">[157-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5185:5208'>　賔主之所以象天地也三賔則衆矣何以知之此禮</span><br/>
<span class='tline' id='l234' data-llen='5208:5231'>　有曰賔主有曰介僎而又有衆賔焉故曰衆賔升受</span><br/>
<span class='tline' id='l235' data-llen='5231:5254'>　坐祭又曰衆賔自入是以知其然不言衆賔而言三</span><br/>
<span class='tline' id='l236' data-llen='5254:5277'>　賔何也樂為陽而禮者陰之類也古之言禮者多以</span><br/>
<span class='tline' id='l237' data-llen='5277:5300'>　陰而郷飲者禮之盛也進之而有三揖退之而有三</span><br/>
<span class='tline' id='l238' data-llen='5300:5323'>　辭分之而有三賔所以象國之三卿所謂三者豈非</span><br/>
<span class='tline' id='l239' data-llen='5323:5346'>　言禮者必以陰而取法於月乎蓋月三日則成魄而</span><br/>
<span class='tline' id='l240' data-llen='5346:5369'>　未至於三焉者非魄也三月則成時而未至於三焉</span><br/>
<span class='tline' id='l241' data-llen='5369:5396'><a onclick="displayPageImage('KR1d0057', 'WYG', '157-14a' );" name="157-14a" class="pb">[157-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5396:5419'>　者非時也故過乎三則已甚不及乎三則為未成此</span><br/>
<span class='tline' id='l243' data-llen='5419:5442'>　衆賔之所以為三賔而與夫三辭三揖者類與牲用</span><br/>
<span class='tline' id='l244' data-llen='5442:5465'>　狗者狗之為物有所守而善擇人者也非其人則在</span><br/>
<span class='tline' id='l245' data-llen='5465:5482'>　所去故古之人於燕饗飲食皆用之</span><br/>
<span class='tline' id='l246' data-llen='5482:5505'>　嚴陵方氏曰日者陽之精陽生於北而出於東故坐</span><br/>
<span class='tline' id='l247' data-llen='5505:5528'>　僎於東北以象日月者隂之精隂生於南而成於西</span><br/>
<span class='tline' id='l248' data-llen='5528:5551'>　故坐介於西南以象月前言隂陽此言日月者隂陽</span><br/>
<span class='tline' id='l249' data-llen='5551:5574'>　之義配日月其實一也曰日月又曰三光與孔子閒</span><br/>
<span class='tline' id='l250' data-llen='5574:5601'><a onclick="displayPageImage('KR1d0057', 'WYG', '157-14b' );" name="157-14b" class="pb">[157-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5601:5624'>　居言天地又言三無私同義或言立或言設何也立</span><br/>
<span class='tline' id='l252' data-llen='5624:5647'>　則本於創始之時設則見於旣陳之後因賔而後用</span><br/>
<span class='tline' id='l253' data-llen='5647:5670'>　介因主而後用僎則是立賔立主於前乃設介僎於</span><br/>
<span class='tline' id='l254' data-llen='5670:5693'>　後也故於賔主則曰立於介僎則曰設焉三賔即賔</span><br/>
<span class='tline' id='l255' data-llen='5693:5716'>　也以其有别於衆賔故謂之三賔而亦言立也禮之</span><br/>
<span class='tline' id='l256' data-llen='5716:5739'>　所制如此故用之於事則足以為政之本體之於道</span><br/>
<span class='tline' id='l257' data-llen='5739:5762'>　則足以為教之本也凡植物皆地産足以養人之隂</span><br/>
<span class='tline' id='l258' data-llen='5762:5785'>　凡動物皆天産足以養人之陽天産不特狗也而特</span><br/>
<span class='tline' id='l259' data-llen='5785:5812'><a onclick="displayPageImage('KR1d0057', 'WYG', '157-15a' );" name="157-15a" class="pb">[157-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5812:5835'>　亨狗以祖陽氣者蓋陽之辰窮於戌而為陽之至故</span><br/>
<span class='tline' id='l261' data-llen='5835:5858'>　辰在戌而屬狗則狗者至陽之畜也東方者得陽之</span><br/>
<span class='tline' id='l262' data-llen='5858:5881'>　中亨至陽之畜於陽中之方又得其宜矣水則盛之</span><br/>
<span class='tline' id='l263' data-llen='5881:5904'>　於罍者蓋酌之於罍而滌之於洗故其水在洗東洗</span><br/>
<span class='tline' id='l264' data-llen='5904:5927'>　旣在東水又在洗之東者凡以祖天地之左海也左</span><br/>
<span class='tline' id='l265' data-llen='5927:5947'>　亦東也以方言之則曰東以體言之則曰左</span><br/>
<span class='tline' id='l266' data-llen='5947:5970'>　馬氏曰上極乎性命之妙下盡乎物理之微然後能</span><br/>
<span class='tline' id='l267' data-llen='5970:5993'>　制禮也言古之制禮者必古之聖人也經之以天地</span><br/>
<span class='tline' id='l268' data-llen='5993:6020'><a onclick="displayPageImage('KR1d0057', 'WYG', '157-15b' );" name="157-15b" class="pb">[157-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6020:6043'>　經大而緯小紀之以日月紀小而綱大經之以天地</span><br/>
<span class='tline' id='l270' data-llen='6043:6066'>　則知日月為緯紀之以日月則知天地為綱有經有</span><br/>
<span class='tline' id='l271' data-llen='6066:6089'>　緯有紀有綱天地之道備矣參之以三光參於經紀</span><br/>
<span class='tline' id='l272' data-llen='6089:6111'>　之間左海者水之無窮言主人之養人無窮已也</span><br/>
<span class='tline' id='l273' data-llen='6111:6134'>　廬陵胡氏曰天所以示民時早晚時之政敎繫焉故</span><br/>
<span class='tline' id='l274' data-llen='6134:6157'>　日月五星謂之七政周公誥康叔曰有政有事無彜</span><br/>
<span class='tline' id='l275' data-llen='6157:6180'>　酒又曰其爾典聽朕敎夫聖人豈以飲酒為常哉亦</span><br/>
<span class='tline' id='l276' data-llen='6180:6197'>　有政敎存焉故鄉飲必先政敎之本</span><br/>
<span class='tline' id='l277' data-llen='6197:6224'><a onclick="displayPageImage('KR1d0057', 'WYG', '157-16a' );" name="157-16a" class="pb">[157-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6224:6247'>賔必南鄉東方者春春之為言蠢也産萬物者聖也南</span><br/>
<span class='tline' id='l279' data-llen='6247:6270'>方者夏夏之為言假也養之長之假之仁也西方者秋</span><br/>
<span class='tline' id='l280' data-llen='6270:6293'>秋之為言愁也愁之以時察守義者也北方者冬冬之</span><br/>
<span class='tline' id='l281' data-llen='6293:6316'>為言中也中者藏也是以天子之立也左聖郷仁右義</span><br/>
<span class='tline' id='l282' data-llen='6316:6339'>偝藏也介必東郷介賔主也主人必居東方東方者春</span><br/>
<span class='tline' id='l283' data-llen='6339:6362'>春之為言蠢也産萬物者也主人者造之産萬物者也</span><br/>
<span class='tline' id='l284' data-llen='6362:6385'>月者三日則成魄三月則成時是以禮有三讓建國必</span><br/>
<span class='tline' id='l285' data-llen='6385:6402'>立三卿三賔者政敎之本禮之大參也</span><br/>
<span class='tline' id='l286' data-llen='6402:6429'><a onclick="displayPageImage('KR1d0057', 'WYG', '157-16b' );" name="157-16b" class="pb">[157-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6429:6452'>　鄭氏曰春猶蠢也蠢動生之貌也聖之言生也假大</span><br/>
<span class='tline' id='l288' data-llen='6452:6475'>　也愁讀為揫揫歛也察猶察察嚴毅之貌也南鄉鄉</span><br/>
<span class='tline' id='l289' data-llen='6475:6498'>　仁貴長大萬物也察或為殺介必東鄉介賔主也獻</span><br/>
<span class='tline' id='l290' data-llen='6498:6521'>　酬之禮主人將西賔將南介覸其間也東方者春産</span><br/>
<span class='tline' id='l291' data-llen='6521:6544'>　萬物者言禮之所共由主人出也禮者隂也大數取</span><br/>
<span class='tline' id='l292' data-llen='6544:6552'>　象法於月也</span><br/>
<span class='tline' id='l293' data-llen='6552:6575'>　孔氏曰自此至篇終更總明坐位所在并明三揖三</span><br/>
<span class='tline' id='l294' data-llen='6575:6598'>　讓每事皆三之義東方産育萬物故為聖也養育萬</span><br/>
<span class='tline' id='l295' data-llen='6598:6625'><a onclick="displayPageImage('KR1d0057', 'WYG', '157-17a' );" name="157-17a" class="pb">[157-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6625:6648'>　物長之使大仁恩也中者藏也者北方萬物所歸藏</span><br/>
<span class='tline' id='l297' data-llen='6648:6671'>　也介賔主也者主人獻賔將西行就賔賔又南行將</span><br/>
<span class='tline' id='l298' data-llen='6671:6694'>　就主人介在西階之上以介覸隔賔主之閒也主人</span><br/>
<span class='tline' id='l299' data-llen='6694:6717'>　者造之産萬物者也者釋所以主人居東方之意東</span><br/>
<span class='tline' id='l300' data-llen='6717:6740'>　方産育萬物主人供客所須故主人造為産萬物之</span><br/>
<span class='tline' id='l301' data-llen='6740:6763'>　象也三日成魄者謂月盡之後三日乃成魄魄謂明</span><br/>
<span class='tline' id='l302' data-llen='6763:6786'>　生傍有微光也此謂月明盡之後而生魄非必月三</span><br/>
<span class='tline' id='l303' data-llen='6786:6809'>　日也初以前月大則月二日生魄前月小則三日乃</span><br/>
<span class='tline' id='l304' data-llen='6809:6836'><a onclick="displayPageImage('KR1d0057', 'WYG', '157-17b' );" name="157-17b" class="pb">[157-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6836:6859'>　生魄樂旣為陽故禮為隂月是隂精故禮之數取法</span><br/>
<span class='tline' id='l306' data-llen='6859:6865'>　於月也</span><br/>
<span class='tline' id='l307' data-llen='6865:6888'>　横渠張氏曰坐有四位者禮不主於賔主欲以尊賢</span><br/>
<span class='tline' id='l308' data-llen='6888:6911'>　若賔主相對則是禮主於賔主而已故其位賔主不</span><br/>
<span class='tline' id='l309' data-llen='6911:6934'>　相對坐介僎於其閒以見賔賢之義因而說四時之</span><br/>
<span class='tline' id='l310' data-llen='6934:6948'>　坐皆有義其實欲明其尊賢</span><br/>
<span class='tline' id='l311' data-llen='6948:6971'>　藍田吕氏曰天子南面而立左則東方東方聖也左</span><br/>
<span class='tline' id='l312' data-llen='6971:6994'>　之則尊之也鄉則南方南方仁也鄉之則宗之也右</span><br/>
<span class='tline' id='l313' data-llen='6994:7021'><a onclick="displayPageImage('KR1d0057', 'WYG', '157-18a' );" name="157-18a" class="pb">[157-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7021:7044'>　則西方西方義也右之則用之也偝則北方北方藏</span><br/>
<span class='tline' id='l315' data-llen='7044:7067'>　也偝之則違之也天子之立如是而坐賔亦南鄉者</span><br/>
<span class='tline' id='l316' data-llen='7067:7090'>　尊賔之至也介閒也坐賔主之閒所以閒之也主人</span><br/>
<span class='tline' id='l317' data-llen='7090:7113'>　居東方者禮之所由出猶東方之産萬物也一生二</span><br/>
<span class='tline' id='l318' data-llen='7113:7136'>　二生三三生萬物三者物之所由致是故禮有三讓</span><br/>
<span class='tline' id='l319' data-llen='7136:7159'>　賔有三賔國有三卿上法於月則三日成魄三月成</span><br/>
<span class='tline' id='l320' data-llen='7159:7173'>　時政敎所本禮之所以法也</span><br/>
<span class='tline' id='l321' data-llen='7173:7196'>　長樂陳氏曰萬物之於春莫不生此春所以為蠢也</span><br/>
<span class='tline' id='l322' data-llen='7196:7223'><a onclick="displayPageImage('KR1d0057', 'WYG', '157-18b' );" name="157-18b" class="pb">[157-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7223:7246'>　然則物之生也其來固有自焉易曰帝出乎震則帝</span><br/>
<span class='tline' id='l324' data-llen='7246:7269'>　者天之神也震者聖神之妙也此産萬物所以為聖</span><br/>
<span class='tline' id='l325' data-llen='7269:7292'>　也萬物相見於離則物於是乎荗矣假者貸而有益</span><br/>
<span class='tline' id='l326' data-llen='7292:7315'>　意蓋有所假則必有所益也故生之以為養增之以</span><br/>
<span class='tline' id='l327' data-llen='7315:7338'>　為長養則盛長則多此夏之時所以為假也萬物之</span><br/>
<span class='tline' id='l328' data-llen='7338:7361'>　於四時也生於春長於夏衰於秋老於冬而至於秋</span><br/>
<span class='tline' id='l329' data-llen='7361:7384'>　則慘而不舒者物之情也詩曰秋日萋萋百卉具腓</span><br/>
<span class='tline' id='l330' data-llen='7384:7407'>　此秋之所以為愁也中在内能隱而不能顯此中之</span><br/>
<span class='tline' id='l331' data-llen='7407:7434'><a onclick="displayPageImage('KR1d0057', 'WYG', '157-19a' );" name="157-19a" class="pb">[157-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7434:7457'>　所以為藏也天子之立也將以嚮時而接天下者也</span><br/>
<span class='tline' id='l333' data-llen='7457:7480'>　而以四時言之以左為仁右為義向左仁背右義非</span><br/>
<span class='tline' id='l334' data-llen='7480:7496'>　以夫用天之理者足以治人故耶</span><br/>
<span class='tline' id='l335' data-llen='7496:7519'>　嚴陵方氏曰賔雖坐於西北而其鄉必南言賔必南</span><br/>
<span class='tline' id='l336' data-llen='7519:7542'>　鄉則主必北鄉可知矣天子者盡人道以成位乎天</span><br/>
<span class='tline' id='l337' data-llen='7542:7565'>　地之中則其左右鄉偝可不合其德乎春以木德為</span><br/>
<span class='tline' id='l338' data-llen='7565:7588'>　仁夏以火德為禮秋以金德為義冬以水德為知别</span><br/>
<span class='tline' id='l339' data-llen='7588:7611'>　五行之德言之則如此若夫合隂陽之道言之則春</span><br/>
<span class='tline' id='l340' data-llen='7611:7638'><a onclick="displayPageImage('KR1d0057', 'WYG', '157-19b' );" name="157-19b" class="pb">[157-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7638:7661'>　夏以陽而無非仁秋冬以隂而無非義也秋冬旣無</span><br/>
<span class='tline' id='l342' data-llen='7661:7684'>　非義然不謂冬為義者以陽道常饒隂道常乏故也</span><br/>
<span class='tline' id='l343' data-llen='7684:7707'>　以其饒至於夏猶為仁以其乏止於秋已為義此言</span><br/>
<span class='tline' id='l344' data-llen='7707:7730'>　鄉飲酒之坐及於天子之立何哉夫以一郷之坐足</span><br/>
<span class='tline' id='l345' data-llen='7730:7753'>　以見天子之立則飲酒之義固非苟然而已則觀於</span><br/>
<span class='tline' id='l346' data-llen='7753:7776'>　鄉而知王道之易易又有在乎此也前言賔必南郷</span><br/>
<span class='tline' id='l347' data-llen='7776:7799'>　以見主之北鄉則此言介必東郷又以見僎之西鄉</span><br/>
<span class='tline' id='l348' data-llen='7799:7822'>　矣前言四面之坐其以是歟賔南鄉主北鄉而介東</span><br/>
<span class='tline' id='l349' data-llen='7822:7849'><a onclick="displayPageImage('KR1d0057', 'WYG', '157-20a' );" name="157-20a" class="pb">[157-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7849:7872'>　鄉焉則介于賔主之兩間矣故曰介賔主也介之得</span><br/>
<span class='tline' id='l351' data-llen='7872:7895'>　名又以是歟主人雖坐于東南而北鄉然所居則以</span><br/>
<span class='tline' id='l352' data-llen='7895:7918'>　東方為正也東方者産萬物之地飲食之養則主人</span><br/>
<span class='tline' id='l353' data-llen='7918:7941'>　之所造也而有産萬物之象焉此所以必居東方也</span><br/>
<span class='tline' id='l354' data-llen='7941:7964'>　前言羞出自東方主人共之亦此意然必曰造何也</span><br/>
<span class='tline' id='l355' data-llen='7964:7987'>　蓋為而就行而至皆曰造膳羞則饔人之所治必為</span><br/>
<span class='tline' id='l356' data-llen='7987:8010'>　而就也庖厨則君子之所遠必行而至也故飲食必</span><br/>
<span class='tline' id='l357' data-llen='8010:8033'>　以造言之而居之之所亦謂之造焉膳夫言卒食以</span><br/>
<span class='tline' id='l358' data-llen='8033:8060'><a onclick="displayPageImage('KR1d0057', 'WYG', '157-20b' );" name="157-20b" class="pb">[157-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8060:8083'>　樂徹于造是矣王制言大國次國皆三卿故此言建</span><br/>
<span class='tline' id='l360' data-llen='8083:8106'>　國必立三卿而鄉之三賔則有三卿之象故足以為</span><br/>
<span class='tline' id='l361' data-llen='8106:8118'>　政敎之本禮之大參也</span><br/>
<span class='tline' id='l362' data-llen='8118:8141'>　馬氏曰春木為仁而夏曰仁何也天地之仁至乎夏</span><br/>
<span class='tline' id='l363' data-llen='8141:8164'>　而盡矣天地之義至乎冬而極矣故樂記曰春作夏</span><br/>
<span class='tline' id='l364' data-llen='8164:8187'>　長仁也秋歛冬藏義也長者大之而已秋歛也萬物</span><br/>
<span class='tline' id='l365' data-llen='8187:8210'>　至秋而歛則其成體可察也義者仁之節秋者春夏</span><br/>
<span class='tline' id='l366' data-llen='8210:8233'>　之節也故曰守義中者萬物復歸其根也藏者不露</span><br/>
<span class='tline' id='l367' data-llen='8233:8260'><a onclick="displayPageImage('KR1d0057', 'WYG', '157-21a' );" name="157-21a" class="pb">[157-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8260:8283'>　其形也以秋為揫歛則知春夏為發散也以冬為中</span><br/>
<span class='tline' id='l369' data-llen='8283:8306'>　藏則知春夏為外發也大國三卿周官所謂設其參</span><br/>
<span class='tline' id='l370' data-llen='8306:8311'>　是也</span><br/>
<span class='tline' id='l371' data-llen='8311:8334'>　山隂陸氏曰春所以産之産之者聖也冬所以復之</span><br/>
<span class='tline' id='l372' data-llen='8334:8357'>　復之者神也假之者仁也愁之者義也偝藏聖人以</span><br/>
<span class='tline' id='l373' data-llen='8357:8380'>　此退藏於密是也介必東鄉介賔主也據此坐向東</span><br/>
<span class='tline' id='l374' data-llen='8380:8403'>　北明矣然則主人面西北賔面東南僎面西南皆可</span><br/>
<span class='tline' id='l375' data-llen='8403:8426'>　知主人者造之若客受成而已以月三日而成魄是</span><br/>
<span class='tline' id='l376' data-llen='8426:8453'><a onclick="displayPageImage('KR1d0057', 'WYG', '157-21b' );" name="157-21b" class="pb">[157-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8453:8476'>　以禮有三讓以三月而成時是以建國必立三卿書</span><br/>
<span class='tline' id='l378' data-llen='8476:8499'>　曰卿士惟月此之謂也再言三賔者政敎之本嫌三</span><br/>
<span class='tline' id='l379' data-llen='8499:8510'>　賔獨非政敎之本也</span><br/>
<span class='tline' id='l380' data-llen='8510:8533'>　江陵項氏曰此鄉飲酒義也聖管萬善故象春仁濟</span><br/>
<span class='tline' id='l381' data-llen='8533:8556'>　萬物故象夏義制萬事故象秋中藏萬理故象冬聖</span><br/>
<span class='tline' id='l382' data-llen='8556:8579'>　以德言未及於用也故左之義以事言天下之大用</span><br/>
<span class='tline' id='l383' data-llen='8579:8602'>　也故右之鄉仁以應物偝藏以反身也凡道備於身</span><br/>
<span class='tline' id='l384' data-llen='8602:8625'>　為聖施於物為仁形於事為義存於心為中名雖有</span><br/>
<span class='tline' id='l385' data-llen='8625:8652'><a onclick="displayPageImage('KR1d0057', 'WYG', '157-22a' );" name="157-22a" class="pb">[157-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8652:8675'>　四其實一也考其次序固人道之當然推其方位亦</span><br/>
<span class='tline' id='l387' data-llen='8675:8698'>　天理之自然也介必東鄉介賔主也主人必居東方</span><br/>
<span class='tline' id='l388' data-llen='8698:8721'>　東方者春春之為言蠢也産萬物者也主人者造之</span><br/>
<span class='tline' id='l389' data-llen='8721:8744'>　産萬物者也此章當在上文賔必南鄉之下末句當</span><br/>
<span class='tline' id='l390' data-llen='8744:8754'>　云産萬物者聖也</span><br/>
<span class='tline' id='l391' data-llen='8754:8777'>　石林葉氏曰道成於三而月也時也天之道也國之</span><br/>
<span class='tline' id='l392' data-llen='8777:8800'>　卿也鄉之賔也人之道也論鄉飲而至於三賔則政</span><br/>
<span class='tline' id='l393' data-llen='8800:8821'>　敎成而禮行矣所以為本所以謂之禮之參也</span><br/>
<span class='tline' id='l394' data-llen='8821:8848'><a onclick="displayPageImage('KR1d0057', 'WYG', '157-22b' );" name="157-22b" class="pb">[157-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8848:8871'>　新安朱氏曰魄者月之有體而無光處也故書言哉</span><br/>
<span class='tline' id='l396' data-llen='8871:8894'>　生明旁死魄皆謂月二三日月初生時也凡言旣生</span><br/>
<span class='tline' id='l397' data-llen='8894:8917'>　魄即謂月十六日月始闕時也今此篇兩言月三日</span><br/>
<span class='tline' id='l398' data-llen='8917:8940'>　而成魄則是漢儒專門陋學未嘗讀尚書者之言耳</span><br/>
<span class='tline' id='l399' data-llen='8940:8963'>　䟽知其繆而曲徇之故旣有月明盡而生魄之說又</span><br/>
<span class='tline' id='l400' data-llen='8963:8986'>　言月二日三日而生魄何相戾之甚邪此其大義本</span><br/>
<span class='tline' id='l401' data-llen='8986:9009'>　不足言而䟽於例亦當削去今特著之以明述此義</span><br/>
<span class='tline' id='l402' data-llen='9009:9020'>　者之繆不足深究云</span><br/>
<span class='tline' id='l403' data-llen='9020:9047'><a onclick="displayPageImage('KR1d0057', 'WYG', '157-23a' );" name="157-23a" class="pb">[157-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9047:9055'>射義第四十六</span><br/>
<span class='tline' id='l405' data-llen='9055:9078'>　孔氏曰案鄭目録云名曰射義者以其記燕射大射</span><br/>
<span class='tline' id='l406' data-llen='9078:9101'>　之禮觀德行取于士之義此於别録屬吉事案此篇</span><br/>
<span class='tline' id='l407' data-llen='9101:9124'>　中有鄉射又云不失正鵠正則賔射然則鄉射賔射</span><br/>
<span class='tline' id='l408' data-llen='9124:9147'>　俱有之矣今目録唯云燕射大射者但此篇廣說天</span><br/>
<span class='tline' id='l409' data-llen='9147:9170'>　子諸侯大射燕射之義不專於鄉射故也射之所起</span><br/>
<span class='tline' id='l410' data-llen='9170:9193'>　起自黄帝故易繫辭黄帝以下九事章云古者弦木</span><br/>
<span class='tline' id='l411' data-llen='9193:9216'>　為弧剡木為矢弧矢之利以威天下乂虞書云侯以</span><br/>
<span class='tline' id='l412' data-llen='9216:9243'><a onclick="displayPageImage('KR1d0057', 'WYG', '157-23b' );" name="157-23b" class="pb">[157-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9243:9263'>　明之則射侯見於堯舜夏殷無文周則具矣</span><br/>
<span class='tline' id='l414' data-llen='9263:9286'>　藍田吕氏曰射義言射者男子之所有事者也天下</span><br/>
<span class='tline' id='l415' data-llen='9286:9309'>　無事則用之於禮義故有大射鄉射之禮所以習容</span><br/>
<span class='tline' id='l416' data-llen='9309:9332'>　習藝觀德而選士天下有事則用之於戰勝故主皮</span><br/>
<span class='tline' id='l417' data-llen='9332:9344'>　呈力所以禦侮克敵也</span><br/>
<span class='tline' id='l418' data-llen='9344:9367'>　長樂劉氏曰射之所以為藝而次於禮樂者有足以</span><br/>
<span class='tline' id='l419' data-llen='9367:9390'>　成人之德行而正其性命也何哉鄉三物之為教也</span><br/>
<span class='tline' id='l420' data-llen='9390:9413'>　六德出於性弗能盡其性則德有弗備矣六行出於</span><br/>
<span class='tline' id='l421' data-llen='9413:9440'><a onclick="displayPageImage('KR1d0057', 'WYG', '157-24a' );" name="157-24a" class="pb">[157-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9440:9463'>　誠弗能存其誠則行有弗篤矣是故君子之學也閑</span><br/>
<span class='tline' id='l423' data-llen='9463:9486'>　其邪所以存誠也存其誠所以盡性也盡其性所以</span><br/>
<span class='tline' id='l424' data-llen='9486:9509'>　畜德也畜其德所以植行也然則六行之本在德六</span><br/>
<span class='tline' id='l425' data-llen='9509:9532'>　德之本在性盡性之道在乎誠明存誠之道在乎閑</span><br/>
<span class='tline' id='l426' data-llen='9532:9555'>　邪而播其德行於五品者其惟六藝乎禮樂所以載</span><br/>
<span class='tline' id='l427' data-llen='9555:9578'>　其德行而致之君親者也射所以觀其德行而兆其</span><br/>
<span class='tline' id='l428' data-llen='9578:9601'>　用捨者也然而人之稟受或自誠而明或自明而誠</span><br/>
<span class='tline' id='l429' data-llen='9601:9624'>　誠矣則無不明也明矣則無不誠也然后性可盡矣</span><br/>
<span class='tline' id='l430' data-llen='9624:9651'><a onclick="displayPageImage('KR1d0057', 'WYG', '157-24b' );" name="157-24b" class="pb">[157-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9651:9674'>　性盡則六德可畜德畜則六行可植行植則無所入</span><br/>
<span class='tline' id='l432' data-llen='9674:9685'>　而不自得矧於射乎</span><br/>
<span class='tline' id='l433' data-llen='9685:9708'>　長樂陳氏曰先王之為射禮何取也蓋不能射則是</span><br/>
<span class='tline' id='l434' data-llen='9708:9731'>　不能防患不能防患者不能有其身者也不能有其</span><br/>
<span class='tline' id='l435' data-llen='9731:9754'>　身則是不能入於道者也不能入於道不能制於法</span><br/>
<span class='tline' id='l436' data-llen='9754:9777'>　者也是故聖人與民同吉凶之患也則驅諸射而射</span><br/>
<span class='tline' id='l437' data-llen='9777:9800'>　者人之所難也則舉而為之制自天子之尊必有射</span><br/>
<span class='tline' id='l438' data-llen='9800:9823'>　諸侯以至於為卿大夫士皆行之則天下四方之逺</span><br/>
<span class='tline' id='l439' data-llen='9823:9850'><a onclick="displayPageImage('KR1d0057', 'WYG', '157-25a' );" name="157-25a" class="pb">[157-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9850:9873'>　者莫不化詩曰爾之逺矣民胥然矣爾之敎矣民胥</span><br/>
<span class='tline' id='l441' data-llen='9873:9896'>　傚矣此禮之言射貴賤上下各有其法與其義而不</span><br/>
<span class='tline' id='l442' data-llen='9896:9919'>　相廢也禮有大射有賔射有燕射此三者儀禮所謂</span><br/>
<span class='tline' id='l443' data-llen='9919:9942'>　禮射也蓋天子有郊廟之事而擇士以射之則謂之</span><br/>
<span class='tline' id='l444' data-llen='9942:9965'>　大射以夫大射者天子之禮也諸侯來朝之時而為</span><br/>
<span class='tline' id='l445' data-llen='9965:9988'>　射以樂之則謂之賔射以夫賔者諸侯之禮諸侯言</span><br/>
<span class='tline' id='l446' data-llen='9988:10011'>　賔則天子為主矣至於燕射則卿大夫燕以射之而</span><br/>
<span class='tline' id='l447' data-llen='10011:10034'>　已雖然大射祭也賔射朝也燕射禮也自類而推之</span><br/>
<span class='tline' id='l448' data-llen='10034:10061'><a onclick="displayPageImage('KR1d0057', 'WYG', '157-25b' );" name="157-25b" class="pb">[157-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10061:10084'>　蓋不獨此也以其聘禮而有射禮則謂之聘射所謂</span><br/>
<span class='tline' id='l450' data-llen='10084:10107'>　聘射之禮至大禮也是已以其飲於鄉而有射禮則</span><br/>
<span class='tline' id='l451' data-llen='10107:10130'>　謂之鄉射周官鄉射之禮五物詢衆庻是已以其㑹</span><br/>
<span class='tline' id='l452' data-llen='10130:10153'>　於州而有射禮則謂之州射州長之職春秋以禮㑹</span><br/>
<span class='tline' id='l453' data-llen='10153:10176'>　民而射於州序是已以其習射必有射禮則謂之武</span><br/>
<span class='tline' id='l454' data-llen='10176:10199'>　射司弓矢所謂王弓弧弓以授射甲革椹質而鄭氏</span><br/>
<span class='tline' id='l455' data-llen='10199:10222'>　言試弓矢以習武是也以其行軍而有射禮則謂之</span><br/>
<span class='tline' id='l456' data-llen='10222:10245'>　軍射樂記所謂散軍而郊射左射貍首右射騶虞是</span><br/>
<span class='tline' id='l457' data-llen='10245:10272'><a onclick="displayPageImage('KR1d0057', 'WYG', '157-26a' );" name="157-26a" class="pb">[157-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10272:10295'>　也夫此數者皆射也然就其中而攷之則軍射者禮</span><br/>
<span class='tline' id='l459' data-llen='10295:10305'>　之變為不足道矣</span><br/>
<span class='tline' id='l460' data-llen='10305:10328'>古者諸侯之射也必先行燕禮卿大夫士之射也必先</span><br/>
<span class='tline' id='l461' data-llen='10328:10351'>行鄉飲酒之禮故燕禮者所以明君臣之義也鄉飲酒</span><br/>
<span class='tline' id='l462' data-llen='10351:10364'>之禮者所以明長幼之序也</span><br/>
<span class='tline' id='l463' data-llen='10364:10384'>　鄭氏曰言别尊卑老穉然後射以觀德行也</span><br/>
<span class='tline' id='l464' data-llen='10384:10407'>　孔氏曰案儀禮大射在未旅之前所以明君臣之義</span><br/>
<span class='tline' id='l465' data-llen='10407:10430'>　者謂臣於堂下再拜稽首升成拜君荅拜似臣盡竭</span><br/>
<span class='tline' id='l466' data-llen='10430:10457'><a onclick="displayPageImage('KR1d0057', 'WYG', '157-26b' );" name="157-26b" class="pb">[157-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10457:10480'>　其力致敬於君君施惠以報之也郷飲酒以鄉統名</span><br/>
<span class='tline' id='l468' data-llen='10480:10498'>　則前篇云六十者坐五十者立侍是也</span><br/>
<span class='tline' id='l469' data-llen='10498:10521'>　藍田吕氏曰諸侯之射必先行燕禮者大射也卿大</span><br/>
<span class='tline' id='l470' data-llen='10521:10544'>　夫之射必先行鄉飲酒之禮者鄉射也射者男子之</span><br/>
<span class='tline' id='l471' data-llen='10544:10567'>　事必飾之以禮樂者所以養人之德使之周旋中禮</span><br/>
<span class='tline' id='l472' data-llen='10567:10590'>　也蓋燕與鄉飲酒皆燕也因燕以娛賔不可以無禮</span><br/>
<span class='tline' id='l473' data-llen='10590:10613'>　故有大射鄉射之禮禮不可無義故明君臣之義長</span><br/>
<span class='tline' id='l474' data-llen='10613:10620'>　幼之序焉</span><br/>
<span class='tline' id='l475' data-llen='10620:10647'><a onclick="displayPageImage('KR1d0057', 'WYG', '157-27a' );" name="157-27a" class="pb">[157-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10647:10670'>　嚴陵方氏曰必先行禮而後習射者則射非主皮以</span><br/>
<span class='tline' id='l477' data-llen='10670:10677'>　禮為先爾</span><br/>
<span class='tline' id='l478' data-llen='10677:10700'>　馬氏曰燕與鄉飲則有恩明君臣與長幼則有義有</span><br/>
<span class='tline' id='l479' data-llen='10700:10723'>　恩有義然後以射而觀其德行此人所以樂為之也</span><br/>
<span class='tline' id='l480' data-llen='10723:10746'>　山隂陸氏曰詩序曰鹿鳴廢則和樂缺矣四牡廢則</span><br/>
<span class='tline' id='l481' data-llen='10746:10769'>　君臣缺矣鹿嗚賔主之道也非君臣之道也故先王</span><br/>
<span class='tline' id='l482' data-llen='10769:10792'>　於燕禮更以明君臣之義燕義曰君獨升立席上西</span><br/>
<span class='tline' id='l483' data-llen='10792:10815'>　面特立莫敢適之義也設賔主飲酒之禮也使宰夫</span><br/>
<span class='tline' id='l484' data-llen='10815:10842'><a onclick="displayPageImage('KR1d0057', 'WYG', '157-27b' );" name="157-27b" class="pb">[157-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10842:10865'>　為獻主臣莫敢與君亢禮也不以公卿為賔而以大</span><br/>
<span class='tline' id='l486' data-llen='10865:10879'>　夫為賔為疑也明嫌之義也</span><br/>
<span class='tline' id='l487' data-llen='10879:10902'>　石林葉氏曰燕禮以示慈惠上之事也故諸侯之射</span><br/>
<span class='tline' id='l488' data-llen='10902:10925'>　以示慈惠為主鄉飲以序齒族不必上所惠也故鄉</span><br/>
<span class='tline' id='l489' data-llen='10925:10948'>　大夫為賔有事則拜而荅之所謂明君臣之義也示</span><br/>
<span class='tline' id='l490' data-llen='10948:10971'>　齒族則不嫌於有别也故長者其豆多少者其豆寡</span><br/>
<span class='tline' id='l491' data-llen='10971:10992'>　賔介相酬則少長以齒此所謂明長幼之序也</span><br/>
<span class='tline' id='l492' data-llen='10992:11015'>故射者進退周還必中禮内志正外體直然後持弓矢</span><br/>
<span class='tline' id='l493' data-llen='11015:11042'><a onclick="displayPageImage('KR1d0057', 'WYG', '157-28a' );" name="157-28a" class="pb">[157-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='11042:11064'>審固持弓矢審固然後可以言中此可以觀德行矣</span><br/>
<span class='tline' id='l495' data-llen='11064:11087'>　鄭氏曰内正外直習於禮樂有德行者也正鵠之名</span><br/>
<span class='tline' id='l496' data-llen='11087:11094'>　出自此也</span><br/>
<span class='tline' id='l497' data-llen='11094:11117'>　孔氏曰此一經明射者之禮言内志審正則射能中</span><br/>
<span class='tline' id='l498' data-llen='11117:11140'>　故見其外射則可以觀其内德賔射之的謂之正欲</span><br/>
<span class='tline' id='l499' data-llen='11140:11163'>　明射者内志須正也大射之質謂之鵠鵠者直也欲</span><br/>
<span class='tline' id='l500' data-llen='11163:11173'>　使射者外體之直</span><br/>
<span class='tline' id='l501' data-llen='11173:11196'>　藍田吕氏曰孔子曰射不主皮為力不同科古之道</span><br/>
<span class='tline' id='l502' data-llen='11196:11223'><a onclick="displayPageImage('KR1d0057', 'WYG', '157-28b' );" name="157-28b" class="pb">[157-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11223:11246'>　也禮射有主皮之射射不主皮者禮射也所謂大射</span><br/>
<span class='tline' id='l504' data-llen='11246:11269'>　鄉射是也為力者主皮之射也主皮者主於獲而已</span><br/>
<span class='tline' id='l505' data-llen='11269:11292'>　尚力而不習禮故為力不同科也禮射必先比耦故</span><br/>
<span class='tline' id='l506' data-llen='11292:11315'>　一耦皆有上射下射皆執弓而挾矢其進也當階及</span><br/>
<span class='tline' id='l507' data-llen='11315:11338'>　階當物及物皆揖其退也亦如之其行有左右其升</span><br/>
<span class='tline' id='l508' data-llen='11338:11361'>　降有先後其射皆拾發其取矢于福也始進揖當福</span><br/>
<span class='tline' id='l509' data-llen='11361:11384'>　揖取矢揖旣搢挾揖退與將進者揖其取矢也有横</span><br/>
<span class='tline' id='l510' data-llen='11384:11407'>　弓卻手兼弣順羽拾取之節焉卒射而飲勝者袒決</span><br/>
<span class='tline' id='l511' data-llen='11407:11434'><a onclick="displayPageImage('KR1d0057', 'WYG', '157-29a' );" name="157-29a" class="pb">[157-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11434:11457'>　遂執張弓不勝者襲說決拾加弛弓升飲相揖如初</span><br/>
<span class='tline' id='l513' data-llen='11457:11480'>　則進退周旋必中禮可見矣夫先王制禮豈苟為繁</span><br/>
<span class='tline' id='l514' data-llen='11480:11503'>　文末節使人難行哉亦曰以善養人而已蓋君子之</span><br/>
<span class='tline' id='l515' data-llen='11503:11526'>　於天下必無所不中節然後成德必力行而後有功</span><br/>
<span class='tline' id='l516' data-llen='11526:11549'>　其四肢欲安佚也苟恭敬之心不勝則怠惰傲慢之</span><br/>
<span class='tline' id='l517' data-llen='11549:11572'>　氣生怠惰傲慢之氣生則動容周旋不能中乎節體</span><br/>
<span class='tline' id='l518' data-llen='11572:11595'>　雖佚而心亦為之不安於其所不安則手足不知其</span><br/>
<span class='tline' id='l519' data-llen='11595:11618'>　所措故放辟邪侈踰分犯上將無所不至天下之亂</span><br/>
<span class='tline' id='l520' data-llen='11618:11645'><a onclick="displayPageImage('KR1d0057', 'WYG', '157-29b' );" name="157-29b" class="pb">[157-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11645:11668'>　自此始矣聖人憂之故常謹於繁文末節以養人於</span><br/>
<span class='tline' id='l522' data-llen='11668:11691'>　無所事之時使其習之而不憚煩則不遜之行亦無</span><br/>
<span class='tline' id='l523' data-llen='11691:11714'>　自而作至于久而安之則非法不行無所往而非義</span><br/>
<span class='tline' id='l524' data-llen='11714:11737'>　矣君子敬以直内義以方外敬義立而德不孤則不</span><br/>
<span class='tline' id='l525' data-llen='11737:11760'>　疑其所行矣故發而不中節者常生乎不敬所存乎</span><br/>
<span class='tline' id='l526' data-llen='11760:11783'>　内者敬則所以形乎外者莊矣内外交修則發乎事</span><br/>
<span class='tline' id='l527' data-llen='11783:11806'>　者中矣故曰内志正外體直然後持弓矢審固持弓</span><br/>
<span class='tline' id='l528' data-llen='11806:11829'>　矢審固然後可以言中也射一藝也容比於禮節比</span><br/>
<span class='tline' id='l529' data-llen='11829:11856'><a onclick="displayPageImage('KR1d0057', 'WYG', '157-30a' );" name="157-30a" class="pb">[157-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='11856:11879'>　於樂發而不失正鵠是必有樂於義理久於恭敬用</span><br/>
<span class='tline' id='l531' data-llen='11879:11902'>　志不分之心然後可以得之則其所以得之者其德</span><br/>
<span class='tline' id='l532' data-llen='11902:11916'>　可知矣故曰可以觀德行矣</span><br/>
<span class='tline' id='l533' data-llen='11916:11939'>　長樂劉氏曰士之為道也德濳於性而行隱於中非</span><br/>
<span class='tline' id='l534' data-llen='11939:11962'>　如聲色之有形可得而知也而況雜之以情偽乎唯</span><br/>
<span class='tline' id='l535' data-llen='11962:11985'>　射之中否可以見其心之失得而性之存亡也經曰</span><br/>
<span class='tline' id='l536' data-llen='11985:12008'>　内志正外體直則持弓矢審固者謂射者必正其志</span><br/>
<span class='tline' id='l537' data-llen='12008:12031'>　也有幸勝之志則不勝矣有求中之志則不中矣有</span><br/>
<span class='tline' id='l538' data-llen='12031:12058'><a onclick="displayPageImage('KR1d0057', 'WYG', '157-30b' );" name="157-30b" class="pb">[157-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='12058:12081'>　祈爵之志則失爵矣有憚負之志則必負矣是謂内</span><br/>
<span class='tline' id='l540' data-llen='12081:12104'>　志不正者也志正而不惑謂之審克正而必中謂之</span><br/>
<span class='tline' id='l541' data-llen='12104:12127'>　固然則持弓矢審固者誠明純備而六德在我者也</span><br/>
<span class='tline' id='l542' data-llen='12127:12150'>　揖讓而升當物而射周旋中度者足以知其禮矣騶</span><br/>
<span class='tline' id='l543' data-llen='12150:12173'>　虞貍首蘋蘩迭奏不失其節者足以知其樂矣正己</span><br/>
<span class='tline' id='l544' data-llen='12173:12196'>　而后發不中則反求諸身不怨勝己者足以知其仁</span><br/>
<span class='tline' id='l545' data-llen='12196:12219'>　矣必取其爵而人不以為貪必居其勝而人不以為</span><br/>
<span class='tline' id='l546' data-llen='12219:12242'>　爭者足以知其義矣性情交勝不欺於人失得由中</span><br/>
<span class='tline' id='l547' data-llen='12242:12269'><a onclick="displayPageImage('KR1d0057', 'WYG', '157-31a' );" name="157-31a" class="pb">[157-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='12269:12292'>　不罔於外者足以知其信矣中於百步之外志正而</span><br/>
<span class='tline' id='l549' data-llen='12292:12315'>　不惑者足以知其知矣是故誠明充於内者禮樂中</span><br/>
<span class='tline' id='l550' data-llen='12315:12338'>　於節審固定於心者正鵠應其手好惡存諸心者莫</span><br/>
<span class='tline' id='l551' data-llen='12338:12361'>　可得以與於是也所以先聖王用之以擇賢才而觀</span><br/>
<span class='tline' id='l552' data-llen='12361:12384'>　其德行然後取而用之無不中矣不曰射者可以成</span><br/>
<span class='tline' id='l553' data-llen='12384:12397'>　人之德行而正其性命乎</span><br/>
<span class='tline' id='l554' data-llen='12397:12420'>　嚴陵方氏曰進退者升降之節周還者揖讓之容能</span><br/>
<span class='tline' id='l555' data-llen='12420:12443'>　中禮者以其先行禮故也内志正然後持弓矢審外</span><br/>
<span class='tline' id='l556' data-llen='12443:12470'><a onclick="displayPageImage('KR1d0057', 'WYG', '157-31b' );" name="157-31b" class="pb">[157-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12470:12493'>　體直然後持弓矢固唯固也故其力能至唯審也故</span><br/>
<span class='tline' id='l558' data-llen='12493:12516'>　其巧能中義内也貌外也合内志外體言之故止曰</span><br/>
<span class='tline' id='l559' data-llen='12516:12539'>　觀德行而已及其合天子諸侯言之故必曰觀盛德</span><br/>
<span class='tline' id='l560' data-llen='12539:12543'>　焉</span><br/>
<span class='tline' id='l561' data-llen='12543:12560'>　馬氏曰凡此所謂其容體比於禮也</span><br/>
<span class='tline' id='l562' data-llen='12560:12583'>　山隂陸氏曰孟子曰動容周旋中禮盛德之至也此</span><br/>
<span class='tline' id='l563' data-llen='12583:12606'>　其一隅故曰射者所以觀盛德也正直為正内志言</span><br/>
<span class='tline' id='l564' data-llen='12606:12629'>　正亦言之法若落箭不固也若出垜不審也審在上</span><br/>
<span class='tline' id='l565' data-llen='12629:12656'><a onclick="displayPageImage('KR1d0057', 'WYG', '157-32a' );" name="157-32a" class="pb">[157-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='12656:12663'>　亦言之法</span><br/>
<span class='tline' id='l567' data-llen='12663:12686'>其節天子以騶虞為節諸侯以貍首為節卿大夫以采</span><br/>
<span class='tline' id='l568' data-llen='12686:12709'>蘋為節士以采蘩為節騶虞者樂官備也貍首者樂㑹</span><br/>
<span class='tline' id='l569' data-llen='12709:12732'>時也采蘋者樂循法也采蘩者樂不失職也是故天子</span><br/>
<span class='tline' id='l570' data-llen='12732:12755'>以備官為節諸侯以時㑹天子為節卿大夫以循法為</span><br/>
<span class='tline' id='l571' data-llen='12755:12778'>節士以不失職為節故明乎其節之志以不失其事則</span><br/>
<span class='tline' id='l572' data-llen='12778:12801'>功成而德行立德行立則無暴亂之禍矣功成則國安</span><br/>
<span class='tline' id='l573' data-llen='12801:12813'>故曰射者所以觀盛德也</span><br/>
<span class='tline' id='l574' data-llen='12813:12840'><a onclick="displayPageImage('KR1d0057', 'WYG', '157-32b' );" name="157-32b" class="pb">[157-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='12840:12863'>　鄭氏曰騶虞采蘋采蘩今詩篇名貍首逸下云曽孫</span><br/>
<span class='tline' id='l576' data-llen='12863:12886'>　侯氏是也樂官備者謂騶虞曰壹發五豝喻得賢者</span><br/>
<span class='tline' id='l577' data-llen='12886:12909'>　多也于嗟乎騶虞嘆仁人也樂㑹時者謂貍首曰小</span><br/>
<span class='tline' id='l578' data-llen='12909:12932'>　大莫處御于君所樂循法者謂采蘋曰于以采蘋南</span><br/>
<span class='tline' id='l579' data-llen='12932:12955'>　澗之濵循澗以采蘋喻循法度以成君事也樂不失</span><br/>
<span class='tline' id='l580' data-llen='12955:12972'>　職者謂采蘩曰被之僮僮夙夜在公</span><br/>
<span class='tline' id='l581' data-llen='12972:12995'>　孔氏曰此一節明天子以下射禮樂章之異以騶虞</span><br/>
<span class='tline' id='l582' data-llen='12995:13018'>　為節者歌騶虞之詩以貍首為節者歌貍首之詩也</span><br/>
<span class='tline' id='l583' data-llen='13018:13045'><a onclick="displayPageImage('KR1d0057', 'WYG', '157-33a' );" name="157-33a" class="pb">[157-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='13045:13068'>　射人云騶虞九節貍首七節采蘋采蘩皆五節鄉射</span><br/>
<span class='tline' id='l585' data-llen='13068:13091'>　註云五節歌五終四節四拾其一節先以聽也若然</span><br/>
<span class='tline' id='l586' data-llen='13091:13114'>　則九節者五節先以聽七節者三節先以聽皆以四</span><br/>
<span class='tline' id='l587' data-llen='13114:13137'>　節應乗矢拾發也其節之志謂天子以備官為志諸</span><br/>
<span class='tline' id='l588' data-llen='13137:13160'>　侯以時㑹為志大夫以循法度為志士以不失職為</span><br/>
<span class='tline' id='l589' data-llen='13160:13180'>　志明其樂節之志故能不失其所為之事也</span><br/>
<span class='tline' id='l590' data-llen='13180:13203'>　長樂陳氏曰大射奏貍首閒若一鄉射奏騶虞閒若</span><br/>
<span class='tline' id='l591' data-llen='13203:13226'>　一王之五節先以聽諸侯三節先以聽尊者先以聽</span><br/>
<span class='tline' id='l592' data-llen='13226:13253'><a onclick="displayPageImage('KR1d0057', 'WYG', '157-33b' );" name="157-33b" class="pb">[157-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='13253:13276'>　則多卑者先以聽則寡蓋所以優尊者欲其先知之</span><br/>
<span class='tline' id='l594' data-llen='13276:13299'>　審也然則王射以騶虞大夫士之鄉射亦以騶虞者</span><br/>
<span class='tline' id='l595' data-llen='13299:13322'>　鄉射之詢衆庻亦欲官備於天子也　又樂書曰樂</span><br/>
<span class='tline' id='l596' data-llen='13322:13345'>　師凡射天子以騶虞為節諸侯以貍首為節大夫以</span><br/>
<span class='tline' id='l597' data-llen='13345:13368'>　采蘋為節士以采蘩為節射人以射法治射儀王以</span><br/>
<span class='tline' id='l598' data-llen='13368:13391'>　三耦射三侯三獲三容樂以騶虞九節諸侯以四耦</span><br/>
<span class='tline' id='l599' data-llen='13391:13414'>　射二侯二獲二容樂以貍首七節孤卿大夫以三耦</span><br/>
<span class='tline' id='l600' data-llen='13414:13437'>　射一侯一獲一容樂以采蘋五節士以三耦射豻侯</span><br/>
<span class='tline' id='l601' data-llen='13437:13464'><a onclick="displayPageImage('KR1d0057', 'WYG', '157-34a' );" name="157-34a" class="pb">[157-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='13464:13487'>　一獲一容樂以采蘩五節自天子達於士名位不同</span><br/>
<span class='tline' id='l603' data-llen='13487:13510'>　節亦異數蓋所以定志而明分也故明乎其節之志</span><br/>
<span class='tline' id='l604' data-llen='13510:13533'>　以不失其事則功成而德行立德行立則無暴亂之</span><br/>
<span class='tline' id='l605' data-llen='13533:13556'>　事而國安矣其有不可以觀盛德乎王道成於騶虞</span><br/>
<span class='tline' id='l606' data-llen='13556:13579'>　則主奏之可也大夫妻能循法度於采蘋則大夫奏</span><br/>
<span class='tline' id='l607' data-llen='13579:13602'>　之可也至於采蘩夫人不失職之詩而士奏之可乎</span><br/>
<span class='tline' id='l608' data-llen='13602:13625'>　曰王制天子元士視附庸之君其用諸侯夫人之詩</span><br/>
<span class='tline' id='l609' data-llen='13625:13648'>　亦在所可也蓋士則事人爵之尤卑者也卑者不嫌</span><br/>
<span class='tline' id='l610' data-llen='13648:13675'><a onclick="displayPageImage('KR1d0057', 'WYG', '157-34b' );" name="157-34b" class="pb">[157-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='13675:13698'>　於抗尊故先王制禮多推而進之是以齊冠不嫌於</span><br/>
<span class='tline' id='l612' data-llen='13698:13721'>　同諸侯齊車不嫌於同大夫況射節乎不言孤則以</span><br/>
<span class='tline' id='l613' data-llen='13721:13729'>　射人見之矣</span><br/>
<span class='tline' id='l614' data-llen='13729:13753'>　清江劉氏曰鄭𤣥以射義所引曽孫侯氏為貍首之</span><br/>
<span class='tline' id='l615' data-llen='13753:13776'>　詩非也騶虞采蘋采蘩皆在二南則貍首者亦必其</span><br/>
<span class='tline' id='l616' data-llen='13776:13799'>　儔矣疑原壤所歌貍首之斑然執女手之卷然即是</span><br/>
<span class='tline' id='l617' data-llen='13799:13822'>　其章首但仲尼删詩之時樂正已亡此篇而諸侯朝</span><br/>
<span class='tline' id='l618' data-llen='13822:13845'>　覲之禮久絶惡貍首之害己又皆除其籍故使不在</span><br/>
<span class='tline' id='l619' data-llen='13845:13872'><a onclick="displayPageImage('KR1d0057', 'WYG', '157-35a' );" name="157-35a" class="pb">[157-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='13872:13895'>　二南也或曰貍首鵲巢也篆文貍似鵲首似巢鵲巢</span><br/>
<span class='tline' id='l621' data-llen='13895:13912'>　之詩御之將之成之此亦時㑹之道</span><br/>
<span class='tline' id='l622' data-llen='13912:13935'>　藍田吕氏曰騶虞樂官備者騶廐官也所以豢餋六</span><br/>
<span class='tline' id='l623' data-llen='13935:13958'>　畜也虞山澤之官也所以阜繁鳥獸草木者也騶虞</span><br/>
<span class='tline' id='l624' data-llen='13958:13981'>　之官以生物為之職惟恐庻類之不繁殖王者之政</span><br/>
<span class='tline' id='l625' data-llen='13981:14004'>　仁及草木皆如騶虞之用心則未有不王者也故曰</span><br/>
<span class='tline' id='l626' data-llen='14004:14027'>　仁如騶虞則王道成也王政行則騶虞之官修騶虞</span><br/>
<span class='tline' id='l627' data-llen='14027:14050'>　之官修則庻類繁殖蒐田以時矣彼茁者葭則草木</span><br/>
<span class='tline' id='l628' data-llen='14050:14077'><a onclick="displayPageImage('KR1d0057', 'WYG', '157-35b' );" name="157-35b" class="pb">[157-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='14077:14100'>　遂其生矣一發五豝則鳥獸蕃息矣于嗟乎騶虞者</span><br/>
<span class='tline' id='l630' data-llen='14100:14123'>　所以歸功乎二官故天子之射以是為節者言天子</span><br/>
<span class='tline' id='l631' data-llen='14123:14146'>　繼天當推天地好生之德以育萬物此所以樂官備</span><br/>
<span class='tline' id='l632' data-llen='14146:14169'>　也先儒謂騶虞者義獸白質黑文不食生物其說旣</span><br/>
<span class='tline' id='l633' data-llen='14169:14192'>　無據而又曰樂官備者謂一發五豝喻得賢多亦牽</span><br/>
<span class='tline' id='l634' data-llen='14192:14215'>　㑹為之說也貍首樂㑹時者貍首之詩亡矣記有原</span><br/>
<span class='tline' id='l635' data-llen='14215:14238'>　壤所歌之辭曰貍首之斑然執女手之卷然及此篇</span><br/>
<span class='tline' id='l636' data-llen='14238:14261'>　所引詩曰曽孫侯氏四正具舉大夫君子凡以庻士</span><br/>
<span class='tline' id='l637' data-llen='14261:14288'><a onclick="displayPageImage('KR1d0057', 'WYG', '157-36a' );" name="157-36a" class="pb">[157-36a] <img width="20"  src="/static/img/kanseki-5.png"/></a></span><br/>
<span class='tline' id='l638' data-llen='14288:14311'>　小大莫處御于君所以燕以射則燕則譽疑皆貍首</span><br/>
<span class='tline' id='l639' data-llen='14311:14334'>　之詩也貍首田之所獲物之至薄者也君子相㑹不</span><br/>
<span class='tline' id='l640' data-llen='14334:14357'>　以微薄廢禮猶白茅死麕可以聘如玉之女匏菜兔</span><br/>
<span class='tline' id='l641' data-llen='14357:14380'>　罝可以為君子之獻也執手者所以道舊結歡也自</span><br/>
<span class='tline' id='l642' data-llen='14380:14403'>　曽孫侯氏而下言諸侯以燕射㑹其士大夫物薄誠</span><br/>
<span class='tline' id='l643' data-llen='14403:14426'>　至君臣相與習禮而結歡奉天子修朝事故諸侯之</span><br/>
<span class='tline' id='l644' data-llen='14426:14449'>　射以是為節所以樂㑹時也采蘋樂循法者采蘋之</span><br/>
<span class='tline' id='l645' data-llen='14449:14472'>　詩言大夫妻能循法度也所以采蘩采藻盛之湘之</span><br/>
<span class='tline' id='l646' data-llen='14472:14499'><a onclick="displayPageImage('KR1d0057', 'WYG', '157-36b' );" name="157-36b" class="pb">[157-36b] <img width="20"  src="/static/img/kanseki-5.png"/></a></span><br/>
<span class='tline' id='l647' data-llen='14499:14522'>　奠之皆在家所習敎成之事也大夫妻已嫁能循在</span><br/>
<span class='tline' id='l648' data-llen='14522:14545'>　家姆敎之法度乃可以承先祖共祭祀矣卿大夫已</span><br/>
<span class='tline' id='l649' data-llen='14545:14568'>　命能循其未仕所學先王之法非法不言非道不行</span><br/>
<span class='tline' id='l650' data-llen='14568:14591'>　乃可以與國政矣故卿大夫之射以是為節所以樂</span><br/>
<span class='tline' id='l651' data-llen='14591:14614'>　循法也采蘩不失職者采蘩之詩言夫人不失職所</span><br/>
<span class='tline' id='l652' data-llen='14614:14637'>　謂采蘩于澗沼之中用之公侯之事被之僮僮夙夜</span><br/>
<span class='tline' id='l653' data-llen='14637:14660'>　在公者蓋夫人無外事祭祀乃其職也唯敬以從事</span><br/>
<span class='tline' id='l654' data-llen='14660:14683'>　是為不失士之事君何以異此敬恭朝夕事事而已</span><br/>
<span class='tline' id='l655' data-llen='14683:14710'><a onclick="displayPageImage('KR1d0057', 'WYG', '157-37a' );" name="157-37a" class="pb">[157-37a] <img width="20"  src="/static/img/kanseki-5.png"/></a></span><br/>
<span class='tline' id='l656' data-llen='14710:14733'>　然後盡士之職而不愧故士之射以此為節者所以</span><br/>
<span class='tline' id='l657' data-llen='14733:14756'>　樂不失職也天子之德莫大於好生好生繼天者也</span><br/>
<span class='tline' id='l658' data-llen='14756:14779'>　諸侯之德莫大於奉朝事奉朝事事君者也卿大夫</span><br/>
<span class='tline' id='l659' data-llen='14779:14802'>　之事莫大於法先王法先王守道者也士之德莫大</span><br/>
<span class='tline' id='l660' data-llen='14802:14825'>　於敬事敬事死命者也先王制禮作樂以養人起居</span><br/>
<span class='tline' id='l661' data-llen='14825:14848'>　動作多為文章以寓於聲色臭味之間無非所以示</span><br/>
<span class='tline' id='l662' data-llen='14848:14871'>　人者也薰沐漸漬日遷於善而不自知也射之為義</span><br/>
<span class='tline' id='l663' data-llen='14871:14894'>　容體旣比於禮又欲其節比於樂樂不可以無尊卑</span><br/>
<span class='tline' id='l664' data-llen='14894:14921'><a onclick="displayPageImage('KR1d0057', 'WYG', '157-37b' );" name="157-37b" class="pb">[157-37b] <img width="20"  src="/static/img/kanseki-5.png"/></a></span><br/>
<span class='tline' id='l665' data-llen='14921:14944'>　故天子諸侯卿大夫之詩各異詩不可以無義故各</span><br/>
<span class='tline' id='l666' data-llen='14944:14967'>　以其所樂告之此所以明乎其節之志以不失其事</span><br/>
<span class='tline' id='l667' data-llen='14967:14990'>　則功成而德行立無暴亂之禍矣夫使君臣上下皆</span><br/>
<span class='tline' id='l668' data-llen='14990:15013'>　習是禮聽是詩以進是德成是功則國不安者未之</span><br/>
<span class='tline' id='l669' data-llen='15013:15036'>　有也故明於禮樂其盛德之事歟故曰射者所以觀</span><br/>
<span class='tline' id='l670' data-llen='15036:15042'>　盛德也</span><br/>
<span class='tline' id='l671' data-llen='15042:15065'>　嚴陵方氏曰節者樂歌之節也孔子曰射之以樂也</span><br/>
<span class='tline' id='l672' data-llen='15065:15088'>　何以聽何以射循聲而發蓋謂是矣王氏謂天子以</span><br/>
<span class='tline' id='l673' data-llen='15088:15115'><a onclick="displayPageImage('KR1d0057', 'WYG', '157-38a' );" name="157-38a" class="pb">[157-38a] <img width="20"  src="/static/img/kanseki-5.png"/></a></span><br/>
<span class='tline' id='l674' data-llen='15115:15138'>　騶虞為節者樂仁而殺以時諸侯以貍首為節者樂</span><br/>
<span class='tline' id='l675' data-llen='15138:15161'>　御而射以禮雖然射必以樂為節何也蓋射所以習</span><br/>
<span class='tline' id='l676' data-llen='15161:15184'>　武雖先王所不敢忘亦所不可黷也習而不已其弊</span><br/>
<span class='tline' id='l677' data-llen='15184:15207'>　必至於黷焉亦在乎有以節之而已且武者威也先</span><br/>
<span class='tline' id='l678' data-llen='15207:15230'>　王以之飾怒樂者樂也先王以之飾喜習飾怒之具</span><br/>
<span class='tline' id='l679' data-llen='15230:15253'>　而以飾喜之具節之則自天子以至於士豈有黷武</span><br/>
<span class='tline' id='l680' data-llen='15253:15276'>　之弊哉是則先王之微意也騶虞言葭蓬豝豵以見</span><br/>
<span class='tline' id='l681' data-llen='15276:15299'>　逺人之地虞人之野皆由其道而得其宜焉以二官</span><br/>
<span class='tline' id='l682' data-llen='15299:15326'><a onclick="displayPageImage('KR1d0057', 'WYG', '157-38b' );" name="157-38b" class="pb">[157-38b] <img width="20"  src="/static/img/kanseki-5.png"/></a></span><br/>
<span class='tline' id='l683' data-llen='15326:15349'>　之至賤至逺且能使鳥獸草木蕃殖而稱其職若是</span><br/>
<span class='tline' id='l684' data-llen='15349:15372'>　又況其貴且近者乎此所以樂官備也貍首言小大</span><br/>
<span class='tline' id='l685' data-llen='15372:15395'>　莫處御于君所則諸侯之於天子也春之朝夏之宗</span><br/>
<span class='tline' id='l686' data-llen='15395:15418'>　秋之覲冬之遇以至比年之小聘三年之大聘豈或</span><br/>
<span class='tline' id='l687' data-llen='15418:15441'>　違其時者哉此所以樂㑹時也采蘋者所薦有常物</span><br/>
<span class='tline' id='l688' data-llen='15441:15464'>　所采有常處所用有常器所奠有常地此所以樂循</span><br/>
<span class='tline' id='l689' data-llen='15464:15487'>　法也采蘩言奉祭祀則不失職設官分職天子之事</span><br/>
<span class='tline' id='l690' data-llen='15487:15510'>　也故以備官為節制節謹度諸侯之事也故以時㑹</span><br/>
<span class='tline' id='l691' data-llen='15510:15537'><a onclick="displayPageImage('KR1d0057', 'WYG', '157-39a' );" name="157-39a" class="pb">[157-39a] <img width="20"  src="/static/img/kanseki-5.png"/></a></span><br/>
<span class='tline' id='l692' data-llen='15537:15560'>　天子為節服法服道法言卿大夫之事也故以循法</span><br/>
<span class='tline' id='l693' data-llen='15560:15583'>　為節保禄位守祭祀士之事也故以不失職為節前</span><br/>
<span class='tline' id='l694' data-llen='15583:15606'>　言官備此言備官前言㑹時此言時㑹者蓋能備官</span><br/>
<span class='tline' id='l695' data-llen='15606:15629'>　故形於樂也能樂官能時㑹故形於樂也能樂㑹時</span><br/>
<span class='tline' id='l696' data-llen='15629:15652'>　焉内能明乎節之志則外不失其節之事矣志明而</span><br/>
<span class='tline' id='l697' data-llen='15652:15675'>　事不失則功成於國而徳行立於身矣德行立則無</span><br/>
<span class='tline' id='l698' data-llen='15675:15698'>　暴亂之禍矣功既成於國體以之安焉非德之盛者</span><br/>
<span class='tline' id='l699' data-llen='15698:15705'>　疇克如此</span><br/>
<span class='tline' id='l700' data-llen='15705:15732'><a onclick="displayPageImage('KR1d0057', 'WYG', '157-39b' );" name="157-39b" class="pb">[157-39b] <img width="20"  src="/static/img/kanseki-5.png"/></a></span><br/>
<span class='tline' id='l701' data-llen='15732:15755'>　馬氏曰騶虞為節以至不失職為節所謂其節比於</span><br/>
<span class='tline' id='l702' data-llen='15755:15778'>　樂也蓋天子所貴者德敎而已官備則德敎有以行</span><br/>
<span class='tline' id='l703' data-llen='15778:15801'>　故以騶虞之九為節以其朝廷既正而官備也諸侯</span><br/>
<span class='tline' id='l704' data-llen='15801:15824'>　樂其時㑹之事則功成於一國至於大夫明乎此則</span><br/>
<span class='tline' id='l705' data-llen='15824:15847'>　功成於其家士明乎此則功成於其身此所以德行</span><br/>
<span class='tline' id='l706' data-llen='15847:15870'>　立而無暴亂之禍矣然騶虞一國之風而為節於天</span><br/>
<span class='tline' id='l707' data-llen='15870:15893'>　子采蘩諸侯夫人之詩而為節於士何也孟子曰説</span><br/>
<span class='tline' id='l708' data-llen='15893:15916'>　詩者不以文害辭不以辭害意則取詩者不以迹害</span><br/>
<span class='tline' id='l709' data-llen='15916:15943'><a onclick="displayPageImage('KR1d0057', 'WYG', '157-40a' );" name="157-40a" class="pb">[157-40a] <img width="20"  src="/static/img/kanseki-5.png"/></a></span><br/>
<span class='tline' id='l710' data-llen='15943:15948'>　理矣</span><br/>
<span class='tline' id='l711' data-llen='15948:15971'>　山隂陸氏曰虞人翼五豝以待公之發可謂官備矣</span><br/>
<span class='tline' id='l712' data-llen='15971:15994'>　吉日曰悉率左右以燕天子貍不疑不睡又有文焉</span><br/>
<span class='tline' id='l713' data-llen='15994:16017'>　若是者可以㑹矣原壤歌曰貍首之斑然執女手之</span><br/>
<span class='tline' id='l714' data-llen='16017:16025'>　卷然亦以此</span><br/>
<span class='tline' id='l715' data-llen='16025:16028'>　</span><br/>
<span class='tline' id='l716' data-llen='16028:16031'>　</span><br/>
<span class='tline' id='l717' data-llen='16031:16034'>　</span><br/>
<span class='tline' id='l718' data-llen='16034:16061'><a onclick="displayPageImage('KR1d0057', 'WYG', '157-40b' );" name="157-40b" class="pb">[157-40b] <img width="20"  src="/static/img/kanseki-5.png"/></a></span><br/>
<span class='tline' id='l719' data-llen='16061:16064'>　</span><br/>
<span class='tline' id='l720' data-llen='16064:16067'>　</span><br/>
<span class='tline' id='l721' data-llen='16067:16070'>　</span><br/>
<span class='tline' id='l722' data-llen='16070:16073'>　</span><br/>
<span class='tline' id='l723' data-llen='16073:16076'>　</span><br/>
<span class='tline' id='l724' data-llen='16076:16079'>　</span><br/>
<span class='tline' id='l725' data-llen='16079:16082'>　</span><br/>
<span class='tline' id='l726' data-llen='16082:16095'>　禮記集説卷一百五十七</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='158:184'><a onclick="displayPageImage('KR1d0057', 'WYG', '113-1a' );" name="113-1a" class="pb">[113-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='184:192'>欽定四庫全書</span><br/>
<span class='tline' id='l9' data-llen='192:213'>　禮記集說卷一百十三　　　宋　衛湜　撰</span><br/>
<span class='tline' id='l10' data-llen='213:236'>曽子曰夫孝置之而塞乎天地溥之而横乎四海施諸</span><br/>
<span class='tline' id='l11' data-llen='236:259'>後世而無朝夕推而放諸東海而準推而放諸西海而</span><br/>
<span class='tline' id='l12' data-llen='259:282'>準推而放諸南海而準推而放諸北海而準詩云自西</span><br/>
<span class='tline' id='l13' data-llen='282:298'>自東自南自北無思不服此之謂也</span><br/>
<span class='tline' id='l14' data-llen='298:321'>　鄭氏曰無朝夕言常行無輟時也放猶至也準猶平</span><br/>
<span class='tline' id='l15' data-llen='321:325'>　也</span><br/>
<span class='tline' id='l16' data-llen='325:351'><a onclick="displayPageImage('KR1d0057', 'WYG', '113-1b' );" name="113-1b" class="pb">[113-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='351:374'>　孔氏曰自此以前皆曽子之言自此以下異故更言</span><br/>
<span class='tline' id='l18' data-llen='374:397'>　曽子曰置謂措置也塞滿天地謂感天地神明也溥</span><br/>
<span class='tline' id='l19' data-llen='397:420'>　布也横被四海言孝道廣逺也推而至於四海以為</span><br/>
<span class='tline' id='l20' data-llen='420:443'>　準平而法象之無所不從也詩大雅文王有聲之詩</span><br/>
<span class='tline' id='l21' data-llen='443:461'>　羙武王之德今孝道亦然故引以證之</span><br/>
<span class='tline' id='l22' data-llen='461:484'>　嚴陵方氏曰直而立之則塞實乎天地之間旉而散</span><br/>
<span class='tline' id='l23' data-llen='484:507'>　之則横廣乎四海之内施言其出無窮故後世曽無</span><br/>
<span class='tline' id='l24' data-llen='507:530'>　朝夕之間推言其進之不已故放之四海而準放與</span><br/>
<span class='tline' id='l25' data-llen='530:556'><a onclick="displayPageImage('KR1d0057', 'WYG', '113-2a' );" name="113-2a" class="pb">[113-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='556:579'>　孟子放乎四海之放同準言人以是為準而不差也</span><br/>
<span class='tline' id='l27' data-llen='579:602'>　前旣言溥之横乎四海後又言推而放諸四海蓋前</span><br/>
<span class='tline' id='l28' data-llen='602:622'>　言身之所行者如此後言人之所化者如此</span><br/>
<span class='tline' id='l29' data-llen='622:645'>　石林葉氏曰塞乎天地所謂窮髙厚也横乎四海所</span><br/>
<span class='tline' id='l30' data-llen='645:668'>　謂極深逺也施諸後世而無朝夕所謂悠久無疆也</span><br/>
<span class='tline' id='l31' data-llen='668:691'>　講義曰孝出於人心人有賢愚而此心不異時有古</span><br/>
<span class='tline' id='l32' data-llen='691:714'>　今而此心常存天地之心亦無以異乎人之心此所</span><br/>
<span class='tline' id='l33' data-llen='714:732'>　以塞天地横四海施諸後世無所不可</span><br/>
<span class='tline' id='l34' data-llen='732:758'><a onclick="displayPageImage('KR1d0057', 'WYG', '113-2b' );" name="113-2b" class="pb">[113-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='758:781'>　山陰陸氏曰夫孝出於同然故推而放諸四海如此</span><br/>
<span class='tline' id='l36' data-llen='781:795'>　即有不準是背類反倫者也</span><br/>
<span class='tline' id='l37' data-llen='795:812'>　新安朱氏曰準猶齊也言無不同也</span><br/>
<span class='tline' id='l38' data-llen='812:835'>　慶源輔氏曰曽子之孝至此所謂誠則明明則形形</span><br/>
<span class='tline' id='l39' data-llen='835:850'>　則著著則動動則變變則化矣</span><br/>
<span class='tline' id='l40' data-llen='850:873'>曽子曰樹木以時伐焉禽獸以時殺焉夫子曰㫁一樹</span><br/>
<span class='tline' id='l41' data-llen='873:896'>殺一獸不以其時非孝也孝有三小孝用力中孝用勞</span><br/>
<span class='tline' id='l42' data-llen='896:919'>大孝不匱思慈愛忘勞可謂用力矣尊仁安義可謂用</span><br/>
<span class='tline' id='l43' data-llen='919:945'><a onclick="displayPageImage('KR1d0057', 'WYG', '113-3a' );" name="113-3a" class="pb">[113-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='945:968'>勞矣博施備物可謂不匱矣父母愛之喜而弗忘父母</span><br/>
<span class='tline' id='l45' data-llen='968:991'>惡之懼而無怨父母有過諫而不逆父母既没必求仁</span><br/>
<span class='tline' id='l46' data-llen='991:1004'>者之粟以祀之此之謂禮終</span><br/>
<span class='tline' id='l47' data-llen='1004:1027'>　鄭氏曰夫子孔子也曽子述其言以云中孝用勞勞</span><br/>
<span class='tline' id='l48' data-llen='1027:1050'>　猶功也思慈愛忘勞思父母之慈愛已而自忘己之</span><br/>
<span class='tline' id='l49' data-llen='1050:1073'>　勞苦也無怨無怨於父母之心諫而不逆順而諫之</span><br/>
<span class='tline' id='l50' data-llen='1073:1096'>　也必求仁者之粟喻貧困猶不取惡人物以事亡親</span><br/>
<span class='tline' id='l51' data-llen='1096:1100'>　也</span><br/>
<span class='tline' id='l52' data-llen='1100:1126'><a onclick="displayPageImage('KR1d0057', 'WYG', '113-3b' );" name="113-3b" class="pb">[113-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1126:1149'>　孔氏曰以語更端故云曽子庻人思父母慈愛忘己</span><br/>
<span class='tline' id='l54' data-llen='1149:1172'>　躬耕之勞可謂用力矣諸侯卿大夫士尊重於仁安</span><br/>
<span class='tline' id='l55' data-llen='1172:1195'>　行於義心無勞倦可謂用勞矣匱乏也博施謂德敎</span><br/>
<span class='tline' id='l56' data-llen='1195:1218'>　加于百姓刑于四海備物謂四海之内各以其職來</span><br/>
<span class='tline' id='l57' data-llen='1218:1223'>　助祭</span><br/>
<span class='tline' id='l58' data-llen='1223:1246'>　嚴陵方氏曰王制曰草木零落然後入山林所謂樹</span><br/>
<span class='tline' id='l59' data-llen='1246:1269'>　木以時伐也又曰豺祭獸然後田獵鳩化為鷹然後</span><br/>
<span class='tline' id='l60' data-llen='1269:1292'>　設罻羅所謂禽獸以時殺也孟子曰君子親親而仁</span><br/>
<span class='tline' id='l61' data-llen='1292:1318'><a onclick="displayPageImage('KR1d0057', 'WYG', '113-4a' );" name="113-4a" class="pb">[113-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1318:1341'>　民仁民而愛物故㫁一樹殺一獸不以其時非孝也</span><br/>
<span class='tline' id='l63' data-llen='1341:1364'>　樹木見月令樹木方盛解慈愛者生育之恩也勞者</span><br/>
<span class='tline' id='l64' data-llen='1364:1387'>　奉養之力也於親生育之恩則思之而不忘於己奉</span><br/>
<span class='tline' id='l65' data-llen='1387:1410'>　養之力則忘之而不思故曰用力仁所以愛親義所</span><br/>
<span class='tline' id='l66' data-llen='1410:1433'>　以敬親愛敬盡於事親可謂用勞矣用力言事用勞</span><br/>
<span class='tline' id='l67' data-llen='1433:1456'>　言功不匱言德則大小與中其别可知矣用力則能</span><br/>
<span class='tline' id='l68' data-llen='1456:1479'>　養矣用勞則弗辱矣不匱則可以尊親矣故皆以孝</span><br/>
<span class='tline' id='l69' data-llen='1479:1502'>　有三題其事前以大孝為首此以大孝為終何也前</span><br/>
<span class='tline' id='l70' data-llen='1502:1528'><a onclick="displayPageImage('KR1d0057', 'WYG', '113-4b' );" name="113-4b" class="pb">[113-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1528:1551'>　以位言孝故自上以及下此以行言孝故積小以至</span><br/>
<span class='tline' id='l72' data-llen='1551:1574'>　大父母愛之喜而弗忘仁之至也父母惡之懼而無</span><br/>
<span class='tline' id='l73' data-llen='1574:1597'>　怨義之盡也為人子者懷仁義以事其親而已内則</span><br/>
<span class='tline' id='l74' data-llen='1597:1620'>　曰父母有過下氣怡色柔聲以諫蓋不逆之謂也巽</span><br/>
<span class='tline' id='l75' data-llen='1620:1643'>　而入之則雖諫而不逆也仁者之粟則有愛心存焉</span><br/>
<span class='tline' id='l76' data-llen='1643:1666'>　若夫子受仁人之饋則掃地而祭亦此之意祭之以</span><br/>
<span class='tline' id='l77' data-llen='1666:1682'>　禮禮之終也此主言祀故曰禮終</span><br/>
<span class='tline' id='l78' data-llen='1682:1705'>　石林葉氏曰孝者仁之實仁則能愛於物伐樹木殺</span><br/>
<span class='tline' id='l79' data-llen='1705:1731'><a onclick="displayPageImage('KR1d0057', 'WYG', '113-5a' );" name="113-5a" class="pb">[113-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1731:1754'>　禽獸故必以時莫非勞也有勞於德有勞於力而忘</span><br/>
<span class='tline' id='l81' data-llen='1754:1777'>　勞者思親之慈愛也未能無望於其親故為小孝仁</span><br/>
<span class='tline' id='l82' data-llen='1777:1800'>　大矣則尊之義有理則安之仁義而已勤行而不懈</span><br/>
<span class='tline' id='l83' data-llen='1800:1823'>　未能得天下之歡心以事其親故為中孝博施則聖</span><br/>
<span class='tline' id='l84' data-llen='1823:1846'>　矣仁不足以名之孝至於此則達於天下四海九州</span><br/>
<span class='tline' id='l85' data-llen='1846:1860'>　之羙味莫不備至故為大孝</span><br/>
<span class='tline' id='l86' data-llen='1860:1883'>　延平周氏曰㫁一木殺一獸不以其時則無愛心以</span><br/>
<span class='tline' id='l87' data-llen='1883:1906'>　其無愛心是以非孝也思慈愛忘勞庶人之孝也尊</span><br/>
<span class='tline' id='l88' data-llen='1906:1932'><a onclick="displayPageImage('KR1d0057', 'WYG', '113-5b' );" name="113-5b" class="pb">[113-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1932:1955'>　仁安義諸侯以下之孝也博施備物唯天子乃能與</span><br/>
<span class='tline' id='l90' data-llen='1955:1978'>　此父母惡之懼而無怨然有所謂怨者也故孟子曰</span><br/>
<span class='tline' id='l91' data-llen='1978:2001'>　小弁之怨親親也父母有過諫而不逆然有所謂逆</span><br/>
<span class='tline' id='l92' data-llen='2001:2015'>　者也故荀子曰從義不從父</span><br/>
<span class='tline' id='l93' data-llen='2015:2038'>　講義曰夫自其異者觀之則草木禽獸與人為殊類</span><br/>
<span class='tline' id='l94' data-llen='2038:2061'>　自其同者觀之則凡厥有生均氣同體草木鳥獸與</span><br/>
<span class='tline' id='l95' data-llen='2061:2084'>　人等爾君子親親而仁民仁民而愛物至於㫁一木</span><br/>
<span class='tline' id='l96' data-llen='2084:2107'>　殺一獸不以其時則謂之非孝蓋自其同者觀之也</span><br/>
<span class='tline' id='l97' data-llen='2107:2133'><a onclick="displayPageImage('KR1d0057', 'WYG', '113-6a' );" name="113-6a" class="pb">[113-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2133:2156'>　用力者竭力以事親用勞者盡心以事親思父母之</span><br/>
<span class='tline' id='l99' data-llen='2156:2179'>　慈愛而忘己之勞苦則不愛其力矣所尊者仁所安</span><br/>
<span class='tline' id='l100' data-llen='2179:2202'>　者義以仁義喻父母於道其心庸有不盡乎詩云孝</span><br/>
<span class='tline' id='l101' data-llen='2202:2225'>　子不匱永錫爾類錫予也類謂凡人子也潁考叔愛</span><br/>
<span class='tline' id='l102' data-llen='2225:2248'>　其母施及莊公舜致瞽瞍底豫而天下之為父子者</span><br/>
<span class='tline' id='l103' data-llen='2248:2271'>　定孝子之道果有匱乎備猶周徧也物即人也博施</span><br/>
<span class='tline' id='l104' data-llen='2271:2294'>　備物即詩所謂永錫爾類也父母之存也愛之則喜</span><br/>
<span class='tline' id='l105' data-llen='2294:2317'>　而不忘思求其所可喜者以恱其親也惡之則懼而</span><br/>
<span class='tline' id='l106' data-llen='2317:2343'><a onclick="displayPageImage('KR1d0057', 'WYG', '113-6b' );" name="113-6b" class="pb">[113-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2343:2360'>　不怨思去其所可惡者以安其親也</span><br/>
<span class='tline' id='l108' data-llen='2360:2383'>　慶源輔氏曰孝子之心兢兢業業無一息或違無一</span><br/>
<span class='tline' id='l109' data-llen='2383:2406'>　物不體豈有非時害理之事博施則用勞不足言矣</span><br/>
<span class='tline' id='l110' data-llen='2406:2429'>　備物則用力不足言矣此聖人達孝之事也喜故不</span><br/>
<span class='tline' id='l111' data-llen='2429:2452'>　忘懼故無怨柔行巽入期父母之順於理而不期父</span><br/>
<span class='tline' id='l112' data-llen='2452:2468'>　母之從乎我至於此則其誠至矣</span><br/>
<span class='tline' id='l113' data-llen='2468:2491'>　山陰陸氏曰思慈愛忘勞對以慈愛然後忘勞小孝</span><br/>
<span class='tline' id='l114' data-llen='2491:2514'>　也以視尊仁安義可謂用力矣尊仁安義以視不匱</span><br/>
<span class='tline' id='l115' data-llen='2514:2540'><a onclick="displayPageImage('KR1d0057', 'WYG', '113-7a' );" name="113-7a" class="pb">[113-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2540:2563'>　可謂用勞矣博施備物若施及莊公亦其一隅老子</span><br/>
<span class='tline' id='l117' data-llen='2563:2586'>　曰旣以與人已愈有既以與人已愈多其此之謂乎</span><br/>
<span class='tline' id='l118' data-llen='2586:2609'>　廬陵胡氏曰用力所謂竭力耕田共為子職也懼而</span><br/>
<span class='tline' id='l119' data-llen='2609:2632'>　無怨孟子言舜怨慕何也曰小弁親之過大者也凱</span><br/>
<span class='tline' id='l120' data-llen='2632:2655'>　風親之過小者也親之過大而不怨是愈疏也親之</span><br/>
<span class='tline' id='l121' data-llen='2655:2678'>　過小而怨是不可磯也舜之怨慕孝也不逆所謂又</span><br/>
<span class='tline' id='l122' data-llen='2678:2701'>　敬不違父母既没雖貧困猶不取惡人物以祀親然</span><br/>
<span class='tline' id='l123' data-llen='2701:2724'>　則孟子之受禦可以祀歟曰其交也以道君子受之</span><br/>
<span class='tline' id='l124' data-llen='2724:2750'><a onclick="displayPageImage('KR1d0057', 'WYG', '113-7b' );" name="113-7b" class="pb">[113-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2750:2773'>　矣受之而以祀可也然孝子之心有所不安故必仁</span><br/>
<span class='tline' id='l126' data-llen='2773:2781'>　者之粟為孝</span><br/>
<span class='tline' id='l127' data-llen='2781:2804'>　黄氏曰註謂必求仁者之粟以為粢盛則失者逺矣</span><br/>
<span class='tline' id='l128' data-llen='2804:2827'>　況先王之禮不耕者祭無盛自天子執耒三推下達</span><br/>
<span class='tline' id='l129' data-llen='2827:2850'>　庶人皆從斯禮今曽子所言粟者禄也謂父母既没</span><br/>
<span class='tline' id='l130' data-llen='2850:2873'>　必仕於仁諸侯賢大夫之朝立身行道以終祭祀危</span><br/>
<span class='tline' id='l131' data-llen='2873:2896'>　邦不入亂邦不居恐辱先也況曽子嘗敝衣以耕於</span><br/>
<span class='tline' id='l132' data-llen='2896:2919'>　魯魯侯聞之致之邑曽子固辭聖人稱之能全節也</span><br/>
<span class='tline' id='l133' data-llen='2919:2945'><a onclick="displayPageImage('KR1d0057', 'WYG', '113-8a' );" name="113-8a" class="pb">[113-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2945:2968'>　孟子云士三月無君則弔以其失於祭祀之禮也親</span><br/>
<span class='tline' id='l135' data-llen='2968:2991'>　没者必居於仁者之朝食禄行道以終祭祀之禮為</span><br/>
<span class='tline' id='l136' data-llen='2991:2997'>　禮終也</span><br/>
<span class='tline' id='l137' data-llen='2997:3020'>　馬氏曰此之為禮終此言孝子之遭變也前言可謂</span><br/>
<span class='tline' id='l138' data-llen='3020:3043'>　能終此孝子之常也遭變則嫌於非禮故曰禮終常</span><br/>
<span class='tline' id='l139' data-llen='3043:3066'>　則不嫌故曰能終而已處常則易制變則難易者曽</span><br/>
<span class='tline' id='l140' data-llen='3066:3079'>　子之事也難者舜之事也</span><br/>
<span class='tline' id='l141' data-llen='3079:3102'>樂正子春下堂而傷其足數月不出猶有憂色門弟子</span><br/>
<span class='tline' id='l142' data-llen='3102:3128'><a onclick="displayPageImage('KR1d0057', 'WYG', '113-8b' );" name="113-8b" class="pb">[113-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3128:3151'>曰夫子之足瘳矣數月不出猶有憂色何也樂正子春</span><br/>
<span class='tline' id='l144' data-llen='3151:3174'>曰善如爾之問也善如爾之問也吾聞諸曾子曽子聞</span><br/>
<span class='tline' id='l145' data-llen='3174:3197'>諸夫子曰天之所生地之所養無人為大父母全而生</span><br/>
<span class='tline' id='l146' data-llen='3197:3220'>之子全而歸之可謂孝矣不虧其體不辱其身可謂全</span><br/>
<span class='tline' id='l147' data-llen='3220:3243'>矣故君子頃歩而弗敢忘孝也今予忘孝之道予是以</span><br/>
<span class='tline' id='l148' data-llen='3243:3266'>有憂色也壹舉足而不敢忘父母壹出言而不敢忘父</span><br/>
<span class='tline' id='l149' data-llen='3266:3290'>母壹舉足而不敢忘父母是故道而不徑舟而不游不敢</span><br/>
<span class='tline' id='l150' data-llen='3290:3313'>以先父母之遺體行殆壹出言而不敢忘父母是故惡</span><br/>
<span class='tline' id='l151' data-llen='3313:3339'><a onclick="displayPageImage('KR1d0057', 'WYG', '113-9a' );" name="113-9a" class="pb">[113-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3339:3362'>言不出於口忿言不反於身不辱其身不羞其親可謂</span><br/>
<span class='tline' id='l153' data-llen='3362:3366'>孝矣</span><br/>
<span class='tline' id='l154' data-llen='3366:3389'>　鄭氏曰曽子聞諸夫子述曽子所聞於孔子之言頃</span><br/>
<span class='tline' id='l155' data-llen='3389:3412'>　歩頃當為跬聲之誤也予我也道而不徑徑歩邪趨</span><br/>
<span class='tline' id='l156' data-llen='3412:3435'>　疾也忿言不反於身人不能無忿怒忿怒之言當由</span><br/>
<span class='tline' id='l157' data-llen='3435:3451'>　其直直則人服不敢以忿言來也</span><br/>
<span class='tline' id='l158' data-llen='3451:3474'>　孔氏曰此一節論樂正子春傷其足而憂因明父母</span><br/>
<span class='tline' id='l159' data-llen='3474:3497'>　遺體不可損傷之事天地生養萬物之中無如人最</span><br/>
<span class='tline' id='l160' data-llen='3497:3523'><a onclick="displayPageImage('KR1d0057', 'WYG', '113-9b' );" name="113-9b" class="pb">[113-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3523:3546'>　為大非特體全又須善名得全跬歩謂壹舉足道而</span><br/>
<span class='tline' id='l162' data-llen='3546:3569'>　不徑者謂於正道而行不由邪徑正道平易於身無</span><br/>
<span class='tline' id='l163' data-llen='3569:3592'>　損邪徑險阻或有所傷舟而不游者渡水必舟舩不</span><br/>
<span class='tline' id='l164' data-llen='3592:3615'>　浮游於水上乘舟安浮水危也此是不敢以先父母</span><br/>
<span class='tline' id='l165' data-llen='3615:3638'>　遺餘之體而行厯危患處也不辱其身不羞其親緫</span><br/>
<span class='tline' id='l166' data-llen='3638:3659'>　結舉足出言二事身及親並不羞辱可謂孝矣</span><br/>
<span class='tline' id='l167' data-llen='3659:3682'>　長樂劉氏曰樂正子春可謂能改其過者也失之於</span><br/>
<span class='tline' id='l168' data-llen='3682:3705'>　初而戒之于終焉唯人之身氣以體全徳以性全者</span><br/>
<span class='tline' id='l169' data-llen='3705:3732'><a onclick="displayPageImage('KR1d0057', 'WYG', '113-10a' );" name="113-10a" class="pb">[113-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3732:3755'>　也體懼而弗傷則氣無不全者也性存而弗拂則徳</span><br/>
<span class='tline' id='l171' data-llen='3755:3778'>　無不備者也莫非父母之所遺者非禮不言非禮不</span><br/>
<span class='tline' id='l172' data-llen='3778:3801'>　動非禮不視非禮不聽是以言動中於禮樂之節而</span><br/>
<span class='tline' id='l173' data-llen='3801:3824'>　民瞻仰之取以為模範焉不曰内全其德性而外全</span><br/>
<span class='tline' id='l174' data-llen='3824:3847'>　其氣體之道歟是可謂之弗忘其父母者也然則舍</span><br/>
<span class='tline' id='l175' data-llen='3847:3870'>　坦塗以由徑緩舟渡以游淵不愼其言不羞其辱者</span><br/>
<span class='tline' id='l176' data-llen='3870:3886'>　小人之事豈是為孝其親者道哉</span><br/>
<span class='tline' id='l177' data-llen='3886:3909'>　嚴陵方氏曰天之所生地之所養無人為大者生養</span><br/>
<span class='tline' id='l178' data-llen='3909:3936'><a onclick="displayPageImage('KR1d0057', 'WYG', '113-10b' );" name="113-10b" class="pb">[113-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3936:3959'>　乎天地之間者人道最為大孝經言天地之性人為</span><br/>
<span class='tline' id='l180' data-llen='3959:3982'>　貴泰誓言惟人萬物之靈蓋大以言其道貴以言其</span><br/>
<span class='tline' id='l181' data-llen='3982:4005'>　性靈以言其德互相明耳父母全而生之謂生其形</span><br/>
<span class='tline' id='l182' data-llen='4005:4028'>　也子全而歸之謂歸於土也不虧其體所以全其形</span><br/>
<span class='tline' id='l183' data-llen='4028:4051'>　不辱其身所以全其德故曰可謂全矣壹舉足而不</span><br/>
<span class='tline' id='l184' data-llen='4051:4074'>　敢忘父母則念其親於動止之間也壹出言而不敢</span><br/>
<span class='tline' id='l185' data-llen='4074:4097'>　忘父母則念其親於語黙之際也道大而徑小故道</span><br/>
<span class='tline' id='l186' data-llen='4097:4120'>　而不徑舟安而游危故舟而不游則不敢以先父母</span><br/>
<span class='tline' id='l187' data-llen='4120:4147'><a onclick="displayPageImage('KR1d0057', 'WYG', '113-11a' );" name="113-11a" class="pb">[113-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4147:4170'>　之遺體行殆故也殆亦危也惡言不出於口者己之</span><br/>
<span class='tline' id='l189' data-llen='4170:4193'>　言也忿言不反於身者人之言也唯己之惡言不出</span><br/>
<span class='tline' id='l190' data-llen='4193:4216'>　於口故人之忿言不反於身也以忿言不反於身故</span><br/>
<span class='tline' id='l191' data-llen='4216:4239'>　不辱其親而身者親之枝也不辱其身故不羞其親</span><br/>
<span class='tline' id='l192' data-llen='4239:4262'>　馬氏曰天生生者也故曰天之所生地化化者也故</span><br/>
<span class='tline' id='l193' data-llen='4262:4285'>　曰地之所養身體髪膚不敢毁傷所以不虧其體立</span><br/>
<span class='tline' id='l194' data-llen='4285:4308'>　身揚名於後世所以不辱於身曽子有疾召門弟子</span><br/>
<span class='tline' id='l195' data-llen='4308:4331'>　曰啓予足啓予手而今而後吾知免夫小子言得全</span><br/>
<span class='tline' id='l196' data-llen='4331:4358'><a onclick="displayPageImage('KR1d0057', 'WYG', '113-11b' );" name="113-11b" class="pb">[113-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4358:4381'>　而歸之也今夫以一朝之忿忘其身及其親則不思</span><br/>
<span class='tline' id='l198' data-llen='4381:4386'>　甚耳</span><br/>
<span class='tline' id='l199' data-llen='4386:4409'>　延平周氏曰周官之法禁徑踰者禁川游者而此則</span><br/>
<span class='tline' id='l200' data-llen='4409:4432'>　曰道而不徑舟而不游是以知周公之法不特有意</span><br/>
<span class='tline' id='l201' data-llen='4432:4447'>　於防微而又有以教人之孝也</span><br/>
<span class='tline' id='l202' data-llen='4447:4470'>　講義曰舉足而不敢忘固懼其危也而言何與焉蓋</span><br/>
<span class='tline' id='l203' data-llen='4470:4493'>　吾以惡言出於口人以忿言反於身為身之辱而貽</span><br/>
<span class='tline' id='l204' data-llen='4493:4516'>　親之羞者甚矣至於出言而不敢忘則所以全其身</span><br/>
<span class='tline' id='l205' data-llen='4516:4543'><a onclick="displayPageImage('KR1d0057', 'WYG', '113-12a' );" name="113-12a" class="pb">[113-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4543:4566'>　以歸其親者斯無愧矣不徑不游雖若非難者亦曰</span><br/>
<span class='tline' id='l207' data-llen='4566:4589'>　充此心以徃則凡所以求全其身者詎止不徑不游</span><br/>
<span class='tline' id='l208' data-llen='4589:4612'>　乎昔曽子啓手足之際然後釋淵冰之懼樂正子春</span><br/>
<span class='tline' id='l209' data-llen='4612:4624'>　門人也安得而不憂乎</span><br/>
<span class='tline' id='l210' data-llen='4624:4647'>　新安朱氏曰父母者一身之父母也天地者人與物</span><br/>
<span class='tline' id='l211' data-llen='4647:4670'>　已與人皆共以為父母者也父母生我也四支百骸</span><br/>
<span class='tline' id='l212' data-llen='4670:4693'>　無一不全必能全其身之形斯為不忝於父母天地</span><br/>
<span class='tline' id='l213' data-llen='4693:4716'>　之生我也五常百善無一不備必能全其姓之理然</span><br/>
<span class='tline' id='l214' data-llen='4716:4743'><a onclick="displayPageImage('KR1d0057', 'WYG', '113-12b' );" name="113-12b" class="pb">[113-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4743:4753'>　後為不負於天地</span><br/>
<span class='tline' id='l216' data-llen='4753:4776'>昔者有虞氏貴德而尚齒夏后氏貴爵而尚齒殷人貴</span><br/>
<span class='tline' id='l217' data-llen='4776:4799'>富而尚齒周人貴親而尚齒虞夏殷周天下之盛王也</span><br/>
<span class='tline' id='l218' data-llen='4799:4819'>未有遺年者年之貴乎天下久矣次乎事親也</span><br/>
<span class='tline' id='l219' data-llen='4819:4842'>　鄭氏曰貴謂燕賜有加於諸臣也尚謂有事尊之於</span><br/>
<span class='tline' id='l220' data-llen='4842:4865'>　其黨也臣能世禄曰富舜時多仁聖有徳後德則在</span><br/>
<span class='tline' id='l221' data-llen='4865:4870'>　小官</span><br/>
<span class='tline' id='l222' data-llen='4870:4893'>　孔氏曰前經明孝此以下至不敢犯又兼明孝弟此</span><br/>
<span class='tline' id='l223' data-llen='4893:4920'><a onclick="displayPageImage('KR1d0057', 'WYG', '113-13a' );" name="113-13a" class="pb">[113-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4920:4944'>　經論四代弟順尚齒之義虞氏帝德𢎞大故貴德德</span><br/>
<span class='tline' id='l225' data-llen='4944:4967'>　之中年髙者在前故云尚齒夏后氏尚功功髙則爵</span><br/>
<span class='tline' id='l226' data-llen='4967:4990'>　髙既貴其爵則德雖下而爵髙者亦貴之由道劣故</span><br/>
<span class='tline' id='l227' data-llen='4990:5013'>　也於貴爵之中年髙者在前殷人又劣於夏累世有</span><br/>
<span class='tline' id='l228' data-llen='5013:5036'>　功世爵而富乃貴之殷人疏而富者猶貴之周人敬</span><br/>
<span class='tline' id='l229' data-llen='5036:5059'>　愛彌狹於己有親乃貴之亦皆年髙者在前也次乎</span><br/>
<span class='tline' id='l230' data-llen='5059:5082'>　事親言貴年之次第近於事親之孝也鄭恐貴者皆</span><br/>
<span class='tline' id='l231' data-llen='5082:5105'>　班序在上故謂燕賜加於諸臣凡四代朝位班序皆</span><br/>
<span class='tline' id='l232' data-llen='5105:5132'><a onclick="displayPageImage('KR1d0057', 'WYG', '113-13b' );" name="113-13b" class="pb">[113-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5132:5155'>　以官爵為次而夏后氏貴者但以爵髙加恩賜也尚</span><br/>
<span class='tline' id='l234' data-llen='5155:5178'>　謂德爵富親各於其黨類之中而被尊也鄭云後德</span><br/>
<span class='tline' id='l235' data-llen='5178:5201'>　則在小官者解虞氏貴德之意以舜時人皆有德德</span><br/>
<span class='tline' id='l236' data-llen='5201:5224'>　小先來者已居大官其德大後來者則在小官小官</span><br/>
<span class='tline' id='l237' data-llen='5224:5242'>　德尊虞氏貴之所以燕賜加於大官也</span><br/>
<span class='tline' id='l238' data-llen='5242:5265'>　山陰陸氏曰貴尚之次也據不尚賢不貴難得之貨</span><br/>
<span class='tline' id='l239' data-llen='5265:5288'>　夏道漸劣其德或無實也於是貴爵殷道愈劣於是</span><br/>
<span class='tline' id='l240' data-llen='5288:5311'>　貴富蓋古之諸侯有爵尊而地狹爵雖卑而地大貴</span><br/>
<span class='tline' id='l241' data-llen='5311:5338'><a onclick="displayPageImage('KR1d0057', 'WYG', '113-14a' );" name="113-14a" class="pb">[113-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5338:5361'>　富則地大者先周道愈益劣是故貴親鄭氏謂舜時</span><br/>
<span class='tline' id='l243' data-llen='5361:5384'>　多有德後德則在小官言以德為後則在小官釋所</span><br/>
<span class='tline' id='l244' data-llen='5384:5391'>　以貴德也</span><br/>
<span class='tline' id='l245' data-llen='5391:5414'>　馬氏曰貴以對其民為賤尚以對其等為下四代非</span><br/>
<span class='tline' id='l246' data-llen='5414:5437'>　相反也蓋有虞氏貴德則賢者固已在位能者固已</span><br/>
<span class='tline' id='l247' data-llen='5437:5460'>　在服矣故夏后氏承之以貴爵貴爵則賢而德似其</span><br/>
<span class='tline' id='l248' data-llen='5460:5483'>　先人者使之世官不賢而不至於不由禮者使之世</span><br/>
<span class='tline' id='l249' data-llen='5483:5506'>　禄矣故殷人承之以貴富貴富則尊祖尊祖則敬宗</span><br/>
<span class='tline' id='l250' data-llen='5506:5533'><a onclick="displayPageImage('KR1d0057', 'WYG', '113-14b' );" name="113-14b" class="pb">[113-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5533:5556'>　敬宗則收族故周人承之以貴親皆因其時乘其理</span><br/>
<span class='tline' id='l252' data-llen='5556:5579'>　為之也夏后氏貴爵斯所以貴德也殷人貴富斯所</span><br/>
<span class='tline' id='l253' data-llen='5579:5602'>　以貴爵也周人貴親斯所以貴富也然貴德以賢賢</span><br/>
<span class='tline' id='l254' data-llen='5602:5625'>　貴爵以貴貴貴富以明功貴親以厚本則四代一也</span><br/>
<span class='tline' id='l255' data-llen='5625:5641'>　齒取諸身年取諸物皆可以數言</span><br/>
<span class='tline' id='l256' data-llen='5641:5664'>　嚴陵方氏曰四代之所貴不同由救弊之政異故也</span><br/>
<span class='tline' id='l257' data-llen='5664:5687'>　貴德之弊有至於忘君故夏后氏救之以貴爵蓋爵</span><br/>
<span class='tline' id='l258' data-llen='5687:5710'>　所以明貴賤故也貴爵之弊有至於忘功故殷人救</span><br/>
<span class='tline' id='l259' data-llen='5710:5737'><a onclick="displayPageImage('KR1d0057', 'WYG', '113-15a' );" name="113-15a" class="pb">[113-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5737:5760'>　之以貴富蓋富者所以明世禄故也三者之弊有至</span><br/>
<span class='tline' id='l261' data-llen='5760:5783'>　於忘親故周人救之以貴親至於尚齒則未嘗易者</span><br/>
<span class='tline' id='l262' data-llen='5783:5806'>　以年之貴乎天下久矣次乎事親萬世而無弊故也</span><br/>
<span class='tline' id='l263' data-llen='5806:5829'>　虞帝亦曰盛王者以舜之時五帝之所終三王之所</span><br/>
<span class='tline' id='l264' data-llen='5829:5852'>　始故也且堯猶號放勲則以王稱舜不為過矣以王</span><br/>
<span class='tline' id='l265' data-llen='5852:5875'>　制考之四代養老或異其禮或異其所或異其服雖</span><br/>
<span class='tline' id='l266' data-llen='5875:5898'>　各不同所以不遺年之意則一而已或曰年或曰齒</span><br/>
<span class='tline' id='l267' data-llen='5898:5921'>　何也謂之年則以所厯為主孟子所謂厯年是也與</span><br/>
<span class='tline' id='l268' data-llen='5921:5948'><a onclick="displayPageImage('KR1d0057', 'WYG', '113-15b' );" name="113-15b" class="pb">[113-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5948:5971'>　此言遺年之年同謂之齒則以所序為主中庸所謂</span><br/>
<span class='tline' id='l270' data-llen='5971:5994'>　序齒是也與此言尚齒之齒同内則言五帝憲三王</span><br/>
<span class='tline' id='l271' data-llen='5994:6017'>　有乞言則五帝非不貴老也所謂憲者憲其德而己</span><br/>
<span class='tline' id='l272' data-llen='6017:6029'>　所主在德不特在年也</span><br/>
<span class='tline' id='l273' data-llen='6029:6050'>　延平周氏曰蓋年之貴者弟也而事親者孝也</span><br/>
<span class='tline' id='l274' data-llen='6050:6073'>　慶源輔氏曰有德者必有爵有爵者必有富此虞夏</span><br/>
<span class='tline' id='l275' data-llen='6073:6096'>　殷之所貴如此至於周則又厚親以反本焉此其世</span><br/>
<span class='tline' id='l276' data-llen='6096:6119'>　變使然聖人因時定制有不得不然者也若夫年齒</span><br/>
<span class='tline' id='l277' data-llen='6119:6146'><a onclick="displayPageImage('KR1d0057', 'WYG', '113-16a' );" name="113-16a" class="pb">[113-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6146:6169'>　之尚行乎萬世而不可變者蓋敬老慈幼人之性也</span><br/>
<span class='tline' id='l279' data-llen='6169:6192'>　四代之王不失其性而已即四王之事而反求諸一</span><br/>
<span class='tline' id='l280' data-llen='6192:6212'>　心則知年之果不可遺次乎事親之義明矣</span><br/>
<span class='tline' id='l281' data-llen='6212:6235'>　慈湖楊氏曰祭義云殷人貴富而尚齒此非聖人之</span><br/>
<span class='tline' id='l282' data-llen='6235:6258'>　言也富非道之所貴也而家語謂孔子之言豈記者</span><br/>
<span class='tline' id='l283' data-llen='6258:6264'>　之差乎</span><br/>
<span class='tline' id='l284' data-llen='6264:6287'>是故朝廷同爵則尚齒七十杖於朝君問則席八十不</span><br/>
<span class='tline' id='l285' data-llen='6287:6303'>俟朝君問則就之而弟達乎朝廷矣</span><br/>
<span class='tline' id='l286' data-llen='6303:6330'><a onclick="displayPageImage('KR1d0057', 'WYG', '113-16b' );" name="113-16b" class="pb">[113-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6330:6353'>　鄭氏曰同爵尚齒老者在上也君問則席為之布席</span><br/>
<span class='tline' id='l288' data-llen='6353:6376'>　於堂上而與之言凡朝位立於庭魯哀公問於孔子</span><br/>
<span class='tline' id='l289' data-llen='6376:6399'>　命席不俟朝君揖之即退不待朝事畢也就之就其</span><br/>
<span class='tline' id='l290' data-llen='6399:6417'>　家也老而致仕君或不許異其禮而已</span><br/>
<span class='tline' id='l291' data-llen='6417:6440'>　孔氏曰官爵同則貴尚於齒四代皆然弟達乎朝廷</span><br/>
<span class='tline' id='l292' data-llen='6440:6463'>　言遜弟敬老之道通達於朝廷也燕禮大射君與卿</span><br/>
<span class='tline' id='l293' data-llen='6463:6486'>　大夫皆立卿大夫立於庭故鄭知朝位立於庭也又</span><br/>
<span class='tline' id='l294' data-llen='6486:6509'>　燕禮大射卿大夫立於庭北面君降自阼階南鄉爾</span><br/>
<span class='tline' id='l295' data-llen='6509:6536'><a onclick="displayPageImage('KR1d0057', 'WYG', '113-17a' );" name="113-17a" class="pb">[113-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6536:6559'>　卿卿西面爾大夫大夫皆少進皆北面爾謂揖也於</span><br/>
<span class='tline' id='l297' data-llen='6559:6582'>　時老臣君揖則退不待朝事畢也案曲禮大夫七十</span><br/>
<span class='tline' id='l298' data-llen='6582:6605'>　而致事若不得謝是或不許也此經中所云是君不</span><br/>
<span class='tline' id='l299' data-llen='6605:6628'>　許者故異其禮若其致事則王制云七十不俟朝八</span><br/>
<span class='tline' id='l300' data-llen='6628:6637'>　十杖於朝是也</span><br/>
<span class='tline' id='l301' data-llen='6637:6660'>　嚴陵方氏曰爵同故以齒為上爾爵異則以爵為上</span><br/>
<span class='tline' id='l302' data-llen='6660:6683'>　也孟子曰朝廷莫如爵鄉黨莫如齒蓋朝廷雖以爵</span><br/>
<span class='tline' id='l303' data-llen='6683:6706'>　為上然未嘗廢齒則此所言者是也郷黨雖以齒為</span><br/>
<span class='tline' id='l304' data-llen='6706:6733'><a onclick="displayPageImage('KR1d0057', 'WYG', '113-17b' );" name="113-17b" class="pb">[113-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6733:6756'>　上然亦未嘗廢爵則後言三命而不齒是也要之朝</span><br/>
<span class='tline' id='l306' data-llen='6756:6779'>　廷以爵為主鄉黨以齒為主故孟子以為莫如也就</span><br/>
<span class='tline' id='l307' data-llen='6779:6802'>　謂就其家而不敢召也凡此皆朝廷禮敬之事故曰</span><br/>
<span class='tline' id='l308' data-llen='6802:6825'>　弟達乎朝廷也致事者無預於政故不俟朝而後優</span><br/>
<span class='tline' id='l309' data-llen='6825:6848'>　之以杖未致事者則猶預於政故優之以杖而後不</span><br/>
<span class='tline' id='l310' data-llen='6848:6853'>　俟朝</span><br/>
<span class='tline' id='l311' data-llen='6853:6876'>　山陰陸氏曰祭義謂尊者也故杖於朝早杖於朝早</span><br/>
<span class='tline' id='l312' data-llen='6876:6899'>　故毋俟朝晚王制八十杖於朝七十不俟朝謂卑者</span><br/>
<span class='tline' id='l313' data-llen='6899:6926'><a onclick="displayPageImage('KR1d0057', 'WYG', '113-18a' );" name="113-18a" class="pb">[113-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6926:6944'>　也故杖於朝晚杖於朝晚故毋俟朝早</span><br/>
<span class='tline' id='l315' data-llen='6944:6967'>　石林葉氏曰蓋力衰則助之以杖有問則席安之也</span><br/>
<span class='tline' id='l316' data-llen='6967:6990'>　不敢煩以禮揖之則退故不俟朝有問則就其室者</span><br/>
<span class='tline' id='l317' data-llen='6990:7013'>　尊之也安之以仁尊之以禮此弟之所以達乎朝廷</span><br/>
<span class='tline' id='l318' data-llen='7013:7017'>　矣</span><br/>
<span class='tline' id='l319' data-llen='7017:7040'>行肩而不併不錯則隨見老者則車徒辟斑白者不以</span><br/>
<span class='tline' id='l320' data-llen='7040:7063'>其任行乎道路而弟達乎道路矣居鄉以齒而老窮不</span><br/>
<span class='tline' id='l321' data-llen='7063:7081'>遺強不犯弱衆不暴寡而弟達乎州巷矣</span><br/>
<span class='tline' id='l322' data-llen='7081:7108'><a onclick="displayPageImage('KR1d0057', 'WYG', '113-18b' );" name="113-18b" class="pb">[113-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7108:7131'>　鄭氏曰錯鴈行也父黨隨行兄黨鴈行車徒辟乘車</span><br/>
<span class='tline' id='l324' data-llen='7131:7154'>　歩行皆辟老人也斑白者髮雜色也任所擔持也不</span><br/>
<span class='tline' id='l325' data-llen='7154:7177'>　以任少者代之也老窮不遺以鄉人尊而長之雖貧</span><br/>
<span class='tline' id='l326' data-llen='7177:7197'>　且無子孫無弃忘也一鄉者五州巷猶閭也</span><br/>
<span class='tline' id='l327' data-llen='7197:7220'>　孔氏曰行肩而不併謂老少並行肩臂不得併行少</span><br/>
<span class='tline' id='l328' data-llen='7220:7243'>　者差退在後則朋友肩隨是也不錯則隨者若兄黨</span><br/>
<span class='tline' id='l329' data-llen='7243:7262'>　為鴈行之差錯是父黨則隨從而為行也</span><br/>
<span class='tline' id='l330' data-llen='7262:7285'>　嚴陵方氏曰車以言其貴徒以言其賤言見老者則</span><br/>
<span class='tline' id='l331' data-llen='7285:7312'><a onclick="displayPageImage('KR1d0057', 'WYG', '113-19a' );" name="113-19a" class="pb">[113-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7312:7335'>　貴賤無不辟也斑白者不以任行乎道路所謂斑白</span><br/>
<span class='tline' id='l333' data-llen='7335:7358'>　者不提挈也凡此皆道路禮順之事故曰弟達乎道</span><br/>
<span class='tline' id='l334' data-llen='7358:7381'>　路若耆耋艾耄之類所謂老若鰥寡孤獨之類所謂</span><br/>
<span class='tline' id='l335' data-llen='7381:7404'>　窮不遺謂養之有政也強弱以力言衆寡以數言凡</span><br/>
<span class='tline' id='l336' data-llen='7404:7422'>　此皆州巷禮順之事故曰弟達乎州巷</span><br/>
<span class='tline' id='l337' data-llen='7422:7445'>　山陰陸氏曰行肩而不併言雖齊行遇隘狹猶不敢</span><br/>
<span class='tline' id='l338' data-llen='7445:7468'>　併不錯則隨鄭氏謂錯鴈行也鴈乃參差少邪故曰</span><br/>
<span class='tline' id='l339' data-llen='7468:7475'>　邪行為錯</span><br/>
<span class='tline' id='l340' data-llen='7475:7502'><a onclick="displayPageImage('KR1d0057', 'WYG', '113-19b' );" name="113-19b" class="pb">[113-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7502:7525'>　石林葉氏曰先之則不錯不錯則隨敬之則車徒辟</span><br/>
<span class='tline' id='l342' data-llen='7525:7548'>　愛之則斑白不以任此弟所以達乎道路強以力言</span><br/>
<span class='tline' id='l343' data-llen='7548:7571'>　衆以人言老而窮者猶所不弃則寡弱者固不患於</span><br/>
<span class='tline' id='l344' data-llen='7571:7584'>　無告此弟所以達乎州巷</span><br/>
<span class='tline' id='l345' data-llen='7584:7607'>古之道五十不為甸徒頒禽隆諸長者而弟達乎獀狩</span><br/>
<span class='tline' id='l346' data-llen='7607:7626'>矣軍旅什伍同爵則尚齒而弟達乎軍旅矣</span><br/>
<span class='tline' id='l347' data-llen='7626:7649'>　鄭氏曰四井為邑四邑為丘四丘為甸甸六十四井</span><br/>
<span class='tline' id='l348' data-llen='7649:7672'>　也以為軍田出役之法五十始衰不從力役之事也</span><br/>
<span class='tline' id='l349' data-llen='7672:7699'><a onclick="displayPageImage('KR1d0057', 'WYG', '113-20a' );" name="113-20a" class="pb">[113-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7699:7722'>　頒之言分也隆猶多也及田者分禽多其老者謂竭</span><br/>
<span class='tline' id='l351' data-llen='7722:7745'>　作未五十者春獵為獀冬獵為狩什伍士卒部曲也</span><br/>
<span class='tline' id='l352' data-llen='7745:7757'>　少儀曰軍尚左卒尚右</span><br/>
<span class='tline' id='l353' data-llen='7757:7780'>　孔氏曰作記之人在於周末於時力役煩重道周初</span><br/>
<span class='tline' id='l354' data-llen='7780:7803'>　之事故云古之道也一甸之中出長轂一乘甲士三</span><br/>
<span class='tline' id='l355' data-llen='7803:7826'>　人歩卒七十二人供田役事案小司徒云凡起徒役</span><br/>
<span class='tline' id='l356' data-llen='7826:7849'>　母過家一人唯田與追胥竭作若田與追胥竭作此</span><br/>
<span class='tline' id='l357' data-llen='7849:7872'>　未五十者猶在田役故頒禽之時多此長者也註云</span><br/>
<span class='tline' id='l358' data-llen='7872:7899'><a onclick="displayPageImage('KR1d0057', 'WYG', '113-20b' );" name="113-20b" class="pb">[113-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7899:7922'>　什伍士卒部曲者五人為伍二伍為什士謂甲士卒</span><br/>
<span class='tline' id='l360' data-llen='7922:7945'>　謂歩卒在軍旅之中時主帥部領團曲而聚故云部</span><br/>
<span class='tline' id='l361' data-llen='7945:7949'>　曲</span><br/>
<span class='tline' id='l362' data-llen='7949:7972'>　嚴陵方氏曰甸徒者甸獵之徒役也周官皆作甸先</span><br/>
<span class='tline' id='l363' data-llen='7972:7995'>　儒以為丘甸之甸誤矣小司徒凡起徒役母過家一</span><br/>
<span class='tline' id='l364' data-llen='7995:8018'>　人以其餘為羡惟田與追胥竭作即此所謂甸徒也</span><br/>
<span class='tline' id='l365' data-llen='8018:8041'>　雖曰竭作然五十者亦不從之矣頒禽長者先得之</span><br/>
<span class='tline' id='l366' data-llen='8041:8064'>　而多少者後得之而少故也凡此皆獀狩禮順之事</span><br/>
<span class='tline' id='l367' data-llen='8064:8091'><a onclick="displayPageImage('KR1d0057', 'WYG', '113-21a' );" name="113-21a" class="pb">[113-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8091:8114'>　故曰弟達乎獀狩周官五卒為旅五旅為師五師為</span><br/>
<span class='tline' id='l369' data-llen='8114:8137'>　軍此言軍旅衆莫小於旅莫大於軍故也尚齒止以</span><br/>
<span class='tline' id='l370' data-llen='8137:8160'>　什伍者什以外則齒有所不勝序故也凡此皆軍旅</span><br/>
<span class='tline' id='l371' data-llen='8160:8174'>　禮順之事故曰弟達乎軍旅</span><br/>
<span class='tline' id='l372' data-llen='8174:8197'>　山陰陸氏曰不為甸徒言以為士司馬法成百井出</span><br/>
<span class='tline' id='l373' data-llen='8197:8211'>　革車一乘士十人徒二十人</span><br/>
<span class='tline' id='l374' data-llen='8211:8234'>　石林葉氏曰獀言春田之始狩言冬田之終軍旅什</span><br/>
<span class='tline' id='l375' data-llen='8234:8257'>　伍所致者勇而爵同者猶尚以齒所謂軍旅有禮則</span><br/>
<span class='tline' id='l376' data-llen='8257:8284'><a onclick="displayPageImage('KR1d0057', 'WYG', '113-21b' );" name="113-21b" class="pb">[113-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8284:8291'>　武功成也</span><br/>
<span class='tline' id='l378' data-llen='8291:8315'>孝弟𤼵諸朝廷行乎道路至乎州巷放乎獀狩脩乎軍</span><br/>
<span class='tline' id='l379' data-llen='8315:8328'>旅衆以義死之而弗敢犯也</span><br/>
<span class='tline' id='l380' data-llen='8328:8342'>　鄭氏曰死之死此孝弟之禮</span><br/>
<span class='tline' id='l381' data-llen='8342:8365'>　孔氏曰此經緫結上文在上諸文但云弟此兼云孝</span><br/>
<span class='tline' id='l382' data-llen='8365:8388'>　者以孝故能弟弟則孝之次也孝弟之道無處不行</span><br/>
<span class='tline' id='l383' data-llen='8388:8401'>　故衆行孝弟雖死不捨也</span><br/>
<span class='tline' id='l384' data-llen='8401:8424'>　嚴陵方氏曰先朝廷而後道路自内而之外也先道</span><br/>
<span class='tline' id='l385' data-llen='8424:8451'><a onclick="displayPageImage('KR1d0057', 'WYG', '113-22a' );" name="113-22a" class="pb">[113-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8451:8474'>　路而後州巷行乎大又盡乎小也獀狩軍旅則又以</span><br/>
<span class='tline' id='l387' data-llen='8474:8498'>　有事之時言之朝廷者政之所出故言𤼵道路者人</span><br/>
<span class='tline' id='l388' data-llen='8498:8521'>　之所由故言行州巷則委曲而有所盡故曰至獀狩</span><br/>
<span class='tline' id='l389' data-llen='8521:8544'>　則馳騁而有所從故曰放軍旅則嚴飭而有所治故</span><br/>
<span class='tline' id='l390' data-llen='8544:8567'>　曰脩合而言之皆所以達之而己衆死乎孝弟之義</span><br/>
<span class='tline' id='l391' data-llen='8567:8576'>　而弗敢犯之也</span><br/>
<span class='tline' id='l392' data-llen='8576:8599'>　山陰陸氏曰獀狩言放軍旅言脩亦言之法衆以義</span><br/>
<span class='tline' id='l393' data-llen='8599:8622'>　死之而弗敢犯即若申生伋壽之死猶為犯故曰止</span><br/>
<span class='tline' id='l394' data-llen='8622:8649'><a onclick="displayPageImage('KR1d0057', 'WYG', '113-22b' );" name="113-22b" class="pb">[113-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8649:8660'>　乎禮義先王之澤也</span><br/>
<span class='tline' id='l396' data-llen='8660:8683'>　延平周氏曰孔子曰敎民禮順莫善於弟又曰敬其</span><br/>
<span class='tline' id='l397' data-llen='8683:8706'>　兄則弟悅所敬者寡而所說者衆蓋以弟而治天下</span><br/>
<span class='tline' id='l398' data-llen='8706:8729'>　則莫非禮順之行其操甚約而其效甚博故先王内</span><br/>
<span class='tline' id='l399' data-llen='8729:8752'>　則達乎朝廷而外則達乎道路州巷有事則達乎獀</span><br/>
<span class='tline' id='l400' data-llen='8752:8771'>　狩軍旅此衆之所以有義死而不敢犯也</span><br/>
<span class='tline' id='l401' data-llen='8771:8794'>　慶源輔氏曰獀狩爭獲軍旅爭功弟道達於是則至</span><br/>
<span class='tline' id='l402' data-llen='8794:8812'>　矣無所不通矣以義死之非有所利也</span><br/>
<span class='tline' id='l403' data-llen='8812:8839'><a onclick="displayPageImage('KR1d0057', 'WYG', '113-23a' );" name="113-23a" class="pb">[113-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8839:8862'>祀乎明堂所以教諸侯之孝也食三老五更於太學所</span><br/>
<span class='tline' id='l405' data-llen='8862:8885'>以敎諸侯之弟也祀先賢於西學所以敎諸侯之德也</span><br/>
<span class='tline' id='l406' data-llen='8885:8908'>耕藉所以敎諸侯之養也朝覲所以敎諸侯之臣也五</span><br/>
<span class='tline' id='l407' data-llen='8908:8917'>者天下之大敎也</span><br/>
<span class='tline' id='l408' data-llen='8917:8940'>　鄭氏曰祀乎明堂宗祀文王西學周小學也先賢有</span><br/>
<span class='tline' id='l409' data-llen='8940:8952'>　道德王所使敎國子者</span><br/>
<span class='tline' id='l410' data-llen='8952:8975'>　孔氏曰此一節廣明孝弟之道祀乎明堂於周言之</span><br/>
<span class='tline' id='l411' data-llen='8975:8998'>　祀文王也樂記祀文王於明堂是也上文祀文王於</span><br/>
<span class='tline' id='l412' data-llen='8998:9025'><a onclick="displayPageImage('KR1d0057', 'WYG', '113-23b' );" name="113-23b" class="pb">[113-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9025:9048'>　明堂為孝此以食三老五更為弟文有所對也此西</span><br/>
<span class='tline' id='l414' data-llen='9048:9071'>　學鄭云周小學則周之小學在西郊王制云虞庠在</span><br/>
<span class='tline' id='l415' data-llen='9071:9094'>　國之西郊是也以祀先賢明於虞庠小學故大司樂</span><br/>
<span class='tline' id='l416' data-llen='9094:9117'>　云凡有道者有德者使敎焉死則以為樂祖祭於瞽</span><br/>
<span class='tline' id='l417' data-llen='9117:9140'>　宗文王世子又云書在上庠以知祭先賢所通之經</span><br/>
<span class='tline' id='l418' data-llen='9140:9163'>　各於所習之學若瞽宗則在國虞庠為小學者則在</span><br/>
<span class='tline' id='l419' data-llen='9163:9177'>　西郊今祀先賢則於西郊也</span><br/>
<span class='tline' id='l420' data-llen='9177:9200'>　嚴陵方氏曰祀明堂所以享上帝而享之者必有配</span><br/>
<span class='tline' id='l421' data-llen='9200:9227'><a onclick="displayPageImage('KR1d0057', 'WYG', '113-24a' );" name="113-24a" class="pb">[113-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9227:9250'>　配必以父所以敎諸侯之孝也食三老五更於太學</span><br/>
<span class='tline' id='l423' data-llen='9250:9273'>　所以貴老貴老為其近於親而已所以敎諸侯之弟</span><br/>
<span class='tline' id='l424' data-llen='9273:9296'>　也先賢則樂祖西學則瞽宗瞽宗殷學名學有左右</span><br/>
<span class='tline' id='l425' data-llen='9296:9319'>　之異而此止言西者殷之名也樂祖則有道德者所</span><br/>
<span class='tline' id='l426' data-llen='9319:9342'>　以敎諸侯之德也朝覲所以尊天子而致為臣之義</span><br/>
<span class='tline' id='l427' data-llen='9342:9365'>　夫孝以事親弟以事長故始之以敎孝而次之以敎</span><br/>
<span class='tline' id='l428' data-llen='9365:9388'>　弟孝弟則足以成德故繼之以敎德有德則足以養</span><br/>
<span class='tline' id='l429' data-llen='9388:9411'>　人故繼之敎養能養人則足以事君故繼之以敎臣</span><br/>
<span class='tline' id='l430' data-llen='9411:9438'><a onclick="displayPageImage('KR1d0057', 'WYG', '113-24b' );" name="113-24b" class="pb">[113-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9438:9447'>　此敎之之序也</span><br/>
<span class='tline' id='l432' data-llen='9447:9470'>　延平周氏曰先王之於敎豈必諄諄而命之也哉蓋</span><br/>
<span class='tline' id='l433' data-llen='9470:9493'>　行禮於此而人得於彼而不知者乃敎之至也故五</span><br/>
<span class='tline' id='l434' data-llen='9493:9516'>　者天下之大敎而其所以為敎者如此而已矣五者</span><br/>
<span class='tline' id='l435' data-llen='9516:9538'>　以德為主養者孝之屬臣者弟之屬故其序如此</span><br/>
<span class='tline' id='l436' data-llen='9538:9561'>　馬氏曰明堂嚴父以配上帝故以之敎諸侯之孝若</span><br/>
<span class='tline' id='l437' data-llen='9561:9584'>　祀賢則尚德故以之敎諸侯之德耕藉以供粢盛故</span><br/>
<span class='tline' id='l438' data-llen='9584:9607'>　以之敎諸侯之養以德為主故言德於中夫敎萬民</span><br/>
<span class='tline' id='l439' data-llen='9607:9634'><a onclick="displayPageImage('KR1d0057', 'WYG', '113-25a' );" name="113-25a" class="pb">[113-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9634:9657'>　則朝廷道路州巷蒐狩軍旅皆以敎而其敎止於弟</span><br/>
<span class='tline' id='l441' data-llen='9657:9680'>　諸侯則敎之孝敎之弟敎之德又敎之養敎之臣而</span><br/>
<span class='tline' id='l442' data-llen='9680:9703'>　其敎止於諸侯者蓋萬民則治之詳故敎之禮也略</span><br/>
<span class='tline' id='l443' data-llen='9703:9726'>　邦國則治之略故敎之禮也詳言敎萬民而卒之以</span><br/>
<span class='tline' id='l444' data-llen='9726:9749'>　諸侯者蓋化賤者易化貴者難化勞者易化佚者難</span><br/>
<span class='tline' id='l445' data-llen='9749:9772'>　此公子信厚如麟趾國君仁如騶虞所以為周召之</span><br/>
<span class='tline' id='l446' data-llen='9772:9777'>　終也</span><br/>
<span class='tline' id='l447' data-llen='9777:9800'>食三老五更於大學天子袒而割牲執醬而饋執爵而</span><br/>
<span class='tline' id='l448' data-llen='9800:9827'><a onclick="displayPageImage('KR1d0057', 'WYG', '113-25b' );" name="113-25b" class="pb">[113-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9827:9850'>酳冕而揔干所以敎諸侯之弟也是故鄉里有齒而老</span><br/>
<span class='tline' id='l450' data-llen='9850:9873'>窮不遺強不犯弱衆不暴寡此由大學來者也天子設</span><br/>
<span class='tline' id='l451' data-llen='9873:9884'>四學當入學而太子齒</span><br/>
<span class='tline' id='l452' data-llen='9884:9907'>　鄭氏曰割牲制爼實也冕而揔干親在舞位以樂侑</span><br/>
<span class='tline' id='l453' data-llen='9907:9930'>　食也敎諸侯之弟次事親也四學謂周四郊之虞庠</span><br/>
<span class='tline' id='l454' data-llen='9930:9953'>　也文王世子曰行一物而三善皆得唯世子而已其</span><br/>
<span class='tline' id='l455' data-llen='9953:9962'>　齒於學之謂也</span><br/>
<span class='tline' id='l456' data-llen='9962:9985'>　孔氏曰此明養三老五更及齒學之事牲入之時天</span><br/>
<span class='tline' id='l457' data-llen='9985:10012'><a onclick="displayPageImage('KR1d0057', 'WYG', '113-26a' );" name="113-26a" class="pb">[113-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10012:10035'>　子袒而親割之食之時親執醬而饋食罷親執爵而</span><br/>
<span class='tline' id='l459' data-llen='10035:10058'>　酳干盾也親在舞位持盾而舞以天子敬老鄉里化</span><br/>
<span class='tline' id='l460' data-llen='10058:10081'>　之故有齒也在下年老及困窮者皆化上而養之不</span><br/>
<span class='tline' id='l461' data-llen='10081:10104'>　見遺弃故強不犯弱衆不暴寡所以致此由養三老</span><br/>
<span class='tline' id='l462' data-llen='10104:10127'>　五更於大學也當入學而太子齒於國人故云而太</span><br/>
<span class='tline' id='l463' data-llen='10127:10132'>　子齒</span><br/>
<span class='tline' id='l464' data-llen='10132:10155'>　嚴陵方氏曰由大學來者言敎化之原出自大學也</span><br/>
<span class='tline' id='l465' data-llen='10155:10178'>　四學謂周設四代之學即有虞氏之庠夏后氏之序</span><br/>
<span class='tline' id='l466' data-llen='10178:10205'><a onclick="displayPageImage('KR1d0057', 'WYG', '113-26b' );" name="113-26b" class="pb">[113-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10205:10218'>　殷之瞽宗周之辟雍是矣</span><br/>
<span class='tline' id='l468' data-llen='10218:10241'>　山陰陸氏曰天子立四學并其中學而五直於一處</span><br/>
<span class='tline' id='l469' data-llen='10241:10264'>　並建周人辟雍則辟雍最居中其南為成均其北為</span><br/>
<span class='tline' id='l470' data-llen='10264:10287'>　上庠其東為東序其西為瞽宗當學禮者就瞽宗學</span><br/>
<span class='tline' id='l471' data-llen='10287:10310'>　書者就上庠學舞干戈羽籥者就東序學樂德樂語</span><br/>
<span class='tline' id='l472' data-llen='10310:10333'>　樂舞者就成均辟雍唯天子承師問道養三老五更</span><br/>
<span class='tline' id='l473' data-llen='10333:10356'>　及出師受成等就焉當天子入大學則四學之人環</span><br/>
<span class='tline' id='l474' data-llen='10356:10379'>　水而觀之矣是之謂辟雍學禮曰帝入東學尚親而</span><br/>
<span class='tline' id='l475' data-llen='10379:10406'><a onclick="displayPageImage('KR1d0057', 'WYG', '113-27a' );" name="113-27a" class="pb">[113-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10406:10429'>　貴仁東序是也帝入南學尚齒而貴誠成均是也帝</span><br/>
<span class='tline' id='l477' data-llen='10429:10452'>　入西學尚賢而貴德瞽宗是也帝入北學尚貴而尊</span><br/>
<span class='tline' id='l478' data-llen='10452:10475'>　爵上庠是也帝入大學承師而問道辟雍是也緫而</span><br/>
<span class='tline' id='l479' data-llen='10475:10498'>　言之四學亦大學也學記曰大學始敎皮弁祭菜示</span><br/>
<span class='tline' id='l480' data-llen='10498:10521'>　敬道也又曰司徒論選士之秀者而升之學蓋東序</span><br/>
<span class='tline' id='l481' data-llen='10521:10544'>　之類若辟雍雖大子不得預故曰天子設四學當入</span><br/>
<span class='tline' id='l482' data-llen='10544:10567'>　學而大子齒又曰大子少長知好色則入學學者所</span><br/>
<span class='tline' id='l483' data-llen='10567:10586'>　學之官也蓋辟雍非其所學之官是以云</span><br/>
<span class='tline' id='l484' data-llen='10586:10613'><a onclick="displayPageImage('KR1d0057', 'WYG', '113-27b' );" name="113-27b" class="pb">[113-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10613:10636'>天子廵守諸侯待于竟天子先見百年者八十九十者</span><br/>
<span class='tline' id='l486' data-llen='10636:10659'>東行西行者弗敢過西行東行者弗敢過欲言政者君</span><br/>
<span class='tline' id='l487' data-llen='10659:10665'>就之可也</span><br/>
<span class='tline' id='l488' data-llen='10665:10688'>　鄭氏曰問其國君以百年者所在而徃見之弗敢過</span><br/>
<span class='tline' id='l489' data-llen='10688:10699'>　者謂道經之則見之</span><br/>
<span class='tline' id='l490' data-llen='10699:10722'>　孔氏曰此亦明尚齒貴老之義廵守謂廵行守土諸</span><br/>
<span class='tline' id='l491' data-llen='10722:10745'>　侯八十九十不可一一就見若天子諸侯因其行次</span><br/>
<span class='tline' id='l492' data-llen='10745:10768'>　或東行西行至八十九十者閭里之旁不敢過越而</span><br/>
<span class='tline' id='l493' data-llen='10768:10795'><a onclick="displayPageImage('KR1d0057', 'WYG', '113-28a' );" name="113-28a" class="pb">[113-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='10795:10818'>　去必徃見之若欲共論政敎雖不當道路左右君即</span><br/>
<span class='tline' id='l495' data-llen='10818:10825'>　就之可也</span><br/>
<span class='tline' id='l496' data-llen='10825:10848'>　嚴陵方氏曰竟者疆土至此而竟也待于竟而不敢</span><br/>
<span class='tline' id='l497' data-llen='10848:10871'>　越則其所守槩可見矣先見百年者即王制所謂問</span><br/>
<span class='tline' id='l498' data-llen='10871:10894'>　百年者就見之是也至於八十九十者其禮又有殺</span><br/>
<span class='tline' id='l499' data-llen='10894:10917'>　焉彼或在東行則此在西行者弗敢過之而弗見西</span><br/>
<span class='tline' id='l500' data-llen='10917:10940'>　行東行其義亦若是以不必人人而見之也若欲言</span><br/>
<span class='tline' id='l501' data-llen='10940:10958'>　政者雖非東行西行固當就而問之矣</span><br/>
<span class='tline' id='l502' data-llen='10958:10985'><a onclick="displayPageImage('KR1d0057', 'WYG', '113-28b' );" name="113-28b" class="pb">[113-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='10985:11008'>　山陰陸氏曰此言八十九十者若東行則西行之人</span><br/>
<span class='tline' id='l504' data-llen='11008:11031'>　不敢過若西行則東行之人不敢過即上所謂車徒</span><br/>
<span class='tline' id='l505' data-llen='11031:11037'>　辟是也</span><br/>
<span class='tline' id='l506' data-llen='11037:11060'>壹命齒于鄉里再命齒于族三命不齒族有七十者弗</span><br/>
<span class='tline' id='l507' data-llen='11060:11083'>敢先七十者不有大故不入朝若有大故而入君必與</span><br/>
<span class='tline' id='l508' data-llen='11083:11093'>之揖譲而後及爵者</span><br/>
<span class='tline' id='l509' data-llen='11093:11116'>　鄭氏曰此謂鄉射飲酒時也齒者謂以年次立若坐</span><br/>
<span class='tline' id='l510' data-llen='11116:11139'>　也三命列國之卿也不復齒席之於賔東不敢先族</span><br/>
<span class='tline' id='l511' data-llen='11139:11166'><a onclick="displayPageImage('KR1d0057', 'WYG', '113-29a' );" name="113-29a" class="pb">[113-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11166:11189'>　之七十者謂既一人舉觶乃入也雖非族亦然承齒</span><br/>
<span class='tline' id='l513' data-llen='11189:11212'>　乎族故言族爾不有大故不入朝謂致仕在家者其</span><br/>
<span class='tline' id='l514' data-llen='11212:11230'>　入朝君先與之為禮而后揖卿大夫士</span><br/>
<span class='tline' id='l515' data-llen='11230:11253'>　孔氏曰此一節明鄉里之中敬齒之法身有壹命官</span><br/>
<span class='tline' id='l516' data-llen='11253:11276'>　者或立或坐齒與鄉人同再命既髙鄉人疏者雖復</span><br/>
<span class='tline' id='l517' data-llen='11276:11299'>　年髙不與之齒但族内計長㓜為斑序三命轉尊不</span><br/>
<span class='tline' id='l518' data-llen='11299:11322'>　復齒於親族特坐賔東若此飲酒時族内有年七十</span><br/>
<span class='tline' id='l519' data-llen='11322:11345'>　者令其先入此三命者後入故云不敢先也鄭註鄉</span><br/>
<span class='tline' id='l520' data-llen='11345:11372'><a onclick="displayPageImage('KR1d0057', 'WYG', '113-29b' );" name="113-29b" class="pb">[113-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11372:11395'>　射謂鄉人詢衆庶而為射於時先行飲酒之禮是鄉</span><br/>
<span class='tline' id='l522' data-llen='11395:11418'>　射有飲酒者也云以年次立若坐者士立於堂下大</span><br/>
<span class='tline' id='l523' data-llen='11418:11441'>　夫坐於堂上案鄉射云大夫受獻訖及衆賔皆升就</span><br/>
<span class='tline' id='l524' data-llen='11441:11464'>　席於時雖立至徹俎即坐又云既旅士不入不見士</span><br/>
<span class='tline' id='l525' data-llen='11464:11487'>　坐之文明立於堂下云三命列國之卿據諸侯言之</span><br/>
<span class='tline' id='l526' data-llen='11487:11510'>　若天子黨正飲酒三命不齒謂上士也此經雖據諸</span><br/>
<span class='tline' id='l527' data-llen='11510:11533'>　侯亦謂黨正飲酒故云三命不齒若鄉飲酒諸侯之</span><br/>
<span class='tline' id='l528' data-llen='11533:11556'>　國但爵位為卿大夫雖再命一命皆得不齒以鄉飲</span><br/>
<span class='tline' id='l529' data-llen='11556:11583'><a onclick="displayPageImage('KR1d0057', 'WYG', '113-30a' );" name="113-30a" class="pb">[113-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='11583:11606'>　酒賔賢其賔必少其得爵為卿大夫者必年長於賔</span><br/>
<span class='tline' id='l531' data-llen='11606:11629'>　故在賔東西面而不齒若黨正飲酒以正齒位其賔</span><br/>
<span class='tline' id='l532' data-llen='11629:11652'>　必長故天子諸侯之國三命乃不齒知鄉飲酒爵為</span><br/>
<span class='tline' id='l533' data-llen='11652:11675'>　卿大夫乃不齒者案鄉飲酒云席於賔東公三重大</span><br/>
<span class='tline' id='l534' data-llen='11675:11698'>　夫再重註云席此二人於賔東尊之不與鄉人齒也</span><br/>
<span class='tline' id='l535' data-llen='11698:11721'>　天子之國三命乃不齒於諸侯之國爵為大夫則不</span><br/>
<span class='tline' id='l536' data-llen='11721:11744'>　齒也其大夫坐於上士立於下謂諸侯之國若天子</span><br/>
<span class='tline' id='l537' data-llen='11744:11767'>　黨正飲酒一命下士立於下再命中士齒於父族坐</span><br/>
<span class='tline' id='l538' data-llen='11767:11794'><a onclick="displayPageImage('KR1d0057', 'WYG', '113-30b' );" name="113-30b" class="pb">[113-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='11794:11817'>　於堂上三命上士席於賔東也云一人舉觶乃入者</span><br/>
<span class='tline' id='l540' data-llen='11817:11840'>　族七十者初飲酒之時則與衆賔先入此三命者為</span><br/>
<span class='tline' id='l541' data-llen='11840:11863'>　待獻賔獻介獻衆賔之後至一人舉觶之時乃始入</span><br/>
<span class='tline' id='l542' data-llen='11863:11886'>　也故鄉飲酒鄉射記皆大夫樂作之前一人舉觶之</span><br/>
<span class='tline' id='l543' data-llen='11886:11909'>　後乃始得入也若然大夫之入依禮自當一人舉觶</span><br/>
<span class='tline' id='l544' data-llen='11909:11932'>　之時縱令無族人七十者亦當如此又族之七十者</span><br/>
<span class='tline' id='l545' data-llen='11932:11955'>　及鄉人少者於先己入今特云族有七十者不敢先</span><br/>
<span class='tline' id='l546' data-llen='11955:11978'>　記人之意以身有三命應合在族人七十者之先欲</span><br/>
<span class='tline' id='l547' data-llen='11978:12005'><a onclick="displayPageImage('KR1d0057', 'WYG', '113-31a' );" name="113-31a" class="pb">[113-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='12005:12028'>　明敬齒上老故云不敢先爾是以鄭注云雖非族亦</span><br/>
<span class='tline' id='l549' data-llen='12028:12032'>　然</span><br/>
<span class='tline' id='l550' data-llen='12032:12055'>　嚴陵方氏曰以周制考之一命則下士也再命則中</span><br/>
<span class='tline' id='l551' data-llen='12055:12078'>　士也三命則上士也四命則為大夫矣於諸侯之國</span><br/>
<span class='tline' id='l552' data-llen='12078:12101'>　三命則卿再命則大夫一命則士也小國則又降於</span><br/>
<span class='tline' id='l553' data-llen='12101:12124'>　此矣一命齒於鄉里非其鄉里則以爵而不以齒可</span><br/>
<span class='tline' id='l554' data-llen='12124:12147'>　知再命齒於族非其族則以爵而不以齒亦可知三</span><br/>
<span class='tline' id='l555' data-llen='12147:12170'>　命不齒雖於其族亦不得而齒之矣則鄉里又可知</span><br/>
<span class='tline' id='l556' data-llen='12170:12197'><a onclick="displayPageImage('KR1d0057', 'WYG', '113-31b' );" name="113-31b" class="pb">[113-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12197:12220'>　不齒者周官黨正以禮屬民於序以正齒位其言正</span><br/>
<span class='tline' id='l558' data-llen='12220:12243'>　與此合雖然此特貴貴之義爾至於老老之仁又不</span><br/>
<span class='tline' id='l559' data-llen='12243:12266'>　可得而廢故族有七十者弗敢先也夫七十者君猶</span><br/>
<span class='tline' id='l560' data-llen='12266:12289'>　與之揖譲而後及爵者豈族之三命得以先之五州</span><br/>
<span class='tline' id='l561' data-llen='12289:12312'>　為鄉五鄰為里於逺舉鄉則近至於五比之閭可知</span><br/>
<span class='tline' id='l562' data-llen='12312:12335'>　於近舉里則逺達於五縣之遂可知六鄉六遂足以</span><br/>
<span class='tline' id='l563' data-llen='12335:12358'>　互見之故也此言族周官所謂父族是也有天下者</span><br/>
<span class='tline' id='l564' data-llen='12358:12381'>　謂之王族有國者謂之公族有家者謂之父族以傳</span><br/>
<span class='tline' id='l565' data-llen='12381:12408'><a onclick="displayPageImage('KR1d0057', 'WYG', '113-32a' );" name="113-32a" class="pb">[113-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='12408:12431'>　代言之則曰世族以主祭言之則曰宗族其名雖異</span><br/>
<span class='tline' id='l567' data-llen='12431:12454'>　通謂之族焉不齒有二意此謂三命不齒者人不敢</span><br/>
<span class='tline' id='l568' data-llen='12454:12476'>　與之齒也若王制終身不齒者人不足與之齒也</span><br/>
<span class='tline' id='l569' data-llen='12476:12499'>　馬氏曰齒於鄉謂此鄉民雖為卿大夫必來觀禮鄉</span><br/>
<span class='tline' id='l570' data-llen='12499:12517'>　射禮大夫樂作不入士既旅不入是也</span><br/>
<span class='tline' id='l571' data-llen='12517:12540'>　山陰陸氏曰三命受位朝坐燕與進於鄉矣族有七</span><br/>
<span class='tline' id='l572' data-llen='12540:12563'>　十者弗敢先言族人齒雖髙猶後三命荀子曰三命</span><br/>
<span class='tline' id='l573' data-llen='12563:12586'>　族人雖七十不敢先七十者不有大故不入朝若有</span><br/>
<span class='tline' id='l574' data-llen='12586:12613'><a onclick="displayPageImage('KR1d0057', 'WYG', '113-32b' );" name="113-32b" class="pb">[113-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='12613:12636'>　大故而入君必與之揖譲而後及爵者此又尚齒焉</span><br/>
<span class='tline' id='l576' data-llen='12636:12659'>　爵齒更為屈伸方其尚齒則隆爵方其尊爵則隆齒</span><br/>
<span class='tline' id='l577' data-llen='12659:12674'>　故曰惡得有其一以慢其二哉</span><br/>
<span class='tline' id='l578' data-llen='12674:12697'>　石林葉氏曰三命不齒貴貴也七十者不敢先長長</span><br/>
<span class='tline' id='l579' data-llen='12697:12714'>　也先王之道並行而不相悖者如此</span><br/>
<span class='tline' id='l580' data-llen='12714:12737'>　盱江李氏曰大司徒以陽禮敎讓謂鄉射飲酒之禮</span><br/>
<span class='tline' id='l581' data-llen='12737:12760'>　也黨正壹命齒於鄉里再命齒於父族三命而不齒</span><br/>
<span class='tline' id='l582' data-llen='12760:12783'>　謂歲十二月大蜡之時建亥之月農隙而敎之尊長</span><br/>
<span class='tline' id='l583' data-llen='12783:12810'><a onclick="displayPageImage('KR1d0057', 'WYG', '113-33a' );" name="113-33a" class="pb">[113-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='12810:12833'>　養老見孝弟之道也凡鄉射飲酒此鄉民雖為卿大</span><br/>
<span class='tline' id='l585' data-llen='12833:12856'>　夫必來觀禮齒於鄉里者以年與衆賔相次也齒於</span><br/>
<span class='tline' id='l586' data-llen='12856:12879'>　父族者父族有為賔者以年與之相次異姓雖有老</span><br/>
<span class='tline' id='l587' data-llen='12879:12902'>　者居於其上不齒者席於尊東所謂尊也大哉先王</span><br/>
<span class='tline' id='l588' data-llen='12902:12925'>　之所以和鄉黨睦親戚有如此夫彼一命者天子之</span><br/>
<span class='tline' id='l589' data-llen='12925:12948'>　下士公侯伯之上士子男之上大夫也而與鄉里齒</span><br/>
<span class='tline' id='l590' data-llen='12948:12971'>　焉再命者天子之中士公侯伯之大夫子男之卿也</span><br/>
<span class='tline' id='l591' data-llen='12971:12994'>　而與父族齒焉三命者天子之上士公侯伯之卿也</span><br/>
<span class='tline' id='l592' data-llen='12994:13021'><a onclick="displayPageImage('KR1d0057', 'WYG', '113-33b' );" name="113-33b" class="pb">[113-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='13021:13044'>　雖云不齒亦異席而已非敢居其上也然則貴而驕</span><br/>
<span class='tline' id='l594' data-llen='13044:13059'>　人少而陵長者不容於其閒矣</span><br/>
<span class='tline' id='l595' data-llen='13059:13082'>天子有善讓德於天諸侯有善歸諸天子卿大夫有善</span><br/>
<span class='tline' id='l596' data-llen='13082:13105'>薦於諸侯士庶人有善本諸父母存諸長老禄爵慶賞</span><br/>
<span class='tline' id='l597' data-llen='13105:13116'>成諸宗廟所以示順也</span><br/>
<span class='tline' id='l598' data-llen='13116:13139'>　鄭氏曰薦進也成諸宗廟於宗廟命之祭統有十倫</span><br/>
<span class='tline' id='l599' data-llen='13139:13150'>　六曰見爵賞之施焉</span><br/>
<span class='tline' id='l600' data-llen='13150:13173'>　孔氏曰此經明有善讓於尊上示以敬順之道不敢</span><br/>
<span class='tline' id='l601' data-llen='13173:13200'><a onclick="displayPageImage('KR1d0057', 'WYG', '113-34a' );" name="113-34a" class="pb">[113-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='13200:13205'>　專也</span><br/>
<span class='tline' id='l603' data-llen='13205:13228'>　嚴陵方氏曰善者人所欲惡者人所惡於人之所欲</span><br/>
<span class='tline' id='l604' data-llen='13228:13251'>　而能推原於彼此善所以日進於人之所惡而能自</span><br/>
<span class='tline' id='l605' data-llen='13251:13274'>　反於此此惡所以日消古之君子能全其徳用此道</span><br/>
<span class='tline' id='l606' data-llen='13274:13297'>　而已天子受命於天者也故有善則讓德於天諸侯</span><br/>
<span class='tline' id='l607' data-llen='13297:13320'>　受命於天子者也故有善則歸諸天子卿大夫受命</span><br/>
<span class='tline' id='l608' data-llen='13320:13343'>　於諸侯者也故有善則薦於諸侯士庶人既卑且賤</span><br/>
<span class='tline' id='l609' data-llen='13343:13366'>　其善亦小矣内則本諸父母外則存諸長老而已讓</span><br/>
<span class='tline' id='l610' data-llen='13366:13393'><a onclick="displayPageImage('KR1d0057', 'WYG', '113-34b' );" name="113-34b" class="pb">[113-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='13393:13416'>　為不受之詞自諸侯而下皆不受其善特於天子言</span><br/>
<span class='tline' id='l612' data-llen='13416:13439'>　讓者唯天子之尊其讓為足道故也荀況曰積善成</span><br/>
<span class='tline' id='l613' data-llen='13439:13462'>　德則德固善之所積而人則有善而已天則有德也</span><br/>
<span class='tline' id='l614' data-llen='13462:13485'>　由諸侯而下皆推之於人故止言其善自外至内之</span><br/>
<span class='tline' id='l615' data-llen='13485:13508'>　謂歸自下進上之謂薦本以言其有所反存以言其</span><br/>
<span class='tline' id='l616' data-llen='13508:13531'>　無所忘父母内也故言其有所反而曰本長老外也</span><br/>
<span class='tline' id='l617' data-llen='13531:13554'>　故言其無所忘而曰存禄則施之及賤爵則制之以</span><br/>
<span class='tline' id='l618' data-llen='13554:13577'>　貴慶所以為禮賞所以為利成諸宗廟者謂必即諸</span><br/>
<span class='tline' id='l619' data-llen='13577:13604'><a onclick="displayPageImage('KR1d0057', 'WYG', '113-35a' );" name="113-35a" class="pb">[113-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='13604:13627'>　宗廟之中然後得以成其事也祭統曰古者明君爵</span><br/>
<span class='tline' id='l621' data-llen='13627:13650'>　有德而禄有功必賜爵禄於大廟示不敢專也其曰</span><br/>
<span class='tline' id='l622' data-llen='13650:13666'>　所以示順則示順之義盡於此矣</span><br/>
<span class='tline' id='l623' data-llen='13666:13689'>　延平周氏曰天子有善讓於天則諸侯有善歸諸天</span><br/>
<span class='tline' id='l624' data-llen='13689:13712'>　子諸侯有善歸諸天子則卿大夫有善薦於諸侯有</span><br/>
<span class='tline' id='l625' data-llen='13712:13735'>　是天子諸侯則士庶人有善所以本諸父母存諸長</span><br/>
<span class='tline' id='l626' data-llen='13735:13752'>　老盖上之人不有於我故其化然也</span><br/>
<span class='tline' id='l627' data-llen='13752:13775'>　石林葉氏曰自天子而下其貴賤皆有所尊由庶人</span><br/>
<span class='tline' id='l628' data-llen='13775:13802'><a onclick="displayPageImage('KR1d0057', 'WYG', '113-35b' );" name="113-35b" class="pb">[113-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='13802:13825'>　而上事其祖考皆有宗廟故禄爵慶賞就以成之成</span><br/>
<span class='tline' id='l630' data-llen='13825:13848'>　言其所以終所以始也然必言示順者以其避遜之</span><br/>
<span class='tline' id='l631' data-llen='13848:13861'>　道至於此則順所以成也</span><br/>
<span class='tline' id='l632' data-llen='13861:13884'>　講義曰天子有善則遜徳於天如服以彰有德不自</span><br/>
<span class='tline' id='l633' data-llen='13884:13907'>　以為德而必曰天命刑以罸有罪不自以為威而必</span><br/>
<span class='tline' id='l634' data-llen='13907:13930'>　曰天討是也諸侯有善則歸諸天子如四方既平不</span><br/>
<span class='tline' id='l635' data-llen='13930:13953'>　自以為功而必曰天子之功是也卿大夫有善則薦</span><br/>
<span class='tline' id='l636' data-llen='13953:13976'>　於諸侯如所謂君之命也非臣之力是也若士庶人</span><br/>
<span class='tline' id='l637' data-llen='13976:14003'><a onclick="displayPageImage('KR1d0057', 'WYG', '113-36a' );" name="113-36a" class="pb">[113-36a] <img width="20"  src="/static/img/kanseki-5.png"/></a></span><br/>
<span class='tline' id='l638' data-llen='14003:14026'>　則父母之所訓誨而親族鄉黨之長且老者又從而</span><br/>
<span class='tline' id='l639' data-llen='14026:14048'>　敎督成就之故有善則又本諸父母存諸長老也</span><br/>
<span class='tline' id='l640' data-llen='14048:14071'>昔者聖人建陰陽天地之情立以為易易抱龜南面天</span><br/>
<span class='tline' id='l641' data-llen='14071:14094'>子卷冕北面雖有明知之心必進㫁其志焉示不敢專</span><br/>
<span class='tline' id='l642' data-llen='14094:14115'>以尊天也善則稱人過則稱已敎不伐以尊賢也</span><br/>
<span class='tline' id='l643' data-llen='14115:14138'>　鄭氏曰立以為易謂作易易抱龜易官名周禮曰大</span><br/>
<span class='tline' id='l644' data-llen='14138:14153'>　卜大卜主三兆三易三夢之占</span><br/>
<span class='tline' id='l645' data-llen='14153:14176'>　孔氏曰此一節亦明其不敢專輒尊賢之事聖人謂</span><br/>
<span class='tline' id='l646' data-llen='14176:14203'><a onclick="displayPageImage('KR1d0057', 'WYG', '113-36b' );" name="113-36b" class="pb">[113-36b] <img width="20"  src="/static/img/kanseki-5.png"/></a></span><br/>
<span class='tline' id='l647' data-llen='14203:14226'>　伏犧文王之屬興建陰陽之情仰觀天文俯察地理</span><br/>
<span class='tline' id='l648' data-llen='14226:14249'>　立此陰陽以作易占易之官抱龜南面尊其神明故</span><br/>
<span class='tline' id='l649' data-llen='14249:14272'>　也天子親執卑道故卷冕北面雖有明哲之心必進</span><br/>
<span class='tline' id='l650' data-llen='14272:14295'>　於龜之前令龜㫁决其己之所有為之志示不敢自</span><br/>
<span class='tline' id='l651' data-llen='14295:14318'>　專以尊敬上天也有善稱人有過稱己又教在下不</span><br/>
<span class='tline' id='l652' data-llen='14318:14341'>　自伐其善以尊敬賢人也周禮大卜三兆者玉瓦原</span><br/>
<span class='tline' id='l653' data-llen='14341:14364'>　也言兆形似玉瓦原之舋罅三易者連山歸藏周易</span><br/>
<span class='tline' id='l654' data-llen='14364:14376'>　三夣致夢觭夢咸陟也</span><br/>
<span class='tline' id='l655' data-llen='14376:14403'><a onclick="displayPageImage('KR1d0057', 'WYG', '113-37a' );" name="113-37a" class="pb">[113-37a] <img width="20"  src="/static/img/kanseki-5.png"/></a></span><br/>
<span class='tline' id='l656' data-llen='14403:14426'>　嚴陵方氏曰隂陽天地莫不有情必待聖人建之然</span><br/>
<span class='tline' id='l657' data-llen='14426:14449'>　後能有所立焉然易無體也體之於言則其書謂之</span><br/>
<span class='tline' id='l658' data-llen='14449:14472'>　易體之於人則其官謂之易故曰立以為易明吉凶</span><br/>
<span class='tline' id='l659' data-llen='14472:14495'>　之象者莫如易示吉凶之象者莫如龜有自知之明</span><br/>
<span class='tline' id='l660' data-llen='14495:14518'>　而又有知人之知則其事固可以無疑矣猶然㫁之</span><br/>
<span class='tline' id='l661' data-llen='14518:14541'>　於龜者以吉凶悔吝生乎動故也前言建陰陽天地</span><br/>
<span class='tline' id='l662' data-llen='14541:14564'>　之情而後止言尊天者蓋一陰一陽之謂道而道則</span><br/>
<span class='tline' id='l663' data-llen='14564:14587'>　出於天而已故後言尊天以該之稱己之過所以敎</span><br/>
<span class='tline' id='l664' data-llen='14587:14614'><a onclick="displayPageImage('KR1d0057', 'WYG', '113-37b' );" name="113-37b" class="pb">[113-37b] <img width="20"  src="/static/img/kanseki-5.png"/></a></span><br/>
<span class='tline' id='l665' data-llen='14614:14637'>　不伐稱人之善所以敎尊賢伐與矜伐之伐同字者</span><br/>
<span class='tline' id='l666' data-llen='14637:14655'>　有其善而矜之祗所以自傷其善故也</span><br/>
<span class='tline' id='l667' data-llen='14655:14678'>　山陰陸氏曰即言占人抱龜南面天子卷冕北面則</span><br/>
<span class='tline' id='l668' data-llen='14678:14701'>　詞有不婉且名曰易則古之人以筮占龜尚矣君未</span><br/>
<span class='tline' id='l669' data-llen='14701:14724'>　有言面者今此言面以龜言面故也據對文君每言</span><br/>
<span class='tline' id='l670' data-llen='14724:14734'>　南向臣每言北面</span><br/>
<span class='tline' id='l671' data-llen='14734:14757'>　延平周氏曰聖人無非事亦無非敎以天子之尊卷</span><br/>
<span class='tline' id='l672' data-llen='14757:14780'>　冕北面以聽於卜非特㫁其一時之志而已又將示</span><br/>
<span class='tline' id='l673' data-llen='14780:14807'><a onclick="displayPageImage('KR1d0057', 'WYG', '113-38a' );" name="113-38a" class="pb">[113-38a] <img width="20"  src="/static/img/kanseki-5.png"/></a></span><br/>
<span class='tline' id='l674' data-llen='14807:14822'>　人之不敢專而且以尊乎天也</span><br/>
<span class='tline' id='l675' data-llen='14822:14845'>　石林葉氏曰陰陽天地之情不可見其可見者易與</span><br/>
<span class='tline' id='l676' data-llen='14845:14868'>　龜也故曰物生而後有象象而後有滋滋而後有數</span><br/>
<span class='tline' id='l677' data-llen='14868:14891'>　龜則象而易則數也㫁其志則謀於己進而詔以吉</span><br/>
<span class='tline' id='l678' data-llen='14891:14914'>　凶則謀於鬼神而天道所以尊也過者人所畏善稱</span><br/>
<span class='tline' id='l679' data-llen='14914:14937'>　人則能尊人過稱己則能卑己非有志於仁者不能</span><br/>
<span class='tline' id='l680' data-llen='14937:14960'>　及之此其敎不伐以尊賢也伐者自有其善以害於</span><br/>
<span class='tline' id='l681' data-llen='14960:14981'>　己則不足以為賢舜稱禹之賢亦曰不矜不伐</span><br/>
<span class='tline' id='l682' data-llen='14981:15008'><a onclick="displayPageImage('KR1d0057', 'WYG', '113-38b' );" name="113-38b" class="pb">[113-38b] <img width="20"  src="/static/img/kanseki-5.png"/></a></span><br/>
<span class='tline' id='l683' data-llen='15008:15031'>孝子將祭祀必有齊莊之心以慮事以具服物以脩宫</span><br/>
<span class='tline' id='l684' data-llen='15031:15054'>室以治百事及祭之日顔色必温行必恐如懼不及愛</span><br/>
<span class='tline' id='l685' data-llen='15054:15077'>然其奠之也容貌必温身必詘如語焉而未之然宿者</span><br/>
<span class='tline' id='l686' data-llen='15077:15100'>皆出其立卑静以正如將弗見然及祭之後陶陶遂遂</span><br/>
<span class='tline' id='l687' data-llen='15100:15123'>如將復入然是故慤善不違身耳目不違心思慮不違</span><br/>
<span class='tline' id='l688' data-llen='15123:15141'>親結諸心形諸色而術省之孝子之志也</span><br/>
<span class='tline' id='l689' data-llen='15141:15164'>　鄭氏曰百事謂齊之前後也如懼不及愛如懼不及</span><br/>
<span class='tline' id='l690' data-llen='15164:15187'>　見其所愛者也奠之謂酌尊酒奠之及酳之屬也如</span><br/>
<span class='tline' id='l691' data-llen='15187:15214'><a onclick="displayPageImage('KR1d0057', 'WYG', '113-39a' );" name="113-39a" class="pb">[113-39a] <img width="20"  src="/static/img/kanseki-5.png"/></a></span><br/>
<span class='tline' id='l692' data-llen='15214:15237'>　語焉而未之然如有所以語親而未見荅也宿者皆</span><br/>
<span class='tline' id='l693' data-llen='15237:15260'>　出謂賔助祭者事畢出去也如將弗見然祭事畢而</span><br/>
<span class='tline' id='l694' data-llen='15260:15283'>　不知親所在思念之深如不見出也陶陶遂遂相隨</span><br/>
<span class='tline' id='l695' data-llen='15283:15306'>　行之貌思念旣深如覩親將復入也術當為述聲之</span><br/>
<span class='tline' id='l696' data-llen='15306:15311'>　誤也</span><br/>
<span class='tline' id='l697' data-llen='15311:15334'>　孔氏曰此一節明孝子將祭祀顔色容貌務在齊莊</span><br/>
<span class='tline' id='l698' data-llen='15334:15357'>　卑詘思念其親存也慮事謂謀慮祭事服物謂備具</span><br/>
<span class='tline' id='l699' data-llen='15357:15380'>　衣服及祭物百事謂齊前後凡百之事祭之日色必</span><br/>
<span class='tline' id='l700' data-llen='15380:15407'><a onclick="displayPageImage('KR1d0057', 'WYG', '113-39b' );" name="113-39b" class="pb">[113-39b] <img width="20"  src="/static/img/kanseki-5.png"/></a></span><br/>
<span class='tline' id='l701' data-llen='15407:15430'>　温和行必戰恐身形必卑詘卑静以正謂孝子其立</span><br/>
<span class='tline' id='l702' data-llen='15430:15453'>　卑柔靜黙正定心意以思念其親也慤善不違身謂</span><br/>
<span class='tline' id='l703' data-llen='15453:15476'>　思念親深之故精慤純善之行不違離於身也耳目</span><br/>
<span class='tline' id='l704' data-llen='15476:15499'>　不違心者言中心思慮不違於親無時歇也思念之</span><br/>
<span class='tline' id='l705' data-llen='15499:15522'>　深結積於心形見於色術述也省視也循述而省視</span><br/>
<span class='tline' id='l706' data-llen='15522:15539'>　之反復不忘此孝子思念親之志也</span><br/>
<span class='tline' id='l707' data-llen='15539:15562'>　嚴陵方氏曰服物慮其不備故以具服物宫室慮其</span><br/>
<span class='tline' id='l708' data-llen='15562:15585'>　不完故以脩宫室百事慮其不飭故以治百事温以</span><br/>
<span class='tline' id='l709' data-llen='15585:15612'><a onclick="displayPageImage('KR1d0057', 'WYG', '113-40a' );" name="113-40a" class="pb">[113-40a] <img width="20"  src="/static/img/kanseki-5.png"/></a></span><br/>
<span class='tline' id='l710' data-llen='15612:15635'>　言其不暴也祭之日其温見於顔色爾及奠之也又</span><br/>
<span class='tline' id='l711' data-llen='15635:15658'>　見乎容貌焉祭之日行必恐爾及奠之也又身必詘</span><br/>
<span class='tline' id='l712' data-llen='15658:15681'>　焉此孝子之心所以為有加而無已也終言及祭之</span><br/>
<span class='tline' id='l713' data-llen='15681:15704'>　後則始言及祭之日為祭初可知先言其奠之也則</span><br/>
<span class='tline' id='l714' data-llen='15704:15727'>　後言宿者皆出為旣奠之後可知於祭之日其迎來</span><br/>
<span class='tline' id='l715' data-llen='15727:15750'>　也如懼不及愛然及旣來也又如語而未之然於其</span><br/>
<span class='tline' id='l716' data-llen='15750:15773'>　徃也如將弗見然及旣徃也又如將復入然則是孝</span><br/>
<span class='tline' id='l717' data-llen='15773:15796'>　子之思其親無物足以慊其心無時足以絶其念如</span><br/>
<span class='tline' id='l718' data-llen='15796:15823'><a onclick="displayPageImage('KR1d0057', 'WYG', '113-40b' );" name="113-40b" class="pb">[113-40b] <img width="20"  src="/static/img/kanseki-5.png"/></a></span><br/>
<span class='tline' id='l719' data-llen='15823:15846'>　懼不及愛即所謂致愛則存是矣如語而未之然即</span><br/>
<span class='tline' id='l720' data-llen='15846:15869'>　所謂如親聽命是矣如將弗見即所謂如將失之是</span><br/>
<span class='tline' id='l721' data-llen='15869:15892'>　矣如將復入即所謂又從而思之是矣陶陶言思親</span><br/>
<span class='tline' id='l722' data-llen='15892:15915'>　之心存乎内遂遂言思親之心達乎外慤言實而無</span><br/>
<span class='tline' id='l723' data-llen='15915:15938'>　偽善言愛而無惡蓋所體者如此常不違於身也耳</span><br/>
<span class='tline' id='l724' data-llen='15938:15961'>　所聞者必親之聲目所見者必親之容蓋所存者如</span><br/>
<span class='tline' id='l725' data-llen='15961:15984'>　此常不違於心也思言思死者如不欲生慮言慮事</span><br/>
<span class='tline' id='l726' data-llen='15984:16007'>　不可以不豫蓋所念者如此常不違於親也不違言</span><br/>
<span class='tline' id='l727' data-llen='16007:16034'><a onclick="displayPageImage('KR1d0057', 'WYG', '113-41a' );" name="113-41a" class="pb">[113-41a] <img width="20"  src="/static/img/kanseki-5.png"/></a></span><br/>
<span class='tline' id='l728' data-llen='16034:16057'>　不違戾而之他也不違於身故能不違於心不違於</span><br/>
<span class='tline' id='l729' data-llen='16057:16080'>　心故能不違於親結諸心言齊莊之心不可解形諸</span><br/>
<span class='tline' id='l730' data-llen='16080:16091'>　色言敬齊之不可掩</span><br/>
<span class='tline' id='l731' data-llen='16091:16114'>　山陰陸氏曰凡此四叚皆以父母平生言之陶陶遂</span><br/>
<span class='tline' id='l732' data-llen='16114:16137'>　遂樂豫之貌言孝子祭己其思慕之情少殺也故曰</span><br/>
<span class='tline' id='l733' data-llen='16137:16160'>　練而慨然祥而廓然是故慤善不違身若後世學佛</span><br/>
<span class='tline' id='l734' data-llen='16160:16183'>　之徒有然臂煉頂者可謂慤矣非所以語孝也耳目</span><br/>
<span class='tline' id='l735' data-llen='16183:16200'>　不違心言不為聲色所移失其本心</span><br/>
<span class='tline' id='l736' data-llen='16200:16227'><a onclick="displayPageImage('KR1d0057', 'WYG', '113-41b' );" name="113-41b" class="pb">[113-41b] <img width="20"  src="/static/img/kanseki-5.png"/></a></span><br/>
<span class='tline' id='l737' data-llen='16227:16250'>　石林葉氏曰顔色温者有愉色也容貌温者有婉容</span><br/>
<span class='tline' id='l738' data-llen='16250:16273'>　也卑静以正者有深思也蓋有愉色則若將及之故</span><br/>
<span class='tline' id='l739' data-llen='16273:16296'>　行必恐有婉容則若將聽之故身必詘有深思則若</span><br/>
<span class='tline' id='l740' data-llen='16296:16319'>　將見之故立必正陶陶者其氣和也遂遂者其志得</span><br/>
<span class='tline' id='l741' data-llen='16319:16342'>　也慤善於内而言不違身者以其有應於外耳目在</span><br/>
<span class='tline' id='l742' data-llen='16342:16365'>　外而言不違心者以其有主於内内外定而後為愛</span><br/>
<span class='tline' id='l743' data-llen='16365:16388'>　親之至此其序所以與前相反也謹是三者而固守</span><br/>
<span class='tline' id='l744' data-llen='16388:16412'>　之則曰結𤼵是三者於色則曰形察是三者不失其</span><br/>
<span class='tline' id='l745' data-llen='16412:16439'><a onclick="displayPageImage('KR1d0057', 'WYG', '113-42a' );" name="113-42a" class="pb">[113-42a] <img width="20"  src="/static/img/kanseki-5.png"/></a></span><br/>
<span class='tline' id='l746' data-llen='16439:16453'>　行則曰術此先王所謂孝也</span><br/>
<span class='tline' id='l747' data-llen='16453:16476'>　慶源輔氏曰無是心則將何以為事也致吾之誠愛</span><br/>
<span class='tline' id='l748' data-llen='16476:16499'>　則見於外者必和顔色必温則和之至也動則恐其</span><br/>
<span class='tline' id='l749' data-llen='16499:16522'>　有失於愛故行必恐慤善不違身故耳目不違心耳</span><br/>
<span class='tline' id='l750' data-llen='16522:16545'>　目不違心故思慮不違親結謂誠實也形謂著明也</span><br/>
<span class='tline' id='l751' data-llen='16545:16556'>　術省之謂必有事也</span><br/>
<span class='tline' id='l752' data-llen='16556:16570'>建國之神位右社稷而左宗廟</span><br/>
<span class='tline' id='l753' data-llen='16570:16580'>　鄭氏曰周尚左也</span><br/>
<span class='tline' id='l754' data-llen='16580:16607'><a onclick="displayPageImage('KR1d0057', 'WYG', '113-42b' );" name="113-42b" class="pb">[113-42b] <img width="20"  src="/static/img/kanseki-5.png"/></a></span><br/>
<span class='tline' id='l755' data-llen='16607:16630'>　孔氏曰此一節明神位所在周人尚左故宗廟在左</span><br/>
<span class='tline' id='l756' data-llen='16630:16653'>　社稷在右案桓二年取郜大鼎納於大廟何休云質</span><br/>
<span class='tline' id='l757' data-llen='16653:16676'>　家右宗廟尚親親文家右社稷尚尊尊此說與鄭合</span><br/>
<span class='tline' id='l758' data-llen='16676:16699'>　長樂陳氏曰周官小宗伯禮記祭義皆曰建國之神</span><br/>
<span class='tline' id='l759' data-llen='16699:16722'>　位右社稷左宗廟考工記匠人營國左祖右社蓋宗</span><br/>
<span class='tline' id='l760' data-llen='16722:16745'>　廟陽也故居左社稷陰也故居右陰故社稷皆北嚮</span><br/>
<span class='tline' id='l761' data-llen='16745:16768'>　陽故宗廟皆南向君祭社南嚮於北牗下而薄社亦</span><br/>
<span class='tline' id='l762' data-llen='16768:16791'>　北牗則社稷北嚮可知廟所以象王之朝而朝必南</span><br/>
<span class='tline' id='l763' data-llen='16791:16818'><a onclick="displayPageImage('KR1d0057', 'WYG', '113-43a' );" name="113-43a" class="pb">[113-43a] <img width="20"  src="/static/img/kanseki-5.png"/></a></span><br/>
<span class='tline' id='l764' data-llen='16818:16841'>　面則廟皆南嚮可知廟皆南嚮而昭南面穆北面者</span><br/>
<span class='tline' id='l765' data-llen='16841:16854'>　禘祫之位也<span class='krp-note'>禮書/</span></span><br/>
<span class='tline' id='l766' data-llen='16854:16877'>　嚴陵方氏曰王氏謂右陰也地道之所尊故右社稷</span><br/>
<span class='tline' id='l767' data-llen='16877:16900'>　左陽也人道之所鄉故左宗廟位宗廟於人道所鄉</span><br/>
<span class='tline' id='l768' data-llen='16900:16910'>　則不死其親之意</span><br/>
<span class='tline' id='l769' data-llen='16910:16933'>　馬氏曰素問曰天不滿西北地不滿東南所以右尊</span><br/>
<span class='tline' id='l770' data-llen='16933:16956'>　而左卑小宗伯之職掌建國之神位右社稷左宗廟</span><br/>
<span class='tline' id='l771' data-llen='16956:16979'>　與此同先之以致尊後之以致親蓋先之斯外之矣</span><br/>
<span class='tline' id='l772' data-llen='16979:17006'><a onclick="displayPageImage('KR1d0057', 'WYG', '113-43b' );" name="113-43b" class="pb">[113-43b] <img width="20"  src="/static/img/kanseki-5.png"/></a></span><br/>
<span class='tline' id='l773' data-llen='17006:17027'>　後之斯内之矣外之斯逺之矣内之斯近之矣</span><br/>
<span class='tline' id='l774' data-llen='17027:17050'>　山陰陸氏曰左宗廟不死其親之意三代共之先儒</span><br/>
<span class='tline' id='l775' data-llen='17050:17073'>　謂質家右宗廟尚親親文家左宗廟尚尊尊非是所</span><br/>
<span class='tline' id='l776' data-llen='17073:17093'>　謂左青龍右白虎雖質家亦爾文家亦爾也</span><br/>
<span class='tline' id='l777' data-llen='17093:17116'>　丘氏曰按曲禮云主人入門而右客入門而左主人</span><br/>
<span class='tline' id='l778' data-llen='17116:17139'>　就東階客就西階門向堂為正即左在西而右在東</span><br/>
<span class='tline' id='l779' data-llen='17139:17162'>　也凡堂及門外皆人臣之位故以向堂為正也此言</span><br/>
<span class='tline' id='l780' data-llen='17162:17185'>　右社稷而左宗廟者則社稷在門東宗廟在門西也</span><br/>
<span class='tline' id='l781' data-llen='17185:17212'><a onclick="displayPageImage('KR1d0057', 'WYG', '113-44a' );" name="113-44a" class="pb">[113-44a] <img width="20"  src="/static/img/kanseki-5.png"/></a></span><br/>
<span class='tline' id='l782' data-llen='17212:17236'>　所以然者社稷所主之祀東方陽之𤼵生宗廟主死</span><br/>
<span class='tline' id='l783' data-llen='17236:17255'>　者之祭西方為陰陰主死亡者各從類也</span><br/>
<span class='tline' id='l784' data-llen='17255:17258'>　</span><br/>
<span class='tline' id='l785' data-llen='17258:17261'>　</span><br/>
<span class='tline' id='l786' data-llen='17261:17264'>　</span><br/>
<span class='tline' id='l787' data-llen='17264:17267'>　</span><br/>
<span class='tline' id='l788' data-llen='17267:17270'>　</span><br/>
<span class='tline' id='l789' data-llen='17270:17273'>　</span><br/>
<span class='tline' id='l790' data-llen='17273:17300'><a onclick="displayPageImage('KR1d0057', 'WYG', '113-44b' );" name="113-44b" class="pb">[113-44b] <img width="20"  src="/static/img/kanseki-5.png"/></a></span><br/>
<span class='tline' id='l791' data-llen='17300:17303'>　</span><br/>
<span class='tline' id='l792' data-llen='17303:17306'>　</span><br/>
<span class='tline' id='l793' data-llen='17306:17309'>　</span><br/>
<span class='tline' id='l794' data-llen='17309:17312'>　</span><br/>
<span class='tline' id='l795' data-llen='17312:17315'>　</span><br/>
<span class='tline' id='l796' data-llen='17315:17318'>　</span><br/>
<span class='tline' id='l797' data-llen='17318:17321'>　</span><br/>
<span class='tline' id='l798' data-llen='17321:17333'>　禮記集說卷一百十三</span><br/>
</p>
<p><br/>
</p>
  </div>
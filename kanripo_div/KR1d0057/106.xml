<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0057', 'WYG', '106-1a' );" name="106-1a" class="pb">[106-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　禮記集說卷一百六　　　　宋　衛湜　撰</span><br/>
<span class='tline' id='l10' data-llen='212:235'>士之喪二日而殯三日之朝主人杖婦人皆杖於君命</span><br/>
<span class='tline' id='l11' data-llen='235:254'>夫人之命如大夫於大夫世婦之命如大夫</span><br/>
<span class='tline' id='l12' data-llen='254:277'>　鄭氏曰士二日而殯者下大夫也士之禮死與往日</span><br/>
<span class='tline' id='l13' data-llen='277:300'>　生與来日此二日於死者亦得三日也婦人皆杖謂</span><br/>
<span class='tline' id='l14' data-llen='300:315'>　主婦容妾為君女子子在室者</span><br/>
<span class='tline' id='l15' data-llen='315:338'>　孔氏曰此一節明士之杖節二日而殯除死日為二</span><br/>
<span class='tline' id='l16' data-llen='338:364'><a onclick="displayPageImage('KR1d0057', 'WYG', '106-1b' );" name="106-1b" class="pb">[106-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='364:387'>　日也三日殯之明日也士之子於君命其妻於夫人</span><br/>
<span class='tline' id='l18' data-llen='387:410'>　之命如大夫禮皆去杖也若士之子於大夫之命其</span><br/>
<span class='tline' id='l19' data-llen='410:433'>　妻於世婦之命如大夫於大夫之禮大夫之命則輯</span><br/>
<span class='tline' id='l20' data-llen='433:446'>　杖世婦之命則授人杖也</span><br/>
<span class='tline' id='l21' data-llen='446:469'>子皆杖不以即位大夫士哭殯則杖哭柩則輯杖弃杖</span><br/>
<span class='tline' id='l22' data-llen='469:479'>者斷而弃之於隐者</span><br/>
<span class='tline' id='l23' data-llen='479:502'>　鄭氏曰子謂凡庶子也不以即位與去杖同哭殯謂</span><br/>
<span class='tline' id='l24' data-llen='502:525'>　既塗也哭柩謂啓後也大夫士之子於父父也尊近</span><br/>
<span class='tline' id='l25' data-llen='525:551'><a onclick="displayPageImage('KR1d0057', 'WYG', '106-2a' );" name="106-2a" class="pb">[106-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='551:574'>　哭殯可以杖天子諸侯之子於父父也君也尊逺杖</span><br/>
<span class='tline' id='l27' data-llen='574:597'>　不入廟門弃杖於隐者杖是喪至尊為人得而褻之</span><br/>
<span class='tline' id='l28' data-llen='597:620'>　孔氏曰大夫士謂大夫士之適子既攅塗之後於父</span><br/>
<span class='tline' id='l29' data-llen='620:643'>　父也其尊偪近故哭殯可以杖將葬既啓之後對柩</span><br/>
<span class='tline' id='l30' data-llen='643:666'>　為尊則斂去其杖鄭注廟門即殯宫門也大祥斷杖</span><br/>
<span class='tline' id='l31' data-llen='666:680'>　弃於幽隠之處使不穢汙也</span><br/>
<span class='tline' id='l32' data-llen='680:703'>君設大盤造氷焉大夫設夷盤造冰焉士併瓦盤無冰</span><br/>
<span class='tline' id='l33' data-llen='703:726'>設牀襢笫有枕含一牀襲一牀遷尸于堂又一牀皆有</span><br/>
<span class='tline' id='l34' data-llen='726:752'><a onclick="displayPageImage('KR1d0057', 'WYG', '106-2b' );" name="106-2b" class="pb">[106-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='752:762'>枕席君大夫士一也</span><br/>
<span class='tline' id='l36' data-llen='762:785'>　鄭氏曰此事皆沐浴之後冝承濡濯弃於坎下札爛</span><br/>
<span class='tline' id='l37' data-llen='785:808'>　脫在此耳造猶内也襢笫袒簀也謂無席如浴時牀</span><br/>
<span class='tline' id='l38' data-llen='808:831'>　也禮自仲春之後尸既襲既小斂先内氷盤中乃設</span><br/>
<span class='tline' id='l39' data-llen='831:854'>　牀於其上不施席而遷尸焉秋涼而止士不用冰以</span><br/>
<span class='tline' id='l40' data-llen='854:877'>　瓦為盤併以盛水耳漢禮大盤廣八尺長丈二深三</span><br/>
<span class='tline' id='l41' data-llen='877:900'>　尺赤中夷盤小焉周禮天子夷盤士喪禮君賜氷亦</span><br/>
<span class='tline' id='l42' data-llen='900:913'>　用夷盤然則其制宜同之</span><br/>
<span class='tline' id='l43' data-llen='913:939'><a onclick="displayPageImage('KR1d0057', 'WYG', '106-3a' );" name="106-3a" class="pb">[106-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='939:962'>　孔氏曰此一節明初死沐浴之節造冰者造内其冰</span><br/>
<span class='tline' id='l45' data-llen='962:985'>　於盤中夷盤亦内冰小於大盤置冰於下設牀於上</span><br/>
<span class='tline' id='l46' data-llen='985:1008'>　去席襢露笫簀浴時無席為漏水也設冰無席為通</span><br/>
<span class='tline' id='l47' data-llen='1008:1031'>　寒氣也含襲遷尸此三節各有牀唯含一時暫徹枕</span><br/>
<span class='tline' id='l48' data-llen='1031:1054'>　使面平故士喪禮云商祝徹枕含竟並有枕含襲及</span><br/>
<span class='tline' id='l49' data-llen='1054:1077'>　堂皆有席也鄭注既襲謂大夫也既小斂謂士也皆</span><br/>
<span class='tline' id='l50' data-llen='1077:1097'>　是死之明日若天子諸侯亦三日而設冰也</span><br/>
<span class='tline' id='l51' data-llen='1097:1120'>始死遷尸于牀幠用斂衾去死衣小臣楔齒用角柶綴</span><br/>
<span class='tline' id='l52' data-llen='1120:1146'><a onclick="displayPageImage('KR1d0057', 'WYG', '106-3b' );" name="106-3b" class="pb">[106-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1146:1158'>足用燕几君大夫士一也</span><br/>
<span class='tline' id='l54' data-llen='1158:1181'>　鄭氏曰牀謂所設牀笫當牖者也士喪禮曰士死於</span><br/>
<span class='tline' id='l55' data-llen='1181:1204'>　適室幠用斂衾去死衣病時所加新衣及復衣也去</span><br/>
<span class='tline' id='l56' data-llen='1204:1212'>　之以俟沐浴</span><br/>
<span class='tline' id='l57' data-llen='1212:1235'>　孔氏曰此一節反明初死之節下經論死後而沐浴</span><br/>
<span class='tline' id='l58' data-llen='1235:1258'>　前經論浴後設冰經文顛倒尸初在地兾生氣復既</span><br/>
<span class='tline' id='l59' data-llen='1258:1281'>　不生故遷於牀近南當牖前所謂正尸也幠覆也斂</span><br/>
<span class='tline' id='l60' data-llen='1281:1304'>　衾者大斂之衾被也遷尸在牀用斂衾覆之楔齒楔</span><br/>
<span class='tline' id='l61' data-llen='1304:1330'><a onclick="displayPageImage('KR1d0057', 'WYG', '106-4a' );" name="106-4a" class="pb">[106-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1330:1353'>　柱也柶以角為之長六寸兩頭曲屈將含恐口閉急</span><br/>
<span class='tline' id='l63' data-llen='1353:1376'>　故使小臣以柶柱張尸齒令開也尸應著屨恐足辟</span><br/>
<span class='tline' id='l64' data-llen='1376:1399'>　戾亦使小臣側几於足令几脚南出綴拘尸足兩邊</span><br/>
<span class='tline' id='l65' data-llen='1399:1422'>　令直不辟戾也既夕禮綴足用燕几挍在南御者坐</span><br/>
<span class='tline' id='l66' data-llen='1422:1436'>　持是也自始死至此貴賤同</span><br/>
<span class='tline' id='l67' data-llen='1436:1459'>管人汲不說繘屈之盡階不升堂授御者御者入浴小</span><br/>
<span class='tline' id='l68' data-llen='1459:1482'>臣四人抗衾御者二人浴浴水用盆沃水用枓浴用絺</span><br/>
<span class='tline' id='l69' data-llen='1482:1505'>巾挋用浴衣如他日小臣爪足浴餘水弃于坎其母之</span><br/>
<span class='tline' id='l70' data-llen='1505:1531'><a onclick="displayPageImage('KR1d0057', 'WYG', '106-4b' );" name="106-4b" class="pb">[106-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1531:1542'>喪則内御者抗衾而浴</span><br/>
<span class='tline' id='l72' data-llen='1542:1566'>　鄭氏曰抗衾者蔽上重形也挋拭也𤓰足斷足爪也</span><br/>
<span class='tline' id='l73' data-llen='1566:1589'>　孔氏曰此一經明浴時也管人主館舎者汲謂汲水</span><br/>
<span class='tline' id='l74' data-llen='1589:1612'>　瓶索也遽促於事故不說去井索但縈屈執之於手</span><br/>
<span class='tline' id='l75' data-llen='1612:1635'>　中以水從西階而升盡不上堂用盆盛浴水用枓酌</span><br/>
<span class='tline' id='l76' data-llen='1635:1658'>　盆水沃尸用盤於牀下盛浴水絺是細葛除垢為易</span><br/>
<span class='tline' id='l77' data-llen='1658:1681'>　用生時浴衣拭尸肉令燥如他日謂如平生尋常之</span><br/>
<span class='tline' id='l78' data-llen='1681:1704'>　日也浴竟小臣翦尸足之爪坎者甸人所掘階間取</span><br/>
<span class='tline' id='l79' data-llen='1704:1730'><a onclick="displayPageImage('KR1d0057', 'WYG', '106-5a' );" name="106-5a" class="pb">[106-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1730:1753'>　土為竈之坎甸人主郊野之官也内外宜别故母喪</span><br/>
<span class='tline' id='l81' data-llen='1753:1776'>　用内御舉衾内御婦人也事事如前唯浴用人不同</span><br/>
<span class='tline' id='l82' data-llen='1776:1780'>　耳</span><br/>
<span class='tline' id='l83' data-llen='1780:1803'>　嚴陵方氏曰管人主管籥之人也井竈亦其所司故</span><br/>
<span class='tline' id='l84' data-llen='1803:1820'>　使之汲水焉繘井索也枓以木為之</span><br/>
<span class='tline' id='l85' data-llen='1820:1843'>管人汲授御者御者差沐于堂上君沐粱大夫沐稷士</span><br/>
<span class='tline' id='l86' data-llen='1843:1866'>沐粱甸人為垼于西牆下陶人出重鬲管人受沐乃煮</span><br/>
<span class='tline' id='l87' data-llen='1866:1889'>之甸人取所徹廟之西北厞薪用爨之管人授御者沐</span><br/>
<span class='tline' id='l88' data-llen='1889:1915'><a onclick="displayPageImage('KR1d0057', 'WYG', '106-5b' );" name="106-5b" class="pb">[106-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1915:1938'>乃沐沐用瓦盤挋用巾如他日小臣爪手翦湏濡濯弃</span><br/>
<span class='tline' id='l90' data-llen='1938:1942'>于坎</span><br/>
<span class='tline' id='l91' data-llen='1942:1965'>　鄭氏曰差淅也淅飯米取其潘以為沐也浴沃用枓</span><br/>
<span class='tline' id='l92' data-llen='1965:1988'>　沐於盤中文相變也士喪禮沐稻此云士沐粱盖天</span><br/>
<span class='tline' id='l93' data-llen='1988:2006'>　子之士也以差率而上之天子沐黍與</span><br/>
<span class='tline' id='l94' data-llen='2006:2029'>　孔氏曰此一節明沐也粱稷皆謂用其米取汁而沐</span><br/>
<span class='tline' id='l95' data-llen='2029:2052'>　也將沐甸人為土垼塹竈於西牆下以煑沐汁陶人</span><br/>
<span class='tline' id='l96' data-llen='2052:2075'>　作瓦器之官重鬲謂縣重之罌是瓦甁受三升以沐</span><br/>
<span class='tline' id='l97' data-llen='2075:2101'><a onclick="displayPageImage('KR1d0057', 'WYG', '106-6a' );" name="106-6a" class="pb">[106-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2101:2124'>　米為粥實於瓶以䟽布幂口繫以篾縣之覆以葦蓆</span><br/>
<span class='tline' id='l99' data-llen='2124:2147'>　也淅於堂上管人亦升盡等不上堂就御者受淅汁</span><br/>
<span class='tline' id='l100' data-llen='2147:2170'>　往西牆於垼竈鬲中煑之甸人取復魄人所徹正寢</span><br/>
<span class='tline' id='l101' data-llen='2170:2193'>　西北厞以然竈煑沐汁爨然也謂正寢為廟神之也</span><br/>
<span class='tline' id='l102' data-llen='2193:2216'>　舊云抽取屋西北簷或云取屋外當厞隐處薪義亦</span><br/>
<span class='tline' id='l103' data-llen='2216:2239'>　通也煑汁熟管人取以升階授堂上御者御者乃為</span><br/>
<span class='tline' id='l104' data-llen='2239:2262'>　尸沐瓦盤貯沐汁用巾拭髮及面士喪禮注云挋晞</span><br/>
<span class='tline' id='l105' data-llen='2262:2285'>　也清也事事如平生小臣翦手爪治湏象平生也濡</span><br/>
<span class='tline' id='l106' data-llen='2285:2311'><a onclick="displayPageImage('KR1d0057', 'WYG', '106-6b' );" name="106-6b" class="pb">[106-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2311:2334'>　謂煩撋其髮濯謂不浄之汁所濡濯汁弃於坎中鄭</span><br/>
<span class='tline' id='l108' data-llen='2334:2357'>　注士喪禮云巾櫛浴衣亦并弃之其坎案既夕禮掘</span><br/>
<span class='tline' id='l109' data-llen='2357:2380'>　坎南順廣尺輪二尺深三尺南其壌此沐汁弃於坎</span><br/>
<span class='tline' id='l110' data-llen='2380:2403'>　則浴汁亦然沐與浴俱有枓有盤浴云用枓沐云用</span><br/>
<span class='tline' id='l111' data-llen='2403:2426'>　盤故鄭云文相變也案公食大夫禮黍稷為正饌稻</span><br/>
<span class='tline' id='l112' data-llen='2426:2449'>　粱為加是稻粱卑於黍稷黍味美而貴故鄭疑天子</span><br/>
<span class='tline' id='l113' data-llen='2449:2455'>　用之也</span><br/>
<span class='tline' id='l114' data-llen='2455:2478'>君之喪子大夫公子衆士皆三日不食子大夫公子衆</span><br/>
<span class='tline' id='l115' data-llen='2478:2504'><a onclick="displayPageImage('KR1d0057', 'WYG', '106-7a' );" name="106-7a" class="pb">[106-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2504:2527'>士食粥納財朝一溢米莫一溢米食之無算士疏食水</span><br/>
<span class='tline' id='l117' data-llen='2527:2549'>飲食之無算夫人世婦諸妻皆疏食水飲食之無算</span><br/>
<span class='tline' id='l118' data-llen='2549:2572'>　鄭氏曰納財謂食榖也二十兩曰溢於粟米之法一</span><br/>
<span class='tline' id='l119' data-llen='2572:2595'>　溢為米一升二十四分升之一諸妻御妻也同言無</span><br/>
<span class='tline' id='l120' data-llen='2595:2609'>　算則是皆一溢米或粥或飯</span><br/>
<span class='tline' id='l121' data-llen='2609:2632'>　孔氏曰此以下廣明五服之䘮自初死至除服君及</span><br/>
<span class='tline' id='l122' data-llen='2632:2655'>　大夫士食飲之節此經明君䘮食之禮財謂穀也謂</span><br/>
<span class='tline' id='l123' data-llen='2655:2678'>　所食之米也每日納用之米朝唯一溢米莫唯一溢</span><br/>
<span class='tline' id='l124' data-llen='2678:2704'><a onclick="displayPageImage('KR1d0057', 'WYG', '106-7b' );" name="106-7b" class="pb">[106-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2704:2727'>　米也作之無時當湏豫納故云納財案律厯志二十</span><br/>
<span class='tline' id='l126' data-llen='2727:2750'>　兩則米二升與此不同古秤有二法說左傳者云百</span><br/>
<span class='tline' id='l127' data-llen='2750:2773'>　二十斤為石則一斗十二斤為一百九十二兩則一</span><br/>
<span class='tline' id='l128' data-llen='2773:2796'>　升為十九兩有竒今一兩為二十四銖則二十兩為</span><br/>
<span class='tline' id='l129' data-llen='2796:2819'>　四百八十銖計十九兩有竒為一升則總有四百六</span><br/>
<span class='tline' id='l130' data-llen='2819:2842'>　十銖八参以成四百八十銖唯有十九銖二参在是</span><br/>
<span class='tline' id='l131' data-llen='2842:2865'>　為米一升二十四分升之一此大略而言之也居喪</span><br/>
<span class='tline' id='l132' data-llen='2865:2888'>　因病不能頓食隨須則食故云無算士賤病輕故䟽</span><br/>
<span class='tline' id='l133' data-llen='2888:2914'><a onclick="displayPageImage('KR1d0057', 'WYG', '106-8a' );" name="106-8a" class="pb">[106-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2914:2937'>　食䟽麄也食飯也麤米為飯亦水為飲夫人世婦諸</span><br/>
<span class='tline' id='l135' data-llen='2937:2958'>　妻皆婦人質弱恐食粥傷性故言疏食水飲也</span><br/>
<span class='tline' id='l136' data-llen='2958:2981'>大夫之喪主人室老子姓皆食粥衆士疏食水飲妻妾</span><br/>
<span class='tline' id='l137' data-llen='2981:2991'>疏食水飲士亦如之</span><br/>
<span class='tline' id='l138' data-llen='2991:3014'>　鄭氏曰室老其貴臣也衆士所謂衆臣士亦如之如</span><br/>
<span class='tline' id='l139' data-llen='3014:3027'>　其子食粥妻妾疏食水飲</span><br/>
<span class='tline' id='l140' data-llen='3027:3050'>　孔氏曰此經明大夫禮也子姓謂孫也不云衆子主</span><br/>
<span class='tline' id='l141' data-llen='3050:3073'>　人中兼之案喪服傳云卿大夫室老士貴臣其餘皆</span><br/>
<span class='tline' id='l142' data-llen='3073:3099'><a onclick="displayPageImage('KR1d0057', 'WYG', '106-8b' );" name="106-8b" class="pb">[106-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3099:3119'>　衆臣案檀弓主人主婦歠粥主婦謂女主也</span><br/>
<span class='tline' id='l144' data-llen='3119:3142'>既葬主人疏食水飲不食菜果婦人亦如之君大夫士</span><br/>
<span class='tline' id='l145' data-llen='3142:3155'>一也練而食菜果祥而食肉</span><br/>
<span class='tline' id='l146' data-llen='3155:3167'>　鄭氏曰果瓜桃之屬也</span><br/>
<span class='tline' id='l147' data-llen='3167:3190'>　孔氏曰此一節明既葬至練祥君大夫士之食節既</span><br/>
<span class='tline' id='l148' data-llen='3190:3207'>　葬哀殺可以疏食不復用一溢米也</span><br/>
<span class='tline' id='l149' data-llen='3207:3230'>食粥於盛不盥食於篹者盥食菜以醯醬始食肉者先</span><br/>
<span class='tline' id='l150' data-llen='3230:3243'>食乾肉始飲酒者先飲醴酒</span><br/>
<span class='tline' id='l151' data-llen='3243:3269'><a onclick="displayPageImage('KR1d0057', 'WYG', '106-9a' );" name="106-9a" class="pb">[106-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3269:3292'>　鄭氏曰盛謂今時杯杅也篹竹筥也歠者不盥手飯</span><br/>
<span class='tline' id='l153' data-llen='3292:3301'>　者盥篹或作簨</span><br/>
<span class='tline' id='l154' data-llen='3301:3324'>　孔氏曰此一節明食之雜禮歠粥不用手故不盥以</span><br/>
<span class='tline' id='l155' data-llen='3324:3347'>　手就篹取飲故盥也練而食菜果者食之時以醯醬</span><br/>
<span class='tline' id='l156' data-llen='3347:3370'>　也始食肉始飲酒謂祥後也然閒傳曰父母之喪大</span><br/>
<span class='tline' id='l157' data-llen='3370:3393'>　祥有醯醬禫而飲醴酒二文不同蓋記者所聞之異</span><br/>
<span class='tline' id='l158' data-llen='3393:3416'>　案熊氏曰此據病而不能食者練而食醯醬祥而飲</span><br/>
<span class='tline' id='l159' data-llen='3416:3421'>　酒也</span><br/>
<span class='tline' id='l160' data-llen='3421:3447'><a onclick="displayPageImage('KR1d0057', 'WYG', '106-9b' );" name="106-9b" class="pb">[106-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3447:3470'>期之喪三不食食䟽食水飲不食菜果三月既葬食肉</span><br/>
<span class='tline' id='l162' data-llen='3470:3493'>飲酒期終喪不食肉不飲酒父在為母為妻九月之喪</span><br/>
<span class='tline' id='l163' data-llen='3493:3511'>食飲猶期之喪也食肉飲酒不與人樂之</span><br/>
<span class='tline' id='l164' data-llen='3511:3525'>　鄭氏曰食肉飲酒亦謂既葬</span><br/>
<span class='tline' id='l165' data-llen='3525:3548'>　孔氏曰此一節論期與大功喪食之節期之喪謂大</span><br/>
<span class='tline' id='l166' data-llen='3548:3571'>　夫士旁期之喪三不食者謂義服其正服則二日不</span><br/>
<span class='tline' id='l167' data-llen='3571:3587'>　食見閒傳猶期之䘮謂事同期也</span><br/>
<span class='tline' id='l168' data-llen='3587:3610'>五月三月之䘮壹不食再不食可也比葬食肉飲酒不</span><br/>
<span class='tline' id='l169' data-llen='3610:3637'><a onclick="displayPageImage('KR1d0057', 'WYG', '106-10a' );" name="106-10a" class="pb">[106-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3637:3660'>與人樂之叔母世母故主宗子食肉飲酒不能食粥羮</span><br/>
<span class='tline' id='l171' data-llen='3660:3683'>之以菜可也有疾食肉飲酒可也五十不成喪七十唯</span><br/>
<span class='tline' id='l172' data-llen='3683:3689'>衰麻在身</span><br/>
<span class='tline' id='l173' data-llen='3689:3712'>　鄭氏曰叔母以下義服恩輕也故主謂舊君也言故</span><br/>
<span class='tline' id='l174' data-llen='3712:3735'>　主者闗大夫及君也性不能食粥可食飯菜羮有疾</span><br/>
<span class='tline' id='l175' data-llen='3735:3758'>　食肉飲酒為其氣微也不成喪成猶備也所不能備</span><br/>
<span class='tline' id='l176' data-llen='3758:3781'>　謂不致毁不散送之屬也七十居處飲食與吉時同</span><br/>
<span class='tline' id='l177' data-llen='3781:3804'>　孔氏曰此一經明五月三月䘮食之節壹不食謂緦</span><br/>
<span class='tline' id='l178' data-llen='3804:3831'><a onclick="displayPageImage('KR1d0057', 'WYG', '106-10b' );" name="106-10b" class="pb">[106-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3831:3854'>　麻再不食謂小功并言之容殤降之緦麻再不食義</span><br/>
<span class='tline' id='l180' data-llen='3854:3877'>　服小功壹不食故以壹不食再不食結之故閒傳云</span><br/>
<span class='tline' id='l181' data-llen='3877:3900'>　小功緦麻再不食殤降者也故主若是諸侯當云舊</span><br/>
<span class='tline' id='l182' data-llen='3900:3917'>　君主者大夫之稱故知闗大夫君也</span><br/>
<span class='tline' id='l183' data-llen='3917:3940'>既葬若君食之則食之大夫父之友食之則食之矣不</span><br/>
<span class='tline' id='l184' data-llen='3940:3951'>辟粱肉若有酒醴則辭</span><br/>
<span class='tline' id='l185' data-llen='3951:3973'>　鄭氏曰尊者之前可以食美也變於顔色亦不可</span><br/>
<span class='tline' id='l186' data-llen='3973:3996'>　孔氏曰此經明已有喪既葬尊者賜食之禮葬後情</span><br/>
<span class='tline' id='l187' data-llen='3996:4023'><a onclick="displayPageImage('KR1d0057', 'WYG', '106-11a' );" name="106-11a" class="pb">[106-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4023:4046'>　殺可從尊者奪也君食之謂君食臣也大夫謂大夫</span><br/>
<span class='tline' id='l189' data-llen='4046:4069'>　食士也父友謂父同志也其人並尊若命之食則可</span><br/>
<span class='tline' id='l190' data-llen='4069:4092'>　從之食也雖以粱米之飯及肉命食孝子食之若飲</span><br/>
<span class='tline' id='l191' data-llen='4092:4107'>　酒醴則變見顔色故辭而不飲</span><br/>
<span class='tline' id='l192' data-llen='4107:4130'>小斂於戸内大斂於阼君以簟席大夫以蒲席士以葦</span><br/>
<span class='tline' id='l193' data-llen='4130:4133'>席</span><br/>
<span class='tline' id='l194' data-llen='4133:4150'>　鄭氏曰簟細葦席也三者下皆有莞</span><br/>
<span class='tline' id='l195' data-llen='4150:4173'>　孔氐曰此一節明君大夫士小斂大斂所用之席士</span><br/>
<span class='tline' id='l196' data-llen='4173:4200'><a onclick="displayPageImage('KR1d0057', 'WYG', '106-11b' );" name="106-11b" class="pb">[106-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4200:4223'>　卑不嫌故得與君同用簟也案士喪禮記云設牀當</span><br/>
<span class='tline' id='l198' data-llen='4223:4246'>　牖下莞上簟士喪經云布席户内下莞上簟謂小斂</span><br/>
<span class='tline' id='l199' data-llen='4246:4269'>　也大斂云布席如初始死至大斂用席皆有莞也大</span><br/>
<span class='tline' id='l200' data-llen='4269:4292'>　夫辟君上席以蒲若吉禮則蒲在莞下故司几筵繢</span><br/>
<span class='tline' id='l201' data-llen='4292:4305'>　純加莞席紛純與此異也</span><br/>
<span class='tline' id='l202' data-llen='4305:4328'>小斂布絞縮者一橫者三君錦衾大夫縞衾士緇衾皆</span><br/>
<span class='tline' id='l203' data-llen='4328:4351'>一衣十有九稱君陳衣于序東大夫士陳衣于房中皆</span><br/>
<span class='tline' id='l204' data-llen='4351:4362'>西領北上絞紟不在列</span><br/>
<span class='tline' id='l205' data-llen='4362:4389'><a onclick="displayPageImage('KR1d0057', 'WYG', '106-12a' );" name="106-12a" class="pb">[106-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4389:4412'>　鄭氏曰絞既斂所用束堅之者縮從也衣十有九稱</span><br/>
<span class='tline' id='l207' data-llen='4412:4435'>　法天地之終數也士喪禮小斂陳衣於房中南領西</span><br/>
<span class='tline' id='l208' data-llen='4435:4458'>　上與大夫異今此同亦盖天子之士也絞紟不在列</span><br/>
<span class='tline' id='l209' data-llen='4458:4481'>　以其不成稱不連數也小斂無紟因絞不在列見之</span><br/>
<span class='tline' id='l210' data-llen='4481:4490'>　也或曰縮者二</span><br/>
<span class='tline' id='l211' data-llen='4490:4513'>　孔氏曰此以下至絺綌紵不入廣明君大夫士小斂</span><br/>
<span class='tline' id='l212' data-llen='4513:4536'>　大斂及襚所用之衣并所陳之處經明小斂之衣以</span><br/>
<span class='tline' id='l213' data-llen='4536:4559'>　布為絞從者一幅豎置於尸下横者三幅亦在尸下</span><br/>
<span class='tline' id='l214' data-llen='4559:4586'><a onclick="displayPageImage('KR1d0057', 'WYG', '106-12b' );" name="106-12b" class="pb">[106-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4586:4609'>　從者在横者之上每幅之末析為三片以結束為便</span><br/>
<span class='tline' id='l216' data-llen='4609:4632'>　也君大夫士各用一衾故云皆一舒衾於此絞上君</span><br/>
<span class='tline' id='l217' data-llen='4632:4655'>　大夫士同用十九稱衣布於衾上然後舉尸於衣上</span><br/>
<span class='tline' id='l218' data-llen='4655:4678'>　屈衣裹又屈衾裹之然後以絞束之天數終於九地</span><br/>
<span class='tline' id='l219' data-llen='4678:4701'>　數終於十人既終故云以天地終數斂之也陳衣謂</span><br/>
<span class='tline' id='l220' data-llen='4701:4724'>　將小斂陳衣也房中者東房大夫士唯有東房也絞</span><br/>
<span class='tline' id='l221' data-llen='4724:4735'>　紟不在十九稱之列</span><br/>
<span class='tline' id='l222' data-llen='4735:4758'>大斂布絞縮者三横者五布紟二衾君大夫士一也君</span><br/>
<span class='tline' id='l223' data-llen='4758:4785'><a onclick="displayPageImage('KR1d0057', 'WYG', '106-13a' );" name="106-13a" class="pb">[106-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4785:4808'>陳衣于庭百稱北領西上大夫陳衣于序東五十稱西</span><br/>
<span class='tline' id='l225' data-llen='4808:4831'>領南上士陳衣于序東三十稱西領南上絞紟如朝服</span><br/>
<span class='tline' id='l226' data-llen='4831:4845'>絞一幅為三不辟紟五幅無紞</span><br/>
<span class='tline' id='l227' data-llen='4845:4868'>　鄭氏曰二衾者或覆之或薦之如朝服者謂布精麄</span><br/>
<span class='tline' id='l228' data-llen='4868:4891'>　朝服十五升小斂之絞也廣終幅析其末以為堅之</span><br/>
<span class='tline' id='l229' data-llen='4891:4914'>　强也大斂之絞一幅三析用之以為堅之急也紞以</span><br/>
<span class='tline' id='l230' data-llen='4914:4937'>　組類為之綴之領側若今被識矣生時襌被有識死</span><br/>
<span class='tline' id='l231' data-llen='4937:4960'>　者去之異於生也士喪禮大斂亦陳衣於房中南領</span><br/>
<span class='tline' id='l232' data-llen='4960:4987'><a onclick="displayPageImage('KR1d0057', 'WYG', '106-13b' );" name="106-13b" class="pb">[106-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4987:5010'>　西上與大夫異今此又同亦盖天子之士紞或為㸃</span><br/>
<span class='tline' id='l234' data-llen='5010:5033'>　孔氏曰此一節明大斂之事布絞縮者三者取布一</span><br/>
<span class='tline' id='l235' data-llen='5033:5056'>　幅裂作三片直用之兩頭裂中央不通横者五者又</span><br/>
<span class='tline' id='l236' data-llen='5056:5079'>　取布二幅分裂作六片用五片横於縮下布紟者襌</span><br/>
<span class='tline' id='l237' data-llen='5079:5102'>　被也當在絞上以絞束之二衾者小斂君大夫士各</span><br/>
<span class='tline' id='l238' data-llen='5102:5125'>　一衾至大斂各加一衾為二衾其衾所用與小斂同</span><br/>
<span class='tline' id='l239' data-llen='5125:5149'>　但此衾一是始死覆尸者故士喪禮云幠用斂衾注大</span><br/>
<span class='tline' id='l240' data-llen='5149:5172'>　斂所并用之衾一是大斂時復制士既然明大夫以</span><br/>
<span class='tline' id='l241' data-llen='5172:5199'><a onclick="displayPageImage('KR1d0057', 'WYG', '106-14a' );" name="106-14a" class="pb">[106-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5199:5222'>　上亦然君陳衣百稱者衣多故陳在庭為榮案鄭注</span><br/>
<span class='tline' id='l243' data-llen='5222:5245'>　雜記篇襲禮大夫五諸侯七上公九天子十二稱則</span><br/>
<span class='tline' id='l244' data-llen='5245:5268'>　此大斂天子當百二十稱上公九十稱侯伯子男七</span><br/>
<span class='tline' id='l245' data-llen='5268:5291'>　十稱今云君百稱者舉上公全數言之北領謂尸在</span><br/>
<span class='tline' id='l246' data-llen='5291:5314'>　堂也西上由西階取之便也大夫士小斂衣少統於</span><br/>
<span class='tline' id='l247' data-llen='5314:5337'>　尸故北上大斂衣多故南上亦取之便也絞之於紟</span><br/>
<span class='tline' id='l248' data-llen='5337:5360'>　二者布精麤皆如朝服十五升絞以一幅之布分為</span><br/>
<span class='tline' id='l249' data-llen='5360:5383'>　三叚辟擘也小斂絞全幅析裂其末為三大斂之絞</span><br/>
<span class='tline' id='l250' data-llen='5383:5410'><a onclick="displayPageImage('KR1d0057', 'WYG', '106-14b' );" name="106-14b" class="pb">[106-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5410:5433'>　既小不復擘裂其末古字假借讀辟為擘也鄭注堅</span><br/>
<span class='tline' id='l252' data-llen='5433:5456'>　之强堅之急者觧小斂絞用布全幅以衣少欲得堅</span><br/>
<span class='tline' id='l253' data-llen='5456:5479'>　束力强也大斂一幅分為三片凡物細則束縛牢急</span><br/>
<span class='tline' id='l254' data-llen='5479:5502'>　以衣多故湏急也鄭注紞綴之領側若被識者領為</span><br/>
<span class='tline' id='l255' data-llen='5502:5525'>　被頭側謂被旁識謂記識言綴此組類於領及側如</span><br/>
<span class='tline' id='l256' data-llen='5525:5548'>　今被之記識也案皇氏曰紟襌被也取置絞束之下</span><br/>
<span class='tline' id='l257' data-llen='5548:5567'>　擬用以舉尸也孝經云衣食而舉之是也</span><br/>
<span class='tline' id='l258' data-llen='5567:5590'>小斂之衣祭服不倒君無襚大夫士畢主人之祭服親</span><br/>
<span class='tline' id='l259' data-llen='5590:5617'><a onclick="displayPageImage('KR1d0057', 'WYG', '106-15a' );" name="106-15a" class="pb">[106-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5617:5640'>戚之衣受之不以即陳小斂君大夫士皆用複衣複衾</span><br/>
<span class='tline' id='l261' data-llen='5640:5663'>大斂君大夫士祭服無算君褶衣褶衾大夫士猶小斂</span><br/>
<span class='tline' id='l262' data-llen='5663:5666'>也</span><br/>
<span class='tline' id='l263' data-llen='5666:5689'>　鄭氏曰不倒尊祭服也斂者要方散衣有倒君無禭</span><br/>
<span class='tline' id='l264' data-llen='5689:5710'>　者不陳不以斂也褶袷也君衣尚多去其著也</span><br/>
<span class='tline' id='l265' data-llen='5710:5733'>　孔氏曰祭服謂死者所用也小斂十九稱不悉著之</span><br/>
<span class='tline' id='l266' data-llen='5733:5756'>　但用裏尸要取其方而衣其倒領在足間者唯祭服</span><br/>
<span class='tline' id='l267' data-llen='5756:5779'>　尊領不倒在足也君無襚者國君陳衣及斂悉用己</span><br/>
<span class='tline' id='l268' data-llen='5779:5806'><a onclick="displayPageImage('KR1d0057', 'WYG', '106-15b' );" name="106-15b" class="pb">[106-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5806:5829'>　衣臣有致襚不得陳用也大夫士降於君小斂則先</span><br/>
<span class='tline' id='l270' data-llen='5829:5852'>　畢盡用己正服乃用賔客襚者也用衣之羙者故言</span><br/>
<span class='tline' id='l271' data-llen='5852:5875'>　祭服若親屬有衣相送受之而不以即陳列也士喪</span><br/>
<span class='tline' id='l272' data-llen='5875:5898'>　禮鄭注云大功以上有同財之義襚之不將命自即</span><br/>
<span class='tline' id='l273' data-llen='5898:5921'>　陳於房中小功以下及同姓皆將命祭服無算算數</span><br/>
<span class='tline' id='l274' data-llen='5921:5944'>　也大斂所有祭服皆用之無限數也大夫士猶小斂</span><br/>
<span class='tline' id='l275' data-llen='5944:5967'>　則複衣複衾也據主人之衣故用複若襚亦得用袷</span><br/>
<span class='tline' id='l276' data-llen='5967:5981'>　也故士喪禮云禭以褶是也</span><br/>
<span class='tline' id='l277' data-llen='5981:6008'><a onclick="displayPageImage('KR1d0057', 'WYG', '106-16a' );" name="106-16a" class="pb">[106-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6008:6031'>　廬陵胡氏曰謂君不以衣襚大夫士也此謂小斂若</span><br/>
<span class='tline' id='l279' data-llen='6031:6045'>　大斂則君有襚士喪禮具之</span><br/>
<span class='tline' id='l280' data-llen='6045:6061'>袍必有表不襌衣必有裳謂之一稱</span><br/>
<span class='tline' id='l281' data-llen='6061:6084'>　鄭氏曰袍䙝衣必有以表之乃成稱也雜記曰子羔</span><br/>
<span class='tline' id='l282' data-llen='6084:6107'>　之襲繭衣裳與稅衣纁袡為一是也論語當暑袗絺</span><br/>
<span class='tline' id='l283' data-llen='6107:6121'>　綌必表而出之亦為其䙝也</span><br/>
<span class='tline' id='l284' data-llen='6121:6144'>　孔氏曰袍有衣以表之不使襌露也引雜記證子羔</span><br/>
<span class='tline' id='l285' data-llen='6144:6167'>　之襲有袍繭衣上加稅衣為表乃成稱引論語證衣</span><br/>
<span class='tline' id='l286' data-llen='6167:6194'><a onclick="displayPageImage('KR1d0057', 'WYG', '106-16b' );" name="106-16b" class="pb">[106-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6194:6217'>　上加表死則冬夏並用袍上並加表案熊氏曰䙝衣</span><br/>
<span class='tline' id='l288' data-llen='6217:6240'>　所用尊卑不同士襲而用䙝衣故士喪禮陳襲事爵</span><br/>
<span class='tline' id='l289' data-llen='6240:6263'>　弁服皮弁服褖衣注云褖所以表袍是襲有袍士喪</span><br/>
<span class='tline' id='l290' data-llen='6263:6286'>　禮小斂云祭服次散衣次注云褖衣以下袍繭之屬</span><br/>
<span class='tline' id='l291' data-llen='6286:6309'>　是小斂有袍士喪大斂散衣是亦有袍若大夫襲亦</span><br/>
<span class='tline' id='l292' data-llen='6309:6332'>　有袍案雜記子羔之襲繭衣裳是也若公則襲及大</span><br/>
<span class='tline' id='l293' data-llen='6332:6355'>　小斂皆不用䙝衣雜記公襲無袍繭是也襲輕尚無</span><br/>
<span class='tline' id='l294' data-llen='6355:6364'>　大小斂無可知</span><br/>
<span class='tline' id='l295' data-llen='6364:6391'><a onclick="displayPageImage('KR1d0057', 'WYG', '106-17a' );" name="106-17a" class="pb">[106-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6391:6404'>　唐陸氏曰衣單複俱曰稱</span><br/>
<span class='tline' id='l297' data-llen='6404:6427'>凡陳衣者實之篋取衣者亦以篋升降者自西階凡陳</span><br/>
<span class='tline' id='l298' data-llen='6427:6442'>衣不詘非列采不入絺綌紵不入</span><br/>
<span class='tline' id='l299' data-llen='6442:6465'>　鄭氏曰取猶受也不屈謂舒而不卷也列采謂正服</span><br/>
<span class='tline' id='l300' data-llen='6465:6488'>　之色也絺綌紵當暑之䙝衣也襲尸重形冬夏用袍</span><br/>
<span class='tline' id='l301' data-llen='6488:6497'>　及斂則用正服</span><br/>
<span class='tline' id='l302' data-llen='6497:6520'>　孔氏曰列采謂五方正色非列采謂雜色不入陳之</span><br/>
<span class='tline' id='l303' data-llen='6520:6540'>　也絺是細葛綌是麄葛紵是紵布此䙝衣也</span><br/>
<span class='tline' id='l304' data-llen='6540:6567'><a onclick="displayPageImage('KR1d0057', 'WYG', '106-17b' );" name="106-17b" class="pb">[106-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6567:6590'>凡斂者袒遷尸者襲君之喪大胥是斂衆胥佐之大夫</span><br/>
<span class='tline' id='l306' data-llen='6590:6611'>之喪大胥侍之衆胥是斂士之喪胥為侍士是斂</span><br/>
<span class='tline' id='l307' data-llen='6611:6634'>　鄭氏曰袒者於事便也胥樂官也不掌喪事胥當為</span><br/>
<span class='tline' id='l308' data-llen='6634:6657'>　祝字之誤也侍猶臨也大祝之職大喪賛斂喪祝卿</span><br/>
<span class='tline' id='l309' data-llen='6657:6673'>　大夫之喪掌斂士喪禮商祝主斂</span><br/>
<span class='tline' id='l310' data-llen='6673:6696'>　孔氏曰此一節明斂所用之人大小斂事多故袒為</span><br/>
<span class='tline' id='l311' data-llen='6696:6719'>　便遷尸入棺事少故襲大祝是接神者故君喪使執</span><br/>
<span class='tline' id='l312' data-llen='6719:6742'>　斂事是猶執也衆祝䘮祝也賤故副佐大祝也大夫</span><br/>
<span class='tline' id='l313' data-llen='6742:6769'><a onclick="displayPageImage('KR1d0057', 'WYG', '106-18a' );" name="106-18a" class="pb">[106-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6769:6792'>　卑故大祝侍之侍謂臨檢之也君應有侍者不知何</span><br/>
<span class='tline' id='l315' data-llen='6792:6815'>　人也衆祝即喪祝卑故親執斂也士之喪喪祝臨之</span><br/>
<span class='tline' id='l316' data-llen='6815:6838'>　士之朋友来助斂也士喪禮士舉遷尸是也商祝祝</span><br/>
<span class='tline' id='l317' data-llen='6838:6845'>　習商禮者</span><br/>
<span class='tline' id='l318' data-llen='6845:6862'>小斂大斂祭服不倒皆左衽結絞不紐</span><br/>
<span class='tline' id='l319' data-llen='6862:6878'>　鄭氏曰左衽衽向左也反生時也</span><br/>
<span class='tline' id='l320' data-llen='6878:6901'>　孔氏曰此一節明斂衣之法前也言小斂不倒此又</span><br/>
<span class='tline' id='l321' data-llen='6901:6924'>　並言者為下諸事出也衽衣襟也生向右左手觧抽</span><br/>
<span class='tline' id='l322' data-llen='6924:6951'><a onclick="displayPageImage('KR1d0057', 'WYG', '106-18b' );" name="106-18b" class="pb">[106-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6951:6974'>　帶便也死則襟向左示不復觧生時帶並為屈紐使</span><br/>
<span class='tline' id='l324' data-llen='6974:6997'>　易抽觧若死則無復觧義故絞束畢結之不為紐也</span><br/>
<span class='tline' id='l325' data-llen='6997:7020'>斂者既斂必哭士與其執事則斂斂焉則為之壹不食</span><br/>
<span class='tline' id='l326' data-llen='7020:7027'>凡斂者六人</span><br/>
<span class='tline' id='l327' data-llen='7027:7050'>　鄭氏曰斂者必使所與執事者不欲妄人䙝之執或</span><br/>
<span class='tline' id='l328' data-llen='7050:7062'>　為<img height='20' width='20' alt='&amp;KR3306' title='KR3306' src='https://raw.githubusercontent.com/kanripo/KR-Gaiji/master/images/KR3306.png'/></span><br/>
<span class='tline' id='l329' data-llen='7062:7085'>　孔氏曰斂者謂大祝衆祝之屬以其與亾者或臣舊</span><br/>
<span class='tline' id='l330' data-llen='7085:7108'>　或有㤙今手為執事專心則増感故斂竟皆哭也士</span><br/>
<span class='tline' id='l331' data-llen='7108:7135'><a onclick="displayPageImage('KR1d0057', 'WYG', '106-19a' );" name="106-19a" class="pb">[106-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7135:7158'>　與其執事謂平生曾與亾者共執事今與喪所則助</span><br/>
<span class='tline' id='l333' data-llen='7158:7181'>　斂若不經共執事則䙝惡之不使斂也生經有恩死</span><br/>
<span class='tline' id='l334' data-llen='7181:7204'>　又為之斂為之廢壹食斂兩邊各三人故用六人凡</span><br/>
<span class='tline' id='l335' data-llen='7204:7212'>　者貴賤同也</span><br/>
<span class='tline' id='l336' data-llen='7212:7235'>　山隂陸氏曰君子所遇而安則死亦樂矣莊子南面</span><br/>
<span class='tline' id='l337' data-llen='7235:7258'>　王樂是也故君之喪使大胥是斂衆胥佐之夫愛親</span><br/>
<span class='tline' id='l338' data-llen='7258:7281'>　豈有窮哉故凡斂孝子非之大胥是焉檀弓曰君於</span><br/>
<span class='tline' id='l339' data-llen='7281:7304'>　大夫將葬及出命引之言孝子可以義奪也士商祝</span><br/>
<span class='tline' id='l340' data-llen='7304:7331'><a onclick="displayPageImage('KR1d0057', 'WYG', '106-19b' );" name="106-19b" class="pb">[106-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7331:7350'>　主斂士是之而已鄭氏謂胥當為祝誤矣</span><br/>
<span class='tline' id='l342' data-llen='7350:7373'>君錦冒黼殺綴旁七大夫元冒黼殺綴旁五士緇冒赬</span><br/>
<span class='tline' id='l343' data-llen='7373:7396'>殺綴旁三凡冒質長與手齊殺三尺自小斂以往用夷</span><br/>
<span class='tline' id='l344' data-llen='7396:7408'>衾夷衾質殺之裁猶冒也</span><br/>
<span class='tline' id='l345' data-llen='7408:7431'>　鄭氏曰冒者既襲所以韜尸重形也殺冒之下羣韜</span><br/>
<span class='tline' id='l346' data-llen='7431:7454'>　足上行者也小斂又覆以夷衾裁猶制也字或為材</span><br/>
<span class='tline' id='l347' data-llen='7454:7477'>　孔氏曰此一經明尊卑冒制冒謂襲後小斂前所用</span><br/>
<span class='tline' id='l348' data-llen='7477:7500'>　以韜尸也冒有質殺者作兩囊各縫合一頭又縫連</span><br/>
<span class='tline' id='l349' data-llen='7500:7527'><a onclick="displayPageImage('KR1d0057', 'WYG', '106-20a' );" name="106-20a" class="pb">[106-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7527:7550'>　一邊餘一邊不縫兩囊皆然也上者曰質下者曰殺</span><br/>
<span class='tline' id='l351' data-llen='7550:7573'>　君質用錦殺用黼鄭注士喪禮云冒制如直囊其用</span><br/>
<span class='tline' id='l352' data-llen='7573:7596'>　之先以殺韜足而上後以質韜首而下綴旁七者不</span><br/>
<span class='tline' id='l353' data-llen='7596:7619'>　縫之邊上下安七帶綴以結之也大夫綴旁五士旁</span><br/>
<span class='tline' id='l354' data-llen='7619:7642'>　三者尊卑之差也鄭注士喪禮云上元下纁象天地</span><br/>
<span class='tline' id='l355' data-llen='7642:7665'>　也以此推之士赬殺則君大夫畫殺為斧文也凡冒</span><br/>
<span class='tline' id='l356' data-llen='7665:7688'>　謂通貴賤也冒之質從頭韜来至下長短與手相齊</span><br/>
<span class='tline' id='l357' data-llen='7688:7711'>　也殺從足韜上長三尺自小斂以往往猶後也小斂</span><br/>
<span class='tline' id='l358' data-llen='7711:7738'><a onclick="displayPageImage('KR1d0057', 'WYG', '106-20b' );" name="106-20b" class="pb">[106-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7738:7761'>　前有冒小斂後衣多故用夷衾覆之夷衾質殺之裁</span><br/>
<span class='tline' id='l360' data-llen='7761:7784'>　猶冒也者言夷衾所用上齊於手下三尺所用繒色</span><br/>
<span class='tline' id='l361' data-llen='7784:7806'>　及長短制度如冒之質殺但不復為囊及旁綴也</span><br/>
<span class='tline' id='l362' data-llen='7806:7829'>君將大斂子弁絰即位于序端卿大夫即位于堂廉楹</span><br/>
<span class='tline' id='l363' data-llen='7829:7852'>西北面東上父兄堂下北面夫人命婦尸西東面外宗</span><br/>
<span class='tline' id='l364' data-llen='7852:7875'>房中南面小臣鋪席商祝鋪絞紟衾衣士盥于盤上士</span><br/>
<span class='tline' id='l365' data-llen='7875:7898'>舉遷尸于斂上卒斂宰告子馮之踊夫人東面亦如之</span><br/>
<span class='tline' id='l366' data-llen='7898:7921'>　鄭氏曰子弁絰者未成服弁如爵弁而素大夫之喪</span><br/>
<span class='tline' id='l367' data-llen='7921:7948'><a onclick="displayPageImage('KR1d0057', 'WYG', '106-21a' );" name="106-21a" class="pb">[106-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7948:7955'>　子亦弁絰</span><br/>
<span class='tline' id='l369' data-llen='7955:7978'>　孔氏曰此一經明君大斂時節也成服則著喪冠弁</span><br/>
<span class='tline' id='l370' data-llen='7978:8001'>　絰是未成服君大夫士皆然此雖謂大斂其小斂亦</span><br/>
<span class='tline' id='l371' data-llen='8001:8024'>　同也序謂東序端謂序之南頭卿大夫謂羣臣也堂</span><br/>
<span class='tline' id='l372' data-llen='8024:8047'>　亷謂堂基南畔亷稜之上楹謂南近堂亷者子既在</span><br/>
<span class='tline' id='l373' data-llen='8047:8070'>　序端故羣臣列於基上東楹之西也父兄諸父諸兄</span><br/>
<span class='tline' id='l374' data-llen='8070:8093'>　不仕者以其賤故在堂下鄉北以東為上也若士亦</span><br/>
<span class='tline' id='l375' data-llen='8093:8116'>　在堂下外宗君姑姊妹之女及姨舅之女也輕故在</span><br/>
<span class='tline' id='l376' data-llen='8116:8143'><a onclick="displayPageImage('KR1d0057', 'WYG', '106-21b' );" name="106-21b" class="pb">[106-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8143:8166'>　房中而鄉南鋪席謂下莞上簟敷於阼階上供大斂</span><br/>
<span class='tline' id='l378' data-llen='8166:8189'>　也商祝鋪絞紟衾衣等致于小臣所鋪席上以待尸</span><br/>
<span class='tline' id='l379' data-llen='8189:8212'>　也士亦喪祝之屬周禮喪祝上士二人中士四人下</span><br/>
<span class='tline' id='l380' data-llen='8212:8235'>　士八人將舉尸故先盥手于盤上也斂上即斂處宰</span><br/>
<span class='tline' id='l381' data-llen='8235:8258'>　告者斂畢大宰告孝子也孝子得告馮尸而起踊夫</span><br/>
<span class='tline' id='l382' data-llen='8258:8273'>　人亦馮尸而踊馮竟乃斂於棺</span><br/>
<span class='tline' id='l383' data-llen='8273:8296'>大夫之喪將大斂既鋪絞紟衾衣君至主人迎先入門</span><br/>
<span class='tline' id='l384' data-llen='8296:8319'>右巫止于門外君釋菜祝先入升堂君即位于序端卿</span><br/>
<span class='tline' id='l385' data-llen='8319:8346'><a onclick="displayPageImage('KR1d0057', 'WYG', '106-22a' );" name="106-22a" class="pb">[106-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8346:8369'>大夫即位于堂廉楹西北面東上主人房外南面主婦</span><br/>
<span class='tline' id='l387' data-llen='8369:8392'>尸西東面遷尸卒斂宰告主人降北面于堂下君撫之</span><br/>
<span class='tline' id='l388' data-llen='8392:8411'>主人拜稽顙君降升主人馮之命主婦馮之</span><br/>
<span class='tline' id='l389' data-llen='8411:8434'>　鄭氏曰先入右者入門而右也巫止者君行必與巫</span><br/>
<span class='tline' id='l390' data-llen='8434:8457'>　巫主辟凶邪也釋菜禮門神也必禮門神者禮君非</span><br/>
<span class='tline' id='l391' data-llen='8457:8480'>　問疾弔喪不入諸臣之家也主人房外南面大夫之</span><br/>
<span class='tline' id='l392' data-llen='8480:8490'>　子尊得升視斂也</span><br/>
<span class='tline' id='l393' data-llen='8490:8513'>　孔氏曰此一經明大夫大斂節也主人適子也出門</span><br/>
<span class='tline' id='l394' data-llen='8513:8540'><a onclick="displayPageImage('KR1d0057', 'WYG', '106-22b' );" name="106-22b" class="pb">[106-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8540:8563'>　迎君望見馬首不哭不拜先還入門右北面以待君</span><br/>
<span class='tline' id='l396' data-llen='8563:8586'>　至士喪禮注云不哭厭於君不敢伸其私㤙也巫止</span><br/>
<span class='tline' id='l397' data-llen='8586:8609'>　門外者君臨臣喪巫祝桃茢至門恐主人惡之且禮</span><br/>
<span class='tline' id='l398' data-llen='8609:8632'>　敬主人故不將巫入對尸柩士喪禮云巫止于廟門</span><br/>
<span class='tline' id='l399' data-llen='8632:8655'>　外祝代之具在檀弓䟽巫止而祝代入故先君而入</span><br/>
<span class='tline' id='l400' data-llen='8655:8678'>　門升自阼階也君隨祝後而升堂即位於東序之端</span><br/>
<span class='tline' id='l401' data-llen='8678:8701'>　阼階上之東是適子臨斂處也主人房外南面者鄉</span><br/>
<span class='tline' id='l402' data-llen='8701:8724'>　者在門右君升則主人亦升立君之北東房之外面</span><br/>
<span class='tline' id='l403' data-llen='8724:8751'><a onclick="displayPageImage('KR1d0057', 'WYG', '106-23a' );" name="106-23a" class="pb">[106-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8751:8774'>　鄉南俱欲視斂也遷尸者鄉鋪絞紟衾衣而君至今</span><br/>
<span class='tline' id='l405' data-llen='8774:8797'>　列位畢故舉尸于鋪衣上也主人得告斂畢降西階</span><br/>
<span class='tline' id='l406' data-llen='8797:8820'>　堂下鄉北立待君者君臣情重方為分異故斂竟君</span><br/>
<span class='tline' id='l407' data-llen='8820:8843'>　以手撫案尸與之别主人見君撫尸故在堂下拜稽</span><br/>
<span class='tline' id='l408' data-llen='8843:8866'>　顙以禮君之恩君降者撫尸畢而下堂也升主人者</span><br/>
<span class='tline' id='l409' data-llen='8866:8889'>　君命升之也主人升自西階由足西面馮尸不當君</span><br/>
<span class='tline' id='l410' data-llen='8889:8912'>　所君又命主婦馮之士喪禮其子不得升故鄭注大</span><br/>
<span class='tline' id='l411' data-llen='8912:8924'>　夫之子尊得升視斂也</span><br/>
<span class='tline' id='l412' data-llen='8924:8951'><a onclick="displayPageImage('KR1d0057', 'WYG', '106-23b' );" name="106-23b" class="pb">[106-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8951:8974'>　橫渠張氏曰巫祝皆所以接鬼神也巫之接鬼神者</span><br/>
<span class='tline' id='l414' data-llen='8974:8997'>　不說有鬼神直以至誠感之若有所應感之正則得</span><br/>
<span class='tline' id='l415' data-llen='8997:9011'>　正感之邪則得邪聖人存之</span><br/>
<span class='tline' id='l416' data-llen='9011:9032'>　山隂陸氏曰君釋菜者非修絜不入諸臣之家</span><br/>
<span class='tline' id='l417' data-llen='9032:9050'>士之䘮將大斂君不在其餘禮猶大夫也</span><br/>
<span class='tline' id='l418' data-llen='9050:9067'>　鄭氏曰其餘謂卿大夫及主婦之位</span><br/>
<span class='tline' id='l419' data-llen='9067:9091'>　孔氏曰此一節明士斂之節士喪卑無恩君不視斂故</span><br/>
<span class='tline' id='l420' data-llen='9091:9114'>　云君不在也其餘鋪衣列位男女之儀悉如大夫也</span><br/>
<span class='tline' id='l421' data-llen='9114:9141'><a onclick="displayPageImage('KR1d0057', 'WYG', '106-24a' );" name="106-24a" class="pb">[106-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9141:9164'>鋪絞紟踊鋪衾踊鋪衣踊遷尸踊斂衣踊斂衾踊斂絞</span><br/>
<span class='tline' id='l423' data-llen='9164:9168'>紟踊</span><br/>
<span class='tline' id='l424' data-llen='9168:9179'>　鄭氏曰目孝子踊節</span><br/>
<span class='tline' id='l425' data-llen='9179:9195'>　孔氏曰此一節明孝子貴賤踊節</span><br/>
<span class='tline' id='l426' data-llen='9195:9218'>君撫大夫撫内命婦大夫撫室老撫姪娣君大夫馮父</span><br/>
<span class='tline' id='l427' data-llen='9218:9241'>母妻長子不馮庶子士馮父母妻長子庶子庶子有子</span><br/>
<span class='tline' id='l428' data-llen='9241:9264'>則父母不馮其尸凡馮尸者父母先妻子後君於臣撫</span><br/>
<span class='tline' id='l429' data-llen='9264:9287'>之父母於子執之子於父母馮之婦於舅姑奉之舅姑</span><br/>
<span class='tline' id='l430' data-llen='9287:9314'><a onclick="displayPageImage('KR1d0057', 'WYG', '106-24b' );" name="106-24b" class="pb">[106-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9314:9337'>於婦撫之妻於夫拘之夫於妻於昆弟執之馮尸不當</span><br/>
<span class='tline' id='l432' data-llen='9337:9347'>君所凡馮尸興必踊</span><br/>
<span class='tline' id='l433' data-llen='9347:9370'>　鄭氏曰撫以手案之也内命婦君之世婦馮謂扶持</span><br/>
<span class='tline' id='l434' data-llen='9370:9393'>　服膺也君於臣撫之至夫與妻於昆弟執之此恩之</span><br/>
<span class='tline' id='l435' data-llen='9393:9416'>　深淺尊卑之儀也馮之類必當心馮尸不當君所不</span><br/>
<span class='tline' id='l436' data-llen='9416:9439'>　敢與尊者所馮同處也凡馮尸興必踊悲哀之至馮</span><br/>
<span class='tline' id='l437' data-llen='9439:9445'>　尸必坐</span><br/>
<span class='tline' id='l438' data-llen='9445:9468'>　孔氏曰此一節明撫尸及馮尸之節大夫貴故君自</span><br/>
<span class='tline' id='l439' data-llen='9468:9495'><a onclick="displayPageImage('KR1d0057', 'WYG', '106-25a' );" name="106-25a" class="pb">[106-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9495:9518'>　撫之大夫以室老為貴臣以姪娣為貴妾死則為之</span><br/>
<span class='tline' id='l441' data-llen='9518:9541'>　服故並撫之也君大夫自主父母妻長子四人䘮故</span><br/>
<span class='tline' id='l442' data-llen='9541:9564'>　同馮之馮父母撫妻子并云馮通言耳士賤故馮及</span><br/>
<span class='tline' id='l443' data-llen='9564:9587'>　庶子無子者君大夫庶子雖無子不得馮也凡馮尸</span><br/>
<span class='tline' id='l444' data-llen='9587:9610'>　者凡主人也父母先妻子後謂尸之父母妻子也君</span><br/>
<span class='tline' id='l445' data-llen='9610:9633'>　尊於臣但以手撫案尸心身不服膺也父母於子執</span><br/>
<span class='tline' id='l446' data-llen='9633:9656'>　之當心上衣也子於父母馮之服膺心上也婦於舅</span><br/>
<span class='tline' id='l447' data-llen='9656:9679'>　姑尊故奉當心上衣也舅姑於婦亦手案尸心與君</span><br/>
<span class='tline' id='l448' data-llen='9679:9706'><a onclick="displayPageImage('KR1d0057', 'WYG', '106-25b' );" name="106-25b" class="pb">[106-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9706:9729'>　為臣同也妻於夫拘之微引心上衣輕於馮重於執</span><br/>
<span class='tline' id='l450' data-llen='9729:9752'>　也夫於妻於昆弟亦執心上衣也不當君所者君已</span><br/>
<span class='tline' id='l451' data-llen='9752:9775'>　馮心則餘人馮者宜少辟之凡馮尸必哀殞故起必</span><br/>
<span class='tline' id='l452' data-llen='9775:9798'>　踊泄之馮者為重奉次之拘次之執次之尊者則馮</span><br/>
<span class='tline' id='l453' data-llen='9798:9821'>　奉卑者則撫執執雖輕於撫而恩深故君於臣撫父</span><br/>
<span class='tline' id='l454' data-llen='9821:9844'>　母於子執是兼有尊卑深淺也士喪禮君坐撫當心</span><br/>
<span class='tline' id='l455' data-llen='9844:9865'>　此下云馮尸不當君所明君不撫得當君所也</span><br/>
<span class='tline' id='l456' data-llen='9865:9888'>　山隂陸氏曰言執若不能拾也婦於舅姑言奉若舅</span><br/>
<span class='tline' id='l457' data-llen='9888:9915'><a onclick="displayPageImage('KR1d0057', 'WYG', '106-26a' );" name="106-26a" class="pb">[106-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9915:9933'>　姑在焉婦人從一拘之若猶有所拘焉</span><br/>
<span class='tline' id='l459' data-llen='9933:9956'>父母之喪居倚廬不塗寢苫枕凷非喪事不言君為廬</span><br/>
<span class='tline' id='l460' data-llen='9956:9979'>宫之大夫士襢之既葬柱楣塗廬不於顯者君大夫士</span><br/>
<span class='tline' id='l461' data-llen='9979:9998'>皆宫之凡非適子者自未葬以於隠者為廬</span><br/>
<span class='tline' id='l462' data-llen='9998:10021'>　鄭氏曰宫謂圍障之也襢袒也謂不障不於顯者不</span><br/>
<span class='tline' id='l463' data-llen='10021:10044'>　塗見面於隠者為廬不欲人屬目盖廬於東南角既</span><br/>
<span class='tline' id='l464' data-llen='10044:10050'>　葬猶然</span><br/>
<span class='tline' id='l465' data-llen='10050:10073'>　孔氏曰此以下至兄不次於弟明君大夫士遭喪斬</span><br/>
<span class='tline' id='l466' data-llen='10073:10100'><a onclick="displayPageImage('KR1d0057', 'WYG', '106-26b' );" name="106-26b" class="pb">[106-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10100:10123'>　衰齊衰大功等居廬及堊室至祥禫以来降殺之節</span><br/>
<span class='tline' id='l468' data-llen='10123:10146'>　此經論遭喪居廬之禮廬者中門之外東牆下倚木</span><br/>
<span class='tline' id='l469' data-llen='10146:10169'>　為廬以草夾障不用泥塗之孝子居於廬中寢卧於</span><br/>
<span class='tline' id='l470' data-llen='10169:10192'>　苫頭枕於凷若非喪事口不言說君廬外以帷障之</span><br/>
<span class='tline' id='l471' data-llen='10192:10215'>　如宫牆大夫士其廬袒露不帷障也既葬情殺故柱</span><br/>
<span class='tline' id='l472' data-llen='10215:10238'>　楣稍舉以納日光又以泥塗辟風寒不塗廬外顯處</span><br/>
<span class='tline' id='l473' data-llen='10238:10261'>　也大夫士既葬故得宫之凡非適子謂庶子也既非</span><br/>
<span class='tline' id='l474' data-llen='10261:10280'>　喪主故於東南角隠映處為廬葬竟亦然</span><br/>
<span class='tline' id='l475' data-llen='10280:10307'><a onclick="displayPageImage('KR1d0057', 'WYG', '106-27a' );" name="106-27a" class="pb">[106-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10307:10330'>既葬與人立君言王事不言國事大夫士言公事不言</span><br/>
<span class='tline' id='l477' data-llen='10330:10334'>家事</span><br/>
<span class='tline' id='l478' data-llen='10334:10344'>　鄭氏曰此常禮也</span><br/>
<span class='tline' id='l479' data-llen='10344:10367'>　孔氏曰此經明居喪常禮未葬不與人並立君諸侯</span><br/>
<span class='tline' id='l480' data-llen='10367:10390'>　也王天子也既葬可並立則諸侯可言於天子事猶</span><br/>
<span class='tline' id='l481' data-llen='10390:10413'>　不私言己國事公君也大夫士亦得言君事未可言</span><br/>
<span class='tline' id='l482' data-llen='10413:10436'>　私事曾子問練不羣立據無事之時此有事湏言故</span><br/>
<span class='tline' id='l483' data-llen='10436:10443'>　與人立也</span><br/>
<span class='tline' id='l484' data-llen='10443:10470'><a onclick="displayPageImage('KR1d0057', 'WYG', '106-27b' );" name="106-27b" class="pb">[106-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10470:10473'>　</span><br/>
<span class='tline' id='l486' data-llen='10473:10476'>　</span><br/>
<span class='tline' id='l487' data-llen='10476:10479'>　</span><br/>
<span class='tline' id='l488' data-llen='10479:10482'>　</span><br/>
<span class='tline' id='l489' data-llen='10482:10485'>　</span><br/>
<span class='tline' id='l490' data-llen='10485:10488'>　</span><br/>
<span class='tline' id='l491' data-llen='10488:10491'>　</span><br/>
<span class='tline' id='l492' data-llen='10491:10502'>　禮記集說卷一百六</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0057', 'WYG', '064-1a' );" name="064-1a" class="pb">[064-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　禮記集說卷六十四　　　　宋　衛湜　撰</span><br/>
<span class='tline' id='l10' data-llen='212:235'>旅幣無方所以别土地之宜而節逺邇之期也龜為前</span><br/>
<span class='tline' id='l11' data-llen='235:258'>列先知也以鍾次之以和居參之也虎豹之皮示服猛</span><br/>
<span class='tline' id='l12' data-llen='258:268'>也束帛加璧往徳也</span><br/>
<span class='tline' id='l13' data-llen='268:291'>　鄭氏曰旅衆也邇近也鍾金也獻金為作器鍾其大</span><br/>
<span class='tline' id='l14' data-llen='291:306'>　者以金參居庭實之間示和也</span><br/>
<span class='tline' id='l15' data-llen='306:329'>　孔氏曰此一節明朝聘貨賄庭實之物幣庭實也衆</span><br/>
<span class='tline' id='l16' data-llen='329:355'><a onclick="displayPageImage('KR1d0057', 'WYG', '064-1b' );" name="064-1b" class="pb">[064-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='355:378'>　國貢獻幣物非止一方故云無方五方各殊所出有</span><br/>
<span class='tline' id='l18' data-llen='378:401'>　異所以分别土地所生之宜六服有逺近或嬪或貨</span><br/>
<span class='tline' id='l19' data-llen='401:424'>　所貢之屬各有期也龜以下即旅幣無方之事龜是</span><br/>
<span class='tline' id='l20' data-llen='424:447'>　靈知之物陳之最在前陳金則次於龜後不謂之金</span><br/>
<span class='tline' id='l21' data-llen='447:470'>　而謂之鍾者貢金以供王之鑄器器莫大於鍾也金</span><br/>
<span class='tline' id='l22' data-llen='470:493'>　性柔和從時變革厠居龜帛之間故云以和居參之</span><br/>
<span class='tline' id='l23' data-llen='493:516'>　也虎豹是威猛之獸今得其皮来列在庭是表示君</span><br/>
<span class='tline' id='l24' data-llen='516:539'>　臣之徳能服四方之威猛者也玉以表徳今將玉加</span><br/>
<span class='tline' id='l25' data-llen='539:565'><a onclick="displayPageImage('KR1d0057', 'WYG', '064-2a' );" name="064-2a" class="pb">[064-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='565:588'>　於束帛或錦繡黼黻之上是以表往歸於徳故也謂</span><br/>
<span class='tline' id='l27' data-llen='588:599'>　主君有徳而往歸之</span><br/>
<span class='tline' id='l28' data-llen='599:622'>　長樂劉氏曰六服諸侯更番以四仲月来朝則任土</span><br/>
<span class='tline' id='l29' data-llen='622:645'>　作貢旅衆國之幣隨其國之所有或金或玉或匭或</span><br/>
<span class='tline' id='l30' data-llen='645:668'>　包如禹貢九州之物無定法也而國服逺近不同必</span><br/>
<span class='tline' id='l31' data-llen='668:691'>　使番休六年一徧而每朝王必皆助祭執籩豆駿奔</span><br/>
<span class='tline' id='l32' data-llen='691:714'>　走則不可在禴祠烝嘗之後也故曰節逺邇之期焉</span><br/>
<span class='tline' id='l33' data-llen='714:737'>　其朝宗覲遇也或受饗於朝或受饗於廟備陳衆國</span><br/>
<span class='tline' id='l34' data-llen='737:763'><a onclick="displayPageImage('KR1d0057', 'WYG', '064-2b' );" name="064-2b" class="pb">[064-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='763:786'>　充庭之物則九江納錫大龜者荆州之所貢也以為</span><br/>
<span class='tline' id='l36' data-llen='786:809'>　前列者先其靈知能照國家之災祥也先儒考夏書</span><br/>
<span class='tline' id='l37' data-llen='809:832'>　無以鍾為貢幣者以鍾為金則厥貢惟金三品以其</span><br/>
<span class='tline' id='l38' data-llen='832:855'>　從革可柔可剛有利國之義故謂之和以和居參之</span><br/>
<span class='tline' id='l39' data-llen='855:877'>　者具陳三品銅色雖下而亦居其次者以其和也</span><br/>
<span class='tline' id='l40' data-llen='877:900'>　長樂陳氏曰溥天之下莫非王土率土之濵莫非王</span><br/>
<span class='tline' id='l41' data-llen='900:923'>　臣故衆幣所以無方也土地之宜在物而逺近之期</span><br/>
<span class='tline' id='l42' data-llen='923:946'>　在人周官六服其見有六歲之差其交有六物之異</span><br/>
<span class='tline' id='l43' data-llen='946:972'><a onclick="displayPageImage('KR1d0057', 'WYG', '064-3a' );" name="064-3a" class="pb">[064-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='972:995'>　六物之異者所謂别土地之冝六歲之差者所謂節</span><br/>
<span class='tline' id='l45' data-llen='995:1018'>　逺近之期也金之為體則實而其為性則順體之實</span><br/>
<span class='tline' id='l46' data-llen='1018:1041'>　則足以見情而性之順則足以示和示服猛者所以</span><br/>
<span class='tline' id='l47' data-llen='1041:1064'>　明徳威惟畏也往徳者所以示徳明惟明也禮器言</span><br/>
<span class='tline' id='l48' data-llen='1064:1087'>　大饗之所貢故言三牲魚腊以至丹漆絲纊竹箭之</span><br/>
<span class='tline' id='l49' data-llen='1087:1110'>　類而極其多此言常貢之法則陳其大率而已此詳</span><br/>
<span class='tline' id='l50' data-llen='1110:1133'>　略所以不同也　又禮書曰采邑有賦而無貢邦國</span><br/>
<span class='tline' id='l51' data-llen='1133:1156'>　有貢而無賦周官大宰以九賦斂財賄有家削邦縣</span><br/>
<span class='tline' id='l52' data-llen='1156:1182'><a onclick="displayPageImage('KR1d0057', 'WYG', '064-3b' );" name="064-3b" class="pb">[064-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1182:1205'>　邦都之賦以九貢致邦國之用有祀嬪器幣材貨服</span><br/>
<span class='tline' id='l54' data-llen='1205:1228'>　斿物之貢其制地貢在大司徒其施邦國之貢在大</span><br/>
<span class='tline' id='l55' data-llen='1228:1251'>　司馬其物則職方氏揚州之金錫荆州之丹青青州</span><br/>
<span class='tline' id='l56' data-llen='1251:1274'>　蒲魚雍州玉石之類是也其用則大府以家削之賦</span><br/>
<span class='tline' id='l57' data-llen='1274:1297'>　待匪頒邦縣之賦待幣帛邦都之賦待祭祀邦國之</span><br/>
<span class='tline' id='l58' data-llen='1297:1320'>　貢待弔用是也然邦國有歲之常貢有因朝而貢歲</span><br/>
<span class='tline' id='l59' data-llen='1320:1343'>　之常貢則春入貢是也因朝而貢則侯服歲一見其</span><br/>
<span class='tline' id='l60' data-llen='1343:1366'>　貢祀物之類是也二者之禮雖殊其玉帛庭實之設</span><br/>
<span class='tline' id='l61' data-llen='1366:1392'><a onclick="displayPageImage('KR1d0057', 'WYG', '064-4a' );" name="064-4a" class="pb">[064-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1392:1415'>　蓋亦相類考之覲禮侯氏奉玉帛以升庭實旅百先</span><br/>
<span class='tline' id='l63' data-llen='1415:1438'>　龜次金次丹漆絲纊馬在其南若皮則居馬之位而</span><br/>
<span class='tline' id='l64' data-llen='1438:1461'>　王特撫玉而已以示致方物者臣之職而不有其物</span><br/>
<span class='tline' id='l65' data-llen='1461:1484'>　者王之道也禹貢八州有貢惟冀州無貢以畿内王</span><br/>
<span class='tline' id='l66' data-llen='1484:1501'>　之所專特斂其賦而已非所謂貢也</span><br/>
<span class='tline' id='l67' data-llen='1501:1524'>　嚴陵方氏曰以衆之所陳故曰旅以意之所將故用</span><br/>
<span class='tline' id='l68' data-llen='1524:1547'>　幣土地所生之物有冝有否各使貢其所冝之物焉</span><br/>
<span class='tline' id='l69' data-llen='1547:1570'>　故以别言之地之逺者来之期常䟽地之邇者來之</span><br/>
<span class='tline' id='l70' data-llen='1570:1596'><a onclick="displayPageImage('KR1d0057', 'WYG', '064-4b' );" name="064-4b" class="pb">[064-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1596:1619'>　期常數故以節言之鍾即金也貢金以共王之作器</span><br/>
<span class='tline' id='l72' data-llen='1619:1642'>　故以鍾言之曰金則以材言曰鍾則以器言金之為</span><br/>
<span class='tline' id='l73' data-llen='1642:1665'>　物其情則和鑄之為鍾則止而聚止而聚則和之所</span><br/>
<span class='tline' id='l74' data-llen='1665:1675'>　居故以和居言之</span><br/>
<span class='tline' id='l75' data-llen='1675:1698'>　馬氏曰龜也鍾也虎豹之皮也束帛也皆幣也以其</span><br/>
<span class='tline' id='l76' data-llen='1698:1721'>　為庭實非止於此亦言其略而已旅之言陳也無方</span><br/>
<span class='tline' id='l77' data-llen='1721:1744'>　者以其土地各有冝不可以不别逺邇各有期不可</span><br/>
<span class='tline' id='l78' data-llen='1744:1767'>　以不節蓋土地各有冝則所貢不一逺邇各有期則</span><br/>
<span class='tline' id='l79' data-llen='1767:1793'><a onclick="displayPageImage('KR1d0057', 'WYG', '064-5a' );" name="064-5a" class="pb">[064-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1793:1816'>　所入有多寡故周官制貢各以其國之所有即所謂</span><br/>
<span class='tline' id='l81' data-llen='1816:1839'>　别土地之冝也聖人之治天下有武以示威有徳以</span><br/>
<span class='tline' id='l82' data-llen='1839:1862'>　示懐有武以示威故猛者服有徳以示懐故人向而</span><br/>
<span class='tline' id='l83' data-llen='1862:1885'>　往之虎豹者猛物也幣以虎豹之皮者示王者之威</span><br/>
<span class='tline' id='l84' data-llen='1885:1908'>　足以服猛也璧者玉也君子以玉比徳焉加璧於束</span><br/>
<span class='tline' id='l85' data-llen='1908:1926'>　帛之上者示王有徳而為人所歸往也</span><br/>
<span class='tline' id='l86' data-llen='1926:1949'>　山隂陸氏曰方猶常也旅幣無方即前所謂其餘無</span><br/>
<span class='tline' id='l87' data-llen='1949:1972'>　常貨後世求於不産責之非時則非所以别土地之</span><br/>
<span class='tline' id='l88' data-llen='1972:1998'><a onclick="displayPageImage('KR1d0057', 'WYG', '064-5b' );" name="064-5b" class="pb">[064-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1998:2021'>　冝節逺邇之期此言諸侯大饗故其記如此即言三</span><br/>
<span class='tline' id='l90' data-llen='2021:2044'>　牲魚腊四海九州之美味也籩豆之薦四時之和氣</span><br/>
<span class='tline' id='l91' data-llen='2044:2067'>　也丹漆絲纊竹箭與衆共財也其餘無常貨各以其</span><br/>
<span class='tline' id='l92' data-llen='2067:2090'>　國之所有則致逺物也是王徳也以鍾次之言設而</span><br/>
<span class='tline' id='l93' data-llen='2090:2113'>　已亦貶於玉鄭氏謂金兩義先設後入且言鍾金既</span><br/>
<span class='tline' id='l94' data-llen='2113:2136'>　器矣和居參之所謂參和為仁也言往徳不言尊徳</span><br/>
<span class='tline' id='l95' data-llen='2136:2143'>　亦言之法</span><br/>
<span class='tline' id='l96' data-llen='2143:2166'>　延平周氏曰旅幣衆幣也若馬之類古人亦謂之幣</span><br/>
<span class='tline' id='l97' data-llen='2166:2192'><a onclick="displayPageImage('KR1d0057', 'WYG', '064-6a' );" name="064-6a" class="pb">[064-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2192:2215'>　鍾即金也言金則不必鍾故止於示情言鍾則必用</span><br/>
<span class='tline' id='l99' data-llen='2215:2238'>　金故又足示和往有將意束帛則將其徳之被於人</span><br/>
<span class='tline' id='l100' data-llen='2238:2253'>　者加璧則將其徳之同於天者</span><br/>
<span class='tline' id='l101' data-llen='2253:2276'>庭燎之百由齊桓公始也大夫之奏肆夏也由趙文子</span><br/>
<span class='tline' id='l102' data-llen='2276:2280'>始也</span><br/>
<span class='tline' id='l103' data-llen='2280:2303'>　鄭氏曰庭燎之差公蓋五十侯伯子男皆三十百僭</span><br/>
<span class='tline' id='l104' data-llen='2303:2323'>　天子也肆夏僭諸侯也趙文子晉大夫名武</span><br/>
<span class='tline' id='l105' data-llen='2323:2346'>　孔氏曰自此至夷王以下緫論朝聘失禮之事庭中</span><br/>
<span class='tline' id='l106' data-llen='2346:2372'><a onclick="displayPageImage('KR1d0057', 'WYG', '064-6b' );" name="064-6b" class="pb">[064-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2372:2395'>　設火以照燎來朝之臣夜入者因名火為庭燎百者</span><br/>
<span class='tline' id='l108' data-llen='2395:2418'>　作百炬列於庭也大戴禮云天子百燎齊桓僭用後</span><br/>
<span class='tline' id='l109' data-llen='2418:2441'>　世襲之是失禮從桓公始也大射禮燕禮諸侯納賔</span><br/>
<span class='tline' id='l110' data-llen='2441:2464'>　奏肆夏今文子亦奏之故云僭諸侯此謂納賔樂也</span><br/>
<span class='tline' id='l111' data-llen='2464:2487'>　周禮九夏王夏者天子所用其餘八夏諸侯皆得用</span><br/>
<span class='tline' id='l112' data-llen='2487:2510'>　之其陔夏卿大夫亦得用之故鄉飲酒客醉而出奏</span><br/>
<span class='tline' id='l113' data-llen='2510:2524'>　陔夏但非堂上正樂所用也</span><br/>
<span class='tline' id='l114' data-llen='2524:2547'>　長樂陳氏曰天下有道天子馭諸侯諸侯馭大夫而</span><br/>
<span class='tline' id='l115' data-llen='2547:2573'><a onclick="displayPageImage('KR1d0057', 'WYG', '064-7a' );" name="064-7a" class="pb">[064-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2573:2596'>　禮樂有差天下無道諸侯僭天子大夫僭諸侯而禮</span><br/>
<span class='tline' id='l117' data-llen='2596:2619'>　樂無别周之天子無道故齊桓公僭天子之禮而至</span><br/>
<span class='tline' id='l118' data-llen='2619:2642'>　於庭燎之百趙文子僭諸侯之樂而至於奏肆夏也</span><br/>
<span class='tline' id='l119' data-llen='2642:2665'>　蓋齊桓公之僭以强趙文子之僭以奢記者録而罪</span><br/>
<span class='tline' id='l120' data-llen='2665:2686'>　之以其濫觴於一時而致洋溢乎天下後世也</span><br/>
<span class='tline' id='l121' data-llen='2686:2709'>　山隂陸氏曰齊桓公賢諸侯也而僭天子如此則餘</span><br/>
<span class='tline' id='l122' data-llen='2709:2732'>　諸侯可知趙文子賢大夫也而僭諸侯如此則餘大</span><br/>
<span class='tline' id='l123' data-llen='2732:2738'>　夫可知</span><br/>
<span class='tline' id='l124' data-llen='2738:2764'><a onclick="displayPageImage('KR1d0057', 'WYG', '064-7b' );" name="064-7b" class="pb">[064-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2764:2787'>　金華應氏曰禮運自天子祭天地至諸侯非問疾弔</span><br/>
<span class='tline' id='l126' data-llen='2787:2810'>　䘮而入諸臣之家凡八條皆以明諸侯之失禮而大</span><br/>
<span class='tline' id='l127' data-llen='2810:2833'>　夫之失禮居其三此篇自庭燎之百至為君之荅已</span><br/>
<span class='tline' id='l128' data-llen='2833:2856'>　也凡十餘條皆以明大夫之僭禮而諸侯之僭天子</span><br/>
<span class='tline' id='l129' data-llen='2856:2879'>　居其三焉世愈降而失愈甚失愈甚而亂愈速事變</span><br/>
<span class='tline' id='l130' data-llen='2879:2902'>　之推移亦可見矣孔子曰禮樂征伐自諸侯出十世</span><br/>
<span class='tline' id='l131' data-llen='2902:2925'>　希不失矣信哉雖然抑有由也諸侯之僭起於天子</span><br/>
<span class='tline' id='l132' data-llen='2925:2948'>　之失禮而已故禮運之嘆首以魯之郊禘非禮為言</span><br/>
<span class='tline' id='l133' data-llen='2948:2974'><a onclick="displayPageImage('KR1d0057', 'WYG', '064-8a' );" name="064-8a" class="pb">[064-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2974:2997'>　大夫之僭起於諸侯之失禮而已故此篇之譏自齊</span><br/>
<span class='tline' id='l135' data-llen='2997:3020'>　桓趙文子始焉夫齊威將仗義以服諸侯也乃自以</span><br/>
<span class='tline' id='l136' data-llen='3020:3043'>　庭燎之百誇其尊則何以責夫諸侯趙文子輔其君</span><br/>
<span class='tline' id='l137' data-llen='3043:3066'>　以爵者也而自僭肆夏覇國之禮已失矣則何以責</span><br/>
<span class='tline' id='l138' data-llen='3066:3072'>　夫大夫</span><br/>
<span class='tline' id='l139' data-llen='3072:3095'>朝覲大夫之私覿非禮也大夫執圭而使所以申信也</span><br/>
<span class='tline' id='l140' data-llen='3095:3118'>不敢私覿所以致敬也而庭實私覿何為乎諸侯之庭</span><br/>
<span class='tline' id='l141' data-llen='3118:3132'>為人臣者無外交不敢貳君也</span><br/>
<span class='tline' id='l142' data-llen='3132:3158'><a onclick="displayPageImage('KR1d0057', 'WYG', '064-8b' );" name="064-8b" class="pb">[064-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3158:3181'>　鄭氏曰朝覲其君親来其臣不敢私見於主國君也</span><br/>
<span class='tline' id='l144' data-llen='3181:3204'>　以君命聘則有私見何為乎諸侯之庭非其與君無</span><br/>
<span class='tline' id='l145' data-llen='3204:3215'>　别也外交謂私覿也</span><br/>
<span class='tline' id='l146' data-llen='3215:3238'>　孔氏曰此一節論大夫從君朝覲行私覿非禮之事</span><br/>
<span class='tline' id='l147' data-llen='3238:3261'>　朝覲謂君親往鄰國行朝覲之禮大夫從君而行輙</span><br/>
<span class='tline' id='l148' data-llen='3261:3284'>　行私覿是非禮也若受命執圭專使鄰國得行私覿</span><br/>
<span class='tline' id='l149' data-llen='3284:3307'>　故聘禮臣出使有私覿所以申巳之誠信也不敢私</span><br/>
<span class='tline' id='l150' data-llen='3307:3330'>　覿所以致敬覆明從君而行不私覿所以致敬於己</span><br/>
<span class='tline' id='l151' data-llen='3330:3356'><a onclick="displayPageImage('KR1d0057', 'WYG', '064-9a' );" name="064-9a" class="pb">[064-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3356:3379'>　君也周衰有臣從君而行設庭實私覿於主國之庭</span><br/>
<span class='tline' id='l153' data-llen='3379:3402'>　作記者譏之無外交者觧所以不敢私覿之意為人</span><br/>
<span class='tline' id='l154' data-llen='3402:3425'>　之臣既無外交唯專一事君既從君而行不敢貳心</span><br/>
<span class='tline' id='l155' data-llen='3425:3440'>　於他君所以不行私覿之禮也</span><br/>
<span class='tline' id='l156' data-llen='3440:3463'>　馬氏曰以周官考之則公執桓圭侯執躬圭伯執信</span><br/>
<span class='tline' id='l157' data-llen='3463:3486'>　圭子執榖璧男執蒲璧大夫執雁士執雉則大夫無</span><br/>
<span class='tline' id='l158' data-llen='3486:3509'>　執圭之禮此言執圭者荀子謂聘人以圭記亦曰以</span><br/>
<span class='tline' id='l159' data-llen='3509:3527'>　圭璋聘重禮也則知此非所執之圭也</span><br/>
<span class='tline' id='l160' data-llen='3527:3553'><a onclick="displayPageImage('KR1d0057', 'WYG', '064-9b' );" name="064-9b" class="pb">[064-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3553:3576'>　山隂陸氏曰大夫執圭而使所謂信圭如此信也者</span><br/>
<span class='tline' id='l162' data-llen='3576:3599'>　信此者也何為乎者痛詞也春秋之義痛之益深其</span><br/>
<span class='tline' id='l163' data-llen='3599:3622'>　言愈緩孔子謂季氏八佾舞於庭是可忍也孰不可</span><br/>
<span class='tline' id='l164' data-llen='3622:3645'>　忍也三家者以雍徹子曰相維辟公天子穆穆奚取</span><br/>
<span class='tline' id='l165' data-llen='3645:3668'>　於三家之堂亦以此八佾舞於庭猶可也以雍徹則</span><br/>
<span class='tline' id='l166' data-llen='3668:3683'>　甚矣故其先後緩急不同如此</span><br/>
<span class='tline' id='l167' data-llen='3683:3706'>　長樂陳氏曰易大有九四匪其彭旡咎則為諸侯者</span><br/>
<span class='tline' id='l168' data-llen='3706:3729'>　其可庭實於諸侯之庭乎庭實於諸侯之庭者諸侯</span><br/>
<span class='tline' id='l169' data-llen='3729:3756'><a onclick="displayPageImage('KR1d0057', 'WYG', '064-10a' );" name="064-10a" class="pb">[064-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3756:3779'>　之無王也曲禮言從於先生不越路而與人言又況</span><br/>
<span class='tline' id='l171' data-llen='3779:3802'>　大夫從其君之朝覲其可以私覿於諸侯之庭乎私</span><br/>
<span class='tline' id='l172' data-llen='3802:3825'>　覿於諸侯之庭者大夫之無君也檀弓曰大夫束脩</span><br/>
<span class='tline' id='l173' data-llen='3825:3848'>　之問不出竟左傳曰䇿名委贄貳乃辟也此所謂人</span><br/>
<span class='tline' id='l174' data-llen='3848:3860'>　臣無外交而不貳君也</span><br/>
<span class='tline' id='l175' data-llen='3860:3883'>大夫而饗君非禮也大夫强而君殺之義也由三桓始</span><br/>
<span class='tline' id='l176' data-llen='3883:3906'>也天子無客禮莫敢為主焉君適其臣升自阼階不敢</span><br/>
<span class='tline' id='l177' data-llen='3906:3929'>有其室也覲禮天子不下堂而見諸侯下堂而見諸侯</span><br/>
<span class='tline' id='l178' data-llen='3929:3956'><a onclick="displayPageImage('KR1d0057', 'WYG', '064-10b' );" name="064-10b" class="pb">[064-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3956:3969'>天子之失禮也由夷王以下</span><br/>
<span class='tline' id='l180' data-llen='3969:3992'>　鄭氏曰大夫饗君由强且富也三桓魯桓公之子莊</span><br/>
<span class='tline' id='l181' data-llen='3992:4015'>　公之弟公子慶父公子牙公子友慶父與牙通於夫</span><br/>
<span class='tline' id='l182' data-llen='4015:4038'>　人以脇公季友以君命鴆牙後慶父弑二君又死也</span><br/>
<span class='tline' id='l183' data-llen='4038:4061'>　天子無客禮君適其臣升自阼階不敢有其室明饗</span><br/>
<span class='tline' id='l184' data-llen='4061:4084'>　君非禮也天子不下堂見諸侯正君臣也夷王周康</span><br/>
<span class='tline' id='l185' data-llen='4084:4105'>　王之𤣥孫之子也時微弱不敢自尊於諸侯</span><br/>
<span class='tline' id='l186' data-llen='4105:4128'>　孔氏曰大夫富强專制於君召君而饗之非禮也大</span><br/>
<span class='tline' id='l187' data-llen='4128:4155'><a onclick="displayPageImage('KR1d0057', 'WYG', '064-11a' );" name="064-11a" class="pb">[064-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4155:4178'>　夫干國亂紀君能殺之得其義也鄭註三桓以下並</span><br/>
<span class='tline' id='l189' data-llen='4178:4201'>　公羊文春秋之時則有諸侯饗天子故莊二十一年</span><br/>
<span class='tline' id='l190' data-llen='4201:4224'>　鄭伯饗王於闕西辟樂備亂世非正法也案覲禮天</span><br/>
<span class='tline' id='l191' data-llen='4224:4247'>　子負斧依南面侯氏執玉入是不下堂見諸侯也若</span><br/>
<span class='tline' id='l192' data-llen='4247:4270'>　春朝夏宗則以客禮待諸侯以車出迎故齊僕云各</span><br/>
<span class='tline' id='l193' data-llen='4270:4293'>　以其等為車送逆之節夷王下堂見諸侯自此以後</span><br/>
<span class='tline' id='l194' data-llen='4293:4304'>　或有然者故云以下</span><br/>
<span class='tline' id='l195' data-llen='4304:4327'>　黄氏曰魯自三桓執政日衰一日豈是能殺强臣為</span><br/>
<span class='tline' id='l196' data-llen='4327:4354'><a onclick="displayPageImage('KR1d0057', 'WYG', '064-11b' );" name="064-11b" class="pb">[064-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4354:4377'>　得義哉蓋殺者降殺之義也謂大夫無饗君之禮而</span><br/>
<span class='tline' id='l198' data-llen='4377:4400'>　今可饗君者由三桓始也謂三桓勢强而君政㣲若</span><br/>
<span class='tline' id='l199' data-llen='4400:4423'>　降殺故為大夫所饗正文非舉殺臣弑君之事本記</span><br/>
<span class='tline' id='l200' data-llen='4423:4446'>　大夫饗君失禮之由與齊桓趙文子夷王為亂禮法</span><br/>
<span class='tline' id='l201' data-llen='4446:4458'>　之始則無殺臣之義也</span><br/>
<span class='tline' id='l202' data-llen='4458:4481'>　長樂陳氏曰以大夫而饗君猶為非禮又況以諸侯</span><br/>
<span class='tline' id='l203' data-llen='4481:4504'>　而饗天子乎三代之制刑不上大夫而覇者之法亦</span><br/>
<span class='tline' id='l204' data-llen='4504:4527'>　曰無專殺大夫則古之所以任大夫未嘗不以賢而</span><br/>
<span class='tline' id='l205' data-llen='4527:4554'><a onclick="displayPageImage('KR1d0057', 'WYG', '064-12a' );" name="064-12a" class="pb">[064-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4554:4577'>　其所以待大夫未嘗不以禮其有至於殺者蓋其始</span><br/>
<span class='tline' id='l207' data-llen='4577:4600'>　也任之不以賢故其終也不可待之以禮耳周衰之</span><br/>
<span class='tline' id='l208' data-llen='4600:4623'>　際諸侯之殺大夫者不獨始於三桓而必曰三桓始</span><br/>
<span class='tline' id='l209' data-llen='4623:4646'>　者蓋前乎三桓者為亂而不止於强及三桓之事則</span><br/>
<span class='tline' id='l210' data-llen='4646:4669'>　强而未至於亂是以齊殺無知衛殺州吁宋殺長萬</span><br/>
<span class='tline' id='l211' data-llen='4669:4692'>　陳殺二慶是皆以其禍亂一國而不止於强也叔牙</span><br/>
<span class='tline' id='l212' data-llen='4692:4715'>　之欲立慶父則恃强而已而未至於禍亂一國此記</span><br/>
<span class='tline' id='l213' data-llen='4715:4738'>　者所以言大夫强而君殺之由三桓始也春夏萬物</span><br/>
<span class='tline' id='l214' data-llen='4738:4765'><a onclick="displayPageImage('KR1d0057', 'WYG', '064-12b' );" name="064-12b" class="pb">[064-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4765:4788'>　聚見之時先王為之朝宗之禮而不純以臣待諸侯</span><br/>
<span class='tline' id='l216' data-llen='4788:4811'>　以其等為車送逆之節所以明其恩也於秋萬物分</span><br/>
<span class='tline' id='l217' data-llen='4811:4834'>　辨之時為之覲禮而純以臣待諸侯則負依南面而</span><br/>
<span class='tline' id='l218' data-llen='4834:4857'>　不下堂所以明其義也明其恩則天下知所賢明其</span><br/>
<span class='tline' id='l219' data-llen='4857:4880'>　義則天下知所尊知所賢則人樂於為徳知所尊則</span><br/>
<span class='tline' id='l220' data-llen='4880:4903'>　人樂於為禮此天子之徳所以常感於下而其勢所</span><br/>
<span class='tline' id='l221' data-llen='4903:4926'>　以常隆於上矣至夷王則不然於其秋覲之時亦與</span><br/>
<span class='tline' id='l222' data-llen='4926:4949'>　諸侯分庭抗禮而下堂見之是其自卑所以起諸侯</span><br/>
<span class='tline' id='l223' data-llen='4949:4976'><a onclick="displayPageImage('KR1d0057', 'WYG', '064-13a' );" name="064-13a" class="pb">[064-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4976:4999'>　之僭自弱所以起諸侯之强以至平王東遷而齊王</span><br/>
<span class='tline' id='l225' data-llen='4999:5017'>　室於邦君降黍離於國風者非由此哉</span><br/>
<span class='tline' id='l226' data-llen='5017:5040'>　延平周氏曰齊桓公葵丘之盟嘗謂無專殺大夫而</span><br/>
<span class='tline' id='l227' data-llen='5040:5063'>　此謂大夫强而君殺之由三桓始則所謂無專殺大</span><br/>
<span class='tline' id='l228' data-llen='5063:5086'>　夫者非特覇者之法而已然周之諸侯殺大夫者豈</span><br/>
<span class='tline' id='l229' data-llen='5086:5109'>　獨始於三桓蓋三桓以魯言也夷王下堂而見諸侯</span><br/>
<span class='tline' id='l230' data-llen='5109:5131'>　周之王業卒至於不可復興其失禮之害也如此</span><br/>
<span class='tline' id='l231' data-llen='5131:5154'>　山隂陸氏曰三桓蓋公子慶父公子牙公子季友之</span><br/>
<span class='tline' id='l232' data-llen='5154:5181'><a onclick="displayPageImage('KR1d0057', 'WYG', '064-13b' );" name="064-13b" class="pb">[064-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5181:5204'>　後子孫執國政者也鄭氏謂季友以君命鴆牙後慶</span><br/>
<span class='tline' id='l234' data-llen='5204:5227'>　父弑二君又死也案季友鴆牙使若托以疾死然其</span><br/>
<span class='tline' id='l235' data-llen='5227:5250'>　於慶父緩追逸賊皆親親之道即非以君命殺之又</span><br/>
<span class='tline' id='l236' data-llen='5250:5273'>　季友不應在三桓之列且古者殺大夫非義也大夫</span><br/>
<span class='tline' id='l237' data-llen='5273:5296'>　見殺非智也其或有罪則遷就而為之諱所謂簠簋</span><br/>
<span class='tline' id='l238' data-llen='5296:5319'>　不飾是也後世大夫世執國政君由是弱矣有殺之</span><br/>
<span class='tline' id='l239' data-llen='5319:5342'>　者更以為義則若三家者有以啓之也經是以云經</span><br/>
<span class='tline' id='l240' data-llen='5342:5365'>　曰公廟之設於私家非禮也由三桓始也春秋傳曰</span><br/>
<span class='tline' id='l241' data-llen='5365:5392'><a onclick="displayPageImage('KR1d0057', 'WYG', '064-14a' );" name="064-14a" class="pb">[064-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5392:5415'>　陽虎欲去三桓以季寤更季氏以叔孫輙更叔孫氏</span><br/>
<span class='tline' id='l243' data-llen='5415:5438'>　以己更孟氏知三桓非公子友等亦明矣不信由夷</span><br/>
<span class='tline' id='l244' data-llen='5438:5461'>　王始則夷王以下莫不然也其所謂始者能為之始</span><br/>
<span class='tline' id='l245' data-llen='5461:5484'>　而已後有不皆也據孔氏之不喪出母自子思始也</span><br/>
<span class='tline' id='l246' data-llen='5484:5507'>　邾婁復之以矢蓋自戰於升陘始也魯婦人之髽而</span><br/>
<span class='tline' id='l247' data-llen='5507:5530'>　弔也自敗於臺駘始也下殤用棺衣棺自史佚始也</span><br/>
<span class='tline' id='l248' data-llen='5530:5553'>　練冠以喪慈母自魯昭公始也庭燎之百由齊桓公</span><br/>
<span class='tline' id='l249' data-llen='5553:5576'>　始也大夫之奏肆夏由趙文子始也大夫强而君殺</span><br/>
<span class='tline' id='l250' data-llen='5576:5603'><a onclick="displayPageImage('KR1d0057', 'WYG', '064-14b' );" name="064-14b" class="pb">[064-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5603:5626'>　之義也由三桓始也公廟之設於私家非禮也由三</span><br/>
<span class='tline' id='l252' data-llen='5626:5650'>　桓始也廟有二主自桓公始也𤣥冠紫緌自魯桓公</span><br/>
<span class='tline' id='l253' data-llen='5650:5673'>　始也朝服之以縞也自季康子始也士之有誄自魯</span><br/>
<span class='tline' id='l254' data-llen='5673:5694'>　莊公始也夫人之不命於天子自魯昭公始也</span><br/>
<span class='tline' id='l255' data-llen='5694:5717'>　馬氏曰普天之下莫非王土率土之濵莫非王臣故</span><br/>
<span class='tline' id='l256' data-llen='5717:5740'>　天子無客禮莫敢為主焉天子燕禮則以膳夫為主</span><br/>
<span class='tline' id='l257' data-llen='5740:5763'>　諸侯燕禮則以宰夫為主示其君之尊而莫敢與之</span><br/>
<span class='tline' id='l258' data-llen='5763:5786'>　抗禮也故君適其臣升自主人阼階之位示臣不敢</span><br/>
<span class='tline' id='l259' data-llen='5786:5813'><a onclick="displayPageImage('KR1d0057', 'WYG', '064-15a' );" name="064-15a" class="pb">[064-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5813:5834'>　有其室也為人臣者不敢有己而況於有室乎</span><br/>
<span class='tline' id='l261' data-llen='5834:5857'>　横渠張氏曰不當下堂而下是天子弱而諸侯强也</span><br/>
<span class='tline' id='l262' data-llen='5857:5876'>　若負屏而立謂之朝是當行禮於庭中也</span><br/>
<span class='tline' id='l263' data-llen='5876:5899'>諸侯之宫縣而祭以白牡擊玉磬朱干設鍚冕而舞大</span><br/>
<span class='tline' id='l264' data-llen='5899:5922'>武乗大路諸侯之僭禮也臺門而旅樹反坫繡黼丹朱</span><br/>
<span class='tline' id='l265' data-llen='5922:5945'>中衣大夫之僭禮也故天子微諸侯僭大夫强諸侯脅</span><br/>
<span class='tline' id='l266' data-llen='5945:5968'>於此相貴以等相覿以貨相賂以利而天下之禮亂矣</span><br/>
<span class='tline' id='l267' data-llen='5968:5991'>諸侯不敢祖天子大夫不敢祖諸侯而公廟之設於私</span><br/>
<span class='tline' id='l268' data-llen='5991:6018'><a onclick="displayPageImage('KR1d0057', 'WYG', '064-15b' );" name="064-15b" class="pb">[064-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='6018:6029'>家非禮也由三桓始也</span><br/>
<span class='tline' id='l270' data-llen='6029:6052'>　鄭氏曰宫縣四面縣也干盾也鍚傅其背如龜也武</span><br/>
<span class='tline' id='l271' data-llen='6052:6075'>　萬舞也白牡大路殷天子禮以上皆天子之禮也旅</span><br/>
<span class='tline' id='l272' data-llen='6075:6098'>　道也屏謂之樹樹所以蔽行道管氏樹塞門塞猶蔽</span><br/>
<span class='tline' id='l273' data-llen='6098:6121'>　也禮天子外屏諸侯内屏大夫以簾士以帷反坫反</span><br/>
<span class='tline' id='l274' data-llen='6121:6145'>　爵之坫也蓋在尊南兩君相見主君既獻於此反爵焉</span><br/>
<span class='tline' id='l275' data-llen='6145:6168'>　繡黼丹朱以為中衣領縁也繡讀為綃綃繒名也詩</span><br/>
<span class='tline' id='l276' data-llen='6168:6191'>　云素衣朱綃又云素衣朱襮襮黼領也以上皆諸侯</span><br/>
<span class='tline' id='l277' data-llen='6191:6218'><a onclick="displayPageImage('KR1d0057', 'WYG', '064-16a' );" name="064-16a" class="pb">[064-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6218:6241'>　之禮也仲孫叔孫季孫氏皆立桓公廟魯以周公之</span><br/>
<span class='tline' id='l279' data-llen='6241:6255'>　故立文王廟三家見而僭焉</span><br/>
<span class='tline' id='l280' data-llen='6255:6278'>　孔氏曰此一節緫論諸侯及大夫奢僭强盛之事案</span><br/>
<span class='tline' id='l281' data-llen='6278:6301'>　小胥天子宫縣諸侯唯合軒縣今乃有宫縣白牡是</span><br/>
<span class='tline' id='l282' data-llen='6301:6324'>　殷之正色諸侯祭用時王牲今乃用白牡又諸侯擊</span><br/>
<span class='tline' id='l283' data-llen='6324:6347'>　石磬今擊玉磬又諸侯得舞大武故詩云方將萬舞</span><br/>
<span class='tline' id='l284' data-llen='6347:6370'>　宣八年萬入去籥是也但不得朱干設鍚冕服而舞</span><br/>
<span class='tline' id='l285' data-llen='6370:6393'>　今朱干設錫冕而舞大武詩云鏤鍚謂以金飾之則</span><br/>
<span class='tline' id='l286' data-llen='6393:6420'><a onclick="displayPageImage('KR1d0057', 'WYG', '064-16b' );" name="064-16b" class="pb">[064-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6420:6443'>　此鍚亦以金飾謂用金琢傅其盾背盾背外髙龜背</span><br/>
<span class='tline' id='l288' data-llen='6443:6466'>　亦外髙故鄭云如龜蓋漢禮然也又諸侯合乗時王</span><br/>
<span class='tline' id='l289' data-llen='6466:6489'>　之車今乃乘殷之大路並是諸侯之僭禮也祭統云</span><br/>
<span class='tline' id='l290' data-llen='6489:6512'>　朱干玉戚冕而舞大武明堂位云魯君孟春乘大路</span><br/>
<span class='tline' id='l291' data-llen='6512:6535'>　皆天子禮樂特賜周公魯惟文王周公廟得用之用</span><br/>
<span class='tline' id='l292' data-llen='6535:6558'>　於他廟則為僭若他國諸侯非二王之後祀受命之</span><br/>
<span class='tline' id='l293' data-llen='6558:6581'>　君而用之皆為僭也臺門者兩邊起土為臺臺上架</span><br/>
<span class='tline' id='l294' data-llen='6581:6604'>　屋曰臺門樹立也人君當門道立屏蔽内外為敬也</span><br/>
<span class='tline' id='l295' data-llen='6604:6631'><a onclick="displayPageImage('KR1d0057', 'WYG', '064-17a' );" name="064-17a" class="pb">[064-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6631:6654'>　明堂位云反坫出尊則坫為尊而設故鄭知反爵之</span><br/>
<span class='tline' id='l297' data-llen='6654:6677'>　坫也坫以土為之論語云邦君為兩君之好有反坫</span><br/>
<span class='tline' id='l298' data-llen='6677:6700'>　故鄭知兩君相見也彼註云其獻酬之禮更酌酌畢</span><br/>
<span class='tline' id='l299' data-llen='6700:6723'>　則各反爵於坫上謂於此坫上而反爵也中衣謂冕</span><br/>
<span class='tline' id='l300' data-llen='6723:6746'>　又爵弁之中衣以素為之繡黼為領丹朱為縁案註</span><br/>
<span class='tline' id='l301' data-llen='6746:6769'>　昬禮引詩云素衣朱綃魯詩亦以為綃綃綺屬以魯</span><br/>
<span class='tline' id='l302' data-llen='6769:6792'>　詩既為綃字又五色備曰繡白與黒曰黼繡黼不得</span><br/>
<span class='tline' id='l303' data-llen='6792:6815'>　共為一物故以繡為綃也謂於綃上刺黼文也又釋</span><br/>
<span class='tline' id='l304' data-llen='6815:6842'><a onclick="displayPageImage('KR1d0057', 'WYG', '064-17b' );" name="064-17b" class="pb">[064-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6842:6865'>　器黼領謂之襮故鄭云襮黼領也案禮公之孤四命</span><br/>
<span class='tline' id='l306' data-llen='6865:6888'>　則爵弁自祭天子大夫四命亦當爵弁自祭則中衣</span><br/>
<span class='tline' id='l307' data-llen='6888:6911'>　得用素但不得綃黼為領丹朱為縁耳自臺門以下</span><br/>
<span class='tline' id='l308' data-llen='6911:6934'>　於時大夫皆有此事故言僭禮也相貴以等謂臣下</span><br/>
<span class='tline' id='l309' data-llen='6934:6957'>　不畏懼於君而擅相尊貴以等列相覿以貨者大夫</span><br/>
<span class='tline' id='l310' data-llen='6957:6980'>　私相覿以貨賄不辟君也鄭知魯得立文王廟者案</span><br/>
<span class='tline' id='l311' data-llen='6980:7003'>　襄十二年吳子夀夢卒臨於周廟禮也註云周廟文</span><br/>
<span class='tline' id='l312' data-llen='7003:7026'>　王廟也此經云諸侯不敢祖天子而文二年左傳云</span><br/>
<span class='tline' id='l313' data-llen='7026:7053'><a onclick="displayPageImage('KR1d0057', 'WYG', '064-18a' );" name="064-18a" class="pb">[064-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='7053:7076'>　宋祖帝乙鄭祖厲王大夫不敢祖諸侯而莊二十八</span><br/>
<span class='tline' id='l315' data-llen='7076:7099'>　年左傳云凡邑有宗廟先君之主曰都彼據有太功</span><br/>
<span class='tline' id='l316' data-llen='7099:7113'>　徳者此據尋常諸侯大夫也</span><br/>
<span class='tline' id='l317' data-llen='7113:7136'>　長樂陳氏曰宫縣玉磬朱干設鍚冕而舞大武此周</span><br/>
<span class='tline' id='l318' data-llen='7136:7159'>　天子之禮而周之諸侯僭之也祭以白牡殷天子之</span><br/>
<span class='tline' id='l319' data-llen='7159:7182'>　禮而殷之諸侯僭之也蓋殷尚白非天子之宗廟不</span><br/>
<span class='tline' id='l320' data-llen='7182:7205'>　用白牡猶周尚赤非天子之宗廟不用騂剛周公以</span><br/>
<span class='tline' id='l321' data-llen='7205:7228'>　人臣不可及之功故祭得用天子之騂剛所以優其</span><br/>
<span class='tline' id='l322' data-llen='7228:7255'><a onclick="displayPageImage('KR1d0057', 'WYG', '064-18b' );" name="064-18b" class="pb">[064-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7255:7278'>　功然又不可以忘人臣之分故以白牡所以正其分</span><br/>
<span class='tline' id='l324' data-llen='7278:7301'>　也則祭以白牡為僭者豈非殷之諸侯哉明堂位以</span><br/>
<span class='tline' id='l325' data-llen='7301:7324'>　大路為殷路指木路而言之樂記曰大路天子之車</span><br/>
<span class='tline' id='l326' data-llen='7324:7347'>　指金路而言之也殷之木路非天子之祭天則不用</span><br/>
<span class='tline' id='l327' data-llen='7347:7370'>　周之金路非天子之所賜則不得乗在殷而乘木路</span><br/>
<span class='tline' id='l328' data-llen='7370:7393'>　在周而乘金路皆謂之乘大路此言殷周諸侯之僭</span><br/>
<span class='tline' id='l329' data-llen='7393:7416'>　禮也其所謂繡黼丹朱中衣者蓋繡黼中衣之領而</span><br/>
<span class='tline' id='l330' data-llen='7416:7439'>　丹朱中衣之縁也先儒以繡為綃其說非矣詩曰素</span><br/>
<span class='tline' id='l331' data-llen='7439:7466'><a onclick="displayPageImage('KR1d0057', 'WYG', '064-19a' );" name="064-19a" class="pb">[064-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7466:7489'>　衣朱襮　又樂書曰周官小胥正樂縣之位王宫縣</span><br/>
<span class='tline' id='l333' data-llen='7489:7512'>　諸侯軒縣則諸侯宫縣僭天子樂縣也舜之鳴球以</span><br/>
<span class='tline' id='l334' data-llen='7512:7535'>　象天帝玉磬之音諸侯擊玉磬僭天子樂器也天子</span><br/>
<span class='tline' id='l335' data-llen='7535:7558'>　朱干玉戚冕而舞大武諸侯亦設鍚而用之僭天子</span><br/>
<span class='tline' id='l336' data-llen='7558:7581'>　樂舞也祭以白牡僭天子用牲之禮也乘以大路僭</span><br/>
<span class='tline' id='l337' data-llen='7581:7604'>　天子乘車之禮也蓋天下有道禮樂自天子出諸侯</span><br/>
<span class='tline' id='l338' data-llen='7604:7627'>　莫得而僭之天下無道禮樂自諸侯出其不僭竊而</span><br/>
<span class='tline' id='l339' data-llen='7627:7650'>　用之未之有也言諸侯僭禮則樂可知矣朱干用白</span><br/>
<span class='tline' id='l340' data-llen='7650:7677'><a onclick="displayPageImage('KR1d0057', 'WYG', '064-19b' );" name="064-19b" class="pb">[064-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7677:7700'>　金以覆其背所謂朱干設鍚是也玉戚用玉以飾其</span><br/>
<span class='tline' id='l342' data-llen='7700:7723'>　柄楚工尹路謂剥圭以為戚柲是也凡此魯不特用</span><br/>
<span class='tline' id='l343' data-llen='7723:7746'>　於周公之廟而羣公之廟亦用焉故子家駒譏之不</span><br/>
<span class='tline' id='l344' data-llen='7746:7769'>　特用於魯之羣廟而諸侯亦用焉故於此譏之循縁</span><br/>
<span class='tline' id='l345' data-llen='7769:7792'>　積習八佾作於季氏之庭萬舞振於文夫人之側先</span><br/>
<span class='tline' id='l346' data-llen='7792:7803'>　王之樂自是掃地矣</span><br/>
<span class='tline' id='l347' data-llen='7803:7826'>　嚴陵方氏曰先儒謂縣若鍾磬之屬縣於簨虡者四</span><br/>
<span class='tline' id='l348' data-llen='7826:7849'>　面皆縣象宫室之有墻故謂之宫縣諸侯軒縣猶軒</span><br/>
<span class='tline' id='l349' data-llen='7849:7876'><a onclick="displayPageImage('KR1d0057', 'WYG', '064-20a' );" name="064-20a" class="pb">[064-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7876:7899'>　車之有蕃去其一面故也白牡殷牲大路殷路也二</span><br/>
<span class='tline' id='l351' data-llen='7899:7922'>　者先王之禮路也唯天子乃得兼而用之丹朱中衣</span><br/>
<span class='tline' id='l352' data-llen='7922:7945'>　以丹朱為中衣之飾也正服在外故謂之中衣微故</span><br/>
<span class='tline' id='l353' data-llen='7945:7968'>　見脇强故敢僭四者之言亦互相明爾相貴以等則</span><br/>
<span class='tline' id='l354' data-llen='7968:7991'>　爵不足以馭其貴相覿以貨則禄不足以馭其富相</span><br/>
<span class='tline' id='l355' data-llen='7991:8014'>　賂以利則予不足以馭其幸大宰八柄詔王馭羣臣</span><br/>
<span class='tline' id='l356' data-llen='8014:8037'>　以此三者為先三者茍失天下之禮由是亂矣覿言</span><br/>
<span class='tline' id='l357' data-llen='8037:8060'>　非是則不行貨指物利指事諸侯有國而已故不敢</span><br/>
<span class='tline' id='l358' data-llen='8060:8087'><a onclick="displayPageImage('KR1d0057', 'WYG', '064-20b' );" name="064-20b" class="pb">[064-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='8087:8110'>　祖天子大夫有家而已故不敢祖諸侯以其不敢祖</span><br/>
<span class='tline' id='l360' data-llen='8110:8133'>　天子故立始祖而有五廟之制以其不敢祖諸侯故</span><br/>
<span class='tline' id='l361' data-llen='8133:8145'>　立别子而有五宗之法</span><br/>
<span class='tline' id='l362' data-llen='8145:8168'>　馬氏曰諸侯之僭由天子之微諸侯之見脅由大夫</span><br/>
<span class='tline' id='l363' data-llen='8168:8191'>　之强也方周之衰上失道揆下無法守故於此相貴</span><br/>
<span class='tline' id='l364' data-llen='8191:8214'>　以等相覿以貨相賂以利相貴以等言相尚以勢相</span><br/>
<span class='tline' id='l365' data-llen='8214:8237'>　覿以貨相賂以利言相尚以利天下以勢利相尚不</span><br/>
<span class='tline' id='l366' data-llen='8237:8257'>　奪則不能饜其所欲此天下之禮所以亂矣</span><br/>
<span class='tline' id='l367' data-llen='8257:8284'><a onclick="displayPageImage('KR1d0057', 'WYG', '064-21a' );" name="064-21a" class="pb">[064-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8284:8307'>　山隂陸氏曰諸侯言僭樂僭祭祀言僭大路大夫言</span><br/>
<span class='tline' id='l369' data-llen='8307:8330'>　僭禮僭朝會言僭中衣亦言之法言天子微在上言</span><br/>
<span class='tline' id='l370' data-llen='8330:8353'>　諸侯脅在下君子詞也君子為尊者諱蔽不諱敗諱</span><br/>
<span class='tline' id='l371' data-llen='8353:8376'>　脅不諱微且言天子在下寧言諸侯在下祖言不敢</span><br/>
<span class='tline' id='l372' data-llen='8376:8393'>　明非不得也故宋祖帝乙鄭祖厲王</span><br/>
<span class='tline' id='l373' data-llen='8393:8412'>天子存二代之後猶尊賢也尊賢不過二代</span><br/>
<span class='tline' id='l374' data-llen='8412:8428'>　鄭氏曰過之逺難法也二或為三</span><br/>
<span class='tline' id='l375' data-llen='8428:8451'>　孔氏曰此一節論王者立二王後尊賢之事所以存</span><br/>
<span class='tline' id='l376' data-llen='8451:8478'><a onclick="displayPageImage('KR1d0057', 'WYG', '064-21b' );" name="064-21b" class="pb">[064-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8478:8501'>　二代之後者猶尚尊其往昔之賢取其法象但代異</span><br/>
<span class='tline' id='l378' data-llen='8501:8524'>　時移今古不一所尊之賢不過二代而已若過之逺</span><br/>
<span class='tline' id='l379' data-llen='8524:8547'>　難為法也案異義公羊說存二王之後所以通夫三</span><br/>
<span class='tline' id='l380' data-llen='8547:8570'>　統之義左氏說周家封夏殷二王之後以為上公封</span><br/>
<span class='tline' id='l381' data-llen='8570:8593'>　黄帝堯舜之後謂之三恪鄭云二王之後命使郊天</span><br/>
<span class='tline' id='l382' data-llen='8593:8616'>　祭其始祖受命之王自行其正朔服色恪者敬也敬</span><br/>
<span class='tline' id='l383' data-llen='8616:8626'>　其先聖而封其後</span><br/>
<span class='tline' id='l384' data-llen='8626:8649'>　唐天寳三恪二王後議曰三恪二王之義有三說焉</span><br/>
<span class='tline' id='l385' data-llen='8649:8676'><a onclick="displayPageImage('KR1d0057', 'WYG', '064-22a' );" name="064-22a" class="pb">[064-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8676:8699'>　一云二王之前更立三代之後為三恪此據樂記武</span><br/>
<span class='tline' id='l387' data-llen='8699:8722'>　王克商未及下車封黄帝堯舜之後及下車封夏殷</span><br/>
<span class='tline' id='l388' data-llen='8722:8745'>　之後通以用六代之樂一云二王之前但存一代通</span><br/>
<span class='tline' id='l389' data-llen='8745:8768'>　二王為三恪此據左傳但云封胡公以備三恪明王</span><br/>
<span class='tline' id='l390' data-llen='8768:8791'>　者所敬先王有二更封一代以備三恪存三恪者所</span><br/>
<span class='tline' id='l391' data-llen='8791:8814'>　敬之道不過於三以通三正一云二王之後為一恪</span><br/>
<span class='tline' id='l392' data-llen='8814:8837'>　妻之父母為二恪夷狄之君為三恪此據王有不臣</span><br/>
<span class='tline' id='l393' data-llen='8837:8860'>　者三而言之案梁崔靈恩云三義之說以初為長何</span><br/>
<span class='tline' id='l394' data-llen='8860:8887'><a onclick="displayPageImage('KR1d0057', 'WYG', '064-22b' );" name="064-22b" class="pb">[064-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8887:8910'>　者禮記郊特牲云存二王之後尊賢不過二代又云</span><br/>
<span class='tline' id='l396' data-llen='8910:8933'>　詩二王之後来助祭又春秋公羊說曰存二王之後</span><br/>
<span class='tline' id='l397' data-llen='8933:8956'>　所以通三正以上皆無謂二王之後為三恪之文若</span><br/>
<span class='tline' id='l398' data-llen='8956:8979'>　更立一代通備三恪者則非不過二代之意左傳云</span><br/>
<span class='tline' id='l399' data-llen='8979:9002'>　封胡公以備三恪者謂上同黄帝堯舜下同夏殷為</span><br/>
<span class='tline' id='l400' data-llen='9002:9025'>　三恪也又案二王三恪經無正文崔靈恩據禮記陳</span><br/>
<span class='tline' id='l401' data-llen='9025:9048'>　武王之封遂以為通存五代竊恐未安今據二代之</span><br/>
<span class='tline' id='l402' data-llen='9048:9071'>　後即謂之二王三代之後即謂之三恪且武王所封</span><br/>
<span class='tline' id='l403' data-llen='9071:9098'><a onclick="displayPageImage('KR1d0057', 'WYG', '064-23a' );" name="064-23a" class="pb">[064-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='9098:9121'>　蓋以堯有則天之大人莫能名黄帝列序星辰正名</span><br/>
<span class='tline' id='l405' data-llen='9121:9144'>　百物自以功濟萬代師範百王故特封其後偶契二</span><br/>
<span class='tline' id='l406' data-llen='9144:9167'>　三之數非歴代通法故記云尊賢不過二代示敬必</span><br/>
<span class='tline' id='l407' data-llen='9167:9190'>　由舊因取通已為三正也其二代之前第三代者雖</span><br/>
<span class='tline' id='l408' data-llen='9190:9213'>　逺難師法豈得不録其後故亦存之示敬其道而已</span><br/>
<span class='tline' id='l409' data-llen='9213:9236'>　因謂之三恪故左傳云封胡公以備三恪足知無五</span><br/>
<span class='tline' id='l410' data-llen='9236:9259'>　代也況歴代至今皆以三代為三恪焉<span class='krp-note'>通典/</span></span><br/>
<span class='tline' id='l411' data-llen='9259:9282'>　嚴陵方氏曰成王之命微子曰惟稽古崇徳象賢乃</span><br/>
<span class='tline' id='l412' data-llen='9282:9309'><a onclick="displayPageImage('KR1d0057', 'WYG', '064-23b' );" name="064-23b" class="pb">[064-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9309:9315'>　其事也</span><br/>
<span class='tline' id='l414' data-llen='9315:9338'>　山隂陸氏曰猶之言可以已也雖可以已猶如此厚</span><br/>
<span class='tline' id='l415' data-llen='9338:9358'>　之至也雖厚又惡大過故曰尊賢不過二代</span><br/>
<span class='tline' id='l416' data-llen='9358:9379'>　長樂陳氏曰監於二代則存二代之意可見矣</span><br/>
<span class='tline' id='l417' data-llen='9379:9402'>　眉山孫氏曰立前代之後以統承先王者自古有此</span><br/>
<span class='tline' id='l418' data-llen='9402:9425'>　法也有虞氏之時棄為髙辛之後故得祭天詩謂后</span><br/>
<span class='tline' id='l419' data-llen='9425:9448'>　稷肇祀是也丹朱為唐堯後作賔於虞書所謂虞賔</span><br/>
<span class='tline' id='l420' data-llen='9448:9471'>　在位是也至夏后時則丹朱商均之子孫皆為二王</span><br/>
<span class='tline' id='l421' data-llen='9471:9498'><a onclick="displayPageImage('KR1d0057', 'WYG', '064-24a' );" name="064-24a" class="pb">[064-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9498:9521'>　後湯為夏氏立後經傳雖不載然有商之興固當以</span><br/>
<span class='tline' id='l423' data-llen='9521:9544'>　禹之裔為二王後無疑矣仲虺之誥稱湯之徳有曰</span><br/>
<span class='tline' id='l424' data-llen='9544:9567'>　兹率厥典言其能率循舊典不易故常也豈其於崇</span><br/>
<span class='tline' id='l425' data-llen='9567:9590'>　徳象賢之事獨不稽古乎至周則封微子於宋至封</span><br/>
<span class='tline' id='l426' data-llen='9590:9613'>　舜後於陳封東樓公於杞亦必因成湯封舜禹之後</span><br/>
<span class='tline' id='l427' data-llen='9613:9625'>　於陳杞可以推而知也</span><br/>
<span class='tline' id='l428' data-llen='9625:9641'>諸侯不臣寓公故古者寓公不繼世</span><br/>
<span class='tline' id='l429' data-llen='9641:9664'>　鄭氏曰寓寄也寄公之子非賢者世不足尊也寓或</span><br/>
<span class='tline' id='l430' data-llen='9664:9691'><a onclick="displayPageImage('KR1d0057', 'WYG', '064-24b' );" name="064-24b" class="pb">[064-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9691:9697'>　為託也</span><br/>
<span class='tline' id='l432' data-llen='9697:9720'>　孔氏曰此一節論寄公之子為臣之事喪服傳云寄</span><br/>
<span class='tline' id='l433' data-llen='9720:9743'>　公者何也失地之君也或天子削地或被諸侯所逐</span><br/>
<span class='tline' id='l434' data-llen='9743:9761'>　皆為失地不臣者不敢以寄公為臣也</span><br/>
<span class='tline' id='l435' data-llen='9761:9784'>　嚴陵方氏曰失地之君諸侯所以不臣之者以其嘗</span><br/>
<span class='tline' id='l436' data-llen='9784:9807'>　為南面之君故也然以失地則其賢不足尊也故古</span><br/>
<span class='tline' id='l437' data-llen='9807:9816'>　者不使之繼世</span><br/>
<span class='tline' id='l438' data-llen='9816:9839'>　馬氏曰古者寓公非有大功徳不同繼世雖然諸侯</span><br/>
<span class='tline' id='l439' data-llen='9839:9866'><a onclick="displayPageImage('KR1d0057', 'WYG', '064-25a' );" name="064-25a" class="pb">[064-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9866:9877'>　猶擇其賢者而用之</span><br/>
<span class='tline' id='l441' data-llen='9877:9900'>君之南郷荅陽之義也臣之北面荅君也大夫之臣不</span><br/>
<span class='tline' id='l442' data-llen='9900:9912'>稽首非尊家臣以辟君也</span><br/>
<span class='tline' id='l443' data-llen='9912:9927'>　鄭氏曰荅對也辟君辟國君也</span><br/>
<span class='tline' id='l444' data-llen='9927:9950'>　孔氏曰此一經論大夫君辟正君之事諸侯則稽首</span><br/>
<span class='tline' id='l445' data-llen='9950:9973'>　於天子大夫則稽首於諸侯家臣不稽首者非是尊</span><br/>
<span class='tline' id='l446' data-llen='9973:9996'>　敬此家臣不令稽首以臣於國君已皆稽首今大夫</span><br/>
<span class='tline' id='l447' data-llen='9996:10019'>　之臣又稽首於大夫之君便是一國兩君故云以辟</span><br/>
<span class='tline' id='l448' data-llen='10019:10046'><a onclick="displayPageImage('KR1d0057', 'WYG', '064-25b' );" name="064-25b" class="pb">[064-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10046:10069'>　君也大夫得稽首於諸侯不辟天子者諸侯有大功</span><br/>
<span class='tline' id='l450' data-llen='10069:10091'>　徳出封畿外專有其國故大夫得盡臣禮以事之</span><br/>
<span class='tline' id='l451' data-llen='10091:10114'>　嚴陵方氏曰南者陽之位北者隂之位君以陽明為</span><br/>
<span class='tline' id='l452' data-llen='10114:10137'>　徳故南鄉而有荅陽之義所以向明也臣以隂順為</span><br/>
<span class='tline' id='l453' data-llen='10137:10160'>　徳故北面以荅君所以示順也君非臣之所敵故不</span><br/>
<span class='tline' id='l454' data-llen='10160:10183'>　可言荅臣臣者君之所統故不可言荅隂於君曰郷</span><br/>
<span class='tline' id='l455' data-llen='10183:10206'>　則不斥其體君尊故也周官司士於王曰鄉自公而</span><br/>
<span class='tline' id='l456' data-llen='10206:10229'>　下皆曰面莊子言堯之為君曰南鄉言舜之為臣曰</span><br/>
<span class='tline' id='l457' data-llen='10229:10256'><a onclick="displayPageImage('KR1d0057', 'WYG', '064-26a' );" name="064-26a" class="pb">[064-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10256:10279'>　北面皆此意也然對而言之則如此離而言之君亦</span><br/>
<span class='tline' id='l459' data-llen='10279:10302'>　可以言面故易言聖人南面而聴天下經言聖人南</span><br/>
<span class='tline' id='l460' data-llen='10302:10325'>　面而立周官大祝辨九拜而以稽首為先則稽首者</span><br/>
<span class='tline' id='l461' data-llen='10325:10348'>　首至地而為禮之隆也諸侯之大夫陪臣而已以陪</span><br/>
<span class='tline' id='l462' data-llen='10348:10371'>　臣之卑而可以當拜禮之隆乎必有君道之尊者乃</span><br/>
<span class='tline' id='l463' data-llen='10371:10393'>　可以當此坊記大夫不稱君則大夫固無君道矣</span><br/>
<span class='tline' id='l464' data-llen='10393:10416'>　延平周氏曰天道降於南方故君之南鄉荅天也陽</span><br/>
<span class='tline' id='l465' data-llen='10416:10422'>　即天也</span><br/>
<span class='tline' id='l466' data-llen='10422:10449'><a onclick="displayPageImage('KR1d0057', 'WYG', '064-26b' );" name="064-26b" class="pb">[064-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10449:10466'>　馬氏曰君者兼天子諸侯而言之也</span><br/>
<span class='tline' id='l468' data-llen='10466:10489'>　山隂陸氏曰易曰聖人南面而聴天下郷明而治蓋</span><br/>
<span class='tline' id='l469' data-llen='10489:10497'>　取諸離是也</span><br/>
<span class='tline' id='l470' data-llen='10497:10517'>大夫有獻弗親君有賜不面拜為君之荅已也</span><br/>
<span class='tline' id='l471' data-llen='10517:10540'>　鄭氏曰不面拜者於外告小臣小臣受以入也小臣</span><br/>
<span class='tline' id='l472' data-llen='10540:10553'>　掌三公及孤卿之復逆也</span><br/>
<span class='tline' id='l473' data-llen='10553:10576'>　孔氏曰此一經論君尊大夫之事謂大夫有物獻君</span><br/>
<span class='tline' id='l474' data-llen='10576:10599'>　使人獻之不親来獻君有物賜大夫大夫不面自来</span><br/>
<span class='tline' id='l475' data-llen='10599:10626'><a onclick="displayPageImage('KR1d0057', 'WYG', '064-27a' );" name="064-27a" class="pb">[064-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10626:10649'>　拜案大僕掌諸侯之復逆御僕掌羣吏之逆及庶民</span><br/>
<span class='tline' id='l477' data-llen='10649:10667'>　之復鄭註云復謂奏事也逆謂受下奏</span><br/>
<span class='tline' id='l478' data-llen='10667:10690'>　嚴陵方氏曰此謂諸侯大夫諸侯雖有君道然亦天</span><br/>
<span class='tline' id='l479' data-llen='10690:10713'>　子之臣耳故於大夫有相荅之禮焉獻弗親有賜不</span><br/>
<span class='tline' id='l480' data-llen='10713:10736'>　面拜非敢怠也慮煩君之荅已而已親則必面獻亦</span><br/>
<span class='tline' id='l481' data-llen='10736:10746'>　必拜其言互備也</span><br/>
<span class='tline' id='l482' data-llen='10746:10769'>　延平周氏曰君有荅於大夫尊賢也大夫不親獻不</span><br/>
<span class='tline' id='l483' data-llen='10769:10777'>　面拜貴貴也</span><br/>
<span class='tline' id='l484' data-llen='10777:10804'><a onclick="displayPageImage('KR1d0057', 'WYG', '064-27b' );" name="064-27b" class="pb">[064-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10804:10827'>　馬氏曰非不役志於獻而有慢君之賜也蓋禮無不</span><br/>
<span class='tline' id='l486' data-llen='10827:10850'>　荅而上之不虚取於下也為其君之荅已故弗親不</span><br/>
<span class='tline' id='l487' data-llen='10850:10867'>　面拜禮從其簡而已亦所以尊君也</span><br/>
<span class='tline' id='l488' data-llen='10867:10883'>鄉人禓孔子朝服立于阼存室神也</span><br/>
<span class='tline' id='l489' data-llen='10883:10906'>　鄭氏曰禓强鬼也謂時儺索室敺疫逐强鬼也禓或</span><br/>
<span class='tline' id='l490' data-llen='10906:10923'>　為獻或為儺朝服立於阼神依人也</span><br/>
<span class='tline' id='l491' data-llen='10923:10946'>　孔氏曰此一經論孔子存神之事郷人驅逐强鬼孔</span><br/>
<span class='tline' id='l492' data-llen='10946:10969'>　子恐廟神有驚恐身著朝服立於廟之阼階存安廟</span><br/>
<span class='tline' id='l493' data-llen='10969:10996'><a onclick="displayPageImage('KR1d0057', 'WYG', '064-28a' );" name="064-28a" class="pb">[064-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='10996:11014'>　室之神朝服以祭故用祭服以依神也</span><br/>
<span class='tline' id='l495' data-llen='11014:11037'>　馬氏曰儺者索室以去其不祥其法見周禮方相氏</span><br/>
<span class='tline' id='l496' data-llen='11037:11060'>　而其事見於月令之季秋孔子聖人徳合於神明矣</span><br/>
<span class='tline' id='l497' data-llen='11060:11083'>　非俟於索室以去其不祥然必從郷人之儺者不違</span><br/>
<span class='tline' id='l498' data-llen='11083:11091'>　衆以立異也</span><br/>
<span class='tline' id='l499' data-llen='11091:11114'>　山隂陸氏曰禓讀如陽禓以達陽制名儺言難隂而</span><br/>
<span class='tline' id='l500' data-llen='11114:11131'>　已方言存室神也邪言儺非所謂敬</span><br/>
<span class='tline' id='l501' data-llen='11131:11154'>　石林葉氏曰禓讀如陽儺有二名儺猶禳也以禦隂</span><br/>
<span class='tline' id='l502' data-llen='11154:11181'><a onclick="displayPageImage('KR1d0057', 'WYG', '064-28b' );" name="064-28b" class="pb">[064-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11181:11204'>　為義故文從儺禓猶禬也以抗陽為義故文從昜此</span><br/>
<span class='tline' id='l504' data-llen='11204:11227'>　以存室神也故以禓為名鄭氏以為强鬼之名誤也</span><br/>
<span class='tline' id='l505' data-llen='11227:11250'>孔子曰射之以樂也何以聴何以射孔子曰士使之射</span><br/>
<span class='tline' id='l506' data-llen='11250:11263'>不能則辭以疾縣弧之義也</span><br/>
<span class='tline' id='l507' data-llen='11263:11286'>　鄭氏曰何以聴何以射多其射容與樂節相應也男</span><br/>
<span class='tline' id='l508' data-llen='11286:11309'>　子生而設弧於門左示有射道而未能也女子設帨</span><br/>
<span class='tline' id='l509' data-llen='11309:11332'>　孔氏曰此一節論祭廟擇士之射何以聴者言何以</span><br/>
<span class='tline' id='l510' data-llen='11332:11355'>　能聴此樂節使與射容相應何以射者言何以能使</span><br/>
<span class='tline' id='l511' data-llen='11355:11382'><a onclick="displayPageImage('KR1d0057', 'WYG', '064-29a' );" name="064-29a" class="pb">[064-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11382:11405'>　射與樂節相應善其兩事相應故鄭註射義云何以</span><br/>
<span class='tline' id='l513' data-llen='11405:11428'>　言其難也為士之法理合能射不能則乖於為士之</span><br/>
<span class='tline' id='l514' data-llen='11428:11451'>　義案内則云子生男子設弧於門左所以設弧者示</span><br/>
<span class='tline' id='l515' data-llen='11451:11474'>　有射道以其未能所以縣之長大不得不能不能則</span><br/>
<span class='tline' id='l516' data-llen='11474:11497'>　辭以疾言以疾病而不能與初生縣弧相似故云縣</span><br/>
<span class='tline' id='l517' data-llen='11497:11504'>　弧之義也</span><br/>
<span class='tline' id='l518' data-llen='11504:11527'>　馬氏曰射者其容體比於禮其節比於樂然後可以</span><br/>
<span class='tline' id='l519' data-llen='11527:11550'>　言中其容體比於禮非難而其節比於樂為難故天</span><br/>
<span class='tline' id='l520' data-llen='11550:11577'><a onclick="displayPageImage('KR1d0057', 'WYG', '064-29b' );" name="064-29b" class="pb">[064-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11577:11600'>　子以騶虞為節諸侯以貍首為節大夫以采蘋為節</span><br/>
<span class='tline' id='l522' data-llen='11600:11625'>　士以采蘩為節蓋射必以聲而後𤼵𤼵而不失其節</span><br/>
<span class='tline' id='l523' data-llen='11625:11648'>　此君子之所難也以其節聴之在耳而得之於心得</span><br/>
<span class='tline' id='l524' data-llen='11648:11671'>　之於心而應之於手其妙至於如此而非可以言喻</span><br/>
<span class='tline' id='l525' data-llen='11671:11694'>　故孔子曰射之以樂也何以聴何以射何以聴何以</span><br/>
<span class='tline' id='l526' data-llen='11694:11702'>　射者其難也</span><br/>
<span class='tline' id='l527' data-llen='11702:11725'>　山隂陸氏曰此言妙難口傳雖欲問之不知其何以</span><br/>
<span class='tline' id='l528' data-llen='11725:11742'>　也故曰道無問無問問之是責窮也</span><br/>
<span class='tline' id='l529' data-llen='11742:11769'><a onclick="displayPageImage('KR1d0057', 'WYG', '064-30a' );" name="064-30a" class="pb">[064-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='11769:11792'>　慈湖楊氏曰人皆曰所以聴者以耳而所謂耳者膚</span><br/>
<span class='tline' id='l531' data-llen='11792:11815'>　與肉而已膚肉能聴乎孔子於是致其問曰何以聴</span><br/>
<span class='tline' id='l532' data-llen='11815:11838'>　人皆曰所以射者心與手而所謂心者何狀方其挽</span><br/>
<span class='tline' id='l533' data-llen='11838:11861'>　弓挾矢而心已注於鵠及其射己心又若入而執之</span><br/>
<span class='tline' id='l534' data-llen='11861:11884'>　無得視之無見窮之無郷域卒不知其所孔子於是</span><br/>
<span class='tline' id='l535' data-llen='11884:11907'>　又致其問曰何以射烏虖至哉射者即聴者聴者即</span><br/>
<span class='tline' id='l536' data-llen='11907:11930'>　視者視者即思者是數者雜出而並用何本何末何</span><br/>
<span class='tline' id='l537' data-llen='11930:11945'>　始何終無所不通是之謂大同</span><br/>
<span class='tline' id='l538' data-llen='11945:11972'><a onclick="displayPageImage('KR1d0057', 'WYG', '064-30b' );" name="064-30b" class="pb">[064-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='11972:11994'>孔子曰三日齊一日用之猶恐不敬二日伐鼓何居</span><br/>
<span class='tline' id='l540' data-llen='11994:12017'>　鄭氏曰居讀為姬語之助也何居怪之也伐猶擊也</span><br/>
<span class='tline' id='l541' data-llen='12017:12036'>　齊者止樂而二日擊鼓則是成一日齊也</span><br/>
<span class='tline' id='l542' data-llen='12036:12059'>　孔氏曰此一經論祭失禮之事散齊七日致齊三日</span><br/>
<span class='tline' id='l543' data-llen='12059:12082'>　不樂不弔專其一心用以祭祀猶恐為敬不足於時</span><br/>
<span class='tline' id='l544' data-llen='12082:12105'>　祭者致齊三日之中而二日伐鼓使祭者情散意逸</span><br/>
<span class='tline' id='l545' data-llen='12105:12113'>　故譏而問之</span><br/>
<span class='tline' id='l546' data-llen='12113:12136'>　延平周氏曰君子無故不去樂故致齊之不舉樂者</span><br/>
<span class='tline' id='l547' data-llen='12136:12163'><a onclick="displayPageImage('KR1d0057', 'WYG', '064-31a' );" name="064-31a" class="pb">[064-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='12163:12186'>　三日然後用之以祭猶恐不敬果於齊之二日伐鼓</span><br/>
<span class='tline' id='l549' data-llen='12186:12202'>　則何居何居者疑而歎之之辭也</span><br/>
<span class='tline' id='l550' data-llen='12202:12221'>　山隂陸氏曰此豈魯事歟不目言之諱也</span><br/>
<span class='tline' id='l551' data-llen='12221:12244'>　嚴陵方氏曰家語云季桓子將祭齊三日而二日鍾</span><br/>
<span class='tline' id='l552' data-llen='12244:12256'>　鼓之音不絶蓋其事矣</span><br/>
<span class='tline' id='l553' data-llen='12256:12279'>孔子曰繹之於庫門内祊之於東方朝市之於西方失</span><br/>
<span class='tline' id='l554' data-llen='12279:12283'>之矣</span><br/>
<span class='tline' id='l555' data-llen='12283:12306'>　鄭氏曰祊之禮冝於廟門外之西室繹又於其堂神</span><br/>
<span class='tline' id='l556' data-llen='12306:12333'><a onclick="displayPageImage('KR1d0057', 'WYG', '064-31b' );" name="064-31b" class="pb">[064-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12333:12356'>　位在西也此二者同時而大名曰繹其祭禮簡而事</span><br/>
<span class='tline' id='l558' data-llen='12356:12379'>　尸禮大朝市冝於市之東偏周禮市有三期大市日</span><br/>
<span class='tline' id='l559' data-llen='12379:12402'>　側而市百族為主朝市朝時而市商賈為主夕市夕</span><br/>
<span class='tline' id='l560' data-llen='12402:12414'>　時而市販夫販婦為主</span><br/>
<span class='tline' id='l561' data-llen='12414:12437'>　孔氏曰此一經論魯失禮之事繹祭當於廟門外之</span><br/>
<span class='tline' id='l562' data-llen='12437:12460'>　西堂今乃於庫門内祊當在廟門外西室今乃於廟</span><br/>
<span class='tline' id='l563' data-llen='12460:12483'>　門外東方朝市謂朝時而市當於東方謂市内近東</span><br/>
<span class='tline' id='l564' data-llen='12483:12506'>　也今乃於市内西方三事皆違禮故言失之矣釋宫</span><br/>
<span class='tline' id='l565' data-llen='12506:12533'><a onclick="displayPageImage('KR1d0057', 'WYG', '064-32a' );" name="064-32a" class="pb">[064-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='12533:12556'>　云閍謂之門孫炎云謂廟門外禮器云為祊乎外故</span><br/>
<span class='tline' id='l567' data-llen='12556:12579'>　鄭知祊在廟門外也西是鬼神之位室又求神之處</span><br/>
<span class='tline' id='l568' data-llen='12579:12602'>　故鄭知西室也祊是求神之名繹是接尸之稱求神</span><br/>
<span class='tline' id='l569' data-llen='12602:12625'>　在室接尸在堂故云繹又於其堂也祊是室内求神</span><br/>
<span class='tline' id='l570' data-llen='12625:12648'>　繹是堂上接尸一時之事故云二者同時也春秋宣</span><br/>
<span class='tline' id='l571' data-llen='12648:12671'>　八年壬午猶繹釋天云繹又祭詩絲衣云繹賔尸但</span><br/>
<span class='tline' id='l572' data-llen='12671:12694'>　有繹名而無祊稱是大名曰繹也案儀禮有司徹是</span><br/>
<span class='tline' id='l573' data-llen='12694:12717'>　上大夫儐尸也但於堂上獻尸獻侑全無室中之事</span><br/>
<span class='tline' id='l574' data-llen='12717:12744'><a onclick="displayPageImage('KR1d0057', 'WYG', '064-32b' );" name="064-32b" class="pb">[064-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='12744:12767'>　又絲衣云自堂徂基自羊徂牛是祭神也下云兕觥</span><br/>
<span class='tline' id='l576' data-llen='12767:12790'>　其觩㫖酒思柔是接尸也故知祭神禮簡事尸禮大</span><br/>
<span class='tline' id='l577' data-llen='12790:12813'>　天子諸侯謂之為繹在祭之明日於廟門外西室及</span><br/>
<span class='tline' id='l578' data-llen='12813:12836'>　堂而行禮也上大夫曰儐尸與祭同日於廟堂之上</span><br/>
<span class='tline' id='l579' data-llen='12836:12857'>　而行禮也引周禮皆司市文為主者據其多爾</span><br/>
<span class='tline' id='l580' data-llen='12857:12880'>　嚴陵方氏曰祭之正日索祭謂之祊祭之明日又祭</span><br/>
<span class='tline' id='l581' data-llen='12880:12886'>　謂之繹</span><br/>
<span class='tline' id='l582' data-llen='12886:12909'>　山隂陸氏曰祊在當日繹在明日故曰繹又祭也鄭</span><br/>
<span class='tline' id='l583' data-llen='12909:12936'><a onclick="displayPageImage('KR1d0057', 'WYG', '064-33a' );" name="064-33a" class="pb">[064-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='12936:12959'>　氏謂二者同時而大名曰繹非是也然則繹在廟門</span><br/>
<span class='tline' id='l585' data-llen='12959:12982'>　外祊在廟門内而禮器曰為祊乎外者蓋祊雖在内</span><br/>
<span class='tline' id='l586' data-llen='12982:13005'>　自堂視之亦外也故祊門内也又曰詔祝於室而出</span><br/>
<span class='tline' id='l587' data-llen='13005:13028'>　於祊儀禮若不賔尸舊說云謂大夫有疾病攝昆弟</span><br/>
<span class='tline' id='l588' data-llen='13028:13051'>　祭是也鄭氏引曽子問疑之蓋失之矣蓋攝主不厭</span><br/>
<span class='tline' id='l589' data-llen='13051:13074'>　祭不旅不假不綏祭不配布奠於賔賔奠而不舉自</span><br/>
<span class='tline' id='l590' data-llen='13074:13087'>　謂庶子攝非概論攝主也</span><br/>
<span class='tline' id='l591' data-llen='13087:13110'>　延平周氏曰詩之序曰絲衣繹賔尸也詩又曰祝祭</span><br/>
<span class='tline' id='l592' data-llen='13110:13137'><a onclick="displayPageImage('KR1d0057', 'WYG', '064-33b' );" name="064-33b" class="pb">[064-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='13137:13160'>　于祊蓋廟門外謂之祊而繹者紬繹而求之也繹之</span><br/>
<span class='tline' id='l594' data-llen='13160:13183'>　於祊一祭也繹言其意祊言其地今若離之為二祭</span><br/>
<span class='tline' id='l595' data-llen='13183:13206'>　其說非也周官營國之法王立朝於前而其朝有三</span><br/>
<span class='tline' id='l596' data-llen='13206:13229'>　后立市於後而其市亦有三朝雖有三皆南也市雖</span><br/>
<span class='tline' id='l597' data-llen='13229:13251'>　有三皆北也則所謂朝市之於西方其說亦非也</span><br/>
<span class='tline' id='l598' data-llen='13251:13274'>社祭土而主隂氣也君南鄉於北墉下荅隂之義也日</span><br/>
<span class='tline' id='l599' data-llen='13274:13297'>用甲用日之始也天子大社必受霜露風雨以達天地</span><br/>
<span class='tline' id='l600' data-llen='13297:13320'>之氣也是故喪國之社屋之不受天陽也薄社北牖使</span><br/>
<span class='tline' id='l601' data-llen='13320:13347'><a onclick="displayPageImage('KR1d0057', 'WYG', '064-34a' );" name="064-34a" class="pb">[064-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='13347:13352'>隂明也</span><br/>
<span class='tline' id='l603' data-llen='13352:13375'>　鄭氏曰墻謂之墉北墉社内北墻也國中之神莫貴</span><br/>
<span class='tline' id='l604' data-llen='13375:13398'>　於社故日用甲也大社王為羣姓所立屋之北牖絶</span><br/>
<span class='tline' id='l605' data-llen='13398:13417'>　其陽通其隂而已薄社殷之社殷始都薄</span><br/>
<span class='tline' id='l606' data-llen='13417:13440'>　孔氏曰自此至反始也一節緫論社神之義兼明所</span><br/>
<span class='tline' id='l607' data-llen='13440:13463'>　祭之禮土謂五土山林川澤丘陵墳衍原隰也以時</span><br/>
<span class='tline' id='l608' data-llen='13463:13486'>　祭之故云社祭土土是隂氣之主故云主隂氣也社</span><br/>
<span class='tline' id='l609' data-llen='13486:13509'>　既主隂隂冝在北故祭社時以社在南設主壇上北</span><br/>
<span class='tline' id='l610' data-llen='13509:13536'><a onclick="displayPageImage('KR1d0057', 'WYG', '064-34b' );" name="064-34b" class="pb">[064-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='13536:13559'>　面而君來在北墻下而南嚮祭之是荅隂之義也社</span><br/>
<span class='tline' id='l612' data-llen='13559:13582'>　是國中之貴神甲是旬日之初始故用之也風雨至</span><br/>
<span class='tline' id='l613' data-llen='13582:13605'>　則萬物生霜露降則萬物成故不為屋以受霜露風</span><br/>
<span class='tline' id='l614' data-llen='13605:13628'>　雨是天地氣達也達通也喪國社者謂周立殷社以</span><br/>
<span class='tline' id='l615' data-llen='13628:13651'>　為戒天是生法無生義故屋隔之令不受天之陽也</span><br/>
<span class='tline' id='l616' data-llen='13651:13674'>　薄社即殷喪國社也既屋之塞其三面唯開北牖示</span><br/>
<span class='tline' id='l617' data-llen='13674:13697'>　絶陽而通隂隂明則物死也鄭知大社為羣姓所立</span><br/>
<span class='tline' id='l618' data-llen='13697:13720'>　者祭法文但社稷之義先儒所觧不同鄭康成之說</span><br/>
<span class='tline' id='l619' data-llen='13720:13747'><a onclick="displayPageImage('KR1d0057', 'WYG', '064-35a' );" name="064-35a" class="pb">[064-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='13747:13770'>　以社為五土緫神稷為原隰之神勾龍以有平水土</span><br/>
<span class='tline' id='l621' data-llen='13770:13793'>　之功配社祀之稷有播種之功配稷祀之社即地神</span><br/>
<span class='tline' id='l622' data-llen='13793:13816'>　稷是社之細别别名曰稷稷乃原隰所生故以稷為</span><br/>
<span class='tline' id='l623' data-llen='13816:13839'>　原隰之神若賈逵馬融王肅之徒以社祭勾龍稷祭</span><br/>
<span class='tline' id='l624' data-llen='13839:13862'>　后稷皆人鬼也非地神為鄭學者通之其社稷制度</span><br/>
<span class='tline' id='l625' data-llen='13862:13885'>　白虎通云天子之社壇方五丈諸侯半之說者又云</span><br/>
<span class='tline' id='l626' data-llen='13885:13908'>　天子之社封五色土為之若諸侯受封各割其方色</span><br/>
<span class='tline' id='l627' data-llen='13908:13931'>　土與之則東方青南方赤等是也天子諸侯各有二</span><br/>
<span class='tline' id='l628' data-llen='13931:13958'><a onclick="displayPageImage('KR1d0057', 'WYG', '064-35b' );" name="064-35b" class="pb">[064-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='13958:13981'>　社祭法王立大社王社諸侯立國社侯社是也又各</span><br/>
<span class='tline' id='l630' data-llen='13981:14004'>　有勝國之社此云喪國之社是天子有之也春秋亳</span><br/>
<span class='tline' id='l631' data-llen='14004:14027'>　社災公羊云亡國之社蓋揜之揜其上而柴其下是</span><br/>
<span class='tline' id='l632' data-llen='14027:14050'>　魯有之也襄三十年左傳鳥鳴於亳社是宋有之也</span><br/>
<span class='tline' id='l633' data-llen='14050:14073'>　其所置之處小宗伯云右社稷左宗廟鄭云庫門内</span><br/>
<span class='tline' id='l634' data-llen='14073:14096'>　雉門外之左右為羣姓立社者在庫門内之西自為</span><br/>
<span class='tline' id='l635' data-llen='14096:14119'>　立者在藉田之中其亡國之社榖梁傳云以為廟屏</span><br/>
<span class='tline' id='l636' data-llen='14119:14142'>　戒或在廟或在庫門内之東則亳社在東也故左傳</span><br/>
<span class='tline' id='l637' data-llen='14142:14169'><a onclick="displayPageImage('KR1d0057', 'WYG', '064-36a' );" name="064-36a" class="pb">[064-36a] <img width="20"  src="/static/img/kanseki-5.png"/></a></span><br/>
<span class='tline' id='l638' data-llen='14169:14192'>　云閒於兩社為公室輔魯之外朝在庫門之内東有</span><br/>
<span class='tline' id='l639' data-llen='14192:14215'>　亳社西有國社朝廷執政之處故云閒於兩社其卿</span><br/>
<span class='tline' id='l640' data-llen='14215:14238'>　大夫以下社案祭法置社註云大夫不得特立社與</span><br/>
<span class='tline' id='l641' data-llen='14238:14261'>　民族居百家以上則共立一社今時里社是也如鄭</span><br/>
<span class='tline' id='l642' data-llen='14261:14284'>　此言則周之法百家以上得立社其秦漢以來雖非</span><br/>
<span class='tline' id='l643' data-llen='14284:14307'>　大夫民二十五家以上則得立社故云今之里社又</span><br/>
<span class='tline' id='l644' data-llen='14307:14330'>　鄭志云月令命民社謂秦社也自秦以下民始得立</span><br/>
<span class='tline' id='l645' data-llen='14330:14353'>　社也其大夫以下所置社皆以土地所宜之木則論</span><br/>
<span class='tline' id='l646' data-llen='14353:14380'><a onclick="displayPageImage('KR1d0057', 'WYG', '064-36b' );" name="064-36b" class="pb">[064-36b] <img width="20"  src="/static/img/kanseki-5.png"/></a></span><br/>
<span class='tline' id='l647' data-llen='14380:14403'>　語云夏后氏以松殷人以栢周人以栗故大司徒云</span><br/>
<span class='tline' id='l648' data-llen='14403:14426'>　而樹之田主各以其野之所冝木是也其天子諸侯</span><br/>
<span class='tline' id='l649' data-llen='14426:14449'>　大夫皆有稷故註司徒田主田神后土田正之所依</span><br/>
<span class='tline' id='l650' data-llen='14449:14472'>　也田正則稷神也田主尚然故知天子諸侯社皆有</span><br/>
<span class='tline' id='l651' data-llen='14472:14495'>　稷其亡國之社亦有稷故士師云若祭勝國之社稷</span><br/>
<span class='tline' id='l652' data-llen='14495:14518'>　則為之尸是有稷也其社之祭一歲有三仲春民命</span><br/>
<span class='tline' id='l653' data-llen='14518:14541'>　社一也詩云以社以方謂秋祭二也孟冬云大割祠</span><br/>
<span class='tline' id='l654' data-llen='14541:14564'>　於公社是三也其社主用石故鄭註宗伯云社之主</span><br/>
<span class='tline' id='l655' data-llen='14564:14591'><a onclick="displayPageImage('KR1d0057', 'WYG', '064-37a' );" name="064-37a" class="pb">[064-37a] <img width="20"  src="/static/img/kanseki-5.png"/></a></span><br/>
<span class='tline' id='l656' data-llen='14591:14614'>　蓋用石案條牒論稷壇在社壇西俱北郷營並壇共</span><br/>
<span class='tline' id='l657' data-llen='14614:14637'>　門或曰在社壇北其用玉無文不可强言今禮用兩</span><br/>
<span class='tline' id='l658' data-llen='14637:14643'>　圭有邸</span><br/>
<span class='tline' id='l659' data-llen='14643:14666'>　秦溪楊氏曰王鄭之學互有得失若鄭云勾龍有平</span><br/>
<span class='tline' id='l660' data-llen='14666:14689'>　水土之功配社祀之后稷有播種之功配稷祀之則</span><br/>
<span class='tline' id='l661' data-llen='14689:14696'>　鄭說為長</span><br/>
<span class='tline' id='l662' data-llen='14696:14719'>　丘氏曰社者所在土地之名也凡土之所在人皆賴</span><br/>
<span class='tline' id='l663' data-llen='14719:14742'>　之故祭之也先儒以社祭五土之神若唯祭此五者</span><br/>
<span class='tline' id='l664' data-llen='14742:14769'><a onclick="displayPageImage('KR1d0057', 'WYG', '064-37b' );" name="064-37b" class="pb">[064-37b] <img width="20"  src="/static/img/kanseki-5.png"/></a></span><br/>
<span class='tline' id='l665' data-llen='14769:14792'>　則都邑之土人不賴之乎周禮地官唯云辨五土之</span><br/>
<span class='tline' id='l666' data-llen='14792:14815'>　名物不云五土為社蓋社之所祭祭邦國郊原之土</span><br/>
<span class='tline' id='l667' data-llen='14815:14838'>　神也社既土神不曰祗而曰社者蓋以土地人所踐</span><br/>
<span class='tline' id='l668' data-llen='14838:14861'>　履而無崇敬之心故合其字從示其音為社皆所以</span><br/>
<span class='tline' id='l669' data-llen='14861:14884'>　神明之也稷既百榖之神不言榖而云稷者蓋直以</span><br/>
<span class='tline' id='l670' data-llen='14884:14907'>　榖言之為人所䙝慢諸榖不可徧舉故舉諸榖之長</span><br/>
<span class='tline' id='l671' data-llen='14907:14912'>　言之</span><br/>
<span class='tline' id='l672' data-llen='14912:14935'>　長樂陳氏曰社所以祭五土之示稷所以祭五榖之</span><br/>
<span class='tline' id='l673' data-llen='14935:14962'><a onclick="displayPageImage('KR1d0057', 'WYG', '064-38a' );" name="064-38a" class="pb">[064-38a] <img width="20"  src="/static/img/kanseki-5.png"/></a></span><br/>
<span class='tline' id='l674' data-llen='14962:14985'>　神五榖之神而命之稷以其首種先成而長五榖故</span><br/>
<span class='tline' id='l675' data-llen='14985:15008'>　也稷非土無以生土非稷無以見生生之效故祭社</span><br/>
<span class='tline' id='l676' data-llen='15008:15031'>　必及稷以其同功均利而養人故也王社侯社國中</span><br/>
<span class='tline' id='l677' data-llen='15031:15054'>　之土示而已無預農事故不置稷大社國社則農之</span><br/>
<span class='tline' id='l678' data-llen='15054:15077'>　祈報在焉故皆有稷先儒謂王社或建於大社之西</span><br/>
<span class='tline' id='l679' data-llen='15077:15100'>　或建於藉田然國語云王藉則司空除壇農正陳藉</span><br/>
<span class='tline' id='l680' data-llen='15100:15123'>　禮而歴代所祭先農而已不聞祭社也故詩曰春藉</span><br/>
<span class='tline' id='l681' data-llen='15123:15146'>　田而祈社稷非謂社稷建於藉田也其言王社建於</span><br/>
<span class='tline' id='l682' data-llen='15146:15173'><a onclick="displayPageImage('KR1d0057', 'WYG', '064-38b' );" name="064-38b" class="pb">[064-38b] <img width="20"  src="/static/img/kanseki-5.png"/></a></span><br/>
<span class='tline' id='l683' data-llen='15173:15196'>　大社之西於義或然西漢及魏有官社無官稷晉之</span><br/>
<span class='tline' id='l684' data-llen='15196:15219'>　時有帝社無帝稷類皆二社一稷議者紛然或欲合</span><br/>
<span class='tline' id='l685' data-llen='15219:15242'>　二社以為一或欲異二社之所向是雖違經悖禮然</span><br/>
<span class='tline' id='l686' data-llen='15242:15265'>　亦二社同設於國中未聞藉田有之也蓋王與諸侯</span><br/>
<span class='tline' id='l687' data-llen='15265:15288'>　之社皆三其二社所以盡祈報之誠其勝國之社所</span><br/>
<span class='tline' id='l688' data-llen='15288:15311'>　以示鑒戒之理王之大社則土五色而冒以黄夏之</span><br/>
<span class='tline' id='l689' data-llen='15311:15334'>　時徐州厥貢惟土五色孔安國以社言之是也諸侯</span><br/>
<span class='tline' id='l690' data-llen='15334:15357'>　之國社則受其方色之土於天子而苴以茅漢之時</span><br/>
<span class='tline' id='l691' data-llen='15357:15384'><a onclick="displayPageImage('KR1d0057', 'WYG', '064-39a' );" name="064-39a" class="pb">[064-39a] <img width="20"  src="/static/img/kanseki-5.png"/></a></span><br/>
<span class='tline' id='l692' data-llen='15384:15407'>　有受青土赤土蔡邕以茅社言之是也先王之祭社</span><br/>
<span class='tline' id='l693' data-llen='15407:15430'>　稷春有祈秋有報孟冬大割祠春祈而歌載芟秋報</span><br/>
<span class='tline' id='l694' data-llen='15430:15453'>　而歌良耜此祭之常者也凡天地大烖之類祭大故</span><br/>
<span class='tline' id='l695' data-llen='15453:15476'>　天烖之彌祀君行有冝宫成有衈此祭之不常者也</span><br/>
<span class='tline' id='l696' data-llen='15476:15499'>　祭之常者用甲其他則唯吉而已祭之牲以大牢其</span><br/>
<span class='tline' id='l697' data-llen='15499:15522'>　遇天烖則用幣而已考之於禮王之祭也南面其服</span><br/>
<span class='tline' id='l698' data-llen='15522:15545'>　也希冕其牲用黝其祭血祭其罇大罍其樂應鍾其</span><br/>
<span class='tline' id='l699' data-llen='15545:15568'>　舞帗舞其鼓靈鼓凡皆因其物以致其義非夫深知</span><br/>
<span class='tline' id='l700' data-llen='15568:15595'><a onclick="displayPageImage('KR1d0057', 'WYG', '064-39b' );" name="064-39b" class="pb">[064-39b] <img width="20"  src="/static/img/kanseki-5.png"/></a></span><br/>
<span class='tline' id='l701' data-llen='15595:15618'>　禮樂之情者孰與此哉先儒有以王社有稷壝原隰</span><br/>
<span class='tline' id='l702' data-llen='15618:15641'>　為稷神有以勾龍為社而非配社柱為稷而非配稷</span><br/>
<span class='tline' id='l703' data-llen='15641:15664'>　後世又有以夏禹為社配有以戌亥為社日有以先</span><br/>
<span class='tline' id='l704' data-llen='15664:15691'>　農為帝社有以大稷為稷社皆臆論也餘見祭法<span class='krp-note'>禮書/</span></span><br/>
<span class='tline' id='l705' data-llen='15691:15714'>　金華唐氏曰先王之祀上下達禮未有如社稷者也</span><br/>
<span class='tline' id='l706' data-llen='15714:15737'>　耕耨斂藏人力所可勉旱乾水溢則繫於神祗故凡</span><br/>
<span class='tline' id='l707' data-llen='15737:15760'>　先王神祗之事皆為民祈穀也天尊地親故事之不</span><br/>
<span class='tline' id='l708' data-llen='15760:15783'>　同噫嘻事之以誠載芟事之以力載芟良耜人事盡</span><br/>
<span class='tline' id='l709' data-llen='15783:15810'><a onclick="displayPageImage('KR1d0057', 'WYG', '064-40a' );" name="064-40a" class="pb">[064-40a] <img width="20"  src="/static/img/kanseki-5.png"/></a></span><br/>
<span class='tline' id='l710' data-llen='15810:15833'>　矣不敢謂人事之盡而忽於神也故祈焉不敢謂人</span><br/>
<span class='tline' id='l711' data-llen='15833:15856'>　事之盡而忘於神也故報焉祈非吾過求也振古如</span><br/>
<span class='tline' id='l712' data-llen='15856:15879'>　兹矣報非止於今也欲其有繼焉所謂以似以續續</span><br/>
<span class='tline' id='l713' data-llen='15879:15902'>　古之人者涖卜來歲之稼之意也諸侯危社稷而變</span><br/>
<span class='tline' id='l714' data-llen='15902:15925'>　置者古有之矣旱乾水溢而變置社稷者未聞焉孟</span><br/>
<span class='tline' id='l715' data-llen='15925:15948'>　子謂民為貴社稷次之故舉是禮以言人君固不可</span><br/>
<span class='tline' id='l716' data-llen='15948:15971'>　舍己而求之神也雲漢之詩曰祈年孔夙方社不莫</span><br/>
<span class='tline' id='l717' data-llen='15971:15994'>　又曰自郊徂宫后稷不克宫社宫也意吾常禮之未</span><br/>
<span class='tline' id='l718' data-llen='15994:16021'><a onclick="displayPageImage('KR1d0057', 'WYG', '064-40b' );" name="064-40b" class="pb">[064-40b] <img width="20"  src="/static/img/kanseki-5.png"/></a></span><br/>
<span class='tline' id='l719' data-llen='16021:16044'>　修則祈社修矣意吾變禮之未舉則郊宫徂矣而終</span><br/>
<span class='tline' id='l720' data-llen='16044:16067'>　不敢以責神也自反而已自勉而已周之先王其於</span><br/>
<span class='tline' id='l721' data-llen='16067:16090'>　豐凶之祭所以敬事社稷者蓋如此故社稷國之主</span><br/>
<span class='tline' id='l722' data-llen='16090:16113'>　也兵農之事繫焉古者兵出於郷遂丘乘其本在社</span><br/>
<span class='tline' id='l723' data-llen='16113:16136'>　有社斯有民有民斯有兵乃立冢土戎醜攸行故奉</span><br/>
<span class='tline' id='l724' data-llen='16136:16159'>　之主車戮則行焉勝則獻焉報本反始焉耳言公社</span><br/>
<span class='tline' id='l725' data-llen='16159:16182'>　以别私言民社以别官王與諸侯為羣姓立者公也</span><br/>
<span class='tline' id='l726' data-llen='16182:16205'>　自為立者私也里社民社也百室以上官社也命民</span><br/>
<span class='tline' id='l727' data-llen='16205:16232'><a onclick="displayPageImage('KR1d0057', 'WYG', '064-41a' );" name="064-41a" class="pb">[064-41a] <img width="20"  src="/static/img/kanseki-5.png"/></a></span><br/>
<span class='tline' id='l728' data-llen='16232:16255'>　社則下通於二十五家之里社大割祠於公社則王</span><br/>
<span class='tline' id='l729' data-llen='16255:16278'>　之大社而已事地之禮有公而又有私者親地也尊</span><br/>
<span class='tline' id='l730' data-llen='16278:16301'>　無二上故事天明獨行於天子而無二尊事地察故</span><br/>
<span class='tline' id='l731' data-llen='16301:16321'>　下達於庶人而且有公私焉尊親之辨如此</span><br/>
<span class='tline' id='l732' data-llen='16321:16344'>　嚴陵方氏曰社必用日之始何也蓋陽始於甲而物</span><br/>
<span class='tline' id='l733' data-llen='16344:16367'>　生隂極於辛而物成地雖以隂而成物然始地事者</span><br/>
<span class='tline' id='l734' data-llen='16367:16390'>　存乎陽故社用甲以原其始焉天雖以陽而生物然</span><br/>
<span class='tline' id='l735' data-llen='16390:16413'>　終天功者存乎隂故郊用辛以要其終焉夫獨隂不</span><br/>
<span class='tline' id='l736' data-llen='16413:16440'><a onclick="displayPageImage('KR1d0057', 'WYG', '064-41b' );" name="064-41b" class="pb">[064-41b] <img width="20"  src="/static/img/kanseki-5.png"/></a></span><br/>
<span class='tline' id='l737' data-llen='16440:16463'>　生獨陽不成天地相須之義也故聖人制禮以致其</span><br/>
<span class='tline' id='l738' data-llen='16463:16486'>　義焉大社即祭法所謂王社也以王社為大則自侯</span><br/>
<span class='tline' id='l739' data-llen='16486:16509'>　社而下皆為小矣達者上下達之謂也上則達天之</span><br/>
<span class='tline' id='l740' data-llen='16509:16532'>　氣以濟乎下下則達地之氣以濟乎上故以達言之</span><br/>
<span class='tline' id='l741' data-llen='16532:16555'>　喪國之社即媒氏所謂勝國之社也勝言我所勝喪</span><br/>
<span class='tline' id='l742' data-llen='16555:16578'>　言彼之喪其實一也於大社言必受霜露風雨於喪</span><br/>
<span class='tline' id='l743' data-llen='16578:16601'>　國之社言不受天陽亦互言之爾薄社書並作亳薄</span><br/>
<span class='tline' id='l744' data-llen='16601:16607'>　與亳同</span><br/>
<span class='tline' id='l745' data-llen='16607:16634'><a onclick="displayPageImage('KR1d0057', 'WYG', '064-42a' );" name="064-42a" class="pb">[064-42a] <img width="20"  src="/static/img/kanseki-5.png"/></a></span><br/>
<span class='tline' id='l746' data-llen='16634:16657'>　馬氏曰古人之言社必有稷此言社而不言稷者蓋</span><br/>
<span class='tline' id='l747' data-llen='16657:16680'>　社緫祭五土之神而山林川澤丘陵墳衍原隰皆是</span><br/>
<span class='tline' id='l748' data-llen='16680:16703'>　也稷則止於原隰而已言社可以兼稷也祭法言天</span><br/>
<span class='tline' id='l749' data-llen='16703:16726'>　子諸侯立社而不言稷亦以此日用甲用日之始則</span><br/>
<span class='tline' id='l750' data-llen='16726:16749'>　郊用辛用日之成也以乾知大始坤作成物則郊宜</span><br/>
<span class='tline' id='l751' data-llen='16749:16772'>　用甲社冝用辛天雖主於生物亦有以成之則天之</span><br/>
<span class='tline' id='l752' data-llen='16772:16795'>　道所以明地雖主於成物亦有以生之則地之道所</span><br/>
<span class='tline' id='l753' data-llen='16795:16818'>　以神蓋郊所以明天道故用辛社所以神地道故用</span><br/>
<span class='tline' id='l754' data-llen='16818:16845'><a onclick="displayPageImage('KR1d0057', 'WYG', '064-42b' );" name="064-42b" class="pb">[064-42b] <img width="20"  src="/static/img/kanseki-5.png"/></a></span><br/>
<span class='tline' id='l755' data-llen='16845:16868'>　甲曲禮曰外事用剛日内事用柔日郊者外事也社</span><br/>
<span class='tline' id='l756' data-llen='16868:16891'>　者内事也而此言郊用辛日之柔社用甲日之剛者</span><br/>
<span class='tline' id='l757' data-llen='16891:16914'>　說者以為郊社至尊之祭不可同於内外此說得之</span><br/>
<span class='tline' id='l758' data-llen='16914:16937'>　霜露風雨之氣達則萬物之所以生也故天子大社</span><br/>
<span class='tline' id='l759' data-llen='16937:16960'>　必受霜露風雨以達天地之氣示其有生物之功也</span><br/>
<span class='tline' id='l760' data-llen='16960:16983'>　喪國之社屋之使之不受天陽示其生物之功息矣</span><br/>
<span class='tline' id='l761' data-llen='16983:17006'>　延平周氏曰凡言南郷皆位於北而南郷則南郷皆</span><br/>
<span class='tline' id='l762' data-llen='17006:17029'>　荅陽也此言君南郷於北墉下蓋位於南而郷於北</span><br/>
<span class='tline' id='l763' data-llen='17029:17056'><a onclick="displayPageImage('KR1d0057', 'WYG', '064-43a' );" name="064-43a" class="pb">[064-43a] <img width="20"  src="/static/img/kanseki-5.png"/></a></span><br/>
<span class='tline' id='l764' data-llen='17056:17079'>　墉之下故曰荅隂之義也東方陽也甲者陽中之陽</span><br/>
<span class='tline' id='l765' data-llen='17079:17102'>　也社用甲而不用乙欲其以陽召隂也西方隂也辛</span><br/>
<span class='tline' id='l766' data-llen='17102:17125'>　者隂中之隂也郊用辛而不用庚欲其以隂召陽也</span><br/>
<span class='tline' id='l767' data-llen='17125:17148'>　以甲為用日之始則誤矣古之營國之法前朝則立</span><br/>
<span class='tline' id='l768' data-llen='17148:17171'>　大社後市則立亡國之社欲示其存與亡常相為對</span><br/>
<span class='tline' id='l769' data-llen='17171:17194'>　以戒於有國者也故前之立大社則上不屋下不棧</span><br/>
<span class='tline' id='l770' data-llen='17194:17217'>　欲其達天地之氣也後之立亡國之社則屋之所以</span><br/>
<span class='tline' id='l771' data-llen='17217:17240'>　不受天陽不受天陽者示其天亡之也於北為牖使</span><br/>
<span class='tline' id='l772' data-llen='17240:17267'><a onclick="displayPageImage('KR1d0057', 'WYG', '064-43b' );" name="064-43b" class="pb">[064-43b] <img width="20"  src="/static/img/kanseki-5.png"/></a></span><br/>
<span class='tline' id='l773' data-llen='17267:17290'>　隂明而不使陽明也所謂喪國之社與薄社者皆亡</span><br/>
<span class='tline' id='l774' data-llen='17290:17306'>　國之社也喪國以人言薄以地言</span><br/>
<span class='tline' id='l775' data-llen='17306:17329'>　新安朱氏曰或說稷是丘陵原隰之神或云榖神看</span><br/>
<span class='tline' id='l776' data-llen='17329:17352'>　來榖神較是社是土神又問社如何有神曰能生物</span><br/>
<span class='tline' id='l777' data-llen='17352:17358'>　便是神</span><br/>
<span class='tline' id='l778' data-llen='17358:17361'>　</span><br/>
<span class='tline' id='l779' data-llen='17361:17364'>　</span><br/>
<span class='tline' id='l780' data-llen='17364:17375'>　禮記集說卷六十四</span><br/>
</p>
<p><br/>
</p>
  </div>
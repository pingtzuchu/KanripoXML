<div id="txtcont" class="span9" style="position: relative;">
    <p><br/>
<span class='tline' id='l7' data-llen='156:182'><a onclick="displayPageImage('KR1d0057', 'WYG', '070-1a' );" name="070-1a" class="pb">[070-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='182:190'>欽定四庫全書</span><br/>
<span class='tline' id='l9' data-llen='190:210'>　禮記集説卷七十　　　　宋　衛湜　撰</span><br/>
<span class='tline' id='l10' data-llen='210:233'>父母雖没將為善思貽父母令名必果將為不善思貽</span><br/>
<span class='tline' id='l11' data-llen='233:242'>父母羞辱必不果</span><br/>
<span class='tline' id='l12' data-llen='242:254'>　鄭氏曰貽遺也果決也</span><br/>
<span class='tline' id='l13' data-llen='254:277'>　嚴陵方氏曰將者萌其始之謂果者成其終之謂君</span><br/>
<span class='tline' id='l14' data-llen='277:300'>　子之心將有為也不必盡善以能有所思故不善終</span><br/>
<span class='tline' id='l15' data-llen='300:323'>　不成焉小人之心將有為也非盡不善以不能有所</span><br/>
<span class='tline' id='l16' data-llen='323:349'><a onclick="displayPageImage('KR1d0057', 'WYG', '070-1b' );" name="070-1b" class="pb">[070-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='349:372'>　思故善終不成焉然則善不善亦在乎思不思果不</span><br/>
<span class='tline' id='l18' data-llen='372:380'>　果之間而已</span><br/>
<span class='tline' id='l19' data-llen='380:403'>　慶源輔氏曰檀弓曰䘮三年以為極亡則弗之忘矣</span><br/>
<span class='tline' id='l20' data-llen='403:426'>　於此可見也曽子曰五者不遂烖及其親敢不敬乎</span><br/>
<span class='tline' id='l21' data-llen='426:449'>　又曰父母既没當謹行其身不遺父母惡名可謂能</span><br/>
<span class='tline' id='l22' data-llen='449:454'>　終矣</span><br/>
<span class='tline' id='l23' data-llen='454:477'>舅没則姑老冢婦所祭祀賔客每事必請於姑介婦請</span><br/>
<span class='tline' id='l24' data-llen='477:500'>於冢婦舅姑使冢婦毋怠不友無禮於介婦舅姑若使</span><br/>
<span class='tline' id='l25' data-llen='500:526'><a onclick="displayPageImage('KR1d0057', 'WYG', '070-2a' );" name="070-2a" class="pb">[070-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='526:549'>介婦毋敢敵耦於冢婦不敢並行不敢並命不敢並坐</span><br/>
<span class='tline' id='l27' data-llen='549:573'>　鄭氏曰姑老謂𫝊家事於長婦也必請於姑者婦雖</span><br/>
<span class='tline' id='l28' data-llen='573:597'>　受𫝊猶不敢專行也介婦衆婦也請於冢婦以其代</span><br/>
<span class='tline' id='l29' data-llen='597:620'>　姑之事毋怠者雖有勤勞不敢懈倦也不友無禮於</span><br/>
<span class='tline' id='l30' data-llen='620:643'>　介婦者衆婦無禮冢婦不友之也善兄弟為友娣姒</span><br/>
<span class='tline' id='l31' data-llen='643:666'>　猶兄弟也毋敢敵耦雖有勤勞不敢掉磬也命為使</span><br/>
<span class='tline' id='l32' data-llen='666:675'>　令皆下冢婦也</span><br/>
<span class='tline' id='l33' data-llen='675:698'>　孔氏曰自此至后與之一節論婦事舅姑之禮并明</span><br/>
<span class='tline' id='l34' data-llen='698:724'><a onclick="displayPageImage('KR1d0057', 'WYG', '070-2b' );" name="070-2b" class="pb">[070-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='724:747'>　冢婦介婦相與之節又明婦有私親賜之美物當獻</span><br/>
<span class='tline' id='l36' data-llen='747:771'>　於舅姑也若舅姑未没年七十以上𫝊家事於長子</span><br/>
<span class='tline' id='l37' data-llen='771:794'>　其婦亦從夫知家事也若舅没姑未老則其婦不得</span><br/>
<span class='tline' id='l38' data-llen='794:817'>　專知家事故經云姑老不友無禮於介婦者以衆婦</span><br/>
<span class='tline' id='l39' data-llen='817:840'>　無禮故冢婦䟽薄之若冢婦無禮衆婦當友之以適</span><br/>
<span class='tline' id='l40' data-llen='840:863'>　婦尊故也北海人謂相激之事為掉磬介婦不敢與</span><br/>
<span class='tline' id='l41' data-llen='863:878'>　冢婦並有教令之命下冢婦也</span><br/>
<span class='tline' id='l42' data-llen='878:901'>　嚴陵方氏曰婦人以從人為事故冢子之妻謂之冢</span><br/>
<span class='tline' id='l43' data-llen='901:927'><a onclick="displayPageImage('KR1d0057', 'WYG', '070-3a' );" name="070-3a" class="pb">[070-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='927:950'>　婦猶之宗子之妻謂之宗婦也舅姑使冢婦毋怠者</span><br/>
<span class='tline' id='l45' data-llen='950:973'>　不以居長而敢自怠也毋敢敵耦於冢婦者兩相亢</span><br/>
<span class='tline' id='l46' data-llen='973:996'>　為敵兩相合為耦言事之勞逸不敢與冢婦均也不</span><br/>
<span class='tline' id='l47' data-llen='996:1012'>　敢並行並坐亦毋敢敵耦之事也</span><br/>
<span class='tline' id='l48' data-llen='1012:1035'>　慶源輔氏曰舅没則姑老不以年計之也有婦則可</span><br/>
<span class='tline' id='l49' data-llen='1035:1059'>　以𫝊家事矣然至於祭祀賔客禮之大者亦必請命</span><br/>
<span class='tline' id='l50' data-llen='1059:1082'>　於姑然後從事夫然後婦姑各得其宜介婦不敢敵</span><br/>
<span class='tline' id='l51' data-llen='1082:1104'>　耦於冢婦必如是而後冢婦之志行而家事宜矣</span><br/>
<span class='tline' id='l52' data-llen='1104:1130'><a onclick="displayPageImage('KR1d0057', 'WYG', '070-3b' );" name="070-3b" class="pb">[070-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1130:1153'>　新安朱氏曰不友無禮於介婦此句之義未詳註説</span><br/>
<span class='tline' id='l54' data-llen='1153:1166'>　恐未然也或疑友當作敢</span><br/>
<span class='tline' id='l55' data-llen='1166:1189'>　江陵項氏曰不友無禮於介婦當連上下文讀之上</span><br/>
<span class='tline' id='l56' data-llen='1189:1212'>　文云舅姑使冢婦毋怠不友無禮於介婦言舅姑若</span><br/>
<span class='tline' id='l57' data-llen='1212:1235'>　任使冢婦冢婦毋得以尊自怠而凌辱衆婦令其代</span><br/>
<span class='tline' id='l58' data-llen='1235:1258'>　己也不友謂煩虐之無禮謂麾叱之怠也不友也無</span><br/>
<span class='tline' id='l59' data-llen='1258:1281'>　禮也三者皆當以毋字統之下文云舅姑若使介婦</span><br/>
<span class='tline' id='l60' data-llen='1281:1304'>　毋敢敵耦於冢婦不敢並行不敢並命不敢並坐亦</span><br/>
<span class='tline' id='l61' data-llen='1304:1330'><a onclick="displayPageImage('KR1d0057', 'WYG', '070-4a' );" name="070-4a" class="pb">[070-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1330:1353'>　謂不得恃舅姑之使令而傲冢婦也兩節皆主使令</span><br/>
<span class='tline' id='l63' data-llen='1353:1358'>　言之</span><br/>
<span class='tline' id='l64' data-llen='1358:1381'>凡婦不命適私室不敢退婦將有事大小必請於舅姑</span><br/>
<span class='tline' id='l65' data-llen='1381:1404'>子婦無私貨無私畜無私器不敢私假不敢私與婦或</span><br/>
<span class='tline' id='l66' data-llen='1404:1427'>賜之飲食衣服布帛佩帨茝蘭則受而獻諸舅姑舅姑</span><br/>
<span class='tline' id='l67' data-llen='1427:1450'>受之則喜如新受賜若反賜之則辭不得命如更受賜</span><br/>
<span class='tline' id='l68' data-llen='1450:1473'>藏以待乏婦若有私親兄弟將與之則必復請其故賜</span><br/>
<span class='tline' id='l69' data-llen='1473:1479'>而后與之</span><br/>
<span class='tline' id='l70' data-llen='1479:1505'><a onclick="displayPageImage('KR1d0057', 'WYG', '070-4b' );" name="070-4b" class="pb">[070-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1505:1528'>　鄭氏曰婦侍舅姑者也故不命適私室不敢退不敢</span><br/>
<span class='tline' id='l72' data-llen='1528:1551'>　專行故大小必請於舅姑家事統於尊故無私貨私</span><br/>
<span class='tline' id='l73' data-llen='1551:1574'>　畜私器私假私與或賜之者謂私親兄弟藏以待乏</span><br/>
<span class='tline' id='l74' data-llen='1574:1591'>　待舅姑之乏也不得命者不見許也</span><br/>
<span class='tline' id='l75' data-llen='1591:1614'>　孔氏曰若舅姑不乏私親兄弟既貧將欲以物與之</span><br/>
<span class='tline' id='l76' data-llen='1614:1637'>　不敢别請其財則必於舅姑處復請其故賜所藏之</span><br/>
<span class='tline' id='l77' data-llen='1637:1651'>　物舅姑既許然後取而與之</span><br/>
<span class='tline' id='l78' data-llen='1651:1674'>　嚴陵方氏曰私室即婦室也其視舅姑之室若公所</span><br/>
<span class='tline' id='l79' data-llen='1674:1700'><a onclick="displayPageImage('KR1d0057', 'WYG', '070-5a' );" name="070-5a" class="pb">[070-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1700:1723'>　故也舅没冢婦唯祭祀賔客之事則請於姑爾其餘</span><br/>
<span class='tline' id='l81' data-llen='1723:1746'>　則否也子婦無私貨以至不敢私與以家事統於尊</span><br/>
<span class='tline' id='l82' data-llen='1746:1769'>　故也茞蘭皆香草也而獻諸舅姑者不敢私受人故</span><br/>
<span class='tline' id='l83' data-llen='1769:1789'>　也請其故賜而後與之者不敢私與人故也</span><br/>
<span class='tline' id='l84' data-llen='1789:1812'>　慶源輔氏曰姑嚴則婦賢凡此非特舅姑之便其侍</span><br/>
<span class='tline' id='l85' data-llen='1812:1835'>　乃所以成婦之徳也有事則私事大小也必請於舅</span><br/>
<span class='tline' id='l86' data-llen='1835:1858'>　姑無所隠也私貨謂不請於舅姑而専有之者喜如</span><br/>
<span class='tline' id='l87' data-llen='1858:1881'>　新受賜人以予己已得以獻諸舅姑其喜一也始也</span><br/>
<span class='tline' id='l88' data-llen='1881:1907'><a onclick="displayPageImage('KR1d0057', 'WYG', '070-5b' );" name="070-5b" class="pb">[070-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1907:1930'>　人賜之今也親賜之又藏以待乏其心終一於舅姑</span><br/>
<span class='tline' id='l90' data-llen='1930:1953'>　也必請其故賜非誠於無私畜不私與者不能如此</span><br/>
<span class='tline' id='l91' data-llen='1953:1957'>　也</span><br/>
<span class='tline' id='l92' data-llen='1957:1980'>適子庶子祗事宗子宗婦雖貴富不敢以貴富入宗子</span><br/>
<span class='tline' id='l93' data-llen='1980:2003'>之家雖衆車徒舍於外以寡約入子弟猶歸器衣服裘</span><br/>
<span class='tline' id='l94' data-llen='2003:2026'>衾車馬則必獻其上而后敢服用其次也若非所獻則</span><br/>
<span class='tline' id='l95' data-llen='2026:2049'>不敢以入於宗子之門不敢以貴富加於父兄宗族若</span><br/>
<span class='tline' id='l96' data-llen='2049:2072'>富則具二牲獻其賢者於宗子夫婦皆齊而宗敬焉終</span><br/>
<span class='tline' id='l97' data-llen='2072:2098'><a onclick="displayPageImage('KR1d0057', 'WYG', '070-6a' );" name="070-6a" class="pb">[070-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2098:2106'>事而后敢私祭</span><br/>
<span class='tline' id='l99' data-llen='2106:2129'>　鄭氏曰祗敬也宗大宗以寡約入謂入宗子家猶若</span><br/>
<span class='tline' id='l100' data-llen='2129:2152'>　也非所獻謂非宗子之爵所當服也加猶髙也獻其</span><br/>
<span class='tline' id='l101' data-llen='2152:2175'>　賢者賢猶善也夫婦皆齊當助祭於宗子之家也私</span><br/>
<span class='tline' id='l102' data-llen='2175:2183'>　祭祭其祖禰</span><br/>
<span class='tline' id='l103' data-llen='2183:2206'>　孔氏曰此一節論族人敬事宗子之禮適子謂父及</span><br/>
<span class='tline' id='l104' data-llen='2206:2229'>　祖之適子是小宗也庶子謂適子之弟宗子謂大宗</span><br/>
<span class='tline' id='l105' data-llen='2229:2252'>　子宗婦謂大宗子之婦也言小宗子及庶子等敬事</span><br/>
<span class='tline' id='l106' data-llen='2252:2278'><a onclick="displayPageImage('KR1d0057', 'WYG', '070-6b' );" name="070-6b" class="pb">[070-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2278:2301'>　大宗子及宗婦也歸謂歸遺也子弟若有功徳被尊</span><br/>
<span class='tline' id='l108' data-llen='2301:2324'>　上歸遺衣服裘衾車馬則必獻其善者於宗子富則</span><br/>
<span class='tline' id='l109' data-llen='2324:2347'>　具二牲其善者獻宗子使祭之不善者私用自祭也</span><br/>
<span class='tline' id='l110' data-llen='2347:2370'>　大宗子將祭之時小宗夫婦皆齊戒以助祭於大宗</span><br/>
<span class='tline' id='l111' data-llen='2370:2393'>　以加敬焉大宗終竟祭事而后敢私祭祖禰此文雖</span><br/>
<span class='tline' id='l112' data-llen='2393:2413'>　主事大宗子其大宗之外事小宗子者亦然</span><br/>
<span class='tline' id='l113' data-llen='2413:2437'>　嚴陵方氏曰大𫝊曰敬宗故収族収族故宗廟嚴則</span><br/>
<span class='tline' id='l114' data-llen='2437:2460'>　祗事宗子宗婦乃所以嚴宗廟而已雖貴富不敢以</span><br/>
<span class='tline' id='l115' data-llen='2460:2486'><a onclick="displayPageImage('KR1d0057', 'WYG', '070-7a' );" name="070-7a" class="pb">[070-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2486:2509'>　貴富入宗子之家雖衆車徒舎於外以寡約入者不</span><br/>
<span class='tline' id='l117' data-llen='2509:2532'>　敢以支臨宗也加於父兄宗族與獻子加於人一等</span><br/>
<span class='tline' id='l118' data-llen='2532:2555'>　之加同盖彼賤而我貴彼貧而我富而我以貴富服</span><br/>
<span class='tline' id='l119' data-llen='2555:2578'>　御入其門則是以貴富而加賤貧也終事而後敢私</span><br/>
<span class='tline' id='l120' data-llen='2578:2601'>　祭者盖宗之親為正統己之親為旁出也正統之有</span><br/>
<span class='tline' id='l121' data-llen='2601:2624'>　祭公義也旁出之有祭私恩也終宗子之事而後敢</span><br/>
<span class='tline' id='l122' data-llen='2624:2646'>　私祭則是不以旁出先正統不以私恩勝公義也</span><br/>
<span class='tline' id='l123' data-llen='2646:2669'>　山隂陸氏曰子弟猶歸句言適子庶子雖貴富不敢</span><br/>
<span class='tline' id='l124' data-llen='2669:2695'><a onclick="displayPageImage('KR1d0057', 'WYG', '070-7b' );" name="070-7b" class="pb">[070-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2695:2718'>　以貴富入宗子之家以寡約入雖子弟猶歸其家也</span><br/>
<span class='tline' id='l126' data-llen='2718:2741'>　其器衣服裘衾車馬雖無貴富所有然以必獻其上</span><br/>
<span class='tline' id='l127' data-llen='2741:2748'>　者於宗子</span><br/>
<span class='tline' id='l128' data-llen='2748:2771'>　慶源輔氏曰不以貴富入宗子家此不專為宗子於</span><br/>
<span class='tline' id='l129' data-llen='2771:2794'>　父兄宗族皆不可也前言人事而後言鬼事於鬼事</span><br/>
<span class='tline' id='l130' data-llen='2794:2817'>　而如此然後為至者其所以敬宗子者當如此則宗</span><br/>
<span class='tline' id='l131' data-llen='2817:2830'>　子之所以自處者當如何</span><br/>
<span class='tline' id='l132' data-llen='2830:2853'>　横渠張氏曰禮者祭畢然後敢私祭焉謂如父有二</span><br/>
<span class='tline' id='l133' data-llen='2853:2879'><a onclick="displayPageImage('KR1d0057', 'WYG', '070-8a' );" name="070-8a" class="pb">[070-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2879:2902'>　子㓜子欲祭父来兄家祭之此是私祭祖有諸孫適</span><br/>
<span class='tline' id='l135' data-llen='2902:2925'>　長孫已祭諸孫来祭者祭於長孫之家此是公祭祭</span><br/>
<span class='tline' id='l136' data-llen='2925:2948'>　祖則為公祭對祖而言則祭父為私祭其他推此皆</span><br/>
<span class='tline' id='l137' data-llen='2948:2952'>　然</span><br/>
<span class='tline' id='l138' data-llen='2952:2975'>　藍田吕氏曰宗子既祭其祖禰其支子不得别祭所</span><br/>
<span class='tline' id='l139' data-llen='2975:2998'>　以嚴宗廟合族屬故曰庶子不祭祖與禰明其宗也</span><br/>
<span class='tline' id='l140' data-llen='2998:3021'>　若已為宗子而弟有子其弟既死其子欲祭其父必</span><br/>
<span class='tline' id='l141' data-llen='3021:3044'>　從祖祔食祭於宗子之家乎將就其宫而祭使其子</span><br/>
<span class='tline' id='l142' data-llen='3044:3070'><a onclick="displayPageImage('KR1d0057', 'WYG', '070-8b' );" name="070-8b" class="pb">[070-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3070:3093'>　自主之乎從祖祔食祭於宗子之家止謂殤與無後</span><br/>
<span class='tline' id='l144' data-llen='3093:3116'>　盖殤與無後必宗子主之為可若有後者亦使宗子</span><br/>
<span class='tline' id='l145' data-llen='3116:3140'>　主之則子有不得事其父矣𫝊曰子不私其父則不</span><br/>
<span class='tline' id='l146' data-llen='3140:3163'>　成為子故兄弟生而異宫所以盡子之私養及其没</span><br/>
<span class='tline' id='l147' data-llen='3163:3186'>　也反不得主其祭於義可乎盖異宫者必祭於其宫</span><br/>
<span class='tline' id='l148' data-llen='3186:3209'>　而其子主祭其祭也必告於宗子而後行不得而專</span><br/>
<span class='tline' id='l149' data-llen='3209:3232'>　亦所以明其宗也宗子有祭必先與焉卒祭而後祭</span><br/>
<span class='tline' id='l150' data-llen='3232:3255'>　其父故曰支子不祭祭必告於宗子又曰終事而後</span><br/>
<span class='tline' id='l151' data-llen='3255:3281'><a onclick="displayPageImage('KR1d0057', 'WYG', '070-9a' );" name="070-9a" class="pb">[070-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3281:3304'>　敢私祭若非異宫則禮有所不得伸則雖祔食於祖</span><br/>
<span class='tline' id='l153' data-llen='3304:3327'>　廟亦可以安所謂不得已焉者庶子不祭祖明其宗</span><br/>
<span class='tline' id='l154' data-llen='3327:3338'>　也不祭禰明其宗也</span><br/>
<span class='tline' id='l155' data-llen='3338:3362'>　長樂陳氏曰荀卿曰大夫士有常宗左𫝊曰大夫有</span><br/>
<span class='tline' id='l156' data-llen='3362:3385'>　貳宗盖由士以上莫不知尊祖禰知尊祖禰則尊者</span><br/>
<span class='tline' id='l157' data-llen='3385:3408'>　常宗當其為宗則宗子統族人於外主婦統族婦於</span><br/>
<span class='tline' id='l158' data-llen='3408:3431'>　内死雖殤也必䘮以成人齒雖七十也主婦不可闕</span><br/>
<span class='tline' id='l159' data-llen='3431:3454'>　居雖異邦也正祭不可舉妻死雖母在也禫不可屈</span><br/>
<span class='tline' id='l160' data-llen='3454:3480'><a onclick="displayPageImage('KR1d0057', 'WYG', '070-9b' );" name="070-9b" class="pb">[070-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3480:3503'>　尊與出嫁者不敢降其服賢者不敢干其任貴者不</span><br/>
<span class='tline' id='l162' data-llen='3503:3526'>　敢擅其祭衆車徒不敢以入其門凡以尊正統而一</span><br/>
<span class='tline' id='l163' data-llen='3526:3549'>　人之情也唯其疾與不肖然後易之故史朝言孟縶</span><br/>
<span class='tline' id='l164' data-llen='3549:3572'>　非人也將不列於宗賀循言姦回淫亂則告廟而立</span><br/>
<span class='tline' id='l165' data-llen='3572:3595'>　其次凡此特義之權耳非其所得已者也方周之盛</span><br/>
<span class='tline' id='l166' data-llen='3595:3618'>　時宗族之法行故常棣行葦之美作於上角弓頍弁</span><br/>
<span class='tline' id='l167' data-llen='3618:3641'>　之刺不聞於下以此治國而國有倫以此繋民而民</span><br/>
<span class='tline' id='l168' data-llen='3641:3664'>　不散則宗子之於天下豈小補哉及秦用商君之法</span><br/>
<span class='tline' id='l169' data-llen='3664:3691'><a onclick="displayPageImage('KR1d0057', 'WYG', '070-10a' );" name="070-10a" class="pb">[070-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3691:3714'>　富民有子則分居貧民有子則出贅由是其流及上</span><br/>
<span class='tline' id='l171' data-llen='3714:3737'>　雖王公大人亦莫知有敬宗之道浸淫後世襲以為</span><br/>
<span class='tline' id='l172' data-llen='3737:3760'>　俗而時君所以統馭之者特服紀之律而已間有糾</span><br/>
<span class='tline' id='l173' data-llen='3760:3784'>　合宗族一再𫝊而不散者則人異之以為義門此名</span><br/>
<span class='tline' id='l174' data-llen='3784:3797'>　生於不足歟<span class='krp-note'>禮書/</span></span><br/>
<span class='tline' id='l175' data-llen='3797:3820'>飯黍稷稻粱白黍黄粱稰穛膳膷臐膮醢牛炙醢牛胾</span><br/>
<span class='tline' id='l176' data-llen='3820:3843'>醢牛膾羊炙羊胾醢豕炙醢豕胾芥醬魚膾雉兔鶉鷃</span><br/>
<span class='tline' id='l177' data-llen='3843:3866'>　鄭氏曰飯目諸飯也黍黄黍也孰穫曰稰生穫曰穛</span><br/>
<span class='tline' id='l178' data-llen='3866:3893'><a onclick="displayPageImage('KR1d0057', 'WYG', '070-10b' );" name="070-10b" class="pb">[070-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3893:3916'>　膳目諸膳也此上大夫之禮庶羞二十豆以公食大</span><br/>
<span class='tline' id='l180' data-llen='3916:3939'>　夫禮饌校之則膮牛炙間不得有醢醢衍字又以鷃</span><br/>
<span class='tline' id='l181' data-llen='3939:3944'>　為鴽</span><br/>
<span class='tline' id='l182' data-llen='3944:3967'>　孔氏曰自此至薑桂一即總論飯飲膳羞調和之宜</span><br/>
<span class='tline' id='l183' data-llen='3967:3990'>　又明四時膳食所用并明善惡治擇之等顯貴賤所</span><br/>
<span class='tline' id='l184' data-llen='3990:4013'>　食之别此飯之所載凡有六種下云白黍則上黍是</span><br/>
<span class='tline' id='l185' data-llen='4013:4036'>　黄黍也下云黄粱則上粱是白粱也案玉藻諸侯朔</span><br/>
<span class='tline' id='l186' data-llen='4036:4059'>　食四簋黍稷稻粱天子乃加以麥苽為六膳豆上所</span><br/>
<span class='tline' id='l187' data-llen='4059:4086'><a onclick="displayPageImage('KR1d0057', 'WYG', '070-11a' );" name="070-11a" class="pb">[070-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='4086:4109'>　盛羮膳謂羮與胾醢之屬案公食大夫禮文二十豆</span><br/>
<span class='tline' id='l189' data-llen='4109:4132'>　者膷一謂牛臛也臐二謂羊臛也膮三謂豕臛也牛</span><br/>
<span class='tline' id='l190' data-llen='4132:4155'>　炙四炙牛肉也此四物共為一行最在於北從西為</span><br/>
<span class='tline' id='l191' data-llen='4155:4178'>　始醢五謂肉醤也牛胾六謂切牛肉醢七牛膾八此</span><br/>
<span class='tline' id='l192' data-llen='4178:4201'>　四物為第二行陳之從東為始羊炙九羊胾十醢十</span><br/>
<span class='tline' id='l193' data-llen='4201:4224'>　一豕炙十二此四物為第三行陳之從西為始醢十</span><br/>
<span class='tline' id='l194' data-llen='4224:4247'>　三豕胾十四芥醬十五魚膾十六此四物為第四行</span><br/>
<span class='tline' id='l195' data-llen='4247:4270'>　陳之從東為始以上十六豆是下大夫禮也雉十七</span><br/>
<span class='tline' id='l196' data-llen='4270:4297'><a onclick="displayPageImage('KR1d0057', 'WYG', '070-11b' );" name="070-11b" class="pb">[070-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4297:4320'>　兔十八鶉十九鷃二十此四物為第五行陳之從西</span><br/>
<span class='tline' id='l198' data-llen='4320:4343'>　為始此是上大夫所加二十豆李廵云鴽䳺按熊氏</span><br/>
<span class='tline' id='l199' data-llen='4343:4366'>　曰此經醢文承牛羊之下則是牛肉羊肉之醢以其</span><br/>
<span class='tline' id='l200' data-llen='4366:4389'>　庶羞故得用三牲為醢若其正羞則不得用三牲故</span><br/>
<span class='tline' id='l201' data-llen='4389:4401'>　醢人職無三牲之醢也</span><br/>
<span class='tline' id='l202' data-llen='4401:4424'>　嚴陵方氏曰飯者食之本然制造之齊無他焉及其</span><br/>
<span class='tline' id='l203' data-llen='4424:4447'>　生孰之而已自黍稷而下皆言其材也牛曰膷薌也</span><br/>
<span class='tline' id='l204' data-llen='4447:4470'>　土畜也羊曰臐熏也火畜也豕曰膮水畜也皆以其</span><br/>
<span class='tline' id='l205' data-llen='4470:4497'><a onclick="displayPageImage('KR1d0057', 'WYG', '070-12a' );" name="070-12a" class="pb">[070-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4497:4513'>　氣臭名之醢胾膾炙並見曲禮解</span><br/>
<span class='tline' id='l207' data-llen='4513:4536'>　山隂陸氏曰案膳所陳二十豆應公食上大夫之禮</span><br/>
<span class='tline' id='l208' data-llen='4536:4559'>　則所謂飯亦大夫禮五齊舉一三酒舉二六飯具舉</span><br/>
<span class='tline' id='l209' data-llen='4559:4582'>　羞籩舉餌羞豆舉酏薦籩舉三薦豆舉四或層出或</span><br/>
<span class='tline' id='l210' data-llen='4582:4605'>　閒具或上下舉亦或舉中焉盖禮有不可勝言也比</span><br/>
<span class='tline' id='l211' data-llen='4605:4628'>　物醜類使從可知而已熟穫曰稰若今晚稻生穫曰</span><br/>
<span class='tline' id='l212' data-llen='4628:4651'>　穛若今早稻早稻食之而已晚稻耐收故説文云稰</span><br/>
<span class='tline' id='l213' data-llen='4651:4674'>　晚粱也穛早孰榖也飲與酒以養陽氣名之食與飯</span><br/>
<span class='tline' id='l214' data-llen='4674:4701'><a onclick="displayPageImage('KR1d0057', 'WYG', '070-12b' );" name="070-12b" class="pb">[070-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4701:4724'>　以養隂氣名之羊變羶言臐豕變腥言膮則以腥羶</span><br/>
<span class='tline' id='l216' data-llen='4724:4747'>　有不可食故也據羊泠毛而毳羶豕望視而交睫腥</span><br/>
<span class='tline' id='l217' data-llen='4747:4770'>　云醢目諸醢也内有非醢以醢該之鄭氏謂牛膮牛</span><br/>
<span class='tline' id='l218' data-llen='4770:4793'>　炙間不得有醢醢衍字疑非衍若脯羮雞羮從麥食</span><br/>
<span class='tline' id='l219' data-llen='4793:4816'>　不貴非食也牛炙醢醢所以食炙牛胾醢醢所以食</span><br/>
<span class='tline' id='l220' data-llen='4816:4839'>　胾牛膾不言醢蒙上醢也炙小肉也胾大肉也膾腥</span><br/>
<span class='tline' id='l221' data-llen='4839:4862'>　肉也羊炙羊胾同醢下於牛也豕炙豕胾中醢變於</span><br/>
<span class='tline' id='l222' data-llen='4862:4876'>　羊也魚膾上芥醤變於豕也</span><br/>
<span class='tline' id='l223' data-llen='4876:4903'><a onclick="displayPageImage('KR1d0057', 'WYG', '070-13a' );" name="070-13a" class="pb">[070-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4903:4926'>飲重醴稻醴清糟黍醴清糟粱醴清糟或以酏為醴黍</span><br/>
<span class='tline' id='l225' data-llen='4926:4941'>酏漿水醷濫酒清白羞糗餌粉酏</span><br/>
<span class='tline' id='l226' data-llen='4941:4964'>　鄭氏曰飲目諸飲也重陪也糟醇也清泲也致飲有</span><br/>
<span class='tline' id='l227' data-llen='4964:4987'>　醇者有泲者陪設之也以酏為醴釀粥為醴也黍酏</span><br/>
<span class='tline' id='l228' data-llen='4987:5010'>　酏粥也漿酢酨也水者清醴也醷梅漿濫以諸和水</span><br/>
<span class='tline' id='l229' data-llen='5010:5033'>　也以周禮六飲校之則濫涼也紀莒之間名諸為濫</span><br/>
<span class='tline' id='l230' data-llen='5033:5056'>　酒目諸酒也白事酒昔酒也羞目諸羞也糗擣熬榖</span><br/>
<span class='tline' id='l231' data-llen='5056:5079'>　也以為粉餌與餈此記似脱周禮羞籩之實糗餌粉</span><br/>
<span class='tline' id='l232' data-llen='5079:5106'><a onclick="displayPageImage('KR1d0057', 'WYG', '070-13b' );" name="070-13b" class="pb">[070-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='5106:5129'>　餈羞豆之實酏食糁食此酏當為餰以稻米與狼臅</span><br/>
<span class='tline' id='l234' data-llen='5129:5137'>　膏為餰是也</span><br/>
<span class='tline' id='l235' data-llen='5137:5160'>　孔氏曰此稻黍粱三醴各有清糟以清糟相配重設</span><br/>
<span class='tline' id='l236' data-llen='5160:5183'>　故云重醴案周禮漿人共王之六飲有水漿醴涼醫</span><br/>
<span class='tline' id='l237' data-llen='5183:5206'>　酏不云糟也共夫人致飲于賔客之禮清醴醫酏糟</span><br/>
<span class='tline' id='l238' data-llen='5206:5229'>　註云三物有清有糟夫人不體王得備之若后之致</span><br/>
<span class='tline' id='l239' data-llen='5229:5252'>　飲于賔客有糟無清故酒正共后之致飲于賔客之</span><br/>
<span class='tline' id='l240' data-llen='5252:5275'>　禮醫酏糟註云后致飲無醴醫酏不清者與王同體</span><br/>
<span class='tline' id='l241' data-llen='5275:5302'><a onclick="displayPageImage('KR1d0057', 'WYG', '070-14a' );" name="070-14a" class="pb">[070-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5302:5325'>　屈也案漿人六飲有涼今寒粥若糗飯雜水也康成</span><br/>
<span class='tline' id='l243' data-llen='5325:5348'>　以涼與濫是一物矣則此以諸和水謂以諸雜糗飯</span><br/>
<span class='tline' id='l244' data-llen='5348:5371'>　之屬和水也諸者衆雜之辭案漿人六飲一曰水則</span><br/>
<span class='tline' id='l245' data-llen='5371:5394'>　此經水一也二曰漿則此經漿一也三曰醴則此經</span><br/>
<span class='tline' id='l246' data-llen='5394:5417'>　重醴一也但用清耳四曰涼則此經濫一也五曰醫</span><br/>
<span class='tline' id='l247' data-llen='5417:5440'>　則此經或以酏為醴一也六曰酏則此經黍酏一也</span><br/>
<span class='tline' id='l248' data-llen='5440:5463'>　除六飲之外此經别有醷也若鄭司農之意醷與醫</span><br/>
<span class='tline' id='l249' data-llen='5463:5486'>　為一物即以酏為醴者非康成義也鄭氏知醷為梅</span><br/>
<span class='tline' id='l250' data-llen='5486:5513'><a onclick="displayPageImage('KR1d0057', 'WYG', '070-14b' );" name="070-14b" class="pb">[070-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5513:5536'>　漿者見下文云調之以醯醢及若醯醢則醷是醯之</span><br/>
<span class='tline' id='l252' data-llen='5536:5559'>　類也又云獸用梅故知是梅漿也清白者清謂清酒</span><br/>
<span class='tline' id='l253' data-llen='5559:5582'>　白謂事酒昔酒二酒俱白故以一白標之配清酒則</span><br/>
<span class='tline' id='l254' data-llen='5582:5605'>　為三酒此無五齊者五齊是祭祀獻神所飲非人常</span><br/>
<span class='tline' id='l255' data-llen='5605:5628'>　用故也糗餌粉酏者案周禮註云合蒸曰餌餅之曰</span><br/>
<span class='tline' id='l256' data-llen='5628:5651'>　餈此二物皆粉稻米黍米為之糗者擣粉熬大豆為</span><br/>
<span class='tline' id='l257' data-llen='5651:5674'>　餌餈之黏著故以粉糗摶之周禮酏食共糝食文連</span><br/>
<span class='tline' id='l258' data-llen='5674:5697'>　則酏是糁之般類此内則作糁與餰故云此酏當為</span><br/>
<span class='tline' id='l259' data-llen='5697:5724'><a onclick="displayPageImage('KR1d0057', 'WYG', '070-15a' );" name="070-15a" class="pb">[070-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5724:5747'>　餰若其黍酏非膳羞所用且餰雖雜以狼臅膏亦粥</span><br/>
<span class='tline' id='l261' data-llen='5747:5754'>　之般類也</span><br/>
<span class='tline' id='l262' data-llen='5754:5777'>　山隂陸氏曰有凊有糟諸侯之禮天子用清大夫以</span><br/>
<span class='tline' id='l263' data-llen='5777:5800'>　下用糟醴醴酏也可作酒醴酏焉則已矣漿汁滓相</span><br/>
<span class='tline' id='l264' data-llen='5800:5823'>　漿水而已醷即所謂醫濫即所謂涼涼一名濫濫言</span><br/>
<span class='tline' id='l265' data-llen='5823:5846'>　功愧於醫其備六飲之數濫矣清清酒若今煮酒白</span><br/>
<span class='tline' id='l266' data-llen='5846:5869'>　事酒昔酒若今生酒糗餌籩人所謂糗餌粉酏醢人</span><br/>
<span class='tline' id='l267' data-llen='5869:5892'>　所謂酏食言糗餌則餈可知言粉酏則糁可知四者</span><br/>
<span class='tline' id='l268' data-llen='5892:5919'><a onclick="displayPageImage('KR1d0057', 'WYG', '070-15b' );" name="070-15b" class="pb">[070-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5919:5931'>　謂之羞則以甚美故也</span><br/>
<span class='tline' id='l270' data-llen='5931:5954'>食蝸醢而苽食雉羮麥食脯羮雞羮折稌犬羮兔羮和</span><br/>
<span class='tline' id='l271' data-llen='5954:5977'>糝不蓼濡豚包苦實蓼濡雞醢醬實蓼濡魚卵醤實蓼</span><br/>
<span class='tline' id='l272' data-llen='5977:6000'>濡鼈醢醤實蓼腵修蚳醢脯羮兔醢麋膚魚醢魚膾芥</span><br/>
<span class='tline' id='l273' data-llen='6000:6013'>醬麋腥醢醤桃諸梅諸卵鹽</span><br/>
<span class='tline' id='l274' data-llen='6013:6036'>　鄭氏曰食目人君燕食所用也凡羮齊宜五味之和</span><br/>
<span class='tline' id='l275' data-llen='6036:6059'>　米屑之糁蓼則不矣苽彫胡也稌稻也此脯所謂析</span><br/>
<span class='tline' id='l276' data-llen='6059:6082'>　乾牛羊肉也凡濡謂烹之以汁和也苦苦荼也以包</span><br/>
<span class='tline' id='l277' data-llen='6082:6109'><a onclick="displayPageImage('KR1d0057', 'WYG', '070-16a' );" name="070-16a" class="pb">[070-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='6109:6139'>　豚殺其氣卵讀為鯤鯤魚子或作<img height='20' width='20' alt='&amp;KR2777' title='KR2777' src='https://raw.githubusercontent.com/kanripo/KR-Gaiji/master/images/KR2777.png'/>也腵修捶脯施</span><br/>
<span class='tline' id='l279' data-llen='6139:6162'>　薑桂也蚳蚍蜉子也自蝸醢而下二十六物似皆人</span><br/>
<span class='tline' id='l280' data-llen='6162:6185'>　君燕食所食也其饌則亂膚切肉也膚或作胖卵鹽</span><br/>
<span class='tline' id='l281' data-llen='6185:6191'>　大鹽也</span><br/>
<span class='tline' id='l282' data-llen='6191:6214'>　孔氏曰此一節總明人君燕食所用以蝸為醢以苽</span><br/>
<span class='tline' id='l283' data-llen='6214:6237'>　米為飯以雉為羮三者味相宜以麥為飯析脯為羮</span><br/>
<span class='tline' id='l284' data-llen='6237:6260'>　又以雞為羮此三者亦味相宜細析稻米為飯以犬</span><br/>
<span class='tline' id='l285' data-llen='6260:6283'>　兔為羮此三者亦味相宜也此等之羮宜以五味調</span><br/>
<span class='tline' id='l286' data-llen='6283:6310'><a onclick="displayPageImage('KR1d0057', 'WYG', '070-16b' );" name="070-16b" class="pb">[070-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6310:6333'>　和米屑為糁不須加蓼故云和糁不蓼濡謂烹煮以</span><br/>
<span class='tline' id='l288' data-llen='6333:6356'>　其汁調和濡豚包苦者謂包裹豚肉以苦菜殺其惡</span><br/>
<span class='tline' id='l289' data-llen='6356:6379'>　氣濡鷄醢醤者謂加之以醢及醤濡魚卵醤者謂濡</span><br/>
<span class='tline' id='l290' data-llen='6379:6402'>　烹其魚卵謂魚子以魚子為醬濡鼈醢醤者謂烹其</span><br/>
<span class='tline' id='l291' data-llen='6402:6425'>　鼈加醢及醤四者皆破開其腹實蓼於其腹中又更</span><br/>
<span class='tline' id='l292' data-llen='6425:6448'>　縫而合之腵修者謂腵脯也言食腵脯之時以蚳醢</span><br/>
<span class='tline' id='l293' data-llen='6448:6471'>　配之脯羮兎醢者即上析脯為羮以兎醢配之麋膚</span><br/>
<span class='tline' id='l294' data-llen='6471:6494'>　魚醢者謂麋肉外膚食之以魚醢配之麋腥醢醤者</span><br/>
<span class='tline' id='l295' data-llen='6494:6521'><a onclick="displayPageImage('KR1d0057', 'WYG', '070-17a' );" name="070-17a" class="pb">[070-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6521:6544'>　腥謂生肉食麋生肉之時還以麋醢配之桃諸梅諸</span><br/>
<span class='tline' id='l297' data-llen='6544:6567'>　卵鹽者言食桃諸梅諸之時以卵鹽和之諸菹也謂</span><br/>
<span class='tline' id='l298' data-llen='6567:6590'>　桃菹梅菹即今之藏桃藏梅也欲藏之時必先稍乾</span><br/>
<span class='tline' id='l299' data-llen='6590:6613'>　之故周禮謂之乾䕩案周禮諸侯相食皆鼎簋十有</span><br/>
<span class='tline' id='l300' data-llen='6613:6636'>　二其正饌與此不同其食臣下則公食大夫禮與此</span><br/>
<span class='tline' id='l301' data-llen='6636:6659'>　又異故疑是人君燕食也案上陳庶羞依牲大小先</span><br/>
<span class='tline' id='l302' data-llen='6659:6682'>　後此則不依牲之次第是上下雜亂故鄭註云其饌</span><br/>
<span class='tline' id='l303' data-llen='6682:6705'>　則亂也按皇氏曰蝸一也苽食二也雉羮三也麥食</span><br/>
<span class='tline' id='l304' data-llen='6705:6732'><a onclick="displayPageImage('KR1d0057', 'WYG', '070-17b' );" name="070-17b" class="pb">[070-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6732:6755'>　四也脯羮五也鷄羮六也析稌七也犬羮八也兎羮</span><br/>
<span class='tline' id='l306' data-llen='6755:6778'>　九也濡豚十也濡鷄十一也濡魚十二也濡鼈十三</span><br/>
<span class='tline' id='l307' data-llen='6778:6801'>　也自此以上醢與醤皆和調濡漬鷄豚之屬為他物</span><br/>
<span class='tline' id='l308' data-llen='6801:6824'>　而設之故不數自此以下醢及醤各自為物但相配</span><br/>
<span class='tline' id='l309' data-llen='6824:6847'>　而食故數之腵修十四也蚳醢十五也脯羮重出兎</span><br/>
<span class='tline' id='l310' data-llen='6847:6870'>　醢十六也麋膚十七也魚醢十八也魚膾十九也芥</span><br/>
<span class='tline' id='l311' data-llen='6870:6893'>　醤二十也麋腥二十一也醢二十二也醤二十三也</span><br/>
<span class='tline' id='l312' data-llen='6893:6914'>　桃諸二十四也梅諸二十五也卵鹽二十六也</span><br/>
<span class='tline' id='l313' data-llen='6914:6941'><a onclick="displayPageImage('KR1d0057', 'WYG', '070-18a' );" name="070-18a" class="pb">[070-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6941:6964'>　長樂劉氏曰二十有六物士庶不可得而備之也偶</span><br/>
<span class='tline' id='l315' data-llen='6964:6987'>　其有者則如此法以制之凡為人子婦者預當知之</span><br/>
<span class='tline' id='l316' data-llen='6987:7010'>　以敬於祭祀則鬼神享之以奉於燕飲則賔客樂之</span><br/>
<span class='tline' id='l317' data-llen='7010:7033'>　以饌於尊親則衰病宜之其在教也為婦功焉聖人</span><br/>
<span class='tline' id='l318' data-llen='7033:7056'>　所以致婦女於孝敬惜衰老於充肥者其道如是也</span><br/>
<span class='tline' id='l319' data-llen='7056:7079'>　嚴陵方氏曰蝸蝸牛也其殻咼而首有角故也其肉</span><br/>
<span class='tline' id='l320' data-llen='7079:7102'>　可以為醢故周官鼈人共之以授醢人也苽即周官</span><br/>
<span class='tline' id='l321' data-llen='7102:7125'>　六榖之苽也脯羮謂乾三牲之肉以為羮也和糁不</span><br/>
<span class='tline' id='l322' data-llen='7125:7152'><a onclick="displayPageImage('KR1d0057', 'WYG', '070-18b' );" name="070-18b" class="pb">[070-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='7152:7175'>　蓼謂既和之以糝則不加蓼也蓼味辛或用或否則</span><br/>
<span class='tline' id='l324' data-llen='7175:7198'>　以其性味各有所宜故也濡豚猶曲禮所謂濡肉盖</span><br/>
<span class='tline' id='l325' data-llen='7198:7221'>　和之以湇者醢醤謂和濡鷄之類以醢醤也卵醤魚</span><br/>
<span class='tline' id='l326' data-llen='7221:7227'>　子醤也</span><br/>
<span class='tline' id='l327' data-llen='7227:7250'>　山隂陸氏曰蝸醢醤也食之主無時而不食故曰蝸</span><br/>
<span class='tline' id='l328' data-llen='7250:7273'>　醢而苽食雉羮麥食脯羮鷄羮折稌犬羮兎羮而屬</span><br/>
<span class='tline' id='l329' data-llen='7273:7296'>　下之詞即言蝸醢苽食雉羮嫌下折稌麥食不䝉也</span><br/>
<span class='tline' id='l330' data-llen='7296:7311'>　腵鍜煉之使精修修節之使雅</span><br/>
<span class='tline' id='l331' data-llen='7311:7338'><a onclick="displayPageImage('KR1d0057', 'WYG', '070-19a' );" name="070-19a" class="pb">[070-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7338:7361'>凡食齊視春時羮齊視夏時醤齊視秋時飲齊視冬時</span><br/>
<span class='tline' id='l333' data-llen='7361:7384'>凡和春多酸夏多苦秋多辛冬多鹹調以滑甘牛宜稌</span><br/>
<span class='tline' id='l334' data-llen='7384:7401'>羊宜黍豕宜稷犬宜粱鴈宜麥魚宜苽</span><br/>
<span class='tline' id='l335' data-llen='7401:7424'>　鄭氏曰飯宜温羮宜熱醤宜凉飲宜寒多酸多苦多</span><br/>
<span class='tline' id='l336' data-llen='7424:7447'>　辛多鹹多其時味以養氣也牛宜稌以下言其氣味</span><br/>
<span class='tline' id='l337' data-llen='7447:7452'>　相成</span><br/>
<span class='tline' id='l338' data-llen='7452:7475'>　孔氏曰依經方云春不食酸夏不食苦秋不食辛冬</span><br/>
<span class='tline' id='l339' data-llen='7475:7498'>　不食鹹四時各減其時味與鄭註不同者經方所云</span><br/>
<span class='tline' id='l340' data-llen='7498:7525'><a onclick="displayPageImage('KR1d0057', 'WYG', '070-19b' );" name="070-19b" class="pb">[070-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7525:7548'>　謂時氣壯者減其時味以殺盛氣此經所云食以養</span><br/>
<span class='tline' id='l342' data-llen='7548:7571'>　人恐虚羸故多其時味以養氣也此云牛宜稌犬宜</span><br/>
<span class='tline' id='l343' data-llen='7571:7594'>　粱而上云折稌用犬羮者此據尊者正食上據人君</span><br/>
<span class='tline' id='l344' data-llen='7594:7606'>　燕食以滋味為美故也</span><br/>
<span class='tline' id='l345' data-llen='7606:7629'>　長樂劉氏曰飯食欲温故比春時羮汁宜熱故比夏</span><br/>
<span class='tline' id='l346' data-llen='7629:7652'>　時醤齊欲凉故比秋時飲齊欲冷故比冬時由是以</span><br/>
<span class='tline' id='l347' data-llen='7652:7675'>　飲食老者則易化而難傷矣春夏秋冬五行之氣也</span><br/>
<span class='tline' id='l348' data-llen='7675:7698'>　天地之化成品彚聖人順天地而養萬民者也欲其</span><br/>
<span class='tline' id='l349' data-llen='7698:7725'><a onclick="displayPageImage('KR1d0057', 'WYG', '070-20a' );" name="070-20a" class="pb">[070-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7725:7748'>　飲食春多酸夏多苦秋多辛冬多鹹所以參配四時</span><br/>
<span class='tline' id='l351' data-llen='7748:7771'>　長養五臟之氣以助乎五行也調以滑甘者四時仰</span><br/>
<span class='tline' id='l352' data-llen='7771:7794'>　土以成其能也此經所以養老而補病扶衰故經方</span><br/>
<span class='tline' id='l353' data-llen='7794:7817'>　之減者以少壯言也牛宜稌牛肉稌飯尤相宜也羊</span><br/>
<span class='tline' id='l354' data-llen='7817:7840'>　宜黍豕宜稷犬宜粱鴈宜麥魚宜苽皆其類也豈獨</span><br/>
<span class='tline' id='l355' data-llen='7840:7863'>　於味為宜實亦於人有補焉周官食醫掌和王之六</span><br/>
<span class='tline' id='l356' data-llen='7863:7886'>　食六飲六膳百羞百醤八珍之齊而曰凡㑹膳食之</span><br/>
<span class='tline' id='l357' data-llen='7886:7909'>　宜以此又曰凡君子之食恒放焉則食飲膳羞醤珍</span><br/>
<span class='tline' id='l358' data-llen='7909:7936'><a onclick="displayPageImage('KR1d0057', 'WYG', '070-20b' );" name="070-20b" class="pb">[070-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7936:7959'>　之法備用於王而士庶君子之食庸得以放之此大</span><br/>
<span class='tline' id='l360' data-llen='7959:7982'>　司徒得以取而施諸教治以成人子養親之全徳也</span><br/>
<span class='tline' id='l361' data-llen='7982:8005'>　嚴陵方氏曰齊與王制遲速異齊之齊同視與五嶽</span><br/>
<span class='tline' id='l362' data-llen='8005:8028'>　視三公之視同且氣之温凉寒熱莫不異宜味之酸</span><br/>
<span class='tline' id='l363' data-llen='8028:8051'>　苦辛鹹莫不異等雖則不齊然因時適宜以辨其等</span><br/>
<span class='tline' id='l364' data-llen='8051:8074'>　未始不齊也故謂之齊食齊則黍稷稌粱之類是也</span><br/>
<span class='tline' id='l365' data-llen='8074:8097'>　羮齊則雉兎雞犬之類是也醤齊則醯醢韲菹之類</span><br/>
<span class='tline' id='l366' data-llen='8097:8120'>　是也飲齊則水漿醴凉之類是也可否相濟謂之和</span><br/>
<span class='tline' id='l367' data-llen='8120:8147'><a onclick="displayPageImage('KR1d0057', 'WYG', '070-21a' );" name="070-21a" class="pb">[070-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='8147:8170'>　此言五味六和之所和也故以凡和該之酸所以養</span><br/>
<span class='tline' id='l369' data-llen='8170:8193'>　骨苦所以養氣辛所以養筋鹹所以養脉甘所以養</span><br/>
<span class='tline' id='l370' data-llen='8193:8216'>　肉肉則肌膚之所包而欲其緩滑所以養竅竅則内</span><br/>
<span class='tline' id='l371' data-llen='8216:8239'>　外之所適而欲其利盖四時之所同然不可多也不</span><br/>
<span class='tline' id='l372' data-llen='8239:8262'>　可寡也調之使均而已故調以滑甘而利其竅緩其</span><br/>
<span class='tline' id='l373' data-llen='8262:8285'>　肉焉牛土畜土埶下故宜稌盖稌利下濕者也羊火</span><br/>
<span class='tline' id='l374' data-llen='8285:8308'>　畜火炎上故宜黍盖黍利髙燥者也豕能遯遯則疾</span><br/>
<span class='tline' id='l375' data-llen='8308:8331'>　故宜稷盖稷榖之疾者也犬能守守則强故宜粱盖</span><br/>
<span class='tline' id='l376' data-llen='8331:8358'><a onclick="displayPageImage('KR1d0057', 'WYG', '070-21b' );" name="070-21b" class="pb">[070-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8358:8381'>　粱榖之强者也鴈隨陽陽則舒而遲故宜麥盖稷疾</span><br/>
<span class='tline' id='l378' data-llen='8381:8404'>　而麥遲故也魚本隂隂則柔而弱故宜苽盖粱强而</span><br/>
<span class='tline' id='l379' data-llen='8404:8427'>　苽弱故也此皆周官㑹膳食之宜也㑹之所以有合</span><br/>
<span class='tline' id='l380' data-llen='8427:8450'>　故各以物之性相合者為宜焉六牲不及鷄馬見月</span><br/>
<span class='tline' id='l381' data-llen='8450:8455'>　令解</span><br/>
<span class='tline' id='l382' data-llen='8455:8478'>　延平黄氏曰飲食所以養人而養之過卒以害人而</span><br/>
<span class='tline' id='l383' data-llen='8478:8501'>　已是故君子養徳則謹言語養體則節飲食盖五行</span><br/>
<span class='tline' id='l384' data-llen='8501:8524'>　之用不能相無五行之氣不能無過不及天有四時</span><br/>
<span class='tline' id='l385' data-llen='8524:8551'><a onclick="displayPageImage('KR1d0057', 'WYG', '070-22a' );" name="070-22a" class="pb">[070-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8551:8574'>　人有五臟六腑温涼之氣隂陽之中寒熱之氣隂陽</span><br/>
<span class='tline' id='l387' data-llen='8574:8597'>　之盛萬物得温而生育得暑而長大得涼而収斂得</span><br/>
<span class='tline' id='l388' data-llen='8597:8620'>　寒而堅實一氣不備則物受其病焉五臟亦然四齊</span><br/>
<span class='tline' id='l389' data-llen='8620:8643'>　相廢則或養其一臟而遺其四養其一腑而遺其五</span><br/>
<span class='tline' id='l390' data-llen='8643:8666'>　熱勝而病隂寒勝而病陽夫飲養陽氣則宜以温食</span><br/>
<span class='tline' id='l391' data-llen='8666:8689'>　養隂氣則宜以寒固其理也彼務愜適苟從其私不</span><br/>
<span class='tline' id='l392' data-llen='8689:8713'>　知其實害之亦不淺矣春能𤼵散而収不及焉夏能</span><br/>
<span class='tline' id='l393' data-llen='8713:8736'>　解緩而堅不及焉秋之氣収斂而不及散冬之氣堅</span><br/>
<span class='tline' id='l394' data-llen='8736:8763'><a onclick="displayPageImage('KR1d0057', 'WYG', '070-22b' );" name="070-22b" class="pb">[070-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8763:8786'>　栗而不及輭在人内有臟腑外有骨肉筋脉感其時</span><br/>
<span class='tline' id='l396' data-llen='8786:8809'>　氣無不然者一時之氣有所不及先王則過於一味</span><br/>
<span class='tline' id='l397' data-llen='8809:8833'>　以救之是故春多酸収𤼵散也夏多苦堅解緩也秋</span><br/>
<span class='tline' id='l398' data-llen='8833:8856'>　多辛散収斂也冬多鹹輭堅栗也四味一多慮其不</span><br/>
<span class='tline' id='l399' data-llen='8856:8879'>　通焉滑所以調之慮其不和焉甘所以調之甘在内</span><br/>
<span class='tline' id='l400' data-llen='8879:8902'>　則養脾在外則養肉盖於食醫則養脾於瘍醫則養</span><br/>
<span class='tline' id='l401' data-llen='8902:8925'>　肉四行無土不可四味無甘不可此甘之所以調歟</span><br/>
<span class='tline' id='l402' data-llen='8925:8948'>　竅者氣之所由以通者也竅不利則氣窮焉此滑之</span><br/>
<span class='tline' id='l403' data-llen='8948:8975'><a onclick="displayPageImage('KR1d0057', 'WYG', '070-23a' );" name="070-23a" class="pb">[070-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8975:8998'>　所以調歟或言四時之氣各欲其强春欲木強夏欲</span><br/>
<span class='tline' id='l405' data-llen='8998:9021'>　火強秋欲金強冬欲水強其勢少弱則他氣乗之矣</span><br/>
<span class='tline' id='l406' data-llen='9021:9044'>　木為火所乗則夏令以行為金所乘則秋令以行為</span><br/>
<span class='tline' id='l407' data-llen='9044:9067'>　水所乘則冬令以行春之正氣不獲以為生焉五行</span><br/>
<span class='tline' id='l408' data-llen='9067:9090'>　之病也先王以為五行之於四時如此則萬物之所</span><br/>
<span class='tline' id='l409' data-llen='9090:9113'>　患五行之於五臟如此則一身之所患然則五臟之</span><br/>
<span class='tline' id='l410' data-llen='9113:9136'>　於四時可不以時致其強哉是故食醫之和春多酸</span><br/>
<span class='tline' id='l411' data-llen='9136:9159'>　則助木而強之庖人致其所制者為之使焉故膳膏</span><br/>
<span class='tline' id='l412' data-llen='9159:9186'><a onclick="displayPageImage('KR1d0057', 'WYG', '070-23b' );" name="070-23b" class="pb">[070-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='9186:9209'>　薌益木之強耳夏多苦所以助火而強之庖人致其</span><br/>
<span class='tline' id='l414' data-llen='9209:9232'>　所制者為之使焉故膳膏臊益火之強耳秋多辛其</span><br/>
<span class='tline' id='l415' data-llen='9232:9255'>　膳膏腥冬多鹹其膳膏羶皆然夫運四味之所養分</span><br/>
<span class='tline' id='l416' data-llen='9255:9278'>　於四臟者脾之為物也載四行之所用均於四時者</span><br/>
<span class='tline' id='l417' data-llen='9278:9301'>　土之為物也是故脾土屬也甘土味也寓於四味而</span><br/>
<span class='tline' id='l418' data-llen='9301:9324'>　調之所以養土養脾而後脾能運是四味以行焉然</span><br/>
<span class='tline' id='l419' data-llen='9324:9347'>　則五味之用不亦大乎四齊所眡不失其時矣四和</span><br/>
<span class='tline' id='l420' data-llen='9347:9370'>　所多不失其節矣牛羊豕犬鴈魚天産也以為膳者</span><br/>
<span class='tline' id='l421' data-llen='9370:9397'><a onclick="displayPageImage('KR1d0057', 'WYG', '070-24a' );" name="070-24a" class="pb">[070-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='9397:9420'>　也養人之精稌黍稷粱麥苽地産也以為食者也養</span><br/>
<span class='tline' id='l423' data-llen='9420:9443'>　人之形精不足於養則氣衰形不足於養則氣殆然</span><br/>
<span class='tline' id='l424' data-llen='9443:9466'>　則膳食之養不可相廢膳食之宜不可相失食醫則</span><br/>
<span class='tline' id='l425' data-llen='9466:9489'>　又㑹其所宜致其所養所宜或有失焉則其所養適</span><br/>
<span class='tline' id='l426' data-llen='9489:9512'>　足以害之矣是故㑹牛以稌㑹羊以黍㑹豕以稷㑹</span><br/>
<span class='tline' id='l427' data-llen='9512:9535'>　犬以粱㑹鴈以麥㑹魚以苽夫天産陽也有以宜隂</span><br/>
<span class='tline' id='l428' data-llen='9535:9558'>　地産隂也有以宜陽盖天産足以養精為氣之母地</span><br/>
<span class='tline' id='l429' data-llen='9558:9581'>　産足以養形為氣之宅凡先王之饋食用六榖膳用</span><br/>
<span class='tline' id='l430' data-llen='9581:9608'><a onclick="displayPageImage('KR1d0057', 'WYG', '070-24b' );" name="070-24b" class="pb">[070-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9608:9631'>　六牲飲用六清羞用百有二十品珍用八物醤用百</span><br/>
<span class='tline' id='l432' data-llen='9631:9654'>　有二十罋養王之欲可謂備矣無禮以節之溺志於</span><br/>
<span class='tline' id='l433' data-llen='9654:9677'>　嗜慾作隂徳以為隂邪作陽徳以為倦怠以物累其</span><br/>
<span class='tline' id='l434' data-llen='9677:9700'>　形以形累其心以心累其徳則是天下致養於王者</span><br/>
<span class='tline' id='l435' data-llen='9700:9723'>　適足以累之王何以治野人邪凡齊所眡凡和所多</span><br/>
<span class='tline' id='l436' data-llen='9723:9746'>　凡㑹所宜節王之欲可謂備矣是故王心常清不為</span><br/>
<span class='tline' id='l437' data-llen='9746:9769'>　物所淫王體常寜不為物所傷然後能以義禮養人</span><br/>
<span class='tline' id='l438' data-llen='9769:9792'>　之欲焉所謂君子者其智足以君國其仁足以子民</span><br/>
<span class='tline' id='l439' data-llen='9792:9819'><a onclick="displayPageImage('KR1d0057', 'WYG', '070-25a' );" name="070-25a" class="pb">[070-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9819:9842'>　勞心治人以報野人之所養者也觀王之所養則烏</span><br/>
<span class='tline' id='l441' data-llen='9842:9855'>　可不為己者以制其欲哉</span><br/>
<span class='tline' id='l442' data-llen='9855:9881'>　王氏<span class='krp-note'>昭禹/</span>曰一氣判而為隂陽隂陽運而為四時春</span><br/>
<span class='tline' id='l443' data-llen='9881:9904'>　陽中而氣温夏陽盛而氣熱秋隂中而氣涼冬隂盛</span><br/>
<span class='tline' id='l444' data-llen='9904:9927'>　而氣寒則温熱涼寒乃天地所以生成萬物者也順</span><br/>
<span class='tline' id='l445' data-llen='9927:9950'>　之則人所以安拂之則人所以厲故先王無往而不</span><br/>
<span class='tline' id='l446' data-llen='9950:9973'>　以四時為本者其知善養之道乎夫以春為陽中而</span><br/>
<span class='tline' id='l447' data-llen='9973:9996'>　其氣温食地産以養形形以聚氣形温則氣和而疾</span><br/>
<span class='tline' id='l448' data-llen='9996:10023'><a onclick="displayPageImage('KR1d0057', 'WYG', '070-25b' );" name="070-25b" class="pb">[070-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='10023:10046'>　不作故食以温為齊而眡春時以夏為陽盛而其氣</span><br/>
<span class='tline' id='l450' data-llen='10046:10069'>　熱羮天産以養精精以集神精熱則神從之而不離</span><br/>
<span class='tline' id='l451' data-llen='10069:10092'>　故羮以熱為齊而眡夏時以秋為隂中而其氣涼醤</span><br/>
<span class='tline' id='l452' data-llen='10092:10115'>　之味鹹鹹所以養脉而脉輭則和醤涼則除煩熱而</span><br/>
<span class='tline' id='l453' data-llen='10115:10138'>　脉得之以輭故醤以涼為齊而眡秋時以冬為隂盛</span><br/>
<span class='tline' id='l454' data-llen='10138:10161'>　而其氣寒飲所以養陽氣氣之暴在陽濟之以寒則</span><br/>
<span class='tline' id='l455' data-llen='10161:10184'>　為不暴故飲以寒為齊而眡冬時然則温熱涼寒天</span><br/>
<span class='tline' id='l456' data-llen='10184:10207'>　之所造以養萬物者也酸苦辛鹹地之所化以養萬</span><br/>
<span class='tline' id='l457' data-llen='10207:10234'><a onclick="displayPageImage('KR1d0057', 'WYG', '070-26a' );" name="070-26a" class="pb">[070-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='10234:10257'>　物者也人之一身與天地流通其氣味所養安可違</span><br/>
<span class='tline' id='l459' data-llen='10257:10280'>　天之所造地之所化此温熱寒涼之所御所以必順</span><br/>
<span class='tline' id='l460' data-llen='10280:10303'>　四時之氣而酸苦辛鹹之所節必順四時之味矣夫</span><br/>
<span class='tline' id='l461' data-llen='10303:10326'>　春為木陽動以散而生風風生木木之氣散而其味</span><br/>
<span class='tline' id='l462' data-llen='10326:10350'>　則收故木之味酸以春主𤼵散則宜多酸以收之夏</span><br/>
<span class='tline' id='l463' data-llen='10350:10373'>　為火南方陽極而生熱熱生火火之氣輭而其味則</span><br/>
<span class='tline' id='l464' data-llen='10373:10396'>　堅故火之味苦以夏主解緩則宜多苦以堅之秋為</span><br/>
<span class='tline' id='l465' data-llen='10396:10419'>　金隂止以收而生燥燥生金金之氣収而其味則散</span><br/>
<span class='tline' id='l466' data-llen='10419:10446'><a onclick="displayPageImage('KR1d0057', 'WYG', '070-26b' );" name="070-26b" class="pb">[070-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='10446:10469'>　故金之味辛以秋主揫斂則宜多辛以收之冬為水</span><br/>
<span class='tline' id='l468' data-llen='10469:10492'>　北方隂極而生寒寒生水水之氣堅而其味則輭故</span><br/>
<span class='tline' id='l469' data-llen='10492:10515'>　水之味鹹以冬主堅栗則宜多鹹以輭之酸苦辛鹹</span><br/>
<span class='tline' id='l470' data-llen='10515:10538'>　其味則因四時以為之節若滑與甘則無所加損焉</span><br/>
<span class='tline' id='l471' data-llen='10538:10561'>　以其為五味之主而生於土故也滑則所以利之甘</span><br/>
<span class='tline' id='l472' data-llen='10561:10584'>　則所以緩之唯利故能養竅唯緩故能養氣滑以利</span><br/>
<span class='tline' id='l473' data-llen='10584:10607'>　之甘以緩之正所以調之也黄帝書曰肺欲收急食</span><br/>
<span class='tline' id='l474' data-llen='10607:10630'>　酸以收之肝欲散急食辛以散之心欲輭急食鹹以</span><br/>
<span class='tline' id='l475' data-llen='10630:10657'><a onclick="displayPageImage('KR1d0057', 'WYG', '070-27a' );" name="070-27a" class="pb">[070-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10657:10680'>　輭之腎欲堅急食苦以堅之脾欲緩急食甘以緩之</span><br/>
<span class='tline' id='l477' data-llen='10680:10703'>　亦謂是也天産以養形地産以養精皆麗乎五行之</span><br/>
<span class='tline' id='l478' data-llen='10703:10726'>　氣五行之氣有畏惡相反一有不宜則不惟不足以</span><br/>
<span class='tline' id='l479' data-llen='10726:10749'>　養形氣而疾病且乘隙而作先王由是觀膳食之宜</span><br/>
<span class='tline' id='l480' data-llen='10749:10772'>　或以五行相生而為之宜或以五行同氣而為之宜</span><br/>
<span class='tline' id='l481' data-llen='10772:10795'>　或以五行相尅而為之宜牛土畜也稌金榖也土生</span><br/>
<span class='tline' id='l482' data-llen='10795:10818'>　金牛宜稌則以土生金而為宜也羊火畜也黍火榖</span><br/>
<span class='tline' id='l483' data-llen='10818:10841'>　也羊宜黍則以火同氣而為宜也豕水畜也稷土榖</span><br/>
<span class='tline' id='l484' data-llen='10841:10868'><a onclick="displayPageImage('KR1d0057', 'WYG', '070-27b' );" name="070-27b" class="pb">[070-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10868:10891'>　也豕宜稷則以土尅水而為宜也犬金畜也粱土榖</span><br/>
<span class='tline' id='l486' data-llen='10891:10914'>　也犬宜粱則以金生於土而為宜也鴈火禽也麥木</span><br/>
<span class='tline' id='l487' data-llen='10914:10937'>　榖也鴈宜麥則以火生於木而為宜也魚水物也苽</span><br/>
<span class='tline' id='l488' data-llen='10937:10960'>　水榖也魚宜苽則以水同氣而為宜也物類至多不</span><br/>
<span class='tline' id='l489' data-llen='10960:10978'>　可勝言言其所常食則推類而可知矣</span><br/>
<span class='tline' id='l490' data-llen='10978:11001'>　山隂陸氏曰牛宜稌以食黍非不可也於稌為宜耳</span><br/>
<span class='tline' id='l491' data-llen='11001:11024'>　他倣此黍以暑而種粱以涼而收稌宜下地故謂之</span><br/>
<span class='tline' id='l492' data-llen='11024:11047'>　稌周官食用六榖鄭氏謂六榖黍稷稻粱麥苽然則</span><br/>
<span class='tline' id='l493' data-llen='11047:11074'><a onclick="displayPageImage('KR1d0057', 'WYG', '070-28a' );" name="070-28a" class="pb">[070-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='11074:11097'>　有虞氏之兩敦始有黍稷夏后氏之四璉加以稻粱</span><br/>
<span class='tline' id='l495' data-llen='11097:11120'>　殷之六瑚黍稷稻粱麥苽周之八簋黍稷稻粱白黍</span><br/>
<span class='tline' id='l496' data-llen='11120:11128'>　黄粱稰穛也</span><br/>
<span class='tline' id='l497' data-llen='11128:11151'>春宜羔豚膳膏薌夏宜腒鱐膳膏臊秋宜犢麛膳膏腥</span><br/>
<span class='tline' id='l498' data-llen='11151:11160'>冬宜鮮羽膳膏羶</span><br/>
<span class='tline' id='l499' data-llen='11160:11183'>　鄭氏曰此八物四時肥美也為其太盛煎以休廢之</span><br/>
<span class='tline' id='l500' data-llen='11183:11206'>　膏節其氣也牛膏薌犬膏臊鷄膏腥羊膏羶腒乾雉</span><br/>
<span class='tline' id='l501' data-llen='11206:11221'>　也鱐乾魚也鮮生魚也羽鴈也</span><br/>
<span class='tline' id='l502' data-llen='11221:11248'><a onclick="displayPageImage('KR1d0057', 'WYG', '070-28b' );" name="070-28b" class="pb">[070-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='11248:11271'>　孔氏曰上文食齊視春時至魚宜苽皆周禮食醫之</span><br/>
<span class='tline' id='l504' data-llen='11271:11294'>　文記者載之於此論調和食飲之法此春宜羔豚一</span><br/>
<span class='tline' id='l505' data-llen='11294:11317'>　經又記庖人論四時煎和膳食之宜以王相休廢相</span><br/>
<span class='tline' id='l506' data-llen='11317:11340'>　參其味乃善春為木王牛中央土畜春東方木木尅</span><br/>
<span class='tline' id='l507' data-llen='11340:11363'>　土木盛則土休廢用休廢之膏故用牛膏也犬屬西</span><br/>
<span class='tline' id='l508' data-llen='11363:11386'>　方金夏南方火火尅金火盛則金休廢故用犬膏也</span><br/>
<span class='tline' id='l509' data-llen='11386:11409'>　鷄屬東方木秋西方金金尅木金盛則木休廢故用</span><br/>
<span class='tline' id='l510' data-llen='11409:11432'>　鷄膏也羊屬南方火冬水王水尅火水盛則火休廢</span><br/>
<span class='tline' id='l511' data-llen='11432:11459'><a onclick="displayPageImage('KR1d0057', 'WYG', '070-29a' );" name="070-29a" class="pb">[070-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='11459:11482'>　故用羊膏也周禮庖人文與此同鄭彼註云羔豚物</span><br/>
<span class='tline' id='l513' data-llen='11482:11505'>　生而肥犢與麛物成而充腒鱐暵熱而乾魚鴈水涸</span><br/>
<span class='tline' id='l514' data-llen='11505:11528'>　而性定此八物者得四時之氣尤盛為人食之弗勝</span><br/>
<span class='tline' id='l515' data-llen='11528:11551'>　是以用休廢之脂膏煎和膳之義與此同案洪範五</span><br/>
<span class='tline' id='l516' data-llen='11551:11575'>　行𫝊云思之不睿則有牛禍牛屬土也言之不從則</span><br/>
<span class='tline' id='l517' data-llen='11575:11598'>　有犬禍犬屬金也貌之不恭則有鷄禍鷄屬木也視</span><br/>
<span class='tline' id='l518' data-llen='11598:11621'>　之不明則有羊禍羊屬火也士相見禮云冬執雉夏</span><br/>
<span class='tline' id='l519' data-llen='11621:11644'>　執腒故鄭知腒為乾雉周禮籩人云膴鮑魚鱐鱐與</span><br/>
<span class='tline' id='l520' data-llen='11644:11671'><a onclick="displayPageImage('KR1d0057', 'WYG', '070-29b' );" name="070-29b" class="pb">[070-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11671:11694'>　鮑相對鮑為濕魚故知鱐是乾魚也鱐既為乾魚故</span><br/>
<span class='tline' id='l522' data-llen='11694:11717'>　鮮為生魚王制云獺祭魚然後虞人入澤梁是冬魚</span><br/>
<span class='tline' id='l523' data-llen='11717:11740'>　成也羽族既多而冬来可食者唯鴈故知羽為鴈也</span><br/>
<span class='tline' id='l524' data-llen='11740:11763'>　庖人云春行羔豚行謂行用此註云宜謂氣味相宜</span><br/>
<span class='tline' id='l525' data-llen='11763:11770'>　其事同也</span><br/>
<span class='tline' id='l526' data-llen='11770:11793'>　長樂劉氏曰陽氣始長羔豚將欲盛而壮也春宜食</span><br/>
<span class='tline' id='l527' data-llen='11793:11816'>　之以助新陽膳用牛膏者欲其順而大也夏陽氣盛</span><br/>
<span class='tline' id='l528' data-llen='11816:11839'>　極宜抑之使内堅而弗散也故食腒鱐膳以犬膏者</span><br/>
<span class='tline' id='l529' data-llen='11839:11866'><a onclick="displayPageImage('KR1d0057', 'WYG', '070-30a' );" name="070-30a" class="pb">[070-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='11866:11889'>　艮為狗能止邪所以抑其過也秋隂方勝長陽将潛</span><br/>
<span class='tline' id='l531' data-llen='11889:11912'>　伏其在外者衰宜補益之故牛犢鹿麛補助陽氣者</span><br/>
<span class='tline' id='l532' data-llen='11912:11935'>　也膳以鷄膏者乾為鷄取其健而有常也冬陽伏藏</span><br/>
<span class='tline' id='l533' data-llen='11935:11958'>　而隂列於外魚鴈陽物也而善處於隂食之於時宜</span><br/>
<span class='tline' id='l534' data-llen='11958:11981'>　也膳以羊膏者兑為羊取其内實而外悦且澤也庖</span><br/>
<span class='tline' id='l535' data-llen='11981:11999'>　人所職應時以順隂陽之宜其膳如此</span><br/>
<span class='tline' id='l536' data-llen='11999:12022'>　嚴陵方氏曰羔豚羊豚之小者方春品物之小故以</span><br/>
<span class='tline' id='l537' data-llen='12022:12045'>　小者為宜腒鱐者雉魚之乾者方夏物有餒敗之患</span><br/>
<span class='tline' id='l538' data-llen='12045:12072'><a onclick="displayPageImage('KR1d0057', 'WYG', '070-30b' );" name="070-30b" class="pb">[070-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='12072:12095'>　故以乾者為宜也秋則物成而可嘗之時故雖犢與</span><br/>
<span class='tline' id='l540' data-llen='12095:12118'>　麛皆得以嘗之矣冬則物衆而可進之時故雖飛與</span><br/>
<span class='tline' id='l541' data-llen='12118:12141'>　潛者皆得以進之矣羽鳥也不曰鳥而曰羽者以有</span><br/>
<span class='tline' id='l542' data-llen='12141:12164'>　别於腒也鮮魚也不曰魚而曰鮮者以有别於鮪也</span><br/>
<span class='tline' id='l543' data-llen='12164:12187'>　雖然此止足以為時之宜矣茍惟在臟有所不勝食</span><br/>
<span class='tline' id='l544' data-llen='12187:12210'>　之不足以為善也故又膳之以膏焉膳膏薌者以春</span><br/>
<span class='tline' id='l545' data-llen='12210:12233'>　木用事之時脾土有所不勝故以牛薌之土氣助養</span><br/>
<span class='tline' id='l546' data-llen='12233:12256'>　脾也夏火用事之時肺金有所不勝故必以犬臊之</span><br/>
<span class='tline' id='l547' data-llen='12256:12283'><a onclick="displayPageImage('KR1d0057', 'WYG', '070-31a' );" name="070-31a" class="pb">[070-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='12283:12306'>　金氣助養肺也秋金用事之時肝木有所不勝故必</span><br/>
<span class='tline' id='l549' data-llen='12306:12329'>　以鷄腥之木氣助養肝也冬水用事之時心火有所</span><br/>
<span class='tline' id='l550' data-llen='12329:12352'>　不勝故必以羊羶之火氣助養心也薌臊腥羶四者</span><br/>
<span class='tline' id='l551' data-llen='12352:12375'>　皆言其臭也然五臟獨不養腎何也盖腎所主者水</span><br/>
<span class='tline' id='l552' data-llen='12375:12398'>　而所克者土腎則五臟之所本而元氣屬焉土則四</span><br/>
<span class='tline' id='l553' data-llen='12398:12421'>　時之所均而沖氣屬焉所養者既不可偏於一時又</span><br/>
<span class='tline' id='l554' data-llen='12421:12444'>　不可拘於一物夫月令中央土之祭心而不祭腎者</span><br/>
<span class='tline' id='l555' data-llen='12444:12467'>　以是而已然月令於冬時祭腎而與三時異此於冬</span><br/>
<span class='tline' id='l556' data-llen='12467:12494'><a onclick="displayPageImage('KR1d0057', 'WYG', '070-31b' );" name="070-31b" class="pb">[070-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='12494:12517'>　助養心而與三時同又何也盖彼之所祭者主五臟</span><br/>
<span class='tline' id='l558' data-llen='12517:12540'>　之形而以養其氣此之所勝者主五行之氣而以養</span><br/>
<span class='tline' id='l559' data-llen='12540:12563'>　其形以五臟為主則一本於腎故與三時異而獨反</span><br/>
<span class='tline' id='l560' data-llen='12563:12586'>　本以祭焉以五行為主則還相為本故與三時同而</span><br/>
<span class='tline' id='l561' data-llen='12586:12596'>　均養所不勝而已</span><br/>
<span class='tline' id='l562' data-llen='12596:12619'>　山隂陸氏曰方春宜養肝今助養脾方夏宜養心今</span><br/>
<span class='tline' id='l563' data-llen='12619:12642'>　助養肺可謂善矣凡所謂膳如是而後為善膳用六</span><br/>
<span class='tline' id='l564' data-llen='12642:12665'>　牲牲天産也以作隂徳是之謂善若夏宜腒鱐冬宜</span><br/>
<span class='tline' id='l565' data-llen='12665:12692'><a onclick="displayPageImage('KR1d0057', 'WYG', '070-32a' );" name="070-32a" class="pb">[070-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='12692:12715'>　鮮羽是宜而已凡所謂宜如是而後為宜周官言行</span><br/>
<span class='tline' id='l567' data-llen='12715:12738'>　此言宜者為其宜也故行之故曰民之所未安聖人</span><br/>
<span class='tline' id='l568' data-llen='12738:12744'>　不強行</span><br/>
<span class='tline' id='l569' data-llen='12744:12770'>　王氏<span class='krp-note'>昭禹/</span>曰五行之在天下曰運而無所停一往一</span><br/>
<span class='tline' id='l570' data-llen='12770:12793'>　返迭盛迭衰其時可因而不可違其理可順而不可</span><br/>
<span class='tline' id='l571' data-llen='12793:12816'>　逆而人者五土之所生五行之所致養口納味養形</span><br/>
<span class='tline' id='l572' data-llen='12816:12839'>　納氣一味之不調一氣之不順則疾癘得以乘之而</span><br/>
<span class='tline' id='l573' data-llen='12839:12862'>　至故先王乘時之消息因理之盈虚以節飲食以養</span><br/>
<span class='tline' id='l574' data-llen='12862:12889'><a onclick="displayPageImage('KR1d0057', 'WYG', '070-32b' );" name="070-32b" class="pb">[070-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='12889:12912'>　性命春行羔豚秋行犢麛所以順隂陽之中氣也夏</span><br/>
<span class='tline' id='l576' data-llen='12912:12935'>　行腒鱐冬行鮮羽所以順隂陽之正氣也然隂陽之</span><br/>
<span class='tline' id='l577' data-llen='12935:12958'>　中有餘則愆不足則伏其數有消息而休王隨之其</span><br/>
<span class='tline' id='l578' data-llen='12958:12981'>　氣有盈虚而盛衰隨之不能順其所宜則失其所養</span><br/>
<span class='tline' id='l579' data-llen='12981:13004'>　不能察其有餘而助其不足則失其所輔善養者順</span><br/>
<span class='tline' id='l580' data-llen='13004:13027'>　其時之所宜則其五臟得所養察五行之有餘不足</span><br/>
<span class='tline' id='l581' data-llen='13027:13050'>　而助其休廢則其五臟得所補故均其宜而使之無</span><br/>
<span class='tline' id='l582' data-llen='13050:13073'>　過調其適而使之無不及故春則膳膏薌夏則膳膏</span><br/>
<span class='tline' id='l583' data-llen='13073:13100'><a onclick="displayPageImage('KR1d0057', 'WYG', '070-33a' );" name="070-33a" class="pb">[070-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='13100:13123'>　臊秋則膳膏腥冬則膳膏羶盖取其衰死者之脂膏</span><br/>
<span class='tline' id='l585' data-llen='13123:13133'>　煎和之以相助也</span><br/>
<span class='tline' id='l586' data-llen='13133:13156'>牛脩鹿脯田豕脯麋脯麕脯麋鹿田豕麕皆有軒雉兎</span><br/>
<span class='tline' id='l587' data-llen='13156:13180'>皆有芼爵鷃蜩范芝栭蔆椇棗栗榛柿𤓰桃李梅杏柤</span><br/>
<span class='tline' id='l588' data-llen='13180:13185'>棃薑桂</span><br/>
<span class='tline' id='l589' data-llen='13185:13208'>　鄭氏曰脯皆析乾肉也軒讀為憲憲謂藿葉切也芼</span><br/>
<span class='tline' id='l590' data-llen='13208:13231'>　謂菜釀也軒或為胖蜩蟬也范蜂也蔆芰也椇枳椇</span><br/>
<span class='tline' id='l591' data-llen='13231:13254'>　也柤棃之不臧者自牛脩以下三十一物皆人君燕</span><br/>
<span class='tline' id='l592' data-llen='13254:13281'><a onclick="displayPageImage('KR1d0057', 'WYG', '070-33b' );" name="070-33b" class="pb">[070-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='13281:13304'>　食所加庶羞也周禮天子羞用百有二十品記者不</span><br/>
<span class='tline' id='l594' data-llen='13304:13310'>　能次録</span><br/>
<span class='tline' id='l595' data-llen='13310:13333'>　孔氏曰麋鹿田豕麕非但為脯又可腥食腥食之時</span><br/>
<span class='tline' id='l596' data-llen='13333:13356'>　皆以藿葉起之而不細切故云皆有軒不言牛者牛</span><br/>
<span class='tline' id='l597' data-llen='13356:13379'>　唯可細切為膾不宜大切為軒雉羮兎羮皆有芼菜</span><br/>
<span class='tline' id='l598' data-llen='13379:13402'>　以和之芝栭者庾蔚云無華葉而生曰芝栭盧氏曰</span><br/>
<span class='tline' id='l599' data-llen='13402:13425'>　芝木芝也王肅云無華而實者名栭皆芝屬也則芝</span><br/>
<span class='tline' id='l600' data-llen='13425:13448'>　栭是一物也牛脩一鹿脯二田豕脯三麋脯四麕脯</span><br/>
<span class='tline' id='l601' data-llen='13448:13475'><a onclick="displayPageImage('KR1d0057', 'WYG', '070-34a' );" name="070-34a" class="pb">[070-34a] <img width="20"  src="/static/img/kanseki-5.png"/></a></span><br/>
<span class='tline' id='l602' data-llen='13475:13498'>　五麋軒六鹿軒七田豕軒八麕軒九雉芼十兎芼十</span><br/>
<span class='tline' id='l603' data-llen='13498:13521'>　一爵十二鷃十三蜩十四范十五芝栭十六蓤十七</span><br/>
<span class='tline' id='l604' data-llen='13521:13545'>　椇十八棗十九栗二十榛二十一柿二十二𤓰二十</span><br/>
<span class='tline' id='l605' data-llen='13545:13568'>　三桃二十四李二十五梅二十六杏二十七楂二十</span><br/>
<span class='tline' id='l606' data-llen='13568:13591'>　八棃二十九薑三十桂三十一大夫燕食有膾無脯</span><br/>
<span class='tline' id='l607' data-llen='13591:13614'>　故知此人君燕食也案周禮籩人醢人正羞唯有棗</span><br/>
<span class='tline' id='l608' data-llen='13614:13632'>　栗榛桃無以外雜物故知所加庶羞也</span><br/>
<span class='tline' id='l609' data-llen='13632:13655'>　長樂劉氏曰自牛脩至此凡三十有一物四時之和</span><br/>
<span class='tline' id='l610' data-llen='13655:13682'><a onclick="displayPageImage('KR1d0057', 'WYG', '070-34b' );" name="070-34b" class="pb">[070-34b] <img width="20"  src="/static/img/kanseki-5.png"/></a></span><br/>
<span class='tline' id='l611' data-llen='13682:13705'>　氣可以脯可以乾可以鹹可以藏以備乎老者之所</span><br/>
<span class='tline' id='l612' data-llen='13705:13728'>　欲也士庶之力雖不得畢備有則儲之亦子婦所以</span><br/>
<span class='tline' id='l613' data-llen='13728:13736'>　盡於孝敬也</span><br/>
<span class='tline' id='l614' data-llen='13736:13759'>大夫燕食有膾無脯有脯無膾士不貳羮胾庶人耆老</span><br/>
<span class='tline' id='l615' data-llen='13759:13764'>不徒食</span><br/>
<span class='tline' id='l616' data-llen='13764:13774'>　鄭氏曰尊卑差也</span><br/>
<span class='tline' id='l617' data-llen='13774:13797'>　孔氏曰此一經接上人君燕食因明大夫士庶人燕</span><br/>
<span class='tline' id='l618' data-llen='13797:13820'>　食不同案鄭志云脯非食殽此燕得食脯者謂食不</span><br/>
<span class='tline' id='l619' data-llen='13820:13847'><a onclick="displayPageImage('KR1d0057', 'WYG', '070-35a' );" name="070-35a" class="pb">[070-35a] <img width="20"  src="/static/img/kanseki-5.png"/></a></span><br/>
<span class='tline' id='l620' data-llen='13847:13870'>　專用脯以為食殽若有餘饌兼之則得有脯士不貳</span><br/>
<span class='tline' id='l621' data-llen='13870:13893'>　羮胾者謂士燕食也若朝夕常食則下云羮食自諸</span><br/>
<span class='tline' id='l622' data-llen='13893:13905'>　侯以下至於庶人無等</span><br/>
<span class='tline' id='l623' data-llen='13905:13928'>　黄氏曰正道之大致卵胎俯窺四靈為畜者謂九命</span><br/>
<span class='tline' id='l624' data-llen='13928:13951'>　四民咸無僭禮而周於飲食者也故膾脯是食之珍</span><br/>
<span class='tline' id='l625' data-llen='13951:13974'>　味而位至大夫燕居常食不得兼之羮胾為食之本</span><br/>
<span class='tline' id='l626' data-llen='13974:13997'>　也而士之燕居常食亦不得兼之降及庶人唯耆老</span><br/>
<span class='tline' id='l627' data-llen='13997:14020'>　乃不徒食徒者空也謂七十者無故可食肉矣故云</span><br/>
<span class='tline' id='l628' data-llen='14020:14047'><a onclick="displayPageImage('KR1d0057', 'WYG', '070-35b' );" name="070-35b" class="pb">[070-35b] <img width="20"  src="/static/img/kanseki-5.png"/></a></span><br/>
<span class='tline' id='l629' data-llen='14047:14070'>　庶人無故不食珍則珍者在庶人為肉也斯禮之行</span><br/>
<span class='tline' id='l630' data-llen='14070:14093'>　民皆恥僭而不欺闇室矣儻庶人無故禮可食珍則</span><br/>
<span class='tline' id='l631' data-llen='14093:14116'>　有位者豈稱肉食哉聖人垂教秦漢失之貪僭之途</span><br/>
<span class='tline' id='l632' data-llen='14116:14127'>　既開仁義之源是壅</span><br/>
<span class='tline' id='l633' data-llen='14127:14150'>　嚴陵方氏曰燕食謂燕饗之食也然與膳夫所言者</span><br/>
<span class='tline' id='l634' data-llen='14150:14173'>　異矣彼特謂燕居之食耳膾脯羞也故不得兼之言</span><br/>
<span class='tline' id='l635' data-llen='14173:14196'>　大夫如此則士可知羮胾者食之配士雖降於大夫</span><br/>
<span class='tline' id='l636' data-llen='14196:14219'>　然闕一不可特不貳之而已言士如此則大夫貳之</span><br/>
<span class='tline' id='l637' data-llen='14219:14246'><a onclick="displayPageImage('KR1d0057', 'WYG', '070-36a' );" name="070-36a" class="pb">[070-36a] <img width="20"  src="/static/img/kanseki-5.png"/></a></span><br/>
<span class='tline' id='l638' data-llen='14246:14262'>　可知庶人耆老不徒食見王制解</span><br/>
<span class='tline' id='l639' data-llen='14262:14285'>膾春用葱秋用芥豚春用韭秋用蓼脂用葱膏用薤三</span><br/>
<span class='tline' id='l640' data-llen='14285:14308'>牲用藙和用醯獸用梅鶉羮鷄羮鴽釀之蓼魴鱮烝雛</span><br/>
<span class='tline' id='l641' data-llen='14308:14315'>燒雉薌無蓼</span><br/>
<span class='tline' id='l642' data-llen='14315:14338'>　鄭氏曰芥芥醬也脂肥凝者釋者曰膏藙煎茱萸也</span><br/>
<span class='tline' id='l643' data-llen='14338:14361'>　漢律㑹稽獻焉爾雅謂之榝和用醯者畜與家物自</span><br/>
<span class='tline' id='l644' data-llen='14361:14384'>　相和也獸用梅者亦野物自相和也釀謂切雜之鴽</span><br/>
<span class='tline' id='l645' data-llen='14384:14407'>　在羮下烝之不羮也燒烟於火中也薌蘇荏之屬也</span><br/>
<span class='tline' id='l646' data-llen='14407:14434'><a onclick="displayPageImage('KR1d0057', 'WYG', '070-36b' );" name="070-36b" class="pb">[070-36b] <img width="20"  src="/static/img/kanseki-5.png"/></a></span><br/>
<span class='tline' id='l647' data-llen='14434:14448'>　此皆言調和菜釀之所宜也</span><br/>
<span class='tline' id='l648' data-llen='14448:14471'>　孔氏曰上云魚膾芥醬則謂秋時用芥芥辛於秋宜</span><br/>
<span class='tline' id='l649' data-llen='14471:14494'>　也鶉羮鷄羮者用鶉用鷄為羮鴽者唯烝煮之而已</span><br/>
<span class='tline' id='l650' data-llen='14494:14517'>　故文在羮下釀謂切雜和之言鶉羮鷄羮及烝之等</span><br/>
<span class='tline' id='l651' data-llen='14517:14540'>　三者皆釀之以蓼魴鱮烝者魴鱮二魚皆烝孰之雛</span><br/>
<span class='tline' id='l652' data-llen='14540:14563'>　燒者雛是鳥之小者火中燒之然後調和雉者文在</span><br/>
<span class='tline' id='l653' data-llen='14563:14586'>　烝燒之下或燒或烝或可為羮其用無定故直云雉</span><br/>
<span class='tline' id='l654' data-llen='14586:14609'>　也魴鱮烝及雛燒并雉等三者調和唯以蘇荏之屬</span><br/>
<span class='tline' id='l655' data-llen='14609:14636'><a onclick="displayPageImage('KR1d0057', 'WYG', '070-37a' );" name="070-37a" class="pb">[070-37a] <img width="20"  src="/static/img/kanseki-5.png"/></a></span><br/>
<span class='tline' id='l656' data-llen='14636:14643'>　無用蓼也</span><br/>
<span class='tline' id='l657' data-llen='14643:14666'>　長樂劉氏曰藙氣味葉實似茱萸也今閩蜀人尚用</span><br/>
<span class='tline' id='l658' data-llen='14666:14678'>　以和羮謂為茱萸非也</span><br/>
<span class='tline' id='l659' data-llen='14678:14701'>　嚴陵方氏曰葱以氣達為怱芥以味辛為介春物方</span><br/>
<span class='tline' id='l660' data-llen='14701:14724'>　生故宜食性之怱者秋物方成故宜食性之介者故</span><br/>
<span class='tline' id='l661' data-llen='14724:14747'>　膾用二物以和之韭性温而生能乆蓼性辛而氣能</span><br/>
<span class='tline' id='l662' data-llen='14747:14770'>　散温而生固春所宜也辛而散固秋所宜也故豚用</span><br/>
<span class='tline' id='l663' data-llen='14770:14793'>　二物以和之三牲肉體之大者氣之所聚不能無毒</span><br/>
<span class='tline' id='l664' data-llen='14793:14820'><a onclick="displayPageImage('KR1d0057', 'WYG', '070-37b' );" name="070-37b" class="pb">[070-37b] <img width="20"  src="/static/img/kanseki-5.png"/></a></span><br/>
<span class='tline' id='l665' data-llen='14820:14843'>　故用藙之辛以散其毒焉凡物未始無毒三牲必散</span><br/>
<span class='tline' id='l666' data-llen='14843:14866'>　之者以肉體特大故也芥蓼之味非不辛然必用藙</span><br/>
<span class='tline' id='l667' data-llen='14866:14889'>　者能殺蟲故也和用醯謂三牲也荀子曰醯酸而蚋</span><br/>
<span class='tline' id='l668' data-llen='14889:14912'>　聚書曰若作和羮爾惟鹽梅則醯與梅皆酸也和之</span><br/>
<span class='tline' id='l669' data-llen='14912:14935'>　以此所以收其味而已然牲用醯獸用梅者亦各以</span><br/>
<span class='tline' id='l670' data-llen='14935:14942'>　其類而已</span><br/>
<span class='tline' id='l671' data-llen='14942:14965'>　山隂陸氏曰魴鱮弱魚也烹或易爛烝之可也無蓼</span><br/>
<span class='tline' id='l672' data-llen='14965:14985'>　與不蓼異不蓼不必用蓼耳無蓼直無蓼也</span><br/>
<span class='tline' id='l673' data-llen='14985:15012'><a onclick="displayPageImage('KR1d0057', 'WYG', '070-38a' );" name="070-38a" class="pb">[070-38a] <img width="20"  src="/static/img/kanseki-5.png"/></a></span><br/>
<span class='tline' id='l674' data-llen='15012:15035'>不食雛鼈狼去腸狗去腎狸去正眷兎去凥狐去首豚</span><br/>
<span class='tline' id='l675' data-llen='15035:15045'>去腦魚去乙鼈去醜</span><br/>
<span class='tline' id='l676' data-llen='15045:15068'>　鄭氏曰皆為不利人也雛鼈伏乳者乙者魚體中害</span><br/>
<span class='tline' id='l677' data-llen='15068:15091'>　人者名也今東海鰫魚有骨名乙在目傍狀如篆乙</span><br/>
<span class='tline' id='l678' data-llen='15091:15106'>　食之鯁人不可出醜謂鼈竅也</span><br/>
<span class='tline' id='l679' data-llen='15106:15129'>　孔氏曰自此至攅之一節論治擇肉物惡者及果實</span><br/>
<span class='tline' id='l680' data-llen='15129:15134'>　之屬</span><br/>
<span class='tline' id='l681' data-llen='15134:15157'>　嚴陵方氏曰介物之美莫如鼈然未大在所不食其</span><br/>
<span class='tline' id='l682' data-llen='15157:15184'><a onclick="displayPageImage('KR1d0057', 'WYG', '070-38b' );" name="070-38b" class="pb">[070-38b] <img width="20"  src="/static/img/kanseki-5.png"/></a></span><br/>
<span class='tline' id='l683' data-llen='15184:15208'>　肉為美其竅為醜故下言鼈去醜狼能害人腸則𫝊</span><br/>
<span class='tline' id='l684' data-llen='15208:15231'>　道其所害之物者故狼去腸鄉飲酒云亨狗于東方</span><br/>
<span class='tline' id='l685' data-llen='15231:15255'>　以祖陽氣之𤼵則狗固陽畜腎又陽精之舍且惡夫</span><br/>
<span class='tline' id='l686' data-llen='15255:15278'>　陽之太勝也故狗去腎狸善摶兎善走是其質之輕</span><br/>
<span class='tline' id='l687' data-llen='15278:15301'>　疾者而脊凥皆非滋美者也故狸去正脊兎去凥狐</span><br/>
<span class='tline' id='l688' data-llen='15301:15324'>　死正丘首天性然也人殺而取之則殺氣聚乎首故</span><br/>
<span class='tline' id='l689' data-llen='15324:15347'>　狐去首豚者天一之水畜而腦則天五之土氣存焉</span><br/>
<span class='tline' id='l690' data-llen='15347:15370'>　既欲以水畜而有所養且不可以所勝者害之故豚</span><br/>
<span class='tline' id='l691' data-llen='15370:15397'><a onclick="displayPageImage('KR1d0057', 'WYG', '070-39a' );" name="070-39a" class="pb">[070-39a] <img width="20"  src="/static/img/kanseki-5.png"/></a></span><br/>
<span class='tline' id='l692' data-llen='15397:15420'>　去腦爾雅言魚謂之乙而魚之餒必自腸始故魚去</span><br/>
<span class='tline' id='l693' data-llen='15420:15437'>　乙謂之乙者其形屈如其字之文也</span><br/>
<span class='tline' id='l694' data-llen='15437:15460'>　山隂陸氏曰雛鼈鼈之雛者夫鼈固美矣然猶如此</span><br/>
<span class='tline' id='l695' data-llen='15460:15483'>　他物可知狼之腸直狼去腸盖以此狗去腎以其熱</span><br/>
<span class='tline' id='l696' data-llen='15483:15506'>　與俗云凡腎豕不如羊羊不如狗今狸脊上一道如</span><br/>
<span class='tline' id='l697' data-llen='15506:15529'>　界兎凥有九孔豕俯聚精在腦豚為肫豚去腦以此</span><br/>
<span class='tline' id='l698' data-llen='15529:15552'>　今醫方云豕腦食之昬人精神魚去乙魚腸謂之乙</span><br/>
<span class='tline' id='l699' data-llen='15552:15575'>　魚柔巽隠伏其内又屈甚矣去乙以此亦魚敗自内</span><br/>
<span class='tline' id='l700' data-llen='15575:15602'><a onclick="displayPageImage('KR1d0057', 'WYG', '070-39b' );" name="070-39b" class="pb">[070-39b] <img width="20"  src="/static/img/kanseki-5.png"/></a></span><br/>
<span class='tline' id='l701' data-llen='15602:15606'>　始</span><br/>
<span class='tline' id='l702' data-llen='15606:15629'>肉曰脱之魚曰作之棗曰新之栗曰撰之桃曰膽之柤</span><br/>
<span class='tline' id='l703' data-llen='15629:15635'>棃曰攅之</span><br/>
<span class='tline' id='l704' data-llen='15635:15647'>　鄭氏曰皆治擇之名也</span><br/>
<span class='tline' id='l705' data-llen='15647:15670'>　皇氏曰脱之者治肉除其筋膜取好處故爾雅云肉</span><br/>
<span class='tline' id='l706' data-llen='15670:15693'>　去其骨曰脱郭云剥其皮也　皇氏又曰作謂動摇</span><br/>
<span class='tline' id='l707' data-llen='15693:15716'>　也凡取魚摇動之視其鮮餧餒者不食郭氏云今本</span><br/>
<span class='tline' id='l708' data-llen='15716:15739'>　作斮之註云謂削鱗也棗易有塵埃恒治拭之使新</span><br/>
<span class='tline' id='l709' data-llen='15739:15766'><a onclick="displayPageImage('KR1d0057', 'WYG', '070-40a' );" name="070-40a" class="pb">[070-40a] <img width="20"  src="/static/img/kanseki-5.png"/></a></span><br/>
<span class='tline' id='l710' data-llen='15766:15789'>　栗蟲好食數數布揀撰省視之桃多毛拭治去毛令</span><br/>
<span class='tline' id='l711' data-llen='15789:15812'>　色青滑如膽或謂苦如膽者擇去之柤棃恐有蟲故</span><br/>
<span class='tline' id='l712' data-llen='15812:15823'>　一一櫕看其蟲孔也</span><br/>
<span class='tline' id='l713' data-llen='15823:15846'>　嚴陵方氏曰爾雅曰瓜曰華之桃曰膽之棗李曰疐</span><br/>
<span class='tline' id='l714' data-llen='15846:15862'>　之櫨棃曰鑚之與此大同而小異</span><br/>
<span class='tline' id='l715' data-llen='15862:15885'>　山隂陸氏曰脱其皮為脱作其鱗為作魚柔巽隠伏</span><br/>
<span class='tline' id='l716' data-llen='15885:15908'>　作之可也擇而撰之為撰儀禮曰棗烝栗擇又曰栗</span><br/>
<span class='tline' id='l717' data-llen='15908:15925'>　不擇桃曰膽之去其苦者如去膽焉</span><br/>
<span class='tline' id='l718' data-llen='15925:15952'><a onclick="displayPageImage('KR1d0057', 'WYG', '070-40b' );" name="070-40b" class="pb">[070-40b] <img width="20"  src="/static/img/kanseki-5.png"/></a></span><br/>
<span class='tline' id='l719' data-llen='15952:15955'>　</span><br/>
<span class='tline' id='l720' data-llen='15955:15958'>　</span><br/>
<span class='tline' id='l721' data-llen='15958:15961'>　</span><br/>
<span class='tline' id='l722' data-llen='15961:15964'>　</span><br/>
<span class='tline' id='l723' data-llen='15964:15967'>　</span><br/>
<span class='tline' id='l724' data-llen='15967:15970'>　</span><br/>
<span class='tline' id='l725' data-llen='15970:15973'>　</span><br/>
<span class='tline' id='l726' data-llen='15973:15983'>　禮記集説卷七十</span><br/>
</p>
<p><br/>
</p>
  </div>
<div id="txtcont" class="span9" style="position: relative;">
    <p><br/>
<span class='tline' id='l7' data-llen='157:183'><a onclick="displayPageImage('KR1d0057', 'WYG', '046-1a' );" name="046-1a" class="pb">[046-1a] <img width="20"  src="/static/img/kanseki-5.png"/></a></span><br/>
<span class='tline' id='l8' data-llen='183:191'>欽定四庫全書</span><br/>
<span class='tline' id='l9' data-llen='191:212'>　禮記集説卷四十六　　　　宋　衛湜　撰</span><br/>
<span class='tline' id='l10' data-llen='212:235'>是月也命奄尹申宫令審門閭謹房室必重閉省婦事</span><br/>
<span class='tline' id='l11' data-llen='235:250'>毋得淫雖有貴戚近習毋有不禁</span><br/>
<span class='tline' id='l12' data-llen='250:273'>　鄭氏曰奄尹主領奄豎之官也於周則為内宰掌治</span><br/>
<span class='tline' id='l13' data-llen='273:296'>　王之内政宫令譏出入及開閉之屬重閉外内閉也</span><br/>
<span class='tline' id='l14' data-llen='296:319'>　省婦事所以静隂類也淫謂女功奢偽貴戚謂姑姊</span><br/>
<span class='tline' id='l15' data-llen='319:333'>　妹之屬近習天子所親幸者</span><br/>
<span class='tline' id='l16' data-llen='333:359'><a onclick="displayPageImage('KR1d0057', 'WYG', '046-1b' );" name="046-1b" class="pb">[046-1b] <img width="20"  src="/static/img/kanseki-5.png"/></a></span><br/>
<span class='tline' id='l17' data-llen='359:382'>　孔氏曰尹正也申重也申重其政令常察門閭之事</span><br/>
<span class='tline' id='l18' data-llen='382:405'>　謹慎房室之䖏其門閭房室皆有外内門户必重疊</span><br/>
<span class='tline' id='l19' data-llen='405:428'>　閉之此月隂氣既静故減省婦人之事順隂類也務</span><br/>
<span class='tline' id='l20' data-llen='428:440'>　在質素毋得過為淫巧</span><br/>
<span class='tline' id='l21' data-llen='440:463'>　嚴陵方氏曰周官酒人漿人之類皆有奄鄭氏謂精</span><br/>
<span class='tline' id='l22' data-llen='463:486'>　氣閉藏者是也奄尹則衆奄之正也宫中之令國有</span><br/>
<span class='tline' id='l23' data-llen='486:509'>　常典以閉藏之月故申之於門閭曰審於房室曰謹</span><br/>
<span class='tline' id='l24' data-llen='509:532'>　互言之爾必重閉則所以審而謹之也重閉猶易所</span><br/>
<span class='tline' id='l25' data-llen='532:558'><a onclick="displayPageImage('KR1d0057', 'WYG', '046-2a' );" name="046-2a" class="pb">[046-2a] <img width="20"  src="/static/img/kanseki-5.png"/></a></span><br/>
<span class='tline' id='l26' data-llen='558:581'>　謂重門之重省與季春省婦使之省異彼所謂省減</span><br/>
<span class='tline' id='l27' data-llen='581:604'>　省之也此所謂省察之而已蓋婦以化治絲枲為事</span><br/>
<span class='tline' id='l28' data-llen='604:627'>　巧過則淫淫則偽飾生焉故命禁之也雖有貴戚近</span><br/>
<span class='tline' id='l29' data-llen='627:650'>　習毋有不禁則䟽賤者從可知矣近習謂天子親昵</span><br/>
<span class='tline' id='l30' data-llen='650:665'>　習熟之人凡此皆宫中之令也</span><br/>
<span class='tline' id='l31' data-llen='665:688'>　馬氏曰貴戚易奢近習易驕欲法之行自貴近始故</span><br/>
<span class='tline' id='l32' data-llen='688:701'>　雖有貴戚近習毋有不禁</span><br/>
<span class='tline' id='l33' data-llen='701:719'>　山隂陸氏曰奄精氣閉藏言於此為冝</span><br/>
<span class='tline' id='l34' data-llen='719:745'><a onclick="displayPageImage('KR1d0057', 'WYG', '046-2b' );" name="046-2b" class="pb">[046-2b] <img width="20"  src="/static/img/kanseki-5.png"/></a></span><br/>
<span class='tline' id='l35' data-llen='745:768'>乃命大酋秫稲必齊麴蘖必時湛熾必絜水泉必香陶</span><br/>
<span class='tline' id='l36' data-llen='768:789'>器必良火齊必得兼用六物大酋監之毋有差貸</span><br/>
<span class='tline' id='l37' data-llen='789:812'>　鄭氏曰酒孰曰酋大酋者酒官之長也於周則為酒</span><br/>
<span class='tline' id='l38' data-llen='812:835'>　人秫稻必齊謂孰成也湛漬也熾炊也火齊腥孰之</span><br/>
<span class='tline' id='l39' data-llen='835:858'>　調也物猶事也差貸謂失誤有善有惡也古者穫稲</span><br/>
<span class='tline' id='l40' data-llen='858:881'>　而漬米麴至春而為酒詩云十月穫稲為此春酒以</span><br/>
<span class='tline' id='l41' data-llen='881:887'>　介眉夀</span><br/>
<span class='tline' id='l42' data-llen='887:910'>　孔氏曰周禮酒正引此大酋為酒正此曰酒人者以</span><br/>
<span class='tline' id='l43' data-llen='910:936'><a onclick="displayPageImage('KR1d0057', 'WYG', '046-3a' );" name="046-3a" class="pb">[046-3a] <img width="20"  src="/static/img/kanseki-5.png"/></a></span><br/>
<span class='tline' id='l44' data-llen='936:959'>　酒正掌酒之政令及酒出入之事不親監作此大酋</span><br/>
<span class='tline' id='l45' data-llen='959:982'>　監作故為酒人以酒人監作酒故也是月始為春酒</span><br/>
<span class='tline' id='l46' data-llen='982:1005'>　先須治擇秫稲使齊得成熟故云必齊又須以時料</span><br/>
<span class='tline' id='l47' data-llen='1005:1028'>　理麴糱故云必時其炊漬米麴之時必須清潔所用</span><br/>
<span class='tline' id='l48' data-llen='1028:1051'>　水泉必須香美所盛陶器必須良善其炊米和酒之</span><br/>
<span class='tline' id='l49' data-llen='1051:1074'>　時所用火齊又須生熟得中六物者秫稻一麴糱二</span><br/>
<span class='tline' id='l50' data-llen='1074:1097'>　湛熾三水泉四陶器五火齊六也用此六事作酒大</span><br/>
<span class='tline' id='l51' data-llen='1097:1120'>　酋監督之無使有參差貸變使酒誤其善惡也此十</span><br/>
<span class='tline' id='l52' data-llen='1120:1146'><a onclick="displayPageImage('KR1d0057', 'WYG', '046-3b' );" name="046-3b" class="pb">[046-3b] <img width="20"  src="/static/img/kanseki-5.png"/></a></span><br/>
<span class='tline' id='l53' data-llen='1146:1169'>　月穫稲於此月漬米麴至春而為酒者謂春成也非</span><br/>
<span class='tline' id='l54' data-llen='1169:1175'>　春始釀</span><br/>
<span class='tline' id='l55' data-llen='1175:1198'>　嚴陵方氏曰多少不可過故曰必齊然作酒之材不</span><br/>
<span class='tline' id='l56' data-llen='1198:1221'>　止於此舉二種以該之爾水泉必香則醖釀無穢汚</span><br/>
<span class='tline' id='l57' data-llen='1221:1244'>　之臭陶器必良則盛貯無罅漏之弊火齊必得則蒸</span><br/>
<span class='tline' id='l58' data-llen='1244:1267'>　煮無生熟之失六物闕一不得故曰兼用周官酒正</span><br/>
<span class='tline' id='l59' data-llen='1267:1290'>　以式法授酒材不過如是而已大酋監之毋有差貸</span><br/>
<span class='tline' id='l60' data-llen='1290:1313'>　則以有法式故也夫酒所以養陽也作之於陽生之</span><br/>
<span class='tline' id='l61' data-llen='1313:1339'><a onclick="displayPageImage('KR1d0057', 'WYG', '046-4a' );" name="046-4a" class="pb">[046-4a] <img width="20"  src="/static/img/kanseki-5.png"/></a></span><br/>
<span class='tline' id='l62' data-llen='1339:1347'>　月蓋亦冝矣</span><br/>
<span class='tline' id='l63' data-llen='1347:1367'>　馬氏曰六物欲其材之美時之適工之善也</span><br/>
<span class='tline' id='l64' data-llen='1367:1386'>天子命有司祈祀四海大川名源淵澤井泉</span><br/>
<span class='tline' id='l65' data-llen='1386:1401'>　鄭氏曰順其徳盛之時祭之也</span><br/>
<span class='tline' id='l66' data-llen='1401:1424'>　嚴陵方氏曰大川名源與王制言名山大澤同義凡</span><br/>
<span class='tline' id='l67' data-llen='1424:1432'>　此皆水神也</span><br/>
<span class='tline' id='l68' data-llen='1432:1454'>　馬氏曰盛徳在水故應是而祈焉以為民致福也</span><br/>
<span class='tline' id='l69' data-llen='1454:1477'>　講義曰四海者衆水之所聚大川名源者若江淮河</span><br/>
<span class='tline' id='l70' data-llen='1477:1503'><a onclick="displayPageImage('KR1d0057', 'WYG', '046-4b' );" name="046-4b" class="pb">[046-4b] <img width="20"  src="/static/img/kanseki-5.png"/></a></span><br/>
<span class='tline' id='l71' data-llen='1503:1526'>　濟之類是也江之源出於岷山河之源出於崑崙淮</span><br/>
<span class='tline' id='l72' data-llen='1526:1549'>　之源自桐栢濟之源自沇水故謂之名源也淵澤者</span><br/>
<span class='tline' id='l73' data-llen='1549:1572'>　水之所鍾而息者也井泉者汲取之無窮者也仲冬</span><br/>
<span class='tline' id='l74' data-llen='1572:1594'>　之月水歸於澤而復其本源矣故命有司祈祀之</span><br/>
<span class='tline' id='l75' data-llen='1594:1617'>　金華應氏曰夏祈山川百源火勝水弱遵其流委而</span><br/>
<span class='tline' id='l76' data-llen='1617:1640'>　廣其潤澤也冬祀四海山川淵澤井泉盛徳在水鍾</span><br/>
<span class='tline' id='l77' data-llen='1640:1663'>　其淵源厚其渟蓄也三王之祭川皆先河而後海以</span><br/>
<span class='tline' id='l78' data-llen='1663:1683'>　海為委而河為源也水重冬祀亦豈非源乎</span><br/>
<span class='tline' id='l79' data-llen='1683:1709'><a onclick="displayPageImage('KR1d0057', 'WYG', '046-5a' );" name="046-5a" class="pb">[046-5a] <img width="20"  src="/static/img/kanseki-5.png"/></a></span><br/>
<span class='tline' id='l80' data-llen='1709:1732'>是月也農有不收藏積聚者馬牛畜獸有放佚者取之</span><br/>
<span class='tline' id='l81' data-llen='1732:1736'>不詰</span><br/>
<span class='tline' id='l82' data-llen='1736:1759'>　鄭氏曰此收歛尤急之時人有取者不罪所以警懼</span><br/>
<span class='tline' id='l83' data-llen='1759:1782'>　其主也王居明堂禮曰孟冬之月命農畢積聚繫收</span><br/>
<span class='tline' id='l84' data-llen='1782:1787'>　牛馬</span><br/>
<span class='tline' id='l85' data-llen='1787:1810'>　嚴陵方氏曰孟冬既命百官謹蓋藏又命司徒循行</span><br/>
<span class='tline' id='l86' data-llen='1810:1833'>　積聚矣至於是月農猶有不收藏積聚馬牛畜獸猶</span><br/>
<span class='tline' id='l87' data-llen='1833:1856'>　有放佚者則是惰逰之民而不聽令者也人或取其</span><br/>
<span class='tline' id='l88' data-llen='1856:1882'><a onclick="displayPageImage('KR1d0057', 'WYG', '046-5b' );" name="046-5b" class="pb">[046-5b] <img width="20"  src="/static/img/kanseki-5.png"/></a></span><br/>
<span class='tline' id='l89' data-llen='1882:1896'>　物而上不為之詰焉亦冝矣</span><br/>
<span class='tline' id='l90' data-llen='1896:1919'>　山隂陸氏曰異言牛馬貴於畜獸言馬在上亦以此</span><br/>
<span class='tline' id='l91' data-llen='1919:1931'>　故國君下齊牛式路馬</span><br/>
<span class='tline' id='l92' data-llen='1931:1954'>山林藪澤有能取蔬食田獵禽獸者野虞教道之其有</span><br/>
<span class='tline' id='l93' data-llen='1954:1964'>相侵奪者罪之不赦</span><br/>
<span class='tline' id='l94' data-llen='1964:1987'>　鄭氏曰務收斂野物也大澤曰藪草木之實為蔬食</span><br/>
<span class='tline' id='l95' data-llen='1987:2010'>　孔氏曰鄭註周禮云水鍾曰澤水希曰藪今言大澤</span><br/>
<span class='tline' id='l96' data-llen='2010:2033'>　曰藪者以有水䖏謂之澤旁無水䖏謂之藪爾雅云</span><br/>
<span class='tline' id='l97' data-llen='2033:2059'><a onclick="displayPageImage('KR1d0057', 'WYG', '046-6a' );" name="046-6a" class="pb">[046-6a] <img width="20"  src="/static/img/kanseki-5.png"/></a></span><br/>
<span class='tline' id='l98' data-llen='2059:2086'>　𬞞不熟為饉𬞞謂菜𬞞以其麤䟽經言𬞞食故謂草</span><br/>
<span class='tline' id='l99' data-llen='2086:2110'>　木實也山林𬞞食榛栗之屬藪澤𬞞食菱芡之屬</span><br/>
<span class='tline' id='l100' data-llen='2110:2134'>　嚴陵方氏曰𬞞亦菜也於農隙之時而能取野物以</span><br/>
<span class='tline' id='l101' data-llen='2134:2157'>　資人用固冝教道之而無遏其所欲也不能如上所</span><br/>
<span class='tline' id='l102' data-llen='2157:2180'>　為而乃侵彼之分以廣此奪人所有以予己則是彊</span><br/>
<span class='tline' id='l103' data-llen='2180:2195'>　暴之徒爾罪之不赦豈為過哉</span><br/>
<span class='tline' id='l104' data-llen='2195:2218'>是月也日短至隂陽爭諸生蕩君子齊戒䖏必掩身身</span><br/>
<span class='tline' id='l105' data-llen='2218:2241'>欲寧去聲色禁耆慾安形性事欲静以待隂陽之所定</span><br/>
<span class='tline' id='l106' data-llen='2241:2267'><a onclick="displayPageImage('KR1d0057', 'WYG', '046-6b' );" name="046-6b" class="pb">[046-6b] <img width="20"  src="/static/img/kanseki-5.png"/></a></span><br/>
<span class='tline' id='l107' data-llen='2267:2290'>　鄭氏曰爭者隂方盛陽欲起也蕩謂物動萌芽也寕</span><br/>
<span class='tline' id='l108' data-llen='2290:2313'>　安也聲謂樂也易及樂春秋説云冬至人主與羣臣</span><br/>
<span class='tline' id='l109' data-llen='2313:2333'>　從八能之士作樂五日此言去聲色又相違</span><br/>
<span class='tline' id='l110' data-llen='2333:2356'>　嚴陵方氏曰日短至隂陽爭己見仲夏日長至解諸</span><br/>
<span class='tline' id='l111' data-llen='2356:2379'>　生諸言不一也諸生則萬物之生氣也方冬之時盛</span><br/>
<span class='tline' id='l112' data-llen='2379:2402'>　徳在水而是月建子以陽作之萬物之生氣欲發焉</span><br/>
<span class='tline' id='l113' data-llen='2402:2425'>　故謂之蕩掩蔽其身以䖏於内則以齊戒故也身欲</span><br/>
<span class='tline' id='l114' data-llen='2425:2448'>　寧者所以掩身欲其寕故也去聲色則不特止而已</span><br/>
<span class='tline' id='l115' data-llen='2448:2474'><a onclick="displayPageImage('KR1d0057', 'WYG', '046-7a' );" name="046-7a" class="pb">[046-7a] <img width="20"  src="/static/img/kanseki-5.png"/></a></span><br/>
<span class='tline' id='l116' data-llen='2474:2497'>　禁耆慾則不特節而己見君子之齊戒則加而無己</span><br/>
<span class='tline' id='l117' data-llen='2497:2520'>　也外則養其形而無勞内則養其性而無悖欲安形</span><br/>
<span class='tline' id='l118' data-llen='2520:2543'>　性故事欲静也凡此以微陽方生隂未退聽隂陽爭</span><br/>
<span class='tline' id='l119' data-llen='2543:2566'>　而未定故君子齊戒以待之與仲夏所言互相備也</span><br/>
<span class='tline' id='l120' data-llen='2566:2589'>　馬氏曰隂陽爭則陽伏而隂尚自若也故爭凡物之</span><br/>
<span class='tline' id='l121' data-llen='2589:2612'>　有所爭者外未定故也方二分之月春為陽日中秋</span><br/>
<span class='tline' id='l122' data-llen='2612:2635'>　為隂宵中既有分矣故於仲春仲秋日夜分至於二</span><br/>
<span class='tline' id='l123' data-llen='2635:2658'>　至之月則夏為正陽而隂始間之冬為正隂而陽始</span><br/>
<span class='tline' id='l124' data-llen='2658:2684'><a onclick="displayPageImage('KR1d0057', 'WYG', '046-7b' );" name="046-7b" class="pb">[046-7b] <img width="20"  src="/static/img/kanseki-5.png"/></a></span><br/>
<span class='tline' id='l125' data-llen='2684:2707'>　間之方盛者方衰方微者方長有爭之道焉於冬至</span><br/>
<span class='tline' id='l126' data-llen='2707:2730'>　曰諸生蕩言陽之來足以勝隂於夏至曰死生分言</span><br/>
<span class='tline' id='l127' data-llen='2730:2744'>　隂之來不過與陽為敵而已</span><br/>
<span class='tline' id='l128' data-llen='2744:2767'>　山隂陸氏曰上云隂陽爭死生分此言隂陽爭諸生</span><br/>
<span class='tline' id='l129' data-llen='2767:2790'>　蕩相備也相備而言死生分於夏言諸生蕩於冬亦</span><br/>
<span class='tline' id='l130' data-llen='2790:2813'>　言之法毋躁禁詞也於隂言如此亦言之法冬言以</span><br/>
<span class='tline' id='l131' data-llen='2813:2829'>　待夏言以定待始事也定終事也</span><br/>
<span class='tline' id='l132' data-llen='2829:2852'>　新安王氏曰十一月一陽來復復反也隂方極盛陽</span><br/>
<span class='tline' id='l133' data-llen='2852:2878'><a onclick="displayPageImage('KR1d0057', 'WYG', '046-8a' );" name="046-8a" class="pb">[046-8a] <img width="20"  src="/static/img/kanseki-5.png"/></a></span><br/>
<span class='tline' id='l134' data-llen='2878:2901'>　欲反為隂拒之是以有爭爭者言其將復也復卦上</span><br/>
<span class='tline' id='l135' data-llen='2901:2924'>　坤下震五隂在外一陽在内在内者為主在外者從</span><br/>
<span class='tline' id='l136' data-llen='2924:2947'>　而順之定而無爭言其已復也君子知隂陽爭則草</span><br/>
<span class='tline' id='l137' data-llen='2947:2970'>　木之歸根者昆蟲之蟄藏者且将摇蕩蓋枯者欲萌</span><br/>
<span class='tline' id='l138' data-llen='2970:2993'>　蟄者欲出不可無以養其微陽况於身心豈得不静</span><br/>
<span class='tline' id='l139' data-llen='2993:3016'>　以䖏之齊戒以静其心掩藏以静其身外去聲色内</span><br/>
<span class='tline' id='l140' data-llen='3016:3039'>　去耆慾以安形性則身静心亦静矣貴静者隂陽方</span><br/>
<span class='tline' id='l141' data-llen='3039:3062'>　爭當静以待其爭之定定則陽反而隂順静在一己</span><br/>
<span class='tline' id='l142' data-llen='3062:3088'><a onclick="displayPageImage('KR1d0057', 'WYG', '046-8b' );" name="046-8b" class="pb">[046-8b] <img width="20"  src="/static/img/kanseki-5.png"/></a></span><br/>
<span class='tline' id='l143' data-llen='3088:3111'>　可以養其身心逹之天下以遂萬物之情不韋雖非</span><br/>
<span class='tline' id='l144' data-llen='3111:3122'>　賢者此説不可廢也</span><br/>
<span class='tline' id='l145' data-llen='3122:3139'>芸始生荔挺出蚯蚓結麈角解水泉動</span><br/>
<span class='tline' id='l146' data-llen='3139:3162'>　鄭氏曰又記時候也芸香草也荔挺馬䪥也水泉動</span><br/>
<span class='tline' id='l147' data-llen='3162:3168'>　潤上行</span><br/>
<span class='tline' id='l148' data-llen='3168:3191'>　孔氏曰結猶屈也蚯蚓在穴屈首下嚮陽氣動則宛</span><br/>
<span class='tline' id='l149' data-llen='3191:3214'>　而上首故結而屈也麋為隂獸情淫而遊澤冬至解</span><br/>
<span class='tline' id='l150' data-llen='3214:3237'>　角從隂退之象鹿為陽獸情淫而遊山夏至角解從</span><br/>
<span class='tline' id='l151' data-llen='3237:3263'><a onclick="displayPageImage('KR1d0057', 'WYG', '046-9a' );" name="046-9a" class="pb">[046-9a] <img width="20"  src="/static/img/kanseki-5.png"/></a></span><br/>
<span class='tline' id='l152' data-llen='3263:3286'>　陽退之象説者多家皆無明據故略論焉若節氣早</span><br/>
<span class='tline' id='l153' data-llen='3286:3309'>　則麋角十一月解故夏小正云十二月麋角隕墜是</span><br/>
<span class='tline' id='l154' data-llen='3309:3332'>　也若節氣晚則十二月麋角解故小正云十二月隕</span><br/>
<span class='tline' id='l155' data-llen='3332:3355'>　麋角按熊氏曰芸荔挺俱香草故應陽氣而出也鹿</span><br/>
<span class='tline' id='l156' data-llen='3355:3378'>　是山獸故夏至得隂氣而解角麋是澤獸故冬至得</span><br/>
<span class='tline' id='l157' data-llen='3378:3386'>　陽氣而解角</span><br/>
<span class='tline' id='l158' data-llen='3386:3409'>　嚴陵方氏曰芸香草也以水泉動而生則水屬也荔</span><br/>
<span class='tline' id='l159' data-llen='3409:3432'>　挺出皇氏亦以為香草荔言氣之和協挺言氣之直</span><br/>
<span class='tline' id='l160' data-llen='3432:3458'><a onclick="displayPageImage('KR1d0057', 'WYG', '046-9b' );" name="046-9b" class="pb">[046-9b] <img width="20"  src="/static/img/kanseki-5.png"/></a></span><br/>
<span class='tline' id='l161' data-llen='3458:3481'>　達凡物之氣感隂者腥感陽者香陽方長矣故芸始</span><br/>
<span class='tline' id='l162' data-llen='3481:3504'>　生荔挺出蚯蚓結者以感正陽之氣而後出故微陽</span><br/>
<span class='tline' id='l163' data-llen='3504:3527'>　雖生而猶結焉結言形之未解也麋角解見仲夏是</span><br/>
<span class='tline' id='l164' data-llen='3527:3550'>　月也隂極於此而終故前言冰益壯陽生於此而始</span><br/>
<span class='tline' id='l165' data-llen='3550:3567'>　故言水泉動壯其形然動其氣然也</span><br/>
<span class='tline' id='l166' data-llen='3567:3590'>　山隂陸氏曰麋隂獸也角始生向後䕶耳補筋與骨</span><br/>
<span class='tline' id='l167' data-llen='3590:3597'>　應陽而墮</span><br/>
<span class='tline' id='l168' data-llen='3597:3608'>日短至則伐木取竹箭</span><br/>
<span class='tline' id='l169' data-llen='3608:3635'><a onclick="displayPageImage('KR1d0057', 'WYG', '046-10a' );" name="046-10a" class="pb">[046-10a] <img width="20"  src="/static/img/kanseki-5.png"/></a></span><br/>
<span class='tline' id='l170' data-llen='3635:3648'>　鄭氏曰此其堅成之極時</span><br/>
<span class='tline' id='l171' data-llen='3648:3671'>　嚴陵方氏曰萬物之材隂盛則堅陽盛則柔隂盛極</span><br/>
<span class='tline' id='l172' data-llen='3671:3691'>　於此故伐取之木大竹小故云伐木取竹箭</span><br/>
<span class='tline' id='l173' data-llen='3691:3714'>　馬氏曰萬物之材敷榮則柔收斂則堅於是時可以</span><br/>
<span class='tline' id='l174' data-llen='3714:3722'>　代木取竹箭</span><br/>
<span class='tline' id='l175' data-llen='3722:3740'>是月也可以罷官之無事去器之無用者</span><br/>
<span class='tline' id='l176' data-llen='3740:3763'>　鄭氏曰謂先時權所建作者也天地閉藏而萬物休</span><br/>
<span class='tline' id='l177' data-llen='3763:3770'>　可以去之</span><br/>
<span class='tline' id='l178' data-llen='3770:3797'><a onclick="displayPageImage('KR1d0057', 'WYG', '046-10b' );" name="046-10b" class="pb">[046-10b] <img width="20"  src="/static/img/kanseki-5.png"/></a></span><br/>
<span class='tline' id='l179' data-llen='3797:3820'>　嚴陵方氏曰設官之實所以待事也無事之官特曠</span><br/>
<span class='tline' id='l180' data-llen='3820:3843'>　官爾制器之實所以待用也無用之器特虚器爾夫</span><br/>
<span class='tline' id='l181' data-llen='3843:3866'>　陽為實隂為虚是月隂消而陽長故於其虚者罷而</span><br/>
<span class='tline' id='l182' data-llen='3866:3879'>　去之所以應天地之實也</span><br/>
<span class='tline' id='l183' data-llen='3879:3898'>塗闕廷門閭築囹圄此以助天地之閉藏也</span><br/>
<span class='tline' id='l184' data-llen='3898:3908'>　鄭氏曰順時氣也</span><br/>
<span class='tline' id='l185' data-llen='3908:3931'>　嚴陵方氏曰闕者人所由以出入廷者人所䖏以聽</span><br/>
<span class='tline' id='l186' data-llen='3931:3954'>　事塗謂塗之以土也築則不止於繕矣與築城郭之</span><br/>
<span class='tline' id='l187' data-llen='3954:3981'><a onclick="displayPageImage('KR1d0057', 'WYG', '046-11a' );" name="046-11a" class="pb">[046-11a] <img width="20"  src="/static/img/kanseki-5.png"/></a></span><br/>
<span class='tline' id='l188' data-llen='3981:3997'>　築同義故孟秋止言繕囹圄而已</span><br/>
<span class='tline' id='l189' data-llen='3997:4020'>仲冬行夏令則其國乃旱氛霧冥冥雷乃發聲行秋令</span><br/>
<span class='tline' id='l190' data-llen='4020:4044'>則天時雨汁𤓰瓠不成國有大兵行春令則蝗蟲為敗</span><br/>
<span class='tline' id='l191' data-llen='4044:4054'>水泉咸竭民多疥癘</span><br/>
<span class='tline' id='l192' data-llen='4054:4077'>　鄭氏曰國旱午之氣乘之也氛霧霜露之氣散相亂</span><br/>
<span class='tline' id='l193' data-llen='4077:4101'>　也雷發聲震氣動也午屬震天時雨汁𤓰瓠不成酉</span><br/>
<span class='tline' id='l194' data-llen='4101:4124'>　之氣乘之也酉宿值昴畢畢好雨雨汁者水雪雜下</span><br/>
<span class='tline' id='l195' data-llen='4124:4148'>　也子宿值虚危虛危内有𤓰瓠兵亦金之氣也蝗蟲</span><br/>
<span class='tline' id='l196' data-llen='4148:4175'><a onclick="displayPageImage('KR1d0057', 'WYG', '046-11b' );" name="046-11b" class="pb">[046-11b] <img width="20"  src="/static/img/kanseki-5.png"/></a></span><br/>
<span class='tline' id='l197' data-llen='4175:4198'>　為敗當蟄者出卯之氣乘之也水泉咸竭大火為旱</span><br/>
<span class='tline' id='l198' data-llen='4198:4211'>　也疥癘之病孚甲之象也</span><br/>
<span class='tline' id='l199' data-llen='4211:4234'>　孔氏曰其國乃旱氛霧冥冥雷乃發聲皆天災也天</span><br/>
<span class='tline' id='l200' data-llen='4234:4258'>　時雨汁天災也𤓰瓠不成地災也國有大兵人災也</span><br/>
<span class='tline' id='l201' data-llen='4258:4282'>　案天文志𤓰瓠四星在危東蝗蟲為敗水泉咸竭地</span><br/>
<span class='tline' id='l202' data-llen='4282:4294'>　災也民多疥癘人災也</span><br/>
<span class='tline' id='l203' data-llen='4294:4317'>　嚴陵方氏曰氛霧皆旱氣所使雷乃發聲盛陽薄之</span><br/>
<span class='tline' id='l204' data-llen='4317:4340'>　故也以雪雜水如物之有汁故謂之兩汁以行秋令</span><br/>
<span class='tline' id='l205' data-llen='4340:4367'><a onclick="displayPageImage('KR1d0057', 'WYG', '046-12a' );" name="046-12a" class="pb">[046-12a] <img width="20"  src="/static/img/kanseki-5.png"/></a></span><br/>
<span class='tline' id='l206' data-llen='4367:4391'>　嚴凝之氣未固故也𤓰瓠不成則以柔脆為金氣所</span><br/>
<span class='tline' id='l207' data-llen='4391:4414'>　傷故也國有大兵則與小兵時起同義然氣有淺深</span><br/>
<span class='tline' id='l208' data-llen='4414:4437'>　故於孟冬言小仲冬言大焉蝗蟲為敗與孟夏言蝗</span><br/>
<span class='tline' id='l209' data-llen='4437:4460'>　蟲為災同義災者祥之對而以氣之兆言之敗者成</span><br/>
<span class='tline' id='l210' data-llen='4460:4483'>　之對而以事之迹言之夏為陽故言其氣冬為隂故</span><br/>
<span class='tline' id='l211' data-llen='4483:4506'>　言其事亦各以其類也水泉咸竭則以感發散之氣</span><br/>
<span class='tline' id='l212' data-llen='4506:4520'>　故也疥癘則虚陽作之故也</span><br/>
<span class='tline' id='l213' data-llen='4520:4536'>季冬之月日在婺女昏婁中旦氐中</span><br/>
<span class='tline' id='l214' data-llen='4536:4563'><a onclick="displayPageImage('KR1d0057', 'WYG', '046-12b' );" name="046-12b" class="pb">[046-12b] <img width="20"  src="/static/img/kanseki-5.png"/></a></span><br/>
<span class='tline' id='l215' data-llen='4563:4586'>　鄭氏曰季冬者日月㑹於𤣥枵而斗建丑之辰也</span><br/>
<span class='tline' id='l216' data-llen='4586:4609'>　孔氏曰案律厯志季冬初日在婺女八度三統厯小</span><br/>
<span class='tline' id='l217' data-llen='4609:4632'>　寒日在婺女八度昏婁十一度中去日八十四度旦</span><br/>
<span class='tline' id='l218' data-llen='4632:4655'>　氐十二度中大寒日在危初度昏昴二度中去日八</span><br/>
<span class='tline' id='l219' data-llen='4655:4678'>　十度旦心五度中元嘉歴日在牛三度昏奎十五度</span><br/>
<span class='tline' id='l220' data-llen='4678:4701'>　中晝漏四十五刻六分旦亢九度中大寒日在女十</span><br/>
<span class='tline' id='l221' data-llen='4701:4724'>　度昏胃四度中晝漏四十六刻七分旦氐十三度中</span><br/>
<span class='tline' id='l222' data-llen='4724:4748'>其日壬癸其帝顓頊其神𤣥冥其蟲介其音羽律中大</span><br/>
<span class='tline' id='l223' data-llen='4748:4775'><a onclick="displayPageImage('KR1d0057', 'WYG', '046-13a' );" name="046-13a" class="pb">[046-13a] <img width="20"  src="/static/img/kanseki-5.png"/></a></span><br/>
<span class='tline' id='l224' data-llen='4775:4778'>吕</span><br/>
<span class='tline' id='l225' data-llen='4778:4801'>　鄭氏曰大吕者蕤賔之所生也三分益一律長八寸</span><br/>
<span class='tline' id='l226' data-llen='4801:4824'>　二百四十三分寸之百四季冬氣至則大吕之律應</span><br/>
<span class='tline' id='l227' data-llen='4824:4836'>　周語曰大吕助陽宣物</span><br/>
<span class='tline' id='l228' data-llen='4836:4859'>　孔氏曰蕤賔長六寸八十一分寸之二十六上生大</span><br/>
<span class='tline' id='l229' data-llen='4859:4882'>　吕三分益一三寸益一寸六寸益二寸故為八寸其</span><br/>
<span class='tline' id='l230' data-llen='4882:4905'>　八十一分寸之二十六各三分之則為七十八分三</span><br/>
<span class='tline' id='l231' data-llen='4905:4928'>　分益一更益一箇二十六則為一百四故云律長八</span><br/>
<span class='tline' id='l232' data-llen='4928:4955'><a onclick="displayPageImage('KR1d0057', 'WYG', '046-13b' );" name="046-13b" class="pb">[046-13b] <img width="20"  src="/static/img/kanseki-5.png"/></a></span><br/>
<span class='tline' id='l233' data-llen='4955:4971'>　寸二百四十三分寸之一百四也</span><br/>
<span class='tline' id='l234' data-llen='4971:4980'>　諸家説見孟春</span><br/>
<span class='tline' id='l235' data-llen='4980:5003'>其數六其味鹹其臭朽其祀行祭先腎鴈北郷鵲始巢</span><br/>
<span class='tline' id='l236' data-llen='5003:5009'>雉雊雞乳</span><br/>
<span class='tline' id='l237' data-llen='5009:5032'>　鄭氏曰鴈北郷以下皆記時候也雊雉鳴也詩云雉</span><br/>
<span class='tline' id='l238' data-llen='5032:5042'>　之朝雊尚求其䧳</span><br/>
<span class='tline' id='l239' data-llen='5042:5065'>　孔氏曰鴈北郷此據早者若晚者易説云二月驚蟄</span><br/>
<span class='tline' id='l240' data-llen='5065:5088'>　候鴈北郷鵲始巢此據晚者若早者詩緯推度災云</span><br/>
<span class='tline' id='l241' data-llen='5088:5115'><a onclick="displayPageImage('KR1d0057', 'WYG', '046-14a' );" name="046-14a" class="pb">[046-14a] <img width="20"  src="/static/img/kanseki-5.png"/></a></span><br/>
<span class='tline' id='l242' data-llen='5115:5138'>　復之日鵲始巢雉雊雞乳易通卦驗在立春節立春</span><br/>
<span class='tline' id='l243' data-llen='5138:5146'>　或在此月也</span><br/>
<span class='tline' id='l244' data-llen='5146:5169'>　嚴陵方氏曰鴈北郷已見孟春鴻鴈來解黒白錯者</span><br/>
<span class='tline' id='l245' data-llen='5169:5192'>　鵲也然巢知避嵗所在於是來嵗之氣兆矣故始巢</span><br/>
<span class='tline' id='l246' data-llen='5192:5210'>　雉雊已見倉庚鳴解乳則孚乳之謂也</span><br/>
<span class='tline' id='l247' data-llen='5210:5233'>　馬氏曰鴈北郷則順陽而復也雉火畜也感於陽而</span><br/>
<span class='tline' id='l248' data-llen='5233:5250'>　後有聲雞木畜也麗於陽而後有形</span><br/>
<span class='tline' id='l249' data-llen='5250:5270'>　山隂陸氏曰夏小正曰郷者何也郷其居也</span><br/>
<span class='tline' id='l250' data-llen='5270:5297'><a onclick="displayPageImage('KR1d0057', 'WYG', '046-14b' );" name="046-14b" class="pb">[046-14b] <img width="20"  src="/static/img/kanseki-5.png"/></a></span><br/>
<span class='tline' id='l251' data-llen='5297:5324'>天子居𤣥堂右个乘𤣥路駕鐡驪載𤣥旂衣黒衣服𤣥</span><br/>
<span class='tline' id='l252' data-llen='5324:5336'>玉食黍與彘其器閎以奄</span><br/>
<span class='tline' id='l253' data-llen='5336:5351'>　鄭氏曰𤣥堂右个北堂東偏</span><br/>
<span class='tline' id='l254' data-llen='5351:5367'>命有司大難旁磔出土牛以送寒氣</span><br/>
<span class='tline' id='l255' data-llen='5367:5390'>　鄭氏曰此難難隂氣也難隂始於此者隂氣右行此</span><br/>
<span class='tline' id='l256' data-llen='5390:5413'>　月之中日歴虚危虚危有墳墓四司之氣為厲鬼將</span><br/>
<span class='tline' id='l257' data-llen='5413:5436'>　随強隂出害人也旁磔於四方之門磔攘也出猶作</span><br/>
<span class='tline' id='l258' data-llen='5436:5456'>　也作土牛者丑為牛牛可牽止也送猶畢也</span><br/>
<span class='tline' id='l259' data-llen='5456:5483'><a onclick="displayPageImage('KR1d0057', 'WYG', '046-15a' );" name="046-15a" class="pb">[046-15a] <img width="20"  src="/static/img/kanseki-5.png"/></a></span><br/>
<span class='tline' id='l260' data-llen='5483:5506'>　孔氏曰言大者以季春唯國家之難仲秋唯天子之</span><br/>
<span class='tline' id='l261' data-llen='5506:5529'>　難此則下及庶人故云大難旁磔者旁謂四方之門</span><br/>
<span class='tline' id='l262' data-llen='5529:5552'>　皆披磔其牲以禳除隂氣出土牛者此時強隂既盛</span><br/>
<span class='tline' id='l263' data-llen='5552:5575'>　年嵗已終隂若不去凶邪恐來嵗為人害其時月建</span><br/>
<span class='tline' id='l264' data-llen='5575:5598'>　丑又土能克水持水之隂氣故特作土牛以畢送寒</span><br/>
<span class='tline' id='l265' data-llen='5598:5621'>　氣也鄭註此月之中謂此月之内也石氏星經云司</span><br/>
<span class='tline' id='l266' data-llen='5621:5644'>　命二星在虚北司禄二星在司命北司危二星在司</span><br/>
<span class='tline' id='l267' data-llen='5644:5667'>　禄北司中二星在司危北史遷云四司鬼官之長又</span><br/>
<span class='tline' id='l268' data-llen='5667:5694'><a onclick="displayPageImage('KR1d0057', 'WYG', '046-15b' );" name="046-15b" class="pb">[046-15b] <img width="20"  src="/static/img/kanseki-5.png"/></a></span><br/>
<span class='tline' id='l269' data-llen='5694:5717'>　云墳四星在危東南是危虚有墳墓四司之氣也此</span><br/>
<span class='tline' id='l270' data-llen='5717:5735'>　時寒實未畢而註云畢者意欲其畢爾</span><br/>
<span class='tline' id='l271' data-llen='5735:5758'>　馬氏曰時難皆以難隂慝而除之也於季春之畢春</span><br/>
<span class='tline' id='l272' data-llen='5758:5781'>　氣仲秋之達秋氣則曰難而已至季冬之送寒氣則</span><br/>
<span class='tline' id='l273' data-llen='5781:5804'>　稱大難者隂慝之盛未有甚於此時故也以大難故</span><br/>
<span class='tline' id='l274' data-llen='5804:5823'>　旁磔旁磔則所磔非一方不特九門而已</span><br/>
<span class='tline' id='l275' data-llen='5823:5846'>　嚴陵方氏曰難已見仲春解牛土畜也又以土為之</span><br/>
<span class='tline' id='l276' data-llen='5846:5869'>　則以方水用事之極欲勝水者必以土故出是以送</span><br/>
<span class='tline' id='l277' data-llen='5869:5896'><a onclick="displayPageImage('KR1d0057', 'WYG', '046-16a' );" name="046-16a" class="pb">[046-16a] <img width="20"  src="/static/img/kanseki-5.png"/></a></span><br/>
<span class='tline' id='l278' data-llen='5896:5915'>　寒氣也迎為入送為出送寒氣故以出言</span><br/>
<span class='tline' id='l279' data-llen='5915:5938'>　山隂陸氏曰言旁磔則於九門可知土所以勝水牛</span><br/>
<span class='tline' id='l280' data-llen='5938:5956'>　所以勝豕其謂之大難言有司嫌小也</span><br/>
<span class='tline' id='l281' data-llen='5956:5979'>　長樂陳氏曰土勝水牛善耕勝水故可以勝寒氣善</span><br/>
<span class='tline' id='l282' data-llen='5979:6002'>　耕故可以示農耕之早晚月令季冬之月大難旁磔</span><br/>
<span class='tline' id='l283' data-llen='6002:6025'>　然後出土牛則出土牛驅除之終事也既乃告民出</span><br/>
<span class='tline' id='l284' data-llen='6025:6048'>　五種命農計耦耕事則出土牛又農耕之始事也後</span><br/>
<span class='tline' id='l285' data-llen='6048:6071'>　世土牛之法以嵗之幹色為首甲至癸為十幹甲乙</span><br/>
<span class='tline' id='l286' data-llen='6071:6098'><a onclick="displayPageImage('KR1d0057', 'WYG', '046-16b' );" name="046-16b" class="pb">[046-16b] <img width="20"  src="/static/img/kanseki-5.png"/></a></span><br/>
<span class='tline' id='l287' data-llen='6098:6121'>　木其色青丙丁火其色赤戊巳土其色黄庚辛金其</span><br/>
<span class='tline' id='l288' data-llen='6121:6144'>　色白壬癸水其色黒支色為身子至亥為十二支寅</span><br/>
<span class='tline' id='l289' data-llen='6144:6167'>　卯木其色青己午火其色赤申酉金其色白亥子水</span><br/>
<span class='tline' id='l290' data-llen='6167:6190'>　其色黒辰戍丑未土其色黄納音色為腹若甲子乙</span><br/>
<span class='tline' id='l291' data-llen='6190:6213'>　丑金其色白丙寅丁卯火其色赤他皆倣此以立春</span><br/>
<span class='tline' id='l292' data-llen='6213:6236'>　日幹色為角耳尾支色為脛納音色為蹄設令甲子</span><br/>
<span class='tline' id='l293' data-llen='6236:6259'>　嵗甲為幹其色青則青為牛首子為支其色黒則黒</span><br/>
<span class='tline' id='l294' data-llen='6259:6282'>　為身納音金其色白則白為腹又若丙寅日立春丙</span><br/>
<span class='tline' id='l295' data-llen='6282:6309'><a onclick="displayPageImage('KR1d0057', 'WYG', '046-17a' );" name="046-17a" class="pb">[046-17a] <img width="20"  src="/static/img/kanseki-5.png"/></a></span><br/>
<span class='tline' id='l296' data-llen='6309:6332'>　為幹其色赤則赤為角耳尾寅為支其色青則青為</span><br/>
<span class='tline' id='l297' data-llen='6332:6354'>　脛納音火其色赤則赤為蹄其說蓋有所傳然也</span><br/>
<span class='tline' id='l298' data-llen='6354:6377'>　丘氏曰案開元禮土牛各随其方則是王城四門各</span><br/>
<span class='tline' id='l299' data-llen='6377:6400'>　出土牛悉用五行之色天下州縣即如分土之義分</span><br/>
<span class='tline' id='l300' data-llen='6400:6423'>　土者天子大社之壇用五色之土封東西南北四方</span><br/>
<span class='tline' id='l301' data-llen='6423:6446'>　之諸侯各以其方之色割壇四方之土以白茅包而</span><br/>
<span class='tline' id='l302' data-llen='6446:6469'>　賜之令至其國先立社壇土牛之色亦冝效此所以</span><br/>
<span class='tline' id='l303' data-llen='6469:6492'>　示農耕之早晚者以立春為候也立春在十二月望</span><br/>
<span class='tline' id='l304' data-llen='6492:6519'><a onclick="displayPageImage('KR1d0057', 'WYG', '046-17b' );" name="046-17b" class="pb">[046-17b] <img width="20"  src="/static/img/kanseki-5.png"/></a></span><br/>
<span class='tline' id='l305' data-llen='6519:6542'>　即策牛人近前示其農早也立春在十二月晦及正</span><br/>
<span class='tline' id='l306' data-llen='6542:6565'>　月朔即策牛人當中示其農事也立春正月望即策</span><br/>
<span class='tline' id='l307' data-llen='6565:6588'>　牛人近後示其農晚也季冬之月二陽已動土脉已</span><br/>
<span class='tline' id='l308' data-llen='6588:6611'>　興故用土作牛以彰農事今立春方出農已自知何</span><br/>
<span class='tline' id='l309' data-llen='6611:6634'>　用策牛之人在前在後也此自漢朝之後積習為常</span><br/>
<span class='tline' id='l310' data-llen='6634:6657'>　漢書立春之日京都百官青衣立青幡施土耕牛人</span><br/>
<span class='tline' id='l311' data-llen='6657:6678'>　於門外令地主率官吏打之皆失示農之意也</span><br/>
<span class='tline' id='l312' data-llen='6678:6684'>征鳥厲疾</span><br/>
<span class='tline' id='l313' data-llen='6684:6711'><a onclick="displayPageImage('KR1d0057', 'WYG', '046-18a' );" name="046-18a" class="pb">[046-18a] <img width="20"  src="/static/img/kanseki-5.png"/></a></span><br/>
<span class='tline' id='l314' data-llen='6711:6734'>　鄭氏曰殺氣當極也征鳥題肩也齊人謂之擊征或</span><br/>
<span class='tline' id='l315' data-llen='6734:6745'>　名曰鷹仲春化為鳩</span><br/>
<span class='tline' id='l316' data-llen='6745:6768'>　孔氏曰亦命有司辭也案釋鳥云鷹鶆鳩樊光云鶆</span><br/>
<span class='tline' id='l317' data-llen='6768:6791'>　鳩鷞鳩月令云鷹化為鳩郭景純云鶆當為鷞此征</span><br/>
<span class='tline' id='l318' data-llen='6791:6814'>　鳥即鷞鳩也鷹隼之屬厲嚴猛疾㨗速也時殺氣盛</span><br/>
<span class='tline' id='l319' data-llen='6814:6830'>　極故鷹隼之屬取鳥㨗疾嚴猛也</span><br/>
<span class='tline' id='l320' data-llen='6830:6853'>　山隂陸氏曰為其將復為鳩也於是厲疾蓋物不極</span><br/>
<span class='tline' id='l321' data-llen='6853:6869'>　不反列子曰目將眇者先睹秋毫</span><br/>
<span class='tline' id='l322' data-llen='6869:6896'><a onclick="displayPageImage('KR1d0057', 'WYG', '046-18b' );" name="046-18b" class="pb">[046-18b] <img width="20"  src="/static/img/kanseki-5.png"/></a></span><br/>
<span class='tline' id='l323' data-llen='6896:6913'>乃畢山川之祀及帝之大臣天之神祇</span><br/>
<span class='tline' id='l324' data-llen='6913:6936'>　鄭氏曰四時之功成於冬孟月祭其宗至此可以祭</span><br/>
<span class='tline' id='l325' data-llen='6936:6959'>　其佐也帝之大臣句芒之屬天之神祇司中司命風</span><br/>
<span class='tline' id='l326' data-llen='6959:6965'>　師雨師</span><br/>
<span class='tline' id='l327' data-llen='6965:6988'>　孔氏曰案孟冬祈來年於天宗謂蜡祭蜡祭百神皆</span><br/>
<span class='tline' id='l328' data-llen='6988:7011'>　祭則嶽瀆山川亦祭也不言者文不具爾至此又更</span><br/>
<span class='tline' id='l329' data-llen='7011:7034'>　祭山川山川少於嶽瀆是孟月祭其宗此月祭其佐</span><br/>
<span class='tline' id='l330' data-llen='7034:7057'>　也五帝為宗大臣句芒等為佐天神人鬼山川皆有</span><br/>
<span class='tline' id='l331' data-llen='7057:7084'><a onclick="displayPageImage('KR1d0057', 'WYG', '046-19a' );" name="046-19a" class="pb">[046-19a] <img width="20"  src="/static/img/kanseki-5.png"/></a></span><br/>
<span class='tline' id='l332' data-llen='7084:7091'>　宗有佐也</span><br/>
<span class='tline' id='l333' data-llen='7091:7114'>　嚴陵方氏曰終功之時故徧報之自孟冬祈來年於</span><br/>
<span class='tline' id='l334' data-llen='7114:7137'>　天宗故至是及帝之大臣天之神祗地祭始於公社</span><br/>
<span class='tline' id='l335' data-llen='7137:7160'>　故至是及於山川以一嵗之祀事畢於此故言乃畢</span><br/>
<span class='tline' id='l336' data-llen='7160:7183'>　也然天曰神地曰祗而此言天之神祗者所謂祗蓋</span><br/>
<span class='tline' id='l337' data-llen='7183:7206'>　同出而有别之稱若日月之類雖同出於天而有别</span><br/>
<span class='tline' id='l338' data-llen='7206:7216'>　焉故亦可謂之祗</span><br/>
<span class='tline' id='l339' data-llen='7216:7237'>是月也命漁師始漁天子親往乃嘗魚先薦寢廟</span><br/>
<span class='tline' id='l340' data-llen='7237:7264'><a onclick="displayPageImage('KR1d0057', 'WYG', '046-19b' );" name="046-19b" class="pb">[046-19b] <img width="20"  src="/static/img/kanseki-5.png"/></a></span><br/>
<span class='tline' id='l341' data-llen='7264:7287'>　鄭氏曰天子必親往視漁明漁非常事重之也此時</span><br/>
<span class='tline' id='l342' data-llen='7287:7293'>　漁潔美</span><br/>
<span class='tline' id='l343' data-llen='7293:7316'>　孔氏曰仲秋犬嘗麻季秋犬嘗稻皆不云天子親往</span><br/>
<span class='tline' id='l344' data-llen='7316:7338'>　蓋四時薦新是常事魚非常祭之物故云重之也</span><br/>
<span class='tline' id='l345' data-llen='7338:7361'>　馬氏曰此潛之詩所謂季冬薦魚也漁者牲類也宗</span><br/>
<span class='tline' id='l346' data-llen='7361:7380'>　廟之祭牲用親獵則漁必親往不亦冝乎</span><br/>
<span class='tline' id='l347' data-llen='7380:7403'>　金華應氏曰嘗者試而驗之也將薦於所尊故不敢</span><br/>
<span class='tline' id='l348' data-llen='7403:7426'>　輕也藥必先嘗膳必品嘗此致敬於君與親也大饗</span><br/>
<span class='tline' id='l349' data-llen='7426:7453'><a onclick="displayPageImage('KR1d0057', 'WYG', '046-20a' );" name="046-20a" class="pb">[046-20a] <img width="20"  src="/static/img/kanseki-5.png"/></a></span><br/>
<span class='tline' id='l350' data-llen='7453:7476'>　帝則甞犠牲薦寢廟則嘗魚此致敬於天與親也然</span><br/>
<span class='tline' id='l351' data-llen='7476:7499'>　非必食而嘗之特展視而告全具耳秋祭曰嘗亦謂</span><br/>
<span class='tline' id='l352' data-llen='7499:7515'>　物已備成嘗而後祭以見其孝也</span><br/>
<span class='tline' id='l353' data-llen='7515:7527'>冰方盛水澤腹堅命取冰</span><br/>
<span class='tline' id='l354' data-llen='7527:7550'>　鄭氏曰腹厚也此月日在北陸冰堅厚之時也北陸</span><br/>
<span class='tline' id='l355' data-llen='7550:7556'>　謂虚也</span><br/>
<span class='tline' id='l356' data-llen='7556:7579'>　孔氏曰於時極寒冰實至盛而云方盛者月半以前</span><br/>
<span class='tline' id='l357' data-llen='7579:7603'>　也月半後大寒乃盛此月日在𤣥枵之次其星當女</span><br/>
<span class='tline' id='l358' data-llen='7603:7630'><a onclick="displayPageImage('KR1d0057', 'WYG', '046-20b' );" name="046-20b" class="pb">[046-20b] <img width="20"  src="/static/img/kanseki-5.png"/></a></span><br/>
<span class='tline' id='l359' data-llen='7630:7653'>　虚危也陸道也言女虚危是北方七宿之道云北陸</span><br/>
<span class='tline' id='l360' data-llen='7653:7665'>　虚者舉中央星以言之</span><br/>
<span class='tline' id='l361' data-llen='7665:7688'>　嚴陵方氏曰冰方盛則以重隂之氣極於此故也盛</span><br/>
<span class='tline' id='l362' data-llen='7688:7711'>　極而衰東風將解凍故於此言方盛焉冰以陽熈而</span><br/>
<span class='tline' id='l363' data-llen='7711:7734'>　柔以隂凝而堅曰腹堅則其堅達於内矣非特形於</span><br/>
<span class='tline' id='l364' data-llen='7734:7757'>　水面而已然前言水泉此言水澤者泉乃水之原澤</span><br/>
<span class='tline' id='l365' data-llen='7757:7780'>　乃水之潤命取冰則七月所謂二之日鑿冰沖沖是</span><br/>
<span class='tline' id='l366' data-llen='7780:7803'>　也夫萬物負隂而抱陽沖氣以為和隂盛閉塞而陽</span><br/>
<span class='tline' id='l367' data-llen='7803:7830'><a onclick="displayPageImage('KR1d0057', 'WYG', '046-21a' );" name="046-21a" class="pb">[046-21a] <img width="20"  src="/static/img/kanseki-5.png"/></a></span><br/>
<span class='tline' id='l368' data-llen='7830:7853'>　無所泄則氣戾不和為愆陽為伏隂然則鑿冰非特</span><br/>
<span class='tline' id='l369' data-llen='7853:7865'>　為備暑亦以達陽氣也</span><br/>
<span class='tline' id='l370' data-llen='7865:7888'>冰以入令告民出五種命農計耦耕事脩耒耜具田器</span><br/>
<span class='tline' id='l371' data-llen='7888:7911'>　鄭氏曰冰既入而令田官告民出五種明大寒氣過</span><br/>
<span class='tline' id='l372' data-llen='7911:7934'>　農事將起也耜者耒之金也廣五寸田器鎡䥓之屬</span><br/>
<span class='tline' id='l373' data-llen='7934:7957'>　孔氏曰耒者以木為之長六尺六寸底長尺有一寸</span><br/>
<span class='tline' id='l374' data-llen='7957:7980'>　中央直者三尺有三寸句者二尺有二寸底謂耒下</span><br/>
<span class='tline' id='l375' data-llen='7980:8003'>　嚮前曲接耜者耜以金鐵為之故云耜者耒之金鎡</span><br/>
<span class='tline' id='l376' data-llen='8003:8030'><a onclick="displayPageImage('KR1d0057', 'WYG', '046-21b' );" name="046-21b" class="pb">[046-21b] <img width="20"  src="/static/img/kanseki-5.png"/></a></span><br/>
<span class='tline' id='l377' data-llen='8030:8053'>　今之鋤類孟子云雖有鎡基云之屬者以田器非一</span><br/>
<span class='tline' id='l378' data-llen='8053:8057'>　也</span><br/>
<span class='tline' id='l379' data-llen='8057:8080'>　新安顧氏曰古未用牛耕易只言服牛乘馬引重致</span><br/>
<span class='tline' id='l380' data-llen='8080:8103'>　逺如論語長沮桀溺耦而耕詩十千維耦月令季冬</span><br/>
<span class='tline' id='l381' data-llen='8103:8126'>　命農計耦耕事皆是人耦而耕最可考者古人於蜡</span><br/>
<span class='tline' id='l382' data-llen='8126:8149'>　祭迎貓迎虎凡有功於田者無不報祭獨不及牛可</span><br/>
<span class='tline' id='l383' data-llen='8149:8176'>　見古未知以牛耕自漢以來方有賣劒買犢之説<span class='krp-note'>荅/問</span></span><br/>
<span class='tline' id='l384' data-llen='8176:8199'>　嚴陵方氏曰冰之八也為隂事之終種之出也為陽</span><br/>
<span class='tline' id='l385' data-llen='8199:8226'><a onclick="displayPageImage('KR1d0057', 'WYG', '046-22a' );" name="046-22a" class="pb">[046-22a] <img width="20"  src="/static/img/kanseki-5.png"/></a></span><br/>
<span class='tline' id='l386' data-llen='8226:8249'>　事之始以冰入之期而告民出五種終則有始也耦</span><br/>
<span class='tline' id='l387' data-llen='8249:8272'>　耕二人相耦而耕也語言長沮桀溺耦而耕是矣蓋</span><br/>
<span class='tline' id='l388' data-llen='8272:8295'>　先王所以聫屬其民使之出入相友守望相助故郷</span><br/>
<span class='tline' id='l389' data-llen='8295:8318'>　則有比遂則有鄰軍則有伍學則有朋耕之有耦亦</span><br/>
<span class='tline' id='l390' data-llen='8318:8333'>　以是而己曰脩曰具互相備也</span><br/>
<span class='tline' id='l391' data-llen='8333:8343'>命樂師大合吹而罷</span><br/>
<span class='tline' id='l392' data-llen='8343:8366'>　鄭氏曰嵗將終與族人大飲作樂於大寢以綴恩也</span><br/>
<span class='tline' id='l393' data-llen='8366:8389'>　言罷者此用禮樂於族人最盛後年若時乃復然也</span><br/>
<span class='tline' id='l394' data-llen='8389:8416'><a onclick="displayPageImage('KR1d0057', 'WYG', '046-22b' );" name="046-22b" class="pb">[046-22b] <img width="20"  src="/static/img/kanseki-5.png"/></a></span><br/>
<span class='tline' id='l395' data-llen='8416:8439'>　凡用樂必有禮用禮則有不用樂者王居明堂禮季</span><br/>
<span class='tline' id='l396' data-llen='8439:8457'>　冬命國為酒以合三族君子説小人樂</span><br/>
<span class='tline' id='l397' data-llen='8457:8480'>　孔氏曰大寢路寢也與宗人圖事之䖏既飲族人故</span><br/>
<span class='tline' id='l398' data-llen='8480:8503'>　鄭知於大寢也後年季冬乃復如此作樂以一年頓</span><br/>
<span class='tline' id='l399' data-llen='8503:8526'>　停故云罷也大合吹必當有禮與族人燕飲今唯云</span><br/>
<span class='tline' id='l400' data-llen='8526:8549'>　命樂師作樂故云用樂必有禮而食嘗無樂故云禮</span><br/>
<span class='tline' id='l401' data-llen='8549:8572'>　有不用樂也三族父子及身小記云親親以三為五</span><br/>
<span class='tline' id='l402' data-llen='8572:8581'>　以五為九是也</span><br/>
<span class='tline' id='l403' data-llen='8581:8608'><a onclick="displayPageImage('KR1d0057', 'WYG', '046-23a' );" name="046-23a" class="pb">[046-23a] <img width="20"  src="/static/img/kanseki-5.png"/></a></span><br/>
<span class='tline' id='l404' data-llen='8608:8631'>　馬氏曰匏竹利制隂物也故自季秋而習吹至季冬</span><br/>
<span class='tline' id='l405' data-llen='8631:8648'>　而大合吹於是罷焉則陽事始故也</span><br/>
<span class='tline' id='l406' data-llen='8648:8669'>　山隂陸氏曰於此言罷著季春大合樂未罷也</span><br/>
<span class='tline' id='l407' data-llen='8669:8692'>　新安王氏曰聲陽也夫子賛易曰雷出地奮豫先王</span><br/>
<span class='tline' id='l408' data-llen='8692:8715'>　以作樂崇徳陽動有聲在天為雷在人為樂今冬且</span><br/>
<span class='tline' id='l409' data-llen='8715:8738'>　盡春將至古厯以驚蟄為正月節謂雷將動故於是</span><br/>
<span class='tline' id='l410' data-llen='8738:8761'>　月送隂迎陽土牛以送隂大合吹以迎陽不用他樂</span><br/>
<span class='tline' id='l411' data-llen='8761:8784'>　何也吹者人氣故用以迎陽氣大合吹即罷可以知</span><br/>
<span class='tline' id='l412' data-llen='8784:8811'><a onclick="displayPageImage('KR1d0057', 'WYG', '046-23b' );" name="046-23b" class="pb">[046-23b] <img width="20"  src="/static/img/kanseki-5.png"/></a></span><br/>
<span class='tline' id='l413' data-llen='8811:8818'>　其無燕矣</span><br/>
<span class='tline' id='l414' data-llen='8818:8838'>乃命四監收秩薪柴以共郊廟及百祀之薪燎</span><br/>
<span class='tline' id='l415' data-llen='8838:8861'>　鄭氏曰四監主山林川澤之官也大者可析謂之薪</span><br/>
<span class='tline' id='l416' data-llen='8861:8884'>　小者合束謂之柴薪施炊爨柴以給燎春秋傳曰其</span><br/>
<span class='tline' id='l417' data-llen='8884:8890'>　父析薪</span><br/>
<span class='tline' id='l418' data-llen='8890:8913'>　孔氏曰以薪柴出於山林川澤故四監為山林川澤</span><br/>
<span class='tline' id='l419' data-llen='8913:8936'>　之官也鄭引春秋傳見昭七年左傳證薪是麤大可</span><br/>
<span class='tline' id='l420' data-llen='8936:8943'>　析之物也</span><br/>
<span class='tline' id='l421' data-llen='8943:8970'><a onclick="displayPageImage('KR1d0057', 'WYG', '046-24a' );" name="046-24a" class="pb">[046-24a] <img width="20"  src="/static/img/kanseki-5.png"/></a></span><br/>
<span class='tline' id='l422' data-llen='8970:8993'>　嚴陵方氏曰秩薪柴則與秩芻同義於嵗終命收之</span><br/>
<span class='tline' id='l423' data-llen='8993:9005'>　所以備來嵗之用而已</span><br/>
<span class='tline' id='l424' data-llen='9005:9023'>　馬氏曰收秩薪柴則藏事至是為悉矣</span><br/>
<span class='tline' id='l425' data-llen='9023:9046'>　講義曰周官有燔柴槱燎之祭於是命四監收以秩</span><br/>
<span class='tline' id='l426' data-llen='9046:9065'>　次敘之以共柴為郊廟及百祀之薪燎也</span><br/>
<span class='tline' id='l427' data-llen='9065:9086'>是月也日窮於次月窮於紀星囬於天數將幾終</span><br/>
<span class='tline' id='l428' data-llen='9086:9109'>　鄭氏曰言日月星辰運行於此月皆周匝於故䖏也</span><br/>
<span class='tline' id='l429' data-llen='9109:9118'>　次舎也紀㑹也</span><br/>
<span class='tline' id='l430' data-llen='9118:9145'><a onclick="displayPageImage('KR1d0057', 'WYG', '046-24b' );" name="046-24b" class="pb">[046-24b] <img width="20"  src="/static/img/kanseki-5.png"/></a></span><br/>
<span class='tline' id='l431' data-llen='9145:9169'>　孔氏曰去年季冬日次於𤣥枵從此每月移次他辰</span><br/>
<span class='tline' id='l432' data-llen='9169:9193'>　至此月窮盡還次𤣥枵故云日窮於次去年季冬月</span><br/>
<span class='tline' id='l433' data-llen='9193:9217'>　與日相㑹於𤣥枵自此月與日相㑹於他辰至此窮</span><br/>
<span class='tline' id='l434' data-llen='9217:9241'>　盡還復㑹於𤣥枵故云月窮於紀二十八宿随天而</span><br/>
<span class='tline' id='l435' data-llen='9241:9264'>　行毎日雖周天一匝早晚不同至此月復於故䖏與</span><br/>
<span class='tline' id='l436' data-llen='9264:9287'>　去年季冬早晚相似故云星回於天幾近也以去年</span><br/>
<span class='tline' id='l437' data-llen='9287:9310'>　季冬去今年季冬三百五十四日未滿三百六十五</span><br/>
<span class='tline' id='l438' data-llen='9310:9328'>　日未得正終唯近於終故云數將幾終</span><br/>
<span class='tline' id='l439' data-llen='9328:9355'><a onclick="displayPageImage('KR1d0057', 'WYG', '046-25a' );" name="046-25a" class="pb">[046-25a] <img width="20"  src="/static/img/kanseki-5.png"/></a></span><br/>
<span class='tline' id='l440' data-llen='9355:9378'>　嚴陵方氏曰陽大而為之主故以次言隂小而有所</span><br/>
<span class='tline' id='l441' data-llen='9378:9401'>　系故以紀言日往則月來月往則日來日月相推往</span><br/>
<span class='tline' id='l442' data-llen='9401:9424'>　來不窮謂之通可也此乃曰窮者蓋以人言之日有</span><br/>
<span class='tline' id='l443' data-llen='9424:9447'>　時而窮於次月有時而窮於紀以天言之其窮也祗</span><br/>
<span class='tline' id='l444' data-llen='9447:9455'>　所以為通歟</span><br/>
<span class='tline' id='l445' data-llen='9455:9478'>　山隂陸氏曰厯以紀之紀厯也窮於次言象窮於紀</span><br/>
<span class='tline' id='l446' data-llen='9478:9501'>　言厯變窮言囬囬無窮也其言天亦以此易曰終則</span><br/>
<span class='tline' id='l447' data-llen='9501:9524'>　有始天行也日一日一周天月一月一周天星一嵗</span><br/>
<span class='tline' id='l448' data-llen='9524:9551'><a onclick="displayPageImage('KR1d0057', 'WYG', '046-25b' );" name="046-25b" class="pb">[046-25b] <img width="20"  src="/static/img/kanseki-5.png"/></a></span><br/>
<span class='tline' id='l449' data-llen='9551:9573'>　一周天數將㡬終數無正終其謂之終蓋㡬而已</span><br/>
<span class='tline' id='l450' data-llen='9573:9587'>嵗且更始專而農民毋有所使</span><br/>
<span class='tline' id='l451' data-llen='9587:9610'>　鄭氏曰而猶女也言專一女農民之心令之豫有志</span><br/>
<span class='tline' id='l452' data-llen='9610:9631'>　於耕稼之事不可徭役徭役之則志散失業也</span><br/>
<span class='tline' id='l453' data-llen='9631:9654'>　孔氏曰此脩月令之人為國家戒令之法言此月既</span><br/>
<span class='tline' id='l454' data-llen='9654:9677'>　終嵗且更始在上者當專一女農之事無得興起造</span><br/>
<span class='tline' id='l455' data-llen='9677:9700'>　作有所使役也此是制禮者緫為約戒之辭凡月令</span><br/>
<span class='tline' id='l456' data-llen='9700:9721'>　之内不云乃命某官之屬者皆是禮家緫禁也</span><br/>
<span class='tline' id='l457' data-llen='9721:9748'><a onclick="displayPageImage('KR1d0057', 'WYG', '046-26a' );" name="046-26a" class="pb">[046-26a] <img width="20"  src="/static/img/kanseki-5.png"/></a></span><br/>
<span class='tline' id='l458' data-llen='9748:9771'>　嚴陵方氏曰夫嵗者數之所積而成也數之終乃所</span><br/>
<span class='tline' id='l459' data-llen='9771:9794'>　以為嵗之始嵗之始乃所以為數之終於數言終於</span><br/>
<span class='tline' id='l460' data-llen='9794:9817'>　嵗言始亦互相備爾專而農民毋有所使則以嵗且</span><br/>
<span class='tline' id='l461' data-llen='9817:9840'>　更始欲一意於耕故也四民各有業而農居其一故</span><br/>
<span class='tline' id='l462' data-llen='9840:9847'>　謂之農民</span><br/>
<span class='tline' id='l463' data-llen='9847:9870'>　山隂陸氏曰終言㡬無終之辭也始言且無始之辭</span><br/>
<span class='tline' id='l464' data-llen='9870:9874'>　也</span><br/>
<span class='tline' id='l465' data-llen='9874:9897'>天子乃與公卿大夫共飭國典論時令以待來嵗之冝</span><br/>
<span class='tline' id='l466' data-llen='9897:9924'><a onclick="displayPageImage('KR1d0057', 'WYG', '046-26b' );" name="046-26b" class="pb">[046-26b] <img width="20"  src="/static/img/kanseki-5.png"/></a></span><br/>
<span class='tline' id='l467' data-llen='9924:9947'>　鄭氏曰飭國典者和六典之法也周禮以正月為之</span><br/>
<span class='tline' id='l468' data-llen='9947:9966'>　建寅而縣之今用此月則所因於夏殷也</span><br/>
<span class='tline' id='l469' data-llen='9966:9989'>　孔氏曰調和飭正之六典則治典教典禮典政典刑</span><br/>
<span class='tline' id='l470' data-llen='9989:10012'>　典事典也案大宰職云正月之吉始和布治小宰云</span><br/>
<span class='tline' id='l471' data-llen='10012:10035'>　正嵗而觀治象之法今不用周法故知因於夏殷以</span><br/>
<span class='tline' id='l472' data-llen='10035:10048'>　王者損益不出三代故也</span><br/>
<span class='tline' id='l473' data-llen='10048:10071'>　嚴陵方氏曰事有在今嵗為冝來嵗則否者國之有</span><br/>
<span class='tline' id='l474' data-llen='10071:10094'>　典時之有令安可不飭而論之乎蓋物有常冝冝在</span><br/>
<span class='tline' id='l475' data-llen='10094:10121'><a onclick="displayPageImage('KR1d0057', 'WYG', '046-27a' );" name="046-27a" class="pb">[046-27a] <img width="20"  src="/static/img/kanseki-5.png"/></a></span><br/>
<span class='tline' id='l476' data-llen='10121:10143'>　随時而己然非一人之私所能為也故以共言之</span><br/>
<span class='tline' id='l477' data-llen='10143:10166'>　馬氏曰此所謂平在朔易也先王之時嵗終令百官</span><br/>
<span class='tline' id='l478' data-llen='10166:10189'>　府各正其治受其㑹聽其致事於是飭國典之未冝</span><br/>
<span class='tline' id='l479' data-llen='10189:10212'>　者改之以經邦治論時令之未協者正之以受民事</span><br/>
<span class='tline' id='l480' data-llen='10212:10235'>　至正月之吉始和然後布焉則所謂待來嵗之冝也</span><br/>
<span class='tline' id='l481' data-llen='10235:10258'>乃命大史次諸侯之列賦之犧牲以共皇天上帝社稷</span><br/>
<span class='tline' id='l482' data-llen='10258:10262'>之饗</span><br/>
<span class='tline' id='l483' data-llen='10262:10285'>　鄭氏曰此所與諸侯共者也列國有大小賦之犧牲</span><br/>
<span class='tline' id='l484' data-llen='10285:10312'><a onclick="displayPageImage('KR1d0057', 'WYG', '046-27b' );" name="046-27b" class="pb">[046-27b] <img width="20"  src="/static/img/kanseki-5.png"/></a></span><br/>
<span class='tline' id='l485' data-llen='10312:10326'>　大者出多小者出少饗獻也</span><br/>
<span class='tline' id='l486' data-llen='10326:10349'>　孔氏曰列次也來嵗祭祀所須犧牲出諸侯之國國</span><br/>
<span class='tline' id='l487' data-llen='10349:10372'>　有大小故命大史書列之以共賦也諸侯同王南面</span><br/>
<span class='tline' id='l488' data-llen='10372:10395'>　專王之土故命之出牲以與王共事天地也漫言諸</span><br/>
<span class='tline' id='l489' data-llen='10395:10418'>　侯則異姓同姓俱然皇天天皇大帝也上帝靈威仰</span><br/>
<span class='tline' id='l490' data-llen='10418:10441'>　五帝也社稷王之社稷也諸侯自有社稷而始封亦</span><br/>
<span class='tline' id='l491' data-llen='10441:10464'>　割王社土與之故賦牲共王社稷也出牲以共獻於</span><br/>
<span class='tline' id='l492' data-llen='10464:10472'>　上帝諸神也</span><br/>
<span class='tline' id='l493' data-llen='10472:10499'><a onclick="displayPageImage('KR1d0057', 'WYG', '046-28a' );" name="046-28a" class="pb">[046-28a] <img width="20"  src="/static/img/kanseki-5.png"/></a></span><br/>
<span class='tline' id='l494' data-llen='10499:10513'>乃命同姓之邦共寢廟之芻豢</span><br/>
<span class='tline' id='l495' data-llen='10513:10532'>　鄭氏曰此所以與同姓共也芻豢猶犧牲</span><br/>
<span class='tline' id='l496' data-llen='10532:10555'>　孔氏曰皇天社稷與天下共之故通賦天下國家寢</span><br/>
<span class='tline' id='l497' data-llen='10555:10578'>　廟先王與同姓國共之故别又命同姓國共之也言</span><br/>
<span class='tline' id='l498' data-llen='10578:10601'>　芻乃是牛羊而又云豢則犬豕也天地不用犬豕社</span><br/>
<span class='tline' id='l499' data-llen='10601:10624'>　稷大牢有豕而不用犬故没其芻豢而徒云天地犧</span><br/>
<span class='tline' id='l500' data-llen='10624:10637'>　牲宗廟備六牲故云芻豢</span><br/>
<span class='tline' id='l501' data-llen='10637:10660'>　山隂陸氏曰此大宰賦之可知而言大史與宰相備</span><br/>
<span class='tline' id='l502' data-llen='10660:10687'><a onclick="displayPageImage('KR1d0057', 'WYG', '046-28b' );" name="046-28b" class="pb">[046-28b] <img width="20"  src="/static/img/kanseki-5.png"/></a></span><br/>
<span class='tline' id='l503' data-llen='10687:10707'>　也於大祭舉輕於小祀舉重如是而後可知</span><br/>
<span class='tline' id='l504' data-llen='10707:10730'>命宰歴卿大夫至於庶民土田之數而賦犧牲以共山</span><br/>
<span class='tline' id='l505' data-llen='10730:10737'>林名川之祀</span><br/>
<span class='tline' id='l506' data-llen='10737:10760'>　鄭氏曰此所與卿大夫庶民共者也歴猶次也卿大</span><br/>
<span class='tline' id='l507' data-llen='10760:10783'>　夫采地亦有大小其非采地以其邑之民多少賦之</span><br/>
<span class='tline' id='l508' data-llen='10783:10806'>　孔氏曰宰小宰也卿大夫謂畿内有采地者庶民受</span><br/>
<span class='tline' id='l509' data-llen='10806:10829'>　田準田多少之數賦之犧牲以共山林名川之祀不</span><br/>
<span class='tline' id='l510' data-llen='10829:10852'>　云士者上舉卿大夫下舉庶民則士在其中省文耳</span><br/>
<span class='tline' id='l511' data-llen='10852:10879'><a onclick="displayPageImage('KR1d0057', 'WYG', '046-29a' );" name="046-29a" class="pb">[046-29a] <img width="20"  src="/static/img/kanseki-5.png"/></a></span><br/>
<span class='tline' id='l512' data-llen='10879:10902'>　卿大夫無采地則出其邑之賦稅庶人無邑則出其</span><br/>
<span class='tline' id='l513' data-llen='10902:10916'>　賦税以與邑宰邑宰以共上</span><br/>
<span class='tline' id='l514' data-llen='10916:10933'>　山隂陸氏曰歴而數之小宰之事也</span><br/>
<span class='tline' id='l515' data-llen='10933:10956'>凡在天下九州之民者無不咸獻其力以共皇天上帝</span><br/>
<span class='tline' id='l516' data-llen='10956:10968'>社稷寢廟山林名川之祀</span><br/>
<span class='tline' id='l517' data-llen='10968:10991'>　鄭氏曰民非神之福不生雖有其邦國采地此賦要</span><br/>
<span class='tline' id='l518' data-llen='10991:10997'>　由民出</span><br/>
<span class='tline' id='l519' data-llen='10997:11020'>　孔氏曰以經云天下九州之民不云諸侯卿大夫獨</span><br/>
<span class='tline' id='l520' data-llen='11020:11047'><a onclick="displayPageImage('KR1d0057', 'WYG', '046-29b' );" name="046-29b" class="pb">[046-29b] <img width="20"  src="/static/img/kanseki-5.png"/></a></span><br/>
<span class='tline' id='l521' data-llen='11047:11063'>　云民故鄭註言此賦要由民出也</span><br/>
<span class='tline' id='l522' data-llen='11063:11086'>　嚴陵方氏曰自乃命大史而下止言次諸侯之列則</span><br/>
<span class='tline' id='l523' data-llen='11086:11109'>　知同姓之列亦次之下言同姓之邦則知諸侯為異</span><br/>
<span class='tline' id='l524' data-llen='11109:11132'>　姓之邦也以神道言則曰犧牲以人道言則曰芻豢</span><br/>
<span class='tline' id='l525' data-llen='11132:11155'>　皇天上帝社稷神道也故以犧牲言之寢廟則人道</span><br/>
<span class='tline' id='l526' data-llen='11155:11178'>　而己故以芻豢言之山林名川之祀亦曰犧牲者則</span><br/>
<span class='tline' id='l527' data-llen='11178:11201'>　以其迹為逺而賦至於庶民者亦為逺故也以賦至</span><br/>
<span class='tline' id='l528' data-llen='11201:11224'>　於庶民故以歴言之歴則非一矣或曰饗或曰祀或</span><br/>
<span class='tline' id='l529' data-llen='11224:11251'><a onclick="displayPageImage('KR1d0057', 'WYG', '046-30a' );" name="046-30a" class="pb">[046-30a] <img width="20"  src="/static/img/kanseki-5.png"/></a></span><br/>
<span class='tline' id='l530' data-llen='11251:11274'>　曰芻豢何也蓋饗者祭之義祀者祭之道芻豢祭之</span><br/>
<span class='tline' id='l531' data-llen='11274:11297'>　物非備物不足以致義非致義不足以合道亦互相</span><br/>
<span class='tline' id='l532' data-llen='11297:11320'>　備而已大史以建六典為事宰以共力為事諸侯之</span><br/>
<span class='tline' id='l533' data-llen='11320:11342'>　賦命之大史卿大夫之賦命之宰此重輕之别也</span><br/>
<span class='tline' id='l534' data-llen='11342:11365'>　講義曰古者聖王先成民而後致力於神唯成於民</span><br/>
<span class='tline' id='l535' data-llen='11365:11388'>　者至矣然後民皆致力於神矣故奉盛以告曰謂其</span><br/>
<span class='tline' id='l536' data-llen='11388:11411'>　三時不害而民和年豐也奉酒醴以告曰謂明徳以</span><br/>
<span class='tline' id='l537' data-llen='11411:11434'>　薦其馨香也奉牲以告曰謂牲牷肥腯而民不疾瘯</span><br/>
<span class='tline' id='l538' data-llen='11434:11461'><a onclick="displayPageImage('KR1d0057', 'WYG', '046-30b' );" name="046-30b" class="pb">[046-30b] <img width="20"  src="/static/img/kanseki-5.png"/></a></span><br/>
<span class='tline' id='l539' data-llen='11461:11484'>　瘰也凡皆先成民如此故民無不致力於神唯能成</span><br/>
<span class='tline' id='l540' data-llen='11484:11507'>　於民則凡普天之下食土之毛者無不咸獻其力以</span><br/>
<span class='tline' id='l541' data-llen='11507:11530'>　共其祀者也書曰類於上帝禋於六宗望於山川徧</span><br/>
<span class='tline' id='l542' data-llen='11530:11553'>　於羣神類上帝則皇天上帝之祀也禋六宗則祖宗</span><br/>
<span class='tline' id='l543' data-llen='11553:11576'>　之祀也望山川則山林名川之祀也其序固可知矣</span><br/>
<span class='tline' id='l544' data-llen='11576:11599'>季冬行秋令則白露蚤降介蟲為妖四鄙入保行春令</span><br/>
<span class='tline' id='l545' data-llen='11599:11622'>則胎夭多傷國多固疾命之曰逆行夏令則水潦敗國</span><br/>
<span class='tline' id='l546' data-llen='11622:11632'>時雪不降冰凍消釋</span><br/>
<span class='tline' id='l547' data-llen='11632:11659'><a onclick="displayPageImage('KR1d0057', 'WYG', '046-31a' );" name="046-31a" class="pb">[046-31a] <img width="20"  src="/static/img/kanseki-5.png"/></a></span><br/>
<span class='tline' id='l548' data-llen='11659:11682'>　鄭氏曰白露蚤降介蟲為妖戍之氣乘之也九月初</span><br/>
<span class='tline' id='l549' data-llen='11682:11705'>　尚有白露月中乃為霜丑為鼈蟹四鄙入保畏兵辟</span><br/>
<span class='tline' id='l550' data-llen='11705:11728'>　寒象也胎夭多傷辰之氣乘之也夭少長也此月物</span><br/>
<span class='tline' id='l551' data-llen='11728:11751'>　甫萌牙季春乃句者畢出萌者盡達多傷者生氣蚤</span><br/>
<span class='tline' id='l552' data-llen='11751:11774'>　至不充其性也國多固疾生不充性有久疾也命之</span><br/>
<span class='tline' id='l553' data-llen='11774:11797'>　曰逆衆害莫大於此水潦敗國時雪不降冰凍消釋</span><br/>
<span class='tline' id='l554' data-llen='11797:11812'>　未之氣乘之也季夏大雨時行</span><br/>
<span class='tline' id='l555' data-llen='11812:11835'>　孔氏曰白露蚤降天災介蟲為妖地災四鄙入保人</span><br/>
<span class='tline' id='l556' data-llen='11835:11862'><a onclick="displayPageImage('KR1d0057', 'WYG', '046-31b' );" name="046-31b" class="pb">[046-31b] <img width="20"  src="/static/img/kanseki-5.png"/></a></span><br/>
<span class='tline' id='l557' data-llen='11862:11885'>　災案隂陽式法丑魚鼈蟹季冬建丑而行秋令丑氣</span><br/>
<span class='tline' id='l558' data-llen='11885:11908'>　失故介蟲為妖胎夭多傷國多固疾命之曰逆皆人</span><br/>
<span class='tline' id='l559' data-llen='11908:11931'>　災也三月之氣在十二月内至故胎萌而暴長出既</span><br/>
<span class='tline' id='l560' data-llen='11931:11954'>　性不得充滿所以多傷胎夭既傷國多固疾故名此</span><br/>
<span class='tline' id='l561' data-llen='11954:11977'>　曰特逆之事謂惡之甚也命猶名也水潦敗國時雪</span><br/>
<span class='tline' id='l562' data-llen='11977:11992'>　不降天災也冰凍消釋地災也</span><br/>
<span class='tline' id='l563' data-llen='11992:12015'>　嚴陵方氏曰冬之序為後於秋而言蚤者以建亥為</span><br/>
<span class='tline' id='l564' data-llen='12015:12038'>　正言之則冬為先故也介蟲之性辨於物以斂藏之</span><br/>
<span class='tline' id='l565' data-llen='12038:12065'><a onclick="displayPageImage('KR1d0057', 'WYG', '046-32a' );" name="046-32a" class="pb">[046-32a] <img width="20"  src="/static/img/kanseki-5.png"/></a></span><br/>
<span class='tline' id='l566' data-llen='12065:12088'>　氣不厚故反為妖也四鄙入保蓋畏兵之象以秋為</span><br/>
<span class='tline' id='l567' data-llen='12088:12111'>　金故也亦見孟夏解疾謂之固則其疾久而不瘥故</span><br/>
<span class='tline' id='l568' data-llen='12111:12134'>　也夫冬者嵗之終春者嵗之始嵗終而行嵗始之令</span><br/>
<span class='tline' id='l569' data-llen='12134:12157'>　故命之曰逆水潦盛昌蓋夏之時然也故行夏令則</span><br/>
<span class='tline' id='l570' data-llen='12157:12180'>　水潦敗國冬者雪之時故謂之時雪時雪不降冰凍</span><br/>
<span class='tline' id='l571' data-llen='12180:12192'>　消釋則盛陽爍之故也</span><br/>
<span class='tline' id='l572' data-llen='12192:12215'>　山隂陸氏曰國多固疾季冬有閉固而己今行春令</span><br/>
<span class='tline' id='l573' data-llen='12215:12234'>　故其敝如此命之曰逆所謂逆莫甚於此</span><br/>
<span class='tline' id='l574' data-llen='12234:12261'><a onclick="displayPageImage('KR1d0057', 'WYG', '046-32b' );" name="046-32b" class="pb">[046-32b] <img width="20"  src="/static/img/kanseki-5.png"/></a></span><br/>
<span class='tline' id='l575' data-llen='12261:12284'>　新定顧氏曰月令當取其體天行事之大意先王亦</span><br/>
<span class='tline' id='l576' data-llen='12284:12307'>　有至日閉關之事謂如一嵗之内因天時提撕事務</span><br/>
<span class='tline' id='l577' data-llen='12307:12330'>　一廵又且過得幾時到那時節又整頓一廵如春行</span><br/>
<span class='tline' id='l578' data-llen='12330:12354'>　慶賞刑以秋冬此是因天時整頓大綱若他時有𦂳</span><br/>
<span class='tline' id='l579' data-llen='12354:12377'>　切合即施行者亦豈一一待那時方行如夫子遇迅</span><br/>
<span class='tline' id='l580' data-llen='12377:12400'>　雷風烈必變若栁子厚論之又須説平時何甞不敬</span><br/>
<span class='tline' id='l581' data-llen='12400:12423'>　豈待迅雷風烈方敬也月令之説但是順天加重其</span><br/>
<span class='tline' id='l582' data-llen='12423:12446'>　事非是尋常俱不理會其言行春令則應若此行夏</span><br/>
<span class='tline' id='l583' data-llen='12446:12473'><a onclick="displayPageImage('KR1d0057', 'WYG', '046-33a' );" name="046-33a" class="pb">[046-33a] <img width="20"  src="/static/img/kanseki-5.png"/></a></span><br/>
<span class='tline' id='l584' data-llen='12473:12499'>　令則應若彼誠有拘䖏子厚之辨又失之太放<span class='krp-note'>荅問/</span></span><br/>
<span class='tline' id='l585' data-llen='12499:12502'>　</span><br/>
<span class='tline' id='l586' data-llen='12502:12505'>　</span><br/>
<span class='tline' id='l587' data-llen='12505:12508'>　</span><br/>
<span class='tline' id='l588' data-llen='12508:12511'>　</span><br/>
<span class='tline' id='l589' data-llen='12511:12514'>　</span><br/>
<span class='tline' id='l590' data-llen='12514:12517'>　</span><br/>
<span class='tline' id='l591' data-llen='12517:12520'>　</span><br/>
<span class='tline' id='l592' data-llen='12520:12547'><a onclick="displayPageImage('KR1d0057', 'WYG', '046-33b' );" name="046-33b" class="pb">[046-33b] <img width="20"  src="/static/img/kanseki-5.png"/></a></span><br/>
<span class='tline' id='l593' data-llen='12547:12550'>　</span><br/>
<span class='tline' id='l594' data-llen='12550:12553'>　</span><br/>
<span class='tline' id='l595' data-llen='12553:12556'>　</span><br/>
<span class='tline' id='l596' data-llen='12556:12559'>　</span><br/>
<span class='tline' id='l597' data-llen='12559:12562'>　</span><br/>
<span class='tline' id='l598' data-llen='12562:12565'>　</span><br/>
<span class='tline' id='l599' data-llen='12565:12568'>　</span><br/>
<span class='tline' id='l600' data-llen='12568:12579'>　禮記集説卷四十六</span><br/>
</p>
<p><br/>
</p>
  </div>